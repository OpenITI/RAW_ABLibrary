[
  {"content":"\r\nترجمه و تفسير نهج البلاغه\r\nجلد ششم\r\nبقيه خطبهء بيست و هفتم - بيست و نهم\r\nمحمد تقى جعفرى\r\n","description":"","footnote":"","page_name":" 1 ","page_number":1},
  {"content":"\r\nدفتر نشر فرهنگ اسلامى\r\nترجمه و تفسير نهج البلاغه جلد 6\r\nترجمه و تأليف : محمد تقى جعفرى\r\nچاپ پنجم : 1372\r\nتعداد : 5 هزار جلد\r\nچاپ و نشر : دفتر نشر فرهنگ اسلامى\r\nتهران - خيابان فردوسى ، روبروى فروشگاه شهر و روستا\r\nمركز پخش تهران : 6450307 ، مركز پخش شهرستانها : 3112100\r\n","description":"","footnote":"","page_name":" 2 ","page_number":2},
  {"content":"\r\n\r\nبقيهء خطبهء بيست و هفتم\r\n\r\nبقيه تفسير عمومى خطبهء بيست و هفتم\r\n\r\nشهادت و شهيدان\r\n\r\nآنان كه ره عشق گزيدند همه\r\nدر كوى حقيقت آرميدند همه\r\nدر معركهء دو كون فتح از عشق است\r\nهر چند سپاه او شهيدند همه ( 1 ) \r\n\r\nمنسوب به صدر المتألهين\r\n\r\nنگاهى به حقيقت شهادت\r\nاگر ما بخواهيم انواعى از رويدادهاى بزرگى را كه بوسيلهء افراد بشر در تاريخ بروز ميكنند و در سطرهاى درخشان آن ثبت ميشوند ، مشخص نموده آنها را ارزيابى نمائيم ، هيچيك از آنها نمىتواند با اهميت و عظمت شهادت برابرى كند . ما هريك از تعريفهاى زير را براى شهادت انتخاب كنيم ، تفاوتى در اهميت و ارزش پديدهء شهادت نمىكند : 1 - شهادت - عبارتست از پايان دادن به فروغ درخشان حيات در كمال هشيارى و آزادى و آشنائى با ماهيت حيات كه از ديدگاه معمولى عقل و خرد در متن طبيعت ، مطلوب مطلق مىباشد ، در راه وصول به هدفى كه والاتر از حيات طبيعى است .\r\n","description":"","footnote":" ( 1 ) توضيح اين رباعى در مسائل بعدى خواهد آمد . ","page_name":" 3 ","page_number":3},
  {"content":"\r\n2 - شهادت - عبارتست از پايان دادن بحيات طبيعى براى دفاع از ارزشها و حيات انسانى افراد جامعه .\r\n3 - شهادت عبارتست از شكافتن قفس كالبد مادى و حركت به مقام شهود الهى در راه وصول به مشيت ربانى در بزرگداشت حيات انسانها .\r\n4 - شهادت - عبارتست از تعيين ملاك و ميزان و الگو براى زندگى در اين دنيا . و بيان اين كه زندگان بدون آن ملاك و ميزان و الگو ، نمىتوانند خود را داراى حيات واقعى تلقى كنند .\r\nهريك از اين تعريفها بعدى از شهادت را توضيح مىدهد . اگر از يك شهيد آگاه راه حق و حقيقت بپرسيد كه شما چه مىكنيد او به شما پاسخ مىدهد كه من از حيات خود با آن همه ابعاد و استعدادها كه دارا بوده و مىتواند به مرتفعترين قله‌هاى تسلط برجهان صعود كند ، چشم مىپوشم و با تمامى هشيارى و آزادى بجريان آن ، خاتمه مىدهم . شما فورا سؤال ديگرى را مطرح مىكنيد كه : براى چه و چه هدفى از پايان دادن بحيات خود داريد با اين كه در دوران زندگى وقتى كه از شما مىپرسيديم اين خوردنى را براى چه مىخوريد و آن لباس را براى چه مىپوشيد و اين مسكن را براى چه مىسازيد چرا در در راه تحصيل علم و آزادى و دستيافتن به زيباييها اين همه تلاش مىكنيد پاسخ شما هرچه بوده باشد ، بالاخره به اين اصل استوار بود كه من زنده‌ام ، و حيات است كه اين امور را براى من مطلوب نموده است بدين ترتيب حيات را منشأ اساسى همهء خواسته‌ها و جويندگىها و تلاشها معرفى مىكرديد اكنون چه انگيزه اى شما را وادار كرده است كه دست از اين حيات كه مطلوب مطلق است ، مىشوئيد و به آن پايان مىدهيد بطور قطع شخصى كه در مجراى شهادت قرار گرفته است ، پاسخى كه مىدهد بهر شكل و هر لغتى كه باشد و با هر جمله بندى كه آن را ابراز بدارد ، اين محتوا را در بر خواهد داشت كه من هدفى والاتر از اين حيات طبيعى دارم كه به من اين قدرت را داده است كه اين حيات\r\n","description":"","footnote":"","page_name":" 4 ","page_number":4},
  {"content":"\r\nطبيعى را زير پا گذاشته و به آن هدف برسم .\r\nآرى ، شهيد آگاه راه حق و حقيقت پاسخى جز اين نخواهد داد . پس از آنكه معناى شهادت را بطور اجمال شناختيم ، دو مسئلهء با اهميت براى ما مطرح مىگردد : مسئلهء يكم - جامع مشترك همهء انواع شهادت عبارتست از دست شستن از زندگى در حال هشيارى و آزادى در راه وصول به هدفى عالىتر از زندگى طبيعى . اين جامع مشترك حد اقل پديده ايست كه همهء شهداء داراى آن مىباشند .\r\nالبته جاى ترديد نيست كه شهادت بحسب هشيارىهاى گونه گون و امكانات و آزادىها و عظمتها و نوع هدفى كه شخصيت شهيد ممكن است داراى آنها باشد ، بسيار متفاوت خواهد بود . شهادت حسين بن على عليه السلام با نظر به ابعاد فوق العاده عالى شخصيتى ، دودمان ، و انعكاس بسيار ممتاز شخصيت وى در اجتماع و عبور از صدها صحنهء پرفراز و نشيب دگرگون كنندهء آدميان ، كه نتوانست حسين بن على ( ع ) را از راهى كه پيش گرفته بود ، منحرف بسازد و همچنين با نظر بهمهء اجزاء و روابط حادثهء خونين دشت نينوا ، با وجود هشيارى و آزادى حسين شهيد در همهء آن رويدادها و مراعات اصول و قوانين انسانى در چنان حادثهء خونبار كه از حسين و يارانش ثبت شده است عاليترين جلوهء شهادت يك انسان كامل است كه عظمت فوق طبيعى شخصيت و هدف او را اثبات مىكند . در مقابل اين مرتبهء والاى شهادت ، مىتوان حد اقل آن را نيز در نظر گرفت كه عبارتست از انقلاب درونى ناگهانى همراه با هشيارى و آزادى در پايان دادن بزندگى كه در كمترين زمانى از پايان زندگى صورت مىگيرد .\r\nبنا بر اين بايد گفت شهادت از نظر ارزش يك پديدهء كاملا نسبى بوده و با نظر به عناصر و فعاليتهاى شخصيتى شهيد و اهدافى كه منظور نموده و طول مدتى كه شهيد در مرز زندگى و مرگ گام برميدارد ، متفاوتست .\r\nمسئلهء دوم بر خلاف آنچه كه در نظر ابتدائى جلوه مىكند ، شهادت نوعى از مرگ نيست ، بلكه شهادت صفتى از « حيات معقول » است ، زيرا بديهى\r\n","description":"","footnote":"","page_name":" 5 ","page_number":5},
  {"content":"\r\nاست ، حيات معمولى كه متاسفانه اكثريت انسانها را اداره مىكند ، همواره خود و ادامهء بىپايان خود را مىخواهد ، مگر اين كه از احساس شكست و پوچى ، چنان ضربه اى برحيات وارد شود كه تحمل و ادامهء آن ، مانند مرگهاى متوالى بوده باشد ، پايان دادن به حيات در اين صورت خودكشى ناميده مىشود ، نه شهادت . پس كسى كه آرزوى شهادت مىنمايد ، در حقيقت قدرت بدست آوردن « حيات معقول » را دارا گشته است . يعنى تنها « حيات معقول » است كه مىتواند حيات طبيعى و معمولى را وسيله اى براى وصول به هدفى عالىتر تلقى نموده و به جريان آن پايان بدهد . « حيات معقول » عبارت است از آن زندگى پاك از آلودگىها كه خود را در يك مجموعهء بزرگى بنام جهان هستى در مسير تكاملى مىبيند كه پايانش منطقهء جاذبهء الهى است . آدمى با داشتن اين « حيات معقول » خود را موجى از مشيت خداوندى ميداند كه اگر سربكشد و در اقيانوس هستى نمودار گردد ، روبه هدف اعلا مىرود و اگر فرود بيايد و كالبد بشكافد ، صداى اين شكاف عامل تحرك امواج ديگرى خواهد بود كه آنها نيز جلوه هايى از مشيت إلهى مىباشند . پس پايان دادن به زندگى براى كسانى كه موفق به « حيات معقول » گشته‌اند ، بدانجهت كه علت اصلى آن از متن « حيات معقول » برخاسته است ، صفتى است براى خود حيات ، نه اين كه اين گونه پايان دادن به زندگى نوعى از مرگ است . براى توضيح بيشتر مىگوئيم : « حيات معقول » داراى مختصات زير است : 1 - شناخت حيات بعنوان يك جلوهء بسيار عالى از حقيقتى روبه كمال .\r\n2 - هشيارى همه جانبه در بارهء ارزشها و امتيازات عالى كه حيات در تحرك به سوى كمال بدست مىآورد .\r\n3 - دريافت وحدتى معقول در اصول بنيادين حيات همهء انسانها . اين وحدت با پيشرفت تكاملى آدميان در راه هدف اعلاى زندگى ، شديدتر و غير قابل تجزيه تر مىگردد . تا آنجا كه همگى اعضاى يك پيكرى ميشوند كه\r\n","description":"","footnote":"","page_name":" 6 ","page_number":6},
  {"content":"\r\nيك روح آنانرا به شعاع جاذبهء إلهى متصل مىنمايد .\r\n4 - انسانها با به دست آوردن « حيات معقول » گام به ما فوق زمان و قطعات آن گذاشته و وارد آستانهء ابديت مىگردند . مرگ براى آنان به معناى فنا نيست ، بلكه انتقال از نوعى حيات به نوعى ديگر ، يا انتقال از حيات جارى در سطح طبيعت ، به حيات پشت پردهء آن مىباشد . اينست معناى آن آيهء شريفه كه مىگويد : * ( وَلا تَحْسَبَنَّ الَّذِينَ قُتِلُوا فِي سَبِيلِ الله أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ ) * ( 1 ) \r\n( و گمان مبر كه آنان كه در راه خدا كشته شده‌اند ، مردگانى هستند ، بلكه آنان زنده و در بارگاه پروردگارشان بهره مندند ) اين جريان در ابيات مولوى چنين آمده است :\r\n\r\nاز جمادى مردم و نامى شدم\r\nو ز نما مردم ز حيوان سر زدم\r\nمردم از حيوانى و آدم شدم\r\nپس چه ترسم كى ز مردن كم شدم\r\nجملهء ديگر بميرم از بشر\r\nتا بر آرم از ملائك بال و پر\r\nاز ملك هم بايدم جستن ز جو\r\nكل شيئى هالك الا وجهه\r\nبار ديگر از ملك پران شوم\r\nآنچه آن در وهم نايد آن شوم\r\nپس عدم گردم عدم چون ارغنون\r\nگويدم انا اليه راجعون\r\n\r\nملاحظه مىشود كه مىگويد : « كى ز مردن كم شدم » يعنى از هنگام ورود به آستانه « حيات معقول » فنا و زوالى در كار نيست ، و مىگويد : « از ملك هم بايدم جستن ز جو » يعنى سپرىكردن مرحلهء فرشتگى نيز به معناى مردن نيست ، بكله « جستن از جو » است كه با نيروى « حيات معقول » صورت مىگيرد . و مىگويد : « بار ديگر از ملك پران شوم » پريدن عبارتست از پرواز و اوج گرفتن نه فنا و مردن . مىگويد : « پس عدم گردم عدم چون ارغنون » يعنى نيستى\r\n","description":"","footnote":" ( 1 ) آل عمران آيه 169 ","page_name":" 7 ","page_number":7},
  {"content":"\r\nنهائى من نيستى آهنگى است كه از نواختن ارغنون بوجود مىآيد ، و داراى هستى نيست نما است . با توجه به مختص چهارم ثابت مىشود كه شهادت يكى از اطوار و احوال و يا اوصاف « حيات معقول » است ، نه نوعى از مرگ .\r\n\r\nشخصيت شهيد و هدف از شهادت\r\n\r\nعنصر شخصيت در ارزشيابى شهادت\r\nشخصيت شهيد بدانجهت كه يك موجود جاندار است ، داراى حياتى است كه بقول بعضى از زيستشناسان ( اوپارين ) هفت ميليون چرا در آن وجود دارد ، يعنى حيات پديده ايست كه براى شناخت حقيقى آن هفت ميليون مسئله بايد مطرح و پاسخ داده شود . از طرف ديگر شخصيت شهيد مانند ساير انسانها تبلورگاه مسائل بىشمارى است كه ناشى از ابعاد حقوقى و اقتصادى و مذهبى و اخلاقى و سياسى و تاريخى و علمى و جهانبينى او مىباشد . مغز يك شهيد مانند مغزهاى مردم ديگر از 12 تا 15 ميليارد رابطهء الكتريكى دارد كه با ميليونها شبكهء ارتباطى مشغول فعاليت مىباشند . از طرف ديگر مختصات روانى هر فردى از انسان ، بالغ بر هزار مختص است كه با تركيبات تفاعلى آنها ممكن است صدها هزار مسئلهء جدى براى روانهاى آدميان مطرح نمايند .\r\nهيچيك از اين مسائل و ابعاد و تركيبات و مختصات به اهميت پديدهء « شهادت » كه يك شخصيت آن را مىپذيرد نمىرسد . زيرا چنان كه در بحث پيشين گفتيم : « شهادت عبارتست از پايان دادن به فروغ درخشان حيات در كمال هشيارى و آزادى و آشنائى با ماهيت حيات كه از ديدگاه معمولى عقل و خرد در متن طبيعت ، مطلوب مطلق مىباشد ، در راه وصول به هدفى كه والاتر از حيات طبيعى است .\r\nبديهى است كه شخصيت شهيد با اقدام به شهادت ، نابود كردن حيات طبيعى را با آن همه مسائل و ابعاد و مختصات و امتيازات و تركيبها ، مورد تصميم قطعى قرار داده ، از جويبار حيات باتمام آزادى و هشيارى مىجهد . بنا بر اين ،\r\n","description":"","footnote":"","page_name":" 8 ","page_number":8},
  {"content":"\r\nاهميت شهادت به اندازهء اهميت هستى آزادانه در برابر نيستى محض است .\r\nوقتى كه مىگوئيم : « حسين بن على عليه السلام شهيد شد » يا « سقراط پيالهء سم شوكران را از دست زندانبان با آزادى كامل در ادامهء حيات گرفت و سركشيد » چه مىگوئيم و موقعى كه مىگوئيم : « حر بن يزيد رياحى با غوطه ور بودن در ميان حيات طبيعى و لذايذ و امتيازات آن ، اقدام به خاموش ساختن شعلهء حيات خود نمود و شهيد گشت » چه مىگوئيم و همچنين وقتى كه مىگوئيم : « ديروز يك فرد عادى هنگامى كه در ميان جمعى از خودگذشتگان در راه تحقق بخشيدن به آرمانهاى عالى انسانيت قرار گرفت ، ناگهان سطوح روانى او به هيجان در آمد و با اين كه مىتوانست از كارزار بر كنار شود ، مقاومت ورزيد و شهيد گشت » همهء اين شخصيتها به شهادت نائل گشته‌اند . اگر چه همهء آنان در دست شستن از جان خود كه مطلوب مطلق است ، مشتركند و از اين جهت همهء آنان با اهميتترين پديدهء « حيات معقول » را دريافته‌اند ، با اين حال مراتب شخصيت اختيارى كه براى خودساخته و هدفى كه از شهادت منظور نموده‌اند و طول زمانى كه در حركت در مرز زندگى و شهادت سپرى كرده‌اند و با نظر به كميت و كيفيت فراز و نشيبهائى كه در مسير خود به سوى شهادت ، پشتسر گذاشته‌اند ، ارزش شهادت آنانرا بسيار متفاوت مىسازد . اين نكته مهم را هم در نظر بگيريم كه اگر پديدهء شهادت چيزى بود كه در همهء تاريخ بشرى يك بار اتفاق ميافتاد ، يعنى تاريخ بشر تنها يك فرد شهيد داشت ، باز اهميت شهادت فوق همهء پديده‌هاى حيات بشرى بود . چه رسد به اين كه در گذرگاه قرون و اعصار ، كاروانيان منزلگه شهادت متجاوز از ميليونها پاكان اولاد آدم بوده ، پيشتاز برجسته اى چون حسين بن على ( ع ) و اعضائى با شخصيتهاى عظيم در اين كاروان كوى الهى شركت داشته‌اند . براى توضيح بيشتر در بارهء شخصيتهاى شهداى راه حق مراحل سه گانهء شهادت را مطرح مىكنيم :\r\n","description":"","footnote":"","page_name":" 9 ","page_number":9},
  {"content":"\r\n\r\nمراحل دو گانهء شهادت\r\nبراى هر شهيدى مىتوان سه مرحله را تصور نمود :\r\n\r\nمرحلهء يكم - دوران زندگى معمولى .\r\nدر اين مرحله شخصيت شهيد مانند هر انسانى ديگر ، هدفهايى را براى خود انتخاب و در راه وصول به آنها تلاش مىنمايد . لذايذى دارد و آلامى ، پيروزيهائى دارد و شكستهائى ، و بطور خلاصه انسانى است زنده و در راه ادامهء زندگى هرگونه شرايط مناسب را مىجويد و با هرگونه عامل مزاحم ادامهء زندگى مبارزه مىنمايد . البته نمىگوئيم هر فردى كه پايان زندگيش به شهادت ميانجامد ، راه شهادت را از همين مرحله انتخاب مىكند . ولى مىتوان با تحليل صحيح در شخصيتهايى بزرگ كه زندگى خود را با شهادت به پايان مىرسانند ، تا حدودى مسير آنان را در ارزيابى زندگى و مرگ تشخيص داد . سرتاسر زندگى على بن ابي طالب عليه السلام ، چنان با ارزيابى همه جانبه در بارهء زندگى و مرگ و هدف اعلاى حيات گذشته است كه مىتوان گفت : هر لحظه اى از زندگى او مركب از دو عنصر حضور در طبيعت و حضور در بارگاه الهى بوده است . به همين جهت است كه بايد گفت : انسانهايى بنام على بن ابي طالب و حسن بن على و حسين بن على عليهم السلام و آنان كه حقيقتا پيروان آنان مىباشند ، حتى در حال شديدترين ارتباط با طبيعت ، در حال شهادت بسر مىبرند .\r\nامير المؤمنين ( ع ) مىگويد : « مرگ براى من چيز تازه اى را كه ناگوار باشد نشان نداده است . » « سوگند به يزدان پاك هيچگونه پروائى ندارم كه من به طرف مرگ حركت كنم يا مرگ بر من وارد شود » ، « قسم به خداوند بزرگ ، فرزند ابي طالب به مرگ مأنوستر است از كودك شيرخوار به پستان مادر » لذا درست است كه امير المؤمنين و امام حسن ( ع ) در ميدان كارزار رسمى در ميان صفآرائىهاى طرفين شهيد نشدند ، ولى با نظر به شدت ناملائمات و گرفتارى آن دو بزرگوار در ميان خود كامكان خودخواه و فريبخوردگان\r\n","description":"","footnote":"","page_name":" 10 ","page_number":10},
  {"content":"\r\nپيشتازان تنازع در بقا ، و عشاق شهوت حيوانى و مال و مقام ، هر لحظه از زندگى آن دو بزرگوار طعم كشته شدن در راه خدا كه شهادت ناميده مىشود ، سپرى گشته است .\r\n\r\nمرحلهء دوم - ورود به كارزار ،\r\nدر حالى كه تن به شهادت داده ، باكى از پايان يافتن زندگى در راه هدف اعلائى كه انتخاب كرده است ، ندارد . در اين مرحله انسانى كه رو به شهادت مىرود ، ممكن است طوفانى در وضع روانى او به وجود بيايد ، سپاهى از مفاهيم گوناگون از زندگى و مرگ و مختصات زندگى در مغز او رژه بروند ، لحظه اى فرسودگى ، لحظهء بعد نشاط و برافروختگى ، تداعى معانى در اندك زمان جاى خود را به انديشهء منطقى مىدهد و بالعكس ، رشتهء انديشه منطقى را شروع و تداعى معانى آن را از هم مىگسلد . دنيا و زر و زيورش در نوسانى از ارزيابىها از جلو چشمان شهيد عبور مىكند . با اين حال مىتوان ملاك وضع روانى شهيد را در مرحلهء دوم شدت و ضعف تمركز قواى دماغى در بارهء آن هدف قرار داد كه براى وصول به آن ، گام به مرز زندگى و مرگ نهاده است . هر اندازه كه قواى مغزى شهيد در بارهء هدف انتخاب شده اش متمركزتر باشد ، از طوفان و نوسانات روانى او كاسته مىشود . در اين مرحله ، با نظر به گفتار و رفتار شهداى بزرگ تاريخ ، اين ملاك به خوبى ثابت مىشود كه عظمت هدف كه آنان مىخواهند آن را به بهاى جان به دست بياورند ، آنانرا چنان جذب مىكند كه از نظر وضع روانى گوئى در معتدلترين حال به سر مىبرند .\r\nاكنون بعضى از جملات امام حسين عليه السلام را در روز خونين دشت نينوا از نظر مىگذرانيم : 1 - امام حسين عليه از فرزدق شاعر مىپرسد : مردم را در پشت سرت چگونه گذاشتى ( وضع مردم در كوفه چگونه بود ) فرزدق پاسخ داد : دلهاى مردم با تو و شمشيرهايشان به ضرر تو كشيده شده است و قضاى الهى از آسمان فرود مىآيد و خداوند با مشيت خود عمل مىكند . امام حسين فرمود :\r\n","description":"","footnote":"","page_name":" 11 ","page_number":11},
  {"content":"\r\n« راست گفتى همهء امور بسته به مشيت خداونديست و فعاليت پروردگار ما دائمى است ، اگر قضاى الهى آن چنان كه ما مىخواهيم ، فرود بيايد ، سپاسگذار نعمتهايش خواهيم بود و اوست كه به سپاسگذارى ما كمك خواهد كرد و اگر قضاى الهى ميان ما و خواستهء ما فاصله بيندازد و مانع گردد ، كسى كه حق و حقيقت را نيت كرده است و تقوى را در درون خود مستحكم ساخته است ، تجاوز و تعدى نكرده است » . ملاحظه مىشود كه هدف حسين بن على ( ع ) دو بعد دارد ، بعد زندگى طبيعى و بعد زندگى ماوراى طبيعى . او با اولين لحظات حركت به ميدان جهاد ، در هدف خود غوطه ور شده است : يا زندگى در زمينهء « حيات معقول » اين دنيا و يا رو به نتايج « حيات معقول » كه پس از عبور از دهليز شهادت خواهد ديد . اين روحيه هيچ طوفانى جز هيجان و تحرك مثبت ندارد .\r\n\r\nانواع هدفها براى پايان دادن بزندگى\r\nحال برميگرديم به توضيح آن هدفى كه حيات شهيد وسيله اى براى وصول به آن مىباشد . ما در اين مبحث به بررسى انگيزه‌هاى متنوع و شخصيت پيشتاز كاروان شهدا ، يعنى حسين بن على عليه السلام مىپردازيم . گفتيم كه معناى شهادت عبارتست از دست برداشتن از جان خود كه در منطق عقل و خرد رسمى در متن طبيعت ، مطلوب مطلق است ، اين دست برداشتن با هشيارى و وجدانى آزاد صورت مىگيرد .\r\n1 - آيا حسين ( ع ) حقيقت زندگى و محاسبات آن را نمىدانست و در نتيجه زندگى براى او مانند جنگلى وحشتناك بود كه مىخواست بهر شكلى كه باشد از آن جنگل بيرون برود و خود را راحت كند قطعا اين طور نبوده است ، زيرا ما مىدانيم كه زندگى اين شهيد بزرگ دقيقا روى محاسبه حركت كرده آرمانها و لذايذ و آلام و عظمتها و امتيازات زندگى چهره‌هاى حقيقى خود\r\n","description":"","footnote":"","page_name":" 12 ","page_number":12},
  {"content":"\r\nرا به اين شهيد نشان داده‌اند . او با ماهيت حيات آشنائى نزديك داشته است ، كه با خالق حيات در دعاى عرفه در ميان گذاشته است .\r\nنمودها و فعاليتهاى وسيله اى و هدفى زندگى براى او از يكديگر تفكيك شده‌اند .\r\n2 - آيا احساس شكست در زندگى او را به خودكشى وادار كرده است نه هرگز ، زيرا خودكشى براى او نابود كردن جان مشتاق به كمال بينهايت است و اين يك مبارزهء علنى با مشيت خداوندى است . نه تنها خودكشى براى اين شهيد مبارزه با خالق زندگى و مرگ است ، بلكه جرئت به وارد ساختن كمترين آسيب به قفس كالبد مادى و عناصر و فعاليتهاى روانى ، جرئت بر مقام شامخ خداوندى است كه از شخصى مانند حسين ( ع ) قابل تصور نيست .\r\n3 - آيا حسين نوعى سود شخصى را از شهادت توقع داشته است قطعا نه ، زيرا سودجوئى كه به ضرر ديگران تمام مىشود ، جز تورم خود طبيعى كه ميان همهء جانداران مانند عقرب و افعى و خوك و سگ و گوسفند و ماهى مشترك است . نتيجهء ديگرى ندارد ، شخصيتى مانند حسين ( ع ) كه تن به شهادت مىدهد ، نه تنها از سودجوئى مزبور گريزان است ، بلكه خود طبيعى را هم كه همواره خود را هدف و ديگران را وسيله مىانگارد ، سد راه رشد من اعلاى انسانى تلقى مىنمايد .\r\n4 - آيا هدف از شهادت ، بدست آوردن مقام است نه هرگز ، مقام پرستى آن آتش نامحسوس است كه در درون انسان مقام پرست زبانه مىكشد ، نخست انسانهاى روياروى او را تباه مىسازد ، سپس خود او را تبديل به خاكستر مىكند ، چه زهرآگين است جان آن آدمى كه غذايش مدح و خضوع و تسليم و سجدهء انسانها در برابر او است . مگر نشنيده‌ايد :\r\n\r\nهركه را مردم سجودى ميكنند\r\nزهرها در جان او مىآكنند\r\n\r\nمولوى\r\n","description":"","footnote":"","page_name":" 13 ","page_number":13},
  {"content":"\r\n5 - آيا هدف از شهادت ، بدست آوردن لذت است وقتى كه برندهء لذت ( انسان ) و آنچه كه لذت را مىچشد ، ( خود زندگى ) پايان مىيابد ، چه لذتى و چه خوشى قابل تصور است در صورتى كه شهادت كه مرگ را بر زندگى ترجيح دادن است ، موضوع كه خود زندگى است منتفى مىگردد .\r\n6 - آيا هدف از شهادت و شستن دست از جان با وجدان آزاد و هشيارى كامل بهمهء مزاياى مادى و معنوى حيات ، به وجود آوردن سايه اى از عكس خود است كه در معرض تماشاى آيندگان قرار بگيرد اين هم نوعى از بيمارى ماليخوليا است كه بدترين انگيزهء خودكشى پست و نفرتانگيز را در مغز آدمى به وجود مىآورد . تفسير اين ماليخوليا چنين است كه « من امروز مكانيسم و ديناميسم حياتم را برهم مىزنم و از همهء لذايذ و خوشىها و سازندگىهايم دست برميدارم و اين پديدهء حيات را كه صدها قانون و ميليارد ميلياردها رويداد كيهانى از آغاز انفجار دست بهم داده و آن را به شكل امروزى در آورده‌اند پايان مىبخشم من امروز تصميم گرفته‌ام كه ارزش حيات را كه جدىترين پديدهء هستى است به بازى بگيرم و انديشه و تعقل و آزادى را كه هر لحظه اى از آنها مساوى عظمت عالم هستى است ، تباه بسازم و تصميمى گرفته‌ام كه پشيمانى از آن به هيچ وجه سودى ندارد ، زيرا شكستى است ، كه جبران ندارد . آرى ، من تصميم گرفته‌ام كه همهء اين كارها را امروز انجام بدهم ، تا پس از من سايه اى از عكسم را آيندگان تماشا كنند غافل از آنكه اگر آيندگان كه به آن سايه تماشا خواهند كرد ، اگر مردمى خردمند باشند ، خواهند گفت : عجب احمقى بوده است صاحب اين سايه ، كه همهء اصالتها و ارزشهايى را كه مىتوانست شخصيت او را بسازد و با اين شخصيت ساخته شده دردهاى بشرى را تقليل بدهد ، عمرى را تلف كرده و براى ما سايه اى تهيه نموده است . البته همواره در ميان خردمندان هر جامعه اى ، مردمى خوش ذوق و طنزگو نيز پيدا ميشوند كه خواهند گفت : البته ما بايستى قدر و ارزش اين\r\n","description":"","footnote":"","page_name":" 14 ","page_number":14},
  {"content":"\r\nسايه را كه نمايشگر حماقتهاى بشريست بدانيم ، زيرا اين خود خدمتى شايان تحسين است كه موجودى بنام انسان ساليان پرقيمت عمر خود را مستهلك نمايد و از 12 تا 15 ميليارد رابطهء الكتريكى مغز خود را كه پانصد ميليون شبكهء ارتباطاتى آنها را به يكديگر وصل مىنمايند و مىتوانند در ساختن جهانى آباد و انسانهائى سالم فعاليت كنند ، مصرف كرده و از همهء موجوديت خود دست بردارد كه شايد وسيله اى را براى خنديدن ما و تجربه اندوزى در بارهء پوچىهاى مغز بشرى آماده نمايد . آرى ما امروزه براى آن شخص كه خرمن خود را آتش زده است ، تا ما از تماشاى خاكسترش لذت ببريم ، مىخنديم كه چگونه آبحيات خويشتن را براى نشان دادن سراب فريبندهء سايه اش به ديگران بر زمين ريخته و نابودش ساخته است نيز از چنين احمق سايه - پرست تجربه‌ها مىاندوزيم كه آرى ، آدمى بيماريهاى روانى فراوانى دارد كه برخى از آنها سرايت كننده نيست و تنها خود او را از بين مىبرد ، برخى ديگر از بيمارىها مىتواند جامعه اى را مبتلا بسازد و سپس حتى بر انسانشناسىها هم سرايت كند . آنجا كه يك مدعى انسانشناسى مىگويد : شهرتپرستى و ادامهء آن حتى پس از مرگ ، يكى از خواسته‌هاى اصيل بشرى است ، بيمارى مزبور را ترويج مىكند . او ندانسته به انسانها تعليم مىدهد كه شما مىتوانيد ، بلكه بايد انعكاس شخصيتتان را . براى آيندگان ، انگيزهء گفتار و كردار و تفكرات امروز خود قرار بدهيد و بدين ترتيب اگر روزگار زندگى شما نتوانسته باشد حس خودخواهى شما را اشباع نمايد ، پس از آنكه ذرات پوسيدهء كالبد شما برباد رفته باشد ، اين حس شما اشباع خواهد گشت چه وقيح است اين بيمارى خودپرستى كه حتى به علوم و فلسفه‌ها هم سرايت مىكند 7 - آيا هدف از شهادت اينست كه پس از من انسانهائى كه به دنيا مىآيند ، بتوانند خوب بخورند و خوب بياشامند و حس لذتجوئى خود را اشباع نمايند و حقوق يكديگر را پايمال بسازند و بر ريش عدالت و آزادى\r\n","description":"","footnote":"","page_name":" 15 ","page_number":15},
  {"content":"\r\nو انسانيت و رسالتهاى آن بخندند و خود را هدف و ديگران را وسيله تلقى نمايند و نيمى از قواى مغزى و عضلانى خود را براى تأمين شئون زندگى طبيعى و آرايشهاى آن مصرف نمايند ، نيمى ديگر را در ساختن اسلحه براى پايان دادن به زندگى زندگان . آن گاه عده اى از هشياران هم به اين جريان بنگرند و معادلاتى پرپيچ و خم براى سر در آوردن از اين ترقى و تكامل تنظيم نمايند و به اين نتيجه برسند كه زندگى از هيچ شروع مىشود و در پوچى پايان مىپذيرد آيا مىتوان ادامهء چنين جريان را انگيزهء شهادت در راه انسانها ناميد خدا پاداشت بدهد جلال الدين مولوى\r\n\r\nچشم باز و گوش باز و اين عما\r\nحيرتم از چشمبندى خدا\r\n\r\nبا ملاحظهء اين مطالب است كه اپيكوريان امروز مىگويند : چرا من دست از خودخواهىهايم بردارم كه ديگران در آينده بتوانند حس خودخواهىهاى خود را اشباع نمايند چرا من امروزه كه نوبت من است ، دست از لذايذم بردارم براى اين كه در آينده مردم از لذايذ حيوانى برخوردار خواهند گشت كدامين منطق مىگويد : من امروز بايد بهمهء ناگوارىها و دردها تن دردهم تا آيندگان در ناگواريها و دردها تلف نشوند اين حرفى را كه اپيكوريان امروز به زبان و قلم مىآورند ، كمى زننده و عجيب و غريب به نظر مىرسد ، اما خودمانيم ، ما براى رد اين حرف زننده و عجيب و غريب چه داريم جز تكرار ادعا ( مصادره به مطلوب ) كه نه آقاى عزيز ، « ما با انسان سروكار داريم » اپيكوريان مىگويند : مگر ما مىگوئيم : « شما با ميز و صندل و منقل سروكار داريد » بلكه بحث ما در اينست كه شما با كدامين دليل به من دستور مىدهيد كه دست از لذايذ و خودخواهىهايت بردار به اين دليل كه انسانهاى ديگر به لذايذ و خودخواهى خويشتن برسند بسيار خوب ، مگر من ميز و صندلى هستم من هم انسانم و امروز نوبت من است . البته سرمايه‌هاى علمى و مادى و تجربه هائى را كه تا امروز به دست من رسيده است ، چون با خودم\r\n","description":"","footnote":"","page_name":" 16 ","page_number":16},
  {"content":"\r\nبه زير خاك نخواهم بود ، زيرا سودى براى من ندارند ، در موقع رفتن همهء آنها را بشما مىسپارم و مىروم . اگر اين جمله را بازگو كنى كه ما براى انسانها بايد از همهء موجوديت خود بگذريم ، من پاسخى به اين تكرار ادعا ( مصادره به مطلوب ) ندارم . از نظر ابتدائى اين گفتگو سطحى و شايد خنده آور به نظر برسد ، اما همين گفتگوى سطحى و خنده آور همان مطالبى را مطرح مىكند كه مكتبها و فلسفه‌ها در تحليلهاى نهايى به آنها مىرسند و كوششهاى آنها براى باز كردن اين بست بىنتيجه و خنثى مىماند .\r\nاحتمال مىرود كه هدف هشتم از شهادت كه در زير مطرح ميكنم ، بتواند پاسخگوى اپيكوريان بوده باشد ، دقت فرماييد : 8 - هدف از شهادت اينست كه وجدان خود را كه برضرورت خدمت به انسانها و ايجاد امكانات براى رفاه و آسايش و بهزيستى آنان ، حكم مىكند ، راضى و خشنود بسازم و من كارى با آن ندارم كه مردم پس از من چگونه زندگى خواهند كرد ، آيا مديريتها و تعليم و تربيتها آنانرا به صورت فرشتگان درخواهند آورد كه احساس وظائف انسانى با رگ و گوشت و پوست و ذرات خونشان در خواهد آميخت و يا به شكل شيطانهائى در خواهند آورد كه جز خود چيزى را به رسميت نخواهند شناخت ، دعاى شبانگاهى آنان از كتاب « شهريار » ماكياولى خوانده خواهد شد و كارهاى روزانهء آنان سودجوئى و خودخواهى .\r\nخلاصه اين كه وجدان به من حكم مىكند كه براى انسان دست از همهء موجوديت خود بردارم و كارى با آن ندارم كه آن انسان ابو ذر غفارى است يا كس ديگر .\r\nاين انگيزهء هشتم مسلما معقولتر و انسانىتر از انگيزه‌هاى ديگر است ، زيرا پاى وجدان در كار است . ولى كلمهء وجدان بوسيلهء برخى از نويسندگان مغرب زمين كه به فيلسوفى مشهور گشته‌اند ، استقلال خود را در حاكميت از دست داده و به عنوان يك عامل بىاساس و عارضى و غير رسمى در درون آدميان ،\r\n","description":"","footnote":"","page_name":" 17 ","page_number":17},
  {"content":"\r\nميز قضاوت را به خود اختصاص داده است . لذا وجدان با اين سركوبى بوسيلهء نويسندگان مزبور كه اصالت خود را از دست داده است ، نمىتواند گذشت انسانها را حتى از زندگى خود توجيه نمايد . در نتيجهء اين سركوبى وجدان و انداختن آن از اصالت ، يك تناقض صريح در معرفتهاى ما به وجود آمده است كه تنبلى حافظه‌هاى نويسندگان امروزى چهرهء وحشتناك آن را به خوبى مىپوشاند .\r\nآن تناقض اينست : با نظر به تحليلهاى روانى ، حقيقتى بنام وجدان نظاره گر و داور وجود ندارد .\r\nوجدان ما قاطعانه حكم مىكند كه از ستمديدگان بشرى دفاع كنيم و در راه خدمت به انسانها از هيچ تلاش و گذشتى دريغ و مضايقه نكنيم اگر اين دو قضيه را پهلوى هم قرار بدهيد و نتيجه بگيريد ، بدون ترديد نتيجه اى كه بدست خواهد آمد ، اينست كه حاكميت وجدان بشرى اصالت دارد و حاكميت وجدان بشرى اصالت ندارد آنچه كه مىتواند ما را از اين بنبست غير قابل نفوذ نجات بدهد ، اينست كه ما وجدان را بعنوان يك موجود فيزيولوژيك در درون خود تلقى نكنيم ، چنان كه تعقل و استعدادهاى هنرى و نبوغهاى متنوع مانند نبوغ اكتشاف و اختراع را بعنوان موجوداتى فيزيولوژيك تلقى ننموده‌ايم . بلكه اين حقيقت را بپذيريم كه چنان كه تعقل در فعاليتهاى خود ، به واقعيات تكيه مىكند كه آن واقعيات بيرون از ذات آن است ، همچنان وجدان دريافت و حاكميت خود را به واقعيتهايى مستند مىسازد كه خارج از موجوديت آن است . اين واقعيتها همانند آن قطبنما است كه آنها را نشان مىدهد . در همهء دورانها و جوامع و با همهء شرايطى كه تصور ميشوند ، واقعيتهايى ثابت براى ادارهء زندگى مادى و معنوى انسانى وجود دارد كه سر و كار وجدان با آنها است . بعنوان نمونه : اين واقعيت كه علم مطلوب بشر است ، اصلى است ثابت . عدالت باضافهء اين كه زندگى\r\n","description":"","footnote":"","page_name":" 18 ","page_number":18},
  {"content":"\r\nاجتماعى را به بهترين وجه تنظيم مىكند ، موجب تأمين خاطر و آزادى شخصيت نيز مىگردد ، اصلى است ثابت . روان آدمى در حال اعتدال از درد و ناگواريهاى ديگران احساس ناراحتى مىكند ، اصلى است ثابت . . . ابزار كار وجدان اين واقعيتهاى ثابت است كه دگرگونىهاى شئون حيات بشرى نمىتوانند آنها را از بين ببرند . يكى ديگر از اين اصول ثابت ، هدفدار بودن زندگى همهء انسانها است كه با وحدتى كه آن هدف دارا مىباشد ، انسانها را متحد مىسازد . درك اين اصل بوسيلهء وجدانهاى رشد يافته امكانپذير است .\r\nمولوى به بقا و ثبات اين اصول در ابيات زير اشاره مىنمايد .\r\n\r\nقرنها بگذشت و اين قرن نويست\r\nماه آن ماهست و آب آن آب نيست\r\nعدل آن عدلست و فضل آن فضل هم\r\nگر چه مستبدل شد اين قرن و امم\r\nقرنها بر قرنها رفت اى همام\r\nوين معانى برقرار و بر دوام\r\nشد مبدل آب اين جو چند بار\r\nعكس ماه و عكس اختر برقرار\r\nپس بنايش نيست بر آب روان\r\nبلكه بر اقطار اوج آسمان\r\n\r\n\r\nعشق و شهادت\r\nبراى اثبات اين كه اگر آدمى از طوفان عشق مثبت كه همهء اصول و پديده‌هاى خودخواهى و لذتپرستى را درهم مىريزد ، عبور ننمايد ، بمقام والاى شهادت نمىرسد ، چند سطرى را در سرگذشت غمانگيز و شرمآور كلمهء ورشكست شدهء عشق مىنويسم : كلمهء عشق هم مانند كلمهء عدالت و آزادى و حق و تكامل كه مىبايست ، از رسمىترين اصول غير قابل اغماض انسانها بهره مند باشند ، مانند گلهاى معطر و زيبا كه روى گورهاى تيره و تار مىگذارند ، تنها براى آرايش فلسفه و جهانبينىها و سخنرانيهاى ما به كار مىروند . آرى ، وقتى كه چنگيز و چنگيز منشان در ميدان تنازع در بقا از عدالت دم بزنند ، و ماكيا ولىهاى برده گير روى حلقه‌هاى زنجيرى كه بدست و پاى انسانها مىپيچند\r\n","description":"","footnote":"","page_name":" 19 ","page_number":19},
  {"content":"\r\nكلمهء آزادى را با خط جلى بنويسند و پوچگرايان مسخره كنندهء حق و حقيقت و احقاق حقوق ، قصيده و حماسه در بارهء حق راه بيندازند و خود پرستان حيوان - صفت كه خود را هدف و همهء جهان و انسانها را وسيلهء اشباع خودخواهى خويشتن تلقى كنند ، پديدهء عشق هم مانند همان اعضاى دودمانش ، از تماشاى دو چشم و دو ابرو شروع مىشود و در دفع چند قطرهء مايع پايان مىيابد .\r\nيادش بخير ، بالزاك مىگفت : « امروزه عشق در پاريس ما ، يعنى درشكه‌هاى كرايه اى » اين عشق از ميان خيابانى شروع مىشود و در جايگاه نيم خلوتى خاتمه مىيابد در اين كه كلمهء عشق در قاموس بشرى به اين نكبت و بدبختى دچار شده است ، و اين يك خسارت بزرگى است كه بر مغز و روان انسانها وارد آمده است ، ترديدى نيست ، ولى آنچه كه رنجآورتر از همهء بازيگرىهاى آدميان در بارهء اين كلمه است ، اينست كه شهوترانان كامجو يا بقول نويسندهء فوق اين كالسكه نشينان كرايه اى با عظمتترين سخنانى را كه در بارهء ماهيت عشق برين و مختصات خلاقهء آن گفته‌اند ، به همان معناى مبتذل فرويدى تفسير نموده ، بشريت را از عاليترين و سازنده ترين پديدهء روانى محروم نموده‌اند .\r\nاين بيت حافظ را مورد دقت قرار بدهيد :\r\n\r\nعاشق شو ار نه روزى كار جهان سر آيد\r\nناخوانده درس مقصود از كارگاه هستى\r\n\r\nآيا عقل و خرد اجازه مىدهد كه كالسكه نشينان اين بيت را به معناى گرايش جنسى بگيرند و آن گاه براى ما مكتب و فلسفه بسازند و هدف جهان هستى و زندگى را با آن گرايش تعيين نمايند آيا عشق به معناى هيجان كه مقدمه اى براى تخليهء اسپر است ، اسرار زيربنائى جدول مندليف و شكست قانون عليت كلاسيك در قلمرو آتمها را براى ما قابل خواندن مىسازد آيا حقيقت ماده و حركت و رابطه ميان آن دو و واقعيت و حقيقت زمان و جبر و اختيار و هزاران مسائل روانى و هفت ميليون سؤالى كه در پديدهء حيات مطرح است و متناهى و غير متناهى بودن كيهان و غير ذلك ، با درك زيبائى دو چشم و دو ابرو و زلف\r\n","description":"","footnote":"","page_name":" 20 ","page_number":20},
  {"content":"\r\nو لب ، قابل خواندن خواهد شد آيا جلال الدين مولوى با آن اوج فكرى و سوز درونى و آشنائى با اصول و پديده‌هاى روانى بشرى و با آن بلندگرايىهاى حيرتانگيز و با آن همه توصيه به اين كه از حيوانيت بميريد و به انسانيت برسيد و از انسانيت بميريد و گام به قلمرو فرشتگان بگذاريد و در آن قلمروهم توقف ننموده به عدم ارغنونى وارد شويد ، تا مسير * ( الَّذِينَ إِذا أَصابَتْهُمْ مُصِيبَةٌ قالُوا إِنَّا ) * را پيموده باشيد ، وقتى كه دم از عشق مىزند ، همين درك زيبائى نر و ماده و گرايش به عمل جنسى را مىگويد هيچ رازى در اين درك و گرايش جز اين دو عنصر بسيار ساده نهفته نيست درك زيبايى و ميل به آن كه از ميكانيسم ناآگاه و طبيعى شخصيت برميخزد و مىخواهد مثلى را كه با عمل جنسى توليد خواهد كرد ، زيبا باشد ، چنان كه انجذاب خاصى در ماده‌ها براى جفتگيرى با نرهاى برومند و قوى وجود دارد ، و نرهايى هم ديده ميشوند كه به جهت علاقه به فرزند دلاور ، دنبال مادهء دلاور را مىگيرد تنها با اين تفاوت كه اين گونه انتخاب آگاهانه صورت مىگيرد . آيا جلال الدين مولوى آن همه دانستنىها و دريافتنىهاى خود را در توصيف اين عمل سادهء طبيعى به كار برده است و اين همه عظمتها و ارزشها را كه به پديدهء عشق اختصاص داده است ، همان كالسكه نشينان پاريس را مىگفته است عشق و مختصات آن را در چند بيت زير كه جلال الدين گفته است ، مورد دقت قرار بدهيم :\r\n\r\nشادباش اى عشق خوش سوداى ما\r\nاى طبيب جمله علتهاى ما\r\nاى دواى نخوت و ناموس ما\r\nاى تو افلاطون و جالينوس ما\r\nجسم خاك از عشق بر افلاك شد\r\nكوه در رقص آمد و چالاك شد\r\nغير اين معقولها معقولها\r\nيا بى اندر عشق پر فر و بها\r\nعشق امر كل ما رقعه اى او قلزم و ما قطره اى\r\nاو صد دليل آورده و ما كرده استدلالها\r\n\r\nمولوى\r\n","description":"","footnote":"","page_name":" 21 ","page_number":21},
  {"content":"\r\n1 - عشق طبيب همهء بيمارىهاى ما است . آيا گرفتاريهاى روانى ناشى از علاقهء جنسى كه اگر شدت و طول بيشترى پيدا كند ، به صورت بيمارى در مىآيد ، خود مىتواند طبيب بيماريهاى ما گردد افراط در تجسم زيباييهاى شهوت - انگيز ، فعاليتهاى عقلانى و انديشه اى را مختل ساخته و واقعيتها را غير واقع و غير واقعها را واقعيت ، مىنمايد . آيا تعيين سرگذشت و سرنوشت و ماهيت جهان هستى و شناخت استعدادها و ابعاد بشرى با جاذبهء دو ابرو و دو چشم و يك بينى و دو لب و چهار مژه كه با مرور زمان يا با ابتلا به بيمارى آبله به شكل كاريكاتور كوبيسم خواهد در آمد ، يكى از حماقتهاى بشرى نيست 2 - عشق دواى كبر و نخوتهاى ما است . آيا اين پيمان جاذبهء جنسى است كه خودخواهى ريشهء اصلى آن و لذتجوئى انگيزهء آن است 3 - عشق ناموس ما است ، ناموس يعنى كيان و راز كلى ، آيا جاذبهء جنسى كه مىتواند در هنگام غليان 2 2 را مساوى 15 . 709 بنمايد ، كيان و راز كلى جهان هستى است اختلالات روانى كه در هنگام عشق مجازى پديدار مىگردند ، همهء انواع تعقل و انديشه و تصورات و تصديقات را از مجراى منطقى خود منحرف مىسازند ، در اين مواقع چيزى كه براى اين عاشق مطرح نيست ، حقيقت و قانون و راز است ، در صورتى كه جلال الدين مىگويد : « اى دواى نخوت و ناموس ما » 4 - اختلالات روانى ناشى از وازدگىهاى جنسى ، نمودها و فعاليتهاى درونى را درهم و برهم و رابطهء انسان را با برون ذات مختل مىسازد . در صورتى كه عشق حقيقى و مثبت نه تنها موجب كمترين اختلال روانى نمىگردد ، بلكه بدانجهت كه عشق حقيقى موجب هماهنگى عالى همهء فعاليتهاى روانى و جوشش استعدادها در درون صاف و ناب عاشق است ، لذا عامل تكامل روحى بسيار و الا مىباشد . اين تكامل در سخنان انسانشناسان و شعراى والامقام با مختصاتى مطرح مىشود كه هيچ خردمندى نمىتواند منكر عظمت و ارزشهاى غير\r\n","description":"","footnote":"","page_name":" 22 ","page_number":22},
  {"content":"\r\nجنسى آنها بوده باشد .\r\n5 - آزادى شگفتانگيز و سازنده كه انسانشناسان بروز آن را به عشق نسبت مىدهند ، عامل آن وارستگى انسانى است كه آرمان نهائى مذهب و حقوق و اخلاق و ساير تكاپوهاى مثمر بشرى معرفى شده است . در صورتى كه عشق مجازى كه از جلوه‌هاى جاذبهء جنسى است ، با نظر به هدف و به جريانى كه طى مىكند ، نه حقوق مىشناسد و نه مذهب و نه اخلاق و نه ديگر تكاپوهاى مثمر بشرى . بدينجهت بوده است كه در سرتاسر تاريخ بشرى در همهء جوامع شخصيتها و ارزشها و قوانين فراوانى كه از همهء ديدگاه‌ها به سود جامعه بوده است ، بوسيلهء همين جاذبه جنسى عشقنما ناديده گرفته شده يا بر باد رفته‌اند .\r\nبه نظر مىرسد براى تفكيك ميان نمودهاى روانى جاذبهء جنسى و عشق حقيقى ، همين مقدار كه مطرح كرديم ، بعنوان يك مقدمه كفايت مىكند .\r\nآنچه را كه مىتوان بعنوان جامع مشترك براى عشقهاى حقيقى مطرح كرد ، عبارتست از گرايش شديد و قرار گرفتن در جاذبهء والاترين هدفى كه بتواند جان عاشق را مبدل به وسيله نمايد . و هيچ هدف طبيعى نمىتواند آدمى را به موقعيتى والاتر از موضع طبيعى خود نايل بسازد تا شايستگى مبدل ساختن جان را از ارزش هدفى به ارزش وسيله اى داشته باشد . بنا بر اين اصل ، مىتوانيم پديدهء عشق را بدين نحو مطرح كنيم كه پديدهء عشق چه مجازى و چه حقيقى يك حقيقت است ، نهايت امر اينست كه بايد ديد معشوق چيست اگر معشوق يك موضوع مربوط به ضرورت طبيعى ، يا برآورندهء خواسته‌هاى خودخواهى و لذتپرستى با انواع گوناگونش باشد ، اين عشق مجازى و بىاساس و برهم زنندهء ارزشها و ناقض هرگونه اصل و قانون انسانى است و اگر معشوق هدفى والاتر از ضرورتهاى طبيعى و عوامل خودخواهى و لذتپرستى بوده و عامل رشد و كمال انسانى است ، عشق حقيقى مىباشد . عشق به اصلاح جامعه ، عشق به آزادى مثبت ، عشق به دانش و كشف واقعيتها ، كه همهء آنها از عشق به كمال\r\n","description":"","footnote":"","page_name":" 23 ","page_number":23},
  {"content":"\r\nناشى ميشوند ، عشق حقيقى مىباشند . اين عشق به كمال هم در تحليل نهايى به مبادى اوليه و هدف و انگيزه غائى آن ، كه تا بىنهايت سرميكشد ، منتهى به عشق بر موجود برين مىگردد كه همهء كمالات جلوه هائى از اوصاف جمال و جلال او است . بنا بر اين ، شهيد آگاه بطور قطع از اين عشق برين برخوردار مىگردد و جان خود را كه هدف مطلق و عامل مطلق هر حركتى است مبدل به وسيله مىسازد .\r\nمنظور صدر المتألهين از رباعى زير همين معنا است :\r\n\r\nآنان كه ره عشق گزيدند همه\r\nدر كوى حقيقت آرميدند همه\r\nدر معركهء دو كون فتح از عشق است\r\nهر چند سپاه او شهيدند همه\r\n\r\n\r\nتفسيرى در بارهء شهادت و شهيدان از ديدگاه قرآن\r\nآيات قرآنى اين پويندگان از جان گذشته و اين قهرمانان به آزادى رسيده را در عاليترين حد تعظيم و تمجيد نموده ، آنانرا زنده‌هاى جاويد و در رديف پيامبران معرفى نموده است . نمونه اى از آيات مربوط به اين عاشقان تعهد برين را متذكر مىشويم : 1 - * ( وَمَنْ يُطِعِ الله وَالرَّسُولَ فَأُولئِكَ مَعَ الَّذِينَ أَنْعَمَ الله عَلَيْهِمْ مِنَ النَّبِيِّينَ ) * ( 1 ) \r\n( آنان با كسانى هستند كه خدا بر آنان عنايت كرده است - از پيامبران و صديقين ( راستگويان و راست كرداران ) و شهدا و نيكوكاران ) 2 - * ( وَأَشْرَقَتِ الأَرْضُ بِنُورِ رَبِّها وَوُضِعَ الْكِتابُ وَجِيءَ بِالنَّبِيِّينَ وَالشُّهَداءِ ) * ( 2 ) \r\n( و پيامبران و شهداء به صحنهء محشر آورده شدند و ميان آنان قضاوت به حق\r\n","description":"","footnote":" ( 1 ) النساء آيهء 69  ( 2 ) الزمر آيهء 69 ","page_name":" 24 ","page_number":24},
  {"content":"\r\nگرفت و به آنان ستمى وارد نخواهد گشت ) 3 - * ( وَالَّذِينَ آمَنُوا بِالله وَرُسُلِه أُولئِكَ هُمُ الصِّدِّيقُونَ وَالشُّهَداءُ عِنْدَ رَبِّهِمْ لَهُمْ أَجْرُهُمْ وَنُورُهُمْ ) * ( 1 ) \r\n( و آنان كه به خدا و پيامبرانش ايمان آورده‌اند ، آنان هستند كه صديقين و شهداء در نزد پروردگارشان مىباشند ، آنان پاداش و نورى براى خود دارند ) توضيح - ظاهر آيهء سوم اينست كه ايمان آورندگان به خدا و پيامبرانش راستگويان راست كردار و شهدا هستند .\r\nاين معنى را آيهء يكم كه راستگويان راست كردار را متذكر شده سپس شهداء به معناى معمولى آن را جداگانه آورده است ، تاييد مىكند .\r\nاحتمال ديگرى هم وجود دارد و آن اينست كه مقصود از شهداء به معناى شخصيتهاى تكامل يافته ايست كه در زندگى دنيوى ملاك و الگوى رشد و كمال انسانها بودند . مانند آيهء * ( لِتَكُونُوا شُهَداءَ عَلَى النَّاسِ ) * ( 2 )  .\r\nآيات سه گانه از مقام شامخ شهداء حد اعلاى تجليل و تمجيد را متذكر شده است .\r\n4 - * ( وَلا تَحْسَبَنَّ الَّذِينَ قُتِلُوا فِي سَبِيلِ الله أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ . فَرِحِينَ بِما آتاهُمُ الله مِنْ فَضْلِه وَيَسْتَبْشِرُونَ بِالَّذِينَ لَمْ يَلْحَقُوا بِهِمْ مِنْ خَلْفِهِمْ أَلَّا خَوْفٌ عَلَيْهِمْ وَلا هُمْ يَحْزَنُونَ . يَسْتَبْشِرُونَ بِنِعْمَةٍ مِنَ الله وَفَضْلٍ وَأَنَّ الله لا يُضِيعُ أَجْرَ الْمُؤْمِنِينَ . الَّذِينَ اسْتَجابُوا لِلَّه وَالرَّسُولِ مِنْ بَعْدِ ما أَصابَهُمُ الْقَرْحُ لِلَّذِينَ أَحْسَنُوا مِنْهُمْ وَاتَّقَوْا أَجْرٌ عَظِيمٌ ) * ( 3 ) \r\n( و گمان مبر\r\n","description":"","footnote":" ( 1 ) الحديد آيه 19  ( 2 ) البقرة آيه 143  ( 3 ) آل عمران 169 تا 172 ","page_name":" 25 ","page_number":25},
  {"content":"\r\nآنان كه در راه خدا كشته شده‌اند ، مردگانى هستند ، بلكه آنان زندگانى هستند كه در نزد پروردگارشان بهره مند مىگردند . شهيدان راه حق به آن فضلى كه خداوند به آنان عنايت كرده است خوشحالند . اين كشته شدگان راه حق آنان را كه در دنبال آنان در حركتند و هنوز نرسيده‌اند ، بشارت مىدهند كه ترس و اندوهى بر آنان نيست . نعمت و فضل الهى را به آنان بشارت مىدهند و اين كه خداوند پاداش مردم با ايمان را تباه نمىسازد .\r\nكسانى از مردم با ايمان كه كار نيكو كرده و تقوا ورزيده‌اند و زخمى بر آنان وارد شده است ، پاداش بزرگى دارند . ) * ( مِنَ الْمُؤْمِنِينَ رِجالٌ صَدَقُوا ما عاهَدُوا الله عَلَيْه فَمِنْهُمْ مَنْ قَضى نَحْبَه وَمِنْهُمْ مَنْ يَنْتَظِرُ وَما بَدَّلُوا تَبْدِيلًا ) * ( 1 ) \r\n( از مردم با ايمان مردانى هستند كه تعهد الهى را ايفاء نمودند ، گروهى از آنان راه ابديت را پيش گرفت و دسته اى ديگر منتظر حركت در اين راهند ، آنان هيچ حقيقتى را تبديل و تغيير ندادند ) با نظر به آيات پيشين و جملهء « قضى نحبه » كه حركت سريع و حركت جدى براى ايفاى تعهد است ، يك مسئلهء بسيار مهم استفاده مىشود كه توجه به آن به تنهائى مىتواند مقام والاى شهادت را توضيح بدهد . مسئله اينست كه شهادت در راه خدا ايفاى تعهدى است كه اولاد آدم با خدا بسته است .\r\nاين تعهد مىگويد : جان را كه من به تو داده‌ام ، نبايد در راه شهوات و هوى و هوسهاى حيوانى تباه بسازى . اين جان را در راه مقام پرستى و خودكامگى نبايد از ارزش بيندازى . تو حق معاملهء جان را با هيچ موضوع دلخواه خود ندارى . اين جان كه امانتى از من در نزد تست ، نبايد اسباب سوختن جانهاى ديگر انسانها را فراهم كند . اين جان نبايد در حال ركود و خمودى رو به فنا برود ، بلكه بايستى هر روز آينده اش از روز گذشته اش ، رشد يافته تر بوده باشد . اين جان از آن من است و بايستى به سوى من برگردد . تعدى و تجاوز\r\n","description":"","footnote":" ( 1 ) الاحزاب آيه 23 ","page_name":" 26 ","page_number":26},
  {"content":"\r\nبه اين جان ، تعدى بر من است .\r\nتعدى بر من آسيبى بر من نمىزند ، بلكه خسارتى به خويشتن وارد مىسازد كه قابل جبران نيست . شهيد انسانى است كه به اين تعهد احترام گذاشته و وفا كرده و رهسپار منزلگه نهائى خود گذشته است .\r\nو هو لباس التّقوى و دِرْعُ اللَّه الحصينة و جنّته الْوثيقة ( جهاد لباس تقوى و زره محكم الهى و سپر با اطمينان او است )\r\n\r\nنبرد در راه حيات معقول حافظ تقوى است\r\nدو عامل اساسى همواره در كمين آسيبزدن و مختل نمودن حيات آدميان نشسته ، در انتظار فرصتاند :\r\n\r\nعامل يكم - جريانات عوامل و نيروهاى عالم طبيعت است\r\nباضافهء احتياج موجوديت آدمى در ادامهء زندگى به جبران ضايعه‌هاى بدنى و استهلاك تدريجى اجزاى آن . براى مقاومت در مقابل عوامل و نيروهاى مزاحم طبيعت و همچنين براى نگهدارى كالبد مادى از ضايع شدن و تهيهء وسائل خوراك و پوشاك و مسكن ، يك جهاد مستمر لازم است كه ادامهء زندگى امكانپذير بوده باشد ، اين مجاهدت و تلاش يكى از ضرورتهاى اصيل پديدهء حيات است .\r\nحيات آدمى يك ليوان شربت نيست كه از يك چشمه سارى پر كنند و آن را سربكشند . حيات حقيقى آن است كه دائماً در حال به وجود آمدن و به وجود - آوردن باشد ، در غير اين صورت بار سنگينى است بر دوش انسان . براى توضيح اين مسئله يك مثال روشنى را مىآوريم : تصور فرمائيد يك انسان تشنه در بيابانى دور از آباديها ، براى بدست آوردن آب آشاميدنى همهء پيرامون خود را مىنگرد ، چيزى نمىبيند ، از هر طرفى به پهنهء بيابان مىنگرد ، باز چيزى نمىبيند ، مىرود روى تپه‌ها ، بلكه از بالاى آنها چشمش به آب\r\n","description":"","footnote":"","page_name":" 27 ","page_number":27},
  {"content":"\r\nبيفتد ، باز چيزى نمىبيند ، از تپه پايين آمده از قلهء بلند كوه بالا مىرود و پس از دقت و كاوش زياد از دور درختانى را مىبيند ، اطمينان پيدا مىكند كه حتماً در آن نقطه چشمه سارى وجود دارد ، از قله پايين آمده ، كوزه بدوش مسافت زيادى را با شتاب مىپيمايد . از سنگلاخها مىگذرد ، از خارستانها عبور مىكند ، پستىها و بلنديها را در مىنوردد و پس از ساعتهائى به آن درختان مىرسد و چشمه سارى را در آنجا مىبيند ، فوراً سر و صورت خود را شسته و كوزه را از آب آن چشمه سار پركرده و مىآشامد . طعمى كه اين آب به چنين شخصى دارد و آن گوارائى كه شخص مفروض از آب درميابد ، حقيقتاً طعم حيات داشته و قطرات آن آب كه از گلويش پايين مىرود ، مانند نيروهاى زندگى است كه وجود او را شاداب مىسازد . حال شخص ديگرى را فرض كنيد كه در كاخ باشكوه و مجللى نشسته و همهء وسايل زندگى براى او در حد اعلا آماده است و اگر اشتياق به آشاميدن آب را براى تشنهء واقعى صد درجه قرارداد كنيم ، با بروز اولين درجهء اشتياق به آشاميدن آب در اين شخص كامور ، خدمتكاران فوراً در پياله هايى مرصع و طلاكارى شده ، انواعى از آبهاى ممتاز را دو دستى براى او تقديم خواهند كرد . اين كامور نه تنها از آشاميدن آب لذت نخواهد برد ، بلكه محال است كه طعم حقيقى آب براى او قابل درك بوده باشد ، چرا براى اين كه آب را براى او تهيه كرده‌اند ، نه اين كه او آب را تحصيل نموده باشد . حيات آدمى نيز چنين است ، يعنى هركس كه توقع داشته باشد كه حيات قدم رنجه فرموده از لابلاى طبيعت سر برآورده و راه افتاده و به گلوى آدمى ريخته شود ، چنين شخصى نه تنها از حيات لذت نخواهد برد ، بلكه هرگز طعم آن را نخواهد چشيد . اولين اصل اساسى تقوى اينست كه آدمى زندگى خود را از طبيعت با تلاش و تكاپو استخراج نمايد . كسى كه اساس و عوامل حيات او از ديگران است ، زندگى ندارد ، تا از نردبان تكامل كه تقوى است بالا برود و از حيوانيت عبور كند و\r\n","description":"","footnote":"","page_name":" 28 ","page_number":28},
  {"content":"\r\nبه انسانيت برسد و از انسانيت بگذرد و گام به قلمرو فرشتگان بگذارد و آن گاه از آن قلمرو هم بالاتر رود و « آنچه آن در وهم نايد آن شود » پس اولين نوع جهاد در راه خدا عبارتست از ادامهء حيات مستند بر خويشتن و اين تلاش اساس همهء انواع تقواها است كه انسان از مرده شدن در طبيعت به زندگى اختيارى توفيق حاصل مىنمايد :\r\n\r\nمرده بدم زنده شدم گريه بدم خنده شدم\r\nدولت عشق آمد و من دولت پاينده شدم\r\n\r\nمولوى\r\n\r\nعامل دوم - كه بايستى همواره در راه رفع مزاحمت آن جهاد كرد ، انسان است .\r\nچه چيز انسان بلى انسان . مگر انسان هم مزاحم حيات انسانى ديگر است بلى متأسفانه . و جهاد و تلاشى كه براى رفع و دفع شر اين موجود لازم است به قدرت عضلانى و فكرى بيشترى نيازمند است . عمق و گسترش و تعداد اسباب دشمنى انسان با انسان ديگر ، بقدرى زياد است كه اگر روزى فرا رسد كه طبيعت مانند موم در دست بشر تابع ارادهء وى بوده باشد و همهء قوانين و اجزاى طبيعت حتى بدون كار و كوشش به سود انسانها بفعاليت بيفتند ، باز خصومت انسانها اگر عمق و گسترش بيشترى پيدا نكند ، حد اقل تقليل نخواهد يافت ، زيرا اين موجود طبيعتا خودخواه است .\r\nاصلا مقايسهء مزاحمت طبيعت با خصومت انسانها با يكديگر به هيچ وجه منطقى نيست ، زيرا كدامين سردى هوا آگاهانه و با تعمد يك انسان را مبتلا به درد نموده است كدامين آتش با علم به اين كه سوختن عضو آدمى دردناك و او را مىكشد ، كسى را سوزانده است كدامين كوه آتشفشان با آگاهى و عمد ، كشت و زرع و خانه‌هاى مردم را ويران ساخته و به آتش كشيده است ولى انسان در خصومت با انسان ديگر ميداند كه جسم و جان آدمى آسيب پذير است و با ديدن آسيب درد مىكشد و مىسوزد و تباه مىگردد . وقيحتر از\r\n","description":"","footnote":"","page_name":" 29 ","page_number":29},
  {"content":"\r\nخود اين خصومت ، انديشه‌ها و منطقهايى است كه در راه قانونى ساختن نابودى انسانها براى اشباع خودخواهىها و لذتپرستىها و نامجوئىها به كار مىاندازد و اين انديشه‌ها و منطقها را بقدرى مورد اهميت قرار مىدهد كه يك صدم آنها براى آباد كردن جوامع و تقليل آلام بشرى كه از در و ديوار زبانه مىكشد ، كافى است .\r\nاينست عامل دوم جهاد ، يعنى جلوگيرى از شر انساننماهاى بدتر از عوامل بنيانكن طبيعت ، يعنى جلوگيرى از شمشيرى كه با نشان « من هستم » و « هستى تو مشروط برخواستن من است » بر سر انسانهائى كه با مشيت الهى بوجود آمده‌اند ، فرود مىآيد . اين انساننماهاى تيزدندان آن خصومت و تنفر از صلح و صفا را دارند كه خفاشان از نور آفتاب . فتنه و آشوب و نابود كردن ارزشها غذاى روانى اين انساننماها است . اگر جويبار زندگى اجتماعى صاف و زلال باشد ، بدون ترديد مردم اجتماع حركات و سكنات و روابط خود را با يكديگر سالم نگه ميدارند ، بدينجهت اين فتنه پرستها نمىتوانند از اين جويبار زلال ماهى بگيرند ، لذا همواره چشمه سار جامعه را تيره و كدر مىخواهند . در آيات قرآنى موضوع فتنه در چند مورد مطرح شده و در برخى از موارد براى از بين بردن فتنه ، دستور به جهاد داده شده است . از آن جمله : * ( وَقاتِلُوهُمْ حَتَّى لا تَكُونَ فِتْنَةٌ ) * ( 1 ) \r\n( با آنها نبرد كنيد تا فتنه مرتفع گردد ) * ( يَسْئَلُونَكَ عَنِ الشَّهْرِ الْحَرامِ قِتالٍ ) * ( 2 ) \r\n( و فتنه بزرگتر از كشتن است ) اينان از حيات طبيعى الهى خود را محروم ساخته‌اند ، لذا نمىتوانند حيات ديگران را هضم نمايند :\r\n\r\nز ان كه هر بدبخت خرمن سوخته\r\nمىنخواهد شمع كس افروخته\r\n\r\nمولوى\r\n","description":"","footnote":" ( 1 ) الانفال آيه 39  ( 2 ) البقرة آيه 217 ","page_name":" 30 ","page_number":30},
  {"content":"\r\nاگر بتوانيد به درون اين انساننماهاى ضد بشرى راه پيدا كنيد و به تماشاى درون آنان بپردازيد ، جز وحشت و اضطراب نتيجه اى نخواهيد برد . آيا وحشتناك و اضطرابانگيز نيست آن درونى كه همهء انسانهاى روى زمين را در صورت عقربى مجسم كرده است كه بايد همهء آنها را كشت آيا وحشتانگيز نيست درونى كه آدميان در آن با همهء ارزشهايشان ، جز لقمه اى لذيذ كه بايد آن را خورد و خود طبيعى را متورم ساخت ، چيز ديگرى نيستند .\r\nخلاصه جهاد به معناى حفظ « حيات معقول » انسانها از اختلال و نابودى بوسيلهء دو عامل مزاحم طبيعت و انساننماها ضرورت قطعى دارد .\r\n10 ، 11 ، 12 ، 13 ، 14 ، 15 ، 16 - فمن تركه رغبة عنه البسه اللَّه ثوب الذّلّ و شمله البلاء و ديّث بالصّغار و القمائة و ضرب على قلبه بالأسهاب و اديل الحقّ منه بتضييع الجهاد و سيم الخسف و منع النّصف ( كسى كه از روى اعراض جهاد را ترك كند ، خداوند لباس ذلت بر او بپوشاند و بلا و مصيبت او را فراگيرد و با حقارت و پستى در ذلت غوطه ور شود و دلش مشوش گردد و هذيانها سر دهد و حق كه به جهت ضايع نمودن جهاد ، ترك شده است ، بر او پيروز شود و ذلت خود را به روى تحميل نمايد و از انصاف و عدالت ممنوع گردد . )\r\n\r\nنتايج اعراض از جهاد\r\nبدانجهت كه تكاپوى جدى براى استخراج حيات از طبيعت و گرفتن حق حيات از انساننماهاى ضد بشريت ، مانند تنفس از هوا براى ادامهء زندگى ضرورت دارد ، مسامحه و بىاعتنائى در بارهء اين تكاپو كه جهاد ناميده مىشود ، نتايج زير را در بردارد :\r\n\r\nنتيجه يكم - پوشيدن لباس ذلت\r\n- زيرا كسى كه براى حيات خود تلاش نمىكند ، و از طرف ديگر آن حيات را مىخواهد ، مجبور است كه حيات\r\n","description":"","footnote":"","page_name":" 31 ","page_number":31},
  {"content":"\r\nخود را با گدائى و ذلت از ديگران بگيرد . و بگويد : من هم حيات را مىخواهم به من رحم كنيد ، من قدرت حركت ندارم ، من توانائى زيستن مستند به خود ندارم ، بيائيد از آن جرعه هايى كه با تلاش از منبع عالم طبيعت و مبارزه با درندگان مزاحم حيات به دست آورده‌ايد ، جرعه اى هم به من بدهيد و اگر رحم بيشترى داشته باشيد ، آن جرعه را به گلوى من بريزيد ، زيرا من حال گرفتن پياله و بردن آن به دهان را هم ندارم اينست لباس ذلت و پستى كه مرگ براى انسان آگاه ، از پوشيدن آن لباس آسانتر و گواراتر مىباشد . اگر تاريخ بشرى را ورق بزنيم و در بارهء آمار انسانهائى كه براى گريز از ذلت و حقارت ، دست از زندگى شسته و زير خاك را بر روى خاك ترجيح داده‌اند ، درست دقت كنيم ، خواهيم ديد اين آمار رقم بسيار بسيار بزرگى را نشان مىدهد .\r\nخواهيم ديد افراد فراوانى بطور دسته جمعى تن به ذلت نداده رهسپار ميدان كارزارها شده و به زندگى خود خاتمه داده‌اند .\r\nخواهيم ديد افراد و گروه‌ها ، بلكه جوامعى از انسانها براى حفظ « حيات معقول » و مستند به خويشتن ، از مزايا و خوشىهايى كه مىبايست از ديگران با ذلت و حقارت بگيرند ، دست برداشته ، به زندگى فاقد همهء لذايذ و مزايا تن درداده‌اند . خواهيم ديد انسانهائى فراوان به جهت احساس حقارت و ذلت در عشقى كه حتى همهء سطوح روانى آنانرا فراگرفته است ، خود را از آن عشق منصرف نموده ، شخصيت خود را از سقوط در ذلت نجات داده‌اند . آفرينندهء جهان هستى ذلت و استضعاف را بر مخلوقات خود نمىخواهد . اگر فرض كنيم كه با صدها مغلطه كارى و سفسطه بازى بتوانيم خود و ديگران را بفريبيم و قانع بسازيم كه همهء موجوديت آدمى در اختيار من او است . ولى نمىتوانيم در برابر اين حقيقت كه « حيات در اختيار من نيست » و اين پديدهء شگفتانگيز وابسته به مقام شامخ الهى است * ( فَإِذا سَوَّيْتُه وَنَفَخْتُ فِيه ) * ( 1 )  خود را گول بزنيم و\r\n","description":"","footnote":" ( 1 ) الحجر آيهء 29 ","page_name":" 32 ","page_number":32},
  {"content":"\r\nديگران را كلافه كنيم . آيهء زير را دقت فرمائيد : * ( إِنَّ الَّذِينَ تَوَفَّاهُمُ الْمَلائِكَةُ ظالِمِي أَنْفُسِهِمْ قالُوا فِيمَ كُنْتُمْ قالُوا كُنَّا مُسْتَضْعَفِينَ فِي الأَرْضِ قالُوا أَ لَمْ تَكُنْ أَرْضُ الله واسِعَةً فَتُهاجِرُوا فِيها فَأُولئِكَ مَأْواهُمْ جَهَنَّمُ وَساءَتْ مَصِيراً ) * ( 1 ) \r\n( آنان كه به خود ستم كرده‌اند ، هنگامى كه فرشتگان آنانرا در حال عبور از پل مرگ در مىيابند ، مىگويند : شما در دنيا در چه وضعى زندگى مىكرديد مىگويند : ما در روى زمين بينوا و مستضعف بوديم ، فرشتگان مىگويند : مگر زمين خدا پهناور نبود ، تا در آن هجرت نمائيد . جايگاه آنان دوزخ است و دوزخ سرنوشت بدى است ) توضيح - در اين آيه ، آدمى از كيفيت زندگى خود مسئول قرار مىگيرد .\r\nاو به هيچ وجه نمىتواند چنين پاسخ بدهد كه زندگى در اختيار خودم بوده است ، و من مطابق ميل خود زندگى كرده‌ام . بنا بر اين ، هر كسى بايستى پاسخى معقول براى كيفيت زندگى خود تهيه نمايد . يعنى پاسخ به انتخاب راه‌ها و چگونگىهاى زندگى نه اصل آن كه به هيچ وجه مربوط به آگاهى و اختيار او نيست . اين مسئوليت كشف مىكند كه پديدهء زندگى حقيقتى است مولد كه چگونگى اداره و برخوردارى از آن تحت اختيار آدمى است ، ولى چنان كه بوجود آوردن آن مربوط به ميل و خواست انسان نيست ، همچنين نابود ساختن اين حقيقت براى او مجاز نيست . نابود ساختن زندگى كه مبارزه با مشيت خداوندى است دو شكل دارد : شكل يكم - خودكشى . شكل دوم خودشكنى و پستى و ذلت كه آدمى بر حيات خود روا مىدارد . نتيجه اين ذلت و پستى كه در آيهء مورد بحث ، استضعاف ناميده شده است ، عذاب الهى است . و هيچ انسانى حق ندارد كه در مقابل سؤال از اين ذلت و استضعاف اختيارى چنين\r\n","description":"","footnote":" ( 1 ) النساء آيهء 97 ","page_name":" 33 ","page_number":33},
  {"content":"\r\nپاسخ بدهد كه زندگى از آن خودم بوده است ، و من در ادامه آن راه ذلت را انتخاب كرده بودم اهميت زندگى با عزت و شرافت و استقلال در درجه ايست كه آيات قرآنى براى بدست آوردن و حفظ آن جهاد و كشتار را توصيه مىنمايد ، بلكه دستور صادر مىكند كه به جهاد بپردازيد و تن به ذلت ندهيد : * ( أُذِنَ لِلَّذِينَ يُقاتَلُونَ بِأَنَّهُمْ ظُلِمُوا وَإِنَّ الله عَلى نَصْرِهِمْ لَقَدِيرٌ . الَّذِينَ أُخْرِجُوا مِنْ دِيارِهِمْ بِغَيْرِ حَقٍّ . . . ) * ( 1 ) \r\n( اجازه داده شده يا اعلان شده است براى كسانى كه ستمديده‌اند ، نبرد كنند و قطعاً خداوند بر پيروز ساختن آنان توانا است . اين ستمديدگان كسانى هستند كه بناحق از وطنهاى خود آواره گشته‌اند ) .\r\n\r\nنتيجهء دوم - دچار شدن به بلاها و مصيبتها\r\n- اعراض از تلاش و تكاپو براى حيات ، چنان كه گفتيم : زندگى را از استناد به انسان زنده سلب مىكند ، در اين صورت زندگى مانند چراغ فتيله اى مىشود كه آدمى در دست خود گرفته است و روشنائى آن را درك مىكند ، ولى كسى كه نفت در نفتدان آن چراغ مىريزد ، او نيست بلكه كسى ديگر است كه مىتواند براى اشباع تمايلات و خواسته‌هاى خود ، كميت و كيفيت آن نفت را تغيير بدهد . از طرف ديگر آن چراغ فتيله اى همواره در مجراى بادهاى طوفانى طبيعت و درندگان انسان - نماها در معرض خاموشى قرار گرفته است . نگهدارى اين چراغ با فرض وابسته بودن نفتش به خواست ديگران و احتياج ادامهء روشنائيش به عدم وزش بادهاى طوفانى عوامل طبيعت و تمايلات ديگران ، بلاها و مصائب و ناگواريهائى است كه بىامان در هر لحظه اى سراغ چنين زندگى را خواهد گرفت .\r\n","description":"","footnote":" ( 1 ) الحج آيهء 39 و 40 . ","page_name":" 34 ","page_number":34},
  {"content":"\r\n\r\nنتيجهء سوم - دلهره و اضطراب و تشويش دائمى درون\r\n- اين يكى از نتايج تباه كنندهء حيات وابسته است كه از احساس جريان ضعيف حيات از يك طرف و از احتمال خشكيدن آن از منبع به وسيلهء عوامل مزاحم طبيعت و درندگان خونخوار از طرف ديگر و در آميختن آب حيات با گل و خس و خاشاك و لجنهاى خواسته‌هاى ديگران ، ناشى مىگردد . اين دلهره و اضطراب همراه با وسوسه هايى است كه از تزلزل دائمى حيات ناشى مىگردد . آيا فردا من مىتوانم آن كارى را كه مىخواهم انجام بدهم معلوم نيست ، تا ديگران چه بخواهند آيا من مىتوانم آن موضوع را هدف قرار بدهم و براى وصول به آن وسايلى را انتخاب كنم معلوم نيست ، تا ديگران چه بخواهند آيا من مىتوانم فلان موضوع را زيبا تلقى كنم معلوم نيست ، تا ديگران چه بخواهند اصلا آيا من زنده هستم ، پس كو مختصات زندگى معلوم نيست تا ديگران چه بخواهند شگفتا ، بنا بر اين ، شما « ديگران » مىگوئيد : من زنده نيستم من زنده‌ام زيرا مىخواهم ، مىدانم ، مىانديشم ، حواس من كار ميكنند اگر سقف اطاق در حال فرود آمدن باشد ، از زير آن فرار ميكنم ، چطور من نيستم بلى ، ما نمىگوئيم شما نيستيد ، مىگوئيم هستى شما وابسته به خواست ديگران است ، تا خواست ديگران در بارهء زندگى شما چه باشد . نتيجهء چنين زندگى اينست كه آدمى به شمارهء احتمالات خواستهء ديگران كه چگونگى زندگيش مربوط به آن است ، عواملى براى وسوسه و دلهره و اضطراب داشته باشد . ولى آن زندگى كه با هشيارى و آزادى خود آدمى ادامه پيدا مىكند در معرض دلهره و اضطراب و تشويش و احتمالات متضاد قرار نمىگيرد ، اين زندگى احتياج به تكاپو و جهاد دارد . اين زندگى متزلزل و وابسته از آرزوها اشباع مىشود و با هذيانها و سرسامگوئىها مستهلك مىگردد .\r\n\r\nنتيجه چهارم - شكست در برابر حق و پيروزى حق بر اعراض كننده از جهاد\r\n- اين هم يك نتيجه كاملا بديهى است كه اعراض از تكاپو و جهاد در دنبال خود مىآورد .\r\n","description":"","footnote":"","page_name":" 35 ","page_number":35},
  {"content":"\r\nاين نتيجه عبارتست از شكست در برابر حق ، زيرا چه حقى بالاتر از حق حيات كه خداوند به عهدهء او گذاشته است اين يك شكست بنيادين است كه شكستهاى بىشمارى را در پى دارد . توضيح اين كه وقتى كه آدمى حق حيات خود را ايفاء نمىنمايد ، آن حقوق ديگر را كه مبتنى بر حق حيات است ، از دست مىدهد .\r\nحق تكامل و رشد را از خود سلب مىكند ، اين حق كه ايفاء نشده است ، بر او پيروز مىگردد ، او حجت و دليلى در برابر قانون و حق مزبور ندارد . اين شكست خوردهء حيات ، در برابر بايستگىهاى زندگى اجتماعى شكست خورده است .\r\nدر برابر قوانين اخلاقى و عواطف خانوادگى و چشيدن طعم حيات ديگر انسانها كه حقوق مسلمى هستند ، شكستخورده و به زانو در آمده است .\r\n\r\nنتيجهء پنجم - ممنوعيت از عدالت و انصاف\r\n- آن فرد و جامعه ايكه از عدالت برخويشتن كه عبارتست از تكاپو در نجاتدادن « حيات معقول » خود از دستبرد عوامل مزاحم طبيعت و درندگان انساننما ، امتناع مىورزد ، چگونه مىتوان توقع داشت كه عدالت و انصاف ديگران شامل حال او گردد همواره حق و عدالت در جوامع بشرى سراغ كسى را مىگيرد كه در مجراى بايستگىها و شايستگىها قرار بگيرد و بعنوان يك انسان زنده در صحنهء اجتماع ، نقش موجوديت خود را بازى كند ، وقتى كه فرد يا جامعه اى خود را از مجراى مزبور بيرون كشيده و همهء شئون حياتى وى دستخوش وابستگىهاى گوناگون قرار گرفته باشد ، چنين فرد و گروهى با از دستدادن اختيارى حق حيات ، همواره ستمديدهء خويشتن است ، و نمىتواند توقع آن را داشته باشد كه عدالت و انصاف ديگران سراغ او را بگيرد و با پاى خود به بالينش آيد و بگويد : برخيز تا حق ترا از ديگران بگيرم .\r\n18 - الا و انّى قد دعوتكم الى قتال هؤلاء القوم ليلا و نهارا و سرّا و اعلانا ( آگاه باشيد ، من شما را شب و روز ، مخفى و آشكارا براى پيكار با\r\n","description":"","footnote":"","page_name":" 36 ","page_number":36},
  {"content":"\r\nاين قوم دعوت نمودم )\r\n\r\nشب و روز ، پنهان و آشكار فرياد زدم\r\nآيا من در دعوتم كوتاهى كردم آيا تنها در لحظات هيجان احساسات شما را براى جهاد تحريك نمودم آيا خودم در كاخهاى با شكوه و مجلل نشسته و غوطه ور در رفاه و كامروائىها شما را به ميدان جنگ فرستادم آيا جانهاى شما را وسيلهء كامجوئى و مقام و سلطه جوئى خود قرار دادم مگر من شب و روز ، پنهانى و آشكارا و در همه حال به جهاد دعوت نكردم اگر من ضرورت حياتى در جهاد با دشمنان انسان و انسانيت نمىديدم ، شب و روز پنهانى و آشكارا فرياد بر نمىآوردم كه برخيزيد و برخيزيد تا نابود نشويد . من دائماً بشما گفتم :\r\n19 ، 20 - اغزوهم قبل ان يغزوكم ، فو اللَّه ما غزى قوم فى عقر دارهم الَّا ذلوّا ( شما پيشدستى كنيد و به آن تبهكاران هجوم ببريد ، سوگند به خدا ، هيچ قومى در توى خانهء خود مورد حمله قرار نگرفت ، مگر اين كه ذليل و خوار گشت ) اگر شما معناى خصومت نابكارانهء انسانها را با يكديگر نشناخته‌ايد ، واى بر حال شما نادانهائى كه حماقت را هم بر نادانى خود افزوده‌ايد . مگر از آغاز رشد زندگى خود نمىبينيد كه اگر در روان آدميان سازندگى انجام نگيرد : « انسانها گرگ يكديگرند » ، « انسانها صيادان يكديگرند » اگر نمىدانستيد پس از اين بدانيد و عذر نياوريد كه ما نمىدانستيم و گمان مىكرديم\r\n\r\nبنى آدم اعضاى يكديگرند\r\nكه در آفرينش ز يك گوهرند\r\n\r\nسعدى\r\nاز هم اكنون بدانيد : بنى آدم اعضاى يكديگر نيستند ، انسانهاى تربيت يافته و با ايمان به هدف اعلاى زندگى و جهان بزرگ ، هستند كه اشعه هائى از يك كانونند .\r\nچه شباهت جالبى امير المؤمنين ( ع ) با حضرت نوح ( ع ) در دعوت\r\n","description":"","footnote":"","page_name":" 37 ","page_number":37},
  {"content":"\r\nحق و اعراض آنان از آن دعوت داشته است . آيات قرآنى دعوت حضرت را بدين ترتيب نقل مىكند : * ( قالَ رَبِّ إِنِّي دَعَوْتُ قَوْمِي لَيْلًا وَنَهاراً . فَلَمْ يَزِدْهُمْ دُعائِي إِلَّا فِراراً . وَإِنِّي كُلَّما دَعَوْتُهُمْ لِتَغْفِرَ لَهُمْ جَعَلُوا أَصابِعَهُمْ فِي آذانِهِمْ وَاسْتَغْشَوْا ثِيابَهُمْ وَأَصَرُّوا وَاسْتَكْبَرُوا اسْتِكْباراً . ثُمَّ إِنِّي دَعَوْتُهُمْ جِهاراً . ثُمَّ إِنِّي أَعْلَنْتُ لَهُمْ وَأَسْرَرْتُ لَهُمْ إِسْراراً ) * ( 1 ) \r\n( نوح گفت : اى پروردگار من ، من قوم خود را شب و روز دعوت كردم . دعوت من براى آنان جز فرار نيفزود .\r\nو من هر موقعى كه آنانرا دعوت كردم تا آنانرا ببخشائى ، انگشتانشان را در گوشهايشان نموده و بر لباس خود پيچيده و اصرار در انحراف كردند و تكبر ورزيدند . سپس آنان را آشكارا دعوت كردم ، باز دعوتم را بر آنان اعلان نمودم ، نيز پنهانى بر آنان تبليغ كردم ) هنگامى كه دشمن به وطن و خانهء مردمى هجوم بياورد ، دو شكست قطعى را نصيب آن مردم خواهد ساخت : شكست اول عبارتست از تارومار كردن نيروها و محو ساختن موجوديت آن مردم . شكست دوم - ذلت و پستى كه در آنان بجاى خواهد گذاشت . تفاوتى كه اين دو شكست با يكديگر دارند اينست كه ممكن است قدرت دفاع مردم در همان موقع يا از پيش ، آمادهء كار باشد و از تارومار شدن نيروها و محو ساختن موجوديت آن مردم جلوگيرى نمايد . ولى شكست دوم اجتنابناپذيرتر و شكننده تر از اولى مىباشد ، زيرا نشستن و ناظر حمله به وطن و خانه بودن ، به متلاشى كردن نيروها و كشتار مردم قناعت نمىكند ، بلكه منطقهء ممنوعه شخصيت مردم را نيز كه مىبايست براى حفظ آن ، پيشدستى نموده عوامل مزاحم را بر طرف بسازد فتح مىشود و شخصيت شكست مىخورد . اين شكست را هيچ پيروزى نمىتواند جبران\r\n","description":"","footnote":" ( 1 ) نوح آيهء 5 تا 9 ","page_name":" 38 ","page_number":38},
  {"content":"\r\nنمايد . اگر تاكنون نمىدانستيد ، پس از اين بدانيد كه يكى از مختصات وقيح خصومتهاى بشرى اينست كه با پيشرفت در پيروزىها آتش حرص و درندگىاش شعله ورتر مىگردد ، و احساس شكست دشمن نه تنها او را از تعدى و ظلم بيشتر باز نمىدارد ، بلكه شمشير خونبارش را تيزتر مىكند . اگر تا نزديكى خانه راه بيابد و يقين پيدا كند كه طرف شكست قطعى خورده است ، به حملهء خود ادامه مىدهد و آن را تند و تيزتر مىسازد تا وارد خانه شود .\r\nو تا جگر طرف را بيرون نكشد شعله‌هاى كينه توزيش خاموش نگردد . جاى شگفتى است كه خونخوارى آدمى بقدرى وقيح است كه اگر حتى بداند كه دشمن از شكستى كه بر او وارد شده است قد بلند نخواهد كرد ، با اين حال به درندگى و خونخوارگى خود آن قدر ادامه مىدهد كه دشمن را به كلى از صفحهء هستى براندازد . 21 - فتواكلتم و تخاذلتم حتى شنّت عليكم الغارات و ملكت عليكم الأوطان ( در برابر فريادهاى من ، تكليف جهاد را به گردن يكديگر انداختيد و از يكديگر گسيختيد و بىياور گشتيد تا در نتيجه ، غارتگريها شما را متلاشى ساخت و بر وطنهاى شما مسلط گشتند . ) او برخيزد تا من برخيزم ، او وظيفهء خود را انجام بدهد ، تا من هم عمل به وظيفه‌ام نمايم درست است كه در فعاليتها و تكاپوهاى دسته جمعى كه تراكم و تشكل عنصر اساسى آن است ، موجوديت فرد و فعاليتهاى او نتيجه اى نمىدهد .\r\nسنگى كه برداشتنش به نيروى دو نفر احتياج دارد ، با نيروى يك نفر برداشته نمىشود ، ولى اين اصل را هم فراموش نكنيم كه منطق پوچ « او برخيزد تا من برخيزم » ، « او وظيفهء خود را انجام بدهد ، تا من به وظيفهء خود عمل نمايم » غير از منطق صحيح « بايد برخيزيم » و « بايد به وظيفهء خود عمل نمائيم » مىباشد .\r\nدر آن هنگام كه فرد گروهى مىگويد : فرد گروه ديگر برخيزد تا من برخيزم «\r\n","description":"","footnote":"","page_name":" 39 ","page_number":39},
  {"content":"\r\nبه اضافهء اين كه ناتوانى خود را ابراز مىكند و يا بعبارت صحيحتر ناتوانى را برخود تلقين مىنمايد ، طرف مقابل را نيز از احساس و احراز قدرت خويشتن محروم مىسازد . اين تلقين به خود و ناتوان ساختن ديگران بيمارى سرايت - كننده ايست كه به سرعت جو جامعه را فرامىگيرد و همه را در همان وضعى كه دارند ميخكوب كرده ، دشمن را بر آن جامعه مسلط مىسازد . در سرتاسر تاريخ اين پديده بطور فراوان ديده شده است كه يك نفر از روى آگاهى و صدق و خلوص برخاسته است ، اين برخاستن جدى و صميمانه ، جامعه را از زندان « به من چه » نجات داده ، جهانى را در اختيار مردم برپاخاستهء آن جامعه قرار داده است . خداوند متعال در اين موجود شگفتانگيز كه انسان ناميده مىشود ، قدرتى به وجود آورده است ، كه نه تنها مىتواند با ناتوانى خود مبارزه نموده ، آن را از بين ببرد ، بلكه مىتواند به تنهائى همهء افراد جامعه را قدرتمند بسازد .\r\nاين قدرت ناگهان از زمين نمىرويد و از كرات آسمانى هم بر زمين نمىبارد ، بلكه ايمان و جديت و خلوص از زمين برخاستگان ، سنگى را كه روى منبع قدرت افراد جامعه افتاده و مانع از جريان نيروها برانديشه و عضلات آن مردم است ، برميدارد و نيروها به جريان مىفتند و دنيائى را آباد مىنمايند . 22 ، 23 ، 24 ، 25 ، 26 ، 27 ، 28 ، 29 ، 30 ، 31 - و هذا اخو غامد و قد وردت خيله الانبار و قد قتل حسّان بن حسّان البكرى و ازال خيلكم عن مسالحها و لقد بلغنى انّ الرّجل منهم كان يدخل على المرأة المسلمة و الأخرى المعاهدة فينتزع حجلها و قلبها و قلائدها و رعثها ما تمتنع منه الَّا بالاسترجاع و الاسترحام ثمّ انصرفوا وافرين ، ما نال رجلا منهم كلم و لا اريق لهم دم . فلو انّ امرا مسلما مات من بعد هذا اسفا ما كان به ملوما بل كان به عندى جديرا اين مردى غامدى است كه سوارانش بر شهر انبار تاختند و حسان بن حسان\r\n","description":"","footnote":"","page_name":" 40 ","page_number":40},
  {"content":"\r\nبكرى را كشتند و سواران شما را از پادگانها بيرون راندند . به من خبر رسيده است كه مردانى از آن سپاهيان بر زن مسلمان يا غير مسلمان كه معاهده زندگى در جوامع اسلامى ، حيات او را تأمين نموده است ، هجوم برده خلخال از پا و دستبند از دست آنان در آورده‌اند . گردنبندها و گوشواره‌هاى آنان را به يغما برده‌اند . اين بينوايان در برابر آن غارتگران جز گفتن * ( الَّذِينَ إِذا أَصابَتْهُمْ مُصِيبَةٌ قالُوا إِنَّا ) * و سوگند دادن به رحم يا طلب رحم و تحريك دلسوزى آنان چاره اى نداشته‌اند . آن گاه سپاهيان خونخوار با دست پر و كامياب برگشته‌اند ، نه زخمى بر يكى از آنان وارد شده است و نه خونى از آنان ريخته شده است . اگر پس از چنين حادثهء دلخراش مرد مسلمان از شدت تأسف بميرد ، مورد ملامت نخواهد بود ، بلكه در نظر من مرگ براى انسان مسلمان به جهت تأثر از اين فاجعه امرى است شايسته و با مورد .\r\n\r\nاينست معناى وابستگى حيات افراد جامعه به يكديگر\r\nامير المؤمنين ( ع ) در جملات فوق مرگ مسلمانى را كه از ستم بيك انسانى در قلمرو اجتماع مطلع گشته است ، امرى شايسته ميداند ، اين مطلب چگونه بايد تفسير شود هيچ تفسير معقولى براى اين مطلب نداريم ، جز اين كه بگوئيم : اسلام با وحدت والائى كه در همهء افراد انسانى سراغ دارد ، همهء مردم را در لذايذ و آلام شريك يكديگر ميداند و اين بيت سعدى را كه مىگويد :\r\n\r\nچو عضوى به درد آورد روزگار\r\nدگر عضوها را نماند قرار\r\n\r\nنبايد از ديدگاه اسلام بعنوان يك مضمون شعرى ذوقى تلقى نمود ، هنگامى كه افراد و گروه هائى از مردم ، جامعه را تشكيل دادند و به زندگى مشترك پرداختند ، چنان كه بايد روابط ميان همهء آنها از ديدگاه حقوقى سالم و صحيح بوده باشد ، همچنين بايد همهء اعضاى جامعه حيات خود را وابستهء\r\n","description":"","footnote":"","page_name":" 41 ","page_number":41},
  {"content":"\r\nحيات ديگرى تلقى نمايد . اين مطلب در ادعاهاى ديگر مكتبهاى بشرى از عامل اشباع لذت روانى و يا موجه نشاندادن جنبهء ادبى مكتب تجاوز نمىكند ، در صورتى كه در جامعهء اسلامى اين وابستگى حيات ، حقيقتى جدى تلقى مىگردد .\r\nاين جمله كه « اگر پس از چنين حادثهء دلخراش ، مرد مسلمان از شدت تأسف بميرد ، مورد ملامت نخواهد بود ، بلكه در نظر من مرگ براى انسان مسلمان به جهت تأثر از اين فاجعه ، امرى است شايسته و با مورد . » از امير المؤمنين على بن ابي طالب ( ع ) صادر گشته است . على بن ابي طالب شاعر نيست ، او حيات را جدىتر از آن ميداند كه با ذوق شاعرانه و لطايف ادبى حيات را تفسير نمايد . على بن ابي طالب كسى است كه نمىخواهد با سخنان جالب موقعيتى در جامعه براى خود باز كند ، زيرا كسى احتياج به باز كردن موقعيت در جامعه دارد كه شهرت اجتماعى و محبوبيت در ميان مردم را هدف زندگى خود قرار داده است و ما مىدانيم كه اين گونه هدفگيرىها و تفكرات كودكانه و كوته بينانه ، پستتر از آن مىباشند كه شخصيت على بن ابي طالب را اشغال نمايند ، و آنگهى راه باز كردن موقعيت در جامعه نيازمند سازشكارىها و بازيگريهاى سياسى معمولى است كه روح على بن ابي طالب از آنها بيزار است چنان كه از شعرپردازى و لطيفه گوئىهاى مبتذل كه حتى ستمكاران و به بازى - گيرندگان حيات انسانها نيز گاهگاهى به زبان مىآورند ، بيزار است . ما يقين داريم كه جملات فوق از اعماق جان على بن ابي طالب برآمده ، با شنيدن فاجعه اى كه سفيان غامدى بوجود آورده بود مرگ را تجسيم كرده است ، زيرا با اختلال حيات فردى كه در جامعهء او زندگى مىكرده است ، حيات طبيعى خود را مختل مىديده است . البته جاى ترديد نيست كه عظمت و واقعيت جملهء فوق براى مردم و پيشتازانى كه حقيقتى بعنوان « حيات مشترك انسانها » براى آنان مطرح نبوده و آن را خيالات و اوهام مىدانند ، نه تنها قابل هضم نيست ، بلكه شايد خنده آور هم بوده باشد ، بگذاريد آنان به اين گونه جملات\r\n","description":"","footnote":"","page_name":" 42 ","page_number":42},
  {"content":"\r\nبخندند ، على بن ابي طالب و آنان كه در شعاع او حركت ميكنند ، انسانتر از آنند كه برخنده‌ها و تاريكىهاى ارواح تباه شدهء آنان گريه نكنند و اندوهگين نباشند .\r\n\r\nحق حيات ، مطلق است و برخوردارى از اين حق مشروط به پذيرش مكتب و ايده اى نيست\r\nنكته اى كه در جملات مورد تفسير بايد مورد دقت قرار بگيرد ، عنوانى است كه براى بررسى انتخاب نموديم : « حق حيات ، مطلق است و برخوردارى از اين حق مشروط به پذيرش هيچ مكتب و عقيده اى نيست .\r\nزيرا على ( ع ) فرمود : وَامَّا نَظيرٌ لَكَ فىِ الْخَلْقِ اين اصل اگر چه در مقام ادعا هم بوده باشد ، مورد قبول همهء مكتبهاى مربوط به انسان ، در همهء جوامع مىباشد . لذا واردكردن اخلال به حيات يك فرد كه هم مكتب و هم - عقيده با فردى يا جمعى ديگر نيست ، بطورى كه فرد ديگر را چنان دچار اضطراب و تشويش نمايد كه مرگ را به زندگى خود ترجيح بدهد ، حقيقتى است ما فوق اصل مزبور . امير المؤمنين عليه السلام كه تجسم يافته اى از اسلام راستين و عاليترين چهرهء جدى بشرى در تاريخ است ، اين فوق اصل « حق حيات را » دريافته و آن را ابراز مىدارد . اگر اين راه را كه امير المؤمنين در بارهء تعيين ارزش حيات انسانها پيش گرفته است ، به مقصدى مطلوب نرسد ، در هيچ چشماندازى از افكار بشرى راه ديگرى ديده نمىشود . بيائيد تأخير نكنيم ، هرچه زودتر اين راه را براى حركت بسوى « حيات معقول » پيش بگيريم . منتظر تلفات بيشتر از آنچه كه تاريخ سرگذشت ما انسانها نشان مىدهد نباشيم .\r\nبيائيد تاريخ طبيعىمان را به تاريخ انسان مبدل نمائيم و بدانيم تا حق حيات انسانها را مطلق تلقى نكنيم و تا براى برخوردارى از حيات و مختصات آن ، مكتب و عقيدهء مخصوصى را شرط بدانيم ، هيچ گام مثبتى در بوجود آوردن « حيات معقول » برنداشته‌ايم . اين كه گفتيم : « بيائيد تاريخ طبيعىمان را به تاريخ انسانى مبدل نمائيم . مقصود اين نيست كه بنى نوع انسانى تاكنون در عالم\r\n","description":"","footnote":"","page_name":" 43 ","page_number":43},
  {"content":"\r\nگياهان و حيوانات زندگى مىكرده است و در همين روزها ناگهان جهشى انجام داده و انسان شده‌اند ، بلكه منظور ما از جملهء مزبور اينست كه نبايد تعيين كنندهء سرنوشت ما مكانيسم غرايز حيوانى و كنش و واكنشهاى جبرى خودخواهى و محيط و عوامل طبيعى حيات شخصى خود بوده باشد ، بلكه ما بايد تاريخى را به وجود بياوريم كه انسان تعيين كنندهء سرنوشت خود بوده باشد .\r\nاين يك هدف والائى است كه با « بگذار حيات طبيعى كار خود را انجام بدهد » سازگار نيست ، ما نبايد بگذاريم حيات طبيعى كه جز خود را نمىخواهد ، هر كارى را كه بخواهد انجام بدهد ، ما بايد حيات طبيعى را با مديريت عالى روح اداره كنيم كه تنها عامل و مدرك ما براى اعتراف ضرورى به حق حيات مطلق است و هيچ شرطى را جز خود حيات براى پذيرش اين حق قبول ندارد .\r\nدر هر نقطه اى از تاريخ گذشتهء و سرنوشت آيندهء ما ، اين مديريت مشاهده شود ، مىتوانيم آن نقطه از تاريخ را از تاريخ طبيعى جداكرده ، بعنوان تاريخ انسانى مورد مطالعه قرار بدهيم . با اين ملاحظات است كه ما تاريخى را كه پشتسر گذاشته‌ايم ، هرگز نمىتوانيم بعنوان تاريخ انسانى براى خود مطرح نمائيم ، بلكه منطق تجارب و مطالعات همه جانبه اين نتيجه را به دست مىدهد كه تاريخ گذشتهء ما مخلوطى از تاريخ طبيعى و تاريخ انسانى بوده است . آدمى در آن هنگام كه اسارت انسانها را در ميانحلقه‌هاى خوشرنگ و صيقلى شدهء زنجير خودكامگيها و خودخواهىها و نبردها براى اشغال ميدان تنازع در بقاء مىبيند ، با تاريخ طبيعى آن هم نه طبيعى ناب و محض ، بلكه طبيعى مسخشده به وسيلهء سودجويان و خودكامگان روبرو مىگردد و هنگامى كه با عظماى انسان محور مانند على بن ابي طالب ، اويس قرنى ، ابو ذر غفارى ، مالك اشترها روبرو مىگردد ، سطرهائى از تاريخ انسان كه نسبتش به تاريخ طبيعى مسخ شدهء انسانها ، نسبت معدن بيكران ذغال - سنگ ، با رگه‌هاى ناچيز الماس است ، مقابل چشمانش جلوه مىكند . ما براى قبولاندن حق حيات مطلق و مشروط نبودن آن ، بر قدرت و امتياز و مكتب و\r\n","description":"","footnote":"","page_name":" 44 ","page_number":44},
  {"content":"\r\nعقيده ، هيچ راهى جز اين نداريم كه حمايتكنندگان و پيشتازان تاريخ انسانى ، مانند سقراطها را از ديگران جدا كنيم و دو حساب مستقل براى اين دو گروه باز كنيم ، و گرنه آيندهء ما ، همچون گذشته ، چنان كه گفتيم معدنهائى از ذغال - سنگ خواهد بود كه رگه هايى ناچيزى از الماس در آنها ، عده اى محدود را براى خود جلب خواهد كرد .\r\n32 - فيا عجبا و اللَّه يميت القلب و يجلب الهمّ من اجتماع هؤلاء القوم على باطلهم و تفرّقكم عن حقّكم ( شگفتا ، سوگند به خدا ، اجتماع اين قوم بر باطلشان و پراكندگى شما از حقتان قلب را مىميراند و اندوه را بر درون انسان مىكشاند )\r\n\r\nداشتن حق چيزيست و تطبيق موجوديت آدمى با حق چيزى ديگر\r\nحق و حقيقت آن بالش پرنيان نيست كه آدمى بنشيند و بر آن تكيه كند و آن بالش با يك جهش ناگهانى و اعجازآميز تغيير ماهيت و شكل داده و به صورت فرشته اى در آمده ، « حيات معقول » را در يك پيالهء زرين و مرصع در گلوى آدمى بريزد و هرگونه مزاحم خود را از سر راه آن « حيات معقول » بردارد ، حق آن تابلوى زيبا هم نيست كه به ديوار نصب گردد و اداى حق آن ، جز اين نباشد كه از تماشايش لذت ببرند و گاهى هم با عينك تحليلى و تركيبى هنرى ، شناختهايى را در بارهء آن تابلو بدست بياورند . چه باطلى باطلتر از اين تكيه بر حق كه آن را از تحريك ساقط نموده ، دنده‌هاى حقگير مغز آدمى را مىسايد و هرز مىنمايد . براى شناخت حق و مختصات سازندهء آن ، بايد بطور جدى بينديشيم . نخست بايد بدانيم كه حق يك موجود فيزيكى با مشخصات عينى نيست كه در جايگاهى قرار بگيرد و ما با تكيه بر آن ، يا با تماشا در آن ، زندگى پر از نقص و جبر و دردهاى بىشمارش را به « حيات معقول » مبدل بسازيم .\r\n","description":"","footnote":"","page_name":" 45 ","page_number":45},
  {"content":"\r\nما پيش از بررسى حق و دو قطب اساسى آن ، يك مثال كاملا ساده را بعنوان مقدمه مىآوريم : در بيابانى سوزان پس از فعاليت زياد در امور مربوط بزندگى ، سخت تشنه مىشويم ، ميان ما و چشمهء آب آشاميدنى فاصله اى وجود دارد ، ما با بدن خسته راه چشمه را پيش مىگيريم و فاصله را در مىنورديم و به آن چشمه سار مىرسيم ، ما تشنه‌ايم ، و هيچ چاره اى براى رفع اين تشنگى جز آشاميدن آب نداريم . اين همان تشنگى است كه شايد اگر چند ساعت ديگر ادامه پيدا كند ، دمار از حيات ما در خواهد آورد . ما در لب اين چشمه سار بنشينيم ، و به صفا و زلال بودن آبش تماشا كنيم و سنگريزه هايى را كه در زير آب زلال ديده ميشوند مورد دقت قرار بدهيم ، به بررسى رنگها و شمارش اعداد آنها بپردازيم و ضمنا از تصور اين كه ما حق داريم از اين آب زلال بياشاميم ، نيز از تصور اين كه حد اقل مقدارى از آب اين چشمه سار زلال براى آشاميدن در اختيار من است ، لذت ببريم ، آيا مىتوان با اين تماشاها و تصورات و بررسىها و شمارشها پاسخ احتياج بدن را به آب بدهيم آيا آن همه تماشاها و تصورات مىتواند زندگى ما را از خطر مرگ نجات بدهد بلى ، وجود چشمه سار در آن بيابان حق است و اين كه شما سخت تشنه‌ايد ، حق است و اين كه انسان تشنه اگر بخواهد بزندگى خود ادامه بدهد ، بايد آب بياشامد حق ديگرى است ، و اين كه شما حق آشاميدن از آب آن چشمه را داريد ، صحيح است ، در ضمن اين را هم بايد بدانيم كه هماهنگ ساختن اين همه « حق » ها براى ادامه زندگى ، شما را الزام به انجام دادن حقى مىكند كه عبارتست از تكاپو براى رسيدن به آن چشمه سار و پركردن ليوان يا كوزه از آب آن چشمه سار و آشاميدن آن . براى انسان تشنه ، آن همه « حق » ها بدون بجا آوردن حق تكاپو براى بدست آوردن و آشاميدن آب ، به هيچ نتيجه اى نخواهد رسيد .\r\n","description":"","footnote":"","page_name":" 46 ","page_number":46},
  {"content":"\r\n\r\nتعريف حق و دو قطب اساسى آن\r\nكلمهء حق در اين مبحث به معناى خاص حقوقى نيست ، بلكه مقصود از آن عبارتست از عموم واقعيتهاى ضرورى يا مفيد كه داراى دو قطب عينى و ذاتى مىباشند . لذا چنان كه كلمهء حق به مفهوم فوق حقوقى در اين مبحث مطرح است .\r\nهمچنين كلمهء واقعيت به آن معنا كه در فلسفهء معاصر به معناى « شيئى براى خود » در مقابل « شيئى براى من » مطرح مىشود ، نيست ، بلكه واقعيت با قيد ضرورت يا مفيد بودن منظور شده است . بنا بر اين ، حق شامل همهء واقعيات جهان عينى و قوانين جارى در آنها كه در مجراى ضرورتها قرار گرفته‌اند ، بوده ، همچنين شامل همهء ارزشهاى مفيد مىباشد ، مانند عدالت و آزادى و تكامل و احساس تعهد و پاىبندى به آن ، همچنين همهء مقررات و حقوقها را كه براى تنظيم زندگى اجتماعى از منابع گوناگون استخراج ميشوند ، در بر ميگيرد . به همين جهت است كه حق به معناى واقعيت ضرورى يا مفيد كه نقطهء نظر اصلى ما در اين مبحث است ، شامل فساد و ويرانگرى و تباهىها نمىگردد . از اين ديدگاه آتيلا و نرون و چنگيز و ماكياولى كه واقعيت دارند و مانند يك رأس گوسفند هزارپا نيستند كه غير واقع باشند ، ولى چون حق نيستند ، لذا واقعيت به اين معنى ندارند ، تخيل 7 3 720 در ذهن يك خيالپرداز يا مبتلا به بيمارى مغزى واقعيت فلسفى اصطلاحى دارد ، ولى از اين ديدگاه واقعيت ندارد ، زيرا حق نيست .\r\nهر حقى از دو قطب عينى و ذاتى تشكيل شده است :\r\n\r\n1 - قطب عينى حق\r\n- عبارتست از واقعيات بر محور ضرورت و يا مفيد بودن كه با قطع نظر از ارتباط انسان با آنها ، ثابت و داراى تحقق مىباشند ، مانند واقعيات جهان هستى كه در اشكال مختلف و با اجزاء و روابط گوناگون در حركت و تحولند . اين واقعيات چنان كه اشاره كرديم در مجراى قوانينى كه كشف از رابطهء ضرورى ميان آنها مىنمايد ، قرار گرفته‌اند . همچنين قطب عينى حق شامل آن قوانين و بايستگىهاى انسانى است كه چه بداند و چه\r\n","description":"","footnote":"","page_name":" 47 ","page_number":47},
  {"content":"\r\nنداند ، چه بخواهد و چه نخواهد ، براى اصلاح و تنظيم موقعيت او در « حيات معقول » ضرورى يا مفيد است ، مانند دانش و بينش و عدالت و آزادى و ايفا به تعهدها و احساس اشتراك در هدفهاى اعلاى زندگى با همهء انسانها و غير ذلك . اين قطب عينى حق ، مانند واقعياتى بىنياز از دانسته‌ها و تمايلات آدميان وجود دارند ، و با اين كه تحقق دارند ، خود به خود تنظيم كنندهء قطب ذاتى حق نمىباشند .\r\n\r\n2 - قطب ذاتى حق\r\n- مقصود از ذاتى معناى روانى و فلسفى آن نيست ، بلكه منظور موجوديت انسان در برابر واقعيات غير انسان مىباشد . قطب يكم كه عبارتست از قطب عينى حق ، مادامى كه با قطب ذاتى يعنى قطب انسانى حق ارتباط برقرار ننمايد ، هيچ ثمر و نتيجه اى نمىبخشد ، چنان كه در آن مثال تشنه ملاحظه نموديم كه وجود چشمه سار زيبا و جريان آب بسيار زلال و مفيد در آن چشمه ، براى انسانى كه حق آشاميدن از آن آب را دارد و مىتواند فاصله اى را كه ميان او و چشمه سار مفروض وجود دارد بپيمايد و از حق خود برخوردار گردد ، مادامى كه عمل قطب ذاتى او حركت نكند و آن فاصله را طى نكند ، زندگى او به خطر مىفتد ، اگر چه هزاران واقعيت بعنوان حق از بيرون ذات ، او را در بر گرفته باشد .\r\nبعبارت ديگر آن واقعياتى كه بعنوان حق براى آدمى وجود دارند ، هرگز با پاى خود سراغ قطب ذاتى يعنى انسان را نخواهند گرفت كه بفرمائيد : ما واقعياتى متواضع و فروتنيم و به زحمت شما راضى نيستيم ، لذا به سراغ شما آمديم ، لذا اگر لطف بفرمائيد ، ما را به قطب ذاتى خود پيوند بدهيد مخصوصا وقتى كه آماده مىشديم به خدمت شما بيائيم ، با يكه تازان ميدان تنازع در بقا كه هم ما را و هم « حق » ها را مسخره مىدانند و هم به ريش شما انسانهاى تشنه حق مىخندند ، نبردها كرديم و به آنان پيروز شديم و اكنون دست به سينه در برابر شما ايستاده‌ايم اين مثال طنزنما حقيقتى است كه واقعيت آن را\r\n","description":"","footnote":"","page_name":" 48 ","page_number":48},
  {"content":"\r\nدر سرگذشت تاريخى خودمان و ديگر جوامع بوضوح كامل مىتوانيم ببينيم .\r\nما همان انسانها هستيم كه رهبرى مانند على بن ابي طالب داريم ، ما دريائى از اصول عالى انسانى در قرآن و نهجالبلاغه داريم ، ما صدها هزار كتاب در بيان مبانى انسان شدن و عواملى براى تحرك در راه شناخت انسان و جهان و حركت در مجراى « حيات معقول » داريم . بلى همهء اين داريم داريمها صحيح است و ترديدى در آنها وجود ندارد ، ولى ما يك چيز نداريم و يا آن را هم داريم ولى مختل است و آن چيز عبارت از آن قطب ذاتى حق كه عبارتست از موجوديت كمالجو كه با تكيه بر آن داريم داريمها ، يا از بين رفته است و يا به اختلال اسفانگيز دچار شده است . در جوامع امروزى قوانين اساسى بسيار خوب براى تنظيم زندگى وجود دارد ، اعلاميهء جهانى حقوق بشر وجود دارد .\r\nحد اقل پنج ميليون مجلد كتاب در كتابخانه‌هاى دنيا كه متجاوز از چهار ميليارد كتاب در آنها در خواب پرجلال و حشمت رؤياهاى انسانى قرون و اعصار آرميده‌اند ، همهء آنها يك طرف و اين كه ما عقل سليم و وجدان داريم در يك طرف ديگر ، بطورى كه اگر كسى در هرجا كه باشد ، بگويد : كه من از عقل سليم و وجدان برخوردار نيستم ، فورا يك دستگاه آمبولانس حاضر مىكنيم و بدون اين كه گوش به داد و فريادش بدهيم ، او را به تيمارستان يا حد اقل به بيمارستان روانى منتقل مىسازيم . چرا براى اين كه مىگويد : من از داشتن قطب عينى حق محرومم . اين دارندها و داريمها همه و همه واقعيت دارند و صحيح هستند ، فقط يك چيز ندارند و نداريم و آن هم قطب ذاتى حق است كه يا اصلا نداريم و يا با همكارى صميمانهء قدرتمندان بيرونى و خودخواهىهايى كه در درون خود ما زبانه مىكشند ، آن را مختل ساخته‌ايم . تا اينجا مسئله روشن است . مسئله اى ديگر وجود دارد كه مىگويد : اين همه داد و فريادهاى رهبران انسان و انسانيت در برابر اين اصل كه « قدرت پيروز است » چه كارى را مىتوانند انجام بدهند ، خوبست كه بجاى اين همه ناله‌ها و شكوه و داد و\r\n","description":"","footnote":"","page_name":" 49 ","page_number":49},
  {"content":"\r\nفريادها بمردم توصيه كنند كه برويد و كارت رسمى قدرت را بدست بياوريد تا حق ورود به نمايشگاه تنازع در بقاء را داشته باشيد .\r\nو كارى با آن نداشته باشيد كه حد اكثر در هر نيم قرنى ميليونها انسان نقش بر زمين اين نمايشگاه ميشوند و بقيهء انسانهاى تماشاگر بوسيلهء اقوياء يا آمادهء ورود به كشتارگاه بعدى ميشوند و يا مشغول مطالعهء فلسفه‌هاى پوچى مىگردند ، تا تدريجا يا ناگهان نسل بشر از كرهء خاكى كه در حدود پنجاه هزار سال است آن را به صورت حقكشىها و خونريزيها در آورده است ، رفع زحمت كند و منقرض گردد . بار ديگر در جملات زير دقت كنيم : حق به معناى واقعيت ارزشهاى بنيادين ، مانند آزادى ، عدالت ، تكامل را بدانجهت كه مستند بر واقعيات اصيل انسانى است ، نمىتوان در مجرائى قرار داد كه با پيروزى يا شكست موصوف شود . بلكه چنان كه در مبحث آينده مشروحا خواهيم گفت : حق در ما فوق پيروزى و شكست است ، زيرا مادامى كه انسان از نظر مختصات روانى همينطور باشد كه از پنجاه هزار سال به اين طرف دارا بوده است و اگر انسان همين است كه علوم گوناگون انسانى براى ما توصيف و تعريف مىنمايد ، محبوبيت عدالت براى او حق است و تغييرات و دگرگونيهاى مستمر در آداب و رسوم و مقررات و قوانين كمترين تأثيرى در ثابت بودن محبوبيت عدالت براى او ندارد . حتى اگر ما بتوانيم از خصوصيتها و شرايط ذهنى ماكياولىها كه بدبينى به نوع بشرى است ، صرفنظر كنيم و روبناهاى قابل طرح و پذيرش افكار آنانرا منظور بداريم ، به اين نتيجه خواهيم رسيد كه رفتار مطابق قانون براى نظم زندگى اجتماعى ضرورى است ، اگر چه از به كار بردن كلمهء عدالت به وحشت مىفتند .\r\nآزادى پديده ايست كه از متن حيات مىجوشد و مىخروشد ، زيرا حيات اين مختص را دارد كه از احساس فشرده شدن بوسيلهء عوامل جبرى ، خود را شكست خورده احساس مىكند . اين آزادى حق است . اگر راه‌هاى آزادى و\r\n","description":"","footnote":"","page_name":" 50 ","page_number":50},
  {"content":"\r\nهدفهائى كه آدميان با احساس آزادى رو به آنها مىروند ، هزاران بار هم دگرگون شوند ، باز آنان مىخواهند راه‌ها و هدفهاى جديد را با آزادى انتخاب نمايند . اينست معناى جمله اى كه مىگوئيم : حق در ما فوق پيروزى و شكست است اگر نوع بشر را در بيابانهاى بىسروته رها كنند ، و هر گونه وسيلهء پيشرفت مادى و معنوى او را از دستش بگيرند و او را در ابتدائىترين صحنه‌هاى حيات رها كنند ، مادامى كه شستشوئى در مغزش صورت نگرفته باشد ، باز جوشش عامل گسترش استعدادها و پيشرفت او در تماس با طبيعت و همنوعان خود ، در درونش خاموش نخواهد گشت . اين حق است و هيچ گونه دگرگونى در شئون حيات و تماس او با طبيعت ، موجب زوال اين حق نخواهد بود .\r\nبراى توضيح بيشتر در بارهء اين مسئلهء با اهميت ، مطالبى را مشروحا مطرح مىكنيم :\r\n\r\nآيا حق پيروز است يا قدرت\r\nپاسخ به اين سؤال به آن آسانى نيست كه بعضى از متفكران گمان مىبرند و فورا با پيوستن بيكى از دو گروه زير خيال خود را راحت ميكنند .\r\nمعمولا متفكران در پاسخ به اين سؤال به دو گروه تقسيم مىگردند : گروه يكم : مىگويند : حق هميشه پيروز است و فعاليتها و تاخت و تازهاى قدرت ، تنها نمايش پيروزى دارد ، ولى نمىتواند حق و حقيقت را تباه ساخته و از بين ببرد .\r\nگروه دوم - به پيروزى قدرت معتقد بوده مىگويند : حق يك آرمان ذهنى است كه در برابر قدرت عينى نمىتواند مقاومت نمايد . شاهد پيروزى قدرت وقايع و رويدادهاى جريان معمولى تاريخ است . و اگر حق بخواهد پيروز شود ، حتما بايد از قدرت استمداد نمايد .\r\nگروه يكم را ارباب اديان و اخلاقيون و حكماء و فلاسفه و دانشمندانى\r\n","description":"","footnote":"","page_name":" 51 ","page_number":51},
  {"content":"\r\nتشكيل مىدهند كه براى نوع انسانى و حيات معقول وى ، مانند قلمرو عالم طبيعت قوانينى ثابت معتقدند كه از دستبرد تغيرات و دگرگونىها بدورند و مىگويند : چنان كه نظم جدى عالم طبيعت از وجود ثابتهايى خبر مىدهد كه قوانين علمى بازگو كنندهء آنها است ، همچنين بايستگىها و شايستگىهايى براى حيات معقول انسانها وجود دارد كه مطلوبيت عدالت و تعهد و آزادى و تكامل بازگو كنندهء آنها مىباشد . بعبارت روشنتر چنان كه براى انبساط اجزاء يك جسم قانون وجود دارد و براى رشد كودك تا مرحلهء جوانى قانونى در جريان است و هر يك از قوانين بازگو كنندهء حقى است ، همچنين براى انسان شدن و برخوردار گشتن از حيات معقول قانونى وجود دارد كه بازگو كنندهء حق است و چون حيات معقول كه گاهى با كلمهء تكامل تعبير مىشود ، بعنوان ضرورىترين و مفيدترين هدف براى زندگى آدميان اثبات شده است ، لذا قانون و حق مربوط به اين حيات معقول ( تكامل ) ثابت و ما فوق دگرگونيها است .\r\nگروه دوم را بررسى كنندگان فيزيك تاريخ به معناى تماشاگران محض نمودهاى سرگذشت بشرى و مطالعه كنندگان فرهنگها و تمدنها با اصول پيش ساختهء قدرت محورى و گروه بدبينان به طبيعت انسانى تشكيل مىدهند . اين گروه همان متفكرانى هستند كه با تاريخ طبيعى انسانها سر و كار دارند ، نه با تاريخ انسانى آنان . براى اين خفاشان ظلمتنگر قربانيان بىشمار راه آزادى و حق و عدالت و علم كه در سرتاسر تاريخ مانند ستارگان فروزان در سپهر لاجوردين مىدرخشند ، نه تنها جلوه ندارند ، بلكه اين اشعهء خورشيد كمال ديدگان آنانرا آزار مىدهند . اينان عشق سوزانى دارند كه حتى موسى بن عمران و ديگر پيامبران عبرى و عيسى بن مريم و محمد بن عبد اللَّه و على بن ابي طالب ( ع ) را هم قدرتمندانى مانند فرعون و خودكامگان بنى اسرائيل دوران عيسى و ماكياولىهاى مشركين و طاغوتهاى قريشى بدانند اينان به چهره‌هاى قضات بيدادگر آريوباگ آتن كه حكم اعدام سقراط را بناحق صادر كرده‌اند ، چنان خيره ميشوند كه\r\n","description":"","footnote":"","page_name":" 52 ","page_number":52},
  {"content":"\r\nسقراط را براى آنان خرمگس آتن نمايش مىدهد . بيائيد بگذريم و بگذاريم اين نابخردان در خيالات خود براى انسان ، تاريخ كشتارگاه‌هاى متنوع تنظيم كنند .\r\nاينان تاريخ نمىنويسند ، اينان مغز و روان خود را تحليل و تفسير نموده ، شرح حال خود را بيان ميكنند و از اين راه خدمت بزرگى به بشريت مىنمايند به هر حال ، ما بجاى آنكه به نقل و تحليل دلايل و شواهد دو گروه بپردازيم ، خود اين مسئله را كه « آيا حق پيروز است يا قدرت » مطرح و مورد بررسى قرار مىدهيم ، گفتيم با نظر به مجموع ملاحظات مربوطه مىتوانيم حق را چنين تعريف كنيم : حق عبارتست از عموم واقعيات ضرورى و مفيد كه داراى دو قطب انسانى و عينى مىباشد ، لذا حق چنان كه شامل همهء واقعيات ضرورى جهان عينى و قوانين جارى در آنها مىباشد ( حق از ديدگاه فلسفى ) همچنان همهء قوانين تكامل انسانى مانند آزادى و عدالت و تعهد و دانش و بينش را در برميگيرد .\r\nبنا بر اين تعريف ، چنان كه واقعيات ضرورى جهان و قوانين جارى در آنها ، بدون تأثر از ذهن آدمى و بازيگرىهاى آن ، واقعيت دارند و حقند ، همچنان تكامل انسان و واقعياتى كه براى تحقق تكامل ضرورت دارند ، مانند تعهد و آزادى و تعقل و تعديل خودخواهى و عدالت ، داراى واقعيت بوده و حقند ، هيچيك از دو نوع واقعيت و حق در مجراى دگرگونيها و تحولات از بين نمىروند .\r\nاين دو واقعيت و حق ، ثابت و ما فوق پيروزى و شكست به ثبات خود ادامه مىدهند . اكنون مىتوانيم به سراغ توضيح و تفسير اين جمله برويم كه حق هرگز در صحنهء نبرد ، با قدرت گلاويز نمىگردد تا گاهى پيروز و گاه ديگر با شكست مواجه شود زيرا :\r\n\r\nحق هرگز با قدرت جنگ تن به تن ندارد\r\nما اگر بخواهيم حق را با قدرت در نبرد روياروى قرار بدهيم ، اين نبرد در دو ميدان قابل تصور است :\r\n","description":"","footnote":"","page_name":" 53 ","page_number":53},
  {"content":"\r\nميدان اول - مىدانى است كه براى قدرت خود شخص عمل كننده به حق تصور مىشود .\r\nميدان دوم - ميدان قدرت ديگر انسانها كه با طرفدار حق به پيكار برخاسته‌اند . براى توضيح ميدان اول اين حق را بعنوان مثال در نظر مىگيريم : « نقض تعهد بدون دليل مساوى نقض شخصيت است » در آن هنگام كه فرد يا جامعه اى عمل بر تعهد نموده آن را نقض نمىكند ، اين حق ( نقض تعهد بدون دليل مساوى نقض شخصيت است ) نيست كه وارد ميدان نبرد با تمايلات سودجويانه گشته و پيروز شده است بلكه اين انسانست كه با عمل به حق ، بر تمايلات سودجويانه اش پيروز شده و آنها را شكست داده است . همچنين در آن موقع كه عمل به تعهد باعث افزايش و حيثيت شخصيت متعهد در جامعه مىگردد ، اين حق نيست كه سلاح به دست گرفته آن اعتبار را با پيروزى در ميدان تمايلات بدست آورده است ، بلكه اين شخصيت آدمى است كه با تكيه بر حق و انگيزگى آن پيروز شده و تمايلات را شكست داده و به نفع معقولى كه اعتبار شخصيت در جامعه است دست يافته است ، همچنين اگر طرفدار حق در برابر تمايلات سودجويانه اش شكست بخورد ، شخصيت او شكست خورده است ، نه حق و حقيقت .\r\nبراى توضيح ميدان دوم كه طرفدار حق با قدرت ديگر انسانها ، در آن به پيكار برخاسته است . اگر پيروز شود ، اين خود حق نيست كه با قدرت به جنگ تن به تن پرداخته و غلبه نموده است ، بلكه اين انسان است كه با طرفدارى از حق و بهره بردارى منطقى از قدرتى كه او را پيروز ساخته است طرف را شكست داده و غالب شده است . و اگر طرفدار حق در اين ميدان با شكست مواجه شود ، نه تنها حق شكست نخورده است بلكه حتى شخصيت كمالجو و ابديت گراى طرفدار حق هم مغلوب نگشته است ، زيرا از دست دادن مقاومت جسمانى با طرفدارى از حق ، در حيات معقول انسانهاى رشد يافته ، آن مثبت منفىنما است كه تنها ساده لوحان سطحنگر آن را نابودى و منفى تلقى مىنمايند . و بطور\r\n","description":"","footnote":"","page_name":" 54 ","page_number":54},
  {"content":"\r\nكلى اگر ناتوانى ذهن در عمل 2 2 بجاى نتيجهء 4 اين عدد را 011 . 712 را بدست بياورد موجب شكست اصل 4 2 2 بوده باشد ، از دست دادن مقاومت جسمانى طرفدار حق در برابر قدرت نيز موجب شكست حق مىباشد .\r\nو اگر توانائى يك ذهن در عمل رياضى و بدست آوردن نتيجه 4 باعث افزايش حيثيت و قدرت 4 2 2 بوده باشد ، راستگوئى يك انسان هم باعث افزايش حيثيت و قدرت اصل راست گويى [ كه حق است 
  ] مىباشد .\r\nبار ديگر ابيات مولانا را كه كاملا قابل تطبيق بر مسئلهء ما است ، يادآور مىشويم :\r\n\r\nقرنها بگذشت اين قرن نويست\r\nماه آن ماه است و آب آن آب نيست\r\nعدل آن عدلست و فضل آن فضل هم\r\nليك مستبدل شد اين قرن و امم\r\nقرنها بر قرنها رفت اى همام\r\nوين معانى برقرار و بر دوام\r\nشد مبدل آب اين جو چند بار\r\nعكس ماه و عكس اختر برقرار\r\nپس بنايش نيست بر آب روان\r\nبلكه بر اقطار اوج آسمان\r\n\r\nالبته تمثيل مولانا براى ثابت به ماه ، از نظر تفاهم است ، زيرا تغييرات حاكم در جرم ماه نيز باعث تغييرات در عكس آن مىباشد ، با يك عبارت كلىتر مىتوان گفت : « آنچه كه شكست نمىخورد ، يا امكان شكست در آن وجود ندارد پيروز هم نمىگردد » چنان كه نمىتوان گفت : ديوار جاهل است ، زيرا ديوار استعداد علم ندارد . با اين حال پيروزى و غلبه با معناى ديگرى كه مىتوان مطرح كرد قابل اسناد به حق است ، اين معنى عبارتست از ناتوانى عرض - اندام تاخت و تازهاى قدرت و باطل در برابر واقعيت و حق مىباشد . برفرض بسيار بعيد اگر همهء مردم روى كرهء زمين تحت تأثير عواملى بگويند : « هيچ درمانى براى دردهاى بشرى و هيچ عاملى براى به وجود آوردن » حيات معقول « جز ظلم برهمهء انسانها وجود ندارد » و براى پياده كردن اين گفتار اقدام نيز بنمايند نمىتوانند در برابر قانون پايدار عدالت ، مقاومت نموده واقعا دردى از دردهاى\r\n","description":"","footnote":"","page_name":" 55 ","page_number":55},
  {"content":"\r\nبشرى را مداوا نمايند و مردم را به « حيات معقول » موفق بسازند . به اين معنا جملهء « حق پيروز است » كاملا منطقى و صحيح به نظر مىرسد\r\n\r\nو آياتى كه كلمهء غلبه و پيروزى حق را در قرآن گوشزد مىكند . چند گروه است :\r\n\r\nگروه يكم -\r\n* ( كَتَبَ الله لأَغْلِبَنَّ أَنَا وَرُسُلِي ) * ( 1 ) \r\n( خدا مقرر داشته است كه خدا و رسولان او پيروز مىگردند ) * ( وَقالَ الَّذِي اشْتَراه مِنْ ) * ( 2 ) \r\n( خداوند بر امر خود پيروز است ) اين گروه پيروزى حق به معناى معمولى را مطرح نمىكند ، بلكه پيروزى نهائى خدا را كه حق بر او تكيه دارد و پيروزى رسولان خدا را كه حاميان حقند ، گوشزد مىنمايد .\r\n\r\nگروه دوم - آياتى است كه مشيت و كار خدا را در بارهء حق توضيح مىدهد\r\nمانند : * ( وَيُحِقُّ الله الْحَقَّ بِكَلِماتِه وَلَوْ كَرِه الْمُجْرِمُونَ ) * ( 3 ) \r\n( و خداوند حق را احقاق مىكند اگر چه گنهكاران كراهت داشته باشند ) * ( بَلْ نَقْذِفُ بِالْحَقِّ عَلَى الْباطِلِ فَيَدْمَغُه فَإِذا هُوَ زاهِقٌ ) * ( 4 ) \r\n( بلكه حق را بر باطل مىزنيم ، حق باطل را مىشكند و در نتيجه زوال باطل فرا مىرسد ) * ( وَيَمْحُ الله الْباطِلَ وَيُحِقُّ الْحَقَّ بِكَلِماتِه ) * ( 5 ) \r\n( و خداوند باطل را محو مىكند و حق را با مشيتهاى خود احقاق مىنمايد ) .\r\n\r\nگروه سوم - آياتى است كه پايدارى حق را بيان مىكند ،\r\nمانند : * ( أَنْزَلَ مِنَ السَّماءِ ماءً فَسالَتْ أَوْدِيَةٌ بِقَدَرِها فَاحْتَمَلَ السَّيْلُ زَبَداً رابِياً وَمِمَّا يُوقِدُونَ عَلَيْه فِي النَّارِ ابْتِغاءَ حِلْيَةٍ أَوْ مَتاعٍ زَبَدٌ مِثْلُه كَذلِكَ يَضْرِبُ ) *\r\n","description":"","footnote":" ( 1 ) المجادله آيهء 21  ( 2 ) يوسف آيهء 21  ( 3 ) يونس آيهء 82  ( 4 ) الانبياء آيهء 18  ( 5 ) الشورى آيهء 24 ","page_name":" 56 ","page_number":56},
  {"content":"\r\n* ( أَنْزَلَ مِنَ السَّماءِ ماءً فَسالَتْ أَوْدِيَةٌ بِقَدَرِها فَاحْتَمَلَ السَّيْلُ زَبَداً رابِياً وَمِمَّا يُوقِدُونَ عَلَيْه فِي النَّارِ ابْتِغاءَ حِلْيَةٍ أَوْ ) * ( 1 ) \r\n( خداوندا آب را از آسمان فروفرستاد و در دره‌ها به مقدار گنجايشى كه دارند بجريان افتاد ، سيل جارى در دره‌ها كفهايى برآمده برخود حمل كرد ، نيز از آن موادى كه براى زينت و كالاى ديگر آتش را بر آنها روشن مىسازيد ، همچنان كفها بالا مىآيد ، خداوند مثل حق و باطل را چنين مىزند ، كفها [ كه مانند باطلند 
  ] پوچ و از بين مىروند و اما آنچه كه براى مردم سودمند است « حق است » در روى زمين پايدار مىماند ، خداوند مثلها را بدين ترتيب مىزند )\r\n\r\nگروه چهارم - آياتى است كه بروز حق را در برهه هائى از زمان بيان مىدارد ،\r\nمانند بعثت پيامبران و ارائهء آيات الهى و تحقق و عده‌هاى خداوندى و غيره اين آيات فراوانند .\r\n\r\nگروه پنجم - آياتى هستند كه مردم را تشويق به توصيهء حق به يكديگر مىنمايند\r\nاين گروه از آيات هم متعدد مىباشند : * ( وَتَواصَوْا بِالصَّبْرِ\r\n\r\nگروه ششم - مضامينى از آيات است كه مىگويد : در اجراى حق و بهره بردارى از آن ، شكيبا باشيد ،\r\nمانند : * ( وَتَواصَوْا بِالْحَقِّ وَتَواصَوْا بِالصَّبْرِ ) * ( 2 ) \r\n( همديگر را به حق توصيه نماييد و همديگر را به صبر توصيه كنيد )\r\n\r\nگروه هفتم - آياتى است كه قيام و نظم عالم هستى را بر مبناى حق معرفى مىكند .\r\nاين آيات در سورهء يونس آيهء 5 و ابراهيم آيهء 19 و الحجر آيهء 85 و النحل آيهء 3 و العنكبوت آيهء 44 و الزمر آيهء 5 و الدخان آيهء 39 و الجاثيه آيهء 22 و الاحقاف آيهء 3 و التغابن آيهء 3 آمده است . بعضى از اين آيات دوام و پايدارى حق را در جهان هستى مستند به حق بودن نظم و هويت جهان هستى\r\n","description":"","footnote":" ( 1 ) الرعد آيهء 17  ( 2 ) العصر آيهء 4 ","page_name":" 57 ","page_number":57},
  {"content":"\r\nمىدارد ، مانند * ( وَلَوِ اتَّبَعَ الْحَقُّ أَهْواءَهُمْ لَفَسَدَتِ السَّماواتُ وَالأَرْضُ وَمَنْ فِيهِنَّ ) * ( 1 ) \r\n( اگر حق از هواهاى آنان تبعيت نمايد ، آسمانها و زمين و هرچه در آنها است ، تباه ميشوند ) .\r\n\r\nگروه هشتم - زوال و نابودى حتمى باطل را گوشزد مىكند ،\r\nدر صورتى كه در بارهء حق به آمدن و بروز آن كفايت مىكند ، مانند : * ( وَقُلْ جاءَ الْحَقُّ وَزَهَقَ الْباطِلُ إِنَّ الْباطِلَ كانَ زَهُوقاً ) * ( 2 ) \r\n( به آنان بگو حق آمد و باطل رفت و باطل حتماً رفتنى و نابود شدنى است ) .\r\n\r\nتوضيحى در بارهء گروه‌هاى آيات مربوط به حق\r\n\r\nگروه يكم\r\n- چنان كه اشاره كرديم دلالت مستقيم بر پيروزى معمولى حق بر باطل ندارد .\r\n\r\nگروه دوم - اراده و مشيت خداوندى را در بارهء حمايت از حق و اجراى آن بيان مىدارد .\r\nمقصود از اين حمايت و اجراى پيروزى حق در پيكار تن به تن با باطل نيست ، بلكه واقعيت حق ثابت در نظام عالم هستى است كه تحت مشيت الهى مىباشد . وجدانها و عقول سليم آدميان همواره درككننده و بازگو كنندهء حق و لزوم آن در جريان حيات انسانها مىباشند .\r\nاگر همهء مردم كرهء خاكى ، به باطل عمل كنند و باطل را بر حق مقدم بدارند ، باز در صورتى كه حق براى آنان توضيح داده شود و آنان با اعتدال روانى معناى حق را درك كنند ، در پيشگاه حق ساكت و احساس احترام در مقابل آن مىنمايند و چنان كه يكى از بزرگترين متفكران در بارهء تكليف گفته است : « و همهء تمايلات با آنكه در نهانى بر خلافش رفتار ميكنند ، در پيشگاه تكليف ساكتند » وضع روانى انسانها در مقابل حق كه در حقيقت تكليف هم يكى از مصاديق آن است ، چنين است . احساس حق و احترام در پيشگاه آن ، كه\r\n","description":"","footnote":" ( 1 ) المؤمنون آيهء 71  ( 2 ) الاسراء آيهء 81 ","page_name":" 58 ","page_number":58},
  {"content":"\r\nدر ميان انبوه تمايلات و خواسته‌هاى طبيعى ، مانند آب زلال در يك كوه خشك و پر صخره مىدرخشد ، بوسيلهء انسانهائى هشيار در ميان مستان در هر جامعه و در همهء دورانها ، همانند مشعلى فروزان در سر راه كاروان بشرى مىدرخشد و هر اندازه هم كه هواداران باطل درصدد خاموش ساختن آن مشعلها برآيند ، چون حق وابسته به مشيت خدا است ، قدرت نابود كردن حق را نخواهند داشت .\r\n\r\nگروه سوم از آيات پايدارى و ثبات حق را مطرح مىكند .\r\nاين آيات پايدارى حق را اصل اساسى گردش عالم هستى معرفى مىنمايد و باطل را كفهايى ناپايدار كه از اصطكاك ابعاد مادى انسانها با جهان طبيعت و همنوعانشان سر برمىآورد معرفى مىكند .\r\n\r\nگروه چهارم - آيات فراوانى است كه بروز حق بعنوان عامل تكامل انسانها را در ميدان زندگى در برهه هائى از زمانها بوسيلهء پيامبران و ظهور آيات الهى گوشزد مىكند .\r\nمفاد اين آيات اثبات مىكند كه حق يك پديدهء فيزيكى جارى در ارتباط آدميان با طبيعت و همنوعانشان نيست ، بلكه حق مربوط به تكامل انسانى عبارتست از آن اصل اساسى در زيربناى هستى كه بهره بردارى از آن ، به فعاليت قطب ذاتى انسانها نيازمند است . و خداوند متعال اين عامل تكامل را بوسيلهء عقول سليم و وجدانهاى آدميان و پيامبران و حكماء و ديگر پيشتازان مسير تكامل ، آشكار مىسازد .\r\n\r\nگروه پنجم - آياتى است كه مردم را به توصيهء حق به يكديگر دستور مىدهد .\r\nاين گروه از آيات هم دلالت روشن بر اين دارد كه گرايش بر حق و اجراى آن ، احتياج به تحريك و تعليم و تربيت دارد و حق چيزى نيست كه خود به خود بيايد و دست مردم را بگيرد و به اجبار آنانرا به تبلور دادن حق در حياتشان وادار بسازد . اگر در اين قاعدهء با اهميت دقت كنيم كه تبعيت از حق با هدفگيرى تكامل ، بدون آزادى و اختيار در انتخاب ، امكانپذير نيست . احتياج به تعليم\r\n","description":"","footnote":"","page_name":" 59 ","page_number":59},
  {"content":"\r\nو تربيت و گذشتن از طوفانهاى هوى و هوس و اجتناب از تعدى و ستم و مبارزه با خودخواهى براى رسيدن به آزادى ، روشنتر از آن است كه نيازمند دليل بوده باشد .\r\n\r\nگروه ششم - از آيات با صراحت كامل مىگويد : براى وصول به حق و اجراى آن ، شتابزده نباشيد\r\nو گمان مبريد كه حق در همهء شرايط و در همهء نوسانهاى حيات قابل وصول و اجرا مىباشد . نيز نبايد گمان كنيم كه كوشش و تلاش در راه فراهم كردن زمينهء مساعد براى بروز و اجراى حق ، جزئى از حق محسوب نمىشود ، بلكه اولين لحظهء آگاهى به حق كه بدون فاصله اقدام به فراهم كردن مقدمات آن ، شروع مىشود ، ورود به حوزهء والاى حق است هر اندازه براى تحقق بخشيدن به حق پيشرفت حاصل مىگردد ، گام در قلمرو حق برداشته مىشود .\r\n\r\nگروه هفتم - آياتى است كه قيام و نظم عالم هستى را بر مبناى حق معرفى مىنمايد .\r\nاين آيات در قرآن مجيد فراوان است و بيان مىكند كه آفرينش آسمانها و زمين و آنچه كه در آنها است ، بازى و باطل نيست و از انگيزهء يك حكمت عاليه كه جز حق نيست بوجود آمده است . مىتوان گفت : اصرارى كه در آيات قرآنى به اين اصل اساسى مىشود ، براى آگاه ساختن انسانها به اين قانون است كه نوع انسانى كه جزئى مهم از اين عالم جدى و حق است ، نمىتواند شوخى و باطل بوده باشد ، زيرا با فرض اين كه جهان خلقت موجودى بنام انسان را با اصول و قوانين حق كه زيربناى آنست ، بوجود آورده است ، براى پيشرفت تكاملى آن ، تبعيت از اصول و قوانين حق را ضرورى ساخته است . در اين گروه هفتم بعضى از آيات وجود دارد كه اصالت و ضرورت و ثبات حق را در حد اعلاى پيوستگى با بنياد جهان هستى و نظم آن روشن مىنمايد ، مانند * ( وَلَوِ اتَّبَعَ الْحَقُّ أَهْواءَهُمْ لَفَسَدَتِ السَّماواتُ وَالأَرْضُ وَمَنْ فِيهِنَّ ) * ( اگر حق از هواها و تمايلات آنان پيروى نمايد ، آسمانها و زمين و هرچه كه در آنها وجود دارد فاسد مىگردد ) از اين گونه آيات استفاده مىشود كه حق\r\n","description":"","footnote":"","page_name":" 60 ","page_number":60},
  {"content":"\r\nآن واقعيتى است كه بنياد اساسى كارگاه آفرينش روى آن استوار شده است .\r\nآن نابخردان هواپرست كه گردش اين كارگاه را بر طبق خواسته‌هاى خود مىخواهند ، ناخودآگاه نابودى خود را در ضمن اختلال كارگاه منظم خلقت آرزو ميكنند اين احمقهاى عاقلنما نمىدانند كه :\r\n\r\nاگر يك ذره را برگيرى از جاى\r\nخلل يابد همه عالم سراپاى\r\n\r\n( شيخ محمود شبسترى )\r\nآن اسيران ناآگاه هوى و تمايلات بىبنيان ، از تفكر و تعقل جدى در زندگانى وحشت و هراس دارند ، زيرا از آن مىترسند كه ناگهان به نقطهء مركزى دايره برسند و يقين كنند كه جز اين يك نقطه هر نقطه اى در توى دايره زده شود ، بيرون از مركز خواهد بود ، و خواهند فهميد كه واقع شدن آنها در توى دايره ، فقط وسيلهء تسليتى براى صرف انرژى قواى عضلانى و دماغى در زندگيشان مىباشد ، اين جمله را توضيح بيشترى مىدهيم : حتماً مطالعه كنندهء محترم ميداند كه دايره بيش از يك نقطهء مركزى ندارد . همچنان در ارتباط انسان با جهان و همنوعانش كه ممكن است هزاران شكل داشته باشد ، فقط ، آرى فقط ، يك ارتباط حق است و بقيه حق نيست . بعنوان مثال در پيمانهايى كه با افراد يا گروههاى انسانى مىبنديم فقط يك ارتباط ما بين ما متعهد و متعهد له حق است ، و آن عبارتست از وفا به تعهد يا منحل ساختن آن با رضايت طرفين تعهد . اگر فرض كنيم : ارتباط تعهد ميان دو طرف دائره ايست ، نقطهء مركزى اين دائره همانست كه گفتيم : يا ايفاى تعهد يا منحل ساختن آن با رضايت طرفين . اين دائره ممكن است بسيار وسيع باشد و نقطه‌هاى فراوانى در آن بتوان نقش كرد ، مانند توسل به قدرت براى از كارانداختن نفوذ تعهد ، ادعاى اجبار ، ادعاى اكراه ، ادعاى اضطرار ، فريفتن متعهد له و غير ذلك . همهء اينها شوخى است و نقطهء مركزى دائرهء ارتباط تعهدى ما بين دو طرف ، همانست كه گفتيم : يا ايفاد يا انحلال با رضايت . همچنين است\r\n","description":"","footnote":"","page_name":" 61 ","page_number":61},
  {"content":"\r\nدائرهء ارتباط با واقعيات عينى جهان هستى ، بعنوان مثال براى ديدن رنگ اجسام ممكن است از راههاى توصيفى و تخيلى و رؤيائى و بازيگريهاى ذهنى ، وارد مركز حقيقى اين ارتباط شويم ، ولى مركز حقيقى دائرهء اين ارتباط ديدن با چشم است و بس .\r\nنتيجهء اين مبحث اينست كه براى رسيدن به حق و شناخت و عمل به آن ، جديت حياتى لازم است و غير از تكاپوى جدى در اين راه هر نقطه اى كه در دائرهء ارتباطمان با واقعيات و حقايق بوجود بياوريم ، نقطهء مركزى نخواهد بود . اينست معناى جمله اى كه امير المؤمنين عليه السلام در خطبهء 29 مىفرمايد : وَلا يُدرَكُ الحَقُّ الَّا بِالجِدِّ ( و حق دريافت نمىشود مگر با جد ) براى توضيح اين حقيقت كه واقعيتهاى عالم هستى نمىتواند پيرو هواهاى ما بوده باشد ، اين مسئله را مورد دقت قرار مىدهيم كه بازيگرى آدميان با هوىها و تمايلات خود بر سه نوع قابل تصور است : نوع يكم - بازيگرى با هواهاى خود بدون توجه به اين كه در كارگاه هستى چه مىگذرد و چه قوانينى در آن حكمفرماست و چه هدفى از چنين كارگاهى منظور شده است . اين بازيگران درصدد توجيه و تفسير كارگاه هستى و قوانين حاكم در آن بر طبق هواهاى نفسانى خود نيستند و چنان كه متذكر شديم اصلا كارى با آن ندارند كه در كارگاه هستى چه مىگذرد و نتايج نهائى كارشان چه خواهد بود .\r\nنوع دوم - بازيگرانى هستند كه در ميان امواج هواهاى خود چنان غوطه ورند كه واقعيت و قانون را جز آنچه در هوى و خواسته‌هاى خوش - آيندشان مىبينند سراغ ندارند و گمان مىبرند كه جهان هستى نيز امواجى از هواها و تركيبى از مقدارى اجزاء و روابط حساب نشده مىباشد .\r\nپاسخ عملى اين گروه ، فشار جبر قوانينى است كه پيرامون زندگى آنان را از همه طرف احاطه كرده و آنان بدون اعتنا به آن قوانين به هواهاى خود\r\n","description":"","footnote":"","page_name":" 62 ","page_number":62},
  {"content":"\r\nسرخوشند و در هنگام روياروئى با آن قوانين جدى مانند اين كه خود را در برابر كار انجام شده اى ببينند با قدرتى كه دارند با آن قوانين روبرو ميشوند و در صورت ناتوانى مانند برگهاى خزان ديده اى كه برابر بادهاى طوفانى تسليم مىشوند ، خود را در برابر قدرت قوانين حاكمه در طبيعت تسليم ميكنند و موجوديت خود را مىبازند .\r\nنوع سوم - بازيگرانى هستند كه به غوطه ور شدن در هوى قناعت نكرده در عالم خيال و رؤياهاى اميال خود مىخواهند كه تكليف عالم هستى را معين كنند و چنين مىپندارند كه هر قانون و حقيقتى كه مخالف خواسته‌هاى آنان به جريان مىافتد ، خطائى است از طبيعت كه بر سر آنان فرود آمده است و اگر توانائى داشتند جهان هستى را برهم زده و دانه‌هاى گوناگون اين تسبيح را با طناب هواهاى خود وصل مىكردند ، بعنوان مثال اگر آنان مىخواستند كه جاذبيت در كرات به شكل زيباروئى مجسم شده غريزهء جنسى آنان را اشباع نمايد ، مانع نداشته باشد و اگر بخواهند كهكشانها اسكناسهائى شوند و در جيب آنان فرو روند ، بدون كمترين زحمت و كار ، اين خواستهء آنان عملى شود و براى اين كه يك منظرهء زيباى ديگرى را در فضا ببينند سحابىهاى اوليه در سقف خانه شان پديدار شوند و آنان از تماشاى آنها لذت ببرند و اگر ميل داشته باشند در موقع تشنگى سوزان به جاى خوردن آب گوارا ، يك انسان را بكشند و اگر ميلشان بخواهد ، دانشهاى اولين و آخرين را در يك ليوان آب خوردن به مغزشان سرازير نمايند آرى . اين بازيگران مىخواهند همهء اين اميال و هوىها برآورده شوند\r\n\r\nگروه هشتم از آيات نابودى باطل و فناى آن را بعنوان مقتضاى مشيت دائمى الهى گوشزد مىنمايد :\r\n* ( وَقُلْ جاءَ الْحَقُّ ) * ( قطعاً باطل رفتنى و نابود شدنى است ) ولى ظهور حق و تحقق آن در عرصهء حيات بعنوان يك پديدهء عينى دائمى\r\n","description":"","footnote":"","page_name":" 63 ","page_number":63},
  {"content":"\r\nمعرفى نشده است ، چنان كه در آيات گروه چهارم ديده مىشود . اين همان اصل عمومى است كه در اين مباحث تذكر داديم . حق بعنوان عامل تكامل انسانى مربوط به تحرك و تكاپوى خود انسان است كه حركت كند و موجوديت خود را با حق متبلور بسازد . بنا بر اين ، هوىپرستىهاى بازيگرانهء هوىپرستان قدرت مضمحل ساختن حق را ندارند ، اين خودپرستيها همان انحرافى است كه بشر از مسير تكامل روحى خود مرتكب مىشود ، بدون اين كه بتواند شكستى بر حق و واقعيت وارد آورد .\r\nاز مجموع مباحث مربوط به آيات قرآنى به دو نتيجه مىرسيم :\r\n\r\nنتيجه يكم - اين كه حق هرگز در مقابل قدرت قرار نمىگيرد ،\r\nبلكه حق آن واقعيتى است كه بطلان و ناشايستگى باطل را نشان مىدهد ، و قدرت چنان كه بيان خواهيم كرد فى نفسه يكى از حقها است كه محرك گردونهء عالم طبيعت و انسانهاست . و اين جمله كه « آيا حق پيروز است يا قدرت » يك سؤال عاميانه ايست كه بر طبق منطق واقعيات مطرح نمىشود .\r\n\r\nنتيجه دوم - اين كه حق هرگز با باطل جنگ تنبه تن ندارد .\r\nزيرا حق بالاتر از آن است كه تنزل كند و در كارزارى كه انسانها در راه خواسته‌هاى خود به كار مىاندازند ، اسلحه بدست بگيرد و بجنگد و گاهى پيروز و گاهى ديگر شكست بخورد . آن سطحى نگران كه مىگويند : حق در مقابل قدرت شكست مىخورد ، همان خطا را مرتكب مىشوند كه در بارهء علم مرتكب شده و مىگويند « ورشكستگى علم اعلان مىشود » ( تاريخ علوم پيرروسو ) مثل اين كه كسى پيدا نمىشود به اينان بگويد : آنچه شكست مىخورد ، علم نيست ، بلكه هدفگيرىهاى ما و جمود در قالبهاى اصول پيش ساخته و موضعگيرىهاى غلطى است كه پويائى ذهن را راكد مىكند و شكست مىخورد .\r\nتوضيح نتيجه يكم چنين است كه ما بايد نخست معناى قدرت را درست بفهميم سپس به بينيم قدرت بر حق پيروز است يا حق بر قدرت ( 1 ) \r\n","description":"","footnote":" ( 1 ) در مجلد سوم از ترجمه و تفسير نهجالبلاغه در مبحث « حق و باطل از ديدگاه قرآن » از ص 60 تا 72 مباحث مشروحى را در بارهء « حق و باطل از ديدگاه قرآن » مطرح نموده‌ايم ، مراجعه شود . ","page_name":" 64 ","page_number":64},
  {"content":"\r\n\r\nقدرت يعنى چه\r\nنخست عباراتى را در توضيح عنوان بحث نقل مىكنيم كه از يك نويسنده مغرب زمينى است ، [ مغرب زمينى كه در مغز مقدارى از مردمانش چنين رسوب كرده است كه در تكاپوى تاريخ به عاليترين قلهء تكامل رسيده و مردم ديگر جوامع در دنبال آنان حتى هنوز به گردشان هم نرسيده‌اند : 
  ] « البته در مسائل برخورد با حيوانات ، اعمال قدرتها بسيار ساده و عريان نمايش داده مىشود ، زيرا در اين موارد ، ديگر نيازى به نيرنگ و پنهان كارى نيست . وقتى كه خوكى را كه با طناب بسته شده نعره مىزند و نالان است با اهرم بلند كرده در كشتى قرار مىدهند در اينجا يك قدرت فيزيكى مستقيماً روى اين حيوان وارد آمده است و يا هنگامى كه آن » خرضرب المثل « معروف بدنبال يك قطعه هويج فرسنگها نفسزنان و عرقريزان مىدود ، مىتوان چنين گفت كه اين حيوان متقاعد شده است عمل مزبور متضمن منافعى براى اوست . حد فاصل اين دو حالت حيوانات نمايشى قرار گرفته‌اند كه در آنها اطوار و عادات مختلف در مقابل پاداش و مجازات ايجاد گرديده است .\r\nهمچنين در حالت ديگر جريان كشتى ، سوار كردن گلهء گوسفند را مىتوان مثال زد وقتى گوسفند پيشرو با زور از دروازه عبور داده شد بقيهء آنها با آرامش كامل بدنبال او روان مىگردند ، كليه انواع قدرتنمايىهاى مذكور در جامعهء بشرى هم متداول است . نحوهء معامله با خوك معادل اعمال قدرتهاى خشونتآميز نظامى و پليسى است . داستان خرى كه به طمع هويج دوان است ، مسئله قدرت تبليغات را نشان مىدهد . نمايشات حيوانات دستآموز ، با چگونگى قدرت تعليم و تربيت قابل قياس مىباشد . موضوع دنباله روى گوسفندان از پيش رمه ، همانا قدرتهاى حزبى و نقش رهبرى معمول در احزاب است ، اجازه بدهيد\r\n","description":"","footnote":"","page_name":" 65 ","page_number":65},
  {"content":"\r\nاين مثالها را با جريان هيتلر مقايسه كنيم : - برنامهء حزب نازى در حقيقت همان هويج و نقش « خر ضرب المثل » را طبقات محروم و متوسط جامعهء آلمان ايفاء مىنمودند ، « سوسيال دمكراتها » و هيندنبرگ در حقيقت همان وظيفهء « گوسفند پيشرمه » را انجام داده‌اند . « خوك طناب بسته » انبوه قربانيانى بودند كه در اردوگاه‌هاى كار اجبارى و كوره‌هاى آدمسوزى فدا شدند ، حيوانات دست - آموز هم افرادى بودند كه به نمايشاتى از قبيل سلام دادن به شيوهء خاص « نازىها » در كوى و برزن هنرنمائى مىكردند » ( 1 )  مفهوم جملاتى كه نقل كرديم ، احتياجى به توضيح ندارد ، همين مقدار كافى است كه متفكرى مانند راسل مجبور شده است كه در اين عبارات انسانها را در بهره بردارى از قدرت ، كه بنياد همه حركات و نمودها در دو قلمرو انسان و جهان است ، به چهار قسمت تقسيم نمايد : 1 - خوكى كه با اجبار و زوزه كشان تسليم خواستهء قدرت مىشود .\r\n2 - خر بينوا كه براى يك قطعه هويج نفسزنان و عرق ريزان فرسنگها مىدود .\r\n3 - گوسفندانى كه به دنبال گوسفند پيشرمه بدون اين كه بدانند كجا مىروند ، مىدوند .\r\n4 - حيوانات دستآموز با تعليم و تربيتهاى توجيهى و تلقينات و انگيزگى آداب و رسوم حركت ميكنند ، اين تقسيمبندى را اهانت به عالم بشريت تلقى نكنيد ، زيرا وقتى كه فلسفهء قدرت در طرز تفكرات امثال ماكياولى قدرتمند را تا حد خدائى بالا به برد وقتى كه يك قدرتپرست براى نابود كردن تقريباً پنجاه و پنج ميليون انسان فيلسوف مىشود و مىگويد « و اگر ما به قانون طبيعت احترام نگذاريم و ارادهء خود را به حكم قوىتر بودن برديگران تحميل نكنيم روزى خواهد رسيد كه حيوانات وحشى ما را دوباره خواهند دريد . » وقتى كه منطق امثال آقاى راسل ، وجدان كمالجوى آدميان را ساختهء\r\n","description":"","footnote":" ( 1 ) قدرت - برتراندراسل ص 85 و 86 ترجمهء آقاى هوشنگ منتصرى ","page_name":" 66 ","page_number":66},
  {"content":"\r\nاجتماعات تلقى مىكند و اصالت فريادهاى وجدان را در بارهء هدف اعلاى هستى كه ورود به جاذبهء ربوبى است مشكوك جلوه مىدهد ، طبيعى است كه تقسيم انسانها به چهار نوع حيوانات هم بازگو كنندهء ارزشها و شخصيت آدميان تلقى خواهد گشت . مىبايست از آقاى راسل پرسيد شما كه جريان طبيعى قدرت را در دست از انسان بيخبران ضد بشرى كه در عين ناتوانى قدرتمند ناميده ميشوند ، با اين سادگى تفسير مىكنيد ، ضمناً براى حفظ بيطرفى خود اقلا اين حقيقت را هم گوشزد كنيد كه قدرت ديگرى هم در تاريخ زندگى بشرى مشغول فعاليت است كه عامل تحرك ميليونها انسان رشد يافته در مسير انسانيت مىباشد . جريان اين قدرت ، قسم ديگرى از انسانها را نشان مىدهد كه زندگى خود را با احساس تعهد برين و مسئوليت در برابر عوامل « حيات معقول » خود و جامعه شان سپرى ميكنند و ما تا بتوانيم آن قدرت ناآگاه را كه دائماً بعنوان آلت دست قدرتمندان و تقسيم انسانها به چهار نوع حيوان ( خوك و خر و حيوانات دست آموز و گوسفندان دنباله رو گوسفندان پيشرمه ) به كار مىرود ، با قدرت رشديافتگان در بوجود آوردن « حيات معقول » تصفيه و مورد بهره بردارى قرار بدهيم .\r\nقدرت را كه مفهوم بسيار وسيعى دارد ، مىتوان چنين تعريف كرد كه قدرت عبارت است از عامل حركت و دگرگونى در اشكال مختلف آن ، هيچ ترديدى در اين نيست كه قدرت يكى از واقعيات جهان هستى در قلمرو جهان و انسان است و از ديدگاه وسيع مىتوان گفت : گردانندهء طبيعى انسان و جهان ، قدرت در اشكال گوناگون آنست . بنا بر اين ، قدرت ذاتاً . و با نظر به هويت آن ، واقعيتى است در حد اعلاى ضرورت ، براى به راه انداختن تحول و دگرگونىهاى جهان هستى و انسان ، قدرت به اين معنا نه تنها در برابر حق صفآرائى نمىكند ، بلكه خود مصداق با عظمتى از حق است . اگر همين مصداق با عظمت حق را كه قدرت ناميده مىشود در حال ارتباط با انسان در نظر بگيريم ، يعنى انسان را كه قدرتى بدست آورده است ، منظور نمائيم ، در\r\n","description":"","footnote":"","page_name":" 67 ","page_number":67},
  {"content":"\r\nاين صورت است كه قدرت يا به صورت عامل سازنده برمىآيد و حق را در نمودهاى معينى از زندگى بشرى مجسم مىسازد و يا به صورت عامل ويرانگر درميآيد ، و در اين صورت مىتواند حاميان حق و پيروان آن را از قلمرو نمود - هاى فيزيكى جهان هستى بر كنار نمايد ، نه اين كه خود حق و شخصيت پيروان آن را با شكست و نابودى مواجه بسازد . و در آن هنگام كه انحراف انسانها از حق ، حتى قدرت را كه عاليترين عامل سازندگىها است ، مورد سوء استفاده قرار مىدهد ، هويت واقعى قدرت و ضروت آن را در عرصه حيات ، پليد و زشت مىنمايد و آن را رويا روى حق قرار مىدهد . در آن موقع كه قدرت بوسيلهء عوامل طبيعت و موقعيت ضعف انسانى ، آسيب بر حيات انسانها وارد مىسازد ، اگر ناشى از بىتفاوتى و مسامحه كارىهاى خود انسانها نباشد ، يك جريان طبيعى است كه در عالم طبيعت صورت گرفته است ، اگر چه « حيات محورى » انسانها در قضاوت در بارهء عمل مزبور ، قدرت را زشت و پليد تلقى مىكند ، ولى از ديدگاه منطقى چنين آسيبى كه در جريان رويدادهاى طبيعت بوسيله قدرت نا آگاه بر حيات آدميان وارد مىشود ، نه خير است و نه شر ، نه زشت است و نه زيبا ، بلكه يك جريان قانونى در طبيعت است كه بدون آگاهى به : ( حيات محورى انسانها در قضاوت ) كار خودش را انجام داده است .\r\nبعنوان مثال : يك كوه آتشفشانى كه مردم ساكن در دامنهء آن توانائى مهار كردنش را ندارند ، نه بد است و نه خوب ، بلكه قدرتى است نا آگاه كه بطور جبر طبيعى به فعاليت افتاده ويرانگرى به بار آورده است .\r\nقدرت آن واقعيت ناآگاه است كه از ديدگاه عامل اساسى بودن همهء حركات و دگرگونىها ، مصداقى از حق است ، لذا نه پيروز مىشود و نه شكست مىخورد . زيرا در آن هنگام كه قدرت بطور ناآگاه مقاومت موجودى را درهم مىشكند ، احساس شكستن موجود مقابل آن را شاد و خندان نمىسازد ، تا آن را پيروزى تلقى نمايد . بلكه اين انسان است كه قدرت را به بازى مىگيرد ،\r\n","description":"","footnote":"","page_name":" 68 ","page_number":68},
  {"content":"\r\nچنان كه همين انسان موجوديت خود را هم به بازى مىگيرد و رسيدن به خواسته‌هاى خود را پيروزى و محروميت از آن را شكست ميداند . شما مىتوانيد نامحدود بودن حماقت انسان را در بهره بردارى از قدرت در عبارات يك قدرت پرست مطالعه فرمائيد . راسل مىگويد : « بعنوان مثال در اين زمينه مىتوان گفتار موسولينى را در آن زمان كه بعنوان خلبان در جنگ حبشه شخصاً شركت نموده ، در بارهء جنگ شنيد : « ما تپه‌ها را كه از جنگلهاى سرسبز پوشانده شده بود ، به حريق كشانديم ، مزارع و دهكده‌ها به هنگام سوختن در عين حال كه گمراه كننده بود ، ما را بسيار سرگرم ميكرد . . . بمبها به مجرد اصابت با زمين منفجر شده ، دود سفيد و شعله‌هاى عظيمى از آنها بلند مىشد و بلا فاصله علفهاى خشك شروع به سوختن مىكردند . . . خدايا به ياد دارم كه چهار پايان به چه شتاب و هراسى فرار مىكردند . . . وقتى كه مخازن بمب خالى شد ، خوشحالى من از آن جهت بود كه مجبور شدم با دستهاى خود تيراندازى كنم . . . مىدانيد خيلى خوش آيند بود وقتى كه توانستم سقف پوشالى كلبه اى از بوميان را كه با انبوه درختان تنومند و بلند احاطه شده و به سهولت هدفگيرى نمىشد ، هدف قرار دهم .\r\nساكنين كلبه بعد از مشاهدهء عمل قهرمانى من ، مانند ديوانگان فرار را بر قرار ترجيح دادند . . . پنج هزار نفر حبشى در حالى كه بوسيلهء دايره اى از آتش محاصره شده بودند ، اجباراً به انتهاى خط آتش رانده شدند : آنجا كه جهنم سوزانى برپاشده بود » ( 1 ) \r\n","description":"","footnote":" ( 1 ) قدرت - برتراندراسل ترجمهء آقاى منتصرى ص 70 و 71 نقل از موسولينى - جاى بسى تعجب است كه راسل پس از نقل عبارات فوق از موسولينى ، بدون اين كه به تحليل عبارات بپردازد و معناى بهره بردارى از قدرت را در جنگ و كشتار آدميان توضيح بدهد ، به اين مقدار قناعت ورزيده است كه بگويد : « با اين ترتيب ملاحظه مىكنيم كه در رهبرىها چه تناقضات عميقى از نقطه نظر روانى وجود دارند ، آنجا كه سخنرانان براى موفقيتهاى خود احتياج به درك مستقيم روانشناسى دارند ، هوا - نوردانى از قبيل موسولينى لذت روانى را از حريق و قتل طلب مىكنند ، چنين به نظر مىرسد ناطق و آشوبگر مزبور ، از گروه كهنه و قديمى قدرتطلبان است ، در صورتى كه قدرت طلبان امروزى قدرتشان را بر اساس مكانيزم مخصوص عصر جديد استوار كرده‌اند » آقاى راسل به مقايسه رهبران از نظر روانشناسى قناعت نموده مطلب مهمى را كه بيان ميكنند اين است كه : قدرتطلبان قديم از سوزاندن و قتل لذت مىبردند كه موسولينى از گروه آنها است و قدرتطلبان جديد قدرتشان را بر اساس مكانيزم عصر جديد استوار مىسازند » و گويا راسل با اين اكتشافات كه توضيح واضحاتست در صدد ريشه كن كردن جنگها برآمده و مؤسسهء صلح را بنيانگذارى كرده است . ","page_name":" 69 ","page_number":69},
  {"content":"\r\nتقاضا مىكنم مطالعه كنندهء محترم در هرگونه شرايط ذهنى كه باشد ، اين عبارات موسولينى را حد اقل دوبار قرائت فرمايد . حالا با تحليل مختصر در اين مورد مىتوانيد مسخ شدن قدرت را در مغز اين بيماران روانى كه حتى از قدرت خود براى فرار از تيمارستان براى پرواز در فضا و بمباران جانهاى آدميان استفاده مىكند دريافت نمايد : 1 - « مزارع و دهكده‌ها به هنگام سوختن در عين حال كه گمراه كننده بود ما را سرگرم ميكرد - » يعنى شعله‌ها و دودهاى عادى و غليظ اگر چه جمجمه‌ها و قلبها و ديگر اعضاء بشر بىپناه را از ما مخفى ميكرد و بدين جهت ما را از رسيدن به هدف و فلسفهء زندگىمان محروم مىساخت « ولى ضمناً اين مزيت را هم داشت كه از اشكال جالب تباه شدن قدرتى كه طبيعت در مزارع و گلها و مواد حيات انسانها و ساير جانداران بوديعت نهاده است ، سرگرم و سرخوش و مست مىگشتيم 2 - » خدايا به ياد مىآورم كه چهارپايان به چه شتاب و هراسى فرار مىكردند « اولا اين نكته را در نظر بگيريم كه كلمهء » خدايا « در اين جمله با نظر به جملات پيش و پس از روى خوشحالى و شدت لذت گفته شده است ، مانند اين كه يك پرستار در نتيجهء تلاش و كوششى كه انجام داده و بيمار را از مرگ حتمى نجات داده است ، ناگهان و بىاختيار از روى خوشحالى زياد كلمه » خدايا « را بر زبان جارى نمايد خداوندا ، اين كدام خدائى بوده است كه در مغز اين بيمار روانى جلوه كرده ، چنين دستور ضد انسانى و ضد خدائى را بر اين\r\n","description":"","footnote":"","page_name":" 70 ","page_number":70},
  {"content":"\r\nنابكار قرون و اعصار تعليم نموده است كه وحشت و هراس جانداران براى دفاع از جان خود كه نمونه اى از تجليات مشيت الهى در كرهء خاكى است ، سرتاسر سطوح روانى او را با لذت و نشاط لبريز بسازد و او را به ياد آن خدا بياندازد آيا جنايتى بالاتر از اين سراغ داريد كه اين نابخرد قرون خداوند بزرگ را كه خلقت را براى تكامل بوجود آورده و هم سطوح روانى انسانها را با آب حيات محبت سيراب ساخته است ، در موقعيت سوزاندن انسانها به ياد بياورد و به اين ترتيب محبت خداى آفرينندهء حيات را از روح انسانها بزدايد و آنان را از خدا بيگانه بسازد و براى لزوم بيگانگى از خدا دليل مكتبى بوجود بياورد 3 - « وقتى كه مخازن بمب خالى شد ، خوشحالى من از آن جهت بود كه مجبور شدم با دستهاى خود تيراندازى كنم » آرى شما نمىدانيد روياروئى مستقيم با جمجمه و قفسهء سينهء آدميان براى نابودى جانهاى آنان چه لذتى دارد خبط و اشتباهى كه طبيعت در اين كارزار مرتكب مىشود ، اين است كه مختل شدن تركيب خاص كالبد و گريز جان آدمى فوراً « و با شتابى بيش از سرعت نور از آن كالبد ، نمىگذارد امثال موسولينى مدتى از تماشاى بهم پيچيدن جان و تلاش بسيار تلخ لحظات پرواز جان از بدن لذت ببرد وضع روانى موسولينى در اين عبارت نشان مىدهد كه از ضرورت بكاربردن سلاح در كشتار آدميان احساس ناراحتى مىكرده است ، آرزوى جدى او اين بوده است كه قفس كالبد آدميان را بطور مستقيم با امواج آتشزاى مغزش متلاشى كند نه با بمب و تفنگ 4 - » مىدانيد خيلى خوش آيند بود وقتى كه توانستم پوشالى كلبه اى از بوميان را كه با انبوه درختان تنومند و بلند احاطه شده و به سهولت هدفگيرى نمىشد ، هدف قرار دهم . ساكنين كلبه بعد از مشاهدهء عمل قهرمانى من مانند ديوانگان فرار را برقرار ترجيح دادند « اگر موسولينى مىدانست كه طبيعت در\r\n","description":"","footnote":"","page_name":" 71 ","page_number":71},
  {"content":"\r\nآن سرزمين كه موسولينى بامتلاشى كردن مغزها و دلهاى آدميان به مقام قهرمان قهرمانان رسيده بود ، آن درختان را با قوانين حياتبخش خود از روى آگاهى و عمد بلند و برومند ساخته و كلبه‌هاى آدميان را مخفى نموده بود ، قطعاً پس از فراغت از ريختن آخرين قطرات خون آن مردم ، لوله‌هاى اسلحه اش را به طرف خود طبيعت برميگردانيد و حساب آن را هم به دستش مىداد .\r\n5 - « پنج هزار نفر حبشى در حالى كه بوسيله دايره اى از آتش محاصره شده بودند اجباراً به انتهاى خط آتش رانده شدند ، آن جائى كه جهنم سوزانى برپا شده بود . » در اينجا ديدگاه موسولينى پس زيباتر از مناظر قبلى شده است زيرا مىديده است كه جانهائى كه ديروز در قلمرو حيات آزادانه حركت مىكردند ، امروز در اين ديدگاه آن پنج هزار جان براى پيدا كردن پناهگاهى از آتش جسمانى ، به ميان شعله‌هاى جهنمى مىگريزند .\r\nخداوندا ، اگر آن پنج هزار نفر شعله‌هاى تباه كننده روح را در درون موسولينى مىديدند بكجا فرار مىكردند\r\n\r\nتوضيحى در بارهء بيمارى احساس قدرت مستقل و مطلق\r\nتصور اين كه يك فرد يا گروهى از انسانها مىتوانند داراى قدرت مستقل و مطلق بوده باشند ، تصور عاميانه ايست كه به هيچ منطق صحيحى مستند نمىباشد ، بلى ، اين احساس كه قدرت من يا قدرت جامعهء ما مطلق و مستقل است ، در اغلب قدرتمندان بوجود مىآيد . حتى مىتوان گفت : اين يك احساس محض هم نيست ، بلكه مخلوطى از احساس و تجسم روانى مىباشد ، كه يكى از آثارش تلقين مطلق بودن به خويش است . ولى با اين كه چنين احساس و تجسيمى كاملا بىاساس است ، سرتاسر تاريخ شواهد فراوانى نشان مىدهد كه اين احساس و تجسيم و تلقين خود يكى از اساسىترين عوامل زوال قدرتها بوده است ، زيرا تكيه به احساس مزبور قدرت محاسبهء دقيق و\r\n","description":"","footnote":"","page_name":" 72 ","page_number":72},
  {"content":"\r\nارزيابى قدرت خويش و بررسى عوامل اختيارى و اجبارى آن و قدرت طرف مقابل را از دست قدرتمند مىگيرد و او را از پاى در مىآورد . به اضافهء اين كه احساس و تجسيم و تلقين مزبور همواره و بدون استثناء مستلزم تورم فرد و طغيانگرى وى در برابر واقعيات مىباشد . به همين جهت است كه خداوند متعال هرگز خود قدرت را تحقير و قدرتمند را توبيخ ننموده است بلكه انسانهايى را توبيخ و تحقير فرموده است كه از قدرت سوء استفاده نموده و يا با احساس قدرت مطلق در خويشتن و تلقين و تجسيم آن . بناى طغيانگرى را گذاشته است : * ( كَلَّا إِنَّ الإِنْسانَ لَيَطْغى أَنْ رَآه اسْتَغْنى ) * ( 1 )  [ قابل ترديد نيست 
  ] ( قطعى است كه هنگامى كه انسان خود را بىنياز ببيند ، طغيانگرى مىكند ) ملاحظه مىشود كه خود غنى و قدرت تحقير نشده است ، بلكه احساس داشتن قدرت و غناى مطلق است كه طغيانگرى را ببار مىآورد . اما اين كه احساس و تلقين و تجسيم قدرت مطلق بىاساس است ، دلايل روشنى دارد ، از آن جمله : موجوديت مادى آدمى است ، اجزاء حساس كالبد آدمى دائماً در معرض اختلالات دگرگون كنندهء جسمانى و فكرى است ، احتمال بروز اين اختلالات با نظر به ناآگاهى انسان از عموم مواد و پديده‌هاى مفيد و مضر و نقش اختلاف موقعيتهاى جسمانى ، كاملا منطقى است . چنان كه با خوردن يك غذاى نامناسب ، يا تصادفهاى شكنندهء تركيب مادى بدن ، كالبد جسمانى در معرض خطر است ، همچنين با كمترين تغييرات در فعاليتهاى مغزى ، تفكرات و اراده و تعقل آدمى در مخاطرات دگرگون كننده ميافتند ، از طرف ديگر باز بودن سيستم حوادث و رويدادهاى روابط اقوام و ملل و همهء انسانها با يكديگر ، با حفظ و ادامهء موقعيت خاص براى يك فرد و يك جامعه به هيچ وجه سازگار نمىباشد . مخصوصاً هراندازه كه روابط انسانها با يكديگر پيشتر و شديدتر باشد ، احتمال وقوع تأثير و تأثر بيشتر مىباشد . اگر براين دو عامل ،\r\n","description":"","footnote":" ( 1 ) العلق آيهء 6 ","page_name":" 73 ","page_number":73},
  {"content":"\r\nعامل طبيعت را هم اضافه كنيم ، كه حتى يك قطعه ابر پرباران شب 17 ژوئن همهء محاسبات ناپلئون را درهم مىريزد و شكست او را در واترلو پىريزى مىنمايد ، ثابت مىشود كه احساس و تلقين و تجسيم قدرت مطلق در قدرتمند ، از نابخردى غير قابل توجيه قدرتمند ناشى مىشود كه آغاز سقوط و زوال قدرتش را اعلام مىدارد . بنا بر اين ، قدرت مستقل و مطلق جز خيال بىاساس چيزى ديگر نيست .\r\n\r\nقدرت و جريان آن در اسلام\r\nبا نظر به مجموع مباحث گذشته روشن شد كه قدرت كه اساسىترين عامل حركات و دگرگونيهاى سازنده و مطلوب خداونديست ، به هيچ وجه نمىتواند بد باشد و مورد توبيخ و تحقير قرار بگيرد . نمونه اى از آيات قرآنى كه ارزش قدرت را با كلماتى مختلف ، مانند قوه و فضل و نعمت متذكر مىشود ، بدينقرار است : * ( وَيا قَوْمِ اسْتَغْفِرُوا رَبَّكُمْ ثُمَّ تُوبُوا إِلَيْه يُرْسِلِ السَّماءَ عَلَيْكُمْ مِدْراراً وَيَزِدْكُمْ قُوَّةً إِلى قُوَّتِكُمْ وَلا تَتَوَلَّوْا مُجْرِمِينَ ) * ( 1 )  حضرت هود چنين گفت : اى قوم من ، از پروردگارتان طلب مغفرت نماييد ، پس به طرف او بازگشت كنيد ، خداوند نعمتهاى خود را از آسمان براى شما فراوان بفرستد و قوه اى بر قوهء شما بيفزايد ، و گنهكارانه روى از او برنگردانيد ) در تجميد و بزرگداشت نوع انسانى چنين مىگويد : * ( وَلَقَدْ كَرَّمْنا بَنِي آدَمَ وَحَمَلْناهُمْ فِي الْبَرِّ وَالْبَحْرِ وَرَزَقْناهُمْ مِنَ الطَّيِّباتِ وَفَضَّلْناهُمْ عَلى كَثِيرٍ مِمَّنْ خَلَقْنا تَفْضِيلًا ) * ( 2 ) \r\n( ما اولاد آدم را اكرام نموده آنها را در خشكى و دريا به حركت در آورديم و از غذاهاى پاكيزه روزى به آنان\r\n","description":"","footnote":" ( 1 ) هود آيهء 52  ( 2 ) الاسراء آيهء 70 ","page_name":" 74 ","page_number":74},
  {"content":"\r\nداديم و به عدهء بسيارى از مخلوقات خود برترى داديم ) در اين آيه ارزش دو جلوهء قدرت را كه حركت و تلاش در خشكىها و درياها و توانائى بدست آوردن مواد معيشت است متذكر شده سپس قدرت بطور عمومى را بعنوان فضيلت كه انسان را به ديگر موجودات برترى مىدهد ، مطرح نموده است .\r\nبدون ترديد فضيلتى كه موجب برترى آدمى برديگر موجودات است ، يا محصولى از قدرت خداداديست و يا نتيجهء به كار انداختن منطقى قدرت است ، خواه قدرت عضلانى و خواه قدرتهاى مغزى و روانى . آيات مربوط به قدرت با كلمهء نعمت در موارد متعدد از قرآن آمده است از آن جمله : * ( وَإِذا أَنْعَمْنا عَلَى الإِنْسانِ أَعْرَضَ وَنَأى بِجانِبِه وَإِذا مَسَّه الشَّرُّ كانَ يَؤُساً ) * ( 1 ) \r\n( و هنگامى كه بر انسان نعمتى داديم ، ( از حق ) اعراض نموده و خود را از حق دور مىسازد ، و هنگامى كه ناگوارى به او رسد ، مأيوس مىشود ) همهء نعمتهائى كه در راه ضرورت و مفيديتها براى آدميان به كار مىروند ، نمودهائى از قدرت مىباشند .\r\n* ( فَإِذا مَسَّ الإِنْسانَ ضُرٌّ دَعانا ثُمَّ إِذا خَوَّلْناه نِعْمَةً مِنَّا قالَ إِنَّما أُوتِيتُه عَلى عِلْمٍ بَلْ هِيَ فِتْنَةٌ وَلكِنَّ أَكْثَرَهُمْ لا يَعْلَمُونَ ) * ( 2 ) \r\n( و هنگامى كه ضررى بر انسان رسيد ما را مىخواند ، سپس هنگامى كه نعمتى از خود به او داديم ، مىگويد : اين نعمت روى علمى كه دارم به من داده شده است ، [ اين انسان نمىداند 
  ] بلكه اين نعمت وسيلهء آزمايش است ، ولى اكثر آنان نمىدانند ) طرز جريان قدرت را با توجه بمضامين آيات فوق مىتوان فهميد ، دستور خداوندى اينست كه قدرت در همهء جلوه‌هاى آن ، بوسيلهء اصول و قوانين عاليهء اسلامى تصفيه شود ، نه به اين معنى كه قدرت يك واقعيت آلوده ايست كه بوسيلهء اصول\r\n","description":"","footnote":" ( 1 ) الاسراء آيهء 83 .  ( 2 ) الزمر آيهء 49 . ","page_name":" 75 ","page_number":75},
  {"content":"\r\nو قوانين تصفيه مىشود ، بلكه انسانهائى كه انواع و نمودهاى قدرت را بدست مىگيرند ، با نظر به خطرهاى قدرت ، بايد تصفيه شوند و آن گاه از قدرت استفاده نمايند . آياتى كه مىگويد : * ( إِذا جاءَ نَصْرُ الله وَالْفَتْحُ وَرَأَيْتَ النَّاسَ يَدْخُلُونَ فِي دِينِ الله أَفْواجاً فَسَبِّحْ بِحَمْدِ رَبِّكَ وَاسْتَغْفِرْه إِنَّه كانَ تَوَّاباً ) * ( 1 ) \r\n( هنگامى كه به يارى خداوندى و پيروزى نائل شدى و ديدى كه انسانها فوج فوج به دين اسلام مىگروند ، پس به ستايش پروردگارت تسبيحگو باش و از او طلب مغفرت نما ، قطعاً او پذيرندهء توبه و بازگشت بسوى او است ) .\r\nبا صراحت كامل دستور به تصفيهء روحى انسانى مىدهد كه به قدرت و پيروزى رسيده است ، استمرار فعاليت روانى تسبيح و احساس لزوم بازگشت بسوى او است كه عامل منحصر تصفيهء روح براى بهره بردارى از قدرت و پيروزى مىباشد و در غير اين صورت بوسيلهء قدرت به طغيانگرى و خودباختن و پايمال كردن قانون و از ارزش انداختن هرگونه واقعيات با ارزش ، به راه خواهد افتاد .\r\n* ( يا أَيُّهَا النَّبِيُّ قُلْ لأَزْواجِكَ إِنْ كُنْتُنَّ تُرِدْنَ الْحَياةَ الدُّنْيا وَزِينَتَها فَتَعالَيْنَ أُمَتِّعْكُنَّ وَأُسَرِّحْكُنَّ سَراحاً جَمِيلًا : وَإِنْ كُنْتُنَّ تُرِدْنَ الله وَرَسُولَه وَالدَّارَ الآخِرَةَ فَإِنَّ الله أَعَدَّ لِلْمُحْسِناتِ مِنْكُنَّ أَجْراً عَظِيماً ) * ( 2 )  و اى پيامبر ، به زنان خود بگو : اگر زندگانى دنيوى و زينت آن را مىخواهيد ، بيائيد حق شما را بدهم و با ترتيب نيكو شما را رها بسازم و اگر خدا و رسول او و سراى آخرت را مىخواهيد ، خداوند به نيكوكاران از شما پاداش بزرگى آماده كرده است )\r\n","description":"","footnote":" ( 1 ) سوره النصر .  ( 2 ) الاحزاب آيهء 38 و 29 . ","page_name":" 76 ","page_number":76},
  {"content":"\r\nبا نظر به دو آيهء مزبور و آياتى كه قدرتها و امتيازات را بعنوان نعمت مطرح مىكند ، لزوم تصفيهء درون انسانها را از براى آمادگى به بهره بردارى از قدرت ، مورد دستور قرار مىدهد . آياتى كه در قرآن مجيد حتى انسان را در بارهء وسايل اوليهء قدرت مسئول مىشناسد ، متعدد است ، مانند : * ( وَلا تَقْفُ ما لَيْسَ لَكَ بِه عِلْمٌ إِنَّ السَّمْعَ وَ ) * ( 1 ) \r\n( قطعاً گوش و چشم و قلب ، همهء اينها مورد مسئوليت مىباشند ) بهترين دليل براى اثبات مسئوليت از همهء وسايل و نمودهاى قدرت داستان قوم سباء مىباشد چنان كه در سورهء سباء آمده است ، براى همين بود كه از قدرت و نعمتهاى خداوند استفادهء خردمندانه نكردند ، گروهى ديگر از آيات وجود دارد كه تباه ساختن قدرت مالى و قدرت مقامى را بشدت محكوم ميكنند .\r\nاز آن جمله آياتى است كه هلاك و نابودى جوامعى را معلول ترف و بطر ( خودكامگى در قدرتهاى مالى و مقامى ) گوشزد مىنمايد . مانند : * ( وَلا تَكُونُوا كَالَّذِينَ خَرَجُوا مِنْ دِيارِهِمْ بَطَراً وَرِئاءَ النَّاسِ ) * ( 2 ) \r\n( و نباشيد از آنان كه از وطنهاى خود براى مقام پرستى و خودكامگى و خودنمائى براى مردم ، از وطنهاى خود بيرون رفتند ) * ( وَكَمْ أَهْلَكْنا مِنْ قَرْيَةٍ بَطِرَتْ مَعِيشَتَها ) * ( 3 ) \r\n( و چه بسا جوامعى را كه در معيشت خودكامگى كردند ، نابودشان ساختيم ) در سورهء واقعه هنگامى كه عذاب دوزخ را در شديدترين اشكالش متذكر مىشود ، علت استحقاق آن عذاب دردناك را ترف گوشزد مىكند و مىگويد : * ( إِنَّهُمْ كانُوا قَبْلَ ذلِكَ مُتْرَفِينَ ) * ( 4 ) \r\n( آنان پيش از اين در زندگى دنيوى\r\n","description":"","footnote":" ( 1 ) الاسراء آيهء 36 .  ( 2 ) الانفال آيهء 47 .  ( 3 ) القصص آيهء 58 .  ( 4 ) الواقعه ، آيهء 45 ","page_name":" 77 ","page_number":77},
  {"content":"\r\nمترفين ( خودكامگان در استفاده از قدرت مالى ) بوده‌اند آياتى كه با بيانات گوناگون دستور به رام كردن قدرتهاى مقامى و مالى مىدهد فراوان است و مسلم است كه رام كردن قدرت بدون آگاهى مردم به هويت و ارزش و كاربرد قدرت و همچنين بدون تصفيهء روانى و اخلاقى كسانى كه وسايل اجراى قدرت در اختيار آنان قرار مىگيرد امكان ناپذير است\r\n\r\nآيا مىتوان براى قدرتپرستان سلطه گر اثبات كرد كه عشق تسلط برجانهاى آدميان ، با عشق به سركشيدن پيالهء زهر مساوى است\r\nآيا اين بيت را از مولانا جلال الدين شنيده‌ايد كه مىگويد :\r\n\r\nهر كه را مردم سجودى ميكنند\r\nزهرها در جان او مىآكند\r\n\r\nآيا اين عبارات زير را از امه سه زر خوانده‌ايد « نخست بايد ديد كه استعمار چطور خود استعمارگر را از تمدنبرى و او را به معناى دقيق كلمه حيوان مىكند و واپس مىبرد . همهء غرايز نهانى : طمع ، خشونت و نفرتنژادى و تفسير يك جانبهء اخلاقى را در او بيدار مىكند . بايد نشان داد كه هروقت كه در ويتنام سرى بريده مىشود ، يا چشمى سوراخ مىگردد و در فرانسه آن را تحمل ميكنند ، هر وقت دختر بچه اى را بىناموس ميكنند و در فرانسه چيزى نمىگويند ، هر وقت يك ماداگاسكارى را شكنجه مىدهند و در فرانسه آن را زير سبيلى رد ميكنند ، يك تجربهء » تمدن « تمام قد خودنمايى مىكند ، يك واپسگرايى جهانى انجام مىشود . و در آخر تمام اين پيمانهاى شكسته و تمام دروغهاى گفته شده و تمام لشكركشىهاى تحمل شده و تمام اسيران زنجير شده و » بازپرسى « شده ، تمام ميهنپرستان شكنجه ديده ، در انتهاى اين غرور نژادى به جوش آمده و خودستايى تو ذوق زننده ، زهر است كه به رگهاى اروپا ريخته مىشود و قارهء اروپا را به نحوى آهسته ، اما بطور يقين ، به سوى توحش ميراند . » ( 1 ) \r\n","description":"","footnote":" ( 1 ) گفتارى در باب استعمار امه سه زر ترجمه آقاى منوچهر هزارخانى ص 16 ","page_name":" 78 ","page_number":78},
  {"content":"\r\nاين گونه جملات يك عده مفاهيم شعرى نيست ، چنان كه بيت مولانا جلال الدين شعرى ذوقى و خيالى نيست . واقعيتى است كه استدلال عقلى مستند به حقايق قابل تجربه آن را اثبات مىكند ، زيرا مسلم است كه مردم آن نژاد و جامعه اى كه با تحريك قدرتپرستان سلطه گر به راه مىافتند و با تلقينات ماهرانهء آن خودخواهان كه حتى علاقه به نژاد را هم براى توسعهء قدرت خود مورد استفاده قرار مىدهند ، آلت دست شده بر ناتوانان و جوامع ضعيف مىتازند ، همهء آن مردم نمىتوانند تا آن حد خود را ببازند كه همهء درك و شعور خود را از دست بدهند و نفهمند كه انسانهايى را از پاى در مىآورند و نابودشان مىسازند كه مانند خود آنان جان دارند و تلخى جبر بردگى و فشار اقتصادى و آزاد جسمانى و تباهى زندگى را مىچشند . بطور كلى اين مردم بر سه گروه تقسيم ميشوند : گروه يكم - مانند خود پيشتازشان چنان مست بادهء خودخواهى و سلطه گرى مىگردند كه مجالى براى تفكر در بارهء جز خود به عنوانى انسانى شبيه به او ، پيدا نمىكنند . به نظر مىرسد اين گروه مانند پيشتازشان در اقليت مىباشند .\r\nگروه دوم - جريان را با سكوت مىگذرانند و با جملاتى مانند « شرايط چنين اقتضاء مىكند » و « اگر ما آنها را از پاى در نمىآورديم روزى فرامىرسيد كه آنان ما را از پاى در مىآوردند » خود را فريب مىدهند و قانع ميشوند و رضاى بيرحمانه به جريان مىدهند و زندگى ميكنند .\r\nگروه سوم - از تفسير آن همه بزنجير كشيدن و كشتار و ساقط كردن انسانهايى كه همنوع آنان مىباشند ، عاجز مانده و نمىتوانند وجدان و عقل خود را بفريبند .\r\nاين گروه شريفتر و رشديافته تر از دو گروه يكم و دوم مىباشند و مىتوانند در شرايطى مساعد و كاهش قدرت پيشتازان سلطه گر سربلند نموده و اعتراض خود را علنى نمايند . ولى تفكرات دو گروه يكم و دوم به جهت تحت تأثير قرار گرفتن در جاذبهء پيشتازان ، در بارهء انسانها منحرف مىگردد و امكان هرنوع سلطه و تصرف انسان را در بارهء انسان ديگر تجويز مىنمايد . تجويز سلطه و تصرف\r\n","description":"","footnote":"","page_name":" 79 ","page_number":79},
  {"content":"\r\nمزبور در ذهن آنان مىتواند بعنوان قانون كلى پذيرفته مىشود . خود مردم همان گونه بر سر موسولينى مىتازند كه بر سر لوئى شانزدهم . اين همان پياله زهر است كه خود پيشتازان از مادهء عشق به قدرت و به زانو در آوردن انسانها در برابر خود ، ساخته و مجبور ميشوند كه آن را سربكشند . پياله ديگرى از زهر كه پيشتازان قدرتپرست بدون استثناء در گلوى خود مىريزند ، در شكل تورم خود حيوانى آنان كه به مسخ شدن روانىشان منتهى مىگردد ، ظاهر مىشود . آشاميدن اين زهر به هيچ وجه قابل اجتناب نيست و مسموميت جان اين قدرتمندان سلطه گر نه با خدمات نژادى و ايجاد رفاه و آسايش بر جامعهء خود كه به بهاى نابودى ديگر انسانها بدست مىآيد ، تخفيف مىيابد و نه با فلسفه بافىهاى ماكياولى و هيتلرى .\r\n\r\nستمى فوق ستمگرىها ، وقاحتى فوق وقاحتها\r\nنخست اين عبارت را دقيقاً مطالعه فرمائيد : « يكى از تكان دهنده ترين نمادهاى ستمگرى آنست كه كسانى را كه قربانيان بىعدالتى مىباشند ، مجبور مىسازند تا با كسانى كه با آنان بدرفتارى ميكنند بعنوان قهرمان مورد پرستش قرار دهند » ( 1 )  اين دو بيت زير را هم از نظر بگذرانيد :\r\n\r\nاز كمين سگسان سوى داود جست\r\nعامهء مظلومكش ظالمپرست\r\n\r\nمولوى\r\n\r\nبيقدريم نگر كه به هيچم خريد و من\r\nشرمنده‌ام هنوز خريدار خويش را\r\n\r\nآرى ناتوانىهاى بشرى خيلى دردناكتر از آن است كه مىبينيم و مىشنويم و در كتابها مىخوانيم . از دستدادن حقوق حيات در برابر قدرتمندان ، جريان دردناكى است كه در گذرگاه تاريخ در هرجامعه اى كم و بيش با اشكال گوناگون وجود داشته است . احساس اين درد كه ناشى از درو كردن جانهاى آدميان كه جلوه گاه مشيت خداوندى مىباشند ، همواره در درون پاكان اولاد\r\n","description":"","footnote":" ( 1 ) قدرت و فرد - برتراند راسل ص 99 ","page_name":" 80 ","page_number":80},
  {"content":"\r\nآدم زبانه كشيده در راه منتفى ساختن اين درد از موجوديت خود دست برداشته و مانند شمع فروزان ، هستى طبيعى خود را ذوب و مسير حيات انسانها را روشن ساخته‌اند . اين يك قدرت است كه همهء پيامبران الهى و پيشتازان حقيقتپرست و بوجود آورندگان اميد براى زندگى در « حيات معقول » در راه مرتفع ساختن آن از هيچ گذشت و فداكارى مضايقه ننموده‌اند . اما يك ناتوانى در مقابل اين قدرت در تاريخ بشرى ديده مىشود كه باضافه دردناك بودنش بدترين وقاحت و و رسوائى را در بردارد كه در قلمرو درنده ترين و موذىترين جانوران ديده نمىشود و آن ناتوانى عبارتست از آن تباهى و فساد روحى كه قدرتمندان در شكستخوردگان خود بوجود مىآورند كه آن دشمنان جانهاى آدميان را ، قهرمان بنامند و سپاسگذار آنان باشند و با اين بىشرمى ارزش حيات ديگران را نيز مانند ارزش حيات خود از بين ببرند و بدين ترتيب بقول مولانا : انسانهائى را كه اعماق درونشان با ياد عدالت و مشاهدهء آن پر از فروغ الهى مىشود ، ظالمپرست و ظلمتگرا نمايند اين حقيقت را بارها گوشزد كرده‌ايم كه هيچ انسانى مادامى كه خود اقدام به شكستن خود ننمايد ، هيچ قدرتى نمىتواند او را با شكست مواجه بسازد ، زيرا منطقهء شخصيت انسانى آن منطقهء ممنوعه ايست كه جر خدا و خود انسان نمىتواند آن منطقه را باز كند و بشكند . اگر يك فرد از انسان هزاران بار كشته شود و زنده گردد ، مادامى كه شخصيت او كشته نشده است ، كارى كه در بارهء او انجام گرفته است ، جز اين نبوده است كه هزاران بار اجزاء قفس كالبدش را مانند ساعت باز كرده‌اند و بار ديگر تركيب شده و كوكش كرده‌اند . ولى در آن هنگام كه قدرتمندان از خدا بى خبر و ضد انسان ، درون ستمديدگان را آماده پذيرش اين زهر كشنده مىكنند كه ستمگران و از پاى در آورندگان آنان قهرمانان و طلبكارانى هستند كه بايد حق قهرمانى آنان را ايفاء كنند و سپاسگزارشان باشند . در اين حال اين ستمگران خود ستمديدگان را براى ويران كردن منطقهء شخصيتشان استخدام مىكنند و خود\r\n","description":"","footnote":"","page_name":" 81 ","page_number":81},
  {"content":"\r\nآنان را شمشير بدست وارد منطقهء ممنوعهء شخصيت خود مىنمايند . يا بعبارت ديگر آنان را قاتل خود مىسازند آيا اين وقاحت و بىشرمى را هم مىتوانيد در تاريخ طبيعى انسانها كه شعارش « هر قوى اول ضعيف گشت و سپس مرد » است بگنجانيد نه هرگز : تاريخ انسانى انسانها كه بجاى خود ، آيا اجازه مىدهيد تاريخ طبيعى انسانها با اين ادعا كه آنان در مسير تكامل قرار گرفته‌اند ، اين تبهكارى را امضاء كند و بپذيرد در صورتى كه در تاريخ طبيعى حيوانات ديگر چنين وقاحتى مشاهده نمىشود پاسخ اين مسائل را توماس هابسها و ماكياولىها بايد بدهند كه بنام فلسفه و انسان شناسى ، زهرها در مغزهاى مردم ريختند و از اين مردم تقاضاى قدردانى و سپاسگزارى هم داشتند كه تاريخ آنان را بكشتارگاه مبدل نموده سپس راهى زير خاك گشتند اما شما اى ناتوانان ، اين مقدار توانائى داريد كه آن جانوران از خدا بى خبر و ضد انسان را قهرمان نناميد و آنان را نپرستيد . آيا مىدانيد كه با قهرمان ناميدن ستمگران به اضافهء خودكشى واقعى كه در بارهء خود روا مىداريد ، به دشمنان حيات انسانها جرئت مىدهيد و شمشيرشان را برنده تر مىسازيد شما كه با اجازه به ويران ساختن منطقه ممنوع الورود شخصيت ، خود را مالك مطلق خويشتن مىدانيد ، هرگز گمان مبريد كه مالك جانهاى ديگران نيز مىباشيد .\r\n\r\nاگر عمل عينى آتيلاها و نرونها ، تاريخ انسانى را دردناك ثبت مىكند فلسفه ماكياولىها و رنانها تاريخ انسانى را به فاجعه مبدل مىسازد\r\nاين جاى ترديد نيست كه سلطه گران خودكامه در نتيجهء بدمستىهاى خودخواهى ، همه نيك و بد و شايسته و ناشايسته را مىتوانند زير پا بگذارند و در پهنهء هستى موجودى جز خود را سراغ نداشته باشند . زيرا كه همه اين حقيقت را به خوبى مىدانند ، انسان موجوديست كه كبوتر زاييده مىشود ، سپس عقاب يا شير درنده مىگردد ، پس از آنكه كبوتر يك عقاب يا شير درنده مىشود ، مردم با يك پديدهء محال روبرو نمىگردند ، بلكه تا آنجا كه قدرتدار شد ،\r\n","description":"","footnote":"","page_name":" 82 ","page_number":82},
  {"content":"\r\nمىكوشند كه چنگالهاى عقاب و دندانها و چنگالهاى شير را كنده و بى اثر بسازند و از هيچگونه تلاش و فداكارى در تعديل اين خونخواران دريغ نمىكنند .\r\nآنچه كه باعث حيرت و زجر روحى انسانهاى شريف و انسانشناس مىگردد اينست كه ماكياولىها و رنانهايى در جوامع بشر قد علم كنند و اين خونخواريهاى ضد بشرى را با فلسفه بافىها توجيه نمايند . ما در بارهء تفكرات و هذيانهاى ماكياولى مطالبى را مطرح كرده‌ايم و در اين مبحث به چند جمله از رنان مىپردازيم . اين جملات را امه سه زر چنين نقل مىكند : « احياى نژادهاى پست يا فاسد شده ، توسط نژادهاى عالى در نظم مقدرات بشرى است . آدم عادى در سرزمين ما تقريبا هميشه نجيبزاده اى است كه از محيط خود بيرون آمده است .\r\nدست سنگينش ، به مراتب بيشتر به درد شمشير زدن مىخورد تا كار با افراد نوكر باب . او به جاى كار كردن ، جنگيدن را بر مىگزيند . يعنى به حالت اوليهء خود برميگردد . چنين است استعداد فطرى ما . اين فعاليت بسيار حاد را به سرزمينهائى چون چين كه تسلط خارجى را مىطلبند ، منتقل كنيد . حادثه - جويانى را كه نظم جامعهء اروپائى را به هم مىزنند مثل فرانكها ، لمبارها ، نرمانها بگذاريد به مستعمرات بروند . هر كس نقش خود را باز خواهد يافت . طبيعت يك نژاد كارگر آفريده است . اين نژاد نژاد چينى است ، با مهارت بسيار در كار دست و تقريبا بىهيچ احساس بزرگى . بر او دادگرانه حكومت كنيد و براى خدمت به چنين حكومتى اموالى بسيار از او براى نژاد فاتح بگيريد . او راضى خواهد بود . نژاد كارگر زمين سياه پوست است . با او خوب و انسانى رفتار كنيد ، همه چيز منظم خواهد بود . نژاد آقا و سرباز نژاد اروپائى است .\r\nچنين نژاد شريفى را مثل سياهان و چينىها وادار به كار در دخمه‌ها كنيد ، فوراً قيام خواهد كرد . هر ناراضى در سرزمين ما سربازيست كه كم و بيش استعداد فطريش به ثمر نرسيده است . موجوديست كه براى زندگى قهرمانى آفريده شده است و شما او را به خرحمالىهايى كه با نژادش ناسازگار است\r\n","description":"","footnote":"","page_name":" 83 ","page_number":83},
  {"content":"\r\nمىگماريد ، كارگر بد ، سرباز بسيار خوب . اما آن زندگى كه كارگران ما را عاصى مىكند ، يك چينى را يا يك فلاح عرب را كه به هيچ وجه نظامى نيستند خوشبخت مىكند . بايد هركس كارى را بكند كه براى آن ساخته شده است و به اين ترتيب اوضاع خوب خواهد شد . « [ گفتارى در باب استعمار ص 19 و 20 امه سه زر 
  ] .\r\nامه سه زر پس از نقل اين عبارات چنين مىنويسد : هيتلر روز نبرگ نه ، رنان . يعنى گويندهء جملات فوق هيتلر ، روزنبرك ، آتيلا ، سزار بورژيا ، چنگيز است نه خير ، گوينده رنان است ، دانشمند است و فيلسوف هم ناميده شده است نخست اين چند جمله را از ميان جملات فوق بيرون بياوريد : 1 - « احياى نژادهاى پست يا فاسد شده توسط نژادهاى عالى در نظم مقدرات بشر است . » 2 - « بر او دادگرانه حكومت كنيد » 3 - بايد هركس كارى را بكند كه براى آن ساخته شده است و بدين ترتيب اوضاع خوب خواهد شد . « آرى ، چه هدفى بالاتر از احياى نژادهائى كه در تكاپوى زندگى عقب افتاده‌اند . و چه كوششى با ارزشتر از كوششى كه در راه احياى يك نژاد و جامعهء فاسد شده انجام مىگيرد . رنان از اين هم بالاتر رفته و احساس تعهد و كوشش مزبور را جزئى از نظم مقدرات بشرى توصيف مىنمايد .\r\nرنان توصيه مىكند : بر آن نژادهاى پست و فاسد دادگرانه حكومت كنيد .\r\nچه اصل انسانى عالى ، و چه ايده آل مقدس . بالاخره در جملهء سوم رنان يك فرمول فلسفى كلىتر را هم متذكر مىشود و آن اينست كه « بايد هركس كارى را بكند كه براى آن ساخته شده است » اين توصيه‌ها و قوانين عالى را در جملات فوق در نظر بگيريد و سپس به مطالعهء اين جملات بپردازيد : 1 - « آدم عادى در سرزمين ما تقريباً هميشه نجيبزاده اى است كه از محيط خود بيرون آمده است » اى كاش رنان تاريخ دقيق نسل نجيب را معين\r\n","description":"","footnote":"","page_name":" 84 ","page_number":84},
  {"content":"\r\nمىنمود كه آيا اين نسل از قرن هيجدهم به اين طرف به جهت اشغال ميدان تنازع در بقاء ، بوجود آمده است ، يا از آغاز تاريخ انشعاب نژادها ( 1 )  آيا جنگ جهانى اول و دوم را كه ده‌ها ميليون انسان را به خاك و خون كشيد ، اين نجيبزادگان برپا كردند . يا نژادهاى عقب افتاده آيا نژادهاى عقب افتاده با دست اين نجيبزادگان احياء و اصلاح گشتند يا در زير سلطهء استعمار و استثمار همهء موجوديت خود را از دست دادند 2 - رنان احياى نژادهاى پست و فاسد و عقب افتاده را بوسيلهء نژادهاى عالى ، جزئى از نظم مقدرات بشرى توصيف مىنمايد . آيا دستورى را كه با اين جمله « اين فعاليت بسيار حاد را به سرزمينهائى چون چين كه تسلط خارجى را مىطلبند منتقل كنيد » صادر مىكند و چنين مىگويد كه : « حادثه جويانى را كه نظم جامعهء اروپائى را به هم مىزنند مثل فرانكها ، لمباردها ، نرمانها بگذاريد به مستعمرات بروند . هركس نقش خود را بازخواهد يافت » دستور بر احياى عقبافتادگان است آيا اينست نظم مقدرات بشرى كه بجاى آنكه اخلالگران جامعه را اصلاح كنند ، آنانرا بفرستند به جوامع عقبافتاده كه به كلى آنانرا نابود بسازند و از بين ببرند آيا رنان كه در جملهء دوم دستور حكومت عادلانه را بر جوامع عقبافتاده صادر كرده و مىگويد : « بر او دادگرانه حكومت كنيد » اين حكومت عادلانه را آن اخلالگران بوجود خواهند آورد كه اروپا را برهم مىزدند 3 - رنان بار ديگر خبط و خطاى رهبران فكرى يونان باستان را مرتكب مىشود و مىگويد : « طبيعت يك نژاد كارگر آفريده است ، اين نژاد نژاد چينى است » رنان براى اين كه نقصى در فلسفهء قدرتپرستى كه به راه انداخته است ،\r\n","description":"","footnote":" ( 1 ) فراموش نشود كه ما هرگز بيك نژاد و جامعه و قوم و ملتى بدگوئى نمىكنيم . اعتراض و انتقاد ما متوجه گردانندگان نژادها و اقوام و ملل و پيشتازان آنها مىباشد . چنان كه در متن اين مبحث خواهيم ديد : انسان انسان است و شرق و غرب و سياه و سفيد ندارد . ","page_name":" 85 ","page_number":85},
  {"content":"\r\nوارد نشود ، ادعاى جامعه شناسى در بارهء چين به راه انداخته و مىگويد : نژاد چين كارگر آفريده شده است گويا رنان در امر خلقت نژادها پيش خدا بوده و حتى طرف مشورت خدا در امر خلقت قرار گرفته است و نمىفهمد يا مىفهمد و نمىخواهد به زبان بياورد كه كار و تلاش چينىها براى تحصيل معاش و ادارهء زندگى خود ، با ارزشتر و باشرافتتر از آن نژادهاى عالى بوده است كه شمشير بدست از موجوديت ديگر انسانها تغذيه مىكردند . و كار در هر دو شكل عضلانى و فكرى جوهر انسانى است ، نه شمشير زدن و انسان را نابود نمودن .\r\n4 - مىگويد : « تقريباً بىهيچ احساس بزرگى » فلسفهء توجيهى آقاى رنان اجازه نداده است كه اين حقيقت را درك كند كه افزايش كار عضلانى و استهلاك انرژى در آن كارها با كاهش فعاليت فكرى ارتباط مستقيم دارد ، بدون اين كه اختصاص به نژاد و جامعه اى داشته باشد . امروزه در تمام جوامع شرق و غرب اين اصل را به خوبى مىتوان ديد كه هيچ نژاد و جامعه اى نتوانسته است ، انرژى مستهلك شده در كارهاى عضلانى را بار ديگر براى كارگر عضوى برگرداند . يعنى انرژى محدودى كه در شبانه روز تجديد مىشود ، نمىتواند هم در كار فكرى صرف شود و هم در كار عضلانى . اين درد بيدرمان كه كارگران دستى از داشتن تفكرات منطقى و علمى و احساسات تصعيد شده محرومند ، دامنگير همهء جوامع شرقى و غربى و شمالى و جنوبى بدون استثناء تا امروز بوده است . آيا يك كارگر دستى اروپائى از يك كارگر دستى آسيائى انسانتر است بهتر مىفهمد داراى احساسات تصعيد شدهء بيشترى است 5 - اين تناقض را هم مورد دقت قرار بدهيد : « بر او دادگرانه حكومت كنيد » و « براى خدمت به چنين حكومتى اموال بسيار از او براى نژاد فاتح بگيريد » حكومت دادگرانه ، و اندوختن اموال بسيار براى نژاد فاتح\r\n","description":"","footnote":"","page_name":" 86 ","page_number":86},
  {"content":"\r\n6 - « نژاد كارگر زمين ، سياه پوست است با او خوب و انسانى رفتار كنيد » اين هم يك تناقض نفرتانگيز ديگر كه مىگويد : با نژاد سياه پوست خوب و انسانى رفتار كنيد ، در عين حال مىگويد : اين نژاد سياه پوست ، نژاد كارگر روى زمين است البته مقصود رنان از كارگر معلوم است كه شبانه روز كار كند و رمقى بدست بياورد ، به همان اندازه كه براى چرخهاى ماشين روغن كارى لازم است . اما اين كه عدالت و انسانيت اقتضاء مىكند كه وضع جوامع عقبافتادگان را طورى تنظيم و اصلاح كنيم كه مغزشان به فعاليت طبيعى خود بيفتد و سرنوشت حيات و آزادى و استقلال خود را بدست خود بگيرد ، رنان كارى با چنين عدالت و انسانيت ندارد .\r\n7 - « اما آن زندگى كه كارگران ما را عاصى مىكند ، يك چينى يا فلاح عرب را كه به هيچ وجه نظامى نيستند ، خوشبخت مىكند » آيا رنان با اين جملاتش به نژاد اروپا اهانت نمىكند رنان در اين عبارات كه مورد تحليل و انتقاد قرار داده‌ايم ، چند بار نژاد اروپا را با نظامىگرى توصيف نموده است ، اگر نظاميگرى را درست تحليل كنيد ، به اين نتيجه خواهيد رسيد كه نژاد اروپا در عقيدهء آقاى رنان ناتوانترين نژاد روى زمين است كه به جاى قدرت بر « حيات معقول تكاملى » زندگى خود را با خونهاى مردم آبيارى مىنمايد : يعنى درندگانى منظم و قهرمانانى كه عظمت خود را در سقوط و نابودى ديگران مىبينند اين گناه و خيانت بزرگى است كه رنان در داورى خود در بارهء نژاد اروپا مرتكب مىشود . هشيار باشيد كه رنان و ماكياولى و توماسهابس و هم مكتبان آنان ، جامعه شناس و انسانشناس نيستند ، اينان خبر از واقعيتها و هويت انسانى نمىدهند ، اينان در بارهء انسان توصيف علمى نمىكنند ، بلكه كار اينان صادر كردن دستور و امر به ويرانگرى انسان با دست انساننماها مىباشد . فريب نامها و عناوين پر طمطراق اين متفكرنماها را مخوريد . جامعه شناسى و انسان شناسى چيزيست و صادر كردن دستور\r\n","description":"","footnote":"","page_name":" 87 ","page_number":87},
  {"content":"\r\nبه قدرتپرستى و انسانكشى چيز ديگريست .\r\n\r\nپيروزى چه معنا مىدهد\r\nبدانجهت كه دو مفهوم پيروزى و شكست كه بطور متضاد در فرهنگ عمومى بشرى روياروى هم قرار مىگيرند ، از اهميت حياتى برخوردارند و از آن مفاهيم هستند كه مادامى كه حركت و دگرگونى مثبت و منفى در دنيا وجود دارد ، اين دو مفهوم متضاد هم پايدار خواهند ماند ، مخصوصا در اين مبحث « آيا حق پيروز است يا قدرت » عنصر اساسى بررسى ما مىباشد ، لذا مجبوريم توضيح مختصرى در بارهء اين دو مفهوم بياوريم . البته چون شكست مفهوم مقابل پيروزى است . اگر پيروزى را تفسير كنيم در حقيقت مفهوم ضد آن را نيز كه شكست است ، مىتوانيم درك كنيم .\r\nگر چه در ذهن مردم ، مفهوم پيروزى يك حقيقت مشخص نيست ، ولى آن مفاهيمى كه بازگوكنندهء پيروزى در نظر مردم است بيك جامع مشترك برميگردد كه عبارتست از تغيير دادن موقعيت يك موجود كه مقاومتى براى حفظ آن موقعيت داشته و با جبر تغيير دهنده ، آن را پذيرفته است . در اين جريان عامل تغييردهنده پيروز و آنچه كه تغيير يافته است مغلوب و شكست خورده است .\r\nما براى توضيح پيروزى دو نوع عمدهء آن را در نظر مىگيريم : نوع يكم - به فعليت رسيدن استعدادهاى مثبت آدمى با برخوردارى از آزادى در مسير كمال . قدرتى كه در اين جريان نصيب يك انسان يا يك جامعه مىگردد ، هيچ موجودى را با شكست روبرو نمىسازد ، بلكه هر موجود پليد و ساقط از هويت اصلى خود را از سر راه خود برميدارد و با همهء موجودات ديگر رابطهء سازندگى در مسير كمال برقرار مىنمايد . اين پيروزى تغييراتى را كه بوجود مىآورد ، تغييرات تكاملى است ، اگر چه موجودات ناقص در برابر آن مقاومت نمايند ، شكستن مقاومت موجودات ناقص براى بهره ورساختن\r\n","description":"","footnote":"","page_name":" 88 ","page_number":88},
  {"content":"\r\nآنان از استعداد و قدرت ، تكامل مىباشد و كراهت آنها از شكستن در برابر اين پيروزى كراهتى است كه طفل نوظهور در موقع از دست دادن چاقوئى كه بازى با آن به ضرر خود و ديگران تمام مىشود ، از خود نشان مىدهد . اين پيروزمندان هستى واقعى انسانها را نمىشكنند ، بلكه حيات آلودهء آنانرا تصفيه يا جهل آنان را تبديل به دانائى و ناتوانىشان را مبدل به قدرت مىنمايند ، اگر چه مغلوب شدگان در اين جريانات كراهت داشته باشند .\r\nنوع دوم - از پيروزى عبارتست از تغيير دادن موقعيت طبيعى مغلوب بر خلاف خواسته آن مغلوب ، بدون اين كه هدف والايى كه به خود مغلوب يا بر ديگر انسانها برگردد منظور شده باشد ، در اين پيروزى قدرت براى تورم خود طبيعى پيروزمند استخدام شده است ، نه در راه تكاملى او كه موجوديت مغلوب را اصلاح مىكند . انساننماهائى حمله ميكنند ، انسانهاى ديگرى را از وطنهايشان آواره مىسازند آدمنماهائى حيات آدميان را استثمار نموده خود را مسلط و آن را تحت سلطهء خود قرار مىدهند . كسانى هستند كه آزاد و و آزادى مطلق را فقط در اختصاص خود مىبينند و انسانهاى ديگر را چيزهايى تلقى ميكنند كه فقط بعنوان وسيله هائى براع اشباع خودخواهىها و خودكامگى - هاى آنان بوجود آمده‌اند و آن گاه نام اين درندگىها را پيروزى تلقى نموده و قضيهء كشندهء « قدرت پيروز است » را قانون ابدى تلقى مىنمايند و متفكر نماهائى هم در كنار اين جريان نشسته چپق شرقى بدست يا آدامس و پيالهء شراب غربى در دهان ، از تماشاى اين جريان وقيح لذت برده براى توجيه آن ، فلسفه‌ها مىبافند . اينان حتى يك لحظه هم فكر نمىكنند كه وقتى كه امروز از « من هستم » « تو نيستى » نتيجه گيرى شود ، فردا « من نيستم » هم به دنبالش خواهد آمد .\r\nاين تفسير كنندگان پيروزى چه بدانند و چه ندانند ، چه بخواهند و چه نخواهند قدرت پايين آوردن پرچم كاروان انسانيت را كه صدها هزار مجاهدان و شهيدان آن را به دوش مىكشند ، و تاريخ بشرى را آبرو مىدهند ، ندارند .\r\n","description":"","footnote":"","page_name":" 89 ","page_number":89},
  {"content":"\r\nاينان براى آنكه حد اقل يك بار مطلب صحيحى در عمرشان بگويند ، بايد بجاى كلمهء پيروزى ، اين كلمات را به كار برند : غارت ، كشتن ، تارومار كردن ، گرياندن ، نابود ساختن ، بنا بر اين ، ما بايد پيروزى را بدين ترتيب توصيف نمائيم ، هر انسانى كه بتواند معرفت و كردار خود را در مجراى واقعيتهائى كه حق ناميده ميشوند ، بجريان بيندازد ، اين شخص در زندگانى پيروز است ، چه يك لحظه و چه همهء عمر ، خواه نمايندهء اين جريان يك نمود ناچيزى از فكر و عمل بوده باشد و خواه نمودى به عظمت جهان هستى . با نظر به مجموع ملاحظات فوق به اين نتيجه مىرسيم كه حق همواره در ما فوق پيروزى و شكست ، ثابت است و قدرت يك واقعيت اساسى در جهان هستى است كه اگر در اختيار حمايتكنندگان حق قرار بگيرد و آنان پيروز شوند در حقيقت انسانهائى پيروز شده و حق را در جهان عينى مجسم و به نمايش در آورده‌اند كه ممكن است اين تجسم و نمايش روزى ديگر رو بزوال برود و اگر قدرت در اختيار باطلگرايان قرار بگيرد ، در جهان عينى آنانرا به پيروزى برساند و مدتى مردم را بفريبد و گمراه كند و زير فشار قرار بدهد و سپس در مجراى دگرگونىها و فرياد حقطلبان از بين برود و در همهء حالات ، حق از دسترس قدرت و باطل بالاتر است .\r\nبعضى از متفكران اين سؤال را مطرح ميكنند :\r\n\r\nآيا حمايتكنندگان از تنازع در بقاء از عقل و خرد سالم برخوردارند\r\nبايد ديد منظور از حمايتكنندگان از تنازع در بقاء چه كسانى هستند اگر منظور كسانى هستند كه فقط جريان تأسفانگيز تاريخ بشرى را بازگو ميكنند كه اغلب دستخوش اسلحهء بران زورگويان قدرتمند گشته است ، البته اينان حكايت از جريان سرگذشت دردناك بشرى مىنمايند ، بدون اين كه توجهى به اين حقيقت داشته باشند كه در گذرگاه اين سرگذشت خونبار چه عظمتهائى\r\n","description":"","footnote":"","page_name":" 90 ","page_number":90},
  {"content":"\r\nاز انسانها بروز نموده و در برابر آن خونآشامان درنده خو چه انسانهاى ملكوتى و فرشته خو در عرصهء زندگى نمودار شده و چهرهء انسانى انسان را در مقام والاى خداگونه اى نمودار ساخته‌اند . جاى تأسف است كه اين حكايت كنندگان جريان دردناك بشرى ، به تاريخ حيوانى بيش از تاريخ انسانى اهميت داده و سرتاسر تاريخ را كشاكش حيوانى تلقى نموده‌اند . اگر مقصود از حمايتكنندگان از تنازع در بقاء كسانى هستند كه به اين كشاكش حيوانى اصالت قائل شده و آن را قانون صحيح تلقى ميكنند و مىگويند : زندگى جز ميدان جنگ و پيروزى اقوياء چيزى ديگر نيست ، اينان آگاهانه يا ناآگاه ميدان نبرد را براى اقوياء و به سود آنان آماده مىسازند و در حقيقت با اين انسانشناسى و جهانبينى بيمارگونه شمشير قدرتمندان را تيزتر ميكنند و به آنان اطمينان مىدهند كه شما قدرتمندان با از بين بردن ناتوانان و با حيات خود محورى ، منطق واقعى حيات را درك نموده و عمل به آن مىنمائيد نخست بايد اين حيوانات از انسان بى خبر را از عظمت و طعم واقعى حيات و ناگواريهائى كه از آسيب به حيات ، ذائقه آدمى را سخت تلخ مىكند ، با خبر بسازيم و استعدادها و ابعاد حيرتانگيز انسانى را به آنان قابل درك نمائيم و سپس آنانرا به دست قدرتمندان بسپاريم و بگوئيم : آقايان قدرتمندان تا بتوانيد براى اشباع لذت خودخواهىهايتان ، اين حمايت كنندگان از قدرت و تنازع در بقاء را ، زير ضربات اسلحهء بران خود بنوازيد ، تا ببينيم آيا در اين حال هم از تنازع در بقاء و قدرت محورى دفاع ميكنند يا نه يك آزمايش ديگر هم در بارهء اين حيوانات ضد انسان مىتوان عمل كرد و آن اينست كه قدرتمندى بيايد و معشوقهء اين حمايتكنندهء تنازع در بقاء را كه براى او جان جهانى جلوه كرده ، و سالها در جريان عشقش سوخته و افروخته ، از دستش بربايد و در حالى كه معشوقه با نگاه‌هاى خمار به او مىنگرد ، وسيلهء كاميابى قدرتمند شود و سپس زير ضربات سلاح آن قدرتمند دست و\r\n","description":"","footnote":"","page_name":" 91 ","page_number":91},
  {"content":"\r\nپا بزند و حياتش به پايان برسد ، آيا باز اين حيوان احمق از اصالت و قانونى بودن قدرت حمايت مىكند آنچه كه به نظر مىرسد ، اينست كه اين حمايت - كنندگان تنازع در بقاء بر دو نوعند : يك نوع از اينان كسانى هستند كه طعم فرورفتن ميخ بزرگ و آهنين در سينه و در جمجمه شان را كه همراه لبخندهاى قدرتمند كوبندهء آن ميخ و مته مىباشد ، نچشيده‌اند و آه و ناله‌هاى همسر و فرزندان و كودك شيرخوارشان را در زير چكمهء قدرتمندان نشنيده‌اند و همواره در بالاى قلهء پيروزى عربدهء مستانه كشيده ، حقيقتى جز قدرت و تنازع در بقاء به ذهن آنان خطور نكرده است . نوع دوم كسانى هستند كه بى خبر از ويرانگرى قدرت و دور از ميدانهاى خونبار نبرد ، در گوشه اى از اتاق نشسته ، قيافهء فيلسوفانه به خود گرفته ، در بارهء جانهاى آدميان به اظهار نظر مىپردازند ديدگاه اينان در صحنهء تاريخ بشرى مىدانى است كه موجوداتى متحرك به تكاپو افتاده يكديگر را با مايعى قرمز رنگين ساخته آنانرا روى زمين مىخوابانند ، خوب ، چه منظرهء زيبائى آيا آنان كه روى زمين افتاده‌اند ، پس از اين تب نخواهند كرد و سردرد نخواهند گرفت ، اگر خود آنان آگاه بودند كه بر زمين افتادن چه آسايش و خوشى در دنبال دارد ، ميدان نبرد را براى قدرتمندان زودتر آماده مىكردند و شمشيرهاى آنان را با دست خود تيز نموده و دودستى به آن قدرتمندان تقديم مىكردند مخصوصاً اگر اين به خاك و خون آغشته‌ها مىدانستند كه قدرتمندان پس از نابود ساختن آنان ، چه تورمى پيدا خواهند كرد و چگونه در روى تخت قدرت نشسته و از تماشاى متلاشى شدن اعضاى ميليونها ناتوان ديگر لذتها خواهند برد و اين افتخار غرورآميز براى آن ناتوانان به خاك و خون آغشته ابدى خواهد بود كه آنان بودند كه منظرهء متلاشى شدن كالبد ناتوانان و از پاى در آمدن باقيماندگان در بيابانها در حال فرار و غرق - شدگان در درياها و خودكشىكنندگان را براى قدرتمندان سلطه گر آماده كرده‌اند حمايتكنندگان از اين قدرت و قدرتمندى و تنازع در بقاء يقيناً\r\n","description":"","footnote":"","page_name":" 92 ","page_number":92},
  {"content":"\r\nاز عقل و خرد سالم برخوردار نيستند . زيرا شخصيت اين حمايتكنندگان آتشافروز بر دو قسمت تجزيه شده است : قسمتى از آن كه عواطف و احساسات انسانى است يا تباه شده و از بين رفته است و يا هيزمى شده است براى شعله ور كردن قسمت دوم شخصيت كه عبارتست از من هستم چون قدرتمندم .\r\nبا اين شخصيت ويرانگر چگونه مىتوان گفت حمايتكنندگان قدرت و تنازع در بقاء از عقل و خرد سالم برخوردارند در اين موقعيت حساس بحث خوبست كه سراغ بعضى روانپزشكان را بگيريم و مسئله را با آنان مطرح كنيم كه مربوط به كار رسمى آنان مىباشد . اين روانپزشكان [ براى اين كه گزاف - گوئى نكنيم ، قيد حرفه اى را هم بر اين كلمه ضميمه نموده مىگوييم 
  ] اين روانپزشكان حرفه اى با مشاهدهء جريان استثمار و غارت و كشتن و تار و مار كردن و گرياندن و نابود كردن در سرتاسر تاريخ ، آرى ، اين پديده‌ها را چنان معمولى تلقى ميكنند كه همهء موجوديت انسانى را كه عواطف و احساسات انسانى از عناصر اساسى آنست از ياد مىبرند و لزومى نمىبينند كه سراغ بيسمارك را براى معاينهء روانى گرفته و اين بيمارى رسوب شده در درون او را پيدا نموده و چاره جوئى كنند كه مىگويد : « اگر ما به قانون طبيعت احترام نگذاريم و ارادهء خود را به حكم قوىتر بودن برديگران تحميل نكنيم ، روزى خواهد رسيد كه حيوانات وحشى ما را دوباره خواهند دريد و آن گاه حشرات نيز حيوانات را خواهند خورد و چيزى بر زمين نخواهد ماند مگر ميكربها » ( 1 )  اگر هيتلر به گرفتن شمشير به دست و ريختن در حدود پنجاه ميليون خون آدمى قناعت مىورزيد . تنها كارى كه كرده بود ، خود را در رديف سلاخهاى وقيح تاريخ مانند چنگيز و نرون قرار مىداد و كيفر تاريخى و ابدى دست به دامانش . اما او و يا آنان به اين كار قناعت نمىورزند ، بلكه با تمام وقاحت و بىشرمى براى توجيه كار و آرام ساختن فرياد وجدان خود و وجدان حساس تاريخ ، فلسفه\r\n","description":"","footnote":" ( 1 ) نطقهاى ايام جوانى هيتلر . ","page_name":" 93 ","page_number":93},
  {"content":"\r\nبافى هم مىكنند . بدين ترتيب جنايتكارى بر ارواح انسانها را به سلاخى جسمانى اضافه مىنمايند . شما مىتوانيد براى تماشان درون پليد جنايتكاران و يكه تازان تنازع در بقاء به فلسفه بافى آنان تماشا كنيد . دقت كنيد ، مىگويد : « قانون طبيعت واجب الاحترام است » آخر مگر كسى پيدا نمىشد كه به هيتلر بگويد : جوشش ديناميسم حيات براى دفاع از خود كه ناتوانان تا آخرين نفس انجام مىدهند ، نيز قانون طبيعت است ، آيا اين قانون واجب الاحترام نيست آن در خاك و خون آغشته اى كه در زير ضربات سلاح مرگبار تو ، براى نجات جان خويش دست بهر وسيلهء دفاع يا گريز از ضربات تو ( مىبرد ) بر خلاف قانون طبيعت عمل مىكند اگر عين قانون طبيعت است ، چرا واجب الاحترام نيست با اين تحقيق بيطرفانه كاملا روشن مىشود كه اين خودخواهان زبون و ناتوان از متحمل وجود ديگر انسانها ، در بيان اين پديده نيز دست به مغلطه كارى ماكياولى زده بجاى جملهء « قدرت خودخواهانهء من واجب الاحترام است » جملهء « قانون طبيعت واجب الاحترام است » را تحويل ساده لوحانه مىدهند . مانند فلسفهء آن گرگ خونخوار كه بزى را ديد كه از چشمه سارى آب مىخورد . براى اين كه حمله به بز و متلاشى كردن آن را با يك فلسفهء جهانبينانه و تاريخشناسى موجه جلوه دهد ، نخست خطاب به بز فرياد زد : چرا سلام نكردى بز سر از آب بلند كرده گفت : من سلام عرض كردم شما نشنيديد . گرگ گفت : پدرت هم ديروز مرا ديد و سلام نكرد ، بزغاله گفت : پدر من دو سال است كه برحمت خدا رفته است . گفت پس مادرت بود كه به من سلام نكرد ، گفت : مادرم يك سال پيش با ديدن پلنگى پابفرار گذاشت و از شدت اضطراب به رودخانه اى افتاد و آب او را برد . گفت : مگر نمىبينى من مىخواهم از اين چشمه آب بخورم ، چرا آب را گلآلود مىكنى بزغاله گفت : من از پائين چشمه آب مىخورم ، آب كه از پائين به بالا نمىرود . بز گفت : تو كه منظورى جز خوردن گوشت من ندارى ، چرا براى من تاريخ ميگوئى و فلسفه مىبافى\r\n","description":"","footnote":"","page_name":" 94 ","page_number":94},
  {"content":"\r\n\r\nفلسفهء قدرتمندان در موقع لغزش در سراشيبى سقوط\r\nدر آن هنگام كه قدرتمند در ميدان نبرد در سراشيبى سقوط قرار مىگيرد ، فلسفهء او به چه صورت در مىآيد معلوم است كه فلسفهء او از زيربناى « قدرت واجب الاحترام است » تغيير يافته ، بر مبناى « حيات و جان آدمى واجب الاحترام است استوار مىگردد و هرگز پيش از تمام شدن قدرتش با اين فلسفه كه » قدرت واجب الاحترام است « تسليم قدرتمندى كه او را از پاى در مىآورد ، نمىگردد .\r\nاگر خودكشى امثال هيتلر كه شكستخوردگان فلسفهء ابتكارى خود مىباشند ، واقعيت داشته باشد ، براى احترام به فلسفهء نابودكننده خويش نبود ، بلكه براى گريز از اجراى قدرت خصم در بارهء او بوده است كه حيات و جان او دستور داده است . و يا به جهت وحشت از داغ ننگ اسارت بر پيشانيش بوده است كه شخصيت او دستور به اجتناب از آن داده بوده است . و اين خودكشى و گريز و تسليم نشدن بر قدرتمندتر از خود ، مطابق فلسفه اى كه خود ساخته‌اند ، توهين به قانون طبيعت است اگر دو قدرتمند در برابر يكديگر به آزمايش قدرت خود ، بپردازند و يكى از آن دو احساس كند كه در برابر حريف ناتوان است و حتى اميد آن را هم نداشته باشد كه در آينده قدرتى بدست خواهد آورد ، باز اقدام به روياروئى با حريف قدرتمندتر نخواهد نمود و هرگز گوش به فلسفهء بيماران قدرت نخواهد داد كه مىگويد : « قانون طبيعت واجب الاحترام است » . قدرتمندى كه با احساس بروز ضعف در ميدان كارزار ، پا به فرار مىگذارد ، براى ابقاى حيات خود مىگريزد ، نه براى احترام به قانون طبيعت كه مىگويد : زندگى از آن قدرتمندان است . لذا بعيد به نظر مىرسد كه بطلان اين فلسفه بافى بر خود قدرتمندان مخصوصاً كسانى از آنان كه از حد اقل هشيارى برخوردارند ، پوشيده بماند .\r\nبه همين جهت است كه بايد گفت : اين فشار بسيار شديد بيمارى خودخواهى\r\n","description":"","footnote":"","page_name":" 95 ","page_number":95},
  {"content":"\r\nاست كه باعث ابراز جملاتى مانند « قانون طبيعت واجب الاحترام است و ما بايد ارادهء قوىتر بودن خود را به ديگران تحميل كنيم » مىگردد . آيا اين يك وقاحت بىشرمانه نيست كه قانون قوى بايد ضعيف را از بين ببرد ، تا انتخاب اصلح انجام شود « را محترم بشماريم ، ولى عاليترين محصول كارگاه طبيعت را كه حيات و جان آدمى است ، قربانى طبيعت ناآگاه قدرتمندان بنمائيم اگر كلمهء » احترام « واقعاً در جملات اين قدرتپرستان وجود داشته باشد و با اين حال بگوئيم : اين مستان از عقل و خرد سالم برخوردارند ، واى بر رسوائى تكامل عقلانى ما ، كه اين كلمهء باردار عاطفى را براى نابود كردن همهء عواطف و احساسات انسانى استخدام مىكنيم هيچ تا حال فكر كرده‌ايد كه اينان با اين فلسفهء ويرانگرشان چه مىگويند اينان مىگويند : ميكربى كه با استفاده از قدرت خود ، مشغول تباه كردن قلب يا ريهء آدمى است ، واجب الاحترام است ، زيرا مطابق قانون » حق با قدرت قدرتمندان است و قدرت واجب الاحترام است « كار شايسته اى انجام مىدهد ، ولى صدها هزار پيشتاز عالم بشريت كه با به كار انداختن حياتىترين قدرتهاى خود ، در صدد تعديل قدرت قدرتمندان خودخواه بر مىآيند و در اين راه به هر گونه فداكارى و گذشت تن مىدهند ، ضد قانون رفتار ميكنند و كار ناشايست و احمقانه انجام مىدهند\r\n\r\nچشم باز و گوش باز و اين عما\r\nحيرتم از چشمبندى خدا\r\n\r\nاكنون به دليل قدرتمندان كه فلسفهء خود را بوسيلهء آن اثبات ميكنند ، توجه كنيد :\r\n\r\nاگر من او را از پاى در نياورم او مرا از پاى در خواهد آورد\r\nدر اين جمله كه گفتيم ، كاملا دقت كنيد : « اگر من او را از پاى در نياورم او مرا از پاى در خواهد آورد » بلى درست است و صد در صد درست\r\n","description":"","footnote":"","page_name":" 96 ","page_number":96},
  {"content":"\r\nاست . اما اى قدرتمندان سلطه جو ، چه كسى و كدامين قانون بشما انسانها گفته است كه قدرتى را كه طبيعت يا قراردادهاى اجتماعى در اختيار شما گذاشته است ، در جلوگيرى انسانها به ورود در ميدان خونبار نبرد ، بوسيلهء تعليم و تربيتها و انديشه‌ها و رفتارها و گفتارهاى عادلانه به كار نبريد و آن را ذخيره كنيد تا عده اى از انسانها در قيافهء خصومت از قلمرو حيات خود حركت كرده وارد به ميدان نبرد كه مرز زندگى و مرگ است ، واردشوند و در برابر هم صفآرايى كنند ، آن گاه اين منطق پوشالى را به كار بيندازيد كه « اگر من او را از پاى در نياورم ، او مرا از پاى درخواهد آورد » شگفتا و دريغا ، اگر اين سلطه گران خود محور احساس كنند كه در دامنهء كوهى قرار گرفته‌اند كه در معرض جريان سيلهاى نابود كننده است ، فوراً برميخيزند و رودخانه‌ها مىسازند و مسير سيل را از خانه و سامان خود منحرف مىسازند و نمىنشينند كه سيل خروشانى از قله‌هاى كوه سرازير شود و واردخانه و سامان آنها گردد ، آن گاه اين قدرتمندان در ميان خانه و حياط با سيل بمبارزه برخيزند و بگويند اگر من آن را منحرف نسازم آن سيل مرا نابود خواهد ساخت .\r\nآرى ، امروز تكامل عقلانى ما چنين حكم كرده است كه ميلياردها بودجه و مغزهاى رشد يافته را براى بوجود آوردن سلاحهاى نابودكننده مستهلك بسازيم ، به اين دليل كه اگر من دشمن را از پاى درنياورم او مرا از پاى در خواهد آورد مگر همين امروز ممكن نيست كه قدرتمندان اين همه قدرتهاى خدادادى را در راه برقرارى عدالت و تعليم و تربيتها و تفاهم حياتبخش به كار بيندازند كه از روياروئى جوامع در مرز زندگى و مرگ جلوگيرى نمايند و نيازى به اين منطق « اگر من او را نكشم او مرا خواهد كشت » كه شعرى ساخته و در قافيه اش گير كرده است ، نداشته باشد . چه كسى گفته است و كدامين قانون بشما دستور داده است كه آقايان مدعيان تكامل عقلانى ، چنان شعرى را بسازيد و در چنين قافيه اى گير گنيد براى تكميل بررسى در فلسفه\r\n","description":"","footnote":"","page_name":" 97 ","page_number":97},
  {"content":"\r\nقدرتمندان خودخواه ، جمله اى ديگر از جملات آن قدرتپرست را كه استنساخى از كتاب « شهريار » ماكياولى ، اولين و آخرين قطعنامه يكه تازان تنازع در بقاء است مطرح مىنمائيم . در همان مأخذ نقل شده است كه او چنين مىگويد : « بوسيلهء تنازع در بقاء طبقهء شايسته همواره تجديد خواهد شد » .\r\nقانون انتخاب طبيعى و بقاى اصلح اين تنازع مستمر را توجيه مىكند . مسيحيت در نهايت امر چيزى نيست جز فرهنگ شكست بشريت » . ( همان مأخذ ) اولا اگر درست دقت شود خواهيم ديد : اين كلمهء « اصلح » هم مانند قدرت در زبان اين خودكامگان ضد انسانيت ، به كلى ورشكست شده است ، زيرا مقصود از « اصلح » در لغت اينان ، انسان با عظمتهاى تكاملى و ارزشهاى والايش نيست ، بلكه مقصود نرون است كه مىگويند : او گفته است « اى كاش مجموع افراد بشر يك سر و گردن داشتند و من بدون احتياج به صرف وقت و انرژى زياد با يك ضربه آن سر را جدا مىكردم » گمان نمىرود كه اگر اين عاشق « اصلح » فكر ميكرد كه در ميان پنجاه ميليون كشته شدگان جنگ جهانى دوم هزاران انسان رشد يافته و خردمند و سازنده جهان بالفعل يا بالقوه وجود دارد ، دستور به تقليل بمباران مىداد . پس منظور از اين « اصلح » هممكتبان خود گوينده مانند آتيلا و تيمورلنگ بوده است كه فقط « من » بگويند و دمار از دودمان جز من را در آورند . ثانياً آيا مىدانيد اگر ما جريان مستمر تجديد اصلح به اصطلاح قدرتپرستان را در سرتاسر تاريخ مورد مطالعه قرار بدهيم ، چه نتيجه اى را برداشت خواهيم كرد آنچه را كه سرگذشت فاجعه آميز تاريخ در جريان تنازع در بقاء براى ما نشان مىدهد ، اينست كه آتشافروزان تنازع در بقاء در امتداد تقريباً 10000 سال است كه با هدفگيرى اصلحسازى مشغول دريدن حيات آدميان پاى بميدان گذاشته ، اسكندر مقدونىها و فراعنهء مصر و آشور بانيپالهاى بين النهرين سزار بورژياها را بعنوان اصلحهائى كه محصول تنازع در بقاء مىباشند ، بوجود آورده سپس اين اصلحها بوسيله اصلحهاى ديگرى\r\n","description":"","footnote":"","page_name":" 98 ","page_number":98},
  {"content":"\r\nبه خاك و خون كشيده شده‌اند . در جريان مستمر اين اصلحسازى هزاران دانشمند و جهانبين و انسانساز نيز مانند سقراط بدست قضات نابكار آتن و شيخ فريد الدين عطار و ديگر انسانهاى رشد يافته بدست مغول از پاى در آمده و راه را براى اصلحهاى بالاتر هموار ميكنند مثلا در همان موقع كه ناپلئون بناپارت بعنوان اصلح بر عرصهء اروپا قدم مىگذارد انگلستان مشغول ساختن اصلحى بنام دوك ولينگتون و پروس هم مشغول ساختن اصلحى ديگر بنام بلوخر مىباشد ، تا در دره واترلو يكديگر را ملاقات و ناپلئون را كه اصلح فرانسه است ، روانه سنت هلن نمايند . آن گاه نوبت قدرتپرستى بعنوان يك اصلح نژاد ژرمن ( 1 )  در ميدان تنازع در بقا سرميكشد ، اين اصلح در حدود پنجاه ميليون را براى خدمت به قانون واجب الاحترام انتخاب طبيعى به خاك و خون مىكشد ، در اين هنگام يك اصلح به شكل موجى از درون وى سر بر مىآورد و مغزش را آماج تيرى مىكند كه در استعمالات عمومى خودكشى ناميده مىشود ، ولى نام حقيقىاش انتقام حيات و جان انسانها با دست خود اصلح مىباشد . اگر بخواهيد نمونه اى تمام عيار از اصلحهاى قرن بيستم خودمان را ببينيد ، به جمال و عظمت والاى قدرتپرستى كه محصول ناب كارخانه تنازع در بقاء است ، ( 2 )  در عبارات وى كه در زير نقل مىكنيم تماشا كنيد . اين عبارت را در مباحث گذشته نقل كرده بوديم ، ولى از آنجا كه ما هم بايد بنوبت خود خدمت ناقابل در به راه انداختن كارخانه اصلحسازى انجام بدهيم لذا مجبور شديم عبارات پيشرفته ترين محصول كارخانه تنازع در بقاء را بار ديگر مطالعه كنيم ، اين محصول پيشرفته مىگويد ، « ما تپه هائى را كه از جنگلهاى سرسبز پوشانده شده بود ، به حريق كشانديم ، مزارع و دهكده‌ها بهنگام سوختن\r\n","description":"","footnote":" ( 1 ) هيتلر  ( 2 ) موسولينى ","page_name":" 99 ","page_number":99},
  {"content":"\r\nدر عين حال كه گمراه كننده بود ، ما را بسيار سرگرم ميكرد . . . بمبها به مجرد اصابت به زمين منفجر شده دود سفيد و شعله‌هاى عظيمى از آنها بلند مىشد و بلافاصله علفهاى خشك شروع به سوختن مىكردند . . . خدايا ، به ياد مياورم كه چهارپايان به چه شتاب و هراسى فرار مىكردند . . . وقتى مخازن بمب خالى شد خوشحالى من از آن جهت بود كه مجبور شدم با دستهاى خود تيراندازى كنم . . . مىدانيد خيلى خوشايند بود وقتى كه توانستم سقف پوشالى كلبه اى از بوميان را كه با انبوه درختان تنومند و بلند احاطه شده و به سهولت هدفگيرى نمىشد هدف قرار دهم ، ساكنين كلبه بعد از مشاهدهء عمل قهرمانى من مانند ديوانگان فرار را برقرار ترجيح دادند . . . پنج هزار نفر حبشى در حالى كه بوسيله دايره اى از آتش محاصره شده بودند اجباراً به انتهاى خط آتش رانده شدند ، آنجا كه جهنم سوزانى برپا شده بود . » ( مأخذ اين عبارات در مباحث گذشته تعيين شده است ) اين نابكار قرون كه خود را محصول عالى كارخانه اصلحسازى تلقى كرده بود ، به آن نوع بيمارى روانى دچار شده بود كه درمان واقعى آن نه در معلومات روانپزشكى وجود داشت و نه در دلهاى كشيشان و نه در مواد حقوقى كه عقلاى جامعه آن را تدوين مىنمايند ، بلكه درمان اين بيمارى در اختيار چند نفر پارتيزان بود كه او و دوستش كلاراپتاچى را هنگامى كه مىخواستند از كومو به آن سوى مرز سوئيس فرار كنند ، دستگير و دو روز بعد هر دو را اعدام نمودند . شنبه شب 28 آوريل اجسادشان با يك كاميون به ميدان شهر ميلان آورده و بيرون افكنده شد . روز بعد هر دو جسد وارونه از تير چراغ برق آويخته شدند و بعداً هم اعضاى اين » اصلح « در آب رو خيابان پراكنده شده و در معرض دشنام ايتاليايىها قرار گرفته بود . » ( 1 )  پس از خوابيدن غائلهء اين اصلحهاى قرن بيستم ، به احتمال اين كه طولى نخواهد گذشت برگزيده شدگان تنازع در بقاء بار ديگر با دندان و چنگال بجانهم\r\n","description":"","footnote":" ( 1 ) ظهور و سقوط رايش سوم - ويليامشايرد ترجمهء آقاى ابو طالب صارمى ص 1210 . ","page_name":" 100 ","page_number":100},
  {"content":"\r\nخواهند افتاد و اين بار ممكن است اين صفآرايى اصلحها با نابودساختن صدها ميليون از نفوس بشرى موجبات انهدام فرهنگ و تمدن را هم فراهم بياورند ، لذا به فكر جلوگيرى از محصول كارخانهء تنازع در بقاء افتادند يعنى باتلاق را به حال خود گذاشتند ، و براى جلوگيرى از پشه‌هاى مالاريا دست به كار شدند هيهات مگر مىتوان با تكيه بر چند سطر قراردادى و دورهم جمع شدن افرادى كه مغزهاى آنان كامپيوترهائى براى تنظيم و تقويت تنازع در بقاء است ، جلو توليد اصلحهائى مانند هيتلر و موسولينى را گرفت هم اكنون چنين مىنمايد كه قدرتمندان مواد مفيد و ضرورى ادامهء حيات انسانها را بوسيلهء مغزهاى تابناك ، براى كارزار اصلحها تبديل به اسلحه مىنمايند .\r\nآرى ، در آن منطق كه كارخانهء تنازع در بقاء مشغول اصلحسازى مىشود ، كرهء خاكى هم با آن همه زيباييها و نيروهاى حياتبخش به كارخانجات اسلحه سازى مبدل مىگردد .\r\n\r\nبرخى از معجزه هائى كه اصلحسازان در ميدان تنازع در بقاء بوجود آورده اند\r\nاين معجزه‌ها خيلى زيادند . شما مىتوانيد كتابى در حدود 1000 صفحه در بارهء اين معجزه‌ها بنويسيد . ما تنها نمونه هايى را متذكر مىشويم : 1 - از موقعى كه تنازع در بقا به كار اصلحسازى پرداخته است ، خودخواهىهاى بىشرمانه از كوچكترين مجتمعها گرفته تا بزرگترين آنها گيريبانگير همهء افراد و گروههاى مردم گشته است ، تا آنجا كه هيچ شناسنامه اى به شايستگى اين معرفى كه « انسان گرگ و يا صياد انسان است » براى مردم مطرح نشده است .\r\n2 - پيوستن انسان به انسانى ديگر از روى احتياج مادى و جدائى دو انسان از يكديگر براى سود شخصى مادى .\r\n","description":"","footnote":"","page_name":" 101 ","page_number":101},
  {"content":"\r\n3 - يك اصلح فوق اعجاز كه از كارخانهء تنازع در بقاء بوجود آمده است ، اينست كه جريان جنگ و كشتارها كه مانند تنفس براى زنده ماندن در اين دنيا براى مديران كارخانهء تنازع در بقاء تلقى شده است ، نه براى بوجود آوردن و نمودار ساختن سقراطها و ابو ذرها بوده است ، و نه براى توزيع قدرت براى همهء انسانها ، بلكه تنها در راه بوجود آمدن خود خواهانى بوده است كه براى يكه تازى خود ، به نابودى هرچه جز خود است بكوشند . ولى هيهات كه قدرتمندان بتوانند جانهاى آدميان را تباه كنند و خود بدون وسوسه و با فكر آسوده و قلبى مطمئن بيارامند . تا آنجا كه نويسندهء يكى از جوامع اصلح سازى مىگويد : « اكنون به خوبى مىتوان وضعيت حكومتهاى علمى و فنى را چنين مجسم نمود كه از وحشت انهدام و بيم توطئه همواره در هواپيماها مستقر هستند و فرود اجبارى را هميشه با كمكهاى برج مراقبت در فرودگاههاى مطمئن انجام مىدهند . آيا مىتوان گفت : اين نوع حكومتها كه مردم را همانند ادوات ماشينها انگاشته‌اند ، براى رضايت زيردستان خود ، رسالتى احساس نمايند » به اضافهء اشكهاى لحظات شكستخوردن كه در نتيجهء بخار شدن وسوسه‌هاى مغزى اين اصلحها به گونه هايشان فروميريزد .\r\nالبته بايد پاسخ اين گونه تكاملهاى عقلانى بشرى را از امثال هربرت سپنسر پرسيد كه آيا منظور شما از تكامل عقلانى همين است كه پيشتازان قدرتمند كه بعنوان اصلحهاى جامعهء خود سر برميكشند ، همهء انسانها را ادوات و ابزار ماشين مىبينند 4 - اصلحى ديگر كه از كارخانهء تنازع در بقاء زاييده شده است ، اختلالهاى كنشى سيستمهاى زنده مىباشد ، فيزيولوژيستها اخيراً به توضيح اين اصلح پرداخته‌اند [ رجوع شود به كتاب هشت گناه بزرگ انسان متمدن 
  ] 5 - افزايش بيماريهاى عصبى و روانى .\r\n6 - ويران ساختن محيط زندگى و تبديل مناظر زيباى طبيعت و فضاى\r\n","description":"","footnote":"","page_name":" 102 ","page_number":102},
  {"content":"\r\nحياتبخش كرهء زمين به كارگاه‌هاى اسلحه سازى و وسايل تخدير و كالاهايى كه با ايجاد تقاضاهاى مصنوعى سود كلان به جيب سوداگران بريزد و دودش را به فضا و تفاله‌هاى تباه كننده اش را به آبهايى كه مواد حيات جانداران را تأمين مىنمايد .\r\n7 - رقابت و تضاد آدمى با خود و منتفى شدن احساس هرگونه وحدت در مسير حيات و اشتغال دائمى به سركوبى عقل و وجدان خويشتن .\r\n8 - سستى احساس كه تدريجاً كسها را به چيزها تبديل مىنمايد .\r\n9 - تباهى وراثتى .\r\n10 - سنتشكنى بىعلت و متزلزل شدن پايه‌هاى حياتبخش فرهنگها .\r\n11 - گم كردن هدف و فلسفهء زندگى و گرايش به پوچى .\r\n12 - بىاطمينانى و نگرانى از آينده .\r\n13 - از دست رفتن اعتبار و اشتياق به جهانبينىها .\r\n14 - بيمارى مرگبار « از خود بيگانگى » .\r\nمسلم است كه اگر كارخانهء تنازع در بقاء به اين اصلحسازىها ادامه بدهد ، آخرين اصلحى كه از اين كارخانه زائيده خواهد شد ، پرنده ايست كه در قاموس حيوانات بوم خرابه نشين ناميده مىشود كه از آن كارخانه بپرواز در آمده روى تلها و ويرانه‌هاى جوامع و تمدن نشسته ، بانگ واى سرخواهد داد .\r\n\r\nقدرت در اختيار كسانى كه شخصيت انسانى خود را در نبرد با خودخواهى از دست داده اند\r\n1 - اولين قربانى تمايل قدرتپرستان ، آگاهى و شعور واقعبينانهء خود قدرتپرست است ، زيرا ماهيت قدرت ، حقيقتى است ناآگاه و بىهدف كه با جاذبيت خود ، شخصيت قدرتمند را تا مرحلهء نابودى به دنبال خود مىكشد .\r\n2 - بزرگترين و با ارزشترين امتيازى را كه شيفتگان دلباختهء قدرت ،\r\n","description":"","footnote":"","page_name":" 103 ","page_number":103},
  {"content":"\r\nاز دست مىدهند . آزادى و اختيار است ، زيرا قدرت آن عامل تحرك است كه با وعدهء دروغين آزادى مطلق ، همهء عناصر شخصيت قدرتمند را در طبيعت ناآگاه و بىهدفش مىفشارد و همهء دگرگونىهايى را كه در جريان موقعيتهاى وى بوجود مىآورد ، چيزى جز انتقال از يك موقعيت جبرى به موقعيت جبرى ديگر نمىباشند .\r\n3 - ناتوانترين جانوران روى زمين قدرت پرستانند كه براى اثبات موجوديت خود ، راهى جز منتقى ساختن موجوديت ديگران نمىشناسند .\r\n4 - اگر قدرتمند قدرتپرست كسى را براى اشباع حس قدرتپرستى خود پيدا نكند ، خواهد كوشيد كه كسانى را بسازد كه در برابر او سر تسليم فرود بياورند و تأسف و زجرى كه از نبودن موردى براى اجراى قدرت گريبان او را مىفشارد ، تلختر از يأس و تلاش آن ناتوان است كه حيات خود را در چنگال قدرتمند رو بزوال مىبيند . قوانين اخلاقى و حقوقى و ديگر مقررات ضد تزاحم براى تعديل و خاموش ساختن جوش و خروش قدرتمندان ، آن اندازه مؤثر است كه چند عدد سنگ و كلوخ ناچيز براى خفه كردن كوه آتشفشان .\r\n5 - روياروى قرار گرفتن دو عقل يا دو وجدان با يكديگر روشنائىها بوجود مىآورد و آدميان را بر استعدادهاى نهفته در نهادشان آگاه مىسازد و آنان را به مسير « حيات معقول » رهنمون مىشود . در صورتى كه روياروئى بردگان قدرت مهار نشده بر تاريكىها مىافزايد و استعدادهاى مثبت را خنثى و نيروهاى ويرانگر را بيدار نموده و به كار مىاندازد .\r\n6 - يكى از نارسائيهاى عقول قدرتمندان اينست كه منطقى براى خود مىسازند كه رويدادهاى غير قابل پيشبينى را به هيچ وجه به حساب نمىآورند . اينان پس از فرود آمدن رويدادهاى محاسبه نشده يا غير قابل پيشبينى بر موجوديتشان اگر فرصتى پيدا كنند ، فقط به اشك سوزان قناعت ميكنند يا در لابلاى پرده‌هاى ضخيم از تاريكىها فروميروند ، برويد صفحات تاريخ بشرى را ورق بزنيد ،\r\n","description":"","footnote":"","page_name":" 104 ","page_number":104},
  {"content":"\r\nناپلئونهائى نقش بر زمين شده‌اند كه قربانى يك قطعه ابرى سياه در فضاى درهء واترلو گشته‌اند . كاندولهائى را خواهيد ديد كه به جهت علاقه به اين كه همهء مردم بايد اعتراف كنند كه زن او زيباترين زنها است ، زمامدارى را از دست مىدهد وزير ضربات گيگز آجودان حرمسرايش ، متلاشى مىگردد . ( 1 )  7 - شيرينى طعم روى آوردن قدرت آن چنان نيست كه تلخى زوال آن را جبران نمايد ، زيرا بديهى است موقعى كه قدرت شخصيت يك قدرتمندى را در جاذبيت خود فرو مىبرد ، محاسبات منطقى و عقلائى او را در مغزش مختل مىسازد و در نتيجه طعم قدرت بدست آمده ، طعم تورم خود طبيعى مىباشد بدون آگاهى به آنچه كه واقعيات در قلمرو طبيعت و انسانى اقتضا مىكند و اين يك شيرينى در ذائقهء مختل است كه خوشىهايش ناب و خالص نيست ، در - صورتى كه قدرت ، مخصوصاً در موقع زوال تدريجى با نيشخندهائى كه به بردهء قدرت مىزند ، اگر بتواند انديشه و تعقل او را بيدار نمايد ، تلخى جانگزائى را در ذائقهء جان قدرتپرست بوجود مىآورد كه فقط خود او مىتواند طعمش را بچشد . بعبارت ديگر مىتوان گفت : قدرت در هنگام روى آوردن ، تخيلات و توهمات بىپايه را به منطقهء شخصيت قدرتمند سرازير مىنمايد و آن را متورم مىسازد ، و در موقع زوال همهء عناصر شخصيت را از خواب عميق بيدار مىسازد و تباهى آنها را نشان مىدهد و راه خود را پيش مىگيرد . به همين جهت است كه مىتوان گفت در دنيا هيچ سقوطى دردناكتر از سقوط قدرتپرستان نيست ، و ما به هيچ وجه نمىتوانيم عذاب مغزى بىنهايت را كه در ساعتها و لحظات محدود سراغ قدرتپرست را مىگيرد ، درك كنيم .\r\n8 - آيا هيچ اتفاق افتاده است كه در بارهء تناقض وحشتناك قدرت ، لحظاتى بينديشد مىدانيد اين تناقض چيست قدرت كه تجسمى ناخودآگاه از پديده‌ها و واقعيتهايى ناخودآگاه است ، از ديدگاه قدرتمندان ، عين تجسم آگاهى\r\n","description":"","footnote":" ( 1 ) تاريخ هرودوت ص 7 و 8 . ","page_name":" 105 ","page_number":105},
  {"content":"\r\nو آزادى و قانون است . در نظر قدرتپرستان : فقط قدرت است كه ملاك همهء نيك و بدها و زشت و زيباييها و هشياريها و ناهشياريها است با اين تناقض حيرتآور كه هويت قدرت در ديدگاه قدرت پرستان دارد و حمايتكنندگان آن هم تاريخ بشرى را با همين هويت تفسير و توجيه ميكنند ، باز ادعاى تكامل عقلائى در و ديوار قرن بيستم را مىلرزاند 9 - آنچه كه براى شخص قدرتمند مطرح نيست ، نسبيت و وابستگى قدرتى است كه بدست آورده است . لذا او خود را از تهديد گذشت زمان كه فرسايندهء قدرت و بروز حوادث غير قابل پيشبينى و دگرگونيها در هدفگيرى و انتخاب وسيله به جهت دگرگون شدن واحدهاى سيستم انسان و طبيعت كه هميشه باز است و بروز تغييرات در فعاليتهاى مغزى و روانى خود او و يا رقيبانى كه به اصطلاح معمولى چهار چشمى در كمين او نشسته‌اند و غير ذلك در امان مىبيند 10 - هيچ ناتوانى وقيحتر از آن نيست كه بردهء يك پديدهء خود را مالك آن تلقى نمايد . اين بردگان قدرت هرگز به ذهن خود خطور نمىدهند كه بردگان ناهشيار قدرتى هستند كه وابسته به صدها عامل انسانى و طبيعى مىباشد .\r\nاينان قدرتى را مىپرستند كه از هزاران مثبتها و منفىها غير اختيارى و نامعلوم عبور مىكند و در اختيار آنان قرار مىگيرد و آنان هم با تمام ساده لوحى مستانه گمان مىبرند كه با همهء آزادى و اختيار قدرت را بدست آورده و مىتوانند آن را با كمال هشيارى و آزادى حفظ نمايند مثلا آن بيمارى كه در كودكى يا جوانى بسراغش آمده بود ، با خوردن يك غذاى مفيد كه كمترين اطلاعى از خواص طبى آن نداشته است ، منفى گشته است . دشمنانى كه او را براى از بين بردن تعقيبش مىكردند راه را گم كرده او را نديده‌اند . پس از عبور از دامنهء كوهى بهمنى سرازير شده است كه اگر چند لحظه در عبور از دامنهء كوه تأخير ميكرد ، زير آن بهمن متلاشى مىگشت . اين منفىها كه براى قدرتمند ، كانالى\r\n","description":"","footnote":"","page_name":" 106 ","page_number":106},
  {"content":"\r\nبسيار باريك باز كرده و او را به موقعيت فعليش رسانيده‌اند ، مورد توجه قرار نمىگيرند ، همچنين مثبتهاى غير اختيارى و نامعلوم ، مانند اين كه معشوقه اش لباس زيباى نظامى را دوست دارد و براى جلب نظر او وارد دانشكده نظام مىشود و تحت تعليم و تربيت يك استاد نظامى ماهر كه به هيچ وجه در اختيارش نيست مراتب نظاميگرى را سپرى مىكند ، آن گاه براى بدست گرفتن مراحلى از قدرت ، خوابها مىبيند و در رؤياها غوطه ور مىگردد و بدون آنكه شايستگى واقعى براى مديريت داشته باشد ، همرديفهايش در يك جنگ كشته مىشوند ، يا بازنشست و يا اخراج مىگردند و براى رسيدن او به قدرت راه باز مىشود .\r\n11 - از آن موقع كه تاريخ رسمى بشرى مطرح شده و احساس همنوعى كه احساس همدردى را به دنبال مىآورد . بروز كرده است و از آن موقع كه حد اقل هشياران بشريت متوجه شده‌اند كه آفرينندهء هستى ، محبت به مخلوقات خود دارد ، در هر جامعه اى در هر دورانى دريائى از اشك سوزناك براى شكمهاى گرسنه و بدنهاى برهنه ، ريخته شده است . اگر دوشادوش جريان سيل اين اشكهاى مقدس ، قطراتى هم در راه دلسوزى به نابودى قدرتمندان قدرتپرست كه بوسيلهء همان قدرت از انسانيت محروم گشته و دست به خودكشى با سلاح « من قهرمانم » زده‌اند ، ريخته مىشد ، قرنها پيش از اكتشاف باروت و سموم شيميائى و اتم هيدرژن ، حساب انسانهاى با قدرت تصفيه مىگشت و پرستشى بنام قدرتپرستى در قاموس بشرى پيدا نمىشد و بنى نوع انسانى مىتوانست با تحمل وجود ديگران ، زندگى كند . اگر همزمان با ريختن دريائى از اشكهاى سوزان براى شكمهاى گرسنه و بدنهاى برهنه و بىمسكن ، قطراتى هم بر ارواح تشنه و گرسنهء معرفت و نور ريخته مىشد ، بدون ترديد قدرتپرستان براى سيراب كردن تشنگى روحشان بدنبال مايع قرمز رنگى بنام خون نمىرفتند و براى اشباع گرسنگى روحشان دنبال گوشت و استخوان همنوع خود نمىرفتند و براى روشن ساختن تاريكىهاى درونشان بجاى نور معرفت ،\r\n","description":"","footnote":"","page_name":" 107 ","page_number":107},
  {"content":"\r\nسراغ برق شمشير را نمىگرفتند .\r\n12 - عشق و پرستش قدرت يك ناتوانى ديگرى نيز به وجود مىآورد كه با نادانى مطلق دست بهم داده قدرتمند را به پايكوبى روى شخصيت متلاشى شده اش وادار مىسازد . او انسان و جهان را از ديدهء مالكيت خود بر آن دو تماشا مىكند . نظم و هندسهء طبيعت و قوانين صحيح انسانى را در وجود خود متبلور مىبيند و چنين مىپندارد كه انسان و جهان نه پيش از او نظم و قانون داشته است و نه پس از او خواهد داشت خداوندا ، چه چاه عميق و تاريكى است كه اين ناتوانان در آن افتاده‌اند و كجا است آن طنابى كه بتواند اين چاه نشينان طبيعت را برون بياورد مولانا در اين باره اظهار يأس و نوميدى كرده است :\r\n\r\nدر چهى افكنده او خود را كه من\r\nدرخور قعرش نمىيابم رسن\r\nدر چهى افتاده كان را غور نيست\r\nآن گناه او است جبر و جور نيست\r\n\r\n\r\nقدرت در اختيار كسانى كه شخصيت انسانى آنان در نبرد با خودخواهى پيروز گشته است\r\n1 - اولين امتيازى كه انسانهاى پيروز در كارزار خودخواهى ، از بدست آوردن قدرت دارا مىگردند ، افزايش آگاهى و هشيارى آنان مىباشد ، زيرا قدرت كه امكان تصرف و ايجاد دگرگونى در طبيعت انسانها را در اختيار دارندهء قدرت مىگذارد ، شخصيت انسانى وى براى انجام مسئوليت ، خود را بر افزودن آگاهى ملزم مىبيند ، تا آنجا كه بتواند در كاربرد قدرت به خطا نيفتد و مرتكب خلاف تعهد نگردد .\r\n2 - قدرت در دست شخصيت رشد يافته همواره يك احساس ناتوانى بسيار ظريف و در نهايت عظمت را همراه دارد . اين احساس ناتوانى ناشى از توجه به اين حقيقت است كه مالك مطلق حيات و موت خدا است و بس و يك\r\n","description":"","footnote":"","page_name":" 108 ","page_number":108},
  {"content":"\r\nدر ميليارد احتمال خطار در خونريزى ، مساوى احتمال مبارزه با خدا را در بردارد بازوى قدرتمند على بن ابي طالب ( ع ) كه او را در رديف اول از سلحشوران قرون و اعصار قرار داده است ، وى را از بازى با شمشير سخت هراسناكش مىسازد و همواره در ميدانهاى نبرد كه مرز زندگى و مرگ است ، او را وادار مىسازد كه جنگ را تا عصر و نزديكى تاريكى به تأخير بيندازد ، زيرا ساعتهاى واپسين روز ، حالت خستگى و سستى پيش از ظهر است و در نتيجه خونريزى تقليل پيدا مىكند ، و كسانى كه مجروح شده‌اند ، از تاريكى استفاده كرده مىتوانند ميدان جنگ را ترك كنند و آنان كه رو به ميدان جنگ مىروند ، تاريكى شب مانع رسيدن آنان به مرز زندگى و مرگ شود و با غروب آفتاب درهاى ديگرى از رحمت الهى بر روى خاكنشينان باز مىشود و سربازان مىتوانند با دلهاى حساستر متوجه بارگاه خداوندى گردند . اين احساس ناتوانى كه مقدسترين توانائىهاى انسانى است ، رديف على بن ابي طالب ( ع ) را از قدرت - پرستان ناتوان جدا مىكند و او را حاكم بر قدرت نشان مىدهد نه محكوم و بردهء قدرت .\r\n3 - هر اندازه كه شاخه‌هاى مالكيت بر خود ، از نظر كميت و كيفيت افزايش پيدا مىكند ، از فشار جبرى قدرت كاسته مىشود .\r\n4 - تأسف و شكنجه اى كه قدرتمند مالك بر شخصيت خود ، در موقع خطاى قدرتش تمام سطوح روانى او را فرا مىگيرد و هستى او را در تاريكىها فروميبرد ، بسيار ناگوارتر از سوز و گداز كسى است كه خطاى قدرتمند گريبان او را گرفته است .\r\n5 - بدان جهت كه بهره بردارى از قدرت براى مالك شخصيت خود ، از روى محاسبهء عقل و وجدان صورت مىگيرد ، هراسى از رويدادهاى محاسبه نشده و دشمنان كمين گرفته به خود راه نمىدهد ، زيرا اين قدرتشناس با هدف - گيرى والائى كه دارد ، تا آنجا كه مقدور است مسامحه در تحصيل قدرت\r\n","description":"","footnote":"","page_name":" 109 ","page_number":109},
  {"content":"\r\nمشروع و به كار بردن آن روا نمىدارد ، و بدانجهت كه او هرگز شخصيت خود را بازيچهء قدرت ناآگاه نمىكند ، لذا در برابر رويدادهاى ناگهانى و عرض اندام دشمنان قويتر ، كمترين نگرانى و دلهره از احساس امكان شكست ظاهرى نخواهد داشت ، زيرا او به خوبى ميداند كه مهم نيست كه او چه قدرتى دارد و كاربرد اين قدرت چيست مهم آن است كه او قدرت را وسيله اى براى نظم « حيات معقول » انسانها و بهره بردارى از طبيعت در راه وصول به آن حيات تلقى نموده و از روى آگاهى و اختيار مرتكب خطا نشود . او به خوبى ميداند كه نه طرز تفكرات او مىتواند سيستم رويدادهاى طبيعى و انسانى را ببندد و نه قدرتى كه در اختيار دارد ، آن چنان مطلق است كه از تزلزل و فنا در امان بماند .\r\nكسانى كه شخصيت خود را در نبرد با تمايلات و خودخواهىها پيروز ساخته‌اند ، نه تنها قدرت را تعيين كنندهء سرنوشت خويش و ديگر انسانها تلقى نمىكنند ، بلكه هر امتيازى كه بدست مياورند ، آن را مانند آب رودخانه اى مىدانند كه موجوديت آنان مجرائى براى آن آب است كه در آن جريان پيدا مىكند و به مزارع حيات انسانها مىرسد و آنها را سيراب مىنمايد .\r\n6 - در آن هنگام كه قدرت آن انسانى كه مالك شخصيت خويش است ، سير نزولى پيش مىگيرد و رو به زوال مىرود ، احساس بىنيازى روح از آن قدرت رو به زوال از يك طرف و اطمينان به برداشت محصول مفيد در روزگار قدرت از طرف ديگر ، نه تنها كمترين ناگوارى براى او بوجود نمىآورد ، بلكه حالت لذت بار كسى را در خود مىبيند كه با تحمل مشقت و رنج ، تكليف خود را انجام داده و تعهد خود را ايفاء نموده است .\r\n\r\nتكامل يا نابود شدن قدرتها كه مايهء حيات انسانها است بدست يكديگر\r\nبيائيد شوخىها را كنار بگذاريم و اصطلاحات جالب فلسفهء سياسى را براى مدتى بايگانى كنيم و يك عزاى جهانى براى همهء جوامع بشرى اعلان\r\n","description":"","footnote":"","page_name":" 110 ","page_number":110},
  {"content":"\r\nنمائيم كه ساعتى در اين عزاى عمومى بنشينيم ، و يك انسان نابود شده در كشاكش قدرتها را به سخنگويى عزاى عمومى انتخاب كنيم و ببينيم اين انسان به شرط آنكه از نتايج متلاشى شدن قدرتها با دست يكديگر آگاه بوده باشد ، چه سخنى قابل توجه بما خواهد گفت جاى ترديد نيست كه اين شخص سخنهاى زيادى براى گفتن خواهد داشت ، ولى هيچيك از آنها از نظر اهميت با اين پرسش برابرى نخواهد كرد كه بگويد : آقايان قدرتمداران از فراعنهء مصر گرفته تا قدرت زدگان امروز ، من كارى با دفاع از جان آدميان ندارم ، من كارى با آن ندارم كه در كشتارگاه تاريخ چه گذشته است ، كارى با آن هم ندارم كه در بارهء تلخى متلاشى شدن حيات انسانها زير چنگالهاى شما ، بر بشريت چه گذشته است .\r\nمن يك سؤال دارم و بس : اگر شما با همهء اين تبهكاريها و خونآشامىها مشغول دريدن انسانها بوديد و ادعاى تكامل عقلانى نمىكرديد ، باز من حق هيچ پرسشى را در اين باره به خود نمىدادم چنان كه حق پرسش نابودى خرگوش ناتوانى را در زير پنجهء پلنگ و شير به خود نمىدهيم ، ولى شما ادعاى تكامل عقلانى نموده قرنها است كه خود را سرسبد محصول خلقت معرفى مىكنيد .\r\nآيا اين تكامل عقلانى شما حكم مىكند كه قدرتها كه مايهء حيات انسانها است در راه نابودى خود به كار بيفتند آيا يكى از مختصات تكامل عقلانى خودكشى است آيا عاليترين جلوهء تكامل عقلانى آتشزدن بر مواد حياتبخش طبيعت و انرژىهاى مغزى و عضلانى بشرى است كه ادامهء حيات نسلهاى آينده را غير ممكن بسازد آيا معناى تكامل عقلانى : من ، من ، من است با اين تكامل عقلائى پيش برويد ، برويد تا ببينيم بكجا خواهد رسيد ، طنين قهرمانى و غرور و افتخار شما ، خاكستر اجسادتان را تا كهكشانها خواهد برد\r\n","description":"","footnote":"","page_name":" 111 ","page_number":111},
  {"content":"\r\n33 ، 34 ، 35 ، 36 ، 37 - فقبحا لكم و ترحا ، حين صرتم غرضا يرمى : يغار عليكم و لا تغيرون و تغزون و لا تغزون و يعصى اللَّه و ترضون ( زشتى و اندوه بر شما باد ، زيرا كه شما نشانه هايى بر تيرهاى دشمن گشته‌ايد . غارت مىشويد ، و هجوم نمىبريد ، مورد حمله و كشتار قرار مىگيريد ، حمله نمىكنيد . بر امر خدا معصيت مىشود و شما رضايت مىدهيد .\r\n\r\nشما سست عنصرها دو معصيت بزرگ مرتكب مىشويد\r\nمعصيت يكم اين كه - حيات خود و دودمان و جامعهء خود را مانند خس و خاشاك ناچيز زير پاى طوفانهاى نابود كنندهء شمشيرها و خواسته‌هاى دشمنتان پايمال مىكنيد . شما آبروى جان را كه مطلوب مطلق در متن طبيعت است مىريزيد شما پستتر از هر حيوان پست و محقريد ، هيچ حيوانى پيدا نمىشود كه جان خود را دو دستى به دشمن خود تقديم نمايد . چه معصيتى بزرگتر از اين كه ارزش با ارزشترين واقعيات جهان را كه عبارتست از جان و حيات ، يا نمىشناسيد و يا اگر هم مىشناسيد ، از حفظ و نگهدارى آن ، زبون و ناتوانيد .\r\nنخستين دشمن بىامان و بىرحم شما ، خود شمائيد كه باتلقين ناتوانى بر خويشتن ، قدرت را كه نعمت الهى است محو و نابود مىسازيد .\r\nمعصيت دوم - نافرمانى دستورات خداوندى است . مگر نمىبينيد در هر غارت و هجومى كه در جوامع شما صورت مىگيرد ، جانهاى آدميان كه شعاعى از خورشيد الهى بر آنها تابيدن گرفته است ، در خاك و خون مىغلطند مگر ناله‌ها و فريادهاى كودكان خردسال و كهنسالان ناتوان را نمىشنويد مگر از اصول مسلم مكتب شما اين نيست كه اگر در جامعه اى يك مظلوم فرياد بزند و براى نجات جانش كمك بطلبد ، و كسى او را يارى نكند ، همهء مردم آن جامعه مسئول جان آن مظلوم خواهند بود اگر بگويم : شما با آن جنايتكاران در جنايتى كه بجوامع شما وارد مىآورند ، شريك هستيد ، خيلى ناراحت خواهيد گشت ، ابرو درهم خواهيد\r\n","description":"","footnote":"","page_name":" 112 ","page_number":112},
  {"content":"\r\nكشيد و خواهيد گفت : امير المؤمنين چه مىگويد مگر ما شمشير بدست گرفته ، بجان مردم جامعهء خودمان افتاده‌ايم نه هرگز ، من چنين چيزى نمىگويم ، بلكه مىگويم : بهانه در آوردن و از اين طرف و از آن طرف رفتن و تلقين ناتوانى ، عرضه كردن حيات خود بر لبهء شمشير دشمن ضد جانهاى بشرى است ، شما با اين عرضه كردن ، كمك بر دشمن مىكنيد .\r\nوَ مَنْ اعانَ عَلى قَتْلِ امْرِءٍ مُسْلِمٍ جاءَ يَوْمَ الْقِيامَةِ مَكْتُوباً بَيْنَ عَيْنَيْه : آيِسٌ مِنْ رَحْمَةِ الله ( اگر كسى به كشتن يك انسان مسلمان كمك كند ، روز قيامت به عرصه محشر وارد مىگردد ما بين دو چشمش نوشته شده است : « اين شخص از رحمت خداوندى مأيوس و نااميد است » يا « مأيوس و نااميد باد اين شخص از رحمت خداوندى » آيا كسى كه نشسته و مىبيند يك انسان در آب غرق مىشود و او مىتواند آن را نجات بدهد ، آن قدر بنشيند تا آن انسان غرق شود ، آيا كمك به مرگ او نكرده است\r\n38 ، 39 ، 40 ، 41 ، 42 ، 43 ، 44 - فإذا امرتكم بالسّير اليهم فى ايّام الحرّ قلتم هذه حمارّة القيظ امهلنا ينسلخ عنّا الحرّ . و اذا امرتكم بالسّير اليهم فى الشّتاء قلتم هذه صبارّة القرّ . امهلنا ينسلخ عنّا البرد : كلّ هذا فرارا من الحرّ و القرّ فاذا كنتم من الحرّ و القرّ تفرّون ، فانتم و اللَّه من السّيف افرّ . ( هنگامى كه در روزهاى گرم دستور حركت به سوى دشمن مىدهم ، مىگوئيد : اين روزها هوا گرم و سوزان است ، بما مهلت بده تا گرما شكسته شود و هنگامى كه در روزهاى سرد دستور حركت مىدهم ، مىگوئيد اين موقع سرماى شديد است ، بما مهلت بده تا سرما از ما دور شود ، همهء اين بهانه جوئىها براى فرار از گرما و سرما است . اگر شما از گرما و سرما گريزان باشيد ، به خدا سوگند كه از شمشير گريزانتر خواهيد بود . )\r\n","description":"","footnote":"","page_name":" 113 ","page_number":113},
  {"content":"\r\nاى قدرتمندان متكى به حق ، تا كى با تلقين ناتوانىها بر خويشتن ، قدرت واقعى خود را محو و نابود خواهيد ساخت خداوندا .\r\n\r\nزين همرهان سست عناصر دلم گرفت\r\nشير خدا و رستم دستانم آرزوست\r\nزين خلق پر شكايت و گريان شدم ملول\r\nآنهاى و هوى نعرهء مستانم آرزوست\r\n\r\nمولوى\r\nكجا است مالك ، آن فرزند اشتر ، نجاتدهندهء جانهاى ستمديدگان از شمشير بران ضد انسانها كجا رفت عمار بن ياسر كه گذشت ساليان عمر ، ناتوانش نكرد و روح هميشه بهارش سرما و گرماى فصول اين كرهء خاكى را به درونش راه نداد اى ابو ذر ، ترا مىجويم كه دشت سوزان ربذه را كه تنها حشرات زمينى آن ، حيات را به ياد مىآورد ، بر هواى بهشتى و كاخهاى مجلل شام معاويه نشين ترجيح دادى اى مردم سست عنصر ، مگر آفتاب سوزان بر آن مردان راه حق و حقيقت نسيم سرد بود مگر فضاى زمهريرى بيابانهائى كه براى نبرد پشت سر مىگذاشتند ، براى آنان شعله‌هاى آتش مىفرستاد آيا كالبد آنان از عناصرى تشكيل يافته بود كه سرما و گرما تأثيرى در آنها نداشت اين گونه سئوالات و صدها سؤال ديگر كه از اين سئوالات مشتق مىشود و يا در پشت پردهء آنها ، بعنوان مسائل بنيادين وجود دارد ، يك پاسخ بيشتر ندارد و آن اينست كه آن رهگذران مسير رشد و كمال با ارادهء خود قدرت بوجود مىآورند و شما با تلقين ناتوانى ، قدرت و اراده را با هم مىكوبيد و آنها را محو و نابود مىسازيد . سرتاسر تاريخ بشرى و مشاهدات بسيار فراوان و تجارب كاملا اطمينانبخش ، اين حقيقت را اثبات كرده است كه به اضافهء خاصيت سازش\r\n","description":"","footnote":"","page_name":" 114 ","page_number":114},
  {"content":"\r\nطبيعى بدن و پديده‌هاى آن با هواها و محيطهاى گوناگون ، هنگامى كه اراده دست به كار مىشود ، موانع نه تنها در پيش پاى آدمى مقاومت خود را از دست مىدهند ، بلكه به جهت اوج گرفتن فعاليتهاى روانى و بازشدن استعدادها ، همان موانع ابعاد و جنبه‌هاى توافق و همگامى خود را با حركت مطلوب بروز مىدهند . اين كه مولوى مىگويد :\r\n\r\nباده از ما مست شدنى ما از او\r\nقالب از ما هست شدنى ما از او\r\n\r\nنمىخواهد واقعا اثبات كند كه پديده اى از درون ذات ما بيرون مىآيد و داخل مايعات مستكننده وارد مىشود و خاصيت مستى را در آنها به وجود مىآورد و او نمىگويد كه روح وارد كرهء خاكى مىشود و عناصرى را به وجود مىآورد و آنها را درهم مىآميزد و قالب بدن ما را از نيستى به هستى در مىآورد .\r\nبلكه مقصودش اشاره به معنائى است كه ما بطور مختصر متذكر شديم و آن اينست كه قدرت و اراده و ساير استعدادهاى آدمى بقدرى از نيروى تأثير برخوردار است كه مىتواند واقعيات هستى موجود را به سوى هدفهاى خود توجيه نمايد . و چون اين قدرت وارده و استعدادها محدود و مشخص و قابل قالبگيرى نيستند ، لذا حركت آدمى در اين دنيا بر اصل امكان بنا شده است ، تا آن گاه كه عدم امكان و ناتوانى بطور قطع و از روى حس و برهان يقينى اثبات شود ، مانند پريدن به نقطه اى مرتفع از هوا ، بدون وسيلهء مناسب و جهش از يك جويبار به عرض صد متر . 46 ، 47 ، 48 ، 49 ، 50 ، 51 ، 52 ، 53 - يا اشباه الرّجال و لا رجال ، حلوم الأطفال و عقول ربّات الحجال ، لوددت انّى لم اركم و لم اعرفكم معرفة - و اللَّه - جرّت ندما و اعقبت سدما ، قاتلكم اللَّه لقد ملأتم قلبى قيحا و شحنتم صدرى غيظا و جرّعتمونى نغب التّهمام انفاسا ( اى نامردان مردنما ، رؤياهاى كودكان در دلتان ، عقول زنهاى حجله نشين [ در مغزتان 
  ] ، اى كاش شما را نمىديدم و نمىشناختم ، سوگند\r\n","description":"","footnote":"","page_name":" 115 ","page_number":115},
  {"content":"\r\nبه خدا ، اين شناخت ، براى من پشيمانى آورد و اندوه‌ها بدنبال داشت .\r\nخدا نابودتان كناد ، قلبم را از خونابه پر كرديد و سينه‌ام را از خشم مالامال نموديد و غم و اندوههاى متوالى را جرعه پس از جرعه به من خورانديد .\r\n\r\nرهبر رهبران انسانيت مىنالد و فرياد مىزند\r\nاو انسانست و از شغل سياستهاى حرفه اى كه انسان و آرمانهايش را حتى بعنوان جزء صدم از موضوعات كارش به حساب نمىآورد ، متنفر است .\r\nاو آنچه را كه به رسميت مىشناسد و آن را محور اصلى كار خود قرار مىدهد ، انسان است و هيچ ناله و آهى از درون مردم قلمرو زمامداريش سر نمىكشد ، مگر اين كه در سطوح روانى او طنين مىاندازد . مگر نديديم كه آزار شدن يك زن غير مسلمان در جامعه اى كه وى رهبريش را در اختيار دارد ، از نظر او مساوى مرگ بود اين همان رهبر است كه در نامهء خود به عثمان بن حنيف مىنويسد : اقنع من نفسى ان يقال لى امير المؤمنين و لا اشاركهم فى مكاره الدّهر ( آيا در بارهء شخصيتم به همين قناعت كنم كه به من امير المؤمنين بگويند و در ناگواريهاى روزگار با مردم شركت نداشته باشم ) او مردم جامعه را مشتى موجود جاندار كه جانش وابستهء زمامدار مقتدر باشد ، نمىداند . او مردم را مانند برگهاى خزانى در برابر طوفان تمايلات زمامدار تلقى نمىكند ، او از يك افق بسيار و الا به آن مردم مىنگرد كه جان دارند ، من دارند ، شخصيت دارند ، خواسته‌هاى معقول دارند و او است كه مسئول بارور ساختن همهء آنها است . هيچ جاى ترديد نيست كه اين رهبر كه از پيشتازان * ( الَّذِينَ قالُوا رَبُّنَا الله ثُمَّ اسْتَقامُوا ) * ( 1 ) \r\n( آنان كه گفتند پروردگار ما الله است\r\n","description":"","footnote":" ( 1 ) الاحقاف آيهء 13 . ","page_name":" 116 ","page_number":116},
  {"content":"\r\nو سپس بر اين گفتار در همهء شئون حياتى استقامت ورزيدند ) و از رهبران كاروانيان * ( يُثَبِّتُ الله الَّذِينَ آمَنُوا بِالْقَوْلِ الثَّابِتِ فِي الْحَياةِ الدُّنْيا وَفِي الآخِرَةِ ) * ( 1 ) \r\n( خداوند آنانرا كه ايمان آورده‌اند ، با گفتار و تعهد ثابت در زندگى دنيوى و اخروى ثابت نگه ميدارد ) مىباشد ، كمترين مسامحه اى در انجام تكليف روا نداشته است و كوچكترين تخلفى از تعهد برين كه با خدا در بارهء انسانها ( كه بمنزلهء عيال خداوندى هستند ) انجام نداده است . طرق مختلف انسانشناسى و جهانبينى را بر آنان هموار نموده است . هيچ كوتاهى در بارهء گستردن عدالت براى عموم مردم روا نداشته است .\r\nنه ثروتى از دنيا اندوخته و نه دل به مقام و جاه بسته است . دانش و بينش او به روى پردهء طبيعت همچنان است كه به پشت پردهء طبيعت ، تا آنجا كه مىگويد : لو كشف الغطاء ما ازددت يقينا ( اگر پرده از روى واقعيات برداشته شود ، بر يقين من نيفزايد ) او در عين حركت در بالاترين قله‌هاى انسانيت و مشاهدهء واقعيات ، بادمسازى از معمولىترين فرد در زندگانى امتناعى ندارد . اين ابر مرد چه ديده است\r\n\r\nراز بگشا اى على مرتضى\r\nاى پس از سوء القضاء حسن القضا\r\nاى على كه جمله عقل و ديده اى\r\nشمه اى وا گو از آنچه ديده اى\r\n\r\nمولوى\r\nبا اين حال اين رهبر رهبران مىنالد و فرياد برمىآورد و مردم را نفرين مىكند .\r\nبا اين كه او مىتوانست به سنت ديرينهء سياستمداران معمولى عمل كرده ، با گفتارهاى ساختگى و يا وعده‌ها و تهديدهاى تصنعى و با نرمشهاى مخملى و خشونتهاى شمشيرى و با سازشكارى با قدرتمندان از خدا و از انسان بى خبر ،\r\n","description":"","footnote":" ( 1 ) ابراهيم آيهء 27 . ","page_name":" 117 ","page_number":117},
  {"content":"\r\nراه سلطه بر آن مردم را براى خود هموار بسازد ولى او مىنالد و فرياد برمىآورد و مانند نوح آنانرا نفرين مىكند و از پاى در آمدن آنانرا آرزو مىكند ، ولى دست به مكرپردازىهاى سياسى و بازى با تفكرات و شخصيت آنان نمىبرد .\r\nچرا براى آنكه محو شدن آنان در نتيجهء تبهكارىها و رذالتهاى خود كه قانون الهى است ، مستند به مشيت آن آفرينندهء مطلق است ، ولى مكر - پردازى و به بازى گرفتن تفكرات و شخصيتهاى آدميان باضافهء اين كه بر دردهاى روانى همان مردم مىافزايد ، [ چنان كه از آغاز تاريخ تاكنون شاهد دردافزائى سياستهاى حرفه اى بوده‌ايم 
  ] همان اصول و هدفها را تباه مىسازد كه على بن ابي طالب ( ع ) ساخته شدهء آنها است و براى آنها زندگى مىكند . بعبارت ديگر محو و نابود شدن مردم در اثر نتايج تباهىها و رذالتهاى خود ، خاموش شدن زندگى معمولى حيوانى است كه به پستىها سقوط كرده است ، در صورتى كه ادارهء حيات انسانها با مكرپردازى و با بازى گرفتن استعدادها و شخصيتهاى كمال جوى آدميان ، شعله ور ساختن و تباه كردن آن « حيات معقول » است كه تجسم آن و لو در يك فرد ، تفسير كنندهء هدف والاى زندگى و جهان هستى مىباشد .\r\nبراى توضيح اين حقيقت كه درد و اندوه امير المؤمنين از رذالتها و خودكامگىهاى مردم آن جامعه معلول احساسات خام و ابتدائى نبوده ، بلكه با تمام احساسات تصعيد شده اش ، زجر و شكنجه مىديد ، بحثى را در بارهء دو نوع احساسات : ( خام و تصعيد شده ) مطرح مىكنيم : مىگويند : زندگى براى كسى كه با احساسات زندگى مىكند ، اندوه بار است كه با كمى شوخى مخلوط است و براى كسى كه با تعقل محض زندگى مىكند ، فكاهى و مسخره است و براى كسى كه هم با احساسات و هم با تعقل زندگى مىكند فاجعه اى دردناك است . از اين سخنان بطور فراوان چه در شرق و چه در غرب از ذهن بعضى\r\n","description":"","footnote":"","page_name":" 118 ","page_number":118},
  {"content":"\r\nاز نويسندگان تراوش كرده و روى كاغذها ثبت شده است .\r\nالبته مسلم است كه اين گونه جملات برخى از افكار را به خود جلب مىنمايد و آنها را يك حقيقت مسلم مىپندارند . و ممكن است جملاتى كه در مواردى از نهج البلاغه كه بازگو كنندهء تأثرات امير المؤمنين عليه السلام در تأييد مضامين فوق است ، مورد استشهاد قرار بدهند و بگويند : چون امير المؤمنين هم با احساسات زندگى ميكرد و هم با تعقل ، لذا زندگى براى او يك تراژدى ( فاجعهء دردناك ) بوده است .\r\nبه نظر مىرسد مضامين فوق از يك ديدگاه ادبى نزديك به مرزهاى روانى - فلسفى گفته شده است . و تطبيق آنها بر زندگى امير المؤمنين ناشى از بى اطلاعى از شخصيت آن بزرگوار بوده است . ما براى توضيح اين مطلب ، احساسات و تعقل را بطور اختصار مطرح مىكنيم تا ببينيم آيا مضامين فوق صحيح است يا نه بطور كلى احساسات عبارتست از تموج روانى و هيجان در هنگام ارتباط با پديده‌ها و واقعيات كه به نوعى از انواع ، دريافتكننده را تحت تأثير قرار مىدهند و دريافتكننده در برابر آنها مقاومت خود را از دست مىدهد . اگر شخصيت دريافتكننده همواره با روان تأثرپذير با عوامل محرك رو برگردد ، جاى ترديد نيست كه تناقضهائى كه از عوامل محرك ، درون چنين شخصيتى را جولانگاه خود قرار مىدهند ، نتيجه اى جز اندوه مستمر ببار نخواهند آورد . ولى اين روش زندگى نه مىتواند تحركات احساساتى را بطور مطلق محكوم كند و نه مىتواند احساسات را بطور عموم مقابل تعقل قرار بدهد .\r\n\r\nزندگى با احساسات خام\r\nتوضيح اين كه احساسات دو حالت اساسى دارد : حالت يكم - ابتدائى و خام چنان كه در كودكان و افراد رشد نيافته ديده\r\n","description":"","footnote":"","page_name":" 119 ","page_number":119},
  {"content":"\r\nمىشود . اين نوع يا اين حالت از احساسات معمولا در انسانهايى است كه عناصر نيرومند روانى ، شخصيت آنان را پىريزى نكرده و از مرحلهء بازتابى به مرحلهء فعاليت نرسانيده است . در نتيجه از بررسى و ارزيابى عوامل و انگيزه هايى كه احساسات را به حركت در مىآورند ، ناتوانند . از هر پديده اى كه در جهان طبيعت يا در قلمرو انسانى رخ مىدهد ، توقع دارند كه سطوح شخصيت آنانرا بنوازد و فوراً جاى خود را بيك پديدهء نوازشگر ديگر بدهد .\r\nولى نه جهان طبيعت و نه انسانها چنين تعهدى را نكرده‌اند كه همواره با چهره اى دلارام و هويتى دلپذير سراغ اين انسان احساساتى را بگيرند .\r\nآيا زيباتر و با عظمتتر از عدالت چيزى وجود دارد با اين حال اگر روزى عدالت با بالهاى زرينش در بالين آدمى بنيشيند و حق او را كه ديگران به يغما برده بودند ، بگيرد و با دو دست نوازشگر آن را تقديم او نمايد ، روزى ديگر براى گرفتن حق ديگران ، با شمشير حقطلب سراغش را خواهد گرفت . اگر كسى عدالت را در هنگام نوازش با آن قيافهء ملكوتيش ببيند و به شخصيت خود بقبولاند كه عدالت يعنى همين ، و با همين قيافهء ملكوتى با بالهاى فرشتگان ، و تحت تاثير چنين احساس خام عدالت را تفسير كند و بخندد و دست بيفشاند و پاى بكوبد ، در آن روز كه با بالهاى قانون و شمشير حقطلب به دست ، بسراغش آيد ، گريستن آغاز خواهد كرد و دستها را گره كرده به مغزش فرو خواهد كوفت و پاهايش از راه رفتن باز خواهد ماند و اگر زندانگير نباشد ، زمينگير خواهد گشت .\r\nدر آن هنگام كه آدمى با ديدن بعضى از زيباييها و عظمتها و ارزشهاى انسانى ، چنان تحت تأثير قرار بگيرد كه از انسانشناسى به انسان پرستى گام بگذارد ، در آن روز كه با چهره هائى مانند چنگيز و نرون روبرو شود تغيير موقعيت از انسان پرستى به انسان دشمنى دمار از روان او در مىآورد ، آرى ، اندوه سهل است كه اختلال روانى تباهش خواهد ساخت .\r\n","description":"","footnote":"","page_name":" 120 ","page_number":120},
  {"content":"\r\nاين احساسات خام حتى گاهى مغزهاى متفكر بشرى را كلافه مىكند ، توقعات و انتظارها چنان تحت تأثيرشان قرار مىدهند كه فراموش ميكنند كه صدها گره و مشكلات زندگى را با تعقل و ديگر عوامل درك و شناخت باز كرده‌اند ، ناگهان فرياد مىزنند كه :\r\n\r\nسينه مالامال درد است اى دريغا مرهمى\r\nجان ز تنهائى به لب آمد خدايا همدمى\r\n\r\nتا جائى كه انسان و جهان براى اين مغزها چنان اندوهبار مىآيد كه مىگويد :\r\n\r\nآدمى در عالم خاكى نمىآيد بدست\r\nعالمى ديگر ببايد ساخت و ز نو آدمى\r\n\r\nاين هم كه امكان ندارد و ما نمىتوانيم جهانى نو و انسانى نوتر بوجود بياوريم ، پس چكار بايد كرد اين سؤال كه از جهش از احساسات به تعقل محض در بارهء انسان و جهان بوجود آمده است ، به همان فاجعه دردآگين منجر مىشود كه در عنوان بحث مطرح كرده‌ايم . لذا مىگويد : دست از اين احساسات و اين تعقل محض بردار و برخيز\r\n\r\nخيز تا خاطر بدان ترك سمرقندى دهيم\r\nكز نسيمش بوى جوى موليان آيد همى\r\n\r\nحافظ\r\nمغزهاى ديگرى هم پيدا مىشوند و با همه گونه اشخاص نشست و برخاست مىكنند ، با مردمى كه در حماقت به حد نصاب رسيده‌اند ، تا آنان كه در قدرت عقلانى و احساسات تصعيد شده برهان المحققين شده‌اند ، دمساز ميشوند و شخصيت آنان تحت تأثير هيچ يك از آن گروهها قرار نمىگيرد و به راه تكامل معرفت خود مىروند :\r\n\r\nمن بهر جمعيتى نالان شدم\r\nجفت خوشحالان و بد حالان شدم\r\n\r\nمن آنان را شناختم اما آنان :\r\n","description":"","footnote":"","page_name":" 121 ","page_number":121},
  {"content":"\r\n\r\nهر كسى از ظن خود شد يار من\r\nو ز درون من نجست اسرار من\r\n\r\n\r\nزندگى با احساسات تصعيد شده\r\nمقصود از احساسات تصعيد شده اينست كه تأثر روان از انگيزهء احساسات مانند يك معلول ماشينى از يك علت ماشينى نبوده ، بلكه پيش از آنكه انگيزهء احساسات در روان آدمى تأثير ايجاد كند ، از مجموع نيروها و عناصر شخصيت شناخته شده ، ارزيابى شده باشد . هر اندازه كه معرفت آدمى در بارهء آن انگيزه‌ها و شئون مربوط به آنها بيشتر بوده باشد تأثر از آنها معقولتر خواهد بود . بعنوان مثال يك فرد عادى وارد يك منظرهء زيبا و لذت بار مىگردد ، جاى ترديد نيست كه با تماشاى آن منظره احساسات گوناگون اين فرد خواهد جوشيد و ممكن است زيبائى منظرهء مفروض بقدرى عالى باشد كه تماشاگر باصطلاح معمولى از خود بى خود شود . اما اگر فرض كنيم فردى ديگر وارد آن منظره مىشود كه مناظر زيادى را ديده و در بارهء واحدهاى تشكيلدهنده آن و همچنين در بارهء مجموعه‌هاى نسبى و مجموعهء كلى آن مناظر ، معلومات و دريافتهاى فراوانى دارد ، هيچ جاى شك نيست كه اين فرد از منظرهء مفروض ، تأثيرى را كه فرد عادى پيدا مىكند ، نخواهد داشت زيرا انگيزگى و تحريك زيبائى آن منظره بوسيلهء معلومات و دريافتهاى فراوان پيشين تفسر و توجيه شده و كيفيت تأثرش عالىتر و مخلوط با فعاليتهاى ديگر ابعاد روانى او خواهد بود . احساساتى كه بچنين شخصى دست خواهد داد ، احساساتى است تصعيد شده ، نه احساسات خام .\r\nيك مثال ديگر براى توضيح احساسات تصعيد شده در نظر مىگيريم : در كوچه اى جنايتى واقع شده ، جسدى بيجان روى خاك و خون غلطيده و جراحتهاى وارد بر پيكر مفروض ، بيرحمى و شقاوت وقيحانهء قاتل را مجسم نموده و نمايانگر ناتوان شدن مجنى عليه در برابر ضربات بيرحمانهء قاتل\r\n","description":"","footnote":"","page_name":" 122 ","page_number":122},
  {"content":"\r\nجنايتكار مىباشد . احساسات مردم تماشاگر با ديدن جنايت مفروض بسيار گوناگون مىباشد . شايد وقاحت و پليدى جنايت بعضى از تماشاگران را بقدرى تحت تأثير قرار بدهد كه واقعاً از خود بى خود شوند و چه بسا كه به نوعى اختلال روانى دچار شوند . در آن حال كارشناس مسائل جنائى وارد صحنه مىشود و به تماشا و بررسى جنايت مىپردازد . يقينى است كه اين كارشناس هم بدانجهت كه انسان است از آن منظرهء دردناك متأثر شود ، ولى بدون اين كه اين تأثر بتواند نيروى محاسبات و بررسىهاى جنايت را كه بوسيلهء معلومات و قوانين مربوطه به فعاليت مىافتد ، خنثى نمايد ، كارشناس به بررسى و محاسبات خود مىپردازد .\r\nاحساسى كه اين شخص در برابر جنايت دارد ، يك احساس تصعيد شده اى است كه سطوح روانى و نيروهاى فعال مغز او را مختل نمىسازد . از اين دو مثال به خوبى روشن مىشود كه مقصود از احساسات تصعيد شده بروز حالات غير طبيعى در انسان نيست ، بلكه آن پديده‌هاى روانى است كه شخصيتهاى رشد يافته با همكارى معلومات و دريافت شده‌هاى منطقى و تجربى در برابر انگيزه‌ها از خود بروز مىدهند . بنا بر اين ، معناى احساسات تصعيد شده نفى خاصيت تأثرپذيرى انسان از انگيزه‌هاى محرك احساسات نيست ، بلكه نشان - دهندهء رشد شخصيت در ابعاد گوناگون است . و اين تفسير در بارهء احساسات تصعيد شده غير از تفسيرى است كه بعضى از روانكاوان دوران معاصر مطرح مىكنند و مىگويند : احساسى كه تصعيد مىشود ، نوعى ديگر از احساس ابتدائى طبيعى است ، مثلا احساسات هنرى ، تصعيد شده از احساسات جنسى است كه سركوب شده است . اين گونه تفسيرها در نيروها و ابعاد روانى ، نه تنها هيچ مشكلى را حل نمىكند ، بلكه خلاف مشاهدات عينى ما است كه مىبينيم آنچه را كه مادهء خام احساسات تصعيد شده فرض مىشود ، دوشادوش يكديگر در روان انسانها به فعاليت مىپردازند ، مثلا با اشباع كامل و آزادانهء غريزهء جنسى ، فعاليتهاى هنرى هم در همان انسان در حد اعلا است . باضافه اين كه\r\n","description":"","footnote":"","page_name":" 123 ","page_number":123},
  {"content":"\r\nماهيت لذت جنسى و آثار و خواص آن و احساساتى كه در موقع هيجان اين غريزه بوجود مىآيد ، با ماهيت و ديگر لوازم لذت هنرى و ريشه‌هاى خلاقيت آن هيچگونه شباهتى ندارد . به نظر مىرسد كه در تفسير احساسات تصعيد شده در روانكاوى و روانشناسى معاصر نيز ، ذوقپردازى در نتيجهء پافشارى به اصول پيش ساخته كار خود را كرده است .\r\nبهر حال اين جمله كه مىگويد : « كسى كه با احساسات زندگى مىكند ، زندگى او درام است » از يك جريان عادى سخن مىگويد و در عين حال مردم را از امكان رشد دادن شخصيت براى آمادگى به احساسات تصعيد شدهء غافل نگه ميدارد . شعرا و نويسندگان ادبى عاليمقام كه آثار برجسته و سازنده در تاريخ بشرى بوجود آورده‌اند ، دستخوش احساسات خام نبوده با احساسات تصعيد شده با مردم سخن گفته‌اند و مقصودى جز تحريك احساسات تصعيد شدهء انسانها ، يا روشن ساختن راه تصعيد احساسات آنان نداشته‌اند . بينوايان ويكتور هوگو ، جنگ و صلح تولستوى يادداشتهاى زيرزمينى داستايوسكى ، پنج حكايت شكسپير ، اين آثار در پيش برد تكامل بشرى گامهاى مؤثرى را برداشته‌اند . با اين كه محتويات كتابهاى اينان نه با منطق رياضى اثبات شده است و نه با فلسفهء علوم تحققى محض و نه از تجربه در روى نمودهاى فيزيكى و فيزيولوژيكى انسانها ، بلكه استخوان بندى اين آثار سازنده با عناصرى از احسات تصعيده شده اى است كه در متن حيات انسانها و لابلاى سطوح روانى آنان در جريان است . حال به اين سؤال توجه كنيد : آيا كسى كه با احساسات زير زندگى مىكند ، زندگى او دردناك و اندوهبار است كه با شدت تدريجى براى روان او بيمارى را به ارمغان مىآورد 1 - « شب پيش از خفتن باز گفت : هرگز نه از دزدان بترسيم ، نه از آدمكشان اينها خطرات بيرونىاند ، خطرات كوچكند ، از خودمان بترسيم ، دزدان واقعى\r\n","description":"","footnote":"","page_name":" 124 ","page_number":124},
  {"content":"\r\nفتواهاى بىدليل ما هستند ، آدمكشان واقعى نادرستىهاى ما هستند ، مهالك بزرگ در درون ما است » ( 1 ) \r\n2 - « هنگامى كه ميخ غلش ( ژان والژان ) را بر پشت گردنش با ضربات شديد چكش پرچين مىكردند ، مىگريست ، اشكهايش خفه اش ميكرد ، از حرف زدن بازش مىداشت و او گاهگاه موفق مىشد بگويد : « من در فاورول درخت تراش كن بودم » سپس هق هق كنان دست راستش را بلند ميكرد و متدرجاً هفت دفعه مثل آنكه هفت سر نامساوى را پياپى پس ميكرد ، فرود مىآورد و از اين حركت حدس زده مىشد كه كارى كرده و هر چه بوده براى پوشاندن و غذا دادن هفت طفل كوچك بوده است ( 2 ) \r\n« عظمت دموكراسى در آنست كه چيزى را از انسانيت انكار نكند ، چيزى را از انسانيت رد نكند ، پهلو به پهلوى حقوق انسان يا لااقل نزديك به حقوق انسان ، حقوق جان آدمى است .\r\nمحو تعصب ، تجليل لا يتناها ، اين قانون واقعى است . آدمى بايد به وظيفهء آدميتش عمل كند ، به كرنش كردن زير درخت خلقت و به سير و سياحت در شاخ و برگهاى پرستارهء آن اكتفاء نكنيم . ما يك وظيفه داريم : كار كردن در راه جان انسانى ، دفاع از راز در قبال اعجاز ، لا يدرك را پرستيدن و نا معقول را دور انداختن ، از شگفتىها جز آنچه را كه ضرورى است ، نپذيرفتن ، ايمان را سالم كردن ، خرافات را از روى دين برداشتن ، خدا را از قيود رهاندن » ( 3 ) \r\n3 - « زندگى آدمى پيش از آنكه به نان بسته باشد ، به ايجاب بسته است ، ديدن و نشان دادن كافى نيست . فلسفه بايد بمنزلهء يك انرژى باشد ، بايد عملش و اثرش به كار بهبود جان بشر آيد . سقراط بايد در آدم وارد شود و\r\n","description":"","footnote":" ( 1 ) بينوايان - ويكتور هوگو ترجمه آقاى حسين قلى مستعان ص 200  ( 2 ) مأخذ مزبور ص 260  ( 3 ) بينوايان ج 1 ص 672 ","page_name":" 125 ","page_number":125},
  {"content":"\r\nمارك اورل را به وجود آورد . بعبارت ديگر از مرد سعادت مرد عقل حاصل دارد مبدل كردن عدن به دانشكده . علم بايد يك اكسير مقوى باشد . تلذذ چه هدف ناچيز و چه جاه طلبى بىمقداريست تلذذ كار جانوران است . پيروزى واقعى جان آدمى فكر كردن است و فكر را براى رفع عطش آدميان به كار بردن .\r\nمعرفت خدا را همچون اكسير به همه دادن ، در وجود همه كس وجدان و علم را دست در آغوش كردن و با اين مواجههء اسرار آميز رستگارشان ساختن .\r\nچنين است وظيفهء فلسفهء واقعى . اخلاق يك شكفتگى حقايق است . سير و سلوك به عمل منتهى مىشود ، كمال مطلق بايد عملى باشد . ايده آل بايد براى روح آدمى قابل استنشاق قابل ادراك و قابل خوردن باشد . همين ايده آل است كه حق دارد بگويد : « اين گوشت من است ، اين خون من است » ( 1 ) \r\n4 - « اگر طبيعت مشيت ناميده مىشود ، اجتماع بايد بصيرت نام داشته باشد . ضرورت رشد معنوى و اخلاقى كمتر از لزوم بهبود مادى نيست .\r\nدانستن يك توشهء حياتى است ، فكر كردن داراى نخستين ضرورت است .\r\nحقيقت مانند آرد غذاى آدمى است . دماغى كه از دانش و خرد روزه داشته باشد ، لاغر مىشود . به همان اندازه كه به شكمهاى گرسنه رحم مىكنيم ، به روحهائى كه غذا نمىخورند نيز دل بسوزانيم . اگر چيزى بتوان يافت كه از احتضار يك جسم بر اثر نان نداشتن رقتانگيزتر باشد ، همانا جان آدمى است كه از نور نداشتن مىميرد . » ( 2 )  آيا محتويات اين جملات كه در چهار قطعه از هوگو نقل كرديم ، احساسات خام است كه زندگى را غمانگيز مىنمايد با اين كه اين محتويات را نمىتوان با استدلالهاى عقل نظرى و منطقى رسمى كه در جريانش بر واحدهاى كميت و كيفيت و روابط ضرورى و محصولات حواس تكيه مىكند ، اثبات\r\n","description":"","footnote":" ( 1 ) مأخذ مزبور ج 1 ص 674  ( 2 ) مأخذ مزبور ج 2 ص 322 ","page_name":" 126 ","page_number":126},
  {"content":"\r\nنمود و با اين كه به هيچ وجه نمىتوان همهء چون و چراهائى را كه در تحليل و تركيب محتويات مزبور پيش مىآيد ، پاسخ منطقى رسمى داد و با اين كه دريافت كنندهء محتويات مزبور مغز و دل گويندهء آنها را به دردها و ناگواريهاى انسانها مشغول داشته است ، با همهء اين اوصاف وضع روانى ويكتور هوگو را در يكى از عاليترين مراحل شكوفائى و انبساط نشان مىدهند كه اى كاش هوگو آن وضع روانى را موقع چشم بر بستن از اين دنيا ، اكثر متفكران اروپا تقسيم ميكرد و مىرفت .\r\nاينست معناى احساسات تصعيد شده كه بايستى همهء تعليم و تربيتها متوجه آنها گشته و با اهميت جدى تقويت آنها را در انسانها هدف خود قرار بدهند ، اگر انسانى براى بوجود آوردن تاريخ انسان بجاى تاريخ طبيعى مورد احتياج بوده باشد ، و با در نظر گرفتن مطالب فوق و توجه به اين كه على بن ابي طالب عليه السلام بطور قطع اسير و تحت تأثير احساسات خام كه روشنترين دليل ضعف شخصيت است ، قرار نگرفته است ، به اين نتيجه مىرسيم كه على بن ابي طالب با احساسات تصعيده شده اى كه عقل سليم و جهانبين در بوجود آمدن آنها شركت داشته‌اند ، زندگى كرده است . مهمترين دليلى كه اين مدعا را ثابت مىنمايد ، حالت شكرگذارى و احساس رضايت دائمى در بارهء مشيت خداوندى در جريان زندگيش بوده است . هيچ تاريخى اگر چه سند قطعى هم نداشته باشد ، نشان نمىدهد كه على بن ابي طالب ( ع ) در برابر آن همه ناملائمات گوناگون و بىشمار كه پيرامون او را گرفته بود ، دچار احساسات شده و در بارهء زندگيش با خدا به گلايه و شكوه بپردازد ، و بگويد كه : بار الها ، من على بن ابي طالب كه بنده و تسليم قوانين تو هستم ، من كه عدالت و رزيدن را با تمام سطوح روانى و ذرات خونم در آميخته‌ام ، من كه در همهء زندگىام حتى يك دروغ نگفته‌ام ، حتى به مورچه اى با كشيدن پوست جوى از دهانش ستم روا نداشته‌ام ، هرگز ارتباط خود را با بينوايان\r\n","description":"","footnote":"","page_name":" 127 ","page_number":127},
  {"content":"\r\nو مستضعفان جامعه قطع نكرده ، بلكه در راه دفاع از حيات آنان به جانبازى و شهادت تن در داده‌ام و براى ريشه كن كردن ظلم ، اهانتها از معاويه‌ها و عمروعاصها را متحمل شده‌ام . . . پروردگارا ، با همهء اين گذشت و كوششها در راه « حيات معقول » انسانها ، چرا مرا در دريائى از مصيبتها و ناگواريها غوطه ورم ساخته اى بلكه بالعكس همواره در سرتاسر نهج البلاغه با نوعى از انبساط روحى على بن ابي طالب در برابر عدل الهى رويارو مىشويم ، كه موجب حيرت ما مىگردد ( 1 )  جملاتى كه امير المؤمنين در بارهء شكرگزارى نعمتهاى خداوندى و گسترش عمومى عدالت الهى در پهنهء جهان هستى ، در نهج البلاغه بيان نموده است ، خود بهترين دليل آن است كه ابراز ناراحتىها و ناگواريهائى كه در چند مورد در نهج البلاغه آمده است ، معلول تحرك احساسات خام نبوده است ، بلكه احساس درد و رنجش و ابراز آن كه ناشى از خنثى گشتن آرزوها و اميدها و تلاشهاى امير المؤمنين در راه ايجاد « حيات معقول » بوده براى مردم جامعه بوده اين\r\n","description":"","footnote":" ( 1 ) بعنوان نمونه مىتوانيد آغاز خطبه‌ها و جملاتى را كه در وسط خطبه‌ها آمده و مربوط به حمد و ثناى خداوندى است ، بررسى نماييد . اين جملات كه معمولا علت حمد و ثنا را هم بازگو مىكند ، جريان مشيت الهى مربوط به انسان و جهان است . بطورى كه بر فرض محال اگر خداوند قدرت آفرينش و به جريان انداختن دو قلمرو جهان و انسان را به على بن ابي طالب مىسپرد و مىگفت : انسان و جهان را به آن كيفيت كه تو مىخواهى بساز . امير المؤمنين آن دو قلمرو را همانطور مىساخت كه خدا آنها را ساخته و بجريان انداخته است در اين جمله دقت فرمائيد : و اشهد انّك عدل عدل و حكم فصل ( خطبه 214 ) ( خداوندا شهادت مىدهيم به اين كه ، تو عادلى ، محض عدلى ، خداوندا تو حاكم جدا كنندهء حق از باطلى ) ملاحظه مىشود كه امير المؤمنين به اين قناعت نمىكند كه بگويد : خداوندا تو عادلى ، بلكه نخست صف عدالت را بر او اثبات نموده بلا فاصله كلمهء عدل را متذكر مىشود يعنى محض عدالت . البته كلمهء عدل كه مصدر است ، خود دلالت واضح دارد به اين كه خدا محض عدالت است ، با اين حال كلمهء عدل با فتحه عين و دال را مىآورد كه تأكيدى براى محض عدالت بودن خداوندى است . ","page_name":" 128 ","page_number":128},
  {"content":"\r\nيك احساس مربوط به شكست معمولى در زندگى شخصى نبوده است تا گفته شود احساس خام بوده و بازگو كردن احساسات خام و تحت تأثير قرار گرفتن امير المؤمنين عليه السلام از آن احساسات ، شايستهء مقام والاى آن حضرت نبوده است ، مگر او لذتپرست و مقامجو و ثروت طلب و خودخواه بود كه با اختلال در يكى از آنها ، احساسات تصعيد نشدهء او به حركت در آيد و آنها را به رخ مردم بكشد . اين عدالت محض ، اين حق طلب حقخوى ، اين نور خاموش نشدنى ، بر تاريكى ديگران مىسوخت و شعله هايش به صورت كلمات و جملاتى از زبانش زبانه مىكشيد ، بطور كلى مىتوان گفت : اگر سرتاسر اوراق تاريخ بشرى را تتبع و فحص نمائيم ، هيچ انسانى بزرگى را كه واقعاً انسان و ارزش - هاى او را شناخته باشد ، نخواهيم يافت ، مگر اين كه غبارى از اندوه مقدس بر چهره اش سايه انداخته ، قطراتى از اشك فوق ارزش بر رخساره اش سرازير گشته ، و تبسمى اميدبخش بر لبانش نقش بسته است .\r\nشما چه گمان مىكنيد خيال مىكنيد كه يك رهبر واقعاً انسان مىتواند به خنده‌ها و خوشىهاى آنان كه روانشان بقول هوگو از نداشتن روشنائى و مغزشان از نداشتن فكر در حال جان كندن بسر مىبرند ، دلخوش نموده ، نگريد و ننالد و فرياد نزند اين گريه و ناله و فرياد نمودهائى از احساسات خام نيست ، اين جوشش مشيت الهى در دل و مغز انسانهائى است كه هدف زندگى انسانها را در هدف كلى آهنگ هستى درك كرده و با تمام قوا در نزديك ساختن آنان به هدف زندگيشان تلاش ميكنند و به تكاپو مىپردازند .\r\nآيا سوزش درونى كه يك انسان بزرگ از رواج دروغ در جامعه احساس مىكند ، از نوع احساسات خام است آيا وقتى كه يك انسان بزرگ از خفه شدن صداها و ناله‌هاى مستضعفان جامعه مىنالد ، نوعى از احساسات خام است آيا وقتى كه يك انسان بزرگ از خفه شدن صداها و ناله‌هاى مستضعفان جامعه مىنالد ، نوعى از احساسات خام است در آن هنگام كه انسان بزرگ سقوط ارزش جانهاى آدميان را در برابر\r\n","description":"","footnote":"","page_name":" 129 ","page_number":129},
  {"content":"\r\nتمايلات قدرتمندان سلطه گر مىبيند و جان و روانش را در شعله‌هاى سوزان آرمانهاى اعلاى انسانى كه بوسيلهء سلطه گران به آتش كشيده شده است ، مىبيند ، ننالد و آهى بر نياورد براى انسانهاى رشد يافته اصلى وجود دارد كه غوطه وران در لجن خودكامگىها نمىتوانند آن را درك كنند . اين اصل عبارت است از اصل احساس وحدت همهء انسانها در حركت به سوى كمال كه عامل و راهنماى اين حركت انسانهاى رشد يافته مىباشند . اين احساس چنين است كه تلخى در ماندن فردى از اين كاروان پويندهء مسير كمال بيش از آنكه ذائقهء آن فرد را بيازارد ، ذائقهء رهبر را شكنجه مىدهد .\r\nهرگاه كه يك فرد از كاروان اين مسير با فرد ديگر گلاويز شده و براى اشباع حس خودخواهى او را از پاى در مىآورد احساس وحدت مزبور در درون رهبر ، از پاى در آمدن فرد ستمديده را از پاى در آمدن خود مىبيند ، اگر چه از پاى در آورنده در شادىها غوطه ور شود و خنده‌ها چهرهء او را در همهء عمر اشغال و عقل و خردش را استثمار نمايد . اين يك احساس اسرار آميز و خيالى و او تو پيائى نيست . اين يك احساس تلقينى و ناشى از ناديده گرفتن واقعيات عينى زندگى كه ماكياولى را شمشير بدست رو در روى همهء ارزشها و اصول عالى انسانى قرار داده است ، نمىباشد . همگان مىتوانند از احساس وحدت ميان يك پدر خردمند و مادر عطوف و كودك منحصر به فردشان ، آن احساس عالى را كه وحدت و الا و معقول ميان انسانها را به خوبى اثبات مىكند درك نمايند . چنان كه اصل احساس وحدت عاطفى كه خنده و شادى كودك در حال بازى با كارد برنده را ، مبدل به ناراحتى فعال در موقع گرفتن كارد از دست كودك در درون پدر و مادر مىنمايد ، همچنان احساس وحدت معقول انسانهاى رشد يافته را با ديدن انحرافات و خودكامگىها و خودكشىهاى مردم كه توأم با رضايت و خوشحالى انجام مىدهند به درد و زجر و شكنجه دچار ميشوند .\r\n","description":"","footnote":"","page_name":" 130 ","page_number":130},
  {"content":"\r\n\r\nزندگى با تعقل محض\r\nدر عنوان كلى اين مبحث ديديم كه گفته بودند : زندگى با تعقل محض فكاهى و مسخرهء موجب خنده است . آيا اين مطلب درست است بايد گفت درستى و واقعيت اين مطلب هم مساوى درستى و واقعيت همان مطلب است كه مىگفت : زندگى با احساسات رنجآور و دردآگين است . اگر منظور از تعقل محض اين باشد كه آدمى در واقعيات زندگى با همهء ابعادش با استدلالهاى متكى بر اصول بديهى ( آكسيومها ) و حد اقل با اصول قراردادى كه صحيح تلقى شده‌اند ( پوستولاها ) و با تجربيات قاطعانه و داده‌هاى اوليه كه هيچكسى كمترين ترديدى در آنها نداشته باشد ، بطورى كه همهء زندگى با دقيقترين فرمولهاى رياضى و منطقى محض به جريان بيفتد ، چنين زندگى بيش از آنكه فكاهى و مسخره بوده باشد ، امكان ناپذير است .\r\nزيرا سپرى كردن همهء عمر براى پاسخ نهائى فقط براى اين سؤال كه چرا فكر مىكنيم كفايت نخواهد كرد و اگر بخواهيم براى لزوم ادامهء حيات دليل كاملا منطقى و عقلائى اقامه كنيم ، مسلم است كه بدون شناخت واقعى پديدهء حيات موفق به پيدا كردن چنين دليلى نخواهم بود ، در حالى كه براى شناخت حقيقت حيات بنا به گفتهء او پارين زيست شناس معروف بايستى از گردنهء هفت ميليون چون و چرا بگذريم ، يعنى به هفت ميليون سؤال پاسخ قانع كننده پيدا كنيم . ( 1 )  البته مىتوان با يك احساس ذوقى و با يك ديد خاص همهء آن سؤالات را با پاسخى مانند « جبر طبيعت چنين اقتضاء مىكند » . « هر معلولى از علت\r\n","description":"","footnote":" ( 1 ) اين جمله از زيستشناس مشهور آقاى اوپارين است كه مىگويد : « فقط از راه چنين برداشت تكاملى است كه امكان مىيابيم ، نه فقط بفهميم كه در بدن موجودات زنده چه رخ مىدهد و چرا رخ مىدهد ، بلكه همچنين خواهيم توانست به هفت ميليون چرائى پاسخ بدهيم كه براى شناخت واقعى جوهر حيات در برابر ما قرار مىگيرند ، » حيات : طبيعت ، منشأ و تكامل آن » . تأليف آ . اى . اوپارين ترجمهء آقاى هاشم بنى طرفى ص ( 183 ) ","page_name":" 131 ","page_number":131},
  {"content":"\r\nبوجود آمده است » ، « در مسير حركت هر موقعيت سابق موقعيت لاحق را زمينه چينى مىكند » ، « اصل تكامل چنين است » مرتفع ساخت ، ولى همه مىدانيم كه مرتفع ساختن سؤال بانفى موضوع آن ، غير از پاسخ علمى محض براى سؤال مفروض مىباشد . ممكن است اين اعتراض به نظر برسد كه مقصود گويندهء جملهء مزبور آن نيست كه اگر مردمى پيدا شوند و زندگى خود را بر مبناى مسائل و اصول علمى و فلسفى عقلائى محض قرار بدهند ، زندگى آنان مسخره اى بيش نخواهد بود . يا زندگى را جز فكاهى و مسخره نخواهند ديد ، زيرا چنين زندگى امكانپذير نمىباشد ، بلكه مىگويد : اگر كسى بخواهد جريان زندگى عينى خود را بر مبناى تشخيص هدفهاى عقلائى و وسائل مناسب آنها و همچنين بر مبناى مراعات همهء احتمالات مفيد و مضر قرار بدهد ، در دريائى از ضد و نقيضها و شك و نوميديدها و شكست و پيروزى و شاديها و اندوه هايى كه قابل محاسبهء دقيق عقلائى نمىباشند ، غوطه ور خواهند گشت .\r\nمطلبى كه مادر اين مسئله داريم نظير همان مطلب است كه در بارهء زندگى مبنى بر احساسات گفتيم . ما در آن مبحث احساسات خام را از احساسات تصعيد شده تفكيك كرديم و حل مسئله را با آن تقسيم و توضيح در بارهء دو نوع احساسات پيشنهاد نموديم . در اين مبحث مىتوانيم بگوئيم : مقصود اين گوينده از تعقل چيست و آن زندگى كه تحت سيطرهء حاكميت عقل بجريان مىفتد كدام است اگر مقصود مستند ساختن و بناگذارى زندگى بر استدلالهاى متكى بر اصول بديهى و حد اقل بر اصول موضوعى و بر تجربيات قاطعانه و داده‌هاى اوليه است كه هيچ كسى ترديدى در صحت آنها نداشته باشد ، حتى خود عقل محض متكفل وصول اين فعاليتها به واقعيت نيست ، چه رسد به اين كه ناتوانى را به گردن انسان و عدم گنجايش زندگى و عدم آن بيندازيم .\r\nو اگر منظور گوينده ، زندگى با تعقل آن انسان است كه با شخصيت رشد يافته اش تعقل را در ميدان خاص فعاليتهاى خود و احساسات را در پديده ها\r\n","description":"","footnote":"","page_name":" 132 ","page_number":132},
  {"content":"\r\nو انگيزه‌هاى مربوطه و هر يك از تجسم و تداعى معانى و اراده و تصميم و انديشه و ديگر نيروهاى فعال روانى را در ميدان مخصوص به خود به كار بيندازد ، بدون ترديد اين انسان زندگى كاملا آرمانى خواهد داشت . براى درك همه جانبهء اين مسئله بايد اصل زير را مورد توجه و عمل قرار بدهيم :\r\n\r\nاحساس تصعيد شده ( احساس برين ) عامل واقعى تعيين كنندهء روش عقلانى بشرى در زندگى است\r\nاحساس تصعيد شده را احساس برين و فهم برين نيز مىتوان ناميد . مقصود از اين احساس و فهم ، درك واقعيت جهان هستى و ضرورت قوانين حاكم در آن و لزوم شناخت آنها به اضافهء دريافت واقعيت زندگى و اصول مربوط و شناخت آنها مىباشد . اين احساس برين كارى با فعاليتهاى جزئى حواس و عقل و انديشه كه با موضع گيريهاى خاص آدميان بوجود مىآيد ، ندارد .\r\nاين احساس دستورى كه صادر مىكند ، اينست كه انسان موظف است واقعيات جهان هستى و ضرورت قوانين حاكم در آن و لزوم شناخت آنها را به اضافهء دريافت واقعيت زندگى و اصول مربوطه و شناخت آنها براى عمل و پيش برد زندگى به سوى « حيات معقول » بطور قطع بپذيرد . كمترين ترديد در وجود اين احساس ، راهى جز آن راه كه به قهوه خانهء نهليسيتى « پوچگرائى » منتهى مىشود ، در پيش ندارد . اگر فلاسفه و حكمائى در بارهء اين احساس بحث و استدلال مشروح نداشته باشند ، به جهت شدت بداهت و روشنائى آن بوده است ، نه اين كه اين احساس براى آنان مورد ترديد بوده باشد . اين احساس برين قضاياى كلى زير را در بارهء چگونگى ارتباط صحيح ميان انسان و واقعيتهاى فوق مطرح مىنمايد : قضيهء يكم - تنوع موضعگيرى انسان در ميان نمودهاى جهان طبيعت ، موجب اختلاف در محصولى است كه از ارتباط با حواس ناشى مىگردد ، مانند\r\n","description":"","footnote":"","page_name":" 133 ","page_number":133},
  {"content":"\r\nاين كه اجسام از دور كوچك ديده ميشوند . سرعت حركت موجب نمايش اتصال مجموعهء اجزاء متحرك جسم مىگردد ، مانند سه شاخهء پنكه برقى در حال سرعت حركت كه دايرهء حقيقى نمودار مىگردد . همچنين نمايش اغلب كيفيتها و كميتهايى كه نمود عينى دارند ، بستگى به چگونگى ارتباط حواس با آنها دارند . احساس برين با مشاهدهء تنوع محصول ارتباط حواس با محسوسات ، اين قضيه كليه را صادر مىكند كه در شناخت و ارزيابى محصول مزبور موضعگيرىهاى خاص آدمى دخالت مىورزند . پس ما اين قضيه را بطور كلى بعنوان اصل صحيح در معرفت مىپذيريم كه « مادر نمايشنامهء بزرگ وجود ، هم بازيگريم هم تماشاگر » .\r\nقضيهء دوم - تعقل آدمى كه مواد خام فعاليتهاى خود را از ارتباط حواس با محسوسات و ديگر ابزار و وسايل ارتباط با جهان عينى مىگيرد ، مبناى كار خود را بر اصول و قوانينى قرار مىدهد كه در آن موقعيت زمانى و محيطى تثبيت شده تلقى شده‌اند . اينست قلمرو عقل نظرى كه بدون مواد خام مزبور قدرت فعاليت ندارد . اين فعاليت يكى از اساسىترين وسيلهء تنظيم مسائل علوم و جريان زندگى عينى انسانها مىباشند كه هيچ نيروئى جز همان عقل نظرى قادر به انجام چنين فعاليتى نمىباشد . پس اين قضيه را هم بطور كلى بعنوان يك اصل در حقيقت و ارزش فعاليتهاى عقل نظرى مىپذيريم .\r\nقضيه سوم - ما نوعى از درك در بارهء واقعياتى داريم كه جنبهء عينى فيزيكى ندارند مانند همهء اهداف و آرمانهاى والاى انسانى ، مانند عدالت و آزادى و احساس تعهد و اشتياق و كوشش در راه رشد و كمال . درك اين بايستگىها و شايستگىها با كمال وضوح در ما وجود دارد ، اگر اشخاصى نتوانند عامل ديگرى براى درك و دريافت مزبور بپذيرند و در عين حال وجود و اصالت آن را قبول كرده‌اند ، هيچ مانع منطقى وجود ندارد كه آن را يكى از فعاليتهاى عقلى بنامند ، حتى مانعى وجود ندارد كه آنان ميدان عمل عقل\r\n","description":"","footnote":"","page_name":" 134 ","page_number":134},
  {"content":"\r\nنظرى را آن قدر توسعه بدهند كه درك بايستگىها و شايستگىهاى مزبور را به عقل نظرى مستند نمايند ، زيرا جاى گفتگو نيست كه بحث ما در واقعيت است نه الفاظ و نقش اعتبار و قرارداد آنها در ابراز معانى ، پس اين هم يك قضيهء كلى كه مىتوانيم بعنوان دريافتشده‌هاى اصيل احساس تصعيد شده يا احساس و فهم برين تلقى نمائيم . روى اين سه اصل كلى مىتوانيم بگوئيم : كسى كه رفتار زندگى خود را بر مبناى عقل تنظيم كند ، يكى از سعادتمندترين و با فضيلتترين انسانها بشمار مىرود .\r\nشوخى و مسخرگى زندگى از عقل ناشى نمىشود ، بلكه از ناتوانى از شناخت و به كار بردن عقل بوجود مىآيد .\r\n54 ، 55 ، 56 ، 57 ، 58 ، 59 ، 60 ، 61 ، 62 - و افسدتم علىّ رأيى بالعصيان و الخذلان ، حتّى لقد قال قريش : انّ ابن ابي طالب رجل شجاع و لكن لا علم له بالحرب . للَّه ابوهم و هل احد منهم اشدّ لها مراسا و اقدم فيها مقاما منّى لقد نهضت فيها و ما بلغت العشرين وها انا ذا قد ذرّفت على السّتّين و لكن لا رأى لمن لا يطاع ( رأى و نظرم را با نافرمانى و تنها گذاشتن من مختل ساختيد ، تا آنجا كه قريش گفتند : فرزند ابي طالب مرديست دلاور ، ولى فنون جنگ را نمىداند خدا پدرشان را حفظ كناد ، آيا در ميان آنان كسى در امور جنگى با مهارتتر از من و با سابقه تر از من وجود دارد من هنوز به بيست سالگى نرسيده بودم ، قيام به تكاپو در جنگ نموده‌ام ، اكنون ساليان عمرم از شصت تجاوز مىكند . [ ولى چكنم 
  ] كسى كه اطاعت نمىشود ، رايى ندارد )\r\n\r\nتماشاگران بىخبر از واقعيتها به قضاوت نشسته و در بارهء على ( ع ) به قضاوت پرداخته اند\r\nاين تماشاگران كارافزا و اين بيگانگان از انسان و خدا بى خبر و اين\r\n","description":"","footnote":"","page_name":" 135 ","page_number":135},
  {"content":"\r\nتشنگان مال و مقام و كامجوئى كه آنانرا مبتلا به بيمارى استسقاى خون نموده است . با اين قضاوت كه على بن ابي طالب ( ع ) با فنون جنگى آشنائى ندارد ، مقصود ديگرى دارند و نمىخواهند بگويند : على احتياج به آموزشهاى جنگى دارد . زيرا خودشان ديده‌اند و شهادت مىدهند كه على در ده‌ها جهاد و دفاع اسلامى پيروز بوده ، هيچ فرد هر قدر هم غرض ورز بوده باشد ، نمىتواند بگويد يا از كسى نقل كند كه على در فلان نبرد شكست خورده است . آيا پيروزى در همهء عمر در انواعى از جنگ و دفاعها نمىتواند دانش جنگى يك انسان را اثبات نمايد به اضافه اين كه اينان اعتراف ميكنند كه على مردى است شجاع .\r\nاين شجاعت كه مىگويند ، غير از بىباكى است كه تهور ناميده مىشود ، تهور عبارتست از وارد شدن به خطرات جنگى بدون رأى و انديشه . متنبى مىگويد :\r\n\r\nالرّأى قبل شجاعة الشّجعان\r\nهو اوّل و هى المحلّ الثّانى\r\nو هما اذا اجتمعا لنفس مرّة\r\nبلغت من العلياء كلّ مكان\r\nلو لا العقول لكان ادنى ضيغم\r\nادنى الى شرف من الانسان\r\n\r\n( رأى و انديشه در مرحله اى پيش از شجاعت انسان دلاور است ، رأى و انديشه در رتبهء اول و دلاورى در مرحلهء دوم است ) ( در آن هنگام كه رأى و انديشه و دلاورى در يك انسان جمع شوند ، اين انسان بهر مرحله اى از عظمت كه تصور شود ، رسيده است اگر عقل انسانى وجود نداشت ، ناچيزترين شير درنده نزديكتر از انسان به شرافت بود ، اين نابخردان ، بهتر از ديگران مىدانستند كه على بن ابي طالب كيست و تسلط او در ميدان نبرد نظير ندارد . مسئله اينست كه اينان ديگر ابعاد او را نمىشناختند كه او\r\n\r\nگفت من تيغ از پى حق مىزنم\r\nمالك روحم نه مملوك تنم\r\nخون نپوشد جوهر تيغ مرا\r\nباد از جا كى كند ميغ مرا\r\n\r\n( مولوى )\r\n","description":"","footnote":"","page_name":" 136 ","page_number":136},
  {"content":"\r\nآنان گمان مىكردند كه به كار بردن هرگونه مكرپردازى و حيله گرى و اوصاف ضد بشرى براى نابود كردن دشمن ، علوم جنگى ناميده مىشود و اگر هركس اين وقاحتها را در جنگ به كار نبرد ، به علوم جنگى نادان است اينان نور را با ظلمت يكى مىگيرند و ماكياولى را با ابراهيم خليل رهروان يك كاروان تلقى ميكنند\r\n\r\nعلى بن ابي طالب همواره جنگ را تا نزديكى تاريكى شب به تأخير مىاندازد\r\nدر بعضى از روايات معتبر آمده است كه امير المؤمنين عليه السلام كوشش داشت جنگ و پيكار تا طرف عصر و نزديكى تاريكى شب تأخير بيفتد . فرماندهان پيشنهاد ميكنند كه يا امير المؤمنين ، اجازه بدهيد جنگ را طرف صبح و پيش از ظهر به راه بيندازيم ، زيرا طرف عصر سربازان خسته و بيحالند .\r\nامير المؤمنين مىفرمود : براى همين است كه من جنگ را به تأخير مىاندازم .\r\nاز اين تأخير چند منظور دارم : 1 - سربازان آخر روز خسته و بيحالند و در نتيجه از درنده خوئى آنان كاسته مىشود و خون كمتر ريخته مىشود .\r\n2 - تاريكى نزديك مىگردد و اين تاريكى وسيلهء خوبى است براى فرار و كنار رفتن كسانى كه از جنگ وحشت زده شده‌اند و مجروحان مىتوانند از تاريكى هوا استفاده كرده از ميدان جنگ بيرون بروند .\r\n3 - كسانى كه در راه رو به ميدان جنگ مىآيند ، تاريكى مانع رسيدن آنان به ميدان گردد .\r\n4 - غروب نزديك مىشود و روح سربازان حساستر مىشود و قدرت توجه به خدا را پيدا ميكنند و درهاى رحمت خداوندى را با آن توجهات بر روى خود باز ميكنند .\r\nآقايان اعتراضكنندگان به كوتاه آمدن امير المؤمنين در جنگها و\r\n","description":"","footnote":"","page_name":" 137 ","page_number":137},
  {"content":"\r\nخونريزىها ، اين روحيه يا روحيهء چنگيزى و ماكياولىگرى يكى است اگر با اين ارزش و احترامى كه امير المؤمنين براى خونهاى آدميان قائل است ، حيله گرى را كنار بگذارد و دشمنان او كه جز ضديت با انسانها هدفى براى زندگى خود انتخاب نكرده‌اند ، تصور پيروزى نمايند ، علامت اينست كه امير المؤمنين در جنگ و پيكار صاحبنظر نيست اى جنگاوران خونخوار ، واى پرچمداران ضديت با انسانها ، و اى مستان خون آدميان ، تصورات و نظرات خود را در بارهء امير المؤمنين عوض كنيد ، اين مرد ، آن جلاد خونآشام نيست كه شما تصور كرده‌ايد . على ( ع ) هميشه پيش از شروع جنگها با خداى خود تماس مىگيرد و خود را كه بينهايت كوچك مىبيند ، با خدائى كه بينهايت بزرگ است در ارتباط قرار مىدهد ، با وحشت و هراس بىنهايت از خونريزى و بازى با جانهاى آدميان ، چنين نيايش مىكند : خداوندا ، دلها حركت كرده و به پيشگاه تو رسيده‌اند ، گردنها كشيده شده و چشمها باز و پلك روى هم نمىنهند ، قدمها تا مرز زندگى و مرگ برداشته شده‌اند ، بدنها نحيف و لاغر گشته‌اند . خداوندا ، كينه‌هاى پوشيده آشكار گشته و ديكهاى عداوت جوشيدن گرفته است . خداوندا ، از نبودن پيامبر در ميان ما و فراوانى دشمنان و پراكندگى اميال ، به تو شكايتها داريم . اى پروردگار ما ، مشكل ما و قومى را كه با ما روياروى قرار گرفته‌اند ، با دست عنايتت و بر مبناى حق ، حل و فصل فرما ، توئى بهترين حل كنندهء مشكلات .\r\nعلى بن ابي طالب عليه السلام در اين نيايش نخست وضع روحى مردمى را توضيح مىدهد كه با انواعى از انگيزه‌ها به ميدان جنگ كشيده شده‌اند : 1 - دلهاى اين مردم چه بدانند و چه ندانند ، چه بخواهند و چه نخواهند از قلمرو حيات عبور كرده و به مرز زندگى و مرگ رسيده است . در اين مرز نگاهى به مرگ و زندگى دارند و نگاهى به جانى كه امانت الهى است و\r\n","description":"","footnote":"","page_name":" 138 ","page_number":138},
  {"content":"\r\nدر كف دست نهاده به اين سو و آن سو ميتازند ، آيا اينست زمان برگرداندن امانت الهى آنان كه در اين كشاكش زندگى و مرگ هدفگيرى انسانى دارند و باگذشت از جان خود احياى انسانها را منظور نموده‌اند ، فروغ لايزالى بر دلهاى آنان تابيدن گرفته است و آن نابخردان هواپرست كه رنگ ارغوانى خون آدميان براى آنان همان مستى را مىآورد كه گلهاى ارغوانى دشت و دمنهاى سرسبز ، از ظلمت پشت پردهء مرگ ، در دهشت و تاريكى ما فوق تصور فرورفته‌اند . آن دسته از ساده لوحان كه با احساسات خام و هدفگيرىهاى محقر گام به مرز زندگى و مرگ نهاده‌اند و هيچ اطلاعى از حقيقت زندگى و مرگ ندارند ، كودكوار در ميدان نبرد به اين سو و آن سو ، اين دشت و آن تپه مىدوند و بدون توجه به اين كه در كجا هستند و چه ميكنند و براى چه ميكنند ، مانند گرد و غبار تنها ديدگان طرفين را خيره ميكنند و در هر حالى كه باشند ، بدون اين كه ارزش جان خود را بدانند ، منزلگه جان را همان نقطه تلقى ميكنند كه بزرگان و پيشتازان براى آنان تعيين نموده‌اند . پس بهر حال دلهاى همگان در ميدان نبرد ، در مرزى قرار گرفته است كه اين طرفش حيات طبيعى و آن طرفش منطقهء ربوبى است .\r\n( 1 ) \r\n2 - گردنها كشيده شده است ، براى چه براى تماشاى امواج طوفانى جانها كه در ميدان كارزار در حركت و اضطرابند . براى تماشاى خندهء آنان كه فقط كشتن انسانها را پيروزى تلقى ميكنند ، براى تماشاى گريه و نالهء شكست خوردگانى كه آخرين نفسهاى آنان به شمارش افتاده است . براى محاسبهء حمله و گريز طرفين . آنجا كه حيات به روى گور خويش خم مىشود ، گردن آدمى خود را به سمت بالا مىكشد كه سمت متضاد گور است .\r\n3 - چشمها باز و پلكها روى هم نمىافتند . چشمها در ميدان جنگ بهر سو كه نگرند ، خيره ميشوند ، گوئى خداوند مالك مرگ و زندگى در سرتاسر\r\n","description":"","footnote":" ( 1 )\r\n\r\nدو سر هر دو حلقهء هستى\r\nبحقيقت بهم تو پيوستى\r\n\r\n","page_name":" 139 ","page_number":139},
  {"content":"\r\nصفحهء فضاى ميدان كلمهء ، « نه » ، « نزنيد » ، « نكشيد » ، « طغيان نكنيد » را ترسيم نموده است و يك ارگ سوزناك اين كلمات را كه از اعماق جانهاى آدميان برمىآيد ، با آهنگ الهى در فضاى آن ميدان طنينانداز مىنمايد .\r\n4 - جنگاوران رزمجو دورانهائى از عمر خود را سپرى نموده از فراز و نشيب زندگى گذشته از گلستانها و خارستانها عبور كرده ، يا با قطبنماى حساس وجدان و عقل خود را به ساحل درياى زندگى رسانيده‌اند ، و يا بادهاى اميال و هوى و هوس و خودخواهى ، زروق وجود آنان را بدون هدفگيرى انسانى به اين مراحل رسانيده است ، به هر حال هر دو گروه قدمى در درياى زندگى و قدمى در بيرون اين دريا مىنهند . موقعيت بسيار حساس است و لحظاتش تعيين كنندهء سرنوشت ، نه تنها تعيين كنندهء سرنوشت خويش ، بلكه تعيين كنندهء سرنوشت قومى و ملتى و جامعه اى .\r\n5 - عداوتهاى پنهانى آشكار و ديگهاى كينه و خصومت جوشيدن گرفته است . اينجا ميدان جنگ است . ميدان جنگ يعنى چه ميدان جنگ يعنى جايگاهى كه همهء سطوح روانى و حافظه و خاطرات با همهء محتوياتشان به فعاليت ميافتند و مىشورند و مىشورانند و در اين شورش و طوفان چيزى كه در سطوح عميق روانى به حالت سربى در آمده و در شورش محتويات شركت نمىكنند ، آگاهى از ارزش و عظمت جانهاى آدميان و قيمت اصول عالى انسانى است .\r\nهرچه كه از سطوح روانى و لابلاى ناخودآگاه مىجوشد و بيرون مىآيد كينه توزى و عداوت و لجاجت و انتقامجوئى است . آيا حق داريم كه ادعا كنيم نوع بشر در گذرگاه تاريخ خودرو به تكامل انسانى بوده است ( 1 )  با اين كه مىبينيم هنوز بشر نتوانسته است كه انسانيت خود را در حالات جنگ شركت داده و فقط با بعد درندگى در برابر هم قرار نگيرند . آنچه در سرتاسر تاريخ ديده مىشود ، اينست كه هيچ يك از طرفين كارزار حتى از ذهنش خطور نمىدهد كه طرف\r\n","description":"","footnote":" ( 1 ) در اينجا بحث ما در تكامل بيولوژيك و فيزيولوژيك و ترانسفورميسم طبيعى نيست . ","page_name":" 140 ","page_number":140},
  {"content":"\r\nمقابل من انسان است .\r\nاين نابخردان جنگپرست متفكرنماهائى را كه جنگ و تخريب را جزئى از طبيعت انسانى معرفى ميكنند ، چنان مىستايند و تعظيم مىنمايند كه يك عابد و پارساى الهى معبودش را آن متفكرنماهاى خودخواه و شهرتپرست درك نمىكنند كه آنچه كه در طبيعت آدمى است جنگجوئى و خونخوارى نيست ، بلكه غريزه خودخواهى است و بس . اين خودخواهى در مسير رشد و تكامل قابل توجيه و بهره بردارى در انواعى از خودها است . بعنوان مثال ممكن است خود بسوى سازندگى هنرى كشيده شود و ممكن است به طرف فراگيريهاى علمى تمايل پيدا كند . چنان كه مىتواند به عدالت و آزادى و انسان دوستى كشيده شود .\r\nبطور كلى خود در مسير رشد از حالت طبيعىاش كه همه كس و همه چيز را براى خويشتن مىخواهد ، به خود انسانى و از خود انسانى به خود عالى ملكوتى تحول مىيابد . انكار اين انقلاب و تحول مساوى انكار تاريخ انسانى و منحصر ساختن تاريخ بشرى در تاريخ طبيعى است . چنين قضاوتى در تاريخ بشرى كه انسانها هرگز و در هيچ جامعه اى نتوانسته‌اند خودخواهى طبيعى را تعديل نموده و به جهت اين كه جنگ و نفى جز خود در طبيعت بشرى است : وقيحترين اهانت به مقام انسانيت است كه در سرتاسر تاريخ بطور آشكار فراوان مشاهده مىشود .\r\nاگر جنگ و نفى جز خود جزئى از طبيعت آدمى بود ، نه در سرتاسر تاريخ انسانى ديده مىشد و نه تحولاتى كه در فوق متذكر شديم ، بوقوع مىپيوست .\r\nبه نظر مىرسد آن متفكرنماهائى كه جنگ و تخريب و نفى جز خود را جزء طبيعت آدمى معرفى ميكنند ، در حقيقت از طبيعت مسخ شدهء خود سخن مىگويند ، امير المؤمنين عليه السلام در آخر خطبهء مورد تفسير مىفرمايد : و لكن لا رأى لمن لا يطاع ( كسى كه اطاعت نمىشود ، رأى ندارد . )\r\n","description":"","footnote":"","page_name":" 141 ","page_number":141},
  {"content":"\r\n\r\nسست عنصرى و بىتفاوتى اكثريت مردم در بارهء حقوق جان خود ، يكى از عوامل بدبينى و نگرانى عميق به نوع انسانى بوده است\r\nعلى بن ابي طالب ( ع ) به آن مردم چه مىگفت و از آنان چه مىخواست آيا به آنان مىگفت : برويد تسبيحى بدست بگيريد و از بامداد تا شامگاه و از شامگاه تا بامداد ، در مساجد اعتكاف كنيد نه هرگز ، على بن ابي طالب به آنان مىگفت : من به شما مردم مىگويم : همهء صحنه‌هاى زندگى با داشتن اين آگاهى كه در مسير رشد و كمال هستيد ، مساجدى هستند كه شما را با خدا در رابطهء مستقيم قرار مىدهند . اگر شما اين رأى مرا ناديده بگيريد و اطاعت نكنيد ، وجود اين رأى مانند عدم آن است . آيا من به شما مىگويم : شمشير بدست بگيريد و با هر كس كه روياروى قرار گرفتيد ، فوراً او را درو كنيد نه هرگز . من ساليان عمرم را با شما گذرانده‌ام ، شما از همه شئون زندگى من اطلاع داريد . آيا كسى را سراغ داريد كه مانند من شجاع و سلحشور و قهرمان ميدان نبرد باشد و با اين حال از خونريزى چنان ترس و وحشت داشته باشد كه از نابودى مطلق خويش من مىگويم : وقتى كه براى شما قطعى شد كه دشمن مىخواهد رگهاى گردن شما را ببرد و يقين پيدا كرديد كه دشمن چنان درنده - خو شده و حالت ضد انسانى به خود گرفته است كه اگر بر شما مسلط شود ، حيات شما را از جنين گرفته تا كودكان نو رسيده تا پيران كهنسال به آتش خواهد كشيد و سپس سوزاندن مزرعهء حيات شما را براى خود وسيلهء افتخار قرار خواهد داد ، برخيزيد و شمشير به دست گرفته از حيات خود و ديگران دفاع كنيد و ضمناً بدانيد شمشير مانند چاقوى جراحى است كه فقط و فقط بايد عضو فاسد و مفسد را از بين ببرد و كمترين بىتفاوتى در چرخانيدن شمشير و بىاعتنائى به آن شمشير كه بر سر چه كسى فرود مىآيد ، بطور قطع همان شمشير برميگردد و دير يا زود بر سر خود نيز فرود مىآيد .\r\nاين رأى من است كه بشما مىگويم .\r\nبار ديگر بشما مىگويم : هر شمشيرى كه بناحق بر سر انسانى فرود آيد ،\r\n","description":"","footnote":"","page_name":" 142 ","page_number":142},
  {"content":"\r\nدر همان لحظات كه بر تارك مظلوم فرو مىرود ، آه آن مظلوم بسوهانى اعجاز - آميز تبديل مىشود ، لبهء ديگر همان شمشير را تيز مىكند و با دست انتقام الهى بر سر خود قاتل فرود مىآيد . اينست رأى من ، اگر شما اين رأى مرا ناديده بگيريد و آن را اطاعت نكنيد ، وجود اين رأى مانند عدم آن است . من بشما مىگويم و از شما مىخواهم اين حقيقت را بدانيد كه خداوندى كه مواد جامد زمينى را به حركت در آورده و حيات را از آنها بيرون آورده است و آن خداوندى كه از پديدهء حيات جان را پديدار ساخته و روان را از آن جان بوجود آورده است ، همان خداوند راه كمال و وسايل رسيدن به آن را نيز براى شما تهيه نموده و در اختيار شما گذاشته است . پس شما كه از خاك برخاسته‌ايد و مىتوانيد رهگذر گذرگاه كمال بينهايت شويد ، چرا به روى همان خاك خم مىگرديد . آيا شما مىخواهيد با اين خم شدن گمشدهء خود را پيدا كنيد بلى شما گمشده اى داريد ، ولى اگر اين گمشدهء شما در خاك بود ، شما را از خاك بيرون نمىآوردند و به بالا نمىكشيدند گمشدهء انسانى كه وابسته به بالا است ، در افق بالاتر است ، نه در خاك . اينست رأى من و شما كه اطاعت نمىكنيد ، وجود و عدم اين رأى براى شما يكسان است .\r\nآيا تاكنون اتفاق افتاده است كه در اين حقيقت حياتى بيانديشيد كه علت چيست كه شما در همه چيز به تفكر مىپردازيد و در همهء شئون زندگى طبيعى به مو شكافىهايى به حد لازم و كافى مىپردازيد ، بلكه گاهى اين تفكرات و مو شكافىهاى شما از حد عادى مىگذرد و به افراطگرى مىرسد ، با اين حال در صدد صرف لحظاتى از عمر خود در شناخت حقوق جانهاى خويشتن بر نمىآييد آخر ، چرا فكر نمىكنيد در اين كه چگونه ممكن است براى كمترين حركات زندگى طبيعى در جامعه حق و حقوقى وجود داشته باشد ، ولى براى جانهاى خودتان هيچ حق و حقوقى وجود نداشته باشد من چه بگويم در بارهء شما ، شما كه آدرس جان خود را از معاويه‌ها مىخواهيد و على بن\r\n","description":"","footnote":"","page_name":" 143 ","page_number":143},
  {"content":"\r\nابي طالب را مزاحم خود مىبينيد آرى ، اين جريان مستمر در ادوار تاريخ و در جوامع بوده است كه ميدان براى سلطه گران خودخواه باز كرده است .\r\nبعبارت ديگر مردمى كه آدرس جان خود را گم كرده و از حقوق جان خود بىاطلاع يا به آن حقوق بىاعتنا بوده‌اند ، با دست خود چنگيزها ساخته و بناپارتها را پرداخته‌اند . در آن جامعه كه رأى على بن ابي طالب اطاعت نشود ، شمشير معاويه آدرس جانهاى آن جامعه را تعيين مىنمايد .\r\n","description":"","footnote":"","page_name":" 144 ","page_number":144},
  {"content":"\r\n\r\n28 - و من خطبة له عليه السلام\r\n\r\nمتن خطبهء بيست و هشتم\r\nو هو فصل من الخطبة التي أولها « الحمد للَّه غير مقنوط من رحمته » و فيه أحد عشر تنبيها أمّا بعد ، فإنّ الدّنيا أدبرتو آذنت بوداعو إنّ الآخرة قد أقبلت و أشرفت باطَّلاعألا و إنّ اليوم المضمارو غدا السّباقو السّبقة الجنّة ، و الغاية النّارأفلا تائب من خطيئته قبل منيّته ألا عامل لنفسه قبل يوم بؤسه ألا و إنّكم في أيّام أمل من ورائه أجلفمن عمل في أيّام أمله قبل حضور أجله فقد نفعه عمله و لم يضرره أجله و من قصّر في أيّام أمله قبل حضور أجله فقد خسر عمله و ضرّه أجله ألا فاعملوا في الرّغبة كما تعملون في الرّهبةألا و إنّي لم أر كالجنّة نام طالبهاو لا كالنّار نام هاربهاألا و إنّه من لا ينفعه الحقّ يضرّه الباطلو من لا يستقيم به الهدىيجرّ به الضّلال إلى الرّدىألا و إنّكم قد أمرتم بالظَّعنو دللتم على الزّادو إنّ أخوف ما أخاف عليكم\r\n","description":"","footnote":"","page_name":" 145 ","page_number":145},
  {"content":"\r\nاثنتاناتّباع الهوىو طول الأملفتزوّدوا في الدّنيا من الدّنيا ما تحرزون به أنفسكم غدا قال السيد الشريف - رضي اللَّه عنه - و أقولإنّه لو كان كلام يأخذ بالأعناق إلى الزهد في الدنياو يضطر إلى عمل الآخرةلكان هذا الكلامو كفى به قاطعا لعلائق الآمال و قادحا زناد الاتعاظ و الازدجارو من أعجبه قوله عليه السلامألا و إنّ اليوم المضمار و غدا السّباقو السّبقة الجنّة و الغاية النّارفإن فيه - مع فخامة اللفظو عظم قدر المعنىو صادق التمثيلواقع التشبيه سرّا عجيباو معنى لطيفاو هو قوله عليه السلام : « و السّبقة الجنّة ، و الغاية النّارفخالف بين اللفظين لاختلاف المعنيينو لم يقل : « السّبقة النّاركما قال : « السّبقة الجنّة » لأن الاستباق إنما يكون إلى أمر محبوبو غرض مطلوب . و هذه صفة الجنة و ليس هذا المعنى موجودا في النارنعوذ باللَّه منهافلم يجز أن يقول : « و السّبقة النّاربل قال : « و الغاية النّار » . لأن الغاية قد ينتهي إليها من لا يسره الانتهاء إليهاو من يسره ذلك ، فصلح أن يعبر بها عن الأمرين معا ، فهي في هذا الموضع كالمصير و المآلقال اللَّه تعالى : « قل تمتّعوا فإنّ مصيركم إلى النّارو لا يجوز في هذا الموضع أن يقال : سبقتكم - به سكون الباء - إلى النارفتأمل ذلك ، فباطنه عجيب ، و غوره بعيد لطيف . و كذلك أكثر كلامه عليه السلام . و في بعض النسخ : و قد جاء في رواية أخرى « و السّبقة الجنة » - بضم السينو السّبقة عندهم : اسم لما يجعل للسابقاذا سبق من مال أو عرضو المعنيان متقاربان ، لأن ذلك لا يكون جزاء على فعل الأمر المذمومو إنما يكون جزاء على فعل الأمر المحمود .\r\n","description":"","footnote":"","page_name":" 146 ","page_number":146},
  {"content":"\r\n\r\nترجمهء خطبهء بيست و هشتم\r\nاين خطبه فصلى از خطبه ايست كه با اين جمله آغاز مىشود : « ستايش مر خداى را كه يأس بر رحمتش راه ندارد » در اين خطبه يازده هشدار وجود دارد پس از ستايش خداوندى ، دنيا پشت گردانده و اعلام وداع مىنمايد آخرت روى آورده و اشراف آگاهانه دارد .\r\nهشيار باشيد ، امروز تكاپوو فردا روز سبقت استسبقت بر بهشت و پايان [ عقب ماندگى 
  ] دوزخآيا بازگشت كننده اى از گناه خود پيش از فرا رسيدن مرگش نيستآيا نيست كسى كه پيش از روز سخت و دردناكش براى خود كارى كند . . هشيار باشيد ، شما در اين زندگانى ، روزگار آرزو مىگذرانيد كه اجل را بدنبال داردكسى كه در روزگار آرزو و پيش از آنكه اجلش فرا رسد ، عمل نمايدعمل براى او سودمند خواهد بودو مرگى كه به سراغش آمده است ، ضررى براى او وارد نخواهد ساختو آن كس كه در روزگار آرزويش پيش از آنكه اجلش فرا رسد ، تقصير نمايدعملش خسارت بارو اجلش بضررش تمام خواهد گشت .\r\nهشيار باشيد در هنگام خوشى و رغبت چنان عمل كنيدكه در موقع ترس و وحشت عمل مىكنيد .\r\nهشيار باشيد ، من نديده‌ام مانند كسى را كه جوياى بهشت باشد و بخوابد و گريزان از آتش باشد و در خواب فرو رود .\r\n","description":"","footnote":"","page_name":" 147 ","page_number":147},
  {"content":"\r\nهشيار باشيد ، كسى را كه حق سودش نبخشد ، باطل ضررش خواهد زد و كسى را كه هدايت راستش نسازدگمراهى به هلاكتش خواهد كشيد هشيار باشيد ، شما به كوچ از اين دنيا مأموريدو به اندوختن زاد و توشه [ براى اين سفر بس طولانى 
  ] راهنمايى شده‌ايد . وحشتناكترين هراسى كه در بارهء شما دارم ، دو چيز استپيروى از هوىو درازى آرزو در اين دنيا از خود دنيا توشه اى برداريد كه فردا بتوانيد موجوديت خود را [ آن چنان كه شايسته است 
  ] دارا بوده باشيد سيد شريف رضى اللَّه عنه گفته است : « مىگويم : اگر در دنيا سخنى باشد كه گردنهاى مردم را بگيرد و بسوى زهد و پارسائى در دنيا بكشاند ، و آنانرا به عمل آخرت وادار بسازد ، همين سخن است . اين كلام براى قطع وابستگى به آرزوها و شعله ور ساختن شرارهء وعظ و بازداشتن [ از آلودگيها 
  ] كافى است . و از شگفتانگيزترين جملات اين سخن اينست كه مىگويد : « هشيار باشيد امروز زمان تكاپو است و فردا روز سبقت ، سبقت بر بهشت است و پايان [ عقب ماندگى 
  ] دوزخ « در اين جمله باضافهء عظمت لفظ و عظمت ارزش معنى و تمثيل راستين و واقعيت تشبيه ، راز شگفتانگيز و معناى لطيف وجود دارد و آن رازيست كه در جملهء « السبقة الجنه و الغاية النار » نهفته است .\r\nامام دو لفظ مختلف ( السبقة و النار ) آورده است ، زيرا مسابقه همواره در بارهء امرى نيكو و هدف مطلوب صورت مىگيرد و اين نيكوئى و مطلوبيت از صفات بهشت است . و اين صفت در آتش نيست [ پناه مىبرم به خدا از آتش 
  ] پس جايز نبود كه براى آتش مسابقه را به كار ببرد ، بلكه فرموده است : پايان كار [ تبهكاران 
  ] آتش است ، زيرا ممكن است پايان يك مسير خوشايند براى سير كننده به سوى آن نباشد و ممكن است براى وى خوشايند باشد ، پس صحيح است كه براى هر دو صورت با كلمهء « غايت » تعبير نمايد . غايت در اين مورد مانند منزلگه نهائى است . خداوند فرموده است :\r\n","description":"","footnote":"","page_name":" 148 ","page_number":148},
  {"content":"\r\n* ( « وَجَعَلُوا لِلَّه أَنْداداً لِيُضِلُّوا عَنْ » ) * بگو بهره مند شويد در اين دنيا ، زيرا منزلگه نهائى شما آتش است ) و در اين مورد صحيح نيست كه گفته شود : نتيجهء مسابقهء شما آتش است در اين نكته تأمل و دقت كن . زيرا باطنى شگفتانگيز و ژرفائى بس عميق و لطيف دارد . همچنين است اكثر سخنان امير المؤمنين ( ع ) و در بعضى از نسخه‌ها چنين آمده است : و در روايت ديگر « و السبقة الجنة » به ضم سين .\r\nسبقه در لغت عرب نام آن چيزيست كه برنده در مسابقه مىپردازد : مال و ديگر موضوعات مفيد و دو معنى بهمديگر نزديكند ، زيرا آن امتياز كه براى برنده نصيب مىشود ، پاداشى براى كار پسنديده است ، نه كار ناپسنديده .\r\n","description":"","footnote":"","page_name":" 149 ","page_number":149},
  {"content":"\r\n","description":"","footnote":"","page_name":" 150 ","page_number":150},
  {"content":"\r\n\r\nتفسير عمومى خطبهء بيست و هشتم\r\nفانّ الدّنيا ادبرت و اذنت بوداع و انّ الآخرة قد اقبلت و اشرفت [ اشرقت 
  ] باطَّلاع ( دنيا پشت گردانده و اعلام وداع مىنمايد و آخرت روى آورده و اشراف آگاهانه دارد ) مىتابد\r\n\r\nهر لحظه اى از زمان كه از آينده مىرسد و بگذشته مىخزد دنيا گامى از ما دور مىشود و به مقدار آن لحظه آدميان را وداع مىگويد\r\nجريان زمان كه لحظه به لحظه ، آن به آن ، رابطهء ما را با جهان خارجى و موجوديت خودمان متغير مىسازد . آنچه كه جريان زمان در ارتباط ما با جز خود بوجود مىآورد ، نه توقفى است و نه برگشتى بلكه گذشتن است و بس اگر همهء نيروهاى جهان هستى دست بهم بدهند و همهء انسانهائى كه در اين كرهء خاكى زندگى كرده و رهسپار زير خاك گشته‌اند و آنان كه هم اكنون در روى زمين قدم برميدارند و حتى آنان كه بعد از اين به دنيا خواهند آمد ، با جدىترين اراده بخواهند كه يك لحظه را براى كمترين مدت متوقف نمايند ، امكانپذير نخواهد بود . خداوند حكيم چه حكمت متعاليه اى در ساختمان\r\n","description":"","footnote":"","page_name":" 151 ","page_number":151},
  {"content":"\r\nحواس و ذهن و شكل جهان طبيعت به كار برده است كه سريعترين حركت لا ينقطع را به صورت ثابتهائى در برابر لمس ما و ديدگان ما تجسم بخشيده است ، كه به ستاره‌ها مىنگريم و مىگوئيم اينها همان ستارگانى هستند كه ديشب ديده بوديم . به درختان مىنگريم و چنين مىپنداريم كه همان درختانى هستند كه ديروز از آنها ميوه چيده‌ايم . اين انسانها موجوداتى هستند كه ساليان متمادى با آنان در حال ارتباط هستيم . اين همان صندلى است كه چند ماه است در اتاق من قرار گرفته و من از آن بهره بردارى مىنمايم اگر نمايش ثابت در حقايق و رويدادهائى كه در عالم طبيعت پيرامون ما را گرفته‌اند ، وجود نداشت با اين حواس و ذهن كه ما داريم حتى يك لحظه هم نمىتوانستيم با اين حقايق و رويدادها رابطه اى برقرار نمائيم بقول مولانا :\r\n\r\nشاخ آتش را بجنبانى بساز\r\nدر نظر آتش نمايد بس دراز\r\nاين درازى خلقت از تيزى صنع\r\nمىنمايد سرعت انگيزى صنع\r\n\r\nپس واقعيات جهان طبيعت در همان لحظه كه از آينده مىرسد و سلام مىگويد ، همان سلامى كه كرده است ، وداع آخرين را هم در برداشته هرگز بار ديگر با ما روياروى نخواهد گشت . براى درك گذشت لحظات زمان ، نخست بر اين جملات زيبا بنگريد : « وقتى كه ترس ساعت تلخ آخرين ، روح ترا چون سايهء تيره اى در بر گيرد و تجسم مناظر دهشتزاى رنج احتضار و كفن مرگ و تابوت و ظلمت جاودانى و گور تنگ و تاريك به لرزه ات در آورد و دلت را به چنگ غم و اضطراب بسپارد ، به زير آسمان رو ، گوش به زمين ، به آبها ، به فضاى پهناور ده ، گوش كن كه مىگويند : روزى چند ديگر خورشيد در مسير خود به همه جا خواهد نگريست و اثرى از تو نخواهد يافت ، نه در روى زمينت خواهد يافت نه در دل خاك سرد كه كالبد بيجانت را اشك ريزان در آن نهاده بودند ، نه در دل اقيانوس كه خشكيها را در برگرفته است . زمين كه ديرى غذايت داده بود ، طلبش را از تو مطالبه خواهد كرد و ترا دوباره به صورت\r\n","description":"","footnote":"","page_name":" 152 ","page_number":152},
  {"content":"\r\nذرات خاك در خواهد آورد ، تا روئيدنيها را غذا دهى : هرگونه اثر حيات انسانى را ، ائر وجود فردى ترا از ميان خواهد برد ، تا براى هميشه با عناصر اربعه ات در آميزد و به صورت صخره اى استوار و بىاحساست در آورد ، يا خاك سنگين و بىحركتت كند كه روستايى جوان و زحمتكش با گاوآهن خود در همش نوردد و آن گاه درخت بلوطى ريشه‌هاى خود را در درونت بگستراند و در كالبدت فرو برد .\r\nاما گمان مبر كه يكه و تنها روى بدين خانهء جاودان مىبرى و در آنجا بىيار و راهنما مىمانى ، زيرا تو در عالم آرزو هم خوابگاهى بهتر از اين نخواهى يافت آنجا كه هستى در كنار رهبران و بزرگان قوم ، كنار پادشاهان و نيرومندان جهان ، كنار خردمندان و خوبان و خوبرويان ، كنار سپيدمويان و روشنبينان و صاحبنظران روزگاران كهن ، خواهى خفت كه جملگى در يك خوابگاه بزرگ و پرجلال خانه گرفته‌اند ، و اين ديوارهاى عظيم و صخره‌هاى پردندانه كه از فرط قدمت با خورشيد برابرى ميكنند ، اين دره‌هاى پهناور كه گوئى پيوسته به انديشه‌هاى عميق فرو رفته‌اند ، اين جنگلهاى كهن و انبوه ، اين رودخانه هائى كه با اين همه جلال و شكوه به راه خود مىروند و اين جويبارها كه با زمزمهء شكوه آميز خود از ميان چمنزارها مىگذرند و سيرابشان ميكنند ، و اين اقيانوس بيكران لاجوردين كه همهء اينها را در ميان خود گرفته ، جملگى زر و زيور اين گور بزرگ آدميانند .\r\nخورشيد زرين و سيارگان و جملهء ميهمانان خوان بيحد و كران آسمان از خلال گذشت اعصار و قرون بر اين آرامگاه تيرهء مرگ مىتابند ، همهء اينها دستى هستند كه به سوى اين خاك نشينان در خواب رفته دراز شده‌اند .\r\nاگر بر بال صبح نشينى يا از صحراى بيكران بگذرى ، يا بميان جنگلهاى انبوهى روى كه رود « ارگون » از ميانشان مىگذرد و درهايشان به روى هر صدائى از جهان بسته است ، تا تنها به صداى خود گوش فرا دهند ، باز همه جا مرگ\r\n","description":"","footnote":"","page_name":" 153 ","page_number":153},
  {"content":"\r\nرا فرمانفرما خواهى يافت ، خواهى ديد كه باگذشت سالها ، ميليونها از اين زندگان در اينجا بستر خواب جاودان خويش را گسترده‌اند ، خواهى ديد كه جز مرگ هيچكس در اين سرزمين زندهء جاودان نمانده است . در اين صورت چگونه ممكن است تو در اينجا تنها بمانى و يكه و خاموش دنياى زندگان را تركگوئى و هيچ دوستى از اين سفر دور و درازت آگاه نشود ، همهء آنان كه دم برميكشند ، شريك سرنوشت تواند ، تو وقتى كه بدين سفر رفته باشى ، آن كس كه بهم چيز با لبخند مىنگرد ، خواهد خنديد و آن كس كه همه چيز را جدى مىبيند ، افسرده خواهد گشت و در هر دو حال همه دنبال احلام و آرزوهاى خويش را خواهند گرفت ، اما ديرى نمىگذرد كه جملهء آنان شاديها و گرفتاريهاى خود را ترك خواهند گفت و براى خواب جاودان به سراغ آن بسترى كه تو در آن خفته اى خواهند رفت .\r\nقطار بلند زمانه پيوسته به راه خويش مىرود و همراه خود فرزندان آدم را از نوجوانان سبز خطى كه در بهار عمرند ، تا آنان كه در زير بار سنگين سالها پشت خم كرده‌اند ، از مادران فرسوده تا دختران نو رسيده ، از كودكان زبان ناگشوده تا پيران سپيد مو ، يكايك بنزد تو مىآورد و در كنارت جاى مىدهد ، تا در دنبال آنان نوبت آنهائى فرا رسد كه حتى ديده به روى اين جهان نگشوده‌اند .\r\nچنان زى كه چون هنگام فرا خواندنت براى شركت در جمع فزون از شمار كاروانيانى رسد كه روى بجانب اين قلمرو مرموز دارند تا در آنجا هر يك در اطاق خاص خود در منزلگه خاموش مرگبار اندازند و خانه گيرند ، تو همچون آن بنده نباشى كه با تازيانه روانهء سيه چالش ميكنند . آن كس باش كه با قدمهايى استوار و با قوت دل بجانب اقامتگاه جاودان خويش مىرود ، تا در آنجا روپوش خود را بر بستر مرگ بگستراند و آن گاه به زير آن رود و ديده براى خوابى پر رؤيا و دلپذير بر هم نهد « بريانت . [ تفسير و نقد و تحليل مثنوى ج 8 
  ] بلى همهء اينها صحيح است ، و اين هم يك حقيقت روشنى است كه اگر\r\n","description":"","footnote":"","page_name":" 154 ","page_number":154},
  {"content":"\r\nبخواهيم در روى صخره اى استوار از يك كوه بنشينيم و به رفتن و آمدن فصول چهارگانهء بهار و تابستان و پائيز و زمستان بنگريم و به تماشاى طلوع و غروب آفتاب و ظهور و زوال زيباييها و قدرتها و فرسوده شدن همهء طراوتها و تجدد مستمر همهء نمودها و اشكال تماشا كنيم ، و گمان كنيم آنها همگى مىروند و ما نشسته‌ايم و بتماشاى آنها پرداخته‌ايم ، بخطا رفته‌ايم ، آرى ، ما خود رفته‌ايم ، ولى با تفكر غلط و خطا :\r\n\r\nنيك بنگر ما نشسته مىرويم\r\nمىنبينى قاصد جاى نويم\r\nپس مسافر آن بود اى ره پرست\r\nكه مسير و روش بر مستقبلست\r\n\r\n( مولوى )\r\nهيچ سكون و ركود مرگبارتر از آن نيست كه موجود رونده و پويا احساس ركود و ايستائى نمايد . چه خسارتى زيانبارتر از آنكه آدمى در نقطه اى از زندگى به خيال آنكه در ساحل زمان نشسته و گذشت زمان چون جويبارى از كنار او عبور مىكند و كارى با او ندارد ، بتماشاى گذشت زمان قناعت بورزد ، و اين مقدار نفهمد كه نشستن در ساحل خيالى زمان و تماشا به گذشت زمان كه در دگرگونى اشكال و پديده‌هاى طبيعت و وضع موجودى او نمودار مىگردد ، كارى جز پاره پاره كردن وحدت شخصيت او و سپردن هر جزئى از آن ، به آنچه كه در جويبار زمان بگذشته مىخزد ، ندارد . عامل سازندهء موجوديت آدمى و تنظيم كنندهء ارتباط او با واقعيات ، نگرش به واقعيات گسترده در جويبار زمان است و تلاش براى تحصيل آمادگى بهره بردارى از واقعياتى كه از حال حاضر به بعد امكانپذير خواهد گشت . هر لحظه اى كه از آينده مىرسد براى آن كسى كه پيروز بر زمان و با نظاره و اشراف بر آن ، زندگى مىكند ، پيامى از پايان عمر و آغاز ابديت مياورد ، با اين حال نشستن در زير درخت خلقت و تماشا در شاخ و برگ دگرگون شوندهء آن ، بچه كار آيد ، مادامى كه من نمىدانم دگرگونى اين درخت پرشاخ و برگ خلقت براى رويانيدن ميوه است كه من بايد با تلاش و\r\n","description":"","footnote":"","page_name":" 155 ","page_number":155},
  {"content":"\r\nكوشش شايستگى چيدن ميوهء آن را بدست بياورم ، درك و شناخت حركت و دگرگونى چه اثرى براى من خواهد داشت . امير المؤمنين عليه السلام پس از بيان حركت مستمر دنيا و پشت گرداندن آن به زندگان ، هشدار جدى به انسانها مىدهد و مىگويد :\r\n5 ، 6 ، 7 ، 8 - الا و انّ اليوم المضمار و غدا السّباق و السّبقة الجنّة و الغاية النّار ( امروز زمان تكاپو و فردا روز سبقت است ، سبقت بر بهشت و پايان [ عقب ماندگى 
  ] دوزخ ) .\r\nزندگى آدمى حركتى است طبيعى كه فقط از آغاز هشيارى به حركت انسانى تحول مىيابد و دنيا براى او ميدان مسابقه مىگردد - مسابقه در خير و كمال . شايد بتوان گفت : عمومىترين پديده اى كه در كرهء خاكى فراگير همهء جانداران است ، حركت و جنبش است . در حقيقت جاندار منهاى حركت مساويست با جاندار منهاى جان . چنان كه انسان منهاى انديشه مساويست با انسان منهاى انسانيت . اين يك مسئلهء روشنى است كه براى اثباتش نيازى به استدلال و جر و بحث وجود ندارد . آنچه كه مهم است اينست كه اكثريت اسفانگيز بنى نوع انسانى حركت به معناى طبيعى محض آن را دليل موجوديت خود تلقى ميكنند . آنان استدلالى كه به « من هستم » مىآورند ، اينست كه مىتوانند راه بروند ، مكان خود را تغيير بدهند ، از يك موضعگيرى به موضع - گيرى ديگر منتقل شوند ، روابط خود را با طبيعت و انسانها دگرگون نمايند در دوران ما اين گونه دلايل با حركتهاى سريعتر مثلا هزار كيلومتر در يك ساعت با هواپيماهاى مدرن ، تقويت شده‌اند اين حركت همان مقدار دليل موجوديت انسان است كه حركت كازارها و كهكشانها و حركت الكترونها و حركت عقرب و افعى و يك مگس در لجنزار دليل موجوديت اين موجودات مىباشد . سرعت حركت انسان چگونه مىتواند با سرعت حركت نور قابل مقايسه\r\n","description":"","footnote":"","page_name":" 156 ","page_number":156},
  {"content":"\r\nباشد ولى مىدانيم كه حركت نور كمترين ارزشى در برابر حركت دست يك انسان ندارد كه براى خورانيدن يك جرعه شربت براى بيمارى كه نياز به آن دارد به كار مىفتد . حركت يك انسان از كرهء زمين به كرهء ماه با يك تحول انقلابى درونى وى از پستى به رذالت ، چگونه قابل مقايسه مىباشد اگر يك انسان با سرعتى فوق سرعت نور [ اگر قابل تصور باشد 
  ] همهء كهكشانها را در هم نوردد و برگردد ، ولى دو قدم براى انسانى كه در آتش مىسوزد و يا در آب غرق مىشود حركت نكند ، چه كارى انجام داده است حركت مطلوب ما انسانها است ، اما آن حركتى كه در اصطلاح رهروان كوى حقيقت معراج ناميده مىشود -\r\n\r\nنه چو معراج زمينى تا قمر\r\nبلكه چون معراج كلكى تا شكر\r\n\r\n( مولوى )\r\nدر دوران ما مسابقه در سرعت حركات بشدت در جريانست ، اين مسابقه تنها براى سلطه به كرات فضائى است كه اگر تكاپوهاى زمينى براى سبقت گرفتن در ميدان تنازع در بقاء كفايتشان نكند ، از تسخير كرات فضائى بهره - بردارى نموده و در همان دور دستها به تعقيب يكديگر خواهند پرداخت .\r\nاگر اين حركتها و سير و سياحتها در كرات و فضاهاى بسيار دور براى مسابقه در خواندن كتاب تكوينى الهى و بهره بردارى براى « حيات معقول » انجام مىگرفت ، اولين نتيجه اى كه مىداد ، خواب آرام چهار ميليارد و نيم نفوس كرهء زمين بود كه از آغاز حركت به فضاها و كرات ، به چشمان آنان راه نيافته است كه آيا شيپور مسابقه را براى آدمكشى امروز بصدا در مىآورند يا فردا . در عنوان بحث گفتيم : زندگى آدمى حركتى طبيعى است كه فقط از آغاز هشيارى به حركت انسانى تحول مىيابد و دنيا براى او ميدان مسابقه مىگردد - مسابقه در خير و كمال . معناى مسابقه آن مفهوم معمولى و رايج در ميان مردم نيست كه با تحرك حس رقابت صورت مىگيرد ، بلكه منظور اينست\r\n","description":"","footnote":"","page_name":" 157 ","page_number":157},
  {"content":"\r\nكه هشياران زنده و هدفدار با مشاهدهء عظمت و كمال رهروان منزلگه حقيقت ، به هيجان و تكاپو وادار ميشوند و خود را اعضائى از آن كاروان تلقى ميكنند كه حتى اگر سبقت بر آنان بگيرند برميگردند و گرفتن از دست آنانرا وظيفه و عامل سرعت در حركت مىدانند . در آيات قرآنى در چند مورد دستور به مسابقه داده شده است ، نه مسابقه در ميدان تنازع در بقا و خونريزى ، بلكه براى پاك شدن از آلودگيها و ورود بر جاذبهء لقاء اللَّه ( ديدار خداوند ) : * ( سابِقُوا إِلى مَغْفِرَةٍ مِنْ رَبِّكُمْ ) * ( 1 ) \r\n( سبقت كنيد به بخشايش پروردگارتان ) و نه براى انحصار قدرت در راه سلطه گرى و برچيدن بساط مسابقه در فضيلت و شرافت و تقواى انسانى .\r\n* ( أُولئِكَ يُسارِعُونَ فِي الْخَيْراتِ وَهُمْ لَها سابِقُونَ ) * ( 2 ) \r\n( آنان مردمى هستند كه به آيات الهى ايمان آورده‌اند ، در راه وصول به خيرات شتاب ميكنند و آنان براى خيرات سبقت مىجويند ) نه سبقت براى اشباع خودخواهيهاى ويرانگرشان . 9 ، 10 - ا فلا تائب من خطيئته قبل منيّته الا عامل لنفسه قبل يوم بؤسه ( آيا بازگشت كننده اى از گناه پيش از فرا رسيدن مرگش نيست ، آيا كسى نيست كه پيش از روز سخت و دردناكش بر خود كارى كند . ) آيا مىتوانيم پيش از فرا رسيدن مرگ ، زندگى را پاك نموده و اين امانت الهى را بدون نقص به پيشگاه خداوندى ببريم آيا مىتوانيم پيش از مشاهدهء نتايج شرمآور پستىها و وقاحتهاى خود ، چاره اى بينديشيم و جان خود را از گرداب مهلك سرنوشت نجات بدهيم آرى ، مىتوانيم . مگر ما انسان نيستيم مگر ما آن قدرت را نداريم\r\n","description":"","footnote":" ( 1 ) الحديد آيهء 21  ( 2 ) المؤمنون آيهء 61 ","page_name":" 158 ","page_number":158},
  {"content":"\r\nكه آدرس جان خود را پيدا كنيم آرى اين قدرت را هم داريم . مگر ما نمىدانيم كه\r\n\r\nاين جهان كوهست و فعل ماندا\r\nسوى ما آيد نداها را صدا\r\n\r\n( مولوى )\r\nآرى ، اين را هم مىدانيم . مگر ما اسرار آميز بودن جهان هستى و سكوت پرغوغاى جهان را در مجراى قوانين درك نمىكنيم آرى ، اين حقيقت را هم درك مىكنيم . بالاتر از اينها ، ما كه براى هر بعدى چه زمانى و چه هندسى و چه ساكن و چه متحرك ، نمىتوانيم پايان و ساحلى درك كنيم ، چه شده است كه اين ساحل و پايان را براى روح يا شخصيت خود قطعى تلقى مىكنيم آرى ، حيات روحى مادر اين چند روزه خلاصه نمىشود ، ما نابود نمىشويم ، ما از پلى بنام مرگ عبور مىكنيم . اگر در عالم ماده چنين قانونى را مىپذيريم كه « هيچ موجودى معدوم نمىشود و هيچ معدومى موجود نمىگردد » با كدامين دليل وقتى كه به عاليترين محصول كارگاه خلقت كه صدها اصول زيربنائى و روبنائى طبيعى آن را بنام حيات بوجود آورده است مىرسيم ، آن را از قانون مزبور مستثنى مىدانيم و مىگوئيم :\r\n\r\nيا سبو يا خم مىيا قدح باده كنند\r\nيك كف خاك در اين ميكده ضايع نشود\r\n\r\nفقط مخصوص به مواد عالم طبيعت است و راهى به حيات ندارد ما مىبينيم حيات در آن هنگام كه در كانال وجود انسان به جريان مىفتد ، موجب به وجود آمدن روان [ يا روح ، شخصيت ، من 
  ] مىگردد . اين روح با دلايلى كافى وجود دارد ، اگر از كلمهء روح قهر كرده‌ايد ، بگوئيد : شخصيت كه مبناى مسائل فراوانى از روانشناسى و روانپزشكى و روانكاوى است ، وجود دارد .\r\nو اگر با كلمهء شخصيت هم ميانه خوبى نداريد ، بگوئيد : من وجود دارد .\r\nاگر او را هم قاچاق تلقى كرديد ، بگوئيد : يك خود وجود دارد كه مديريت اجزاء داخلى و خارجى بدن و نيروهاى ذهنى و درونى را به عهده دارد . اين خود\r\n","description":"","footnote":"","page_name":" 159 ","page_number":159},
  {"content":"\r\nموجود شده است ، آيا همهء اجزاء و پديده‌هاى جهان طبيعت مشمول قانون « هيچ موجودى معدوم نمىشود و هيچ معدومى موجود نمىشود » بوده و خود يا روح يا شخصيت يا من است كه فقط از قانون مزبور استثناء شده است ، يعنى با اين كه بوجود آمده است ، معدوم مىگردد ، اين حيات و شخصيت بوجود آمده به جهت ارتكاب گناهان آلوده مىشود و از شايستگى ورود در جاذبهء كمال كه پايانش جاذبهء لقاء اللَّه ( ديدار خدا ) است ، ساقط مىگردد . هيچ چاره اى براى جلوگيرى از اين سقوط وجود ندارد مگر پاك ساختن حيات و شخصيت كه جز با جبران آن تباهىها كه بر حيات مردم وارد آورده است و جز بوسيلهء توبه كه پاكسازى درون است ، امكانپذير نمىباشد .\r\nآيات قرآنى كه دستور به توبه مىدهد در موارد متعددى آمده است .\r\nاين آيات را مىتوان به گروه هائى متنوع تقسيم كرد از آن جمله : گروه يكم - به جهت اهميت پديدهء توبه كه عبارتست از تجديد رابطه ميان انسان و خدا ، در چند مورد خداوند خود را با كلمهء تواب توصيف فرموده است از آن جمله : * ( فَتَلَقَّى آدَمُ مِنْ رَبِّه ) * ( 1 ) \r\n( قطعاً خدا است كه حتماً پذيرندهء توبه و مهربان است .\r\n* ( رَبَّنا وَاجْعَلْنا مُسْلِمَيْنِ ) * ( 2 )  پروردگارا ( ( قطعاً توئى پذيرندهء توبه و مهربان ) * ( إِلَّا الَّذِينَ تابُوا وَ ) * ( 3 ) \r\n( و منم پذيرندهء توبه و مهربان ) * ( وَلَوْ لا فَضْلُ الله ) * ( 4 ) \r\n( و قطعاً خداوند پذيرندهء توبه و حكيم است ) در اين آيات در اغلب موارد پس از كلمهء تواب ، كلمه رحيم آمده\r\n","description":"","footnote":" ( 1 ) البقرة آيه 37 و 54 و التوبه 104 و 118  ( 2 ) البقرة 128  ( 3 ) البقرة آيه 163  ( 4 ) النور آيهء 10 ","page_name":" 160 ","page_number":160},
  {"content":"\r\nاست كه بر ارتباط توبه پذيرى خداوند متعال با محبت و مهربانى او بر بندگانش دلالت مىكند . و در يكى از آيات پس از كلمهء تواب ، كلمهء حكيم آمده است .\r\nاين تنوع براى آنست كه گمان نرود كه محبت و مهربانى خداوندى براى پذيرش توبه يك وصف ثانوى است ، بلكه اين پذيرش بر مبناى حكمت عاليه الهى است كه :\r\n\r\nچنين شنيدم كه لطف يزدان به روى جوينده در نبندد\r\nدرى كه بگشايد از حقيقت بر اهل عرفان دگر نبندد\r\n\r\n( حكيم صفا اصفهانى )\r\nاين حكمت الهى باز شدن درى است كه آدمى به روى خود مىبندد و خود را از ديدار خداوندى كه همواره با او است * ( هُوَ الَّذِي خَلَقَ السَّماواتِ وَالأَرْضَ ) * ( 1 )  محروم مىسازد ، بار ديگر دست دراز مىكند و آن در را باز مىكند ، اين در - باز كردن توبه ناميده مىشود . خداوندى كه مقصود خود را از آفرينش و مسير آن را چنين بيان نموده است كه : * ( الَّذِينَ إِذا أَصابَتْهُمْ مُصِيبَةٌ قالُوا إِنَّا ) * ( 2 ) \r\n( ما از آن خدا و به سوى او برميگرديم ) محال است كه از مقصود خود تخلف كند و خلاف وعده و قولش عمل كند : * ( وَالَّذِينَ آمَنُوا وَعَمِلُوا الصَّالِحاتِ ) * ( 3 ) \r\n( و كيست راستگوتر از خدا ) * ( وَلَنْ يُخْلِفَ الله وَعْدَه ) * ( 4 ) \r\n( خداوند هرگز خلاف وعده نمىكند ) پس خداوند بشر را از آن خود قرار داده و همواره با او است . اين بشر نادان و خودخواه است كه خود را از جوار ربوبى كنار مىكشد و چارهء كنار رفتن و دور شدن ، برگشتن دوباره است . و پذيرش الهى اين بازگشت\r\n","description":"","footnote":" ( 1 ) الحديد آيهء 4  ( 2 ) البقرة آيهء 151  ( 3 ) النساء آيهء 122  ( 4 ) الحج آيهء 47 ","page_name":" 161 ","page_number":161},
  {"content":"\r\nرا حكمتى است كه از محبت و مهر الهى ناشى مىشود كه بادورى بشر از او ، او از بشر دور نمىگردد .\r\nپيش از آنكه نتايج اعمال زشت ، ما را بروز سياه بنشاند ، پيش از آنكه وقاحتها و بىشرميهاى ما از لابلاى سطوح زندگى ما باز شوند و در برابر ديدگان ما مجسم گردند ، در پاكسازى اوراق حيات بكوشيم و مانند كودك عاصى كه از دامان مادر مهربان فرار كرده است ، بار ديگر به دامان عطوفت و مهر الهى برگرديم . پيش از آنكه وجود ما از نيروها و استعدادها خالى شود و سرمايهء زندگى را سكه به سكه ببازار هوى و هوس آورده ، آنها را مستهلك بسازيم ، آرى : -\r\n\r\nپس به هر ميلى كه دلخواهى سپرد\r\nاز تو چيزى در نهان خواهند برد\r\n\r\nمولوى\r\nپيش از آنكه محتواى دو رباعى زير سرگذشت ما را توصيف نمايد :\r\n\r\nافسوس كه ايام جوانى بگذشت\r\nسرمايهء عمر جاودانى بگذشت\r\nتشنه بكنار جوى چندان خفتم\r\nكز جوى من آب زندگانى بگذشت\r\nيك چند به كودكى به استاد شديم\r\nيك چند به استادى خود شاد شديم\r\nپايان سخن شنو كه ما را چه رسيد\r\nاز خاك بر آمديم و بر باد شديم\r\n\r\nعمل كنيم ، بلى عمل كنيم . راه بيفتيم ، بكوشيم ، زيرا روز تجسم از - دست دادن سرمايهء روح روزى بس وحشتناك است . روزى است كه دست بر سر و زانو زدن هيچ نتيجه اى نخواهد بخشيد .\r\n\r\nتا رسد دستت به خود شو كارگر\r\nچون فتى از كار خواهى زد به سر\r\n\r\nاين بيت را استادم حكيم متأله و عارف ربانى مرحوم آقا شيخ مرتضى طالقانى كه در حدود دو سال به محضر درسش در آستانهء اقدس امير المؤمنين على بن ابي طالب عليه السلام ( نجف اشرف ) موفق بودم . يك روز پيش از چشم بستن از اين دنيا و پرواز بسوى ابديت خواند . وقتى كه اين بيت را بعنوان\r\n","description":"","footnote":"","page_name":" 162 ","page_number":162},
  {"content":"\r\nتوصيهء نهائى براى من خواند . از اعماق دلش چنان لا إله الا الله گفت كه هنوز وقتى بيادش مىفتم ، مىلرزم . 11 ، 12 ، 13 ، 14 ، 15 ، 16 ، 17 - الا و إنّكم فى ايّام امل من ورائه اجل ، فمن عمل فى ايّام امله قبل حضور اجله فقد نفعه عمله و لم يضرره اجله و من قصّر فى ايّام امله قبل حضور اجله فقد خسر عمله و ضرّه اجله ( هشيار باشيد ، شما در اين زندگانى ، روزگار آرزو مىگذرانيد كه اجل را به دنبال دارد . كسى كه در روزگار آرزو و پيش از آنكه اجلش فرا رسد عمل نمايد ، عمل براى او سودمند خواهد بود و مرگى كه به سراغش آمده است ، ضررى بر او وارد نخواهد ساخت و آن كس كه در روزگار آرزويش پيش از آنكه اجلش فرا رسد ، تقصير نمايد ، عملش خسارت بار و مرگى كه به سراغش مىآيد ، بضررش تمام خواهد گشت . )\r\n\r\nآرزوهاى ما چونان قشر باريكى از نفت است كه روى آب شعله ور باشد\r\nدر بارهء پديدهء آرزو ، انسانشناسان و اخلاقيون مطالب قابل توجه فراوانى گفته‌اند . آنچه كه به محتويات جملات امير المؤمنين عليه السلام در اين خطبه مربوط است . اينست كه اين زندگانى طبيعى كه هر كسى چند روزى كم و بيش از آن برخوردار است ، مانند آن دريا است كه امواجش آرزوها و اميدها و خواسته‌ها و اراده‌ها و اشتياقها است و جاى ترديد نيست كه براى بوجود آمدن اين امواج چه به نتيجه برسند و چه به نتيجه نرسند ، نيروها صرف مىشود و زندگى مستهلك مىگردد و در هر حال پايان همهء آنها مرگ است .\r\nاگر اين اميدها و آرزوها مفيد به حال زندگى مادى و معنوى بوده باشند مقدمه اى براى عمل مثبت خواهند بود و اگر بىاساس و بىفايده بوده و معلول خيالات پا در هوا باشند ، هم نيروهاى مغزى و روانى مستهلك شده است و هم\r\n","description":"","footnote":"","page_name":" 163 ","page_number":163},
  {"content":"\r\nدست آدمى خالى از عمل مىباشد . پس در اين زندگانى كه عمده عامل محرك آن ، اميدها و آرزوها است ، خرد حكم مىكند كه آنها را با اعمال صالحه عينى تحقق ببخشد . در اين هنگام اعمال مفيد انجام داده و مرگى كه به سراغش خواهد آمد ضررى به او نمىرساند . و بالعكس ، كسى كه در روزگار اميدها و آرزوها كوتاهى كند ، و نتواند آنها را براساس خرد و وجدان تنظيم نموده و در عمل از آنها بهره بردارى نمايد ، عملش خسارتبار و مرگش ضرربار خواهد بود .\r\n18 ، 19 - الا فاعملوا فى الرّغبة كما تعملون فى الرّهبة ( هشيار باشيد ، در هنگام خوشى و رغبت چنان عمل كنيد كه در موقع ترس و وحشت عمل مىكنيد . )\r\n\r\nعمل در روزگار خوشى و عمل در روزگار ناخوشى\r\nدر آن هنگام كه آدمى در خوشىها و لذايذ غوطه ور است ، توجهى به عظمت تعهد و تكليف و وابستگى به خدا و محاسبهء اعمالى كه انجام مىدهد ، ندارد . گوئى در موقع اشتغال سطوح روان آدمى با خوشىها و لذايذ ، تفكر و تعقل از كار مىفتد و گمان مىبرد آنچه كه « بايد بشود » همان است كه وى در آن غوطه ور است . ولى در آن هنگام كه روزگار درد و ناخوشى مىرسد ، مضطرب و مشوش مىگردد و رو به خدا مىبرد و خود را به تعهد و تكليف وابسته مىبيند . اين پديدهء احمقانه باعث شده است كه بعضى از متفكران گفته‌اند كه :\r\n\r\nگرايشهاى دينى معلول ترس و ناتوانى و احساس درماندگى است\r\nوقتى كه از راسل مىپرسند : « علت اين كه در طى قرون ، بشر آن چنان كه پيدا است ، خواستار مذهب بوده است ، چيست » چنين پاسخ مىدهد « من اصولا فكر ميكنم كه علت اين خواستارى ترس بوده است ، چون بشر خود\r\n","description":"","footnote":"","page_name":" 164 ","page_number":164},
  {"content":"\r\nرا تا حدى ناتوان مىبيند و سه عامل است كه موجبات ترس او را فراهم مىآورد : يكى طبيعت است كه بوسيلهء صاعقه به او ضربه مىزند يا بوسيلهء زلزله او را در كام خود فرو مىبرد . ديگر از عوامل ترس ، عامل خود انسانست كه مىتواند همنوعان خود را بوسيلهء جنگ تلف كند . عامل سوم كه ارتباط زيادى با مذهب دارد ، شهوات شديد او هستند كه مىتوانند به انسان صدماتى وارد كنند و آنها در لحظات آرامش زندگى از آنچه از دست داده‌اند ، پشيمان ميشوند و مذهب موجب مىشود كه تعديلى در ترس و وحشت آنها به عمل آيد » ( 1 )  پاسخ اين مطالب كه راسل ابراز مىدارد در كتاب « توضيح و بررسى مصاحبهء برتراندراسل - وايت » داده شده است . با اين حال مسائلى را در اين مبحث مطرح و جملاتى را از همان كتاب نقل مىكنيم : آقاى راسل در پديدهء مذهب نتوانسته است ، يا به جهت حساسيتى كه به مذهب دارد ، نخواسته است ، علت و فايده را از يكديگر تفكيك كند . همهء آنچه را كه در بالا بعنوان علت و انگيزهء گرايش به مذهب ذكر كرده است ، فايدهء مذهب است ، نه علت و انگيزهء آن . بدين معنى كه انسان معتقد به مذهب مىتواند ناملائمات و شكنجه‌هاى زندگى را كه بدون اختيار به او هجوم مىآورند ، به مشيت الهى كه در نظم جهان هستى جلوه گر است ، نسبت داده و آنها را تحمل نمايد ، ولى علت و انگيزهء گرايش به مذهب مسائل ديگرى است ، از قبيل : 1 - احساس عظمت در دستگاه هستى و اين كه اين دستگاه بزرگ نمىتواند خود به خود بوجود بيايد و هيچ تفسير و توجيهى را جز وابستگى به موجود برين نمىپذيرد .\r\n2 - احساس تكليف خود شگفتانگيزترين احساسى است كه نمىتواند به طبيعت سودجوى آدمى مستند باشد ، در صورتى كه همهء رشديافتگان « حيات معقول »\r\n","description":"","footnote":" ( 1 ) توضيح و بررسى مصاحبهء برتراندراسل - وايت ص 157 و 158 ","page_name":" 165 ","page_number":165},
  {"content":"\r\nاين احساس با عظمت و با شكوه را بدون انگيزهء سود و زيان در درون خود در مىيابند . اين همان راهى است كه متفكران زيادى مانند كانت را وادار به اعتقاد به خداوند مىنمايد .\r\n3 - دريافت مفهوم كمال در عاليترين حد كه مبناى فيلسوفان برجسته اى مانند انسلم و دكادت و از شرقىها مولانا جلال الدين و محقق مرحوم شيخ محمد حسين اصفهانى معروف به كمپانى بوده است .\r\n4 - نظم شگفتانگيز هستى كه منشاء بروز قوانين در مغزهاى خوانندگان اين كتاب بزرگ مىباشد .\r\n5 - فطرت پاك از آلودگيها و كثافتهاى تاريك كننده ، نه اين فطرت كه در گرد و غبار اصطلاحات فلسفى پوشيده مىشود ، آشكارترين و نيرومندترين عامل گرايش به تكامل مذهبى است كه در فلسفه هايى كه براى شطرنج بازيهاى ذهنى بوجود مىآيند ، قاچاق تلقى مىشود ، در حالى كه فطرت يا وجدان پاك در همهء كتابها و آثار ادبى سازنده از ايليادهاى هومر گرفته تا رسالة الطير و حى بن يقظان و سلامان و ابسال تا بينوايان ويكتور هوگو و جنگ و صلح تولستوى و مثنوى مولانا جلال الدين و صدها اثر انسانى سازنده كه اطلاعات بسيار عالى از اعماق درون آدمى مىدهند ، اساسىترين نقش را به عهده گرفته است .\r\nبطور قطع مىتوان گفت : اگر از همهء آثار بزرگ انسانى فطرت و وجدان را حذف كنيم ، يك جمله براى خواندن در آن كتابها و آثار باقى نمىماند ، مگر چيزهائى كه به ضرورت حس و عقل براى همگان روشن است و توضيح و تفسير آنها در كتابهائى كه مخصوص به خود آنها است ، مورد تحقيق و بررسى قرار مىگيرند .\r\n6 - اين سؤال را كه چرا ابن ملجم مرادى بد است و على بن ابي طالب ( ع ) خوبست با هيچ منطق و مغالطه و شوخى نمىتوان پاسخ داد ، مگر اين كه بگوئيم : حق و حقيقتى ثابت و مستند به خدا وجود دارد كه على بن ابي طالب ( ع )\r\n","description":"","footnote":"","page_name":" 166 ","page_number":166},
  {"content":"\r\nطرفدار آنست و ابن ملجم از آن حق و حقيقت منحرف است . پس اين كه راسل و امثال او چه پيش از او و چه بعد از او ، مىگويند : خداجوئى و گرايش به مذهب معلول ترس و ناتوانى و بدبختى است ، با نظر به خود واقعيت مذهب نبوده ، بلكه با نظر به عوارض يا فوايد آن مىباشد .\r\n7 - اين عبارت آناتول فرانس را دقت فرمائيد : « قدرت و نيكوكارى اديان است كه به آدمى علت وجود و عواقب كار را تعليم مىدهد ، وقتى كه ما اصول عقايد فلسفى الهى را طرد نمائيم ، چنان كه تقريباً ما همه در اين عصر علم و آزادى فكر ، چنين مىكنيم ، وسيلة ديگرى باقى نمىماند كه بدانيم چرا به دنيا آمده‌ايم و بچه كار بدين جهان قدم گذاشته‌ايم . . . » ( 1 )  ملاحظه مىشود كه خود اين سؤال كه « چرا به اين دنيا آمده‌ايم و بچه كار بدين جهان قدم گذاشته‌ايم » هيچ پاسخى جز اعتقاد بيك حكمت عالى كه از حكيم مطلق در اين جهان بوجود آمده است ، ندارد .\r\n\r\nيك نگاه دقيق به ترس و رابطهء آن با مذهب\r\nچنان كه در كتاب « توضيح و بررسى مصاحبهء برتراندراسل - وايت » گفته شده است : ترس يك پديدهء روانى مشخصى است كه علائم و آثار فيزيولوژيك خاصى را در بدن نمودار مىسازد كه در مباحث روانى مطرح و بررسى ميشوند و ترس را مىتوان به اين نحو توضيح داد كه در هنگام يقين يا احتمال فقدان يا نقص توازن و تعادل طبيعى يا روانى ، پديدهء ترس نمودار مىگردد . البته مىدانيم كه اين تعريف پديدهء ترس را كاملا روشن نمىسازد ، ولى اين نقص تعريف مخصوص به پديدهء ترس نيست ، بلكه در همهء پديده‌ها و فعاليتهاى روانى وجود دارد ، زيرا ما در هنگام بررسى آن پديده‌ها و فعاليتها با نمودهاى فيزيكى داراى رنگ و شكل و كميت و ديگر نمودها روبرو نيستيم ، حالا بايد ديد آيا اين كه\r\n","description":"","footnote":" ( 1 ) باغ اپيكور - آناتول فرانس ص 31 ","page_name":" 167 ","page_number":167},
  {"content":"\r\nمذهب مولود ترس است ، سخنى درست است يا نه مىگوئيم : آن ترس كه مولود نادانى است ، بايستى با بر طرف شدن نادانى ، ترس نيز مرتفع گردد .\r\nمستند ساختن مذهب به اين گونه ترس كه مولود نادانى است ، در باره هزاران فيلسوف و دانشمند خداشناس و مذهبگراى كه با واقعيات جهان هستى و لو بوسيلهء درك يك عده قوانين كلى آشنائى دارند ، كاملا خلاف واقع است ، زيرا اينان نه تنها با تقليل جهل و نادانىشان از خدا و مذهب بىنياز نگشته‌اند ، بلكه اغلب آنان ، با پيشرفت در علم و جهانبينى كه داشته‌اند ، خود را با خدا آشناتر و به مذهب متمايل ترديده‌اند . آيا دكارت نمىگفت : « ماده و حركت را به من بدهيد ، من جهان را براى شما بسازم » اين متفكر حد اقل جهان را از ديدگاه خودشناخته و به جهت نادانى در بارهء جهان مبتلا به بيم و هراس نبوده است . اين متفكر با چنين ادعائى دو دليل تازه به دلايل اثبات وجود خداوندى آورده است . از طرف ديگر مىبايست با پيشرفت علم و جهانبينىها مسئلهء خدا و مذهب به كلى از جوامع منتفى شود ، با اين كه عملا چنين چيزى وجود ندارد ، بلكه گرايشهاى مذهبى و عرفانى در همهء جوامع بطور روزافزون پيش مىرود .\r\nاشتغالات تخديرى مانند بعضى از هنرها و مايعات الكلى و دعاوى اومانيستى نتوانسته است جلو پيشرفت اين گرايشها را بگيرد . اين كه گفته مىشود : هراندازه علم پيشرفت كند ، بىنيازى از خدا و مذهب بيشتر احساس مىشود ، خطاى بزرگى است كه برخى از مردم « علمزده » مرتكب ميشوند ، زيرا پيشرفت علم نيست كه با مذهب به پيكار برخيزد و هيچ دانشمند آگاهى براى طرد مذهب تاكنون به فرمولهاى علمى استناد ننموده است ، بلكه آنچه كه ديده مىشود اينست كه دانشمندانى از زنگوله هائى كه بپاى دين بسته‌اند ، متنفرند و متدينانى كه استنتاج نارواى لا مذهبى از علم را مىبينند ، اظهار ناراحتى و انزجار از دانشمند مىنمايند .\r\nشگفتا ، قرنهاى طولانى است كه دين و علم را بجان هم انداخته‌اند ،\r\n","description":"","footnote":"","page_name":" 168 ","page_number":168},
  {"content":"\r\nولى تاكنون نه تنها هيچ يك از آن دو ، ديگرى را بر زمين نزده است ، بلكه هر دو در قلمرو مخصوص به خود ، مشغول حركت و انجام وظيفه بوده ، گاهگاهى هم به كمك و تعاون همديگر مىشتابند . بلكه بقول افراد فراوانى از دانشمندان و جهانبينان خردمند زيربناى مسائل علمى با اصول عالى دين اشباع شده است .\r\n\r\nاگر ترس باعث مىشود كه . . .\r\nاگر ترس باعث مىشود كه يك مشت انسانهاى بينوا و ناتوان با حمايت از آورندگان اديان برخيزند و اصول سازندهء زندگى را بر جوامع تعليم بدهند .\r\nاگر ترس باعث مىشود كه حتى خود آقاى راسل تمدن و فرهنگ مسلمانان ( مردم ترسيده ) را بستايد . ( 1 )  اگر ترس باعث مىشود كه عده اى با گرايش به اسلام برخيزند و انسان را به ارزش نهائى خود برسانند : * ( مِنْ أَجْلِ ذلِكَ كَتَبْنا عَلى بَنِي إِسْرائِيلَ أَنَّه مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الأَرْضِ فَكَأَنَّما قَتَلَ النَّاسَ جَمِيعاً ) * ( 1 ) \r\n( بطور قطع ، هركس كه\r\n","description":"","footnote":" ( 1 ) مجلهء هلال - پاكستان شمارهء 12 ص 9 .  ( 1 ) مجلهء هلال - پاكستان شمارهء 12 ص 9 . ","page_name":" 169 ","page_number":169},
  {"content":"\r\nانسانى را بدون عنوان قصاص يا افساد در روى زمين بكشد ، چنانست كه همهء انسانها را كشته است و هر كس كه يك انسان را احياء نمايد ، چنانست كه همهء انسانها را احياء نموده است ) .\r\nاگر ترس باعث مىشود كه يك مشت انسانهاى ترسيده ( مسلمانان ) در اواخر قرن دوم هجرى هشتاد دانشكده و كتابخانه اى داراى ششصد هزار مجلد كتاب در اسپانيا بوجود بياورند و بقول كارشناسان تاريخ علوم ، علم را از سقوط حتمى نجات بدهند .\r\nاگر ترس باعث مىشود كه اسلام نه تنها براى انسانها ، بلكه حتى براى حيوانات هم عاليترين حقوق را بوجود بياورد .\r\nاگر ترس باعث مىشود كه از ميان انسانهائى كه توماس هابس معرفى مىكند ، على بن ابي طالب و ابو ذرها ساخته شوند .\r\nاگر ترس باعث مىشود كه وحشىترين اقوام تاريخ بنام مغول به سرزمين مردم ترسيده ( مسلمانان ) بريزند و آنان را پايمال كنند ، ولى تدريجاً خود آنان هويت انسانى را از اسلام پذيرفته و تمدن بوجود بياورند .\r\nاگر ترس باعث مىشود كه معظمترين بيمارستانهاى دنيا در قرون وسطى مانند بيمارستان سلطان قلاوون در قاهره بوجود بيايد .\r\nاگر ترس باعث مىشود كه كار چنان ارزش خود را دريابد كه ارزش - شناسان را در بهت فرو برد . . . اگر ترس عامل آن همه پيشرفت و سازندگى در باره انسان است ، اى كاش همهء انسانها بترسند و همهء جوامع از اين ترس انسانساز و جهانساز برخوردار باشند .\r\n\r\nقرآن گرايش به خدا را به انگيزگى ترس و اضطراب توبيخ مىكند\r\nآيات قرآنى با بيانات گوناگون گرايش به خدا را به انگيزگى ترس و اضطراب ، توبيخ و محكوم مىنمايد . بعنوان نمونه :\r\n","description":"","footnote":"","page_name":" 170 ","page_number":170},
  {"content":"\r\n1 - * ( وَإِذا مَسَّ الإِنْسانَ الضُّرُّ دَعانا لِجَنْبِه أَوْ قاعِداً أَوْ قائِماً فَلَمَّا كَشَفْنا عَنْه ضُرَّه مَرَّ كَأَنْ لَمْ يَدْعُنا إِلى ضُرٍّ مَسَّه ) * ( 1 ) \r\n( و هنگامى كه ضررى بر انسان وارد مىگردد ، ما را به پهلو و در حال نشستن و ايستادن مىخواند ، و هنگامى كه ضرر را از وى مرتفع ساختيم ، به راه خود مىرود ، گوئى همان نيست كه ما را براى بر طرف ساختن ضررى كه به او وارد شده بود ، مىخواند ) پس از بررسى و تحقيق در مطالبى كه در اين مبحث ( ترس و مذهب ) متذكر شديم . حال مىتوانيد تناقض گوئى بعضى از متفكران نامور مغرب زمين را در اين مبحث ، ببينيد و در شگفتى فرو رويد . برتراندراسل به پيروى از بعضى متفكران قرن نوزدهم مىگويد : « من اصولا فكر ميكنم كه علت اين خواستارى ( خواستارى مذهب كه بشر در طى قرون از خود نشان داده است ) ترس بوده است ، چون بشر خود را تا حدى ناتوان مىبيند و سه عامل است كه موجبات ترس او را فراهم مىآورد : يكى طبيعت است كه بوسيلهء صاعقه به او ضربه مىزند ، يا بوسيلهء زلزله او را در كام خود فرو مىبرد و ديگر از عوامل ترس عامل خود انسان است كه مىتواند همنوعان خود را بوسيلهء جنگ تلف كند .\r\nعامل سوم كه ارتباط زيادى با مذهب دارد ، شهوات شديد او هستند كه مىتوانند به انسان صدماتى وارد كنند و آنها در لحظات آرامش زندگى از آنچه از دست داده‌اند ، پشيمان ميشوند و مذهب موجب مىشود كه تعديلى در ترس و وحشت آنها به عمل آيد . ( 2 )  ممكن است مطالعه كنندهء محترم بگويد : راسل در اين عبارات ترس را بعنوان انگيزهء گرايش به مذهب مطرح نموده است ، ولى صريحاً اين ترس را محكوم ننموده است . پاسخ اين اعتراض روشن است ، زيرا راسل آگاه تر از آنست كه از معناى ترس كه معلولى از ناتوانى بشرى است غفلت بورزد . ترس چنان كه\r\n","description":"","footnote":" ( 1 ) يونس آيهء 12  ( 2 ) توضيح و بررسى مصاحبهء براتدراسل - وايت ص 157 و 158 . ","page_name":" 171 ","page_number":171},
  {"content":"\r\nدر گذشته بيان نموديم عامل نفى مقاومت در برابر پديدهء مضر بوده و با بر طرف شدن آن عامل مضر بايد مذهب نيز منتفى شود . در صورتى كه احتمال محاسبهء فوق طبيعى در زندگى انسانها با هيچ دليلى تاكنون مردود شناخته نشده است و آن گهى راسل چگونه مىتواند ترس مزبور را سازنده تلقى كند ، با اين كه در همين مصاحبه صريحاً گفته است : مذهب براى بشر مضر بوده است . حال شما اين قضاوت انتقادى را در نظر بگيريد و سپس جملات زيرا را از همين راسل مطالعه فرمائيد : « از گروه مردان بزرگى كه در تاريخ بشرى تجلى بيشتر نموده و بيشتر برجسته بوده‌اند ، عده اى در جهت منافع بشريت گام برداشته‌اند و گروهى ديگر درست در نقطهء مقابل آنان بوده‌اند . عده اى نظير فقهاى بزرگ و نوآوران مذهبى تا آنجا كه قدرت و توان داشته‌اند ، كوشيده‌اند انسانها را مجبور سازند تا نسبت به يكديگر كمتر ظلم و تعدى روا دارند و نسبت به همنوع مهربانتر باشند ، برخى از دانشمندان بما آگاهى بخشيده و امكان داده‌اند تا جريانات طبيعى را درك كنيم ، هر چند ممكن است از اين آگاهىها و دانشها بخطا بهره جسته شود ، ولى بهر حال فى حد ذاته دانش چيز باشكوهى است .\r\nعده اى مانند شاعران و آهنگسازان و نقاشان به هستى و زندگى زيبائى بخشيده‌اند ، به نحوى كه در لحظات نوميدى و دلتنگى اين زيباييها رنجهاى بشرى را تحملپذير مىسازد . اما عده اى ديگر از اين مردان بزرگ همانند آن عدهء نخست توانا و در مسيرشان كاملا موفق بوده‌اند ، ولى آنچه كه انجام داده‌اند درست در نقطهء مقابل گروه اول بوده است .\r\nفكر نميكنم از وجود چنگيز خان ثمره اى به بشريت رسيده باشد ، من نمىدانم از روپسپير چه فايده اى به بشريت رسيده است و به سهم خويش هيچ دليلى نمىبينم كه سپاسگزار لنين باشم . اما همهء اين افراد اعم از خوب و بد داراى ويژگى مىباشند كه من به هيچ روى آرزو نميكنم كه اين ويژگيها در جهان نابود گردد و آن قدرت و ابداع فردى ، استقلال فكرى ، و قدرت تخيلى فوق العاده\r\n","description":"","footnote":"","page_name":" 172 ","page_number":172},
  {"content":"\r\nبوده است . فردى كه داراى اين ويژگيها است قادر است كارهاى خير بسيار كند ، همانطور كه مىتواند گام در راه شر گذارده بسيار آسيب برساند و اگر قرار باشد كه بشريت در غرقاب تاريكى غوطه ور نشود ، هركس مىبايست آرزو نمايد بينشى را كه اين افراد برتر بدست مىآورند ، جهت نفع بشرى باشد .\r\nاحتمالا تفاوت اندكى بين طبيعت يك جانى و طبيعت يك سياستمدار وجود دارد . ( 1 )  ملاحظه مىشود كه راسل در اين تقسيمبندى عاليترين ارزشها را به علماى الهى و مذهبى داده است . در عبارت ديگر مىگويد : « بدعت گذاران اخلاقى و مذهبى تأثير عظيم بر زندگى ، انسانها نهاده‌اند . هر چند كه بايد اذعان داشت كه هميشه آن تأثيرى را كه مورد نظر آنان بوده است ، بجاى نگذارده‌اند ولى من حيث المجموع اين تأثيرات مثبت و سودمند بوده است » ( 2 )  آيا ترس مىتواند آن دانش و بينش و احساس عظمت را بوجود بياورد كه گروهى بانگيزگى مذهب ، عاشقانه در جهت منافع بشرى گام بردارند 2 - * ( وَما بِكُمْ مِنْ نِعْمَةٍ فَمِنَ الله ثُمَّ إِذا مَسَّكُمُ الضُّرُّ فَإِلَيْه تَجْئَرُونَ . ثُمَّ إِذا كَشَفَ الضُّرَّ عَنْكُمْ إِذا فَرِيقٌ مِنْكُمْ بِرَبِّهِمْ يُشْرِكُونَ ) * ( 3 ) \r\n( هر نعمتى كه براى شما است ، از خداوند است سپس موقعى كه ضرر بر شما رسيد ، به او پناهنده مىشويد . سپس وقتى كه ضرر را از شما منتفى ساخت ، گروهى از شما به پروردگارشان شرك مىورزند ) توضيح - جملهء اول آيه ، نعمتها و خوشىهاى زندگى را به ياد مىآورد و بمردم هشدار مىدهد كه همهء حالات خوش زندگى هم از خدا است ، چرا در آن مواقع خدا را به ياد نمىآوريد و فقط در موقع اضطرار پناهنده به او مىشويد\r\n","description":"","footnote":" ( 1 ) قدرت و فرد - راسل ص 60  ( 2 ) مأخذ مزبور ص 55  ( 3 ) النحل آيهء 53 و 54 ","page_name":" 173 ","page_number":173},
  {"content":"\r\n3 - * ( وَلَوْ رَحِمْناهُمْ وَكَشَفْنا ما بِهِمْ مِنْ ضُرٍّ لَلَجُّوا فِي طُغْيانِهِمْ يَعْمَهُونَ ) * ( 1 ) \r\n( و اگر ما به آنان رحم كنيم و ضررى را كه به آنان رسيده است مرتفع بسازيم ، در طغيانگرى كورانه و گمراهانهء خود لجاجت مىورزند ) 4 - * ( وَإِذا مَسَّ الإِنْسانَ ضُرٌّ دَعا رَبَّه مُنِيباً إِلَيْه ثُمَّ إِذا خَوَّلَه نِعْمَةً مِنْه نَسِيَ ما كانَ يَدْعُوا إِلَيْه مِنْ قَبْلُ وَجَعَلَ لِلَّه أَنْداداً لِيُضِلَّ عَنْ سَبِيلِه قُلْ تَمَتَّعْ بِكُفْرِكَ قَلِيلًا إِنَّكَ مِنْ أَصْحابِ النَّارِ ) * ( 2 ) \r\n( و هنگامى كه براى مردم ضررى رسيد ، پروردگارشان را در حالى كه به او بازگشت نموده‌اند ، مىخوانند ، سپس هنگامى كه نعمتى از خود به آنان بخشيد ، آنچه را كه پيش از حالت خوشى بسوى آن مىخواند ، فراموش مىكند و براى خدا مثلها قرار مىدهد تا مردم را از راه خدا گمراه كند . بگو به اين انسان ، از اين كفر و كفران كه مىورزى ، اندكى برخوردار باش ، تو از دوزخيانى ) با دقت در سرتاسر قرآن ، حتى يك آيه هم پيدا نمىشود ، كه ترس و اضطرار و نكبت را دليل وجود خدا و واقعيت دين مطرح نمايد . اگر چه مقدارى از ترس و ناتوانىها را به نظم عالم هستى كه جلوه گاه مشيت او است ، نسبت مىدهد ، چنان كه ساير شئون و پديده‌هاى حيات را هم با نظر به نظام هستى به خود نسبت مىدهد . بنا بر اين ملاحظات ، روشن مىشود كه پناهندگى و گرايش انسان در موقع ترس و اضطراب و ناتوانى به خدا ، يكى از فوايد دين است و چه فايدهء بزرگى ، و چه عامل مهمى براى به خود آمدن و بيرون آمدن از لجن ناآگاهىها و بىبند و بارىها . درست است كه عامل منحصر گرايش به خدا و عالم فوق طبيعت براى برخى از مردم ، فقط ترس و تيره روزى و اضطرار است ، ولى در برابر اين گروه ، عده اى فراوانتر از آنان وجود دارند كه جمال و جلال\r\n","description":"","footnote":" ( 1 ) المؤمنون آيه 75  ( 2 ) الزمر آيهء 8 ","page_name":" 174 ","page_number":174},
  {"content":"\r\nآفرينش و شكوفائىها و خنده‌هاى روانى و لذايذ معقول را عامل گرايش به خدا و فوق طبيعت تلقى مىنمايند . و با نظر به ريشه‌هاى اصلى دينگرايى و با نظر به دو گروه مخالف در عامل دينگرايى به اين نتيجه قطعى مىرسيم كه در هم آميختن هويت و عوامل اصيل دينگرائى با طرز برداشت انسانها در موقعيت - هاى مختلف از دين ، كار نادرستى است كه ممكن است مسائل انسانشناسى را تاريك و ابهامانگيز نمايد . يكى از بهترين منابع اين حقيقت كه با نظر به ريشه‌هاى عميق خداگرايى بايستى حالات خوشى و ناخوشى انسانها در برابر دين فرق ننمايد ، همين جملهء امير المؤمنين عليه السلام است كه مىفرمايد : « در هنگام خوشى و رغبت چنان عمل كنيد كه در موقع ترس و وحشت عمل مىكنيد . »\r\n20 ، 21 - الا و انّى لم ار كالجنّة نام طالبها و لا كالنّار نام هاربها ( هشيار باشيد ، من نديده‌ام مانند كسى را كه جوياى بهشت باشد و بخوابد و گريزان از آتش باشد و در خواب فرو رود )\r\n\r\nدر اين درگه شبى بيدار باشيد\r\nاجزاء عالم هستى بيكران چنان بىسروصدا و خاموش به كار خود مشغولند كه ما در خواب رفتگان گهوارهء طبيعت چنين مىپنداريم كه همهء كاينات اين جهان سترگ بخواب عميق فرو رفته‌اند . همهء ما ديده‌ايم كه وقتى شخص يا اشخاصى در پيرامون ما بخواب فرو روند ، تدريجاً ما را هم خواب در خود فرو مىبرد . آنچه كه در بارهء آن نمىانديشيم اينست گه گهوارهء ما با نظم و قانون حيرتانگيزى در حركت است وقتى كه بيدار مىشويم ، بهر سو مىنگريم حركت را با نظم و قانون مىبينيم ، قوانين همهء علوم با گوياترين بيان بىصدا فرياد مىزنند :\r\n\r\nقطره اى كز جويبارى مىرود\r\nاز پى انجام كارى مىرود\r\n\r\nپروين اعتصامى\r\nبلى خود همين قوانين مىگويند كه :\r\n","description":"","footnote":"","page_name":" 175 ","page_number":175},
  {"content":"\r\n\r\nاگر يك ذره را برگيرى از جاى\r\nخلل يابد همه عالم سراپاى\r\n\r\nشبسترى\r\nو مىگويند :\r\n\r\nخراميدن لاجوردى سپهر\r\nهمان گرد گرديدن ماه و مهر\r\nمپندار كز بهر بازيگريست\r\nسراپرده اى اين چنين سرسريست\r\nدر اين پرده يك رشته بيكار نيست\r\nسر رشته بر ما پديدار نيست\r\n\r\nبراى كسى كه در اين دنيا در خواب خرگوشى فرو نرفته است ، بيدارى دستى كه گهواره اش را مىجنباند ، كاملا پيدا است . و براى كسى كه از خواب خرگوشى رؤياهاى دلپذير و آرمانهاى زندگى را مىجويد ، نه تنها گردانندهء گهواره اش را بيدار نمىبيند ، بلكه حتى انسانهاى بيدار را كه همهء لحظات زندگى خود را در اين سراى بيدار و بيدارى بخش سپرى ميكنند ، بخواب - رفتگانى مىدانند كه فريادهاى « هشيار باشيد » ، « بيدار باشيد » ، « آگاه باشيد » آنانرا هذيانهاى خواب آلودگان تلقى ميكنند . بله ،\r\n\r\nچون شما سوى جمادى مىرويد\r\nآگه از جان جمادى كى شويد\r\nجمله اجزا در تحرك در سكون\r\nناطقان كانا اليه راجعون\r\nذكر تسبيحات اجزاء نهان\r\nغلغلى افكنده در اين آسمان\r\nجمله اجزاء زمين و آسمان\r\nبا تو مىگويند روزان و شبان\r\nما سميعيم و بصيريم و هوشيم\r\nبا شما نامحرمان ما خامشيم\r\nخامشيم و نعرهء تكرارمان\r\nمىرود تا پايتخت يارمان\r\n\r\nمولوى\r\nبراى كسى كه واقعاً از عشق برين برخوردار است ، چه سكونى و چه خوابى مگر كشش عشق برين كه او را در جاذبهء كمال به تكاپو در مىآورد ، مجالى به خواب و مستى مىدهد براى كسى كه فرا رسيدن ساعت تجسم گفتار و كردارهاى زشتس حتمى است ، چگونه مىتواند دست از پاك كردن درون از\r\n","description":"","footnote":"","page_name":" 176 ","page_number":176},
  {"content":"\r\nنتايج رسوب شدهء آنها بردارد و در خواب راحت بيارامد\r\n22 ، 23 ، 24 - الا و انّه من لا ينفعه الحقّ يضرّه الباطل و من لا يستقيم به الهدى يجرّ به الضّلال الى الرّدى ( هشيار باشيد ، كسى را كه حق سودش نبخشد ، باطل ضررش خواهد زد و كسى را كه هدايت راستش نسازد ، گمراهى به هلاكتش خواهد كشيد )\r\n\r\nاگر حق براى فرد يا جامعه اى سودى نبخشد باطل تباهش خواهد ساخت\r\nحق بيك معنى نظم بنيادين انسانى در دو قلمرو فرد و اجتماع است .\r\nبرهم زدن اين نظم بنيادين با فريفتن خود با اين كه امكان زندگى كردن در اشكال ديگر نيز وجود دارد نه ضررى به حق وارد مىآورد و نه باطل را عامل نظم بنيادين مىسازد . حق ، هميشه حق بوده و حق خواهد بود . و چنان كه در مباحث گذشته گفتيم : هرگز وارد ميدان نبرد با قدرت و باطل نمىگردد ، تا گاهى شكست بخورد و گاهى ديگر پيروز گردد . و باطل هميشه باطل بوده و باطل خواهد بود . اگر هم در جولانگاه اميال و خودخواهىها ميدان را به دست بگيرد ، چنان كه امير المؤمنين فرموده است : باز دولت حقيقى از آن حق است .\r\nبه همين جهت است كه انحراف و روى گردانيدن از حق ، باطل را از باطل بودن و مختصات آن كه تباهى نظم بنيادين زندگى است ، از بين نمىبرد . آنان كه حق و باطل را دو مفهوم اعتبارى يا ساختگى تلقى نموده و اصالت را تنها در خود نفس كشيدن و غوطه خوردن در شهوات و هوا و هوسها مىدانند ، يا واقعاً معناى حق و باطل را درك نكرده‌اند ، [ كه اين جهالت قطعاً كشف از جهالت به موجوديت خويش مىنمايد 
  ] و يا نتوانسته‌اند در مسير زندگى فكرى در بارهء شخصيت و « من » خود نمايند . گروهى ديگر از آنان كه تا حدودى از اصطلاحات علمى و فلسفى بهره اى گرفته‌اند ، نسبى بودن موارد و مصاديق حق و باطل را دليل عدم اصالت حق دانسته و گمان برده‌اند كه نسبى بودن\r\n","description":"","footnote":"","page_name":" 177 ","page_number":177},
  {"content":"\r\nموارد و مصاديق حق و باطل مىتواند دستاويزى براى انعطافپذيرىهاى آنان بوده با فرمولهائى مانند « بارى به هر جهت » ، « نبايد هيچ اصل و قاعده اى گريبان انسان را بگيرد » زندگى نمايند . مثل اينان مثل آن كسى است كه در موقع تطهير دعاى استنشاق را مىخواند :\r\n\r\nآن يكى در وقت استنجاء بگفت\r\nكه مرا با بوى جنت دار جفت\r\nگفت شيخى خوب آورده اى\r\nليك سوراخ دعا گم كرده اى\r\n\r\nبلى ، حق و باطل با نظر به تحول واقعيات و موضعگيرى انسانها در برابر آنها و با نظر به تحولات در شرايط وجودى خود انسان نسبى است ، چيزى كه امروز مصداقى از حق است ، فردا مصداقى براى باطل محض است . كارى كه در شرايطى خاص مصداقى از باطل است ، در شرايط ديگر مصداقى از حق مىباشد ، ولى هويت حق و باطل كه اولى نظم بنيادين « حيات معقول » و دومى تباه كنندهء آن است ، زوال ناپذير بوده ، تا انسان وجود دارد ، آن دو هويت نيز براى او مطرح است . بعنوان مثال : سپردن تدريس كلاس ششم ابتدائى بدست يك دانش آموز كلاس يكم دوم و سوم و چهارم و پنجم باطل محض است ولى سپردن يك كلاس دانشگاهى براى همان دانشآموز پس از طى مراحل دانشگاهى و رسيدن به مقام استادى ، حق محض است . دست برداشتن از لذت محدود براى گريز از ضرر ناگوار حق محض است ، در صورتى كه ارتكاب به مشقت و ضرر محدود براى بدست آوردن لذت بالاتر از آن مشقت نيز حق است . تأديب كودك بوسيلهء خشونت ملايم و با هدفگيرى تربيت ، عين عدالت و حق در بارهء وى است ، در صورتى كه كمترين خشونت براى كودك نه با هدفگيرى تربيت ، بلكه براى اشباع حس انتقام جوئى باطل محض است .\r\nاين گونه اختلافات در دو مفهوم حق و باطل مربوط به جريان عينى و موارد و مصاديق حق و باطل است ، نه به هويت آن دو . در هر نقطه اى از نظم بنيادين زندگى كه يك جريان متنوع و دگرگون شونده است ، حقى وجود دارد و باطلى .\r\n","description":"","footnote":"","page_name":" 178 ","page_number":178},
  {"content":"\r\nحق هر نقطه از اين جريان ، عبارتست از قانون واقعى آن نقطه از نظر طبيعت مادى و روحى فردى و تشكل اجتماعى و باطل در هر نقطه از جريان مزبور انحراف از آن قانون واقعى است . اگر شما توانستيد در تمام جريان زندگى نقطه اى بدون قانون مخصوص به خود پيدا كنيد ، آن وقت مىتوانيد ادعا كنيد كه : حق و باطل ساختهء ذهن آدمى است با اين بيان ، مضمون جملهء امير المؤمنين عليه السلام چنين مىشود : كسى كه موجوديت خود را چنان رها كرده است ، كه اهميتى به حق نمىدهد و براى نظم بنيادين زندگى خود ، از حق برخوردار نمىگردد ، براى زندگى خود قانونى سراغ ندارد و چون براى زندگى خود قانونى سراغ ندارد ، نظم بنيادين زندگى او مختل است ، چنين شخصى هر حركتى را انجام بدهد و با هر انگيزه اى زندگى خود را بجريان بيندازد ، باطل بوده و قطعاً به ضرر او تمام خواهد گشت .\r\nبا همين ملاك و ضابطه اى كه حق و باطل را تفسير نموديم ، هدايت و ضلالت نيز قابل تفسير است .\r\n25 ، 26 - الا و انّكم قد امرتم بالظَّعن و دللتم على الزّاد ( آگاه باشيد ، شما به كوچ از اين دنيا مأموريد و به اندوختن زاد و توشه [ براى اين سفر بس طولانى 
  ] راهنمائى شده‌ايد ) .\r\nهمهء اجزاء و قوانين عالم هستى فرياد مىزنند : برويد و در اين مسير زاد و توشه اى براى وصول به سرنوشت نهائى همراه داشته باشيد ما انسانها در اقيانوس هستى چونان كشتى نشينانيم كه دو نوع حركت داريم : نوع يكم - حركتى است كه با اراده و فعاليت كشتيبان در راه بردن كشتى بوجود آمده ، مسيرى را كه رانندهء كشتى در نظر گرفته است ، مىپيمائيم .\r\nاين همان حركت عمومى است كه از ذرهء ناچيز گرفته تا كيهان بزرگ تحت\r\n","description":"","footnote":"","page_name":" 179 ","page_number":179},
  {"content":"\r\nسلطهء خداوندى به راه افتاده‌اند و هيچ سكون و توقفى هم براى آن تصور نمىگردد . امر به اين حركت عمومى كه همهء اجزاء و پديده‌ها و روابط جهان هستى و همهء سطوح آن را بجريان لا ينقطع وادار نموده است ، امر تكوينى است كه هيچ تمايل و آرزو و مقاومتى نمىتواند جلو آن جريان را گرفته و آن را به سكون مبدل بسازد .\r\nنوع دوم - حركتى است كه كشتى نشينان براى بدست آوردن احتياجات و رسيدن به خواسته‌هاى خود ، انجام مىدهند . دستور به اين حركت از طرف كشتيبان و كاركنان كشتى ، دستور ارشاد تشريعى به سود خود كشتى نشينان است . در حقيقت كشتيبان آگاه به طول سفر و چگونگى آن و آگاه به احتياجات و خواسته‌هاى كشتى نشينان قوانين و دستوراتى را صادر مىنمايد ، ولى بهره بردارى از آنها به تعقل و اختيار خود كشتى نشينان است . حال وضع ما انسانها هم در حركت نوع دوم در كشتى بزرگ دنيا چنين است ما در اين كشتى كه داراى يك حركت كلى رو به يك هدف بس و الا است ، مأمور به حركت تكاملى بوده ، اندك مسامحه و بىبند و بارى ما بدون اين كه اختلالى در حركت كلى كشتى و اسرار و هدف آن ، وارد بسازد ، خلل در حركت خاص خود ما ايجاد مىكند كه بحالتى پستتر از اجزاى خود كشتى كه رهسپار منزلگه نهائى خويش است ، سقوط خواهيم كرد .\r\nدر اين حركت پرمعنا هيچيك از آرمانهاى مربوط به در و ديوار كشتى و زينت و زيورها و خوراكىها و پوشاكيها و صندلىهاى آن ، نمىتواند توشه اى براى ساحل اقيانوس زندگى باشد . مگر نه چنين است كه :\r\n\r\nعقل كشتى ، آرزو گرداب و دانش بادبان\r\nحق تعالى ساحل و عالم همه درياستى\r\n\r\nميرفندرسكى حال كه ساحل اين اقيانوس پيشگاه ربوبى است و پيشگاه ربوبى\r\n","description":"","footnote":"","page_name":" 180 ","page_number":180},
  {"content":"\r\nجايگاه باز شدن سطوح شخصيت آدمى است كه آنها را در تكاپوى حيات ، ساخته و پرداخته است ، خوشىهاى كشتى كه از آن پياده شده‌ايم و ديگر هرگز روى آن را نخواهيم ديد ، بچه كار خواهد آمد در برابر جاذبهء پيشگاه ربوبى ، همهء عوامل جذب كنندهء كشتى زندگى كه در پشت سر گذاشته‌ايم ، جز اسباببازى ناچيز كودكان خردسال در برابر مالكيت جهان هستى براى يك خردمند عاليمقام ، نمايشى نخواهد داشت . پس هماكنون از كمال و جمال و جلال روحى توشه‌ها برداريم كه شايستگى ورود به جاذبهء كمال و جمال و جلال الهى را حاصل بداريم . 27 ، 28 ، 29 ، 30 - و انّ اخوف ما اخاف عليكم اثنان : اتّباع الهوى و طول الأمل فتزوّدوا فى الدّنيا ما تحرزون به انفسكم غدا ( وحشتناكترين هراسى كه در بارهء شما دارم ، دو چيز است : پيروى از هوى و درازى آرزوها . در اين دنيا از خود دنيا توشه اى برداريد كه فردا بتوانيد موجوديت خود را [ آن چنان كه شايسته است 
  ] دارا بوده باشيد )\r\n\r\nهيچ چيزى براى شخصيت كمالجوى آدمى خطرناكتر از پيروى هوى و درازى آرزوها نيست\r\nزندگى معمولى اكثريت قريب به اتفاق ما انسانها در جهان هستى ، همانند زندگى شخص خواب آلوده اى در گوشه اى از كارگاه بسيار بسيار معظم است كه بخواهد در آنجا در خواب عميق فرورود بدانجهت كه كارگاه مفروض با گرديدن اجزاء ماشينى خود و كاركنان آن با رفت و آمد و گفتگوهائى كه دارند ، نخواهند گذاشت خواب طبيعى و آرامش بخش بر ديدگان آن خواب آلود راه پيدا كند ، لذا نه از آن خواب ، آسايش و راحتى احساس خواهد كرد و نه از بيدارىهايش آگاهى و كار منطقى نصيبش خواهد گشت . خاتم الانبيا صلى اللَّه عليه و آله چنين فرموده است :\r\n","description":"","footnote":"","page_name":" 181 ","page_number":181},
  {"content":"\r\n« النّاس نيام و اذا ماتوا انتبهوا » ( مردم در خوابند وقتى كه بميرند بيدار ميشوند ) اين حديث را ابو الحسن تهامى در قصيده اى كه در مرگ فرزندش سروده ، چنين تفسير كرده است :\r\n\r\nالعيش نوم و المنيّة يقظة\r\nو المرء بينهما خيال سار\r\n\r\n( زندگى خوابى است و مرگ بيدارى و انسان ميان اين خواب و بيدارى ، خيالى در جريانست )\r\n\r\nنيست وش باشد خيال اندر جهان\r\nتو جهانى بر خيالى بين روان\r\n\r\nمولوى\r\nاين پديدهء خواب آلودگى باعث مىشود كه آدمى از نگرش به چهرهء جدى جهان هستى غفلت بورزد و بجاى تعين رابطهء منطقى ميان خود و جهان هستى كه حتى يك ميلياردم يك جزء ناچيزش شوخى نمىپذيرد ، به هوى و هوسهايش بپردازد . اين پرداختن به هوى و هوسهاى خوشايند كه ضمناً پردهء تاريك به چهرهء جدى جهان هستى مىزند ، همان شعلهء خوشاينديست كه تباه شدن جسم محترق را به دنبال دارد :\r\n\r\nآتشش پنهان و ذوقش آشكار\r\nدود او ظاهر شود پايان كار\r\n\r\nمولوى\r\nپس چه خطرناك است اين هوىپرستى كه تباه شدن جدىترين موجود يعنى انسان را در كارگاه جدى خلقت بدنبال خواهد داشت . بيائيد پيش از آنكه آرزوهاى بىاساس و آمال بىمغز حيات بامغز و پرمعناى ما را درهم نوردد و آن را به ديار نيستى بفرستد ، با آن اميدهاى محرك و نتيجه بخش حركت كنيم كه محصولش زاد و توشهء حركت ما در مسير كمال باشد .\r\n","description":"","footnote":"","page_name":" 182 ","page_number":182},
  {"content":"\r\n\r\n29 - و من خطبة له عليه السلام\r\n\r\nمتن خطبهء بيست و نهم\r\nبعد غارة الضحاك بن قيس صاحب معاوية على الحاجّ بعد قصة الحكمين و فيها يستنهض أصحابه لما حدث في الأطراف أيّها النّاس ، المجتمعة أبدانهم ، المختلفة أهواؤهم ، كلامكم يوهي الصّمّ الصّلاب ، و فعلكم يطمع فيكم الأعداء تقولون في المجالس : كيت و كيت ، فإذا جاء القتال قلتم : حيدي حياد ما عزّت دعوة من دعاكم ، و لا استراح قلب من قاساكم ، أعاليل بأضاليل ، و سألتموني التّطويل ، دفاع ذي الدّين المطول . لا يمنع الضّيم الذّليل و لا يدرك الحقّ إلَّا بالجدّ أيّ دار بعد داركم تمنعون ، و مع أيّ إمام بعدي تقاتلون المغرور و اللَّه من غررتموه ، و من فاز بكم فقد فاز - و الله - بالسّهم الأخيب ، و من رمى بكم فقد رمى بأفوق ناصل . أصبحت و الله لا أصدّق قولكم ، و لا أطمع في نصركم ، و لا أوعد العدوّ بكم . ما بالكم ما دواؤكم ما طبّكم القوم رجال أمثالكم . أ قولا به غير علم و غفلة من غير ورع و طمعا في غير حقّ\r\n","description":"","footnote":"","page_name":" 183 ","page_number":183},
  {"content":"\r\n\r\nترجمهء خطبهء بيست و نهم\r\nاين خطبه را پس از داستان حكمين ( ابو موسى اشعرى و عمرو بن عاص ) پس از آنكه ضحاك بن قيس ( از پيروان معاويه ) به كاروان حج تاخته و آن را غارت نمود ، ايراد نموده استو در اين خطبه به آنچه كه در اطراف قلمرو زمامدارى امير المؤمنين روى مىداده است ، اشاره نموده و پيروان خود را براى ايجاد نظم و اصلاح آنها تحريك فرموده است : اى مردمى كه بدنهايتان در كنار يكديگر ، ولى هواهايتان گوناگون استسخن شما سنگهاى سخت را سست ، و كارتان دشمنان را در بارهء شما به طمع مىاندازدوقتى كه در مجالس مىنشينيد ، از همه جا سخن ميرانيد هنگامى كه جنگ به سراغتان مىآيد ، فرياد برمىآوريد : اى جنگ از ما دور شو دعوت و تحريك كسى كه شما را [ بسوى حق و دفاع از آن 
  ] بخواند ، ارزشى نداردو آن كس كه زير شكنجهء شما قرار بگيرد ، هرگز دل راحتى نخواهد داشت [ كارى جز اين نداريد كه در برابر دعوت من براى دفاع از حق 
  ] با سخنان گمراه كننده عذر مىتراشيداز من خواستيد جنگ را به تأخير بيندازم چونان بدهكارى كه از طلبكار خود تمديد مىخواهدانسان ذليل و خوار از ورود ستم بر خود جلو نمىگيردحق بدون جديت قابل وصول نيست [ شگفتا 
  ] كدامين خانه و وطن را جز خانه و وطن خود از اشغال بيگانگان ممنوع خواهيد ساختو با كدامين رهبر پس از من ، به ميدان نبرد وارد خواهيد گشتسوگند به خدا ، فريب تباه كننده خورد كسى كه شما او را فريب داديد سوگند به خدا ، كسى كه شما را وسيلهء برد قرار داد ، [ بازنده ترين 
  ] نوميد\r\n","description":"","footnote":"","page_name":" 184 ","page_number":184},
  {"content":"\r\nكننده ترين سهم را برگزيدو كسى كه بوسيلهء شما بسوى دشمنش تير انداخت ، تيرى شكسته و بىپيكان رها كرد . سوگند به خدا ، اكنون ديگر نه گفتارتان را تصديق مىكنمو نه اميدى به يارىتان دارمو نه دشمن را بوسيلهء شما تهديد ميكنمچه شده بر شما چيست دواى دردهايتان ، و چيست راه معالجهء بيماريهايتاندشمن هم مردانى مانند شمايندآيا سخن بدون علم آيا غفلت بدون خوددارى از آلودگيها آيا طمع و اميد براى رسيدن به حق ( پيروزى ) بدون شايستگى [ يا طمع براى رسيدن به غير حق 
  ]\r\n","description":"","footnote":"","page_name":" 185 ","page_number":185},
  {"content":"\r\n","description":"","footnote":"","page_name":" 186 ","page_number":186},
  {"content":"\r\n\r\nتفسير عمومى خطبهء بيست و نهم\r\n\r\nداستان ضحاك بن قيس\r\nبنا به نقل ابن ابى الحديد : ابراهيم ثقفى در كتاب « الغارات » چنين مىگويد : « غارتگرى ضحاك بن قيس پس از داستان حكمين ( ابو موسى اشعرى و عمرو بن عاص ) و پيش از جنگ نهروان بوده است . حادثهء غارتگرى ضحاك چنين بوده است : هنگامى كه معاويه از آماده شدن امير المؤمنين براى نبرد با او آگاه شد ، بوحشت افتاده و از دمشق بيرون آمده و به همهء نواحى شام اشخاصى فرستاد كه بمردم اطلاع بدهند كه على بن ابي طالب ( ع ) بسوى آنها حركت كرده است و بر همهء مردم يك نسخه نامه نوشت كه براى آنان خوانده شد . اين نامه چنين بود : « پس از حمد و ثناى خداوندى ، ما و على بن ابي طالب قراردادى نوشتيم و شرطهائى را در آن ذكر كرديم و دو مرد را بر ما و بر او حكم قرار داديم كه مطابق قرآن حكم كنند و از آن تجاوز ننمايند و عهد و پيمان خداوندى را براى كسى قرار داديم كه تعهد را بشكند و حكم را اجراء ننمايد .\r\nحكمى كه طرفدار من بود و من او را حكم قرارداده بودم ، زمامدارى مرا تثبيت كرد و حكمى كه طرفدار على ( ع ) بود ، وى را از زمامدارى خلع نمود\r\n","description":"","footnote":"","page_name":" 187 ","page_number":187},
  {"content":"\r\nو اكنون على بن ابي طالب ( ع ) از روى ستمكارى رو به شما آورده است ( و هركس كه پيمان بشكند ، به ضرر خود شكسته است ) با بهترين وسائل براى جنگ آماده شويد و ابزار جنگ را مهيا كنيد و بهر شكلى كه بتوانيد سبك و سنگين رو به من آوريد ، خدا ما را و شما را به اعمال نيكو موفق بسازد .\r\nپس از اين دعوت ، مردم از همهء آباديها و نواحى در نزد معاويه جمع شدند و آمادهء حركت به صفين گشتند ، معاويه با آنان به مشورت پرداخت و گفت : على بن ابي طالب از كوفه بيرون آمده و از نخيله عبور كرده است . حبيب بن مسلمة گفت : نظر من اينست كه از شام حركت كرده و به همان منزلى كه بوديم برويم .\r\nزيرا آن منزلى است مبارك و خدا ما را در آن منزل بهره مند ساخت و براى ما از دشمن انصاف گرفت . عمرو بن العاص گفت : رأى من اينست كه با سپاهيان حركت نموده و سپاه را در زمين جزيره كه تحت سلطهء آنها است وارد كنى ، اين كار براى لشكريانت نيروبخش و دشمن را كه با تو مىجنگد تضعيف مىنمايد . معاويه گفت : سوگند به خدا ، من مىدانم كه مطلب همانست كه تو ميگوئى ، ولى مردم از اين دستور من اطاعت نخواهند كرد . عمرو عاص گفت : جزيره زمين ملايم است معاويه گفت : كوشش مردم در اينست كه به همان منزلشان برسند كه در آنجا بودند ( صفين ) معاويه و يارانش در بيرون دمشق دو روز و سه روز براى مشورت توقف نمودند ، تا جاسوسان معاويه برگشتند و گفتند : در ميان ياران على ( ع ) اختلاف افتاده و گروهى كه مسئلهء حكميت را مردود دانسته‌اند ، از ياران على ( ع ) جدا شده‌اند و اكنون او از شما منصرف گشته و به كار آن مخالفين پرداخته است . مردم پيرامون معاويه از خوشحالى تكبير گفتند ، معاويه در همان آمادگى ، منتظر سرنوشت على ( ع ) و يارانش بود و اين كه آيا وى بسوى معاويه حركت خواهد كرد يا نه . ديرى نگذشته بود ، خبر آمد كه على ( ع ) خوارج را كشت و پس از شكست آنها ، تصميم گرفته است كه حركت كند ولى مردم از او مهلت خواسته‌اند ، معاويه و مردم پيرامونش\r\n","description":"","footnote":"","page_name":" 188 ","page_number":188},
  {"content":"\r\nبه اين خبر خوشحال گشتند . ابن ابى سيف از عبد الرحمن بن مسعدهء فزارى نقل مىكند كه نامه اى از عمارة بن عقبه كه در كوفه اقامت داشت به معاويه رسيد و ما در آن حال در آماده باش جنگى با معاويه بوديم و مىترسيديم كه على ( ع ) از غائلهء خوارج فارغ شود و سپس به طرف ما حركت كند و با خود مىگفتيم : اگر على ( ع ) به طرف ما حركت كند ، بهترين جائى كه مىتوانيم با او روياروى شويم ، همان جا است كه سال گذشته بوديم . در نامهء عمارة بن عقبه چنين آمده بود : قاريان و مقدس [ مآبان 
  ] ياران على ( ع ) بر او شوريدند و على ( ع ) آنها را از بين برد ، در نتيجه اختلالى در لشكريان و اهل شهرش رخ داده و ميان آنان عداوت افتاده ، سخت پراكنده‌اند ، خواستم اين موضوع را به تو اطلاع بدهم ، تا خدا را شكرگذار باشى . . . ابراهيم بن هلال ثقفى مىگويد : معاويه ضحاك بن قيس فهرى را خواست و به او گفت : برو به طرف كوفه و هر قدر بتوانى مشرف به كوفه باش و به هركس كه ديدى در اطاعت على ( ع ) است ، هجوم نموده و غارت كن و اگر با مردم مسلح يا سواران روبرو شدى ، به آنان حمله نموده و موجوديتشان را غارت نما ، اگر روز را در شهرى بسر بردى شب را در جاى ديگر باش .\r\nو هرگز در برابر سوارانى كه شنيده اى براى مقابله با تو بسيج شده‌اند ، مقاومت مكن .\r\nمعاويه ضحاك را با لشكريانى كه از سه هزار تا چهار هزار بودند ، بسيج و روانه كرد . ضحاك حركت نمود و اموال مردم را غارت كرد و هر كس را كه از اعراب ديد ، كشت و به حجاج بيت اللَّه حمله برد و همهء كالاهاى آنها را گرفت ، سپس عمرو بن عبيس بن مسعود برادر زادهء عبد اللَّه بن مسعود را كه از اصحاب پيامبر بود ، ديد و او را نيز كه در راه حجاج در نزديكى قطقطانه بود ، با جمعى از يارانش كشت . اينست داستان ضحاك بن قيس كه از طرف معاويهء تبهكار مأمور به قتل نفوس مسلمانان و غارت اموال آنان گشته است .\r\nامير المؤمنين ( ع ) در اين مورد خطاب به مردم مىفرمايد :\r\n","description":"","footnote":"","page_name":" 189 ","page_number":189},
  {"content":"\r\n3 - ايّها النّاس المجتمعة أبدانهم ، المختلفة اهوائهم ( اى مردمى كه بدنهايتان در كنار يكديگر ، ولى هوايتان گوناگون است )\r\n\r\nپس من با كه سخن بگويم\r\nبا انبوهى گوشت و پوست و رگ و استخوان كه جمعى متشكل از انسانها نيست ، چه سخن مىتوان گفت آگاهى و هشيارى و تعقل جمعى در شما وجود ندارد ، زيرا بدنهايتان در كنار يكديگر ولى ارواحتان پراكنده و هر يك دنبال خواسته‌هاى بىاساس خود را گرفته‌ايد . من چه كسى را مخاطب قرار بدهم شما را شما كيستيد بدانيد كه اين تفرقه و پراكندگى خود دليل آنست كه من شما را با كلمهء كيستيد مخاطب نسازم ، بلكه شما را بايد با چيستيد طرف خطاب قرار بدهم آيا حواستان از كار افتاده است آيا نيروهاى مغزى و روانى شما راكد گشته است آيا خوب را از بد تشخيص نمىدهيد آيا عزت و ذلت براى شما يكيست اين همه سؤالها كه از شما ميكنم ، براى آنست كه افكار و هدفها و و آرمانهاى شما متحد نيست . اگر اتحادى در هدف داشتيد ، همه در يك مسير حركت مىكرديد ، اگر واقعاً ارواح شما با يكديگر متحد بودند ، پيروى از هواهاى پراكنده نمىكرديد .\r\n4 ، 5 ، 6 ، 7 - كلامكم يوهى الصّم الصّلاب و فعلكم يطمع فيكم الأعداء ، تقولون فى المجالس كيت كيت ، فإذا جاء القتال قلتم حيدى حياد ( سخن شما سنگهاى سخت را سست و كارتان دشمنان را در بارهء شما به طمع مىاندازد . وقتى كه در مجالس مىنشينيد از همه جا سخن ميرانيد و و هنگامى كه جنگ به سراغتان مىآيد ، فرياد برمىآوريد ، اى جنگ از ما دور شو )\r\n","description":"","footnote":"","page_name":" 190 ","page_number":190},
  {"content":"\r\n\r\nبا حماسه در سخنپردازىها صخره‌هاى سخت را متلاشى ميكنند ، ولى خود در برابر ارادهء دشمن متلاشى ميشوند\r\nبله ،\r\n\r\nچنانش بكوبم به گرزگران\r\nكه پولاد كوبند آهنگران\r\n\r\nفردوسى\r\nبالاتر از اين :\r\n\r\nگر فلك يك صبحدم با من گران دارد سرش\r\nشام بيرون مىروم چون آفتاب از كشورش\r\n\r\nمسيح كاشانى\r\nبدين ترتيب :\r\n\r\nما چو خود را در سخن آغشته ايم\r\nاز حكايت ما حكايت گشته ايم\r\n\r\nمولوى\r\nاين حماسه‌ها و مشت گره كردنها آخرين شعله‌هاى رو به نابودى نيروهايى است كه از هواهاى بىاساس و تخيلات و وسوسه‌هاى خودپرستى بوجود آمده و آنها را تباه مىسازد . دشمن چه مىخواهد دشمن موجوداتى بيحس و بىاراده كه تمام قواى خود را براى تحريك زبان و جولان دادن چشم كه سيماى شجاعان را مجسم مىسازد ، بسيج نموده‌اند . يكى از وحشتناكترين شكستهايى كه مردم يك جامعه را به خاك سياه مىنشاند ، جايگزين كردن كلمات و سخنان پرطنطنه و حماسه آفرين ، بجاى اراده و تصميم و عمل عينى است . گويى با گفتن اين كه ما از سلسلهء شجاعترين نژادهاى بشرى هستيم ، مىتواند سنگرى را از دشمن بگيرد . اداى اين گونه جملات فريبا با چنان حماسه و شور و عشق انجام مىگيرد كه هيجان و طوفانگرى خود پيروزى ناتوانتر از ايجاد چنان شور و عشق مىباشد . سخن آن عامل سحرآسا است كه نيروى كاذب بوجود مىآورد و نيروى واقعى را تباه مىسازد و بقول مولانا خود انسان را تبديل به سخن مىنمايد .\r\n","description":"","footnote":"","page_name":" 191 ","page_number":191},
  {"content":"\r\n8 ، 9 - ما عزّت دعوة من دعاكم و لا استراح قلب من قاساكم ( دعوت و تحريك كسى كه شما را [ بسوى حق و دفاع از آن 
  ] مىخواند ارزشى ندارد و آن كس كه در جريان شكنجهء شما قرار بگيرد هرگز دل راحتى نخواهد داشت )\r\n\r\nنه ارزش دعوت به حق را درك مىكنيد و نه قلبى را كه براى شما مىتپد تشخيص مىدهيد .\r\nآن چنان در توهمات و هواهاى بىپايهء خود فرو رفته‌ايد و آن چنان خودخواهى - هايتان رنگ حق را مات كرده است كه نه حق را مىشناسيد و نه معناى دعوت حق را مىفهميد و نه دعوت كننده را بجاى مىآوريد . بدتر از اين نابخردىهاى بنيان كن ، حماقتهاى تبهكارانهء شما است كه ناله‌ها و فريادهايم را نمىشنويد .\r\nاضطراب و تشويش قلبم را كه براى سعادت دنيا و آخرت شما مىتپد ، در نمىيابيد .\r\nشما با خود چنين مىگوئيد كه : على بن ابي طالب چه مىگويد و از ما چه مىخواهد ما را بكجا مىكشاند ، عاقبت كار ما چه خواهد بود آيا در اين دنيا كسى را روشنتر از على ( ع ) و گفتارى را صريحتر از گفتار او سراغ داريد من كه نه خودم را از شما پنهان ميكنم و نه گفتارم مانند سياستمداران عوام چند پهلو و ابهامانگيز است . گفتار من عبارتست از دعوت شما براى دفاع از حق ، آيا در هدفگيرى من از دعوت ترديدى داريد صريحاً بشما مىگويم : هدف من از دعوت شما براى دفاع از حق ، نابود كردن موانع « حيات معقول » شما است كه پيامبر اكرم دعوت بسوى آن نموده است . هدف من از دعوت ، ريشه كن كردن عوامل تباهى حيات است كه امروز معاويهء ضد بشر در رأس آنها قرار گرفته است .\r\nدعوت من براى مبارزهء بىامان با ماكياولىگريهاى طاغوت شام است كه اگر امروز به دعوت من گوش ندهيد ، فردا شما را به روز سياه نشانده\r\n","description":"","footnote":"","page_name":" 192 ","page_number":192},
  {"content":"\r\nحيات شما را بازيچه خود كامگيهايش قرار خواهد داد . دريغا ، تاكنون اين حقيقت را درك نكرده‌ايد كه رابطهء من با شما ، رابطهء يك سياستمدار قدرت پرست و خودخواه نيست كه براى يك دستمال در راه خواسته هايش قيصريه‌هاى حيات شما را آتش بزند . براى درك رابطهء من با شما ، اطلاع از لرزشها و اضطرابات قلبم بگيريد . شما اين بهانه را هم نمىتوانيد بياوريد كه ما قلب ترا نمىبينيم ، زيرا -\r\n\r\nسر من از نالهء من دور نيست\r\nليك چشم گوش را آن نور نيست\r\n\r\nاى سست عنصران بى خبر از ارزش حيات ، نشسته‌ايد به حماسه سرائيها دلخوش كرده‌ايد ، همهء شما قيافه‌هاى متفكرانه و دلسوزانه به خود گرفته‌ايد ، براى چه براى بدست آوردن يك « حيات معقول » كو آن حيات معقول روزى سفيان بن عوف غامدى هجوم بر بينوايان جامعهء شما مىبرد ، مىكشد و غارت مىكند . روز ديگر جانور پليدى بنام ضحاك بن قيس بر سر شما تاختن مىگيرد . همهء اين غارتگرىها و تاخت و تازها فقط زبان شما را به حركت در مىآورد كه بنشينيد ، مقدارى با حماسه گوئى خودتان را بفريبيد و مقدارى هم با - لا طائلات بىاساس وقتگذرانى نمائيد . در صورتى كه آن غارتگريها و تاخت و تازها موجوديت شما را تباه و قلبم را زير شكنجه‌ها مىفشارد و مضطربم مىسازد . برخيزيد و بيش از اين خود را فريب ندهيد .\r\n10 ، 11 ، 12 ، 13 ، 14 - اعاليل باضاليل . و سألتمونى التّطويل دفاع ذى الدّين المطول .\r\nلا يمنع الضّيم الذليل و لا يدرك الحقّ الَّا بالجدّ ( با سخنان گمراه كننده عذر مىتراشيد . از من خواستيد جنگ را بتأخير بيندازم ، چونان بدهكارى كه از طلبكار خود تمديد بخواهد . انسان ذليل و خوار از ورود ستم بر خود جلو نمىگيرد . حق بدون جديت قابل وصول نيست )\r\n","description":"","footnote":"","page_name":" 193 ","page_number":193},
  {"content":"\r\n\r\nاين قدر خود را فريب ندهيد ، دين جان خود را بتأخير نيندازيد ، حق شوخى ناپذير است\r\nشما با تلقين و تجسيمهاى دروغين خود را گمراه مسازيد . بهانه مىآوريد ، با حق و حقيقت از در شوخى و « بارى بهر جهت » در نياييد . كسى كه خود را بفريبد ، كسى كه با جدىترين واقعيت زندگى كه حق است ، شوخى كند ، بطور قطع جان خود را گم كرده است ، هيچ كسى جز خود انسان نمىتواند جان گمشدهء خود را پيدا كند ، رهبران راستين فقط چراغى فرا راه گم كردگان جان مىگيرند ، اما راه رفتن و نگريستن و جستجو وظيفهء خود انسان است . هيچ مىدانيد كه هر بار كه در برابر حق و حقيقت به علتتراشى و عذر آورى مىپردازيد ، از جان خود دور تر مىشويد وقتى كه آدمى به فرار از جان خود اصرار مىورزد ، رهبر دلسوز چه كارى مىتواند انجام بدهد مىگوئيد : ريشه كردن ظلم و فساد و منبع آن را كه طاغوت شام است بتأخير بيندازم آخر در معناى اين پيشنهاد فكر مىكنيد كه چه مىگوئيد و چه مىخواهيد شما با اين خواست نابكارانه ، مىگوئيد : ما عزت و شرافت و استقلال و حركت به كمال در مجراى « حيات معقول » را نمىخواهيم انسان شدن ما را بتاخير بينداز حيات معقول انسانى را بتأخير بينداز براى در آوردن چنگالهاى درندهء طاغوت شام از جگر بينوايان ، مهلت بده و شتاب مكن اى نابخردان سست عنصر ، مهلت براى جگرى كه در چنگال درنده در حال متلاشى شدن است ، چه معنا مىدهد آن كس كه به ذلت تن در داده و خود را تسليم انواع ستمها و تجاوزها نموده است ، چگونه مىتواند در صدد رفع ظلم از ديگران برآيد . از روى حقيقت بشما مىگويم : حق يك واقعيت شوخى ناپذير است كه جز با جديت حياتى نمىتوان آن را دريافت ، چنان كه خود حيات واقعيتى است كه اگر حقيقتش درك نشود ، نمىتوان ادعاى برخوردارى از آن نمود .\r\n","description":"","footnote":"","page_name":" 194 ","page_number":194},
  {"content":"\r\n15 ، 16 - اىّ دار بعد داركم تمنعون و مع اىّ امام بعدى تقاتلون ( كدامين خانه و وطن را جز خانه و وطن خود از اشغال بيگانگان ممنوع خواهيد ساخت و با كدامين رهبر پس از من ، به ميدان نبرد وارد خواهيد گشت )\r\n\r\nاز وطن خود دفاع كنيد و رهبرتان را بشناسيد\r\nدر بارهء ارزيابى وطن و شناخت هويت و مختصات آن ، مباحث فراوانى در كتابهاى سياسى و اجتماعى و حقوقى مطرح شده است . ما مقدارى از آن مباحث را در مجلد هشتم از تفسير و نقد و تحليل مثنوى از ص 512 تا ص 524 آورده‌ايم . بدانجهت كه ممكن است تفسير و نقد و تحليل در دسترس مطالعه كنندهء محترم نباشد ، لذا آن مباحث را كه مورد احتياج است ، در اينجا مىآوريم :\r\n\r\nوطن چيست و آيا حب الوطن مطلوب مطلق است\r\nدر علوم سياسى و حقون مدنى و همچنين در تفسير لغوى وطن اختلاف نظرى وجود دارد .\r\nبعضى از متفكرين علوم سياسى معتقدند كه وطن يك انسان عبارت از جايگاهى است كه در آن زندگى مىكند .\r\nبعضى ديگر مىگويند : براى صدق وطن كافى نيست كه جايگاهى براى زندگى يك انسان بوده باشد ، بلكه بايد روابطى طبيعى يا قراردادى با آن جايگاه داشته باشد ، مانند زاييده شدن در آن جايگاه و پذيرش آداب و رسوم و حقوق و اخلاق و مذهب مردم آن جايگاه . گروهى مسئلهء همزبان بودن و روابط ديگرى را نيز براى تحقق ( مواطن و هموطن ) ذكر كرده‌اند .\r\nبه نظر مىرسد مفهوم رابطهء يك انسان با جايگاهى كه در آن زندگى مىكند ، كاملا نسبى بوده باشد .\r\n","description":"","footnote":"","page_name":" 195 ","page_number":195},
  {"content":"\r\nهر چه كه ريشه‌هاى وجودى طبيعى يك انسان در يك جايگاه زيادتر و قوىتر بوده باشد ، مسلم است كه ارتباط آن شخص از نظر روانى و طبيعى و قراردادى با آن محل بيشتر و قوىتر خواهد بود .\r\nاين يك مسئلهء كاملا طبيعى است كه چنان كه انسان هر اندازه هم از نظر شخصيت روانى و حقوقى و علمى و اجتماعى از پدر و مادر خود فاصله داشته باشد ، باز به آن دو موجود ( پدر و مادر ) بعنوان منشأ اصلى وجودش مىنگرد ، همچنين جايگاهى كه براى يك فرد وطن اصلى تلقى شده و ريشه‌هاى وجودى خود را از آن مىبيند ، هر اندازه هم آن وطن از موقعيت فعلى انسان بر كنار بوده باشد ، باز نوعى از حساسيت لطيف در بارهء آن وطن در درون خود مشاهده مىكند .\r\nبراى تصديق اين معنى كافى است كه اوراق تاريخ بشرى را با دقت زير و رو كنيم تا ببينيم اين حساسيت چه قربانىها كه نگرفته و چه انسانها را كه ميليونها به خاك و خون نياغشته است .\r\nهم اكنون كه نيمهء دوم از قرن بيستم است و كلمهء انترناسيوناليسم ( جهانى ) مانند تنفس ضرورى از دهان زن و مرد و كوچك و بزرگ و پيشرو و پسرو برمىآيد ، اگر درست تحليل شود و دقت كافى مبذول گردد ، خواهيم ديد كه كلمهء انتر تنها بعنوان مقدمه و مدخل به ناسيوناليسم ( وطنى ، ملى ) است ، نه اين كه واقعاً مقصود گويندگان چشمگير ، آن جهان وطنى است كه خطابه‌ها و نسخه‌هاى مبتذل كتابها براى خريدارى افكار گفته مىشود .\r\nبهر حال گمان نمىرود ناپلئونها از گفتن انترناسيوناليسم امتناع بورزند ، بلكه مقصود حقيقىشان را بايد دريافت كه عبارتست از اين كه حقوق و سياست و اخلاق و اقتصاد و تمام ايدئولوژىها حتى خود انسانها بايد جهانى بوده باشند ، به شرط اين كه وطن همهء جوامع و ملل خود پاريس و كاخ ناپلئون را مثلا جايگاه نزول وحى آن مسائل و ايده‌ها و انسانهاى جهانى بدانند گويى همهء\r\n","description":"","footnote":"","page_name":" 196 ","page_number":196},
  {"content":"\r\nمردم از ايمان و شئون الهى آن ، و از عظمتهاى انسانى و تحولات تكاملى آنها تنها و تنها حب الوطن را ملايم مذاق خود مىدانند .\r\nمىگويند : جمعى از فضلاء براى گردش بيرون رفته بودند ، شخصى را ديدند كه با لباس و قيافهء ژوليده از دامنهء كوهى عبور مىكند . اعضاى مجمع گفتند : او را صدا كنيم و قدرى با او به گفتگو بپردازيم . صدايش كردند ، او هم اجابت كرد و آمد در مجمع آنان شركت كرد . پس از گفتگوهاى معمولى ، پرسيدند : آقاى درويش ، نماز هم مىخوانيد يا نه پاسخ داد : نه هرگز آن جمعيت از روى تعجب پرسيدند : چرا نماز نمىخوانى گفت بدستور قرآن عمل مىكنم . گفتند : در كجاى قرآن نوشته است نماز نبايد خواند درويش پاسخ داد : « و لا تقربوا الصلاة » ( به نماز نزديك نشويد ) گفتند : چرا دنبال آيه را نمىخوانى كه فرموده است : « و أنتم سكارى » كه معناى مجموع آيه چنين مىشود كه : در حال مستى و بيخودى ناشى از پرخورى و ساير عوامل پراكنده كنندهء حواس به نماز نزديك نشويد .\r\nدرويش پاسخ مىدهد : اى بابا ، مگر همهء مسلمانها بهمهء قرآن عمل مىكنند من به مقدارى از قرآن عمل مىكنم ، شما هم برويد به مقدار ديگر عمل كنيد بايد در نظر گرفت كه پديدهء انس انسانى و بطور عموم انس هر جاندارى با محيط زادگاه و زندگىاش ريشه اى بس قويتر و نافذتر از آن دارد كه در موضوع وطن منحصر گردد ، اين انس و وابستگى حتى به موضوعاتى از قبيل حيوان و درخت و حتى ساختمان سكونت و ماشين نيز . . . سرايت مىكند . بطور فراوان ديده شده است كه موضوعات مزبور كه چند ماه يا چند سالى مورد علاقهء انسان قرار گرفته است ، با او بگفتگو مىپردازد و به از دست رفتن آنها حسرت مىخورد و در موقع يادآورى آنها حالت روانى رقتبارى را در خود احساس مىكند .\r\n","description":"","footnote":"","page_name":" 197 ","page_number":197},
  {"content":"\r\nاين انس و علاقه از نظر طبيعت انسانى به وطن و اشياء مورد علاقه جاى ترديد نيست و ريشهء اساسى آن از اجابت و تسليم آن اشياء در مقابل بروز و گسترش حيات آدمى سرچشمه مىگيرد ، گويى طبيعت حيات چنين تلقى كرده است كه آن اشياء مىدانى براى زندگى او باز كرده‌اند .\r\nبنا بر اين ، حب الوطن بهمهء اشياء از موضوعاتى كه مورد شديدترين علاقهء حيات است ( كالبد مادى و اجزاء درونى و برونى آن ) گرفته تا كتابى كه محصل چند روز با آن سروكار داشته است ، از زادگاه و محيط زندگى گرفته تا كوى معشوق كه ممكن است ميليونها فرسخ با وطن خود عاشق فاصله داشته باشد ، همه و همه را شامل مىشود .\r\n\r\nآيا وطن دوستى مطلوب مطلق است\r\nپاسخ اين سؤال كاملا منفى است . كدامين وطن براى حيات آدمى از كالبد بدن او محبوبتر و ضرورىتر است با اين كه مىبينيم : اين وطن باضافهء اين كه دائماً در حال تبديل و تحول است و بعلاوهء اين كه حيات و روح آدمى در راه مقاصد خود اين وطن را بهر گونه تلاش و شكنجه و محروميت وادار مىكند ، موقعى كه يك يا چند عضو از ساختمان اين وطن به جهت فساد و تباهى بخواهد خود حيات و روح را تهديد كند ، آن عضو يا آن عضوها را مىبرد و دور مىاندازد .\r\nكدامين موضوع براى انسان محبوبتر از پستان مادر و شيرى كه در ايام كودكى از آن تغذيه ميكرد ، وجود داشته است با اين حال پس از بزرگ شدن حتى اسمى هم از پستان و شير و مرحلهء ما قبل پستان ( رحم مادر ) كه اساسىتر و حياتىتر از پستان و شير بوده است به زبان نمىآورد .\r\nپس از سپرى كردن دوران ابتدايى حيات و بىنيازى از موضوعاتى كه\r\n","description":"","footnote":"","page_name":" 198 ","page_number":198},
  {"content":"\r\nوطن و منشأ اولى و وسيلهء ادامهء حيات بوده است ، يك بار ديگر حب الوطن مىتواند مطلوب بلكه ضرورت داشته باشد و آن اينست كه موقعى كه اقوياى جوامع بخواهند با تلقينات جهان وطنى و شعارهاى آراستهء ايده‌هاى جهانى ضعفا را پايمال كنند . در اين موارد تلقينات و شعارهاى آراسته مانند دانه پاشيدن صيادان زبردست است كه مىخواهند بينوايان را از آشيانهء خود بيرون كشيده و طعمهء خود بسازند .\r\nدر اين مواقع حب الوطن مساوى حب ذات مىگردد كه كوچكترين فريب خوردن به نابودى حيات آدمى منجر خواهد گشت .\r\nتبهكارترين مردم در اين گونه موارد كسانى هستند كه نقش دلالى زندگى و مرگ انسانها را بدست گرفته با سخنان و شعارهاى فريبنده انسانهايى را تسليم ضد انسانها مىنمايند . روى اين محاسبهء واقعى است كه ملل ناتوان تاكنون در بارهء دعاوى جهانى بودن انسانيت و شئون آن بوسيلهء ملل قوى بدبين بوده و خود ملل قوى نيز اطمينانى به آن دعاوى در ميان خود نداشته‌اند . نتيجهء كلى اين مبحث اينست كه « حب الوطن من الايمان » ( 1 )  از دو نظر كاملا طبيعى و منطقى است : 1 - نظرگاه طبيعى ، چنان كه بطور اختصار اشاره كرديم : وطن و حساسيت مخصوص در بارهء آن و هر موضوعى كه حيات آدمى با آن انسى دارد ، پديده ايست كاملا طبيعى .\r\n2 - نظرگاه منطقى ، حب الوطن از اين ديدگاه چنان كه گفتيم : مساوى حب ذات و دفاع از زندگى و مبارزه با مرگ است .\r\n\r\nچون وطن دوستى معلول حب ذات است لذا محبت به وطن قابل شدت و ضعف و در معرض هستى و نيستى است\r\nدر مطالب گذشته اشاره كرديم كه وطن دوستى يكى از فروع خود\r\n","description":"","footnote":" ( 1 ) سفينة البحار - مرحوم محدث قمى ج 2 ص 668 نقل از كتاب املالامل شيخ حر عاملى ","page_name":" 199 ","page_number":199},
  {"content":"\r\nدوستى ( حب ذات ) است كه از وابستگى حيات انسانى به موضوعات مناسب زندگى ناشى مىشود .\r\nپس در حقيقت بحث از وطن دوستى ، بررسى يكى از نتايج و معلولات خود دوستى ( به معناى عمومى آن ) مىباشد . با تكامل تدريجى و تحولاتى كه در حيات آدمى بروز مىكند ، همهء موضوعات مورد تعلق خاطر دستخوش تكامل و تحول قرار مىگيرد . وطندوستى كه مورد بررسى ما است ، مانند همهء موضوعات مورد علاقه بايستى پاسخگوى تحول و تكامل روحى انسان بوده باشد .\r\nابن سينا و ابن رشد و محمد بن زكرياى رازى ديگر نمىتوانستند زادگاه خود را چنان مورد پرستش قرار بدهند كه جهان آن دوران و قرون و اعصار بعدى را قربانى آن زادگاه ناچيز خودنمايند . بايد كتاب بينوايان ، ويكتور هوگو را از زادگاه محدود خود بردارد و برفراز قلهء اعصار و قرون بگذارد ، تا جوامع ديگر بتوانند معناى انسان جهانى را درك كنند .\r\nاين وطنها بمنزلهء ارحام مادران است كه نمىتواند دست و پاى جنين را در توى خود ميخكوب كند .\r\nمخصوصاً در آن هنگام كه هوى پرستان كامجوى جوامع مىخواهند ده يا شهر يا كشور يا قاره اى را مىدانى براى تاخت و تاز تمايلات بىمحاسبهء خود قرار بدهند و آشيانه‌هاى طبيعى انسانها را ويران بسازند .\r\n\r\nسعديا حب وطن گر چه حديثى است صحيح\r\nنتوان مرد به سختى كه در اينجا زادم\r\n\r\nاگر عين همان تحول و تكامل طبيعى كه براى جنين پيش مىآيد و او را از وطن شكم مادر بيرون مىكشد و در وطن وسيعترى بنام خانواده و سپس در وطن بزرگتر و بزرگترى مانند جامعه و كشور قرار مىدهد ، و او را مشمول رسوم و آداب و مقررات كشورى مىنمايد ، در ارواح انسانها بوسيلهء مربيان روحى و سياستمداران انسان دوست انجام مىگرفت بدون ترديد مسئله وطن و\r\n","description":"","footnote":"","page_name":" 200 ","page_number":200},
  {"content":"\r\nوطن دوستى با منطقىترين وجه حل و فصل و عاليترين بهره بردارى از اين احساس امكانپذير مىبود ، اما متأسفانه ما تاكنون به همان مقدار با مسئلهء وطن و وطن دوستى آشنايى داريم كه با مسائل عاليهء انسان جهان وطنى . و آشنايى ما بهر دو موضوع از يك عده مسائل سطحى تجاوز نمىكند .\r\n\r\nوطن از ديدگاه قرآن\r\nروشى كه ما در مباحث مربوط به موضوع وطن و وطندوستى بطور اختصار پيش گرفتيم ، ناشى از مشاهدات و تأملاتى است كه همگان مىتوانند آن را بپذيرند . مىتوان گفت : اصول و ريشه‌هاى اين روش در قرآن مجيد به ترتيب زير آمده است : اين اصول را ، ما با گروه بندى آيات مربوطه توضيح مىدهيم :\r\n\r\nگروه يكم - آياتى وجود دارد كه علاقه به وطن را كاملا تاييد مىكند\r\nمانند : * ( « وَإِذْ أَخَذْنا مِيثاقَكُمْ لا تَسْفِكُونَ دِماءَكُمْ وَلا تُخْرِجُونَ أَنْفُسَكُمْ مِنْ دِيارِكُمْ » ) * ( 1 ) \r\n( و موقعى كه ما از شما پيمان گرفتيم كه خونهاى يكديگر را نريزيد و يكديگر را از وطنهاى خود بيرون نكنيد ) .\r\n* ( « لا يَنْهاكُمُ الله عَنِ الَّذِينَ لَمْ يُقاتِلُوكُمْ فِي الدِّينِ وَلَمْ يُخْرِجُوكُمْ مِنْ دِيارِكُمْ أَنْ تَبَرُّوهُمْ وَتُقْسِطُوا إِلَيْهِمْ إِنَّ الله يُحِبُّ الْمُقْسِطِينَ » ) * ( 2 ) \r\n( خداوند شما را از نيكوكارى و عدالت در بارهء كسانى كه با شما به جنگ و پيكار برنخاسته‌اند و شما را از وطنهاى خود بيرون نكرده‌اند ، جلوگيرى نمىكند . قطعاً خداوند عدالت كنندگان را دوست مىدارد . ) * ( « إِنَّما يَنْهاكُمُ الله عَنِ الَّذِينَ قاتَلُوكُمْ فِي الدِّينِ وَأَخْرَجُوكُمْ مِنْ\r\n","description":"","footnote":" ( 1 ) البقرة آيه 84  ( 2 ) الممتحنة آيه 8 ","page_name":" 201 ","page_number":201},
  {"content":"\r\nدِيارِكُمْ » ) * ( 1 ) \r\n( خداوند فقط از دوستى شما با كسانى كه با شما در بارهء دين جنگيدند و از وطنتان بيرون كردند و در بيرون كردن شما به يكديگر كمك كردند نهى مىكند . آنان ستمكاران هستند ) .\r\n* ( « أَ لَمْ تَرَ إِلَى الْمَلإِ مِنْ بَنِي إِسْرائِيلَ مِنْ بَعْدِ مُوسى إِذْ قالُوا لِنَبِيٍّ . . . » ) * ( 2 ) \r\n( و آنان گفتند : چرا ما در راه خدا نجنگيم در حالى كه ما از وطن خود رانده شده‌ايم . ) * ( « فَاسْتَجابَ لَهُمْ رَبُّهُمْ أَنِّي لا أُضِيعُ عَمَلَ عامِلٍ مِنْكُمْ مِنْ ذَكَرٍ أَوْ أُنْثى بَعْضُكُمْ مِنْ بَعْضٍ فَالَّذِينَ . . . » ) * ( 3 ) \r\n( كسانى كه مهاجرت كردند و از وطن خود بيرون رانده شدند و در راه من تن به رنج دادند و پيكار كردند و كشته شدند ، گناهانشان را محو و نابود مىسازم ) .\r\nاين گروه از آيات تعلق طبيعى انسان را به وطن خود بيان نموده و محروميت از بهره مندى از وطن را رياضت سخت معرفى فرموده است .\r\nبه همين جهت است كه در آيهء اول يكى از مواد پيمان الهى محسوبش مىدارد و مىفرمايد : « موقعى كه از شما پيمان گرفتيم كه همديگر را نكشيد و يكديگر را از وطن خود اخراج نكنيد . » ملاحظه مىشود كه آوارگى از وطن را در اهميت مانند كشته شدن متذكر شده ، اجتناب از آن دو را مشمول پيمان قرار داده است .\r\nدر آيهء بعدى نيكوكارى و عدالت و انصاف را در بارهء كسانى كه اگر چه خارج از دين اسلام مىباشند ، مادامى كه در راه دين بكشتار برنخاسته‌اند و\r\n","description":"","footnote":" ( 1 ) الممتحنة آيه 9  ( 2 ) البقرة آيه 246  ( 3 ) آل عمران آيه 195 ","page_name":" 202 ","page_number":202},
  {"content":"\r\nمسلمانان را از وطن خود آواره ننموده‌اند ، مطلوب معرفى نموده و مىگويد : خدا نيكوكاران و مردم عادل و با انصاف را بطور عموم دوست مىدارد .\r\nو بالعكس - نسبت به كسانى كه به جنگ و پيكار برخاسته و مسلمانان را از وطنهاى خود آواره مىكنند ، از نيكوكارى جلوگيرى مىكند .\r\nدر آيهء شمارهء 4 استدلال كسانى را كه مىخواهند بجنگند ، به اين كه چرا ما در راه خدا نجنگيم ، با اين كه ما را از وطن و ديار خود بيرون رانده‌اند ، صحيح ميداند . و همچنين شمارهء پنجم از آيات .\r\n\r\nگروه دوم - آياتى است كه بطور غير مستقيم محبوبيت وطن را گوشزد مىكند\r\nاز قبيل : * ( « إِنَّما جَزاءُ الَّذِينَ يُحارِبُونَ الله وَرَسُولَه وَيَسْعَوْنَ فِي الأَرْضِ فَساداً أَنْ يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَأَرْجُلُهُمْ مِنْ خِلافٍ أَوْ يُنْفَوْا مِنَ الأَرْضِ ذلِكَ لَهُمْ خِزْيٌ فِي الدُّنْيا وَلَهُمْ فِي الآخِرَةِ عَذابٌ عَظِيمٌ » ) * ( 1 ) \r\n( جز اين نيست ، جزاى كسانى كه با خدا و رسولش به پيكار برميخيزند و در روى زمين براى فساد مىكوشند ، اينست كه كشته شوند يا به دار آويخته شوند ، يا دستها و پاهايشان بطور خلاف قطع شود . [ قطع بطور خلاف پاى چپ با دست راست يا بالعكس را مىگويند 
  ] يا از زمين خود تبعيد شوند ، اين كيفرها براى آنان در اين دنيا رسوايى است و براى آنان در آخرت عذاب بزرگى است ) .\r\nاز مضمون آيهء فوق چنين برمىآيد كه تبعيد از وطن تنها براى آن نيست كه محارب و مفسد بيك نقطهء بيگانه بروند و نتوانند دست به فعاليت بزنند ، بلكه تبعيد را مانند قتل و به دار آويخته شدن و بريده شدن دست و پا بعنوان كيفر رسوا كننده بيان مىكند .\r\nخلاصه وطن باصطلاح عرفى و اجتماعى با نظر به آيات فوق محبوبيت\r\n","description":"","footnote":" ( 1 ) المائدة آيه 33 ","page_name":" 203 ","page_number":203},
  {"content":"\r\nداشته و بطور طبيعى موجب تعلق خاطر آدمى بوده و محبت به وطن نه تنها ممنوع قلمداد نشده است ، بلكه چنان كه از آيات شريفه برمىآيد محروميت بى دليل از زندگى در وطن مىتواند موجب مقاومت و پيكار هم بوده باشد .\r\n\r\nگروه سوم\r\n- آيات زيادى است كه با اشكال مختلف وطن را در موقع ناهموارى براى زندگى بطور عموم و زندگى معتقدانه به ايده آل دينى بالخصوص ، قابل طرد و مهاجرت از آن را مطلوب معرفى مىكند ، مانند : * ( « إِنَّ الَّذِينَ تَوَفَّاهُمُ الْمَلائِكَةُ ظالِمِي أَنْفُسِهِمْ ، قالُوا فِيمَ كُنْتُمْ قالُوا كُنَّا مُسْتَضْعَفِينَ فِي الأَرْضِ قالُوا أَ لَمْ تَكُنْ أَرْضُ الله واسِعَةً فَتُهاجِرُوا فِيها فَأُولئِكَ مَأْواهُمْ جَهَنَّمُ وَساءَتْ مَصِيراً » ) * ( 1 ) \r\n( كسانى را كه فرشتگان در حالى كه ستم به خود روا داشته‌اند ، در مىيابند ، به آنان مىگويند در چه حال بوديد آنان به فرشتگان پاسخ مىدهند كه مادر روى زمين بينوايان بوده‌ايم . فرشتگان مىگويند : مگر زمين خدا پهناور نبود كه مهاجرت كنيد [ تا ستمديده واقع نگرديد 
  ] جايگاه آن مردم كه به خود ستم روا داشته‌اند ، دوزخ و پايان كارشان بد است . ) در اين آيه صريحاً كسانى را كه در وطن مظلوم شده ، توانايى مهاجرت داشته‌اند ولى مهاجرت نكرده‌اند ، توبيخ فرموده است ، بلكه از آن جهت كه وعدهء آتش دوزخ به آنان داده شده است ، مرتكب گناه كبيره گشته‌اند . در جاى ديگر مىفرمايد : * ( « وَما لَكُمْ لا تُقاتِلُونَ فِي سَبِيلِ الله وَالْمُسْتَضْعَفِينَ مِنَ الرِّجالِ وَالنِّساءِ وَالْوِلْدانِ الَّذِينَ يَقُولُونَ رَبَّنا أَخْرِجْنا مِنْ هذِه الْقَرْيَةِ الظَّالِمِ أَهْلُها وَاجْعَلْ لَنا مِنْ لَدُنْكَ وَلِيًّا وَاجْعَلْ لَنا مِنْ لَدُنْكَ نَصِيراً » ) * ( 2 ) \r\n( چه شده است بشما كه\r\n","description":"","footnote":" ( 1 ) النساء آيهء 97  ( 2 ) النساء آيهء 75 ","page_name":" 204 ","page_number":204},
  {"content":"\r\nنمىجنگيد در راه خدا و در راه بينوايان از مردان و زنان و فرزندان كه مىگويند : اى پروردگار ما ، ما را از اين آبادى كه اهلش ستمكارانند بيرون كن و نجاتمان ده و براى ما از نزد خود ولى و سلطه و ياورى عطا فرما . )\r\nدر اين مضامين آياتى با اشكال مختلف در قرآن ديده مىشود . ما محصول اين آيات را بطور اختصار متذكر مىشويم : 1 - وطن و ديار ، يك چيز خيالى نيست ، بلكه حقيقتى دارد و علاقهء انسان به وطن طبيعى است .\r\n2 - وطن انسان بطور طبيعى قابل دفاع است .\r\n3 - اخراج يك فرد يا يك گروه را از وطن خود بدون علت ممنوع است .\r\n4 - مبارزه در راه وطن و مبارزه در حفظ آن مطلوب است .\r\n5 - اگر وطن براى يك انسان ناهموار باشد و شخصيت انسانى و ايده ئولوژيكى او را مختل نمايد ، بايد علاقهء خود را از وطن ببرد و در صورت عدم توانايى اصلاح آن ، وطن را ترك كند و مهاجرت نمايد .\r\nمادهء 29 از اعلاميهء جهانى حقوق بشر نيز چنين مىگويد : « هر كس در مقابل آن جامعه اى وظيفه دارد كه رشد آزاد و كامل شخصيت او را ميسر سازد . . . » ( 1 )  و چنان كه در اول مباحث وطن اشاره كرديم : آشيانهء طبيعى ميهن محبوبتر از آشيانهء بدن و خانواده نيست و ما مىبينيم كه اين دو آشيانه تابع تكامل روحى و شخصيت انسانى مىباشد ، نه اين كه انسان پيرو آن دو آشيانه قرار گرفته و در لانهء طبيعى خود سقوط نمايد .\r\n\r\nآيا ممكن است كرهء زمين روزى به شكل يك وطن واقعى براى عموم انسانها از هر نژاد و هر مكتب كه بوده باشند در آيد\r\nپاسخ مثبت به اين سؤال پيش از پاسخ مثبت بسؤالات زير امكانپذير نمىباشد .\r\n","description":"","footnote":" ( 1 ) اعلاميه جهانى بشر ماده 29 . ","page_name":" 205 ","page_number":205},
  {"content":"\r\n1 - آيا امكان دارد كه آشيانه‌هاى طبيعى بشرى ، بطورى تفسير و توجيه شود كه از رحم مادر گرفته تا خاندان و وطن را بعنوان گذرگاه بآشيانهء قاره و سپس همهء كرهء زمين ، تلقى نموده و طعم جهان وطنى را بچشد 2 - آيا تضادها و اختلافات روانى و نژادى و جغرافيائى و اقتصادى و ايده ئولوژيك مىتواند بجاى رقابتهاى كشنده ، به شكل آن اختلافات و تضادها برآيد كه موجب تفاعل و تكاپو گشته و بعنوان ايجاد كنندهء تكامل انجام وظيفه نمايد 3 - آيا پيشتازان به معناى عمومى حاضر خواهند گشت كه از موقعيتهايى كه عناوين وطن و نژاد و مكتب براى آنان ميسر ساخته است ، دست بردارند و مرزها را بر طرف كنند 4 - آيا اعلاميه جهانى حقوق بشر و سازمان ملل متحد در اين راه قدم مؤثرى مىتوانند بردارند 5 - آيا اتحاد جهان وطنى با حفظ اختلافات نژادى و وطنهاى طبيعى و عقايد مكتبى ، از راه دموكراسى و سياستهاى خردمندانه امكانپذير خواهد بود ، يا به پذيرش عمومى مقدارى از ايده‌هاى كلى جهان وطنى نيازمند است كه بوسيلهء تحول و جهشهاى انقلابى به جوامع و ملل روى زمين قابل هضم خواهد گشت بجز پاسخ سؤال شمارهء 5 كه راه وصول بايدهء جهان وطنى را مطرح مىكند ، بعقيدهء ما پاسخ سؤالات چهارگانه مثبت است و دلايل و شواهد قطعى چه از نظر روانى و چه از نظر مشاهدات تاريخى گذشته و رويدادهاى معاصر امكانپذير بودن جهان وطنى را اثبات مىكند .\r\nفقط مسئله اى كه وجود دارد و اميد ما را در اين مورد ممكن است به نوميدى مبدل بسازد ، مسائل مربوط به سؤال شمارهء 3 است .\r\nآيا اين اطمينان براى پيشتازان جوامع و متصديان امور اجتماعى وطنها\r\n","description":"","footnote":"","page_name":" 206 ","page_number":206},
  {"content":"\r\nايجاد خواهد گشت كه مؤسسات بين المللي كه مىخواهند ايدهء جهان وطنى را پياده كنند ، راست مىگويند آيا نكند اين مؤسسات نقش دانه پاشيدن در مقابل آشيانه‌ها را به عهده گرفته‌اند كه صاحب وطنان را از آشيانه‌ها بيرون بريزند و در دام ماهرانهء خود گرفتارشان بسازند\r\n\r\nپس از من با رهبرى كدامين پيشوا پيكار خواهيد كرد\r\nآيا براى پيكار در راه از بين بردن باطل ، بدنبال معاويه خواهيد افتاد او كه ضد حق و برپادارندهء باطل است ، چگونه مىتوانيد زير پرچم وى از حق دفاع كنيد و باطل را از بين ببريد آيا عمرو بن العاص خودفروش را مىخواهيد كه با تمام آگاهى و عمد و اختيار خود را ابزار حقكشى معاويه نموده به هواى رياست مصر هرگونه حقيقت و حق را زير پا گذاشت چه كسى را مىخواهيد اصلا در اين باره تا حال انديشيده‌ايد كه چه مىخواهيد يقيناً نينديشيده‌ايد ، زيرا كسى كه از روى تعقل و منطق بداند چه مىخواهد ، بطور قطع او ميداند كه چه كسى را مىخواهد . به خود بياييد و دقت كنيد و ببينيد كه نادانى شما در بارهء اين كه چه كسى را مىخواهيد ، معلول آن است كه نمىدانيد چه مىخواهيد . ارزش و شخصيت پيشتازان را نه با اعضاى مادى او مىتوان سنجيد و نه با موقعيت بىمحاسبه اى كه در اجتماع بدست آورده است و نه با نژاد و ثروت و مقام و حيله بازيهاى وى براى لغزش از اصول و قوانين انسانيت . بلكه ارزش و شخصيت پيشتازان بايد با هدفگيريها و كميت و كيفيت تكاپو و تلاشى كه در راه بدست آوردن آنها انجام مىدهد ، تعيين و مشخص گردد .\r\nبا نظر به اين قانون اساسى و پايدار در بارهء رهبرى من بينديشيد . من كيستم من على بن ابي طالبم . آيا شخصيت من تاكنون ابهامى داشته است كه\r\n","description":"","footnote":"","page_name":" 207 ","page_number":207},
  {"content":"\r\nشما را در اقدامهاى حياتى سردرگم و كلافه نمايد آيا من شما را با دستور به جنگ و پيكار ، روانهء كوه و دشت و هامون و سنگلاخها و خارستانها مىنمايم و خود در كاخهاى مجلل و باشكوه روى بستر پرنيان سر بر بالش پر قومى نهم آيا من شما را به ميدان نبرد كه نيزارى از شمشيرها و نيزه‌ها است مىفرستم و سپس خود در باغهاى ارم و زير سايهء درختان با طراوت و لب چشمه سارها مىآرامم و گوش به ترانه‌هاى بلبلان خوشخوان مىدهم آيا وضع من در خوراك و لباس و مسكن و ديگر وسايل زندگى از شما بهتر است آيا كسى ديگر را سراغ داريد كه بيش از من شيفتهء حق و حقيقت و تكاپوگرتر از من در رسانيدن جامعه به آرمانهاى « حيات معقول » بوده باشد آيا شما را روانهء ميدان كارزار كه مرز زندگى و مرگست مىنمايم و سپس خود در لذايذ زندگى غوطه ور ميشوم برخيزيد ، و جان خود را فريب ندهيد .\r\n17 ، 18 ، 19 - المغرور و الله من غررتموه و من فاز بكم فقد فاز و الله بالسّهم الاخيب و من رمى بكم فقد رمى بافوق ناصل ( سوگند به خدا ، فريب تباه كننده خورد كسى كه شما او را فريب داديد .\r\nسوگند به خدا ، كسى كه شما را وسيلهء برد قرارداد [ بازنده ترين 
  ] نوميد - كننده ترين سهم را برگزيد )\r\n\r\nشما كه خود را فريب داده‌ايد ، چه كسى مىتواند از فريبكارى شما نجات پيدا كند\r\nمردم آن جامعه كه بجاى عمل با سخن خود را بفريبد و بجاى منطق و تعقل با تخيل و آرزوهاى غير قابل تحقق خود را گول بزند . زندگى امروزش را با وعدهء فردا آبيارى نمايد ، همواره از هدفها دم بزند و بدنبال تحصيل وسيله نرود ، چنين مردمى كه هرگز سخن راست بخويشتن نگفته و دائماً در حال فريفتن خويشتن است ، چگونه مىتواند مورد اطمينان براى كس ديگر باشد و\r\n","description":"","footnote":"","page_name":" 208 ","page_number":208},
  {"content":"\r\nديگران چگونه مىتوانند محاسبهء زندگى خود را روى دعاوى و وعده‌ها و پيمانهاى او استوار بسازند شما كه با دلى فارغ و با تكيه بر خيالات و آرزوهاى بىاساس و زودگذر نشسته و توقع داريد كه يك زندگى با شرافت و عزت را در يك ليوان آب به گلوى شما بريزند ، و در تلاش براى بدست آوردن چنين زندگى گردى به دامانتان ننشيند ، كدامين رهبر دلسوز و تكاپوگر مىتواند بر نيرو و كار شما تكيه كرده رهسپار ميدان نبرد گردد\r\n20 ، 21 ، 22 - اصبحت و الله لا اصدّق قولكم و لا اطمع فى نصركم و لا اوعد العدوّ بكم ( سوگند به خدا ، اكنون ديگر نه گفتارتان را تصديق ميكنم و نه اميدى به يارىتان دارم و نه دشمن را بوسيلهء شما تهديد ميكنم ) .\r\n\r\nسخنانتان از اعتبار افتاده است\r\nسخنان نغز و فصيح از زبانتان چنان بيرون مىآيد كه اگر كسى كه خود جدىترين و راستگوترين فرد هم بوده باشد و شما را نشناسد ، چنان مسحور سخنانتان مىگردد كه در بارهء خود به شك و ترديد مىفتد آخر نه چنانست كه انسان جدى و راستگو نمىتواند باور كند كه سخنى فصيح و نغز از زبان كسى صادر شود ، ولى محتوى نداشته باشد . فصاحت و بلاغت سخن از يك طرف ، قيافهء جدى و حماسى از طرف ديگر ، آيا با اين حال مىتوان تصور كرد كه دل و خرد گوينده اطلاعى از محتواى آن سخنان نداشته باشد بله -\r\n\r\nراه هموار است و زيرش دامها\r\nقحطى معنى ميان نامها\r\nلفظها و نامها چون دامها است\r\nلفظ شيرين ريگ آب عمر ما است\r\n\r\nمولوى\r\nمن كه مىگويم سخنانتان را تصديق نميكنم ، اهانتى بر شما روا نمىدارم بلكه اين شمائيد كه اين بدبينى را در من ايجاد كرده‌ايد . مىبينم اگر خود شما با يك آگاهى كامل در سخنانتان بنگريد و آنها را بررسى نماييد و واقعياتى را\r\n","description":"","footnote":"","page_name":" 209 ","page_number":209},
  {"content":"\r\nكه بعنوان محتواى سخنانتان ابراز مىكنيد ، با خويشتن تطبيق نماييد ، گفتار خود را تكذيب خواهيد كرد ، چگونه از من توقع داريد كه تصديقش كنم\r\n\r\nغاض الوفاء و فاض الغدر و انفرجت\r\nمسافة الخلف بين القول و العمل\r\n\r\nطغرائى\r\n( وفا به عهد و پيمان فروكش كرده و از بين رفته و حيله گرى بجريان افتاده است . اختلاف ميان گفتار و كردار مسافتى بس طولانى ميان آن دو بوجود آورده است ) .\r\nديگر به كمك و يارى شما طمعى ندارم . آيا از شما يارى بطلبم مگر رابطهء شما با من ، رابطهء راهرو با رهبر است مگر هدف شما با هدف من يكى است مگر ما كاروانيان يك منزلگهيم كه از يك مسير حركت كنيم و در خارستانها و سنگلاخهاى آن دست يكديگر را بگيريم من ديگر شما را بعنوان نيروئى مبارز در برابر دشمن به حساب نمىآورم .\r\n23 ، 24 ، 25 - ما بالكم ما دوائكم ما طبّكم القوم رجال امثالكم ( چه شده بر شما چيست دواى دردهايتان چيست راه معالجهء بيماريهايتان دشمن هم مردانى مانند شمايند )\r\n\r\nآيا مىتوانيد موقعيت خود را توصيف كنيد\r\nآيا خاصيت اساسى زندگى دفاع از آن نيست آيا زور بازو نداريد ، يا فرمانده شما نمىداند طعم حيات چيست و شما را رهسپار ميدان كارزار مىكند من كه نمىخواهم با كشيدن پوست يك دانه جو از دهان مورچه اى به زندگى آن لطمه وارد بسازم اگر چه همهء دنيا را به من بدهند ، ارزش حيات شما را نمىدانم آيا من شما را فرزندان آدم ( ع ) خليفة اللَّه در روى زمين نمىدانم هر چه فكر ميكنم ، كمترين دليلى براى اين سستى و مسامحه كه به\r\n","description":"","footnote":"","page_name":" 210 ","page_number":210},
  {"content":"\r\nپايان دادن زندگى و ارزشهاى آن تمام خواهد گشت ، پيدا نميكنم . دردى كه شما داريد ، آن معماى لا ينحل نيست كه نتوان از عهدهء حل و فصلش برآمد شما خودتان بهتر از همه مىدانيد كه درد و بيمارى شما ، سخنپردازيها و بىاعتنائى به زندگى و نادانى به دستورات الهى و سهلانگارى در عمل به آنها است . اينست درد شما . دواى اين درد چيست آيا دواى اين درد ، نشستن و فردا فردا گفتن است\r\n\r\nهين مگو فردا كه فرداها گذشت\r\nتا به كلى نگذرد ايام كشت\r\n\r\nمولوى\r\nآيا دواى درد شما اشكالتراشىها و چون و چراها و شطرنجبازيهاى فكريست اينها دوا نيستند ، اينها دردهائى هستند كه به شكل پارچه هايى مسموم دردها را مىپوشانند و آنها را مزمن و ريشه دارتر ميكنند .\r\nاز دشمن نهراسيد ترس و وحشت شما از دشمن ، شما را زبون و ناتوان نموده و بر قدرت او مىافزايد . ترس و هراس از آن داشته باشيد كه خود را در برابر دشمنان ببازيد . دشمنان نيز مانند شما مردمى هستند كه مشمول قوانين طبيعتند . آنان در ترس و اضطراب و آرامش و خوشى و ناخوشى و مقاومت و تزلزل و از همه بالاتر در چشيدن طعم زندگى تفاوتى با شما ندارند . عوامل و نيروهاى طبيعت با آنان خويشاوندى ندارند . قدرت اراده و دفاع از آبرو و شرف در نهاد همهء انسانها تعبيه شده و مخصوص بيك گروه معين نيست .\r\n26 ، 27 ، 28 - ا قولا به غير علم و غفلة من غير ورع و طمعا فى غير حقّ ( آيا سخن بدون علم آيا غفلت بدون خوددارى از آلودگيها آيا طمع و اميد براى رسيدن به حق ( پيروزى ) بدون شايستگىها يا با طمع براى رسيدن به غير حق )\r\n","description":"","footnote":"","page_name":" 211 ","page_number":211},
  {"content":"\r\n\r\nگفتار بدون معرفت و علم ، غفلت از ضرورت خوددارى از آلودگيها ، طمع در پيروزى بدون شايستگى . اينست عوامل تباه كنندهء زندگى\r\nانسان در راهى كه به سوى كمال در زندگى كشيده شده است ، از يك فضاى خالى عبور نمىكند ، بلكه چنان كه در اين حركت به هدفگيرى و انتخاب وسيله و آماده نگهداشتن عوامل تشخيص و تحريك درونى نيازمند است ، همچنان بدون پاكداشتن آن درون كه فعاليتهاى مزبور را تفسير و توجيه مىنمايد ، حركت به سوى كمال امكانناپذير است . اين پاكداشتن درون از آلودگىها و تصفيهء آن از خس و خاشاك و خارهاى زهرآگين شهوات و هوى و هوسها ، ورع ناميده مىشود . طمع و اميد بستن به پيروزى و وصول به حق بدون تحصيل شايستگى ، نتيجه اى جز پوچ كردن زندگى با خيالات و احساسات غير قابل دوام چيزى ديگر نيست . آخر چطور سخن مىگوئيد و داورى مىكنيد ، بدون آنكه از محتواى سخن و قضاوتتان اطلاعى داشته باشيد اين گفتارها و قضاوتها كه مىكنيد ، نه تنها زبانى ندارند كه بگويند : گويندهء ما و صادركنندهء ما اطلاع و شناختى از محتويات ما ندارد ، بلكه چنان مىنمايند كه گوينده و قضاوت كننده از همهء سطوح و ابعاد كارى كه با زبان و فكرش انجام مىدهد ، مطلع است . براستى ، دردى خانمانسوزتر از گفتارها و قضاوتهاى جاهلانه در دودمان بشرى وجود ندارد . بلى -\r\n\r\nاين زبان چون سنگ و فم آتش وش است\r\nو آن چه بجهد از زبان چون آتش است\r\nسنگ و آهن رامزن برهم گزاف\r\nگه ز روى نقل و گه از روى لاف\r\nز ان كه تاريكست و هر سو پنبه زار\r\nدر ميان پنبه چون باشد شرار\r\nظالم آن قومى كه چشمان دوختند\r\nو ز سخنها عالمى را سوختند\r\nعالمى را يك سخن ويران كند\r\nروبهان مرده را شيران كند\r\n\r\nاين جانهاى آدميان دم عيسوى دارند و بوسيلهء كلام نتايج متضاد بوجود مىآورند .\r\n","description":"","footnote":"","page_name":" 212 ","page_number":212},
  {"content":"\r\n\r\nجانها در اصل خود عيسى دمند\r\nيك زمان زخمند و ديگر مرهمند\r\nگر حجاب از جانها برخاستى\r\nگفت هر جانى مسيح آساستى\r\n\r\nمولوى\r\nآرى ، چنان كه همه مىدانيم اساسىترين و عمومىترين وسيلهء ارتباط انسانها با يكديگر سخن است كه با اشكالى مانند نوشتن و تلفظ و رمز مشغول فعاليت است . اين سخن در هر شكل و هر موقعيتى كه بروز مىكند ، به دو موضوع مهم دلالت مىكند : موضوع يكم - معنا و محتوائى كه در بردارد . در برداشتن و نشان دادن سخن معناى خود را ، بوسيلهء وضع شخصى يا قرارداد طبيعى و ذوقى ، بوجود مىآيد و براى مردمى كه با آن لغات سخن مىگويند ، تثبيت مىشود .\r\nموضوع دوم - اينست كه ابراز كنندهء سخن همان معنا و محتوى را اراده كرده است كه الفاظ آن سخن نشان مىدهد .\r\nاين موضوع با نظر به دخالت شخص گوينده در واقعيت و عدم واقعيت گفتارش ، جنبهء حياتى در انتقال معنى از گوينده به گيرنده دارا مىباشد . اهميت اين موضوع از آن جهت است كه گوينده ضمناً ادعاى علم و معرفت و شناخت در بارهء معناى سخنش مىكند . بنا بر اين هر اندازه كه پديدهء شناخت و معرفت در انسانها عالىتر بوده باشد ، بهره بردارى از سخن و ديگر وسايل ابراز واقعيات ، قاطعانه تر و مفيدتر خواهد بود . به همين جهت است كه تا اهميت شناخت و معرفت و ارزش و ابعاد آن براى انسانها روشن نشود ، ارزش سخنها و ديگر وسايل ابراز معانى براى هميشه متزلزل خواهد بود ، مگر آن وسايل انتقال كه معنا را بطور طبيعى و جبرى نشان بدهد . و بدانجهت كه امير المؤمنين عليه السلام در سخنان خود در نهج البلاغه در موارد زيادى پديده‌هاى علم و معرفت و آگاهى و تجربه و تذكر را مطرح فرموده است ، لذا موضوع شناخت و ابعاد آن را از ديدگاه فلسفى و علمى و قرآنى در اينجا مطرح مىكنيم . اين نكته را هم بايد\r\n","description":"","footnote":"","page_name":" 213 ","page_number":213},
  {"content":"\r\nدر نظر بگيريم كه : مباحث فلسفى و علمى در بارهء شناخت و معرفت و ابعاد آن : مانند تحقيق و تحليل در موضوعاتى است كه كليات آنها از نظر ارزش و انگيزه و نتيجه در قرآن مطرح شده است و در حقيقت مباحث فلسفى و علمى در بارهء شناخت ، مقدماتى براى فهم نهائى شناخت و معرفت است كه به « حيات معقول » انسانها مربوط مىشود و فهم نهائى شناخت و انگيزه و نتايج آن در قرآن مطرح شده است .\r\n","description":"","footnote":"","page_name":" 214 ","page_number":214},
  {"content":"\r\n\r\nشناخت و ابعاد آن\r\n","description":"","footnote":"","page_name":" 215 ","page_number":215},
  {"content":"\r\n","description":"","footnote":"","page_name":" 216 ","page_number":216},
  {"content":"\r\n\r\nآيا شناخت ، امكانپذير است\r\nحتماً از مطرح كردن اين سؤال در شگفتى فرو خواهيد رفت كه اصلا چطور شده چنين سؤالى به ذهن بشرى خطور كرده است كه « آيا شناخت امكان پذير است » بلى ، اين سؤال مطرح شده است و اگر وضع روانىتان را بتوانيد مهار كنيد ، پاسخ اين سؤال را از سوفسطائيها بشنويد كه مىگويند : « نه هرگز » ، ما نمىتوانيم به هيچ چيزى شناخت پيدا كنيم آرى ، مطالعه كنندهء محترم بازيگريهاى ذهن بشرى از اين بازيچه‌ها بسيار دارد . مگر يادتان نيست كه نيهيليست مىگويد : من به وجود خودم هم اطمينان ندارم مثل اين كه به يك كودك بگوئيد : حرف بزن ، مگر زبان ندارى او در پاسخ شما بگويد : نه خير ، من زبان ندارم بهر حال به سوفسطائىها نسبت داده شده است كه آنان امكان شناخت را نفى كرده‌اند . مطالبى را كه ممكن است براى ادعاى خود مستند قرار بدهند ، متذكر مىشويم و پاسخهايى كه به نظر مىرسد مطرح مىنمائيم : 1 - اختلاف در موضعگيرىهاى درككننده كه موجب اختلاف در درك شده‌ها مىباشد . يك كوه بسيار مرتفع را از فاصلهء دور مانند يك تپه مىبينيم .\r\nپنكهء پرقى در حال حركت را يك دائره درك مىكنيم . در كنار خط راه آهن مىايستيم ، دو خط از برابر چشمان ما مىگذرد ، هر چه كه بدورتر مىنگريم اين دو خط به يكديگر نزديك ميشوند و كم كم به صورت يك زاويه و سپس يك خط ديده ميشوند . اگر سه استكان آب داشته باشيم ، آبى كه در استكان دست\r\n","description":"","footnote":"","page_name":" 217 ","page_number":217},
  {"content":"\r\nراست است ، گرم و آبى كه در استكان دست چپ است سرد و استكانى كه در ميان آن دو قرار داده‌ايم ، داراى آب معتدل است . اگر نخست انگشتمان را به آب گرم داخل نموده سپس آن را به آب معتدل ببريم ، آب معتدل خنك تراز درجهء حرارت طبيعىاش احساس خواهد گشت و اگر انگشتمان را نخست به آب سرد فرو برده سپس به آب معتدل ببريم ، آب معتدل گرمتر از درجهء حرارت واقعى خود احساس خواهد گشت . بنا بر اين ، ما هرگز موفق به شناخت صحيح نخواهيم بود . اين دليل كاملا بىاساس است ، زيرا معرفت ما بقول لائوتسه بنقل نيلزبوهر محصول تماشاگرى و بازيگرى ما در جهان هستى است . و ما از « شيئى براى خود » و « شيئى براى ما » موفق به شناخت معينى مىشويم كه با عوض كردن موقعيت و موضعگيرى خود در تماس با شيئى براى خود ، آن شناخت را از دست مىدهيم . يعنى اگر به نزديكى كوه مرتفع برويم ، ديگر آن را مانند يك تپه نخواهيم ديد ، بطور كلى نوع شناختهاى ما با نظر به موضعگيرى مادر ارتباط با واقعيات متنوع خواهد گشت . اين خود دليل روشنى براى اثبات شناخت است كه با موضعگيرىها مشخص مىگردد . اين مبحث مشروحاً در بحث بازيگرى و تماشاگرى ما در شناخت جهان هستى مطرح خواهد گشت .\r\nفقط در اين مبحث به اين نكته اشاره مىكنيم كه اگر شناخت وجود نداشت ، مىبايست وضع حواس و ذهن و آزمايشگاههاى ما در همهء موضعگيرىهاى گوناگون يك نتيجه بدهد .\r\n2 - اختلاف نظر در شناختها - كه موجب سقوط واقعيت و ارزش شناخت مىباشد . توضيح اين دليل چنين است كه هيچ دو انسان و بيشتر را نمىتوان پيدا كرد كه در منعكس ساختن واقعيات در ذهن و قضاوت در بارهء آنها متحد بوده باشند . مىتوان گفت : حتى يك انسان در بارهء يك موضوع با دگرگونى شرايط ذهنى ، شناختهاى متحدى نخواهد داشت . امروز يك پديده براى انسان زيبا است ، فردا همان پديده زشت خواهد نمود . امروز يك حقيقت شايستهء\r\n","description":"","footnote":"","page_name":" 218 ","page_number":218},
  {"content":"\r\nهر گونه فداكارى جلوه مىكند ، ولى فردا كمترين ارزشى ندارد . اين دليل هم مانند دليل يكم مغالطه اى است كه براى گول زدن ساده لوحان مناسب است زيرا اختلاف نظر در شناختها ، يا مستند به قلمرو عينى موضوعات است يا به فعاليتهاى ذهنى درك كننده . اگر اختلاف نظر مستند به قلمرو عينى موضوعات باشد ، خود دليل واقعيت داشتن شناخت است نه پوچ بودن آن ، زيرا اگر شناخت واقعيت نداشت ، نمىبايست ذهن در برابر تنوع واقعيتها عكس العملهاى متنوع از خود نشان بدهد .\r\nدر صورتى كه اين عكس العملها هيچگونه تخلفى از مقتضاى ارتباط با واقعيتها نشان نمىدهد . مثلا ذهن در ارتباط با آب ، سنگ را در خود منعكس نمىسازد . و در ارتباط با يك صندلى ، كهكشان را در خود منعكس نمىنمايد .\r\nدر فعاليت براى يك عمل رياضى ، بخيالات پوچ و گسيخته از هم نمىپردازد .\r\nو اگر اختلاف در شناختها مستند به اختلاف موضعگيرى حواس و شرايط ذهنى بوده باشد ، باز دليل واقعيت شناخت مىباشد .\r\nزيرا خود اين جريان كه شناختها با اختلاف موضعگيرى حواس و شرايط ذهنى تغييرپذير مىباشند ، دليل آنست كه حواس و ذهن در موقعيتها و شرايط معينى شناختهاى معينى را بوجود مىآوردند و چنان كه در اختلاف قلمرو عينى موضوعات ديديم ، هيچ تخلفى از مقتضاى ارتباط معين امكانپذير نيست .\r\n3 - يك دليل ديگر براى امكانناپذير بودن شناخت آورده‌اند كه جالب توجه است . اين دليل چنين است كه مگر شما نمىگوئيد : حركت و تحول در همهء اجزاء و روابط جهان هستى حكمفرما است مگر شما نمىگوئيد : « من دوبار بيك رودخانه وارد نشده‌ام » هراكليد مگر شما نمىگوئيد :\r\n\r\nهر نفس نو مىشود دنيا و ما\r\nبىخبر از نو شدن اندر بقا\r\nعمر همچون جوى نو نو مىرسد\r\nمستمرى مىنمايد در جسد\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nشاخ آتش را بجنبانى به ساز\r\nدر نظر آتش نمايد بس دراز\r\nاين درازى خلقت از تيزى صنع\r\nمىنمايد سرعتانگيزى صنع\r\n\r\nمولوى\r\nبا اين حال شما چگونه ادعا مىكنيد كه ما مىتوانيم در بارهء اجزاء و روابط جهان هستى شناختى داشته باشيم ، با اين كه شما مجبوريد يك موضوع ثابت را براى شناخت در نظر بگيريد و شناخته شدهء شما بعنوان موضوع معلوم معين شود و آن گهى مگر حواس و ذهن شما از حركت و تحول مستثنى است كه مانند يك آينهء ساكن ، نمود مقابل خود را نشان بدهد در پاسخ اين دليل مىگوئيم : حركت و تحول در دو قلمرو جهان عينى و حواس و ذهن با تحقق شناخت ، دليل وجود يك درككنندهء فوق حواس و ذهن است كه ما فوق حركت و سكون است . كه حواس و ذهن بمنزلهء واسطه‌هاى انتقال معلومات به آن عامل درك مىباشند . اين درككنندهء فوق ، روح است كه شما مىتوانيد با اصطلاح « من » ، « خود » ، « شخصيت » ، « روان » ، « سطح عميق شخصيت » ، « رويهء ابر سوى شخصيت » [ به اصطلاح ابن سينا 
  ] نامگذارى كنيد . همان روح يا من كه اگر در بيست سالگى مرتكب جنايت شود ، در هفتاد سالگى هم خودش مىپذيرد كه او است كه جنايت را مرتكب شده است و هم مردمى كه اطلاع از عمل جنائى او دارند مىپذيرند كه او جنايتكار است ، با اين كه هزاران بار از نظر بيولوژى و فيزيولوژى و حتى سطح ظاهرى شخصيت تحول يافته است . و با قطع نظر از اين عامل درككنندهء فوق حواس و ذهن ، مىتوانيم شناخت را با فرض حركت و تحول در دو قلمرو عينى و حواس و ذهن چنين تفسير كنيم كه چون سرعت و دقت حركت اجزاء جهان عينى و حواس و ذهن بحديست كه موجب اتصال واحدهاى حركتست ، مانند روشنائى حاصل از جريان فوتونهاى نور كه روى پنكهء برقى متحرك كه دائره اى را نمودار ساخته است ، مىتابد ، ما در اين جريان يك دائرهء روشن مىبينيم و آن را بعنوان يك شناخته شده ،\r\n","description":"","footnote":"","page_name":" 220 ","page_number":220},
  {"content":"\r\nمشخص مىپذيريم ، با اين كه هم فوتونهاى نور مركب است از مقادير بسيار كوچكى كه جريان حركت مستمر آنها را واحد متصل نموده است و هم پنكهء برقى متحرك عبارتست از انتقالهاى بسيار سريع شاخه‌هاى آن كه به جهت ناتوانى ذهن از تجزيهء نقاط انتقال شاخه‌ها به شكل يك دائرهء حقيقى ديده مىشود .\r\nپس مىتوانيم شناخت را با نظر به حركت و تحول هر دو قلمرو عينى و حواس و ذهن چنين تفسير كنيم كه هريك از اجزاء جهان هستى كه بعنوان يك موضوع معين براى شناخت منظور مىگردد ، در حقيقت يك جريان متصلى است كه در برابر يك جريان متصل ديگر بنام حواس و ذهن برنهاده مىشود . اجزاء اين جريان را ما مىتوانيم با گسيختن و تفكيك متكثر بسازيم ، يعنى واحدهاى متصل ديگرى را از جهان عينى با واحدهاى متصل ديگرى از حواس و ذهن در ارتباط بگذاريم .\r\n4 - گفته مىشود : آنچه كه از جهان عينى در ذهن منعكس مىشود ، يك صورت كاملا مشخص مانند صورت مشخص كه از اجسام در آيينه منعكس مىگردد ، نمىباشد ، تا بتوانيم آن صورت را به نمود عينى تطبيق نموده و بگوئيم : اين صورت منعكس شده در ذهن عين نموده آن واقعيت عينى است .\r\nبنا بر اين ، ما نمىدانيم هويت آنچه كه در ذهنست چيست اين تشكيك كاملا بىمورد است ، زيرا ما به خوبى درك مىكنيم كه ذهن ما از يك نمود معين شكل مشخصى را برداشت نموده است . و مىتوانيم در بارهء آن شكل مشخص فعاليتهاى ذهنى گوناگون مانند كوچك يا بزرگ كردن انجام بدهيم . ما مىتوانيم رنگ صورتى گلى را كه در ذهن منعكس ساخته‌ايم ، بازتر يا تندتر تصور نمائيم . حركت جسمى را كه در درجهء معينى از حركت آن را در ذهن منعكس ساخته‌ايم ، كندتر يا سريعتر تصور نمائيم . حتى در آن واحدهاى شناخت كه هيچ نمودى براى آنها در ذهن نمىيابيم مانند اعداد ، باز با تعينى كه هر يك از آنها در ذهن بوجود مىآورد ، به يكديگر مخلوط نمىكنيم ، عدد 2\r\n","description":"","footnote":"","page_name":" 221 ","page_number":221},
  {"content":"\r\nرا با تعينى خاص در ذهن خود در مىيابيم كه هرگز با تعيين عدد 7 اشتباه نمىشود .\r\nاگر اندكى دقت كنيم ، خواهيم ديد علت انكار شناخت از طرف سوفسطائىها اينست كه آنان از ذهن بشرى چنين توقع داشته‌اند كه ذهن بشرى را مانند صفحهء آيينه اى صيقلى تصور كنند و صور منعكسشده در آن را مانند صورتى كه در آيينه منعكس شود ، ببينند اين مقايسهء نابجا باعث انكار پديدهء شناخت از طرف سوفسطائيها شده است . البته بعضى از مكتبهاى جزمى ( دگماتيسم ) هم كه هيچ هويت مجردى در موجوديت انسان سراغ ندارند ، نمىتوانند پاسخ قانعكننده اى به سفسطه بازى سوفسطائيان در بارهء شناخت بدهند ، زيرا با هيچ وسيله اى نمىتوان صورتى مطابق نمود عينى در صفحهء ذهن نشان داد و آنچه را كه در ذهن است به آن چه كه در جهان عينى است ، تطبيق نمود . بعنوان مثال اعداد به هيچ وجه صورتى در ذهن ما منعكس نمىكنند . آنچه كه در جهان عينى وجود دارد معدود است . و آنچه كه در ذهن بعنوان يك واحد دريافت مىشود شكل كتابتى عدد ( 2 و 3 ) است و ما هويتى بنام 2 و 3 در ذهن غير از شكل كتابتى آنها نمىيابيم . و ما نبايد از اين كه ميدان اين همه دريافتها و فعاليتهاى ذهنى يك ميدان مادى است ، دچار اشتباه شده و انعكاس در ذهن را با انعكاس در صفحهء آيينه يكى بدانيم . هر دو گروه سوفسطائى و جزمى بايد اين واقعيت را بپذيرند كه انعكاس ذهنى يك اصطلاح مجازى است كه چاره اى جز بكاربردن آن نداريم ، نه اين كه اصطلاح مزبور بازگو كنندهء عين واقعيتى است كه در جريان است . اين نكته را هم بايد در نظر بگيريم كه ما با هر نمود عينى كه با تأثر بيشتر ارتباط برقرار كنيم ، آن نمود با تعين و تشخص روشنتر و قابل تطبيقتر با واقعيت عينى براى ما قابل دريافت ذهنى مىباشد .\r\nصورت معشوق در ذهن عاشق شبيه به نمود عينى در صفحهء آيينه است ، نه به آن معنا كه صورت معشوق در ذهن قابل ديدن و عكسبردارى كردن است ، بلكه دريافتشدهء مفروض كاملا روشن و صد در صد قابل تطبيق به صورت عينى است .\r\n","description":"","footnote":"","page_name":" 222 ","page_number":222},
  {"content":"\r\n5 - گفته شده است كه ما اگر بيك واحد در مجموعه متشكل جهل داشته باشيم ، بدانجهت كه همهء واحدهاى مجموعهء متشكل با يكديگر مربوطند ، لذا ما هم اجزاء ديگر را نخواهيم شناخت و هم مجموعه متشكل را .\r\nاين استدلال براى رد عقيدهء كسانى خوبست كه ادعاى شناخت مطلق دارند ، نه براى كسانى كه شناخت و معرفتهاى حاصله از ارتباط حواس و ديگر وسايل شناخت با جهان جز من را نسبى مىدانند و با اين معرفتهاى نسبى هدفهاى نسبى و وسايل آنها را در زندگانى خود تأمين مىنمايند . البته ما يك مقدار شناختهاى مطلق داريم كه هيچ عقلى و منطقى نمىتواند آنها را ناديده بگيرد ، مانند اين كه جهان هستى واقعيت دارد و جهان هستى از قانون پيروى مىكند و غير ذلك .\r\n\r\nوسائل و ابزار شناخت\r\n\r\nنوع اول - طبيعىترين و ابتدائىترين وسائل و ابزار شناخت حواس طبيعى آدمى است\r\nكه مقدارى از آنها ، اجزائى از كالبد آدمى است . اين اجزاء عبارتند از چشم و گوش و بينى و لامسه و ذائقه . در توضيح و تحليل اين حواس در علوم تشريح و فيزيولوژى اعضاء ، مباحث بسيار فراوان و تحقيقات زياد انجام گرفته است . البته اين مباحث و تحقيقات هنوز بمرحلهء نهائى خود نرسيده است . گفته مىشود شمارهء كتابهائى كه فقط در بارهء ساختمان چشم و فعاليت آن نوشته شده است ، بالغ بر هزاران مجلد مىباشد . آنچه كه ثابت شده است ، اينست كه اين حواس مىتوانند واسطه انتقال پديده‌هاى عينى به سلسلهء اعصاب گشته و آنها را تحت تأثير قرار بدهند يا در آنها منعكس گردند ، ولى اين مسئله وجود دارد كه همهء پديده هائى كه بوسيلهء حواس طبيعى به درون انسان منتقل ميشوند ، همان هويتى را كه در جهان عينى داشتند ، در درون حفظ نمىكنند .\r\n","description":"","footnote":"","page_name":" 223 ","page_number":223},
  {"content":"\r\nبه اين معنى : بوئى كه بوسيلهء ابزار بويائى ( بينى ) به درون منتقل شده است ، در درون مثلا در روى اعصاب يا سلولها همان هويت بوئى را ندارد يا وقتى كه طعم شيرينى را ذائقه مىچشد و آن را به اعصاب تحويل مىدهد .\r\nاگر اعصاب را بررسى كنيم ، طعم شيرينى ندارد . چنان كه اعصاب با ديدن رنگ قرمز ، قرمز نمىشود بطورى كه براى منتقل شدن رنگ آبى بوسيلهء چشم به اعصاب ، نخست بايد آن رنگ قرمز كه پيش از آبى اعصاب يا سلولها را رنگين كرده پاك شود ، سپس رنگ آبى جاى آن را بگيرد و اگر رنگ قرمز پاك نشود ، با ورود رنگ آبى ، اعصاب يا سلولها با يك رنگ مخلوط از قرمز و آبى رنگين گردد . يا موقعى كه يك جسم سبك يا سنگين را برميداريم و وزن آن را احساس مىكنيم ، اين سنگينى يا سبكى ، اعصاب يا سلولها را مطابق خود سنگين و سبك نمىكند . از اين جريان به اين نتيجه مىرسيم كه پديده‌ها به هيچ وجه هويت خود را پس از انتقال به درون حفظ نمىكنند . به همين جهت است كه گفته شده است : آنچه را كه ذهن يا اعصاب و سلولها يا هر واقعيتى كه پديده‌هاى برونى را بوسيلهء حواس تحويل مىگيرد ، جز درك مشخصى از آنها را ندارد . لذا مىتوان گفت : كوشش براى اثبات اين كه در جريان شناخت يك نوع كنش و واكنش فيزيكى يا فيزيولوژيك ميان درون و برون انجام مىگيرد ، هرگز به نتيجهء صحيح علمى نخواهد رسيد . جريان قانون عليت در تأثير و تأثر درون و برون يك قانون كلى است ، ولى نه به آن معنى كه در جهان طبيعى برونى ديده مىشود . توضيح اين كه هيچ ترديدى نيست كه براى بوجود آمدن تأثر از شيرينى ، خوردن مواد شيرين لازم است ، ولى مسئله اينست كه آن شيرينى كه بوسيلهء مادهء شيرينى در ذائقه احساس شده و سپس به اعصاب يا سلولها منتقل شده است ، همان شيرينى عينى است و آن گهى محتويات و شرايط درونى كه تحت تأثير عامل برونى قرار مىگيرد ، تعيين كنندهء هويت و مشخصات معلولى است كه علت برونى بوجود خواهد آورد . بعنوان مثال :\r\n","description":"","footnote":"","page_name":" 224 ","page_number":224},
  {"content":"\r\nجنازهء يك كشته شده را مىبينيم . آنچه كه بوسيلهء حواس در اين مورد درك شده است ، عبارتست از تماشاى منظرهء يك كشته شده ، اگر تماشا كننده با آن شخص رابطهء محبت داشته باشد . آن منظره سخت او را ناراحت خواهد كرد و اگر كينه توزى داشته باشد ، بسيار خوشحال خواهد شد . از اين دو واكنش متضاد از يك پديده اين نتيجهء قطعى را مىگيريم كه بوجود آمدن يك علت در جهان برونى ، دليل بوجود آمدن يك معلول مشخص و مناسب آن علت نمىباشد ، بلكه مربوط به اينست كه درونى كه تحت تأثير آن علت عينى قرار مىگيرد ، داراى چه محتويات و شرايطى است . اگر همين جنازهء كشته شده را يك عالم تشريح ببيند ، فوراً مسائل مربوط به تشريح به ذهنش خطور كرده ، بسيار خوشحال خواهد شد كه جنازه را براى تكميل معلومات تشريحى در اختيار وى بگذارند و او به پيروزى مطلوب خود در تشريح برسد . كارشناس جنائى هم با تمام خونسردى مشغول بررسى علل و معلولات و رشتهء رويدادهاى منجر به آن جنايت و حوادث همزمان آن ، خواهد گشت . حركت مثبت چشم معشوق براى عاشق طعم پيروزى در حيات مىدهد و حركت همان چشم براى كسى كه با او خصومت مىورزد ، ممكن است احساس شديدترين اهانت را براى وى نتيجه بدهد . اگر در مسئلهء تأثير و تأثر درون آدمى از عوامل برونى دقت كنيم به اين نتيجه مىرسيم كه هر عامل برونى مانند يك كليد معين و با شكل و اندازهء كاملا مشخص است ، ولى قفلهايى را كه در درون باز مىكند ، انواع مختلف با تركيبات و ساختمانهاى گوناگون مىباشد . تشبيه ديگرى را در اين مسئله مىتوان در نظر گرفت : شما مىتوانيد يك چوب بدست بگيريد كه داراى اندازه و شكل و رنگ و ثقل و ديگر خصوصيات مشخصى مىباشد ، و حوض - هايى را كه داراى محتويات كاملا متنوع و متضادند بر هم بزنيد مسلم است كه هر حوضى در موقع بهم خوردن ، محتويات مخصوص خود را به حركت خواهد آورد .\r\n","description":"","footnote":"","page_name":" 225 ","page_number":225},
  {"content":"\r\n\r\nحواس طبيعى از ناحيهء عوامل درونى توجيه ميشوند\r\nقطعى است كه انسان در حالات طبيعى و معتدل در همهء حركات و شئون زندگيش ، در مجراى هدفها و وسايل گام برميدارد . قرار گرفتن در اين مجرا كه توجه به هدف و انتخاب وسيله را حتمى و ضرورى مىسازد ، ايجاب مىكند كه او حواس خود را به حال خود رها نكند و چشم را به آنچه كه بايد ببيند توجيه نمايد و گوش را به آن صدا كه بايد بشنود ، توجيه كند . خود همين توجيهات هدفدار باعث مىشود كه پديده هائى را كه بوسيلهء حواس به درون منتقل ميشوند ، با محتويات و خواسته‌ها و اهداف خاصى كه در درون او وجود دارند ، مربوط بسازد و نتيجه گيرى نمايد . برقرار كردن اين گونه ارتباط انتخابى نيز يكى از دلايل روشن براى اثبات تأثير و بهره بردارىهاى متنوع و متضاد از عوامل برونى است .\r\n\r\nنوع دوم - وسايل و ابزار مصنوعى شناخت .\r\nبشر براى توسعهء ارتباطات معرفتى خود با جهان هستى ، به ساختن وسايل و ابزار دقيقتر و عالىتر اقدام نموده و بموفقيتهاى بسيار چشمگير نائل شده است . ميكرسكپ و تلسكپ و ديگر وسايل بسيار ظريف و عالى را تعبيه نموده ، حتى موجودات و پديده هائى را كه مثلا با چشم طبيعى ديده نمىشوند ، مىبيند .\r\nاين وسائل و ابزار از آن جهت كه نمودها و روابط بيشترى را از جهان هستى براى ما قابل درك مىسازد ، نه تنها براى ما مهم است ، بلكه امروز با نظر به باز شدن ابعاد انسانى و سطوح طبيعت ، از اهميت حياتى برخوردار مىباشد .\r\nولى آنچه كه در بارهء اين وسائل و ابزار مربوط به مسئلهء شناخت است ، اينست كه اين ابزار بهر درجه از عظمت و دقت هم كه برسند ، به هيچ وجه نمىتوانند دخالت حواس و شرايط درونى خاص ما را به كلى حذف نموده ذهن ما را به شكل يك آيينهء محض در آورند كه واقعيتها را آن چنان كه هستند در درون ما\r\n","description":"","footnote":"","page_name":" 226 ","page_number":226},
  {"content":"\r\nمنعكس شوند . دليل اين مدعا سه مسئله است : مسئله يكم - اينست كه اين ابزار و ادوات با دست بشر ساخته و تابع حذف و انتخاب بشر در اجزاء و روابط عالم هستى است ، به اين معنى كه ميكرسكپ براى نشان دادن ذرات بسيار كوچك كه با چشم غير مسلح ديده نمىشوند ، ساخته شده است ، چرا براى اين كه ما مىخواهم آن ميكربها را ببينيم و شكل و هويت و كار آنها را كه مىتوانند از راه ميكرسكپ وارد ذهن ما شده و به شناخت ما در بارهء ميكربها كمك كنند ، بدانيم .\r\nمسئلهء دوم - آنچه را كه وسايل و ابزار در اختيار ما مىگذارند ، همراه با بازتاب و عكس العمل هويت خود آن وسايل و ابزار مىباشد كه در اصطلاح فلسفهء مغرب زمين « كوزال كار اكتريستيك » مىنامند و ما آن را كيفيت علتپذيرى مىناميم . بعنوان مثال : پديدهء حرارت را پشم بطور خاص منعكس مىكند ، چوب بطور ديگر ، بدن آدمى ، جيوه ، چرم ، سيمان ، خاك ، سنگ . . . . هر يك از اين موجودات اطلاع خاصى از حرارت بما مىدهد كه بستگى به هويت و كيفيت آن دارد . ذره بين در يك مجموعه معينى ستارگان را با شكل خاصى نشان مىدهد ، اگر اندك تغييرى در ذره بين و واحدهاى مجموعه اى كه در موقعيت خاص ذره بين دخالت مىورزند ، صورت بگيرد ، نتيجهء كار آن دگرگون خواهد گشت .\r\nمسئلهء سوم - چنين فرض كنيم كه وسائل و ابزار مصنوعى در هنگام منتقل ساختن اطلاعات براى ما كمترين واكنش و بازتابى نداشته و مىتوانند واقعيات را دست نخورده از دالان خود عبور بدهند ، بالاخره تحويل گيرندهء آن اطلاعات حواس و ذهن آدمى است . بدين ترتيب ، باز با همان مسئله روبرو خواهيم گشت : كه يك كليد از جهان برونى ، قفلى را كه در درون باز خواهد كرد يك قفل مشخص با ساختمان و تركيب مشخص نمىباشد . اين مسئله در مبحث « شيئى براى خود و شيئى براى ما » ( تماشاگرى و بازيگرى ما\r\n","description":"","footnote":"","page_name":" 227 ","page_number":227},
  {"content":"\r\nدر نمايشنامهء وجود ) تكميل خواهد گشت .\r\n\r\nنوع سوم - نيروها و استعدادهاى درونى\r\nمانند هوش و انديشه و تعقل و تجسيم و غير ذلك . اين نوع در مباحث آينده مطرح خواهد گشت . ( 1 ) \r\n\r\nاهميت بررسى و تحقيق در بارهء شناخت\r\nشايد مطالعه كنندهء محترم اين تعريف شگفتانگيز را در بارهء فلسفهء شنيده باشد كه برخى از متفكران گفته‌اند : « فلسفه يعنى تحليل احساس بشرى » ( 1 )  و شايد اين تعريف صدر المتألهين شيرازى را هم شنيده باشد كه مىگويد : « فلسفه عبارتست از اكمال نفس انسانى بوسيلهء شناخت حقايق موجودات آن چنان كه هستند ، و حكم به وجود آن حقايق بوسيلهء برهان نه با ظن و تقليد به قدر قدرت انسانى . و مىتوانى فلسفه را چنين نيز تعريف كنى كه عبارتست از تنظيم جهان هستى يا نظم عقلانى به حسب طاقت بشرى . » سپس صدر المتألهين حكمت و فلسفه را به دو فن نظرى تجريدى و عملى متعلق به اصلاح رفتار و اخلاق انسانى تقسيم نموده ، مىگويد : اما هدف و غايت حكمت نظرى عبارتست از نقش پذيرى نفس با صورت كامل و تمام وجود بر مبناى نظمى كه دارد . نفس با اين نقشپذيرى به عالم عقلى تحول مىيابد كه شبيه عالم عينى است ، نه در ماده و عينيت آن ، بلكه در صورت و آرايش و شكل و نقش آن . ( 2 )  ملاحظه مىشود كه هر دو متفكر غربى و شرقى ، فلسفه را كه عبارت است از جهانشناسى بوسيله\r\n","description":"","footnote":" ( 1 ) در انسانشناسى كلاسيك نيروهاى عامل درك درونى را نيز پنج حس مىدانستند : 1 - حس مشترك . 2 - خيال . 3 - وهم . 4 - متخيله ( تجسيم ) 5 - حافظه مجموعهء آثار فارسى - شيخ شهاب الدين يحيى سهروردى ( شيخ اشراق پرتونامه ص 29 و 30 ) .  ( 1 ) در انسانشناسى كلاسيك نيروهاى عامل درك درونى را نيز پنج حس مىدانستند : 1 - حس مشترك . 2 - خيال . 3 - وهم . 4 - متخيله ( تجسيم ) 5 - حافظه مجموعهء آثار فارسى - شيخ شهاب الدين يحيى سهروردى ( شيخ اشراق پرتونامه ص 29 و 30 ) .  ( 2 ) الاسفار الاربعه - السفر الاول - المسلك الاول ص 20 صدر المتألهين چاپ تهران ","page_name":" 228 ","page_number":228},
  {"content":"\r\nاحساس و شناخت و نظم عقلى تعريف كرده‌اند . از همين دو تعريف مىتوانيم اهميت پديدهء شناخت را درك نمائيم . البته اين تفاوت ميان تعريف غربى و شرقى وجود دارد كه در تعريف متفكر غربى تحليل احساس بطور مستقيم و صريح مطرح شده است ، در صورتى كه در تعريف صدر المتألهين شناخت حقايق و واقعيات و نظم عقلانى عالم در ذهن ، بيان شده است ، نه تحليل خود احساس و شناخت . ولى با نظر به جملهء « نظم عقلى جهان ، مشابه عالم عينى » بدون ترديد درك خود شناخت و ارزيابى آن ، در فلسفه و حكمت اساسىترين مقام را دارا مىباشد . به هر حال آنچه كه دليل قاطع براى اثبات اهميت شناخت مىتوان ارائه نمود ، اينست كه شناخت نوعى رابطه ميان دو قطب « من » و « جز من » مىباشد ، يعنى شناخت محصول ارتباط دو قطب مزبور است ، لذا مىتوان گفت : نه تنها اهميت شناخت وابسته به اهميت ذهن يا « من » است كه يكى از دو قطب اساسى است : بلكه مىتوان گفت : جهان عينى مادامى كه در كانال يا منطقهء شناخت آدمى قرار نگيرد ، واقعيتى است كه وجود دارد ، نه فلسفه است و نه جهانبينى .\r\nاگر واقعيتهاى جهان هستى با آن همه پديده‌ها و روابطش در ذهن انسانها مانند آيينه منعكس مىگشت ، حتى دو نفر هم پيدا نمىشد كه با يكديگر اختلاف در شناخت و جهانبينى داشته باشند ، در نتيجه مسئلهء شناخت داراى هيچ اهميتى نبود ، چنان كه انعكاس نمودها و اشكال در اجسام شفاف .\r\nمانند آيينه هيچ مسئله اى مورد اختلاف را بوجود نياورده است . در صورتى كه از آغاز تاريخ جهانبينىها تاكنون ، دو فيلسوف و جهانبين را نمىتوان پيدا كرد كه در بارهء معرفى فلسفه و شناخت و كاربرد و ارزيابى آنها ، از همه جهات اتفاق نظر داشته باشند ، زيرا فلسفه يعنى برداشت يك ذهن از جهان عينى بوسيلهء شناخت . بنا بر اين ارزيابى فلسفه و تمييز مبانى اساسى آن ، احتياج به تشخيص اين حقيقت دارد كه آن فلسفه هويت و ارزيابى شناخت را چگونه مطرح\r\n","description":"","footnote":"","page_name":" 229 ","page_number":229},
  {"content":"\r\nكرده است ، با نظر به دليل مزبور و دخالت اساسى پديدهء شناخت در تعريفات گوناگون فلسفه ، اهميت فوق العاده ضرورى شناخت به خوبى اثبات مىشود .\r\nاز طرف ديگر برخى از متفكران گمان كرده‌اند كه مغالطه و سفسطه بازيهائى را كه در روشهاى جهانبينى بطور فراوان ، حقايق را به تباهى مىكشانند ، مىتوان با مراعات اصول و قوانين صريح منطق ريشه كن ساخت و براى مرتفع ساختن اين ضد علم علمنما ، كافى است كه آن اصول و قوانين به خوبى مراعات شوند اگر چه اين يك مطلب صحيح است ولى همهء راههاى مبارزه با مغالطه و سفسطه ، مراعات اصول و قوانين منطقى نيست ، زيرا پس از آنكه برداشت يك انسان ، از قدرت چنين بوده باشد كه « حق با قدرت است » مىتواند با كمال مراعات اصول منطقى ، قضيهء مزبور را در جريان مقدمات منطقى قرار قرارداده و چنين نتيجه بگيرد : حق با قدرت است و هر قدرتى مىتواند ناتوانان را نابود بسازد ، پس حق مىتواند ناتوانان را نابود بسازد . در اين جريان منطقى كه با بديهىترين اشكال قياس برگذار شده است ، اصول منطقى كاملا مراعات شده است ، آنچه كه غلط بودن نتيجه را مىرساند ، شناخت و برداشت استنتاجكننده از واحدهاى مقدمهء اول ( صغرى ) است .\r\n\r\nشناخت و انواع و ابعاد آن - شناخت قابل مشاهده عينى نيست\r\nمعمولا در تفسير و توضيح پديدهء شناخت ، اهميتى كه به خود اين پديده داده مىشود ، به ابعاد و انواع آن ، آن اندازه اهميت منظور نمىشود . يعنى گروهى از محققان جنبهء ذهنى شناخت را و گروهى ديگر جنبهء آيينه اى آن را كه منعكس كنندهء واقعيتى است ، در نظر مىگيرند . عدهء محدودى هم بعنوان اين كه شناخت يكى از حالات روانى يا موجب تموج خاصى در روان مىگردد ، آن را مورد بررسى قرار مىدهند . به نظر مىرسد كه تاكنون يك توصيف دقيق و همه جانبه در انواع و ابعاد پديدهء شناخت مورد توجه محققان قرار نگرفته است ، بدين\r\n","description":"","footnote":"","page_name":" 230 ","page_number":230},
  {"content":"\r\nجهت است كه مىتوانيم بگوئيم ما هنوز در مرحله اى از مقدمات علم المعرفة ( شناخت شناسى ) حركت مىكنيم .\r\nنخست بايد اين حقيقت را بپذيريم كه هنگامى كه ما با مفهوم شناخت روبرو مىشويم ، با يك نمود معين با مختصات واضح و روشنى كه آن نمود را براى ما مطرح بسازد ، روياروى نيستيم ، زيرا اين پديده نه داراى نمود فيزيكى محسوس است و نه داراى تشخص فيزيولوژيك است كه با مفاهيم و اصول فيزيولوژيك قابل درك بوده باشد ، ماهيت اين پديده مانند ديگر پديده‌هاى ذهنى است كه يا بطور مستقيم هر فردى در ذهن خود آن را مشروحاً در مىيابد و يا پس از دريافت اجمالى آن ، بوسيلهء توصيف ديگران مانند روانشناسان و فلاسفه قابل دريافت مىگردد و در هر دو صورت اين تنها ذهن است كه شناخت را مىتواند واقعاً دريابد . اگر فردى را در نظر بگيريم كه نتواند پديدهء شناخت را در ذهن خود درك كند ، هيچ توصيف و تشريحى توانائى قابل درك ساختن شناخت را براى چنين فردى نخواهد داشت . براى كسى كه مادر نيست و طعم عاطفهء مادرى را در بارهء كودك كه تنها مادر آن را مىچشد ، هزاران توصيف و تعريف قدرت ايجاد آن طعم را ندارد . حتى اگر فردى را كه مادر نيست در اطاق تشريح حاضر كنند و همهء اعصاب و سلولهاى مغزى و قلبى يك مادر را كه به جهت عاطفه براى كودكش مىتپد به او توضيح بدهند و بالاتر از اين ، همهء تحركات و تموجات عصبى و سلولى مادر را در هنگام هيجان عاطفى مادرى به او نشان بدهند ، باز طعم اين عاطفه را نخواهد چشيد . اين دريافت شخصى براى درك همهء پديده‌هاى مغزى و روانى كليت داشته و هيچگونه استثنائى ندارد . حال پديدهء شناخت هم كه در مغز آدمى بوجود مىآيد ، همين طور است . پس كارى كه از دست علم در بارهء اين پديده برمىآيد ، بررسى مختصات درونى در حال بوجود آمدن شناخت و آثار برونى آن مىباشد . ما تعريف ماهيت شناخت را به مبحث « انواع ارتباطات شبه كمى ذهن با موضوع در پديدهء شناخت » موكول كرده‌ايم ،\r\n","description":"","footnote":"","page_name":" 231 ","page_number":231},
  {"content":"\r\nاين تأخير براى آن است كه نخست با مقدارى از مسائل مربوط به شناخت آشنائى پيدا كنيم ، سپس وارد تعريف شناخت شويم .\r\n\r\nانواع عامل شناخت\r\nپديدهء شناخت مانند ديگر پديده‌هاى جهانى برونى و درونى معلولى است كه بدون علت بوجود نمىآيد ، رويدادهاى جهان برونى و درونى در امكان ناپذير بودن تصادف و اتفاق مساوى است . پس شناخت هم كه يك رويداد درونى يا ذهنى است از اين قانون مستثنى نمىباشد . عواملى كه موجب بروز اين پديده مىگردند ، متنوع مىباشند . از آن جمله :\r\n\r\n1 - جبر طبيعى حسى و ذهنى براى شناخت ابتدائى\r\nطبيعت انسانى با ساختمان حسى و ذهنى كه دارد در ارتباط با جهان خارجى انواعى از تأثيرات و تأثرات را از خود بروز مىدهد ، كه يكى از آنها پديدهء شناخت به مفهوم عمومى آن است . اين جبر طبيعى بر مبناى سه عنصر اساسى به جريان مىفتد : عنصر يكم - ساختمان مخصوص ذهن و حواس .\r\nعنصر دوم - جهانى بيرون از ذهن و حواس .\r\nعنصر سوم - برقرار شدن ارتباط ميان دو عنصر مزبور .\r\nدر هر يك از عناصر سه گانه مباحث و تحقيقاتى فراوان از ديدگاههاى گوناگون مطرح مىشود . ما در اين بررسى تنها به بيان چگونگى جبر طبيعى عنصر سوم كه محصولى بنام شناخت ابتدائى را بوجود مىآورد ، مىپردازيم بديهى است كه اگر حواس و ذهن آدمى سالم و معتدل بوده باشد ، به مجرد اين كه مانعى ميان آنها و جهان خارجى وجود نداشته باشد ، رابطه ميان طرفين برقرار گشته ، انعكاسى از ديدنىها و شنيدنىها و ملموسات و غيره به وسيلهء حواس وارد مغز آدمى گشته و شناخت يا مقدمات و شرايط آن را بوجود خواهد آورد .\r\n","description":"","footnote":"","page_name":" 232 ","page_number":232},
  {"content":"\r\nديدن با چشم باز و شنيدن با گوش باز پديده ايست كاملا جبرى طبيعى ، چنان كه انعكاس آنها در ذهن يا تأثر ذهن از آنها ، يك جريان جبرى طبيعى مىباشد .\r\nالبته اين هم يك اصل بديهى است كه كميت و كيفيت اين شناخت ابتدائى به جهت اختلاف انسانها در موضعگيرى و خصوصيات حواس و شرايط ذهنى ، مختلف خواهد بود .\r\n\r\n2 - جبر طبيعى حسى و ذهنى براى مراحل عالى شناخت\r\nهمان جبر طبيعى حسى و ذهنى كه براى مراحل ابتدائى شناخت وجود دارد ، در مراحل عالى شناخت نيز وجود دارد . مثلا براى اين كه يك معرفت تعميم يافته در بارهء جهان يا انسان بوجود بيايد ، باز همان عناصر سه گانه كه براى حصول شناخت ابتدائى ضرورت جبرى دارد ، لازم است . تفاوتى كه مرحلهء ابتدائى شناخت با مراحل عالى آن دارد ، اينست كه هر چه شرايط ذهنى از نظر تجربه‌ها و آشنائى با قوانين و سرعت انتقال عالىتر بوده باشد ، ارتباطى كه ميان ذهن و جهان خارجى برقرار مىگردد ، عالىتر و منطقىتر و همه جانبه تر مىباشد . بعنوان مثال شخصى را در نظر بگيريد كه براى اولين بار يك شاخهء گل زيبا را مىبيند ، در اين ارتباط كه ميان ذهن بيننده و آن گل برقرار مىگردد ، جريانى كه در ذهن از اين ارتباط بوجود مىآيد ، انعكاس محض و اجمالى از كل مجموعى آن شاخه بوده ، تدريجاً حالت تجزيه اى و تركيبى آن شاخه در ذهن بيننده بجريان مىفتد و رفته رفته انعكاسى مشروح از گل مفروض بعنوان يكى از محتويات حافظه در مىآيد .\r\nسپس مشاهدات تكرارى آن گل ، چيزى براى شناخت نمىافزايد . در صورتى كه اگر بيننده از معلومات متنوعى در بارهء انواعى از گلها و قوانين حاكم بر آنها ، از نظر روئيدن و تأثير هوا و زيبائى و عطر و تركيبات متنوع با ساير گلها ، برخوردار بوده باشد .\r\n","description":"","footnote":"","page_name":" 233 ","page_number":233},
  {"content":"\r\nشناخت حاصل از ديدن گل مفروض امواجى از مسائل مربوطه را در ذهن او پديد خواهد آورد . ولى بهر حال اين بينندهء دانا نيز نمىتواند بدون سه عنصر ( حواس و ذهن ، جهان خارجى ، ارتباط ميان آنها ، ) به شناخت تازه اى توفيق يابد . از اينجا است كه متفكرانى كه با دانستن مقدارى از اجزاى جهان عينى و با آشنائى با مقدارى قوانين و اصول حاكم در ذهن و خارج ، ارتباط دائمى با جهان خارجى را ضرورى تلقى نمىكنند و به همان دانسته‌هاى پيشين قناعت مىورزند سخت در اشتباهند . مخصوصاً با در نظر گرفتن اين حقيقت اصيل كه :\r\n\r\nهر نفس نو مىشود دنيا و ما\r\nبىخبر از نو شدن اندر بقا\r\nعمر همچون جوى نو نو مىرسد\r\nمستمرى مىنمايد در جسد\r\nشاخ آتش را بجنبانى بساز\r\nدر نظر آتش نمايد بس دراز\r\nاين درازى خلقت از تيزى صنع\r\nمىنمايد سرعتانگيزى صنع\r\nپس ترا هر لحظه مرگ و رجعتيست\r\nمصطفى فرمود دنيا ساعتيست\r\n\r\nدر بارهء ضرورت و چگونگى اين ارتباط در مباحث مربوط به « انواع محصول عالى شناخت » بررسى مشروحترى خواهيم داشت .\r\n\r\n3 - عامل ادامهء زندگى براى شناخت\r\nالبته هر انسان آگاهى ميداند كه بدون انواعى از شناختها و برخوردارى از درك آنچه كه در دو قلمرو درونى و برونى مىگذرد ، زندگى امكانناپذير است ، زيرا چنان نيست كه زندگى مانند چشمه سارى دائم الجريان باشد كه از كنار انسانى كه با تمام فراغت قلب نشسته ، مىگذرد و او هر وقت بخواهد ليوانهاى مرصعى را كه در اختيار او قرار داده‌اند ، از آن چشمه سار پر نمايد و نوش جان كند . حيات آدمى از سنگلاخ طبيعت با وسايل كاوش كه در مغز او آمادهء كار است ، استخراج مىگردد و قابل تفسير و توجيه مىشود . به همين\r\n","description":"","footnote":"","page_name":" 234 ","page_number":234},
  {"content":"\r\nجهت است كه چشيدن طعم حقيقى حيات براى كسانى كه بدون تلاش مغزى و عضلانى ، توقع زندگى دارند ، غير ممكن مىباشد . شايد بتوان گفت : نوعى از پوچگرايى كه در زير قشرى از رضايتهاى بىاساس زندگى در جوامع امروزى كه گاهگاهى هشياران را به خود مشغول مىدارد ، از همين رفاه و آسايشطلبى برمىآيد كه مردم را عادت مىدهد به اين كه حيات را با آن ليوانهاى مرصع در گلويشان بريزند بهر حال اساسىترين ركن توجيه زندگى شناخت است ، زيرا فقط با شناخت است كه ما عوامل مفيد و مضر جهان عينى را از يكديگر تفكيك مىكنيم و با همين شناخت است كه با نظم جارى در جهان هستى آشنا شده و در صورت قوانين علمى با نظم آن ارتباط برقرار مىكنيم .\r\nبايد گفت : اين عامل شناخت هم مانند عامل يكم و دوم حالت جبر طبيعى دارد . يعنى با نظر به ديناميسم حيات و ضرورت ادامهء آن در آخرين حد ممكن و مرتفع ساختن عوامل مزاحم از سر راه آن ، تحصيل شناخت يك پديدهء جبرى است . با اين نظر است كه مىتوان گفت : منطق زندگى با كميت و كيفيت شناخت رابطهء مستقيم دارد .\r\n\r\n4 - خودخواهى عامل شناخت\r\nاين عامل غير از عامل ادامهء زندگى براى شناخت است ، زيرا تحصيل شناخت براى ادامهء زندگى مربوط به شرايط و موانع خود زندگى است كه با واقعيات و حقايق جارى در محيط و اجتماع ، مشخص و معين مىگردند ، در صورتى كه خودخواهى عامل بسيار گسترده و متنوع است كه كارى با واقعيات و حقايق ندارد ، آنچه كه براى انسان خودخواه رسميت كامل دارد ، خود او است با خواسته‌هاى بىحد و مرزش . بنا بر اين ، ممكن است انسان با عامل خودخواهى شناختهايى را پىگيرى كند كه به هيچ وجه مربوط به متن زندگى و ادامهء آن نباشد . در توضيح اين عامل نكتهء بسيار مهمى را بايد متذكر شويم\r\n","description":"","footnote":"","page_name":" 235 ","page_number":235},
  {"content":"\r\nو آن اينست كه ما نبايد عامل خودخواهى براى شناخت را يك نوع معين تلقى نمائيم ، زيرا خواستن خود با نظر به چگونگى هويتى كه انسان خودخواه براى خود در نظر گرفته است ، به اقسام گوناگونى تقسيم مىگردد : 1 - كسى كه هويت خود را يك حقيقت شخصى تلقى كرده و آن را هدف و ديگران را وسيله ميداند ، بدون ترديد اين تلقى در كميت و كيفيت و شناختهاى او منعكس مىشود .\r\n2 - آن انسانى كه هويت خود را حقيقتى وابسته به جامعه ميداند و نفع و ضرر را ميان خود و مردم جامعه مشترك ميداند ، بطور قطع شناختهاى او كلىتر و نابتر و تحصيل آن در نظرش بعنوان يك وظيفهء انسانى تلقى مىگردد كه خود را متعهد انجام آن ميداند .\r\n3 - كسى كه خود را در دوران زندگى يك حقيقت هدفدار مىخواهد ، بدون ترديد در تلاشهايى كه براى بدست آوردن آن هدف بوسيلهء شناختها انجام خواهد داد ، اثر گذاشته و در تعيين كميت و كيفيت آن شناخت نقش اساسى خواهد داشت .\r\n\r\n5 - سودجوئى عامل شناخت\r\nاگر عامل خودخواهى را با آن خود در نظر بگيريم كه جز تورم خويشتن و بهره بردارى هر چه بيشتر از لذايذ ، هدفى نداشته باشد ، مسلماً شامل اين عامل پنجم هم مىشود ، زيرا آنچه را كه خودخواهى طبيعى تشنهء آن است ، سود تلقى مىكند كه شامل هر گونه نفع مادى و مقامى و شهرتطلبى و امثال آنها مىباشد . اين عامل از قرن هجدهم ميلادى به اين طرف در مغرب زمين رواج فراوانى پيدا كرده ، در قرن نوزدهم و بيستم كه سودجوئى و لذتپرستى ( هدونيسم ) به اوج خود مىرسد ، شناخت را از اصالت انداخته و از فرمول « شناخت فقط براى عمل » سوءاستفاده نموده است ، بلى اين فرمول صحيح\r\n","description":"","footnote":"","page_name":" 236 ","page_number":236},
  {"content":"\r\nاست كه « شناخت براى عمل » ، ولى مقصود از عمل چيست آيا مقصود سودجوئى مطلق و لذتپرستى و قدرتطلبى است يا عمل براى « حيات معقول » انسانها كه بدون ترديد اين فرمول « عمل براى شناختهاى عالىتر » را هم به دنبال خود مىآورد . ما بايد بپذيريم كه اسارت شناخت براى عمل و تفسير عمل با سودجوئى و لذتپرستى و قدرتطلبى ، اسارتى ديگر را به دنبال خود خواهد آورد كه اسارت انسان ناميده مىشود . آنچه كه در منطق حق مىتوان بيان نمود ، بدينقرار است : شناخت براى عمل عمل و فعاليت براى شناختهاى عالىتر شناختهاى عالىتر براى عمل و فعاليتهاى عالىتر اين شناختها و عملها مقدمه براى حيات عالىتر است كه « حيات معقول » ناميده مىشود .\r\nشناخت در راه سودجوئى محض كه يكى از معلولهاى خودخواهى است ، همواره جوامعى را به صورت انبارهاى اسلحه در مىآورد .\r\n\r\n6 - اشتياق ذاتى عامل شناخت\r\nآيا در برابر عوامل پنجگانهء گذشته براى شناخت ، عاملى ديگر بنام اشتياق ذاتى براى شناخت وجود دارد يا نه در مغرب زمين از قرن هيجدهم به اين طرف كه دانشها در راه صنعت و توليد هر چه بيشتر در راه سودجوئى به استخدام سودجويان در آمده ، عامل اشتياق ذاتى به شناخت و معرفت رو به كاهش تأسفانگيز گذاشته و عامل عمدهء تلاشهاى معرفتى همان سودجوئى گشته كه شاخه اى از خودخواهى است . مىتوان در مغز آدميان دو نوع اشتياق براى شناخت در نظر گرفت : نوع يكم - اشتياقى است كه انسان را به خود علم و معرفت تحريك مىكند ، كه مىتوان آن را به عامل گريز از ظلمت به نور و از جهل به علم ، تعبير نمود و مىتوان آن را با قطع نظر از وحشتى كه در ظلمت و جهل نهفته است ، يك عامل مثبت روشنگرايى ناميد و بهر حال اين عامل پيش از سقوط شرق\r\n","description":"","footnote":"","page_name":" 237 ","page_number":237},
  {"content":"\r\nو غرب در گرداب خودخواهى و سودجوئى ، اكثريت قريب به اتفاق مغزهاى متفكرين را اشغال ميكرد . شناخت يك امتياز بسيار مقدسى جلوه ميكرد كه دارندهء آن ، خود را غوطه ور در هدف حيات تلقى ميكرد و حاضر بود تمامى عمرش را در راه افزايش شناخت سپرى نمايد و از لذايذ و مزاياى زندگانى طبيعى چشم بپوشد ، مخصوصاً آن نوع از شناخت و معرفت كه مىتوانست انسان و جهان را بطور كلى و اجمالى براى متفكر تفسير و توجيه نمايد .\r\nو به همين جهت است كه صاحبنظران سرگذشت معرفت معتقدند كه افراط - گرى بشر در گذشته در بارهء شناخت محض ارتباط عالمانهء او را از طبيعت قطع كرده و او را به درون خود كشانيده است . اين درونگرايى هم طبيعت را از او بيگانه نموده است و هم عظمت عمل و گرديدن را از او پوشانيده است .\r\nبه نظر مىرسد كه ما بايد ميان اشتياق ذاتى به شناخت و اشتياق به ذات شناخت را ، از يكديگر تفكيك نمائيم . آنچه كه موجب بيگانگى گذشتگان از طبيعت و محروميت از عمل و گرديدن گشته است ، اشتياق به ذات شناخت بوده است كه خود اين پديده را مورد عشق و پرستش قرار داده بودند . و مانند كسى كه بنشيند و به خود چراغ خيره شود و ديدگانش را خسته و فرسوده نمايد ، غافل از آنكه چراغ براى نشان دادن واقعياتى خارج از خود مىباشد ، نه براى خيره گشتن در خود آن . اما اشتياق ذاتى به شناخت عبارتست از اين كه علاقه به آن ، معلول خودخواهى و سودجوئى نباشد . بلكه با هدفگيرى نشان دادن واقعيات بوده باشد كه يكى از آن واقعيات باز شدن بعد معرفتى آدمى است .\r\n\r\n7 - اخلاق عامل شناخت\r\nاگر در مبانى اساسى اخلاق دقت كنيم و آن را از خوشروئى و نرمى در برخورد با همنوعان كه چيزى نيست جز آراستن خود براى ديگران ، تفكيك نمائيم ، مىتوانيم بگوئيم : يكى از اساسىترين و با شرافتترين عوامل شناخت ،\r\n","description":"","footnote":"","page_name":" 238 ","page_number":238},
  {"content":"\r\nاخلاق است . اخلاق عبارتست از شكوفان شدن همهء ابعاد مثبت انسانى در مسيرى كه رو به هدف اعلاى زندگى پيش گرفته است . اين تفسير براى اخلاق هوادران فراوانى از انسانشناسان صميمى شرق و غرب دارد . وقتى كه يك شاعر شرقى مىگويد :\r\n\r\nو اذا اراد الله رقدة امّة\r\nحتّى تضيع اضاعها اخلاقها\r\nو اذا اراد الله يقظة امّة\r\nحتّى تقوم اقامها اخلاقها\r\n\r\n( 1 ) \r\n( و هنگامى كه خدا ، در نتيجهء انحرافات امتى ، بخواهد امتى را در خواب غفلت و جهالت فرو ببرد ، تا در تباهى غوطه ور شود ، اخلاق آن امت را تباه مىسازد . و بالعكس ، هنگامى كه خدا بخواهد امتى را بيدار كند ، تا بر پاى خود بايستد و از خود بيگانه نشود ، اخلاق آن امت را شكوفا مىسازد . ) مقصودش خوش برخوردى و نرمخوئى و نشاندادن دندانها از شكاف لبها به مردم كه خنده ناميده مىشود ، نيست ، بلكه مقصود همان شكوفا شدن ابعاد مثبت يك امت است كه او را براى تحصيل « حيات معقول » كه ركن اساسيش شناخت است ، به تكاپو ميندازد . اين تعريف را با جملات مشروحتر در مغز يك متفكر مغرب زمينى هم مىبينيم : - « زندگى آدمى بيش از آنكه به نان بسته باشد ، به ايجاب بسته است . ديدن و نشان دادن كافى نيست فلسفه بايد بمنزلهء يك انرژى باشد ، بايد عملش و اثرش به كار بهبود بشر آيد . سقراط بايد در آدم وارد شود و مارك اورل را به وجود آورد ، بعبارت ديگر از مرد » سعادت « مرد » عقل « حاصل دارد ، مبدل كردن عدن به دانشكده . علم بايد اكسير مقوى باشد . تلذذ چه هدف ناچيز و چه جاه طلبى بىمقداريست تلذذ كار جانور انست .\r\nپيروزى واقعى جان آدمى فكر كردن است ، فكر را براى رفع عطش آدميان به كار بردن ، معرفت خدا را همچون اكسير به هم دادن ، در وجود همه كس\r\n","description":"","footnote":" ( 1 ) محمد جواد شبيبى . ","page_name":" 239 ","page_number":239},
  {"content":"\r\nوجدان و علم را دست در آغوش كردن و با اين مواجههء اسرارآميز رستگارشان ساختن ، چنين است وظيفهء فلسفهء واقعى .\r\nاخلاق يك شكفتگى حقايق است . سير و سلوك به عمل منتهى مىشود ، كمال مطلق بايد عملى باشد ، ايده آل بايد براى روح آدمى قابل استنشاق .\r\nقابل درك و قابل خوردن باشد ، همين ايده آل است كه حق دارد بگويد : « اين گوشت من است ، اين خون من است » ( 1 )  در جمله « اخلاق يك شكفتگى حقايق است » دقت فرمائيد ، اين جمله صريح و بطور مستقيم اخلاق را با شكفتگى حقايق معرفى مىكند . نه بعنوان يكى از محصولات اخلاق ، در حقيقت مىتوان نام عامل اخلاق را عامل انسانى شناخت نيز توصيف نموده شكفتگى حقايق و واقعيات كه عاليترين محصول ارتباط انسان با دو قلمرو جهان و انسان است ، مىتواند شناخت را بعنوان هدف و فلسفهء زندگى نيز معرفى نمايد . و با اين توصيف كه در بارهء اخلاق متذكر شديم ، مىتوانيم شناخت را با دو بعد يا با دو ارزش وسيله اى و هدفى بپذيريم . بعد و ارزش وسيله اى شناخت عبارت است از وسيله بودن اين پديده براى وصول به واقعيات و برخوردارى از آنها در راه تكامل . و بعد و ارزش هدفى شناخت شكوفا شدن معرفت آدمى است كه عامل گسترش موجوديت او در جهان هستى است ، زيرا هر شناختى مانند اينست كه جزئى به موجوديت جان آدمى ميفزايد . بقول مولانا : هر كه او آگاه تر ، با جانتر است .\r\n\r\n8 - شناخت با تحريك عشق\r\nمولانا مىگويد :\r\n\r\nبر اهل معنى شد سخن اجمالها تفصيلها\r\nبر اهل صورت شد سخن تفصيلها اجمالها\r\n\r\n","description":"","footnote":" ( 1 ) بينوايان ويكتور هوگو - ترجمهء آقاى حسين قلى مستعان ج 1 ص 674 ","page_name":" 240 ","page_number":240},
  {"content":"\r\n\r\nعشق امر كل ما رقعه اى او قلزم و ما قطره اى\r\nاو صد دليل آورده و ما كرده استدلالها\r\n\r\nمولوى\r\n\r\nگر عشق نبودى و غم عشق نبودى\r\nچندين سخن نغز كه گفتى كه شنودى\r\nور باد نبودى كه سر زلف ربودى\r\nرخسارهء معشوق به عاشق كه نمودى\r\n\r\nهويت شناختها چنان كه ديده مىشود ، چيزى جز نمود منعكس در ذهن از موضوع مفروض وجود ندارد ، در صورتى كه در شناخت مستند به انگيزهء كينه توزى مثلا انسان يا حادثه اى كه ، موضوع منعكس در ذهن است ، از ناحيهء تلقينات بدى و زشتى و خير و شر رنگآميزى مىشود . و بالعكس در شناخت مستند به انگيزهء محبت و عشق از ناحيهء تلقينات خوبى و زيبائى و خير رنگ - آميزى مىگردد . و مانند نمود شكست گروهى در يك جبههء جنگ كه براى گروه پيروزمند ، زيبا مىنمايد و براى گروه شكست خورده بسيار زشت و ناگوار . شناخت با تحريك عشق كه جز براى دارندگان اين پديده براى ديگران قابل درك نيست ، هويتى بست شگفتانگيز دارد . وقتى كه عشق از لجنزار شهوتپرستى بالا رفته و هويت عشق حقيقى پيدا مىكند ، اگر بگوئيم : نگاه عاشق را بجهان هستى دگرگون مىسازد ، سخنى گزاف نگفته‌ايم ، اين كه در يك بيت فارسى ساده مىگويد :\r\n\r\nچو با خنده روئى نمائى تو كار\r\nبخندد به تو چهرهء روزگار\r\n\r\nواقعيتى است كه با نظر به رنگآميزى جهان برونى بوسيلهء فعاليتهاى جهان درونى ، گفته شده است . در حالات عشق و الا همهء اجزاء و پديده‌هاى طبيعى و واقعيات و ثابتهاى فوق نمود طبيعى ، به ذهن آدمى ، « خوب است » ، « زيبا است » را تلقين مىنمايد . اين خوبى و زيبائى مانند دائره نمودن پنكهء برقى در حال حركت سريع از ذهن آدمى در جهان عينى نمودار مىگردد .\r\n","description":"","footnote":"","page_name":" 241 ","page_number":241},
  {"content":"\r\nبنا بر اين ، شناختهاى مستند به عشق دائماً داراى اين مختص شگفتانگيز است كه نه بد مىبيند و نه زشت و نه شرى ، حتى همه چيز را در دايره اى كه پيرامون موضوع عشق مىگردد ، بايسته و شايسته دريافت مىكند . چون و چراهايى كه در بارهء اجزاء و روابط جهان هستى مطرح مىكردند ، هر اندازه كه به موضوع عشق نزديكتر ميشوند ، بىمعنى و پوچ جلوه مىنمايند ، زيرا در نظر عاشق :\r\n\r\nعشق امر كل ما رقعه اى ، او قلزم و ما قطره اى\r\nاو صد دليل آورده و ما كرده استدلالها\r\n\r\nشناختهائى كه به انگيزگى و با تحريك عشق در ذهن پديد مىآيند ، به استدلالهاى منطقى معمولى و محاسبهء كميتها و كيفيتها و روابط قضاياى جاريه در جهان عينى ، با نظر مزاحم مىنگرند ، آدمى در موقع شناخت با تحريك عشق ، حتى به استدلالهاى مؤيد هم با نظر سبك و ناچيز مىنگرد ، چنان كه در مقابل روشنائى آفتاب به روشنائى يك لامپ برق با ديدهء تحقير و با بىنيازى مطلق به آن مىنگرد . اين نكته را هم بايد در نظر گرفت كه مقصود از شناخت مستند به عشق ، شناخت به انگيزگى عشق لذتبخش فقط نيست ، بلكه منظور آن شناخت است كه به انگيزگى حيات توجيه شده مستند مىباشد . هركسى كه بيك موضوع با آن اهميت حياتى نگرد كه حيات خود را بدون بدست آوردن آن ، يا با قطع نظر از آن ، پست و ناچيز تلقى نمايد ، چنين شخصى عاشق است ، يا حيات او از ملاك عشق برخوردار است ، لذا شناختهايى را كه چنين شخصى بدست مىآورد ، با حيات توجيه شده در مسير موضوع عشقش رنگآميزى خواهد كرد . به همين جهت است كه هر چه در بارهء موضوع عشق و مسائل مربوط به آن ، بگويد ، يا بشنود ، و بخواهد دلايلى در اثبات يا نفى آنها بياورد ، براى ساكت كردن طرف مقابل است ، نه اين كه به آن دلايل واقعاً اهميتى قائل شود . زيرا روشنائى عشق مانند روشنايى اصيل آفتاب است كه هم خود را روشن مىسازد و هم تمامى اجسام را كه در مسير شعاع\r\n","description":"","footnote":"","page_name":" 242 ","page_number":242},
  {"content":"\r\nآن قرار گرفته‌اند . به همين جهت است كه حمايتكنندگان بعضى از مكتبها و عقيده‌ها كه با تحريك عشق به راه مىفتند . از بروز چون و چرا در مسير راهشان دلتنگ ميشوند و تعجب ميكنند از اين كه ذهن سؤال كننده چرا مانند آنان از آن روشنائى فراگير محروم است برخى از متفكران گمان كرده‌اند كه عشق يكى از پديده‌هاى بسيار تند احساسات است و نمىتواند براى شناخت مفيد بوده باشد . اين يك گمان كاملا سطحى است و از عدم توجه به معناى عشق حقيقى ناشى مىشود . خدمتى كه عشق به شناخت انجام مىدهد ، بازيگرى ناشى از خودخواهى و محدوديتهاى ناشى از موضعگيرى ناظر و ارتباط ايستاى حواس با محسوسات و سودجوئىهاى عقل نظرى را مرتفع مىسازد و شناختهاى ديگرى را كه در حالات عادى امكانپذير نيست با ذهن آدمى آشنا مىسازد . اين همان مطلب است كه مولوى مىگويد :\r\n\r\nغير از اين معقولها ، معقولها\r\nيا بى اندر عشق پر فروبها\r\n\r\nاگر ما بتوانيم معناى عشق حقيقى را كه ما فوق جذب شدن بيك زيبائى آن چنان كه ديده مىشود ، است درك كنيم ، با مسئله اى كه مولوى مطرح كرده است ، صد در صد موافقت خواهيم كرد . عشق در معناى حقيقى آن ، انواعى از نگرشها را در بارهء موضوع عشق بوجود مىآورد ، نگرش رياضى در بارهء موضوع عشق همان مقدار اهميت دارد كه نگرش طبيعى و زيبائى . و نگرش تحليلى همان اندازه لزوم پيدا مىكند ، كه نگرش تركيبى . مگر نه چنانست كه عشق حقيقى همهء ابعاد درك عاشق را به فعاليت وادار مىكند .\r\n\r\n9 - اعتقاد ، عامل شناخت\r\nاعتقاد عبارتست از آن حالت روانى كه قضيهء پذيرفته شده از دو مرحلهء « واقعيت چنين است » و « بايد چنين باشد » گذشته و در روان آدمى بعنوان يك عامل براى توجيه رويدادهاى مربوط مستحكم شده است . بديهى است كه\r\n","description":"","footnote":"","page_name":" 243 ","page_number":243},
  {"content":"\r\nاين عامل در تعيين مسير شناخت و كميت و كيفيت آن نقش اساسى به عهده مىگيرد . كسى كه به جريان تنازع در بقاء در طبيعت بشرى معتقد است ، مسلم است كه اين اعتقاد او را وادار خواهد كرد كه شناخت قدرت و انواع آن را بر همه چيز مقدم بدارد و هر امتيازى كه يك فرد يا يك جامعه بدست مىآورد ، آن را نوعى از قدرتى كه در ميدان تنازع در بقاء استخدام مىشود ، تلقى نمايد .\r\nو كسى كه معتقد به تحول دائمى در شئون زندگى بشرى است . اگر به پيدا كردن اصول و قوانين ثابت در آن شئون بپردازد ، آنها را به عنوان عوامل زيربنائى تلقى خواهد كرد ، چنان كه اگر كسى تحول مزبور را نپذيرد ، مجبور خواهد گشت اصول و قوانين ثابت را در متن خود زندگى جستجو كند .\r\n\r\n10 - اعتقاد ايستا و اعتقاد پويا در بوجود آمدن شناخت\r\nبطور كلى دو نوع اعتقاد در بارهء قضاياى پذيرفته شده وجود دارد :\r\n\r\nنوع يكم - اعتقاد ايستا\r\n- مقصود از اين نوع اعتقاد عبارتست از رسوب كردن يك قضيهء كلى پذيرفته شده در روان انسان كه در عين رسوب و ركودى كه دارد ، دست به تحريكات در مسائل مربوط به آن قضيه مىزند ، ولى به جهت خاصيت ايستائى كه دارد ، با تعين مخصوص به خود شناخت مسائل مربوطه را محدود و مشخص مىسازد . بعنوان مثال : اگر يك متفكر در بارهء طبيعت انسان به اين قضيه معتقد شود كه انسان طبيعتاً شر و پليد و خودخواه است ، چنين متفكرى هر مسئله اى از مسائل انسانى را كه سر راهش قرار بگيرد ، با همان عقيده تفسير و توجيه خواهد كرد ، در نتيجه شناختهاى وى تحت تأثير اعتقاد مزبور در بارهء طبيعت انسان رنگ بدبينى خواهد داشت ، بعبارت ساده تر اگر هر يك از شناخت اين متفكر را در بارهء انسان و شئون به رودخانه اى تشبيه كنيم آب اين رودخانه‌ها از بخارهائى كه از درياى آن عقيده متصاعد مىشود تأمين مىگردد و پس از جريان در سطوح روانى و فعاليت در روابط\r\n","description":"","footnote":"","page_name":" 244 ","page_number":244},
  {"content":"\r\nاجتماعى به سوى درياى همان عقيده سرازير خواهد گشت .\r\n\r\nنوع دوم - عقيدهء پويا\r\n- اين نوع عقيده عبارتست از قضاياى كلى پذيرفته شده در روان كه آدمى را در محاصرهء موضوعات و قضاياى خاصى محدود نمىسازد و همواره در شكل يك عامل محرك در درون انسان به تحصيل شناختهائى بر مدار واقعيت ، تحريك مىنمايد . مانند اعتقاد به اين قضيه كليه كه انواع موضعگيرىهاى انسان براى شناخت جهان و همنوعش ، نامحدود است . اين اعتقاد پويا و زاينده است و هرگز كميت و كيفيت شناختها را محدود نمىسازد و پروندهء تماس انسان را با واقعيتها نمىبندد . مسائلى كه با چنين عقيدهء پويا مطرح مىگردند . شناختهايى با سيستم باز را بوجود مىآورند . ممكن است گفته شود : وقتى كه ما اين مسئله را شناختيم كه « آب در صد درجه از حرارت مىجوشد » با نظر به معناى آب و حرارت و صد درجه اى كه قراردادى است ، پروندهء مسئلهء مزبور بسته مىشود ، بنا بر اين ، بازماندن سيستم شناخت اين مسئله چه معنا مىدهد پاسخ اينست كه .\r\n\r\n11 - هيچ مسئلهء بديهى وجود ندارد مگر اين كه با مقدارى از قضاياى نظرى احاطه شده است و هيچ مسئلهء نظرى وجود ندارد مگر اين كه در پيرامون آن قضاياى روشنى وجود دارد\r\nبا نظر به باز بودن طرق تماس انسان با واقعيات جهان درونى و برونى دو اصل فوق كاملا قابل پذيرش است ، براى هر يك از دو اصل مثالى را مىآوريم : فرض مىكنيم « كل از جزء بزرگتر است » يك قضيهء بديهى است ، اين قضيه را وقتى كه بطور مستقيم و بدون توجه به اجزاء تشكيل دهندهء آن و بدون نظر به مسائلى كه مىتواند با آن قضيه ارتباط برقرار كند ، مطرح مىكنيم ، كاملا روشن است . ولى هنگامى كه بخواهيم معناى كل و جزء و بزرگى و كوچكى را كه مفاهيم تشكيلدهندهء قضيهء مزبور مىباشند ، مورد دقت قرار بدهيم ، با مسائل\r\n","description":"","footnote":"","page_name":" 245 ","page_number":245},
  {"content":"\r\nنظرى روياروى خواهيم گشت . از آن جمله : آيا اين اصل بر كل جهان هستى هم تطبيق مىشود آيا بر آن مجموعه اى كه بىنهايت است بدانجهت كه اجزائش هم بىنهايت است ، تطبيق مىگردد مانند سلسله اعداد كه بىنهايت است و مركب است از افراد بينهايت و ازواج بىنهايت .\r\nآيا اين قضيه در مجموعه هايى كه در عالم طبيعت داراى سيستم بازند و هر يك از اجزاء آنها مجموعه اى با سيستم باز تشكل نسبى دارند ، قابل پذيرش است آيا در جريان تقسيم يك جسم محدود به اجزايش بر فرض اين كه اين تقسيم هرگز متوقف نمىشود و مىتواند تا بينهايت ادامه داشته باشد ، لازم نمىآيد كه اجزاء از كل بزرگتر باشد بتوضيح اين كه ما مىتوانيم ميان دو نقطه در يك صفحه نقطه‌هاى بىنهايت داشته باشيم ، پس با فرض اين كه كل جسم يا كل سطح محدود است ، اجزاى تشكيل دهندهء آن بينهايت مىباشد البته حل اين مشكل بدين نحو است كه نقاط مفروض ميان دو نقطه ، محصول فعاليت رياضى تجريدى مغز است ، نه اين كه آن نقاط عينيت فيزيكى داشته باشند .\r\nمثال براى اصل دوم كه مىگويد : پيرامون هر مسئلهء نظرى مقدارى قضاياى روشن وجود دارد : « آيا در انسان پديده اى بنام اختيار وجود دارد » البته اين مسئله را با نظر عموميت جبر علت و معلول ، بعنوان يك قضيهء نظرى مطرح نموديم ، و گر نه به لحاظ درك عموم وجدانها يك مسئلهء بديهى مىتوان تلقى كرد .\r\n\r\nدرك وجدانى به جاى حس بود\r\nهر دو در يك جدول اى عم مىرود\r\n\r\nمولوى\r\nاين قضيه كه آيا در درون آدمى پديده اى بنام اختيار وجود دارد ، هر اندازه هم كه نظرى بوده باشد ، قضاياى بديهى فراوانى در پيرامون آن وجود دارد ، از آن جمله : 1 - آدمى داراى اميال و خواسته هائى است كه اشباع آنها در همهء احوال و شرايط بصلاح او نبوده و ممكن است به ضرر او تمام شود . اين قضيه كاملا\r\n","description":"","footnote":"","page_name":" 246 ","page_number":246},
  {"content":"\r\nبديهى است .\r\n2 - براى گريز از ضرر آدمى مجبور است در موقع جوشش آن اميال خوددارى نمايد .\r\n3 - هر اندازه قدرت شخصيت آدمى بيشتر بوده باشد ، در خوددارى از قرار گرفتن در باد پاى طوفان اميال موفقتر و پيروزمندتر است .\r\n4 - تحريكات عوامل خوشايند جهان عينى باگذشت ساليان عمرو اندوختن تجربيات و افزايش معلومات ، تغيير پيدا مىكند . عروسكى كه در دو و سه سالگى شخصيت كودك را سخت تحت تأثير قرار مىدهد ، در دوران جوانى كمترين تأثيرى در شخصيت او ايجاد نمىكند ، با اين كه عروسك واقعيت دارد ، ولى آن شخصيتى كه در دوران كودكى تحت تأثير آن عروسك قرار مىگرفت تغيير نموده و رشد پيدا كرده است . پس اين قضيه هم كاملا بديهى است كه كميت و كيفيت انگيزگى و تحريكات پديده‌هاى جهان عينى رابطهء مستقيم با چگونگى شخصيتى دارد كه با آن پديده‌ها ارتباط برقرار مىكند .\r\n5 - پشيمانى يك پديدهء واقعى است كه در درون انسانهايى كه در سر دو راهىهاى مفيد و مضر قرار مىگيرند و بدون فكر و تلاش براى تشخيص چگونگى دو راه ، يكى از آن دو را پيش مىگيرند ، در صورت زيانبخش بودن راه انتخاب شده پشيمان مىگردند ، آيا اين پشيمانى باملاحظهء مجموع قضاياى چهارگانه فوق اختيار را اثبات نمىكند .\r\n\r\n12 - ايمان ، عامل شناخت\r\nشناختهايى كه به انگيزگى عامل ايمان بروز ميكنند ، آرامشبخشترين و تحركبخشترين شناختها مىباشند - ما تعريف ايمان را در اين مبحث به اجمال مىگذرانيم و تفصيل آن را به مباحث مشروحى كه در توضيح و تفسير خطبه‌هاى آيندهء نهج البلاغه در بارهء ايمان خواهيم آورد ، موكول مىكنيم .\r\n","description":"","footnote":"","page_name":" 247 ","page_number":247},
  {"content":"\r\nدر تعريف اجمالى ايمان مىتوان گفت : ايمان عبارتست از پذيرش يك حقيقت و قرار دادن آن بعنوان اساسىترين عنصر فعال شخصيت و تفسير و توجيه كنندهء همهء سطوح آن . ايمان روشنكنندهء وضع شخصيت در زمان حال و آينده است ، آينده اى كه ايده آل مطلوب شخصيت را قابل وصول خواهد ساخت .\r\nايمان بيك حقيقت كه بهمهء زواياى تاريك زندگى آدمى مانند خورشيد بىغروب مىتابد ، شخصيت را از متلاشىشدن و چندگانگى نجات مىدهد . حيات آدمى را با الگوها و معيارهاى پايدار نظم و انسجام مىبخشد . ايمان هر عملى را كه در راه وصول به ايده آل مطلوب از انسان صادر مىگردد ، طعم حيات مىبخشد . اين مختصات ايمان براى هيچ متفكرى قابل ترديد نيست ، آنچه كه مورد ترديد و اختلاف نظر قرار مىگيرد ، آن هدف مطلوب است كه موجب بروز ايمان و استحكام آن در درون آدمى مىگردد . اگر ما اين حقيقت را بپذيريم كه هدف مطلوب كه باعث بوجود آمدن ايمان در شخصيت انسانى مىگردد ، حتماً و قطعاً بايستى از محبوبيت و مطلوبيت موقعيتهاى گذرندهء آدمى بالاتر و با عظمتتر بوده باشد و نيز اگر بپذيريم كه هدف مطلوب كه عامل بوجود آورندهء ايمان است ، بايستى حسن كمالجوئى بينهايت آدمى را در حد اعلا اشباع نمايد ، اين نتيجه را خواهيم پذيرفت كه موضوع ايمان بطور حتم بايستى ما فوق مزاياى خوشايند طبيعت متغير بوده باشد كه از فراهم كردن يك هدف مطلوب و مطلق براى انسانهاى تشنهء كمال ناتوان است .\r\nبهر حال ايمان را به معنائى كه ما گفتيم ، نمىتوانيم به شناختهاى انعكاسى محض از جهان عينى مستند بدانيم ، زيرا شناختهاى انعكاسى محض نه تنها از بوجود آوردن عقيده و ايمان ناتوانند ، بلكه حتى از بوجود آوردن قضاياى كلى بنام قوانين علمى نيز عاجزند ، زيرا قوانين عبارتند از آن قضاياى كلى كه از مشاهدهء تكرار جريان مشابه رويدادها در طبيعت ، در كارگاه ذهن ما ساخته ميشوند و ما در عالم طبيعت هرگز اين قضيهء كلى را كه مىگويد : « معلول\r\n","description":"","footnote":"","page_name":" 248 ","page_number":248},
  {"content":"\r\nبدون علت بوجود نمىآيد « نديده‌ايم ، آنچه را كه مىبينيم عبارتست از رويدادهايى در پشت سر رويدادهائى معين و بس . چنان كه عامل بوجود آورندهء قوانين كلى انعكاس واقعيت در ذهن و فعاليت خاص ذهن در بارهء آن انعكاس يافته‌ها است ، همچنين ايمان كه از تماس با جهان عينى شروع مىشود و در شخصيت بعنوان عنصر فعال در مىآيد و تمام شئون زندگى را تفسير و توجيه مىنمايد ، نمىتواند ساخته شدهء شناختهاى انعكاسى از عالم عينى بوده باشد .\r\nيكى از بهترين دلايل اين مدعا اينست كه ايمان به قرار گرفتن آدمى بعنوان جزئى از دستگاه هستى كه با تحولات و دگرگونيهايش يك آهنگ كلى را مىنوازد ، به انواعى از فعاليتهاى مغزى و روانى نيازمند است كه به هيچ وجه در جهان عينى قابل مشاهدهء حسى نمىباشند . از آن جمله : 1 - در اين اقيانوس پرموج جهان هستى كه من در آن زندگى ميكنم ، ثابتهائى مقرر است كه موجب انتزاع قوانين علمى مىباشند .\r\n2 - من كه موجودى با مختصات طبيعى در اين دنيا زندگى مىكنم ، اين قضيه را كه بايستى كارى ديگر جز آنچه را كه حيات طبيعىام با عوامل جبرى خود از من بوجود مىآورد ، انجام بدهم ، اين را با يك شعور طبيعى ناب در مىيابم .\r\n3 - اگر آغاز و انجام اين جهان را براى خود قابل درك و فهم تلقى نكنم ، هيچ يك از گفتارها و انديشه‌ها و كردارها و خواسته‌هاى من قابل درك و فهم كلى نخواهد گشت .\r\n4 - اگر بگويم :\r\n\r\nما ز آغاز و ز انجام جهان بيخبريم\r\nاول و آخر اين كهنه كتاب افتاده است\r\n\r\nبا اين گفتار خود را بمسخره گرفته و با لالائى به صورت فلسفى خود را در خواب پريشان فروميبرم و ممكن است با اين لالائى پلكهاى چشمانم را رويهم بگذارم ، ولى بخواب واقعى فرونخواهم رفت ، زيرا تصور اين كه براى اين جهان آغاز و انجامى وجود دارد ، با نظر به اين كه وسط اين جهان كه ما در آن حركت مىكنيم ،\r\n","description":"","footnote":"","page_name":" 249 ","page_number":249},
  {"content":"\r\nمعقول و قابل تفسير است ، كاملا منطقى است ، پس آغاز و انجام آن هم بايد معقول و قابل تفسير باشد . و اگر براى اين جهان آغاز و انجامى وجود ندارد ، بايد ببينيم مقصود از اين « ندارد » چيست اگر مقصود اينست كه من از روى دليل و قاطعانه مىگويم : - اين جهان آغاز و انجامى ندارد .\r\nاولا بايد ببينيم اين دليل قاطعانه كجا است كه ميليونها مغزهاى بزرگ هر چه گشته‌اند آن دليل قاطعانه را پيدا نكرده‌اند .\r\nثانياً - آيا اين دليل جز به ناتوانى مغز از دريافت پايان امتداد و كوشش به ماوراى آنچه كه مىبيند ، به چيزى ديگر مستند است به اين معنى كه مغز آدمى چنان كه كشش زمان را در گذشته و آينده نمىتواند قطع كند ، همچنين نمىتواند كشش فيزيكى جهان عينى را در يك سرحدى پايان بدهد ، اين نوعى فعاليت ذهنى است كه هيچ اطلاعى از واقعيت عينى براى ما نمىدهد ، چنان كه با بينهايتسازى رياضى ميان دو نقطه در فاصلهء محدود ، فاصله را به بينهايت مبدل مىسازد . و اگر مقصود اينست كه ذهن ادعا كننده واقعيتى بينهايت را مورد درك قرار داده و مىگويد جهان ازلى و ابدى است .\r\nآيا چنين ادعائى ضد منطق بديهى در قلمرو شناختها نيست كه مىگويد : اگر بينهايت واقعيت عينى در ذهن پيدا كند ، بدون آغاز و انجام نمىباشد و در نتيجه محدود مىگردد اين مسائل كه حتماً در مقدمات بروز ايمان در درون يك شخص بايد حل و فصل شود ، يك عدهء قضاياى انعكاسى از جهان خارجى نمىباشد . ايمان با مشخصات منطقى عالى كه دارد ، سرچشمه اى فناناپذير براى شناختهاى بىشمار مىباشد . اين شناختها در هر مرحله اى و در بارهء هر موضوع هم كه باشد ، عامل گسترش دهندهء حيات در مسير هدف مطلوب بوده و از همان مطلوبيت كه هدف برخوردار است ، شناختها باردار مىگردند . شناخت در پرتو ايمان ذهن را از حالت آيينه اى محض بالاتر برده با حصول حتى يك شناخت در بارهء دو قلمرو برون ذات و درون ذات ، جوهرى از شخصيت آدمى\r\n","description":"","footnote":"","page_name":" 250 ","page_number":250},
  {"content":"\r\nبارور مىگردد . شكها و ترديدها و گمانها در مغز يك انسان با ايمان نه تنها عامل ويرانگر نمىباشند ، بلكه بمنزلهء وسايل زير و رو كردن محتويات ذهن در برابر واقعياتند كه مزرعهء روان را براى كاشتن بذرهاى مفيد شخم ميكنند . به همين جهت است كه انسان با ايمان از خراب شدن ساختمانى كه با شناختهاى بىاساس ساخته شده بودند هيچ هراسى به خود راه نمىدهد ، زيرا ايمانى كه عنصر فعال شخصيت او است ، همواره در جستجوى مصالح عاليترى است كه ساختمان تازه تر و مجللترى را بنا كند . در اين بيت دقت فرمائيد :\r\n\r\nبيزارم از آن كهنه خدائى كه تو دارى\r\nهر لحظه مرا تازه خداى دگرستى\r\n\r\nو اين دو بيت را هم به بيت بالا ضميمه كنيد ،\r\n\r\nهر نفس نو مىشود دنيا و ما\r\nبى خبر از نو شدن اندر بقا\r\n\r\nمولوى\r\n\r\nاى مقيمان درت را عالمى در هر دمى\r\nرهروان راه عشقت هر دمى در عالمى\r\n\r\nخواجوى كرمانى\r\nتجدد استمرارى جهان و انسان كه جلوه گاه مشيت الهىاند ، هر لحظه شناختى تازه در بارهء دو قلمرو بوجود مياورند و در نتيجه خداوندى كه موضوع اساسى ايمان است ، هر لحظه با جلوهء تازه اى در درون شخص با ايمان تجلى مىكند ، چهار عامل شناخت ( اشتياق ذاتى و اخلاقى و اعتقاد و ايمان ) شناخت را يك پديدهء با ارزش انسانى مىنمايد ، زيرا چهار عامل اول يا جنبهء جبرى محض دارد ، مانند « جبر طبيعى ( حسى و ذهنى ) » « و توجيه زندگى » و يا ضد ارزشى كه عبارتست از دو عامل خودخواهى و سودجوئى . مقصود از ضد ارزش اينست كه شناخت با اين دو عامل وسيلهء اخلال به حيات ديگر انسانها است ، نه اين كه خود اين پديده با شناختهاى ديگر از نظر انعكاس محض متفاوتست . البته تفاوت مهمى كه ميان شناختها از جهت استناد به انگيزه‌هاى آنها وجود دارد ، اينست كه هراندازه انگيزهء شناخت ، اختيارى و با سلطه و نظارت شخصيت بوجود بيايد ، همه جانبه تر و عميقتر مىباشد .\r\n","description":"","footnote":"","page_name":" 251 ","page_number":251},
  {"content":"\r\n\r\nبحثى مختصر با منكرين ايمان بعنوان عامل شناخت\r\nعده اى هستند كه فقط با ارتباط پديده‌هاى جهان عينى با حواس و ذهن ، سروكار دارند و قدرت نفوذ در اعماق و ابعاد دو قطب درككننده و درك - شونده را ندارند ، يا آن قدرت را دارند و نمىخواهند از آن بهره بردارى كنند ، لذا ايمان را بعنوان يكى از عوامل شناخت برسميت نمىشناسند ، بلكه آن را مزاحم شناخت قلمداد ميكنند . اينان در اين قضاوت با يك اصول پيش ساخته اى گام برميدارند كه حاضر نيستند حتى لحظه اى در آن اصول تجديد نظر كنند .\r\nاگر اينان بطور منطقى بينديشند ، بايد انواعى از فعاليتهاى عقلانى و اكتشافى و شهودى را هم منكر شوند ، در صورتى كه همهء آنها را با اصطلاحاتى خوشايند كه هم شكل اصول پيش ساخته ذهنشان مىباشند ، مىپذيرند . اينان هيچ دليلى در انكار عليت ايمان براى شناخت نمىآورند ، جز آنكه دورى خود را از چنين عامل فوق العاده مهم بازگو ميكنند .\r\nعبارات فرويد را در زير دقيقاً بررسى نمائيد : « معهذا نمىتوان انكار كرد كه بعضى از اشخاص مىگويند : در خود احساسى مىنمايند كه به خوبى توصيف شدنى نيست . اين اشخاص از احساس سخن ميرانند كه به ابديت متصل است ، « از جدائيها شكايت مىكند و مىخواهد روزگار وصل خويش را بجويد » . اين تصور ذهنى از يك احساس ابدى كه در عرفاى بزرگ و همچنين در تفكر مذهبى هندى منعكس مىشود ، سرچشمه مىگيرد و ممكن است ريشه و جوهر احساس مذهبى را كه مذاهب گوناگون جلوه هائى از آن هستند ، تشكيل دهد . فرويد در اين موضوع ترديد دارد و اقرار مىكند كه با تحليل روانى خود هرگز نتوانسته است اثرى از چنين احساس در خويشتن بيابد ، ولى فوراً و با صداقت كامل اضافه مىكند كه اين امر به او اجازه نمىدهد وجود احساس مورد بحث را در ديگران انكار نمايد » ( 1 )  اين مطلب كه فرويد روان خود را تحليل\r\n","description":"","footnote":" ( 1 ) انديشه‌هاى فرويد ، آدرگاپش ص 89 و 90 . ","page_name":" 252 ","page_number":252},
  {"content":"\r\nكرده و چيزى را بعنوان احساس مذهبى پيدا نكرده است ، از نظر علمى صحيح نيست ، زيرا اين شخص با مقدارى از اصول پيش ساخته در بارهء ريشه مذاهب ، درون خود را بررسى و تحليل نموده است ، مانند اصالت غريزهء جنسى و غيره و آنگهى خود اين شخص وضع روانى خود را براى ما كاملا توضيح داده و گفته است : « من براى بحث در اين قبيل مطالب توزينناپذير خود را ناراحت مىيابم و به اين ناراحتى همواره اقرار دارم » ( 1 )  اين جمله با كمال صراحت حق اظهار نظر را در بارهء حس مذهبى و ايمانى و عرفانى از فرويد به كلى سلب مىكند ، زيرا او با اين اعتراف با نوعى آلرژى ( حساسيت منفى ) در بارهء مذهب انديشيده است . چنين انديشه‌ها ، ضد تقواى علمى است كه شرط اساسى دانش و اعتبار و ارزش يك دانشمند است .\r\n\r\nضرورت تنظيم و تصفيهء حواس براى تصحيح ارتباط ذهن با واقعيات\r\nمباحث و تحقيقاتى كه در بارهء پديدهء شناخت بوسيلهء محققان مطرح مىشود ، بطور مستقيم تنظيم و تصفيه شناخت را مورد اهميت قرار نمىدهند اين تنظيم و تصفيه در هر دو قلمرو بايد انجام بگيرد : قلمرو درككننده و قلمرو دركشونده .\r\n1 - قلمرو درككننده - عبارتست از حواس و وسائل كمكى كه براى توسعه و دقت بيشتر در واقعيات ساخته ميشوند . و همچنين ذهن بشرى كه از شناخت - هاى حاصله از حواس و ابزار كمكى بهره بردارى نموده آنها را وارد قلمرو علم و معرفتهاى جهانبينى مىنمايد . اهميت تصحيح كار حواس را از آنجا مىتوان فهميد كه شناخت واقعيتهاى مربوط به حواس ، محصول ارتباط آنها با واقعيتها است . كمترين اختلال در حواس بدون ترديد واقعيت را دگرگون\r\n","description":"","footnote":" ( 1 ) مأخذ مزبور ص 92 . ","page_name":" 253 ","page_number":253},
  {"content":"\r\nنشان خواهد داد ، چنان كه فلاسفهء گذشته مىگفتند : « هر كس يك حس از دست بدهد ، علمى را از دست داده است . » و روشن است كه از دست دادن يك علم مساوى است با نقص رابطه با واقعيتى كه بوسيلهء آن علم امكانپذير مىباشد .\r\nتصحيح و تنظيم كارىهاى حسى بطور طبيعى مربوط به بهداشت اعضاى مربوط به آنها است . ترديدى نيست در اين كه تنظيم و دقيق ساختن حواس هر اندازه هم كه عالى بوده باشد ، به آن درجه از دقت نمىرسد كه همهء واقعيات را آن چنان كه هستند و در همهء شرايط به ذهن آدمى منتقل بسازند ، زيرا وضع ساختمان اعضاى حس داراى كيفيت مشخص مىباشد و دگرگون كردن آنها مساوى مختل ساختن آنها است . يك تنظيم ديگر كه در بارهء فعاليتهاى حواس بايد انجام بگيرد ، مديريت درونى است كه بايد كار حواس را تنظيم نمايد .\r\nاين مديريت اساس كارش اينست كه هدفگيريها و انتخاب وسايل را براى بدست آوردن آن هدفها و جلوگيرى از تلف شدن بيهودهء ارتباط حواس با محسوسات طورى انجام بدهد كه اگر از هر ارتباطى نتيجه اى حاصل شود ، بتوان آن نتيجه را بعنوان يك مقدمهء صحيح در پيش برد شناخت به كار برد . يكى ديگر از كارهاى مديريت درونى اينست كه براى تقليل مختصات موضعگيرى حواس كاسته و بتماشاگرى آن بيفزايد ، البته چنان كه در مبحث مربوط به « شيئى براى خود و شيئى براى من » توضيح داده خواهد شد ، اين بازيگرى به حد صفر نمىرسد . اين تنظيم و تصفيه در دستگاههائى كه براى گسترش و دقت بيشتر در تماس حواس با واقعيات ساخته ميشوند ، ضرورت جدى دارد ، اگر چه همهء دستگاههاى نشان دهنده نيز بازتاب مخصوص به هويت خود را با واقعيات در تماس مىگذارند .\r\nتنظيم و تصفيهء حواس و دستگاهها براى ارتباط با واقعيات شرايط لازم هستند ، ولى براى تحصيل شناختهاى مفيد كافى نمىباشند ، موقعى اين شرايط\r\n","description":"","footnote":"","page_name":" 254 ","page_number":254},
  {"content":"\r\nبه حد كافى مىرسند كه تنظيم و تصفيهء ذهن و فعاليتهاى آن كه كارگاه اصلى شناخت است ، با حد اكثر دقت انجام بگيرد . قلمرو ذهن با نظر به تعدد نيروهاى متنوع و فعاليتهاى گوناگون و تاثرات مهم مانند جنگلى بسيار بزرگ است كه پر از انبوه درختان متنوع و چشمه سارها و جانوران و تپه‌ها و معادن گوناگون است كه در حالات عادى مانند دورنمائى است كه نمودهايى بسيار ناچيز از خطوط و اشكال و رنگهاى مقابل ديدگان ناظر را نشان مىدهد و بس . نيروى تجسيمهاى گوناگون ، حافظه با امكان ثبت يك ميليون ميليارد اطلاع ، نيروى تعقلهاى تنظيمى و تجريدى و مقايسه اى ، نيروى زيبايابىهاى بسيار متنوع ، قدرت تذكر ( يادآورى ) فعاليتهاى تداعى معانى . جريان انديشه‌هاى هدفدار ، اصول بديهى و نظرى و پيش ساختهء رسوب شده ، تاثرات ته نشين شده در ناخودآگاه و غرايز و صدها نيرو و امكان فعاليتهايى كه با دگرگون شدن موضعگيرىها و دگرگونى واقعيات به فعليت مىرسند . در درون آدمى مانند همان جنگل انبوه است كه ذهن آدمى در موقع تماس با واقعيات با يك كانال باريكى با آن جنگل در ارتباط قرار مىگيرد ، اگر چه او خود اين ارتباط را نخواهد ، بلكه اصلا آگاهى به آن نداشته باشد . به همين جهت است كه جهان - بينان بزرگ و همه جانبه براى لزوم تصفيه و تنظيم ذهن كه كانالى با آن جنگل دارد ، اهميت حياتى براى تحصيل شناخت قائل هستند . از قرن نوزدهم به اين طرف اين تصفيه و تنظيم بفراموشى سپرده شد و در نتيجه بجاى آنكه دانشمندان و صاحبنظران ، جهان و اجزاى آن را درك كنند ، ذهن خود را در مسائل مورد تحقيق تجزيه نموده و بجاى آنكه ارتباط ذهن را با جنگل درون بوسيلهء كانال تنظيم منطقى نمايند ، در محدوديتهاى اسفانگيز تخصصى ( كه داراى بعد مفيدهم هست ) خود را به محاصره انداختند . در نتيجه ، جهانى كه براى هر دانشمند مطرح مىشود ، اگر چه در رشتهء تحقيق خود ، بسيار ژرفنگر است ، ولى بسيار كوچكتر از آن جهانى است كه درون او مىخواهد . اين\r\n","description":"","footnote":"","page_name":" 255 ","page_number":255},
  {"content":"\r\nژرفنگرى گسيخته از جهان ، مانند خيره شدن به يك دانه شن در لب اقيانوس بيكران است كه خيره شونده بخواهد حس اقيانوسشناسى خود را با آن يك دانه شن اشباع نمايد . اين حقيقتى است كه نيوتن به آن اعتراف نموده است .\r\n\r\nشناخت بديهى و شناخت نظرى\r\nاز قديمترين دورانهاى نگرشهاى منطقى در واقعيات تاكنون ، تقسيم شناخت به دو قسم بديهى و نظرى رواج داشته است . و معمولا در جريان انتقال واقعيات از شخصى به اشخاص ديگر و در تعليم و تربيتها و در روش استنتاجها تقسيم مزبور همواره منظور بوده است ، به اين معنى كه حقايقى بعنوان بديهى تلقى شده و بحث و انتقاد را در آنها جايز ندانسته و مبناى انتقال و پذيرش واقعيات . . . محسوب نموده‌اند . براى توضيح اين تقسيم لازم است كه مسائل زير را مورد بررسى قرار بدهيم : 1 - ارتباط مستقيم با اشياء بوسيلهء حواس بدون اين كه قضيه اى از ارتباط مزبور ساخته شود . مانند ارتباط چشم با شكل مخصوصى از جسم ، بدون اين كه قضيه اى را مانند « اين شكل كاملا طبيعى است » از آن ارتباط بسازيم .\r\nانعكاس شكل مخصوص با روشنائى طبيعى در ذهن بوسيلهء حواس يك انعكاس بديهى است . درك روشنائى آفتاب براى چشم معتدل در حال تماس چشم با آن روشنائى بديهى است . در مقابل اين دو درك بديهى ، آن دركى است كه نمودى از موضوع درك شده بوسيلهء حواس در ذهن منعكس شده ، ولى نمود يا نمودهائى ديگر از آن درك شده كه شناختش مطلوب درككننده است ، كاملا روشن نيست ، مانند الكتريسيته كه بوسيلهء حواس با برخى از نمودهاى آن آشنا شده‌ايم ، ولى در بارهء نمود يا خواص ديگرى در الكتريسيته كه در آن سراغ داريم ، روشنائى كامل نداريم و براى ما مجهولند و نظرى مىباشند . با توجه به اين مسئله ضرورتى وجود ندارد كه ما بديهى و نظرى را\r\n","description":"","footnote":"","page_name":" 256 ","page_number":256},
  {"content":"\r\nمخصوص قضايا بدانيم .\r\nمسئله دوم - بديهى و نظرى در قضايا ، معمولا قضاياى بديهى را اين طور تعريف ميكنند كه قضاياى بديهى عبارتند از قضاياى بالضروره راست و بىنياز از اثبات يا غير قابل اثبات . از اين تعريف معلوم مىشود كه قضاياى نظرى عبارتند از قضايايى كه ضرورتى براى راست بودن آنها وجود ندارد و راست بودن آنها به اثبات نيازمند است . به نظر مىرسد تعريف فوق براى قضاياى بديهى ، داراى نقص و نارسائى است ، زيرا تعريف فوق ، قضيهء صحيح و مطابق واقع را توضيح مىدهد ، نه قضيه بديهى را كه كيفيتى است براى ذهن در برداشت از واقعيات ، زيرا « بالضروره راست » شامل همهء قضاياى مطابق واقع مىگردد و « بىنياز از اثبات استحكام و صدق قطعى قضيه را بازگو مىكند ، نه طرز تلقى ذهن از واقعيت را كه بوسيلهء يك قضيه منعكس شده است » . بعنوان مثال قضيهء « اجتماع نقيضين محال است » هم بالضروره راست است و هم بىنياز از اثبات يا غير قابل اثبات ، زيرا اگر بخواهيم اين قضيه را اثبات كنيم ، مجبوريم بوسيلهء خود همين قضيه اثبات نمائيم با اين حال اذهان بشرى در برخورد با اين قضيه از نظر روشنائى و تاريكى و نيمه تاريكى ، بازتابهاى مختلفى از خود نشان مىدهند . درك و تصديق اين قضيه مانند ديدن نور خورشيد ، يا شكل مخصوص جسم با چشم نيست ، اگر چه قضيهء مورد بحث براى همگان بالضروره راست و بىنياز از اثبات يا غير قابل اثبات است ، ولى چنان نيست كه هر كسى با اولين توجه به اين قضيه همهء مفردات و تركيب و مفهوم آن را بطور بديهى دريافت نمايد . از اين مبحث به اين نتيجهء مهم مىرسيم كه ما بايد قضاياى بالضروره راست و بىنياز از اثبات يا غير قابل اثبات را از قضاياى بديهى تفكيك نمائيم .\r\nتعريف قضيهء بديهى چنان كه بعضى از منطقدانان گذشته بيان كرده‌اند ، قضيه ايست كه دريافت اجزاء قضيه و حكم به نسبت موجود ميان آنها در قضيه نيازى به توسط واحدى روشنتر از خود آن اجزاء و نسبت ميان آنها نداشته\r\n","description":"","footnote":"","page_name":" 257 ","page_number":257},
  {"content":"\r\nباشد . بدين ترتيب چنان كه تعريف اول اعم از بديهى و نظرى مىباشد ، تعريف دوم هم اعم از مطابقت قضيه با واقع و عدم مطابقت آن مىباشد .\r\nمسئله سوم - هيچ ترديدى نيست در اين كه بديهى و نظرى با نظر به اختلاف شرايط درككننده‌ها با واقعيات ، كاملا مختلف مىباشد . اصول و قوانين رياضى براى يك رياضيدان مانند روشنائى آفتاب بديهى است ، ولى براى غير رياضيدان نظرى و تاريك و محتاج به اثبات و استدلال مىباشد .\r\nبه همين جهت است كه مىتوان گفت : هر اندازه رشد علمى و جهان بينى يك انسان بالاتر برود ، از ديدگاه موضعگيرىهاى متنوعى كه دارد ، با بديهيات بيشترى آشنا مىشود و در عين حال هاله اى از مسائل نظرى در پيرامون همان بديهيات براى او بوجود مىآيد . ولى نبايد از يك مسئلهء مهم در اينجا غفلت بورزيم و آن اينست كه نسبى بودن بديهيات و نظريات در بارهء آن موضوعات و روابطى است كه از ديدگاه علمى محض و ارتباط بعدى از درككننده يا بعدى از دركشونده است ، نه اين كه ما هيچگونه قضاياى بديهى مطلق نداريم ، وجود واقعيت جز من يك بديهى مطلق است ، وجود من در برابر جز من يك بديهى مطلق است ، امكان تماس من با جز من بديهى مطلق است . . . نهايت امر اينست كه بشر احتياج مؤكد به شناختهاى بالضروره راست دارد ، نه به بديهيات مطلق .\r\n\r\nمراحل اوليهء شناخت\r\nمنظور از مراحل اوليهء شناخت آن نيست كه ما با نوعى پديدهء ذهنى روبرو مىشويم كه آغاز نمودى بنام شناخت ناميده مىشود ، آنچه كه مىتواند براى ما مطرح بوده باشد ، اينست كه شناخت كه داراى مراتب متعدد و ابتدائى و متوسط و عالى مىباشد ، اولين مراحل بروزش در ذهن با كيفيت خاصى صورت مىگيرد كه مىتوان آن را مورد بررسى قرار داد . اين مراحل بقرار زير است :\r\n","description":"","footnote":"","page_name":" 258 ","page_number":258},
  {"content":"\r\n\r\n1 - مقدمهء نخستين برقرار شدن ارتباط ابتدائى ميان ذهن و موضوع\r\nبا تحقق اين ارتباط ذهن از راه حواس كه وسيله هائى براى انتقال صورى از موضوعات بذهن مىباشند ، متأثر مىگردد . اگر ارتباطى بين ذهن و موضوع خارج از ذهن برقرار نگردد ، شناختى بوجود نمىآيد . اين مطلب منافاتى با آن ندارد كه گفته مىشود مغز انسانى بذرهاى اصلى معرفت را با خود مىآورد و يا مقدارى از مفاهيم و اصول كلى در مغز آدمى از موقع تولد وجود دارد . زيرا بهر تقدير كه در نظر بگيريم بدون برقرار شدن ارتباط ذهن با موضوعات خارجى ، شناختى در ذهن بوجود نمىآيد خواه معتقد باشيم به اين كه بذرهاى اصلى همهء شناختها در مغز آدميان كاشته شده است كه برقرارى ارتباط با خارج از ذهن كانالى را بوجود مىآورد كه انعكاس موضوعات و روابط آنها در جهان خارجى مانند آب از آن كانال عبور نموده و بذرهاى كاشته شده معرفت را آبيارى مىكند و خواه معتقد باشيم به اين كه ذهن آدمى مانند صفحهء سفيدى است كه با برقرار شدن ارتباط ميان دو قطب ذهنى و عينى صفحهء سفيد ذهن منقوش مىگردد . بالاخره مشاهدات و تجربيات بطور كلى چنين نشان مىدهد كه برقرارى تماس و ارتباط اولين مقدمهء اساسى بروز شناخت است . اين مسئله را بايد خاطرنشان سازيم كه انتقال صور و اشكال موضوعات عينى به ذهن از يك مسير خلاء عبور نمىكنند ، بلكه آن صور پس از آنكه در حوزهء ارتباط قرار گرفت از ميان پديده‌هاى فيزيكى مانند نور و فاصله‌هاى كم و بيش و عواملى ديگر كه بطور مستقيم موضوع عينى را احاطه كرده‌اند براى عبور از كانال حواس يا آزمايشگاه آماده مىشود ، در اين عبور ، موضوع شناخت ناب و محض بودن خود را نمىتواند حفظ نموده و آن چنان كه هست از كانال حواس عبور نمايد و پس از آنكه از كانال مزبور عبور كرد ، وارد صحنهء ذهن مىشود كه پيش از آن شاهد انعكاسات و فعاليتهاى گوناگونى بوده و از ترشحات اصول و قوانين پذيرفته شده در امان نمىباشد ، اين مسائل\r\n","description":"","footnote":"","page_name":" 259 ","page_number":259},
  {"content":"\r\nدر مباحث آينده مشروحاً بررسى خواهد شد .\r\n\r\n2 - اعتناى ابتدائى\r\nما در همهء حالات معمولى زندگى با كانالهاى باز حواس در ميان هزاران پديده‌هاى ديدنى و شنيدنى بسر مىبريم ، ولى چنان نيست كه ديدگان ما هر آنچه را كه در پيرامون ما قابل ديدن است ، ببيند و آنچه را كه قابل شنيدن است ، بشنود . . . بلكه معمولا موضوعات معينى از پديده‌هاى قابل عبور از كانال حواس ما را به خود مشغول مىدارد . ملاك اين مشغوليت قابل اعتناء بودن موضوع است . به همين جهت انعكاسات طبيعى محض كه با باز بودن مسير حواس و ذهن دائماً در ذهن آدمى بروز و غروب مىكنند ، شناخت ناميده نمىشوند . بلكه واقعيت شناخت از موقعى تحقق مىيابد كه موضوع مورد اعتناء بوده باشد و به نحوى بتواند حواس را براى منتقل كردن خود به ذهن جلب و آماده نمايد .\r\n\r\n3 - توجه\r\nاگر از راه نيروى تحريك خود موضوع و يا به تحريك هدفگيرى شخص ، موضوع مورد اعتناء به كشش و تحريك خود ادامه بدهد ، عامل توجه به آن در مغز به كار مىافتد و موضوع مورد توجه قرار مىگيرد . هر چه توجه بيك موضوع عميقتر يا گسترده تر بوده باشد ، به همان اندازه ذهن آمادگى بيشترى براى به كار انداختن نيروهاى مغزى در بارهء موضوع مورد توجه از خود نشان مىدهد .\r\n\r\n4 - دو عامل محرك توجه\r\nبراى اين كه موضوعى بتواند توجه ما را به خود جلب نمايد ، يكى از دو عامل محرك يا مجموع آن دو بايد بوجود بيايد . اين دو عامل محرك عبارتند از :\r\n","description":"","footnote":"","page_name":" 260 ","page_number":260},
  {"content":"\r\n1 - جالببودن خود موضوع مانند اين كه براى اولين بار يك شاخهء گل را مىبينيم كه تا آن موقع نديده بوديم ، و اين گل بقدرى زيبا يا داراى اجزاء و تركيب متنوعى است كه توجه ما را به خود جلب مىنمايد . از اين قسم عامل محرك است كه در مسير شناختهاى هدفگيرى شده به پديده هائى مىرسيم كه براى اولين بار آنها را مىبينيم ، مخصوصاً اگر احساس كنيم كه آن پديده به موضوع شناختهاى ما مربوط است مثلا در جريان يك آزمايش پديده اى بعنوان معلول جريانى كه مورد آزمايش ما است بروز مىكند و توجه ما را به خود جلب مىكند . گاهى اتفاق مىافتد كه اين پديدهء فرعى با اهميتى بيشتر از آن موضوع كه براى شناخت مطرح كرده‌ايم ، تلقى مىشود و بقول مولانا :\r\n\r\nگفت معشوقم تو بودستى نه آن\r\nليك كار از كار خيزد در جهان\r\n\r\n2 - هدفى كه ما را به تكاپوى معرفتى وادار كرده است . اين قاعدهء كلى را در بارهء عامل هدف همواره بايد بخاطر بسپاريم كه كميت و كيفيت و موقعيتهاى مربوط به شناخت وابسته به هدفى است كه توجه ما را به خود جلب نموده است . از نظر كميت ممكن است هدفى را كه مورد پىجوئى ما است ، به صدها شناخت جزئى و كلى نيازمند بوده باشد . از نظر كيفيت شناختهاى هدفگيرى شده بايد بتوانند هدفى را كه مورد تعقيب ما است روشن بسازند ، براى شناخت يك مسئلهء حقوقى موضوعاتى مربوط به روابط انسانها با يكديگر مطرح مىشوند ، نه پديده‌هاى گياه شناسى . هر هدفى را كه براى شناخت برمىنهيم ، در واقع حوزهء معينى دارد كه ما تنها مىتوانيم با ورود به آن حوزه به هدف برسيم .\r\n\r\n5 - اشراف غير مستقيم\r\nدر حالات معمولى پس از مرحلهء توجه درصدد اشراف به موضوع برمىآئيم ، يعنى مىخواهيم كه موضوع مورد شناخت را ، در ديدگاه خود قرار\r\n","description":"","footnote":"","page_name":" 261 ","page_number":261},
  {"content":"\r\nبدهيم زيرا موضوعى كه از ديدگاه ما بيرون است يا درك ما قدرت اشراف بر آن را ندارد ، قابل برقرار كردن ارتباط معرفتى نخواهد بود . بعنوان مثال ما در اين برهه از زمان نمىتوانيم سرگذشت سحابيهاى اوليه را كه در فضاى كيهانى ما در حال تكون و تحول بوده‌اند ، مورد شناخت صد در صد علمى قرار بدهيم ، زيرا از ديدگاه ما بيرونند و نمىتوانيم بر آنها اشراف پيدا كنيم .\r\nهمچنين اگر موقعيت ما جزئى از مجموعه اى باشد كه ديگر اجزاى آن مجموعه درك ما را در موقعيت خاصى قرار داده است كه نمىتوانيم به مجموعهء مفروض مشرف باشيم ، بعنوان مثال اگر در انبوه جمعيتى قرار بگيريم كه تحت تأثير عامل يا عواملى سخت در حركت و جوششند و ما هم جزئى از آن جمعيت گشته‌ايم و نمىتوانيم هدفها و عوامل محرك آن جمعيت را دريافت نمائيم ، بعبارت روشنتر غرق درياى جمعيتيم ، در اين صورت مثل ما مثل قطره اى است كه نمىتواند بر دريا اشراف پيدا كند . در مراحل اوليهء شناخت يك موضوع اشرافى كه حاصل مىشود ، غير مستقيم است ، زيرا در جهان عينى ، موضوعاتى كه طرف ارتباط ما واقع مىشوند ، در ميان پديده هايى هستند كه با روابط گوناگون به آن موضوعات پيوسته‌اند . مثلا وقتى كه رنگها را مىبينيم ، حتماً در فضاى روشن آنها را در مىيابيم و نور در نمود رنگها نقش اساسى دارد ، به همين جهت است كه اشراف ما به واقعيت رنگها اشراف مستقيم نيست فاصله‌هاى كم و زياد در نمود اجسام براى ما تأثيرات حتمى دارد ، بنا بر اين اشراف ما به اجسام به جهت وجود فاصله‌ها مستقيم نمىباشد . همچنين در پديدهء خود آگاهى ( علم حضورى ) ما معمولا نمىتوانيم بطور مستقيم به من مشرف باشيم بلكه نخست نيروها و فعاليتهاى درونى را درك مىكنيم و يك يك آنها را كنار مىگذاريم و من را براى دريافت حضورى درك مىنمائيم ، همچنين معلولها را همراه با آخرين اجزاء علت درك مىكنيم .\r\n","description":"","footnote":"","page_name":" 262 ","page_number":262},
  {"content":"\r\n\r\n6 - اشراف مستقيم\r\nبدون ترديد اين نوع اشراف به پديدهء شناخت نزديكتر است از نوع يكم كه اشراف غير مستقيم مىباشد . كوششهاى تجزيه اى در قلمرو علوم در جستجوى اشراف مستقيم به موضوع صرف مىشود ، يعنى تكاپوهاى تجزيه اى براى تفكيك موضوع از پديده هايى است كه به نوعى از انواع با موضوع در حال ارتباطند ، مانند علتها و شرايط و زمينه‌ها و پديده‌هاى همزمان و غيره و فقط با اين تكاپو است كه مىتوان بر خود موضوع با قطع نظر از هر چيز ديگر كه پيرامون آن موضوع را چه با ضرورت جبرى و چه با وسيلهء تموجاتى كه در حوزهء آن موضوع بوجود آمده و حوزهء آن را پر كرده‌اند ، اشراف حاصل نمود .\r\n\r\n7 - آيا اشراف مستقيم حقيقى بر موضوعات امكانپذير است\r\nبا نظر به اين كه واحدهائى كه در جهان عينى و قلمرو درونى به جهت استمرار حركت و تحول حالت ميعان دارند ، لذا اين واحدها قراردادى محض يا واحدهاى انتخابى از طرف درككننده مىباشند . آب يك واحد است كه در جهان عينى براى شناخت مطرح مىگردد ، آيا واقعاً آب يك واحد حقيقى ايستا است كه با اشراف بر آن مىتوان همهء هويت آب را در همهء حالات و شرايط درك كرد پاسخ ما به اين سؤال قطعاً منفى است و نيازى به اثبات ندارد ، زيرا آب يك واحد است كه در درجه اى از حرارت معين در فضائى مشخص ، تركيب يافته از اكسيژن و هيدرژن با نسبت مخصوص ، با داشتن اجزاء اتمى دو عنصر ، قابل جوشيدن در درجه اى معين از حرارت و غير ذلك مىباشد اگر اين واحد را كه آب ناميده مىشود ، در مجموعه اى از اجزاء و روابط در طبيعت با حالات گوناگون مورد محاسبه قرار بدهيم ، خواهيم ديد آنچه را كه ما بعنوان يك واحد ايستا بنام آب تلقى كرده‌ايم ، بوسيلهء ارتباط تفاعلى\r\n","description":"","footnote":"","page_name":" 263 ","page_number":263},
  {"content":"\r\nبا ديگر اجزاى طبيعى هزاران هويت با چهره نشان مىدهد ، در نتيجه وحدت مزبور يك برنهاده شدهء قراردادى مىباشد كه از ديگر پديده‌هاى پيوسته به آن در حالت شناخت و از ديگر پديده هائى كه اگر با آن واحد ارتباط برقرار كنند ، هويت يا چهره‌هاى ديگر را بروز خواهند داد ، گسيخته منظور شده است شايد منظور شيخ محمود شبسترى از بيت زير همين ارتباط باشد كه ما مطرح كرده‌ايم :\r\n\r\nاگر يك ذره را برگيرى از جاى\r\nخلل يابد همه عالم سراپاى\r\n\r\nو اين كه از پللاتژون فيزيكدان معروف نقل مىشود كه گفته است : اگر من اين چمدانم را از روى ميز حركت بدهم در همهء كهكشانها تأثير مىگذارد ناظر به همين معنى است كه گفتيم . بنا بر اين شناختهاى ما معمولا در بارهء موضوعات ، در حال تجزيه اى كه مىخواهيم با اشراف مستقيم بدست بياوريم چيز ديگرى جز واقعيتهايى را كه با وحدت قراردادى براى ما مطرح ميشوند ، در اختيار ما نخواهند گذاشت .\r\n\r\n8 - احاطهء بىواسطه\r\nمنظور ما از احاطه درككردن موضوع بطور همه جانبه است ، تفاوت ميان اشراف و احاطه در اينست كه اشراف عبارتست از سلطهء درك بر آن جنبهء موضوع كه مورد توجه ما قرار گرفته است ، و احاطه عبارتست از سلطهء درك برهمهء جنبه‌هاى موضوع . البته روشن است كه ما در اين مبحث نزاع لفظى نداريم و لذا مىتوانيم بگوئيم : هريك از دو كلمهء اشراف و احاطه را مىتوان بجاى ديگرى به كاربرد ، ولى در اين كه ما دو نوع يا دو قسم سلطه بر موضوع مىتوانيم داشته باشيم ، ترديدى نيست : سلطه بر جنبهء خاصى از يك موضوع كه بطور قراردادى آن را اشراف مىناميم و سلطهء همه جانبه بر موضوع كه آن را احاطه مىناميم . آنچه كه در جريان شناختها متداول است ، اشراف است نه احاطه ،\r\n","description":"","footnote":"","page_name":" 264 ","page_number":264},
  {"content":"\r\nزيرا هر يك از رشته‌هاى علوم جنبه اى مخصوص از موضوعات را به عهده مىگيرند يعنى موضوعات جهان عينى و روانى براى تكاپوگران شناخت ، تقسيم به جنبه‌ها و ابعادى مىشود كه هر يك از رشته‌هاى علوم يك يا چند بعد موضوع را مورد بررسى و تحقيق قرار مىدهد . اين روش با داشتن فايده بسيار مهم كه عبارتست از تخصص ، ضرر اسفبارى را هم نتيجه مىدهد و آن اينست كه به جهت محدوديت بعدى از موضوع كه براى شناخت مطرح شده است ، شناخت نيز محدود مىگردد بطورى كه ممكن است يك دانشمند از نزديكترين بعد مربوط به مورد شناسائىاش غافل بوده باشد .\r\n\r\n9 - احاطهء با واسطه\r\nمانند احاطه بر معلول بوسيلهء احاطه بر علت آن و احاطه بر ملزوم بوسيلهء احاطه بر لازم آن . ذهن آدمى از اين گونه احاطه به موضوع كه از آگاهى و شناخت به واحدهاى قبلى عبور مىكنيد ، معمولا تحت تأثير قرار گرفته و به دشوارى مىتواند . بطور خالص و محض و بدون تأثر از واحدهاى قبلى به سراغ موضوع رفته و بر آن احاطه پيدا كند . بعنوان مثال وقتى كه ما با تماس قبلى با نور مىخواهيم با رنگ ارتباط شناختى برقرار كنيم ، اختلاف كيفيت و كميت تماس ما با نور در احاطه بر آن رنگ كه براى شناختن بر نهاده‌ايم ، تأثيرات مختلف بوجود خواهد آورد .\r\n\r\nانواع رابطهء ذهن با موضوع در پديدهء شناخت\r\nيكى از اساسىترين مباحث شناخت ، تفكيك انواع رابطهء ذهن با موضوع در پديدهء شناخت است . اين يك گفتار عاميانه در جريان شناخت است كه بگوئيم : « نگاه كردم و ديدم و شناختم » ، « گوش كردم ، شنيدم و شناختم » . . .\r\n","description":"","footnote":"","page_name":" 265 ","page_number":265},
  {"content":"\r\nاگر ما درست دقت كنيم خواهيم ديد كه از اولين لحظهء نگريستن تا حصول شناخت در ذهن ، از صدها مسئلهء آسان و دشوار و بغرنج و معما بسرعت عبور نموده با كمال سادگى همهء آنها را ناديده گرفته جريان شناخت را با اين جملهء كاملا معمولى باز مىكنيم : « نگاه كردم ، ديدم ، شناختم » براى توضيح اين كه اين گونه جملات ساده در بازگوئى واقعيتهاى معرفتى چه كارى را انجام مىدهند ، مثالى را از بعضى متفكران در فلسفهء زيبائى نقل مىكنيم : « بانوى خانه دارى كه بازوهاى خود را در توده اى متشكل از ده‌ها هزار حباب صابون فروميبرد ، و به جاى آنكه با كمال احتياط از وارد آوردن هر نوع فشار جزئى كه موجب برهم زدن فشار سطح خارجى آنها گردد ، بپرهيزد ، با كمال شهامت پيراهن شوهر خود را در ميان آن تودهء حبابها به حركت در مياورد كه همهء آنها در زير قوانين رياضى قرار دارند ، ليكن رياضيدانى را كه بخواهد ضابطهء آن جنبشها را تعيين نمايد . با شتابى بيشتر از معمول رهسپار مرگى زودتر از معمول مىسازد و اما در مورد كف آبى كه به دنبال هر موج شكسته بر صخرهء ساحل كشيده مىشود ، شك نيست كه غيرتمندترين رياضيدان اگر بخواهد آن كردار طبيعى را به تأويل رياضى در آورد ، در همان وهلهء نخست دچار دوار سرميگردد » ( 1 )  حال وضع ما هم در بارهء شناختها شبيه به چنين مثلى است كه مانند آن بانوى خانه دار كه هزاران حباب صابون را با كمال شهامت و سادگى زيرورو مىكند و از اين طرف طشت به آن طرف طشت ، مىكشاند ما هم وقتى كه مىگوئيم : « نگاه كردم ، ديدم ، شناختم » « استادم توصيف كرد ، شنيدم ، شناختم » « در فلان كتاب مطالعه كردم ، موضوع را شناختم » ، « در آزمايشگاه ديدم شناختم » متوجه نيستيم كه انبوهى از مسائل فيزيولوژيك و روانى و فلسفى را . در كفهاى كلمات به ظاهر ساده و قابل فهم زيرورو مىكنيم و در طشت\r\n","description":"","footnote":" ( 1 ) معناى زيبائى - اريك نيوتن ص 70 ترجمهء آقاى پرويز مرزبان ","page_name":" 266 ","page_number":266},
  {"content":"\r\nديدگاه خود به اين سو و آن سو مىكشيم . لذا براى توضيح واقعيت شناخت چاره اى جز اين نداريم كه به محاسبهء دقيق انواع رابطهء ذهن با موضوع را در پديدهء شناخت تا آنجا كه توانائى ما اجازه مىدهد ، بپردازيم :\r\n\r\n1 - رابطهء احساس بسيط يا مجرد با شناخت\r\nمفهومى كه از كلمهء احساس دريافت مىشود ، يك مفهوم آشنا با ذهن است . مىتوان گفت : اولين پديدهء ذهنى پس از انتقال صورت موضوع عينى از راه حواس به ذهن و انعكاس آن در ذهن همين احساس است و بعبارت ديگر نخستين تأثير ذهن از صورت انتقال يافته به ذهن ، احساس آن صورت است .\r\nمنظور از صورت شكل و پديدهء محسوس عينى محض نيست كه فقط از راه بينائى احساس مىگردد ، بلكه شامل شنيدنىها و چشيدنىها و لمسكردنىها و بوئيدنىها نيز كه شكل ديدنى ندارند ، مىباشد . احساس بر دو نوع عمده تقسيم مىگردد : نوع يكم - احساس بسيط يا مجرد ، مقصود از اين نوع احساس عبارتست از انتقال پديده به ذهن در حالى كه ذهن خالى از تأثرات و فعاليتهاى ديگر بوده باشد . البته اين حالت ذهنى در انسانهائى كه دائماً در حال ارتباط با جهان عينى و تأثير و تأثر از اجزاء و روابط طبيعت و رويدادهاى انسانى مىباشند ، يك حالت استثنائى است و معمولا چنين است كه پديده هايى كه وارد قلمرو ذهن مىگردند ، به جايگاهى وارد ميشوند كه كم و بيش داراى تموجات متنوع فكرى ، تداعى معانى ، تجسيم ، رضايت از موقعيت فعلى يا اكراه از موقعيت فعلى و يا داراى تأثيراتى از گذشته و يا وابستگى ذهنى به آينده مىباشد . و از طرف ديگر تجريد ذهن از جريان و تأثرات موجود در آن كار بسيار دشواريست و هر كسى نمىتواند از عهدهء تجريد ذهن از آن امور برآيد . حتى يكى از متفكران مشهور دوران ما در مغرب زمين مىگفت :\r\n","description":"","footnote":"","page_name":" 267 ","page_number":267},
  {"content":"\r\nصبحانه اى كه صبحگاه خورده‌ام ، در تفكرات من در آن روز تاثير مىبخشد .\r\nدر اشخاص معمولى قدرت تجريد ذهن براى ورود يك محسوس تازه با گذشت ساليان عمر و بروز ناتوانىهاى پيرى كاهش مىيابد ، فقط نوابغ و متفكران بزرگ هستند كه اين قدرت را حتى در دوران پيرى نيز دارا مىباشند ، تا آن گاه كه ناتوانى از نظر فيزيولوژى مغزى به حد اكثر برسد . ضمناً اين مطلب مهم را بايد در نظر بگيريم كه ضعف و ناتوانى جسمانى كه معلول افزايش سن است ، رابطهء حتمى و مستقيم با ناتوانى ذهنى ندارد ، زيرا اكثر متفكران و نوابغ پس از گذشت دوران جوانى و آغاز تنزل قدرت جسمانى به فعاليت - هاى ذهنى فوق العاده اى نائل مىگردند . بسيار اندكند سياستمدارانى كه بيش از سن چهل سالگى بتوانند از عهدهء ادارهء واقعى اجتماع بر آيند و اندكتر از آنان فلاسفه و جهانبينانى هستند كه پيش از چهل سالگى موفق به ارائه مكتب و تفكرات سيستماتيك در بارهء جهان و انسان بوده باشند .\r\n\r\n2 - رابطهء احساس مركب با شناخت\r\nبا اين كه در جريان ارتباط حواس و ذهن با جهان گسترده در ديدگاه ما هدف ناآگاه ما اينست كه هر موضوعى را كه از راه حواس به ذهن منتقل مىسازيم ، آن موضوع را بدون اختلاط با پديده‌ها و موضوعات ديگر كه در پيرامون آنها وجود دارد ، در ذهن منعكس بسازيم و آنها را در صفحهء خالى ذهن منعكس نموده بطور مستقل و مجرد احساس نمائيم ، ولى معمولا دو نوع اختلاط عينى و ذهنى مانع رسيدن به اين هدف مىگردد : نوع يكم - چنان كه در بالا اشاره كرديم ، اشتغال دائمى ذهن به تموجات و تأثراتى است كه در نتيجهء ارتباط دائمى ذهن و حواس با جهان عينى در جريان است .\r\nنوع دوم - ارتباط موضوع محسوس با موضوعات و پديده هايى است كه در\r\n","description":"","footnote":"","page_name":" 268 ","page_number":268},
  {"content":"\r\nجهان عينى با محسوس در ارتباط و تاثير و تاثير دائمى مىباشند . بنا بر اين اگر ما يك موضوع واحد را احساس كرديم ، در حقيقت اين يك واحد قراردادى است ، نه واحد حقيقى ، اين مسئله در نمودهائى كه متشكل از اجزاء تركيب يافته مىباشند ، كاملا روشن است . انعكاس يك درخت در مجموعه اى از از منظره اى كه متشكل از درختهاى بزرگ و نهالها در يك رديف يا در رديفهاى متنوع و در دامنهء مخصوصى از كوه يا در سطح هموار در ذهن .\r\nغير از انعكاس همان درخت در يك دشت بىدرخت و بىنهال و بىچشمه سار مىباشد . انعكاس چشم بدون ابرو در ذهن غير از انتقال چشمى مىباشد كه با ابرو در ذهن منعكس مىشود . انتقال يك برگ درخت بىحركت غير از انتقال برگ به اضافه حركت است . روشنتر از همه انتقال سه شاخهء پنكهء برقى به ذهن از نظر درك و شناخت با حركت سريع آن سه شاخه كه نمايش دائره دارد ، بسيار متفاوتست .\r\n\r\n3 - رابطهء درك با شناخت\r\nپديدهء درك در جريان شناخت عالىتر از پديدهء احساس است ، زيرا احساس مرحله اى از تأثر ذهن از صورت موضوع انعكاس يافته در ذهن است بدون اين كه در ميدان ذهن فعاليتى در بارهء آن صورت انعكاس يافته وجود داشته باشد ، ولى پديدهء درك از موقعى آغاز مىشود كه پس از انتقال محسوس به ذهن ، فعاليتى براى دريافت هويت يا آن بعد موضوع كه براى شناخت منظور مىشود ، آغاز مىگردد . اين تعبير كاملا صحيحى است كه گفته مىشود : آن شخص موضوعى را كه شما مىگوئيد ، درك نمىكند ، در اين جمله مقصود آن نيست كه شخص مفروض حتى از منعكس ساختن موضوع در ذهن خود ناتوان است ، بلكه چنان كه گفتيم توانائى آن فعاليت ذهنى را ندارد كه پس از انعكاس موضوع ، آن را تعقيب نمايد و دريابد .\r\n","description":"","footnote":"","page_name":" 269 ","page_number":269},
  {"content":"\r\n\r\n4 - رابطهء شعور با شناخت\r\nدر استعمالات عاميانه غالباً شعور را مفهومى وسيع از احساس و درك و انديشمندى تلقى مىنمايند ، وقتى كه مىگويند : دوست من انسان باشعورى است ، يا آن شخص شعور ندارد ، يك مفهوم مشخص را منظور نمىكنند بلكه مقصودشان نوعى رشد ذهنى است كه در دريافت مفاهيم و قضايا توانائى بيشترى نشان مىدهد . و ما با نظر دقيق يك حالت ذهنى خاصى را كه با كلمهء شعور مناسبت دارد منظور مىنمائيم .\r\nاين حالت ذهنى را مىتوان اين طور معرفى كرد : آن درك و دريافت موضوع كه مىتواند از خود موضوع تجاوز نموده به پديده‌ها و روابطى كه به نوعى با آن موضوع در ارتباطند ، شعور ناميده مىشود ، يا مىتوانيم آن را شعور بناميم ، مثلا موضوعى كه بوسيلهء حواس به ذهن ما انتقال يافته است ، رفتار شخصى است . اگر ما با توجه به علل و انگيزه‌هاى رفتار مزبور حقيقت و ارزش آن را نيز دريافت كنيم ، ما به آن رفتار شعور پيدا كرده‌ايم ، مثلا بفهميم كه اين رفتار به انگيزگى عدالت بوده است ، يا مسئلهء كيفر و پاداش موجب رفتار مزبور گشته است .\r\nبعيد نيست كه اسناد مادهء شعور به شاعران از همين معنى سرچشمه گرفته باشد ، زيرا شاعر به منعكس ساختن و درك موضوعات و رويدادها بطور مجرد و گسيخته ننگريسته ، بلكه با مشاهدهء يك موضوع و يا يك رويداد هويت و عوامل و انگيزه‌ها و نتايج آنها را نيز دريافته و در صدد منعكس ساختن و يا انشاء هنرمندانه در بارهء آنها برآمده است .\r\n\r\n5 - رابطهء آگاهى با شناخت\r\nپديدهء آگاهى نيز مانند درك و شعور ما فوق احساس محض است كه فقط تأثر ذهن را نشان مىدهد . معمولا اين پديده در استعمالات رايج در مقابل غفلت گفته مىشود : مىتوان گفت : آگاهى عبارتست از همان درك به اضافهء\r\n","description":"","footnote":"","page_name":" 270 ","page_number":270},
  {"content":"\r\nروشنائى خاصى كه در بارهء موضوع به وجود مىآيد . و اين حالت ذهنى خاصى است كه در مقدمات يك شناخت صحيح ضرورت دارد . هر اندازه كه يك موضوع دور از تاريكى و سايه‌هاى عينى و ذهنى دور تر باشد ، به همان اندازه آگاهى بيشتر و يا عالىتر خواهد بود . )\r\n\r\n6 - رابطهء نيمه آگاهى با شناخت\r\nاين اصطلاح كه در دوران معاصر در قلمرو روانشناسى و روانكاوى متداول شده است ، اصطلاح خوبى است كه در آن هنگام كه موضوع شناخته شدهء قبلى همهء چهرهء واقعى خود را در صفحهء ذهن نشان نمىدهد ، به كار مىرود .\r\nو واقعيت هم اين است كه شناخته شده‌هاى پيشين ما كه در حافظه يا بعضى از سطوح روانى جايگير مىگردند ، چنان نيست كه در همهء حالات و شرايط مورد آگاهى ما بوده باشند ، براى بهره بردارى از محتويات حافظه انگيزه هائى بايد بوجود بيايد و عامل ياد آوردى در مغز به فعاليت بيفتد و تذكر حاصل شود ، بعضى از شناخته شده‌ها كه در حافظه ذخيره شده‌اند ، ذهن آدمى در بارهء آنها حالت نيمه آگاهى دارد ، يعنى گذشت زمان يا اختلاط موجوديهاى حافظه با همديگر موجب مىشود كه بعضى از چهرهء شناخته شده‌ها مورد آگاهى شود ، يا اصلا آنچه كه مورد آگاهى است ، شبح و حالت دورنمائى براى ذهن پيدا مىكند ، و بهر حال واحدهائى كه بطور نيمه روشن براى ذهن مورد آگاهى مىباشند ، به اضافهء اين كه خود نوعى شناخته شده براى ما هستند ، در جريان شناخت موضوعات ديگر نيز تأثير مىگذارند ، اين تاثير ممكن است شناخت فعلى را روشنائى بيشتر ببخشد و ممكن است موجب تاريكى و نقص شناخت فعلى بوده باشد .\r\n\r\n7 - رابطهء ناخودآگاهى با شناخت\r\nبرخى از روانكاوان و روانشناسان دوران معاصر اين اصطلاح را\r\n","description":"","footnote":"","page_name":" 271 ","page_number":271},
  {"content":"\r\nبه كار برده و امروزه بعنوان يك اصطلاح متداول در كتب مربوطه در جريان قرار گرفته است ، به نظر مىرسد اين كلمه در لغت پارسى خوب انتخاب نشده است ، زيرا مقصود از مفهوم اين كلمه وجود يك موضوع در حافظه يا در بعضى سطوح روانى است كه مورد آگاهى نيست و يا بجريان انداختن موضوعى در صفحهء ذهن است ، بدون توجه به قرار گرفتن آن در رشتهء جريان ذهنى فعلى ، بتوضيح اين كه هر كسى در سطوح حافظه يا سطوح درونى روان واقعيات فراوانى از موضوعات و رويدادها را بايگانى مىكند ولى در همهء حالات و شرايط آن واقعيات در صفحهء ذهن حاضر و نمودار نمىگردند ، بلكه باصطلاح مورد غفلت واقع ميشوند ، به همين جهت است كه موجوديت اين واقعيات را در سطوح حافظه وجدانيات مغفوله نيز مىنامند . از اين رو است كه بكاربردن تركيب ناخودآگاهى كاملا صحيح به نظر مىرسد ، بلكه مناسب اينست كه بجاى تركيب ناخودآگاهى ، خودناآگاهى به كار برود ، يعنى ذهن انسانى در فعاليتى كه آغاز كرده است از واحد يا واحدهايى بهره بردارى مىكند كه خود كه جنبهء مديريت دارد ، به آن واحد آگاهى روشن و سلطه و اشراف ندارد . و يا اصلا هزاران واحدى كه در سطوح حافظه ذخيره شده است ، فعلا از ديدگاه خود بر كنار مىباشند .\r\n\r\n8 - تصور منعكس در حال استمرار ارتباط با موضوع\r\nدر هنگام برقرارى ارتباط ذهن با جهان خارجى ، مادامى كه ذهن با وساطت حواس به ارتباط خود با جهان خارجى ادامه مىدهد ، اين انعكاس را انعكاس در حال استمرار ارتباط مىناميم ، مانند اين كه به ماه مىنگريم و اين نگريستن را مدتى ادامه مىدهيم ، بديهى است كه استمرار ارتباط موجب تأثر مستمر ذهن از ماه مىباشد ، به اين معنى كه از لحظهء اول به بعد ، ذهن متأثر از صورت ماه ، با ماه ارتباط را استمرار مىدهد . آيا انعكاسها يا\r\n","description":"","footnote":"","page_name":" 272 ","page_number":272},
  {"content":"\r\nتأثرات پس از لحظهء اول ، بر انعكاس يا بر تأثر لحظهء نخستين اضافه مىشود .\r\nيعنى ما پشت سر هم با صورتهايى از ماه ارتباط برقرار مىكنيم بدون اين كه كمترين تغييرى در شكل ماه بوجود بيايد ، يا صورت منعكسيافته از لحظهء اول در لحظات بعدى تشديد مىگردد و درهم ادغام مىشود يا ذهن ما در اين حال جنبهء آينه اى محض دارد و انعكاس و تأثر هرگز تكرار نمىشود با نظر به علوم روانشناسى و شناختشناسى حرفه اى اين سؤالات به پاسخ مورد اتفاق نظر نمىرسد . ولى از ديدگاه فلسفه مىتوان حل آنها را چنين منظور نمود :\r\n\r\nشاخ آتش را بجنبانى به ساز\r\nدر نظر آتش نمايد بس دراز\r\nاين درازى خلقت از تيزى صنع\r\nمىنمايد سرعتانگيزى صنع\r\n\r\nمولوى\r\nو چنين بگوئيم كه سرعت انتقال صورتهايى از موضوع ( ماه ) در حديست كه يك صورت احساس مىشود .\r\n\r\n9 - تصور منفصل از ارتباط با موضوع\r\nبديهى است كه انعكاس صور پديده‌ها در ذهن مانند انعكاس صور در آيينه نيست كه مادامى كه ارتباط ميان آن دو برقرار باشد ، انعكاس وجود داشته باشد و همين كه ارتباط قطع شود ، انعكاس نيز از بين برود ، بلكه اشكال و صورتهائى را كه بوسيلهء ارتباط با جهان عينى در ذهن منعكس مىكنيم ، مىتوانند در ذهن ما باقى بمانند ، البته شرايط درونى و تغيير موضعگيرىها موجب دگرگونى در هويت صور انتقاليافته به ذهن بوده و انعكاس كامل صورت تا حد دورنمايى ممكن است تقليل پيدا كند و گاهى به زوال صورت منتهى گردد . ضابطهء اين دگرگونيها چيست مسئله ايست كاملا نسبى ، شايد نتوان دو فرد از انسان را پيدا كرد كه دوام و زوال صورتهاى انعكاسيافته در ذهن آنان ، حتى در شرايط متحد يكسان بوده باشد . اين مقدار مسلم است\r\n","description":"","footnote":"","page_name":" 273 ","page_number":273},
  {"content":"\r\nكه هراندازه ارتباط موضوع با انسان با اهميتتر باشد ، زمينه براى دوام هويت موضوع در ذهن ، بيشتر مىباشد . اين قانون در حفظ صور و ديگر موضوعات و قضايا در حافظه تقريباً كليت دارد . بعبارت ديگر در حالات معتدل روانى و سلامت مغزى با اهميت تلقىشدن موضوعى كه در ذهن منعكس مىگردد ، عامل ثبات هويت و دوام موضوع منعكسشده در ذهن يا حافظه مىباشد . تكرار ارتباط با موضوع هم از عوامل ثبات هويت و دوام موضوع منعكس شده در ذهن يا حافظه مىباشد . قاعدهء ديگرى وجود دارد كه اثبات مىكند كه هر تصور انعكاسيافته در ذهن ، هراندازه كه همراه با تأثرات عميقتر بوده باشد ، احتمال سرازير شدن آن به اعماق سطوح روانى و به اصطلاح ورود به ضمير خودناآگاه و رسوب در آن جايگاه بيشتر مىباشد .\r\n\r\n10 - تصورات مولد در شناخت\r\nبطور كلى تصورات منعكس در ذهن بر دو نوع عمده تقسيم مىگردند : نوع يكم - تصورات غير مولد .\r\nنوع دوم - تصورات مولد . مقصود از تصورات غير مولد آنست كه صورت منعكس شده به تنهائى در ذهن كم و بيش مىماند و سپس در مجراى دگرگونيها قرار مىگيرد . تصورات مولد عبارت است از آن موضوعات انعكاسيافته در ذهن كه موجب تحريك سلسلهء تداعى معانى يا انديشهء منطقى يا تجسيم مىگردد بعنوان مثال با انسانى ديدار مىكنيم كه صورت يا طرز سخن گفتنش شبيه به دوست ما مىباشد ، اين رابطهء شباهت ممكن است به تحريك رشته اى از واحدهايى كه در دوست سراغ داريم بطور تداعى معانى در ذهن ما بيانجامد مانند اين كه آن دوست ما انسان باوفائى است و همين صفت وفاى او موجب دوام محبت طرفين گشته و همين محبت انگيزهء گذشتها و فداكارىها بوده است . . . همچنين ممكن است انعكاس يك موضوع رشته اى از انديشهء منطقى\r\n","description":"","footnote":"","page_name":" 274 ","page_number":274},
  {"content":"\r\nرا در ذهن بجريان بيندازد ، مانند اين كه با ديدن يك پديده ، جنبهء معلول بودن آن ، ما را به كشف علتش وادار كند ، در جريان كشف علت آن معلول عده اى از واحدها و قضايا را با روابط و قوانين منطقى استخدام نمائيم . نيز ممكن است تصور انعكاس يافته عامل تجسيم ذهنى بوده باشد ، مانند شنيدن صدايى در جنگل كه موجب احتمال اين باشد كه شير درنده اى در فاصلهء نزديكى با ما وجود دارد و صدايى كه مىشنويم صداى شير است . اين احتمال را تدريجاً در ذهن خود تقويت مىنمائيم و در نتيجه شير درنده اى را مجسم مىسازيم .\r\nبه نظر مىرسد خاصيت توليد مربوط به خود ذهن و شرايط آن مىباشد ، نه خود تصورات منعكسشده ، زيرا روشن است كه واقعياتى را كه افراد انسانى بوسيلهء حواس در ذهن خود منعكس مىنمايند ، واقعيات معينى هستند و اين شرايط ذهنى است كه آن واقعيات را مورد تصرف و حذف و انتخاب و مولد و غير مولد قرار مىدهند . تشبيهى ساده كه براى توضيح اين مسئله مناسب است ، اينست كه ذهن آدمى مانند حوضى است كه مخلوطى از مايعات گوناگون را در خود دارد ، وقتى كه جسمى به آن حوض مىفتد ، محتويات آن حوض تموج پيدا مىكند و مىشورد و جسمى را كه در ميان خود گرفته است تغيير مىدهد و يا ثابت و يا مستهلك مىسازد . )\r\n\r\nشرايط اصلى شناخت\r\nمقدار و نوع شرايط شناخت ، همواره با هويت شناختى كه منظور مىشود ، تعيين مىگردد . اگر هويت و دائره شناخت ما اين باشد كه ببينيم آيا در نزديكى جايگاهى كه ما در بيابان داريم ، چشمه سارى وجود دارد يا نه براى اين شناخت شرطى جز اين نيست كه برويم و جاهائى را كه احتمال مىدهيم چشمه سار در آنجا وجود داشته باشد ، بگرديم . براى شناخت اين كه آيا آب اين چشمه سار شيرين است يا شور ، شرايطى مورد احتياج است ، مانند\r\n","description":"","footnote":"","page_name":" 275 ","page_number":275},
  {"content":"\r\nاين كه مقدارى از آن آب را به دهان خود ببريم و طعم آن را بشناسيم . ممكن است براى درك اين كه آفتاب طلوع كرده است يا نه ، فقط به كنار زدن پرده اى نيازمند باشيم . در صورتى كه براى شناخت اين كه آيا الكترون موج است يا جرم صدها مشاهدات و تجربه‌ها و دگرگون كردن موقعيتهاى بررسى و آزمايش با وسيله - هاى گوناگون مورد نياز بوده باشد .\r\nشرايط اصلى شناخت با در نظر گرفتن سه حقيقت تعيين مىگردد : 1 - موضوعى كه براى شناخت مطرح شده است .\r\n2 - چگونگى شناختى كه مطلوب ما است .\r\n3 - چگونگى موقعيتى كه ذهن در هنگام شناخت يا براى حصول آن ، دارا مىباشد .\r\n\r\n1 - شرايط شناخت بانظر به موضوعى كه براى شناخت مطرح گشته است\r\nمسلم است كه هر موضوعى كه براى شناخت مطرح مىگردد . با هر وسيله اى به دست نمىآيد ، مثلا اشكال و رنگها و ديگر نمودهاى فيزيكى ديدنى از راه گوش به ذهن ما منتقل نمىشوند . بلكه يا از راه چشم طبيعى و يا بوسيلهء آلات و دستگاههائى منتقل ميشوند كه ديدن ما را تقويت مىنمايند ، مانند ميكرسكپ و تلسكپ و غيره ، و آنچه كه بوسيلهء گوش يا ديگر دستگاههاى حساس براى منتقل ساختن امواج صوتى به ذهن ، قابل درك مىشود ، بوسيلهء چشم يا ذائقه يا لامسه يا بويائى قابل شناخت نخواهد بود . بعيد به نظر مىرسد يك انسان آگاهى پيدا شود كه احتمال بدهد كه هرگونه پديده‌هاى جهان عينى از هر كانالى مىتواند عبور نموده براى شناخت در ذهن منعكس گردد . گمان نمىرود عاقلى پيدا شود كه بگويد : لذتى را كه شخصى از عاطفهء پدرى يا مادرى مىبرد ، حتماً بايستى از راه چشم يا بينى براى من قابل درك بوده باشد و اين عدالت و آزادى روانى را كه قطعاً در درون گروهى از انسانها وجود دارد . من بايد با بينى\r\n","description":"","footnote":"","page_name":" 276 ","page_number":276},
  {"content":"\r\nخود استشمام كنم تا به واقعيت آن دو اعتراف كنم و بايستى صداى آن همه روابط ضرورى را كه در قوانين ميان موضوع و محمول وجود دارد با گوشم بشنوم يا با چشمم ببينم يا با لامسه‌ام لمس نمايم بنا بر اين با اهميتترين شرط شناخت با نظر به موضوعى كه براى شناخت مطرح مىگردد ، تشخيص كانالى است كه آن موضوع بايد از آن عبور كند . اگر خطاى گروهى از مردم در مسائل فوق منحصر بود ، چندان اشكالى بوجود نمىآمد ، زيرا مشاهدات و تجربه‌هاى مستقيم و غير مستقيم از عهدهء روشن ساختن خطاها و اشتباهات مردم در تشخيص كانال انتقال برميايد .\r\nولى موضوعات ديگرى وجود دارد كه خطاهاى مزبور در آنها به تباهى و بىاساسى حيات آدمى منتهى مىگردد ، مانند اين كه اگر حيات آدمى هدف اعلائى داشت ، مىبايست من آن را با چشم طبيعى يا بوسيلهء دستگاههاى تعبيه شده براى ديدن ، عميقتر و روشنتر مىديدم اگر وجدان واقعيت داشت ، من آن را مىديدم يا مشنيدم يا استشمام مىكردم ، اگر عدالت و آزادى و احساس تعهد واقعيتهائى بودند يا بوسيلهء حواس و يا بوسيلهء دستگاه‌هاى دقيق آنها را در ذهن خود منعكس مىساختم\r\n\r\n2 - شرايط شناخت با نظر به چگونگى شناختى كه مطلوب است\r\nبراى كسى كه شناخت مطلوب عبارتست از درك معلول با شناخت علت يا علل آن ، بدون ترديد بايستى جنبه‌هاى گوناگون علت و رابطهء آن را با معلول در نظر بگيرد ، همچنين اگر شناخت مطلوب ، شناخت يقينى باشد ، قطعاً مقدمات آن بايستى يقينآور انتخاب شود . اگر شناخت مطلوب ، آن دركى باشد كه بتواند از عهدهء تأمين احتمالات مخالف نيز برآيد ، مسلماً بايستى همهء آن احتمالات مطرح و حساب درك مفروض را با آن احتمالات تصفيه نمود . و اگر از شناخت معلولى به سراغ شناخت علتش برويم ، بدون ترديد شناخت ما در بارهء آن علت ناقص خواهد بود ، شرط تحصيل شناخت كامل در بارهء علت ضميمه كردن\r\n","description":"","footnote":"","page_name":" 277 ","page_number":277},
  {"content":"\r\nدرك هويت و مختصات معلول به شناخت خصوصياتى است كه علت در جريان خود رو به ايجاد معلول ، آنها را پشتسر گذاشته است .\r\n\r\n3 - شرايط موقعيتى كه ذهن در هنگام شناخت يا براى حصول آن دارا مىباشد\r\nتصفيهء كامل ذهن براى منعكس ساختن يك پديدهء عينى و يا آوردن يكى از واحدهاى بايگانى شده در ضمير ناآگاه بقدرى دشوار است كه شايد امكان ناپذير بوده باشد . آدمى با سرعت از دوران كودكى كه داراى ذهن صاف و خالى است ، عبور مىنمايد و از راه حواس و بوسيلهء خواسته‌هاى طبيعى كه تدريجاً با به كار افتادن غرايز سر برميكشند ، ذهن را با دريافتهاى گوناگون اشغال مىكند . نمىخواهيم بگوئيم كه صفحه آگاه ذهن كه مجاور برون ذات و جهان عينى است ، همواره تحت اشغال دريافتشده‌هاى گوناگونست ، بلكه مىگوئيم اين دريافتشده‌ها مخصوصاً هر اندازه كه سطوح روانى را بعنوان واحدهاى فعال اشغال نمايد . تأثيرى قابل توجه در انعكاسهاى ذهنى بوجود مىآورد ، بعنوان مثال كسى كه قدرت را بعنوان اساسىترين عامل حيات انسانها دريافت نموده است ، هر حادثهء انسانى كه از جهان عينى در ذهنش منعكس گردد ، به ملاك پديدهء قدرت در ذهن مفروض تفسير و توجيه مىگردد ، به همين جهت است كه مىگوئيم شناختهاى ما همواره از طرف عوامل متمركز در سطوح روانى ما تهديد به تصرف و حذف و انتخاب ميشوند ، اين عوامل از محيط طبيعى و قلمرو اجتماعى و رويدادهاى محاسبه نشده و زمينه هائى كه وراثت بوجود مىآورد ، در منعكس شدن دريافتشده‌ها در ذهن بوجود مىآيند .\r\nبراى دريافت و منعكس ساختن يك نمود عينى يا يك واحد بايگانى شده در ضمير ناآگاه ، بطور محض و خالص قدرت تجريد ذهنى لازم است كه بتواند از مخلوط شدن نمود انعكاسى با عوامل دريافتشدهء پيشين جلوگيرى نمايد .\r\nمعمولا هر كسى در گذرگاه عمرش دير يا زود مانند عنكبوت در ميان تارهائى\r\n","description":"","footnote":"","page_name":" 278 ","page_number":278},
  {"content":"\r\nكه در ذهن خود تنيده است محبوس خواهد گشت ، چه بهتر كه يا اين تارها را با مقدارى فاصله از يكديگر بتند تا از ميان آنها بيرون را هم ببيند ، يا اگر بتواند با صفا و خلوص نيت آن تارها را چنان صيقلى بسازد كه از درون آنها عالم بيرون را هم درك نمايد .\r\n\r\n4 - شرط فاصلهء منطقى ميان ذهن و موضوعى كه براى شناخت مطرح است\r\nنخست اين مسئلهء ساده را مىآوريم كه قابل درك عموم است . اگر براى شناخت نور ، آن قدر به كانون نور نزديك شويم ، كه چشم ما ديد معتدل خود را از دست بدهد ، ما در اين صورت نمىتوانيم شناختى در بارهء نور داشته باشيم و اگر فاصلهء ما با كانون نور بقدرى زياد باشد كه آن را يك روشنائى ضعيف ببينيم ، باز نمىتوانيم نور را بشناسيم ، عدم مراعات فاصلهء منطقى دو نوع اختلال در شناخت وارد مىسازد : نوع يكم - تحت تأثير قرار گرفتن عامل درك از موضوعى كه براى شناخت مطرح شده است ، چنان كه در مثال نور ملاحظه كرديم كه نزديكى بيش از حد كانون نور به چشم موجب اختلال ديده مىشود و ما نمىتوانيم هويت نور و مختصات آن را بطور طبيعى درك كنيم .\r\nنوع دوم - احاطه اى كه موضوع مورد شناخت بر عامل شناخت پيدا مىكند ، مانند اين كه براى شناخت مجموع ساقه و تنه و شاخه‌هاى درخت ، بيك شاخهء آن خيره شويم و فاصلهء ما با آن شاخه بقدرى نزديك باشد كه همهء ديدگاه ما را اشغال نمايد و بجاى آنكه عامل درك ما بر درخت احاطه پيدا كند ، درخت بر عامل درك ما احاطه نمايد . از همين جهت است كه پديدهء علم حضورى ( خود هشيارى ) براى هميشه بعنوان يك معماى غير قابل حل و فصل بردوش فلاسفه و روانشناسان حرفه اى سنگينى خواهد كرد ، زيرا در اين پديده نه تنها فاصله اى ميان درككننده و دركشونده كه من است وجود ندارد ، بلكه من كه درك\r\n","description":"","footnote":"","page_name":" 279 ","page_number":279},
  {"content":"\r\nمىكند همان است كه درك مىشود ، بدون آنكه تجزيه و تقسيمى در من بوجود بيايد . اين مسئله در بحث بعدى مشروحاً بررسى خواهد گشت .\r\n\r\nانواع ارتباطات شبه كمى ذهن با موضوع در پديدهء شناخت\r\nمنظور از ارتباط شبه كمى ذهن با موضوع در پديدهء شناخت ، مراتب نقص و كمال رابطه ايست كه ميان ذهن و موضوع برقرار مىشود .\r\nمانند يقين كه كاملترين ارتباط ميان دو قطب ذهن و موضوع است و احتمال كه ضعيفترين و ناقصترين ارتباط مىباشد . ولى اين نكته را بايد دقيقاً در نظر بگيريم كه معناى يقين اين نيست كه ذهن واقعاً همهء موضوع را از نظر كميت شناخت در حد اكثر دريافته و ذهن در هنگام احتمال به مقدارى ناقصتر از يقين دست يافته است . اصلا پديدهء كميت با هيچ مقياسى در پديدهء شناخت وارد نمىشود ، تا موجب شود كه بعضى از شناختها را با بعضى ديگر از ديدگاه كميت مقايسه كنيم .\r\nبراى توضيح اين مسئله ، مجبوريم مطالبى را براى تعريف شناخت مطرح نمائيم :\r\n\r\nتعريف شناخت\r\nما در آغاز مباحث شناخت ، ديديم كه اين پديده نه نمود فيزيكى دارد و نه نمود فيزيولوژيك . اگر هم در موقع حصول شناخت در ذهن تحريكات و پديده‌هاى فيزيولوژيك در نتيجهء حصول شناخت بوجود مىآيد ، باز خود آن پديده نمود مستقيمى ندارد تا در مقولات كيفى و كمى وارد شود .\r\nبراى توضيح تعريف شناخت ، مسائل زيرا را بايد در نظر گرفت : 1 - خلاء نسبى ذهن - مقصود از خلاء نسبى عدم اشتغال فعلى ذهن به عمل انعكاس صور و فعاليتهاى ديگر است ، نه خلا به معناى واقعى . هر اندازه كه سطح ذهن با آگاهىها اشغال شود ، عمل انعكاس صور دشوارتر و گاهى تا\r\n","description":"","footnote":"","page_name":" 280 ","page_number":280},
  {"content":"\r\nحد ناممكن مىرسد .\r\n2 - وجود انگيزهء انعكاس كه عامل شناخت ناميده مىشود . اين عامل داراى انواعى است كه در آغاز مباحث شناخت مطرح نموديم ، مانند عامل جبر حسى و ذهنى و عامل جبر زندگى و غيره .\r\n3 - تعين صورت منعكس بوسيلهء حذف و انتخابهاى مناسب ، بعنوان مثال هنگامى كه مىخواهيم شكل هندسى يك جسم را در ذهن منعكس نموده و آن را براى شناخت در ذهن مورد توجه قرار بدهيم ، از رنگ و ثقل و طعم و ارزش آن قطع نظر مىكنيم و با اين قطع نظر كردن ، موضوعى را كه مىخواهيم صورت آن را به ذهن منتقل بسازيم ، تعين مىيابد زيرا ذهن بشرى قدرت منعكس ساختن موضوعى نامعين را در ذهن ندارد . و چنان كه در مسئله ششم خواهم گفت شناخت داراى دو بعد است : تأثرى و انعكاسى ، عملى و فعلى و هيچ يك از اين دو بعد بدون موضوع تعينيافته به فعليت نمىرسد .\r\n4 - آگاهى ثانوى به موضوع منعكس شده در ذهن ، اين آگاهى بالاتر از آگاهى ابتدائى است كه محصول ارتباط ابتدائى ذهن با موضوع است ، مانند آگاهى به صدها پديدهء مختلف كه در موقع عبور از خيابان بوجود مىآيد ، و مانند اين كه موضوعات و پديده‌ها در ذهن رژه مىروند ذهن آنها را براى توجه و شناخت متوقف نمىسازد . آگاهى ثانوى عبارتست از گرفتن موضوع منعكس شده در ذهن و برنهادن آن براى شناخت .\r\n5 - فعاليت آگاهانه يا ناآگاه براى نگهدارى صورت منعكس در ذهن ، يا براى نگهدارى دو صورت موضوع و محمول در قضايا كه شناخت رابطه ميان آن دو مطلوب است ، مانند نگهدارى مفهوم خردمند و مفيديت در قضيهء « خردمند براى جامعه مفيد است » كه مقصود شناخت رابطه ميان مفيديت و خردمندى است . بايد توجه داشت كه حكم به روابط ميان موضوعها و محمولها غير از شناخت محض است ، زيرا حكم چنانچه در مبحث تصديق خواهد آمد ،\r\n","description":"","footnote":"","page_name":" 281 ","page_number":281},
  {"content":"\r\nفعاليت ذهن روى شناخته شده‌ها است .\r\n6 - با اهميتترين مسئله شناخت كه بدون درك آن ، هويت شناخت قابل فهم نخواهد بود ، دو بعدى بودن پديدهء شناخت است : بعد يكم - تأثر ذهن از صورت منعكس ، به همين جهت است كه در حالت انعكاس موضوعات حياتى ممكن است همهء سطوح روانى تحت تأثير موضوع قرار گرفته و از آن متأثر گردند . و چون معمولا صورتهاى منعكس در ذهن پديده‌هاى معمولى و بيطرف مىباشند و تأثير در چگونگى اصل حيات آدمى ندارند ، لذا چنين گمان مىرود كه كار ذهن در حال منعكس ساختن موضوعات و روابط كار آيينه اى محض است .\r\nبعد دوم - فعاليت خاص ذهنى است كه پس از انعكاس موضوع در جريان شناخت بوجود مىآيد . چون اين نوع فعاليت نمودى مانند نمود فيزيكى در جهان عينى ندارد ، چاره اى جز اين وجود ندارد كه هر كسى در جريان شناخت ، فعاليت مزبور را درك نمايد ، همچنين است انعكاس محض ذهنى اگر چه مىتوان آن را به انعكاس آيينه اى تشبيه كرد . به همين جهت است كه ما نمىتوانيم فعاليت ذهن براى شناخت و تأثر ذهن در حال انعكاس صور و روابط در آن را ، بعنوان دو پديدهء كاملا واضح و روشن از ديده گاه علمى و عينى مطرح كنيم ، با نظر به جريان انعكاسات و فعاليتهاى ذهن روى آنها مىتوان گفت : شناختها با نظر به تنوع انواع موضوعها و روابط متنوع مىباشند .\r\nمانند لذت و الم ، اگر كسى با نظر به دو مفهوم كلى كه از دو كلمهء لذت و الم برمىآيد ، بگويد كه هر يك از اين دو كلمه مفهوم كلى متضاد با يكديگر دارند و همه موارد لذت يك حقيقت است و همهء موارد الم يك حقيقت ضد لذت است ، بهتر اينست كه بگوئيم : ما سخن چنين شخصى را نمىفهميم . كدامين انسان هشيار مىتواند بگويد : انواع لذتهاى زير يك حقيقت و تأثر و احساس خوشى از همهء\r\n","description":"","footnote":"","page_name":" 282 ","page_number":282},
  {"content":"\r\nآنها يك نوع تأثر و احساس است : 1 - لذت خوراك براى نجات دادن بزندگى .\r\n2 - لذت خوراك فقط از نظر خوشايندى مواد تركيبكنندهء آن .\r\n3 - لذت وصول به واقعيت از روى آگاهى و با پيگردى از آن .\r\n4 - لذت وصول به واقعيت بدون آگاهى و تعقيب آن .\r\n5 - لذت تماشاى منظرهء زيبائى از طبيعت .\r\n6 - لذت تماشاى يك اثر هنرى زيبا كه ساخته نبوغ بشرى است .\r\n7 - لذت عدالت .\r\n8 - لذت قدرت .\r\n9 - لذت اشباع غريزه جنسى .\r\n10 - لذت اشباع حس انتقامجوئى .\r\n11 - لذت پيروزى .\r\n12 - لذت بازشدن عقده‌هاى روانى و منتفى شدن آنها .\r\n13 - لذت عواطف پدرى .\r\n14 - لذت عواطف مادرى .\r\n15 - لذت عواطف فرزندان و كودكان در بارهء پدران و مادران .\r\n16 - لذت مالكيت برخود .\r\n17 - لذت شناخت خويشتن و آشنائى با خود .\r\n18 - لذت تسلط بركار .\r\n19 - لذت تقوى .\r\n20 - لذت دريافت هدف زندگى .\r\n21 - لذت حيرت عالى از درك آهنگ كلى جهان هستى . آيا تأثيرى كه از هريك از اين لذايذ بوجود مىآيد ، با ديگرى قابل مقايسه و شبيه بهمديگر مىباشند آيا لذت حاصل از اشباع غريزهء جنسى ( بىقانون ) با لذت مالكيت\r\n","description":"","footnote":"","page_name":" 283 ","page_number":283},
  {"content":"\r\nبر خود و امتناع از عمل مزبور شباهت دارند ، يا متضاد يكديگرند . بايد گفت : پديدهء شناخت نيز اگر چه مانند لذت ، با يك مفهوم مورد تفاهم واقع مىگردد ، ولى كيفيت تأثر از انعكاس يك پديده در جريان شناخت ، مانند رنگ ، غير از كيفيت تأثر از انعكاس ثقل يك جسم در ذهن است . حتى انعكاس هريك از رنگها تأثر مخصوص به خود دارد . آيا انعكاس رنگ قرمز كه در اصطلاح نقاشان هنرمند رنگ گرم گفته مىشود و تأثرات عصبى بالخمصوصى را بوجود مىآورد ، شبيه به تأثر رنگ زيتونى باز است كه رنگ سرد گفته مىشود ، يكى است خود همين اصطلاحات كه نقاشان و هنرمندان در رنگها ( سرد و گرم و ملايم ) به كار مىبرند و اصطلاحاتى كه در بارهء نمودها و رويدادهاى جهان عينى مانند دلربا ، دلخراش ، و سوزناك و دلهره آور بكارميرود ، يكى از بهترين دلايل تنوع تأثرات در انعكاسهاى ذهنى مىباشد .\r\nهمچنين بعد دوم شناخت نيز كه عبارتست از فعاليت خاص ذهن روى صور انعكاسيافته در ذهن . كاملا متنوع بوده و قابل مقايسه و تشبيه به يكديگر نمىباشند .\r\nبعنوان مثال : حكم به ثبوت رابطه ميان يك موضوع و محمول مانند « خردمند بر جامعه مفيد است » فعاليتى است كه با تجريد عدد در ذهن اندك شباهتى ندارند . تجريد عدد در ذهن نوعى فعاليت است كه بدون نياز به معدود و موضوع و محمول و كيفيت عينى و كيفيتهاى رابطه اى مانند ضرورت و امكان در ذهن انجام مىگيرد ، در صورتى كه حكم به ثبوت رابطه ميان يك موضوع و محمول بهمهء امور مزبور نيازمند است . به همين جهت است كه براى تعريف حقيقى شناخت بايد براى هريك از شناختها تعريف خاصى در نظر گرفت . چنان كه براى شناخت حقيقى لذت يا الم بايد براى هر يك از آنها تعريف خاصى را منظور نمود . هر شناختى از دو عنصر ذاتى و عينى تركيب مىيابد . عنصر عينى آن موضوع است كه در ذهن انعكاسيافته و مورد فعاليت شناختى ذهن قرار گرفته است . عنصر ذاتى عبارتست از تأثر انعكاسى ذهن\r\n","description":"","footnote":"","page_name":" 284 ","page_number":284},
  {"content":"\r\nو فعاليتى كه ذهن در بارهء موضوع انجام مىدهد . بنا بر اين شناخت يك قلم با شناخت يك ميز متفاوت است .\r\nاكنون مىپردازيم به بيان انواع ارتباطات شبه كمى ذهن با موضوع در پديدهء شناخت . در آغاز بحث پنجم گفتيم : منظور از ارتباط شبه كمى ذهن با موضوع در پديدهء شناخت ، مراتب نقص و كمال رابطه ايست كه ميان ذهن و موضوع برقرار مىشود ، مانند احتمال و يقين .\r\n\r\n1 - احتمال\r\nاگر مقدار و درجهء ارتباط كامل ذهن را با موضوع صد قرارداد كنيم .\r\nاحتمال عبارتست از اتباطى كه درجهء آن كمتر از پنجاه درصد است .\r\nهر اندازه كه درصد ارتباط رو به تنزل برود ، احتمال ضعيفتر مىگردد و هر اندازه كه به پنجاه نزديكتر شود ، احتمال قويتر خواهد بود . و اگر احتمال به درجهء پنجاه برسد ، شك و ترديد ناميده مىشود . قدرت تحريك احتمال رابطهء مستقيم با موضوع محتمل دارد ، هر اندازه كه محتمل ( موضوع مورد احتمال ) با اهميتتر بوده باشد ، به همان اندازه قدرت تحريك احتمال بيشتر و شديدتر خواهد گشت . اين ملاك در ظن و اطمينان و علم نيز جريان دارد ، يعنى معمولا با عنصر عينى شناخت است كه سرنوشت تحرك و دگرگونى موقعيتها معين مىگردد ، نه عنصر ذاتى آن . بعنوان مثال : اگر كسى علم داشته باشد به اين كه موقع عبور از يك خيابان ده ريال گم خواهد كرد و آن ده ريال براى او اهميت حياتى ندارد ، اين علم موجب نمىشود كه او دچار دلهره و اضطراب گردد و يا در شئون زندگيش تغييراتى بدهد ، در صورتى كه اگر احتمال بدهد كه اگر از آن خيابان عبور كند ، توهينى به شخصيت او خواهد شد كه در وضع روانى او تأثير عميق خواهد گذاشت . قدرت اين احتمال بقدرى است كه مىتواند تحريكات بسيار با اهميت در او ايجاد كند ، تا آنجا كه ممكن است بعضى از آن تحريكات در دگرگونى زندگى او مؤثر بوده باشد . با دقت در اين\r\n","description":"","footnote":"","page_name":" 285 ","page_number":285},
  {"content":"\r\nمسئله هم روشن مىشود كه عنصر عينى شناخت فوق العاده با اهميتتر از عنصر ذاتى آن است .\r\n\r\n2 - ظن\r\nاگر درجهء ارتباط ذهن با موضوع بيش از پنجاه درصد بوده باشد ، در اين صورت ارتباط مزبور ظن و طرف مقابل احتمال ناميده مىشود . مثلا اگر پيش از پنجاه درصد ، آمدن دوست براى ما كشف شده باشد ، مىگوئيم : آمدن دوست مظنون و نيامدن آن كه كمتر از پنجاه درصد براى ما كشف شده است ، محتمل مىباشد . هراندازه كه درصد ارتباط و كشف از پنجاه بالاتر برود ، به اطمينان نزديكتر مىشود . مثلا از هشتاد درصد به بالا مراحل اطمينان شروع مىگردد تا نود و نه درصد . در اين پديدهء ظن و اطمينان هم موضوع مورد ظن و اطمينان كه عنصر عينى شناخت است ، با اهميتتر از عنصر ذاتى آنست .\r\n\r\n3 - قطع\r\nمفهوم قطع از نظر ارتباط ذهن با واقع همان اكتشاف صد در صد است كه در استعمالات عمومى رواج دارد . تنها خصوصيتى كه در مفهوم قطع وجود دارد ، اينست كه اين پديده پس از يك رشته جريانات احتمال و شك و ديگر نوسانات ذهنى در مسير واقعيابى بوجود مىآيد و به آنها پايان مىبخشد .\r\nنكته اى كه قابل توجه است ، اينست كه هر اندازه موضوعى در نوسانات شك و ترديد قرار گرفته و نظرىتر بوده باشد ، دست يافتن به قطع نهايى مشكلتر است . پديدهء قطع از دو جهت مطلوب ذهن است : جهت يكم - پايان دادن به شك و ترديد و احتمال كه خود نوعى عامل اضطراب و بلا تكليفى است .\r\nجهت دوم - وصول به هدفى است كه ذهن در راه رسيدن به آن ، از امواج تند و آرام و كوچك و بزرگ احتمالات متضاد و ترديدها مىگذرد . براى\r\n","description":"","footnote":"","page_name":" 286 ","page_number":286},
  {"content":"\r\nتوضيحات مشروحتر در بارهء شك و اقسام آن به مقدمهء كتاب توضيح و بررسى مصاحبهء راسل - وايت مراجعه فرمائيد\r\n\r\n4 - قطعهاى منطقى و قطعهاى تلقينى و قطعهاى فصلى\r\nمعمولا براى رسيدن به مرحلهء قطع دو عامل وجود دارد : عامل يكم - بازشدن تدريجى واقعيت در ديدگاه آدمى بوسيلهء تكاپوهاى واقعجويانه و مبارزهء جدى با شك و ترديد و عشق به خود واقعيت . اين نوع قطعها را منطقى مىناميم زيرا مطابق منطق واقعيابى بوجود آمده و نوسانات احتمال و شك و ترديد و توهم را پايان داده است .\r\nعامل دوم - تلقين واقعيات بر ذهن آدمى به وسيلهء منتفى ساختن انگيزه‌هاى شك و ترديد و توهمات . هر اندازه كه ذهن واقعجوى يك انسان ضعيفتر بوده باشد ، بيشتر تحت تأثير تلقين قرار مىگيرد ، زيرا از يك طرف مىخواهد واقعيت را دريابد و به نوسانات ترديد و احتمال و تخيلات و توهمات پايان بدهد و از طرف ديگر قدرت وصول به واقعيت را يا اصلا ندارد و يا اگر هم قدرت وصول را داشته باشد ، به جهت ناتوانى از گلاويز شدن با نوسانات ترديد و تخيل و احتمال متضاد و توهمها ، خود را از پيش گرفتن راه منطقى قطع ناتوان مىبيند و لذا تحت تأثير تلقين قرار مىگيرد و هر اندازه كه شخصيت تلقين كننده چشمگيرتر بوده باشد ، شخصيت خود را با سرعت بيشتر و همه جانبه تر در اختيار آن شخصيت قرار مىدهد . متأسفانه تعليم و تربيتها معمولا اين پديدهء حياتى را كه گنجايش براى شك و ترديد و پيش گرفتن راه منطقى براى وصول به واقعيتها و فرونشاندن طوفان شك و ترديد مىباشد ، هيچ اهميتى نمىدهند و اغلب انسانها را از ترديد و شك و هضم آن مىترسانند و نمىفهمند كه هراندازه گنجايش ذهن آدمى در برابر جريانات طوفانى بيشتر بوده باشد ، عوامل درك نيرومندتر و قطعهاى او در مسير وصول به واقعيتها منطقىتر و پايدارتر خواهد\r\n","description":"","footnote":"","page_name":" 287 ","page_number":287},
  {"content":"\r\nبود . اگر يك انسانشناس ژرفنگر ادعا كند كه اگر عامل تلقين از قطع و يقينهاى حاصله در ذهن انسانها ، حذف شود ، به جهت بىظرفيتى ذهن آدميان ، ترديد و توهم و تخيل دمار از روزگار معرفتى آنان در مىآورد ، گزافه گوئى نكرده است .\r\nعامل سوم - فصل و موسمهايى كه فضاى يك جامعه را فرا مىگيرد . در آن هنگام كه سياستمداران يا رهبران فكرى و اقتصادى يك جامعه طرحى يا نظريه اى را مىريزند و مىخواهند آن طرح را براى مردم جامعه قابل قبول بسازند ، مقدمات و وسايلى را براى منتفى ساختن عوامل احتمال و شك و ترديد در بارهء آن طرح و نظريه در فضاى جامعه بوجود مىآورند ، كه مغزهاى معمولى بدون عبور از آن نوسانات ، حتى بدون مجال براى تفكر در پيرامون طرح و نظريهء القاء شده ، قطع پيدا كنند . اين گونه قطعها را قطعهاى فصلى و موسمى مىتوان ناميد .\r\nآنچه كه جاى تأسف است اينست كه پس از سپرى شدن فصل قطعهاى موسمى ، كمتر افرادى پيدا ميشوند كه عوامل جبرى قطعهاى موسمى گذشته را مورد تحليل قرار بدهند و در آينده از آنها بهره بردارى نمايند .\r\n\r\n5 - جزم\r\nمفهوم جزم مانند مفهوم قطع ، عبارت است بريده شدن استمرار يك رشته نوسانات ذهنى شك و ترديد و توهمات و احتمالات و تخيلات در راه وصول به واقعيت ، تنها تفاوتى كه ميان قطع و جزم وجود دارد ، اينست كه در مفهوم جزم آمادگى انسان و تصميم به عمل طبق واقعيت كشف شده نيز وجود دارد .\r\n\r\n6 - علم\r\nاين كلمه كه مىتوان گفت در همهء زبانهاى دنيا از قديمترين تاريخ تماس آدمى با واقعيتها شايع است ، سرگذشتى پرماجرا دارد . اگر فرض كنيم مواردى كه اين\r\n","description":"","footnote":"","page_name":" 288 ","page_number":288},
  {"content":"\r\nكلمه تا پيش از قرن نوزدهم به كار رفته است ، مثلا صد مورد است ، در يك مورد فقط علم به معناى خاص آن كه عبارتست از انكشاف صد در صد واقعيتست منظور شده است ، بقيهء موارد استعمال علم با تعريفى كه امروزه براى علم در دست داريم ، سازگار نمىباشند . يك اصل كه در گذرگاه پرماجراى علم ديده مىشود ، اينست كه علم ارتباطى است ميان ذهن انسان و جهان خارجى كه مطلوبيت دارد . ولى از اوايل قرن بيستم به اين طرف كه علم وسيلهء سوءاستفاده در راه هدفهاى سلطه گرانه استخدام شد ، آن چهرهء مقدس خود را از دست داد . از طرف ديگر علم در برابر آن بحرانهايى كه در اصول و قوانين پيش ساخته بوجود آمده بود ، مقاومت خود را از دست داده ، رسماً بوسيلهء پىيرروسو ورشكستگى علم اعلان مىشود . البته بايد بدانيم كه علم هرگز شكست نمىخورد ، بلكه اين هدفگيرىها و حذف و انتخابها و تكيهء عاشقانه بر اصول پيش ساخته است كه با شكست مواجه مىگردد .\r\nبرگرديم به تفسير معناى علم - در اين كه معناى علم چيست هنوز يك تفسير و تعريف جامع و مانع كه مورد اتفاق همهء متفكران شرقى و غربى بوده باشد گفته نشده است . برخى از متفكران علم و معرفت و شناخت را فقط انعكاسى از واقعيتها در ذهن بشرى مىدانند . اينان علم را با يكى از دو عنصر بسيار اساسى آن ، تعريف ميكنند و عمل و فعاليت ذهن را در بوجود آمدن علم و معرفت ناديده مىگيرند . براى اين كه يك موضوع يا قضيه اى در جريان علم قرار بگيرد حذف و انتخاب و آگاهىهاى ثانوى در بارهء واقعيت منعكس در ذهن و تجسيم و وابستن آنها به اصول و قوانين باضافهء توجه به امكان شكاف برداشتن آن اصول از طرف اكتشافات جديد ، عنصرى ديگر براى علم و معرفت است ، كه حتماً بايد براى تفسير و توجيه يك معرفت علمى در نظر گرفته شوند . البته ما مىتوانيم با يك اصطلاح قراردادى انعكاس محض موضوعها و واقعيتهاى خارج از ذهن را در صحنهء ذهن علم بناميم و اجازهء\r\n","description":"","footnote":"","page_name":" 289 ","page_number":289},
  {"content":"\r\nمناقشه در اين اصطلاح قراردادى به خود ندهيم ، ولى اين اصطلاح قراردادى نبايد مراتب مختلف علم را براى ما قابل چشمپوشى نمايد . ما با قطع نظر از هر گونه گرايشهاى غير علمى و با قطع نظر از هرگونه اصول پيش ساحته ، مراتب مختلف علم را كه در زير مطرح مىكنيم ، قابل قبول مىدانيم :\r\n\r\nمراتب علم\r\n1 - معمولا چنين گفته مىشود كه ابتدائىترين مراتب علم انعكاس محض موضوعى است كه بوسيلهء حواس يا ديگر دستگاههاى عامل درك با آن ، ارتباط ذهنى برقرار مىكنيم . در اين مرتبه ذهن ما هيچ تفاوتى با آيينه و ديگر اجسام شفاف كه مىتوانند نمودهاى عينى را در خود منعكس نمايند .\r\nندارد ، مگر در آن موضوعات كه نمود محسوس ندارند ، مانند علتى كه معلولى را بوجود آورده و خود در جريان دگرگونيها از بين رفته است . ما با توجه به آن معلول مىتوانيم تصويرى از علتش را در ذهن خود منعكس نمائيم ، با اين كه در برابر ذهن ما قرار نگرفته و ما ارتباط مستقيم با آن نداريم . و اين گونه تصوير در آيينه و اجسام شفاف امكانپذير نمىباشد . اين مرتبه را مرحلهء ما قبل علم مىدانيم .\r\n2 - موضوع منعكس در ذهن در مجراى آگاهىهاى ثانوى و هدفگيرى و وابستگى به اصول و قوانين و وابستگى به حلقه‌هاى عرضى و طولى زنجير اجزاء طبيعت ، در جريان آگاهى علمى قرار مىگيرد . درست است كه ممكن است علم و معرفت در اين مرتبه در بارهء موضوع معلوم روشنتر از مرتبهء اول و انعكاس محض ، نباشد ، يعنى يك عدد برگ كه در ذهن ما بدون كمترين رابطه با حلقه‌هاى عرضى و طولى اجزاء طبيعت و اصول و قوانين منعكس شده است ، همان برگ است كه با پيوستگى با حلقه‌هاى مزبور انعكاس يافته است ، ولى در صورت دوم نمود فيزيكى برگ با اين كه در ميان مرزهائى كه پايان فيزيكى\r\n","description":"","footnote":"","page_name":" 290 ","page_number":290},
  {"content":"\r\nبرگ را نشان مىدهند ، محدود مىنمايد ، ولى در نظر ناظر آگاه به حلقه‌هاى مربوطه ، همان نمود فيزيكى مانند كانون نوريست كه اطراف خود را تا حدودى روشن ساخته ، هم خودش قابل مشاهده است و هم صدها موجود پيرامونش را نشان مىدهد . اين كانون مربوط به نمود فيزيكى موضوع نيست ، بلكه حالت ذهنى ناظر آگاه است كه شعاع ديدش از مرزهاى محدود كنندهء برگ تجاوز مىكند . اين روشنائى ذهن عالم گاهى فراگير همهء عالم هستى است . اينست يكى از معانى آن جمله كه مىگويد : « چنان كه يك كل مجموعى نمايانگر هر يك از اجزاء است ، همچنين يك جزء نماينده كل مجموعى مىباشد :\r\n\r\nهر قطره اى در اين ره صد بحر آتشين است\r\nدردا كه اين معما شرح و بيان ندارد\r\n\r\nحافظ\r\nاين بيت حافظ كه مىگويد :\r\n\r\nاهل نظر دو عالم در يك نظر ببازند\r\nعشق است و داد اول بر نقد جان توان زد\r\n\r\nيك معناى ذوقى و شاعرانهء محض نيست ، بلكه چنان كه در مبحث « نظر » خواهيم گفت : مقصود از نظرى كه مىتواند دو جهان را ( در وابستگى آرزو به مقام شامخ الهى ) كنار بگذارد ، نظر يك مغز و روان رشد يافته ايست كه همهء شئون و پديده‌ها و روابط ميان آنها را در دو جهان كفهايى سر بركشيده از آن منظور بداند ، منظورى كه اگر از هستى منها شود ، جز خيال چيز ديگرى در ذهن بجاى نمىگذارد .\r\n\r\nانتقادى از سخن كانت\r\nفروغى در بيان تفكرات كانت مىگويد : كانت گفته است : « نسبت دادن آغاز علم به خدا شوخچشمى است ، و اما اين كه پايان علم خداست ، حق است »\r\n","description":"","footnote":"","page_name":" 291 ","page_number":291},
  {"content":"\r\nما گفتگوئى كه در اين مسئله با كانت مىتوانيم داشته باشيم ، اينست كه مقصود شما از علم چيست آيا مقصود شما انعكاس محض صورى از اشياء در ذهن انسانها است ، شما چگونه مىتوانيد چنين پديده را علم بناميد در صورتى كه همهء اجسام شفاف مانند آيينه قدرت انعكاس مزبور را دارند و با اين حال به آن انعكاسات علم نمىگوئيد . و اگر مقصود شما از علم ، آگاهى به واقعيت بعنوان حلقه اى از همهء حلقه‌هاى زنجير عالم هستى است كه فقط با روشنائى روحى خاص قابل مشاهده و معلوم مىگردد ، بدون ترديد چنان كه پايان اين علم خدا است ، آغاز آن نيز از خدا است ، زيرا تا چنان روشنائى در درون آدمى بوجود نيايد ، ذهن آدمى نمىتواند گام به فوق جهان هستى بگذارد و واقعيت منظور را در مجموع هستى دريابد .\r\n\r\nمراحل سه گانه علم با نظر به شرايط ذهنى\r\n1 - در مراحل اوليهء شناخت قطع و يقينهائى است كه ذهن آدمى را پشت سر هم در بارهء موضوعات و مسائل اشغال مىنمايند . هر رويدادى كه در برابر حواس ناظر نمودار مىگردد ، حقيقتى است مستقل و مجزا از همه چيز ، بطورى كه شناخت آن رويداد در همان موقعيت محدود كه بوجود آمده يا نمودار گشته است ، نه تنها امكانپذير است ، بلكه همان شناخت لازم و كافى است كه رويداد را در آن موقعيت روشن خواهد ساخت . هر موضوعى كه در اين مرحله مطرح مىشود ، با كمال سادگى خود را در اختيار حواس و ذهن مىگذارد و بدون هيچگونه پيچيدگى و وابستگى به علل گذشته و رويدادها و موضوعات همزمان قابل درك و فهم مىباشد همچنين هر موضوع و رويدادى در اين مرحله با همهء چهره‌ها و ابعاد خود ، در اولين برخورد با حواس و ذهن آدمى خود را نشان مىدهد قانون مربوط به آن موضوع يا رويداد ، در خود آن است ، بطورى كه اگر شناخته شود ، قانونش هم شناخته مىشود مختصات\r\n","description":"","footnote":"","page_name":" 292 ","page_number":292},
  {"content":"\r\nاين مرحله از شناختها بدينقرار است : الف - با نظر به ملاحظات فوق ، قطع و يقينهائى كه ذهن آدمى را اشغال مىنمايند مانند تأثراتى هستند كه بوجود مىآيند و از بين مىروند ، بدون اين كه تضاد و تناقض ميان آنها قابل اهميت بوده و انسان را به خود جلب نمايد . و اين يك جريان بىعلت نيست ، بلكه بدانجهت است كه در اين دوران هنوز قدرت تعميم و تجريد و حذف و انتخاب در مغز آدمى كاملا به فعليت نرسيده و احساسات و حمله و گريز او در برابر جريانات علم طبيعت و همنوعان خود ، تعديل نيافته است .\r\nب - سرعت تصميمگيرى و اقدام به عمل كه از نتايج قطع و يقين است ، لذا اگر تعليمات جبرى و مقررات و آداب و رسوم اجتماعى نباشد ، اقدامها و عملهاى متضاد و متناقض اين مرحله از عمر آدميان ، زندگى اجتماعى را مىتواند مختل بسازد .\r\nج - بىپروائى در بارهء دانسته‌هاى گسيخته كه همراه با قدرت جوانى است ، اغلب جنبهء تخريبى دارد ، نه مثبت و سازندگى كه احتياج به درك قوانين و اصول زيربنائى و روبنائى و دگرگونيهاى موقت و پايدار و قدرت تعميم و تجريد همراه با شكيبائىهاى عقلانى دارد .\r\n2 - مرحلهء متوسط - اگر سير آدمى از مرحلهء يكم با مانعى روبرو نشود و علاقه به واقعيابى به تحريكات خود ادامه بدهد و محيط و جامعه مناسب پرورش ذهن بوده باشد ، انكشاف ابعادى ديگر از واقعيات از يك طرف و روشن شدن تضاد و تناقض در برداشت از واقعيتها از طرف ديگر موجب جريان سيلى از شك و ترديدها در ذهن آدمى مىگردد . اين شك و ترديدها بحسب شرايط ذهنى و عوامل خارج از ذهن ، نتايج گوناگونى را بوجود مىآورد . بعنوان مثال : اين شك و ترديدها براى كسانى كه ضعف شخصيت در ارتباط با واقعيات دارند ، ممكن است موجب ركود و افسردگى نشاط فعاليتهاى ذهنى بوده باشد . در\r\n","description":"","footnote":"","page_name":" 293 ","page_number":293},
  {"content":"\r\nصورتى كه براى شخصيتهاى با ظرفيت و نيرومند بهترين عامل افزايش كنجكاوى و دقت و پيگيرى واقعيات مىباشد . بهر حال مرحلهء دوم علم كه مرحلهء متوسط نيز مىتوان ناميد ، از مسير احتمال و شك و ظن مىگذرد . از يك جهت مىتوان گفت : اين مرحله جنبهء تعيين كنندهء سرنوشت شناختهاى آدمى است . ديده شده است كه گروهى از رهروان اين مرحله بجاى آنكه علامت سؤال ( ؟ ) را مانند بيلى تلقى كنند ، كه براى كاوش و زيرورو كردن اندوخته‌هاى متناقض در زير قشر ذهن ، بهترين وسيله مىباشد ، علامت مزبور را عينكى دائمى تلقى نموده ، به چشمان خود مىزنند اين نكته را هم كه اهميت فوق العاده دارد ، بخاطر بسپاريم كه گروهى از ساقطشدگان در اين مرحلهء دوم ، براى ابراز رشد شخصيت در شناخت ، از اظهار شك و ترديد در شناخت واقعيات جهان هستى ، با قيافه اى فيلسوفانه وارد ميدان ميشوند و با گفتن امثال اين جملات : « بلى ، ما هم جهان را نشناختيم » ، « حقيقت شناختنى نيست » آرى\r\n\r\nتا بدانجا رسيد دانش من\r\nكه بدانم همى كه نادانم\r\n\r\n( 1 ) \r\nابو شكور بلخى\r\nبه مغز خود خيانت مىورزند . در گذشته جزوه اى را ديدم كه يك دانشجوى سالهاى ليسانس نوشته و عكس خود را با چهره اى جا افتاده و متفكرانه روى جلد چاپ كرده و اين رباعى معروف ابن سينا را زير عكسش چاپ كرده است :\r\n\r\nدل گر چه در اين باديه بسيار شتافت\r\nيك موى ندانست ولى موى شكافت\r\n\r\n","description":"","footnote":" ( 1 ) بعضى گمان كرده‌اند مضمون بيت فوق از سقراط است و اين اشتباه بزرگى است . آنچه كه ابو المعالى قابوس بن وشمگير ، در پندنامه مىگويد چنين است : « سقراط با آن دانائى مىگويد : اگر من مىدانستم كه پس از من اهل خرد در من عيب نكنند و نگويند كه سقراط دانش جهانرا بيك بار دعوى كرد ، مطلق بگفتم چيزى نمىدانم ، ولى چگونه توانم گفت كه اين دعوى از من بزرگ باشد » ابو شكور بلخى خود را به دانش ستايد كه گويد :\r\n\r\nتا بدانجا رسيد دانش من\r\nكه بدانم همى كه نادانم\r\n\r\n","page_name":" 294 ","page_number":294},
  {"content":"\r\nدر زير آن عكس نوشتم : خوشا به حالت و اگر خودش را مىديدم اين شعر را براى او مىخواندم :\r\n\r\nتو بيخبرى ، بيخبرى كار تو نيست\r\nهر بيخبرى را نرسد بيخبرى\r\n\r\n3 - مرحلهء عالى شناخت عبارتست از قرار گرفتن ذهن آدمى در عاليترين قلهء معرفت كه جهان هستى در مقابل ديدگانش انبساط پيدا مىكند و دهشت و حيرت و نشاط كسى را دارد كه از خانه‌هاى تنگ و تاريك و كوچه‌هاى باريك و سنگلاخ و پرموانع گذشته و سوار كشتى شده و اقيانوسى پهناور و بيكران در ديدگاهش قرار گرفته است . اين همان مرحلهء عالى است كه با مشاهدهء جمال و جلال پرفروغ عالم هستى ، ايمان اطمينان بخش و فعالى را در درون آدمى به وجود مىآورد و حيات او را از تصادف و ابهام و بىهدفى نجات مىدهد .\r\n\r\n7 - علم اجمالى\r\nعلم اجمالى عبارتست از انكشاف واقعيتى نامشخص كه قابل انطباق به بيش از يك فرد يا جزئى از كل مجموعى است ، مانند اين كه مىدانيم يك نفر از افرادى كه دور هم نشسته‌اند ، استاد و بقيه دانشجويان او هستند ، ولى استاد را بطور مشخص نمىشناسيم . هراندازه كه افراد يا اجزاء قابل انطباق بر آن معلوم بيشتر بوده باشد ، احتمال انطباق ضعيفتر مىگردد . البته چون فرض اينست كه ما علم به واقعيتى داريم كه ميان افراد يا اجزاء يك كل است اين علم بدون منتفى شدن بوسيلهء انكشافى ديگر ، و يا بدون دگرگونى اساسى در افراد و اجزائى كه واقعيت معلوم را دگرگون بسازد ، بوجود خود ادامه مىدهد و كثرت و افزايش افراد و اجزاء علم به واقعيت را از بين نمىبرد ، اگر چه مانند روشنائى كه هر اندازه از كانون نور دور تر شويم ضعيفتر مىگردد .\r\n","description":"","footnote":"","page_name":" 295 ","page_number":295},
  {"content":"\r\nامروزه حساب احتمالات در پديدهء شناخت ، با همين علم اجمالى سروكار جدى دارد . اين علم اجمالى در استمرار دائمى پيگيرى از واقعيات و قوانين جارى در عالم هستى ، اساسىترين عامل محرك است . به اين معنى كه ضرورت پيروى اجزاء و روابط دو قلمرو انسان و جهان از قانون ، براى همهء متفكران و حتى مردم متوسط ، يك معلوم اجمالى ارتكازى است كه نمىگذارد انسان در هيچ يك از موقعيتها و در هيچ صحنه اى از صحنه‌هاى طبيعت و انسان ، احتمال تصادف بدهد و رويداد و يا موضوع مورد توجهش را بدون تفسير و توجيه رها كند ، و ارتباط خود را با آن رويداد يا موضوع با تصادف توضيح دهد و خيال خود را راحت كند و همچنين نمىگذارد آدمى چنين گمان كند هر چيزى مىتواند از هرچيزى صادر شود و هر چيزى مىتواند هرچيزى را بوجود بياورد .\r\nبا اين توضيح در بارهء علم اجمالى ، اشتباه آن متفكرانى كه شناختهاى بشرى را فقط انعكاسى از واقعيتهاى خارج از ذهن مىدانند ، روشن مىشود .\r\n\r\n8 - علم تفصيلى\r\nاگر واقعيتى در ذهن آدمى بطور صد در صد كشف شود و آن كشف شده كاملا مشخص و معين بوده باشد ، در اين صورت علم به آن واقعيت علم تفصيلى ناميده مىشود . مانند اين كه شخص استاد را در ميان گروه دانشجويان بشناسيم\r\n\r\nشرايط يك قانون علمى\r\nاز مباحث گذشته روشن شد : وقتى كه مىگوئيم : « قانون علمى » يا « مسئلهء علمى » يا « از ديدگاه علم » ممكن است معانى مختلفى منظور شده باشد . گاهى معنائى كه از علم منظور مىشود ، بقدرى وسيع و عام است كه حتى شامل فرض و تئورى هم مىباشد ، گاه ديگر مقصود از علم معنائى بسيار محدود است كه عبارتست از انكشاف صد در صد واقعيت . حدود متوسطى ما بين\r\n","description":"","footnote":"","page_name":" 296 ","page_number":296},
  {"content":"\r\nدو معناى عمومى و محدود ، با نظر به اختلاف در تفسير علم وجود دارد كه بررسىهاى مشروح در بارهء آنها احتياج به تفصيل دارد . آنچه كه امروزه بعنوان شرايط يك قانون علمى مطرح مىگردد سه شرط است :\r\n\r\nشرط يكم - كليت قانون\r\nموضوع قانون علمى بايد كلى باشد ، مانند هر آب مركب است از دو عنصر اكسيژن و هيدروژن با نسبت معين .\r\nمنشاء كليت يك قضيه بر دو قسم است :\r\n\r\nقسم يكم - استقراء\r\nو تجربهء همهء انواع يا افراد يك موضوع مانند همهء انواع جانداران يا همهء افراد يك نوع جاندار كه بطور كلى موضوع قضيهء علمى قرار مىگيرد ، مانند اين كه همهء انواع حيوانات توليد مثل ميكنند . البته مشاهدهء مستقيم اغلب انواع يك موضوع ( مثلا حيوان ) مخصوصاً با گسترش وسيع علوم حيوان شناسى در دوران ما ، در روى زمين ، امكانپذير است ، و با اين حال مىتوان با يك مسامحهء جزئى ادعاى كليت نموده و قضيه را بعنوان يك قضيهء علمى مطرح كرد . ولى بايد در نظر گرفت كه همين مسامحه جزئى بايستى مورد توجه و تذكر قرار بگيرد ، تا بررسىكنندگان به اشتباه نيفتند . استقراء و تجربه در همهء افراد يك موضوع نه امكانپذير است و نه مورد احتياج . ما با شناخت يك موضوع از نظر عناصر اصيل آن مىتوانيم در بارهء افراد آن موضوع ، قضيه كلى صادر كنيم ، وقتى كه ما هويت آب را با همهء عناصر اصيل آن شناختيم ، مىتوانيم آن را موضوع يك قضيهء علمى معرفى كرده بگوئيم : همهء افراد و مصاديق آب چنين و چنان است بجز مشخصات موضعى مانند املاح گوناگون كه در آبهاى روى زمين بطور متفاوت وجود دارد . خلاصه براى تشكيل يك قضيهء علمى كه از كليت و شمول بر افراد يك موضوع برخوردار بوده باشد ، كافى است كه هويت آن موضوع را بطور صحيح بشناسيم . در صورتى كه براى بيان يك قضيهء\r\n","description":"","footnote":"","page_name":" 297 ","page_number":297},
  {"content":"\r\nعلمى در بارهء انواع يك جنس ، شناخت هويت آن جنس كافى نيست ، بلكه بايد هر نوعى را با همهء مختصات آن ، مورد تحقيق قرار بدهيم . مثلا ما نمىتوانيم با شناخت جنس كلى حيوان بعنوان اين كه موجودى داراى احساس است و توليد مثل مىكند ، در بارهء همهء هويت نوعى از حيوان كه مثلا اسب است ، شناخت كلى داشته باشيم .\r\n\r\nقسم دوم - انشائى تجريدى\r\nكليت ناشى از انشاء تجريدى عبارتست از فعاليت مغزى براى ايجاد هويتى كه هيچ نيازى به مشاهدهء موارد و مصاديق آن هويت ندارد ، مانند اعداد و اعمال رياضى و اشكال هندسى و احكام آنها . اگر چه انشاء تجريدى در ذهنهاى ابتدائى احتياج به مشاهدات عينى دارد : به اين معنى كه براى انشاء عدد 2 نخست مشاهدهء دو سنگ يا دو انسان يا دو درخت لازم است و همچنين براى انشاء تجريدى دايره نخست مشاهدهء يك ظرف دايره اى يا يك حوض دائره اى مورد نياز است ، ولى پس از طى مراحل ابتدائى ، در انشاء هويتهاى مزبور نيازى به مشاهدات عينى وجود ندارد . به همين جهت است كه كليت آنها با فعاليت انشائى مغز حاصل مىگردد .\r\nحكم به اين كه 8 4 - 4 در مغزهاى رشد يافتهء معمولى نه تنها نيازى به استقراء همهء موارد فرمول مزبور ندارد بلكه حتى احتياج بديدن يك مورد هم ندارد .\r\nلذا اگر چنين فرض كنيم كه رشد يك مغز بدون احتياج به طى مراحل اوليهء مشاهدات ، امكانپذير باشد ، بدون ترديد اعمال رياضى و هندسى را انجام خواهد داد بدون احتياج به تماس يا واقعيتهاى عينى . باضافهء اين كه مغز آدمى در موقع اشتغال به فعاليتهاى رياضى ، كمترين توجهى به نمودها و پديده‌هاى عينى كه منشاء انتزاع واحدهاى آن فعاليتها مىباشد ، ندارد .\r\n\r\nتعميم ديدگاه علمى\r\nشرط كليت قضيه تنها براى صحت يك قانون علمى است ، به اين معنى\r\n","description":"","footnote":"","page_name":" 298 ","page_number":298},
  {"content":"\r\nكه فقط قانون علمى است كه احتياج به كليت دارد ، نه هر مسئله و ديدگاه علمى ما مىتوانيم قرار گرفتن ذهن را در برابر يك موضوع در جريان علمى بدين ترتيب توضيح بدهيم .\r\n1 - آمادگى ذهن به دريافت موضوع به انگيزگى عواملى كه در مبحث يكم توضيح داده‌ايم . براى اين آمادگى بايستى شرايط ضرورى ذهن و موانعى را كه ممكن است از برقرار گشتن ارتباط ميان ذهن و موضوع جلوگيرى كند ، در نظر گرفت . بعنوان مثال : اگر ذهن يك بررسى كننده ، موضوعى را كه مىخواهد مورد شناخت علمى قرار بدهد ، قابل وصول علمى نمىداند ، اين طرز تلقى در بارهء موضوع ، مانعى است ذهنى كه سطح ذهن بررسى كننده را اشغال نموده است و چاره اى جز اين وجود ندارد كه نخست اين مانع بايد بر طرف شود . چنان كه براى بوجود آمدن اشتياق و ارادهء دريافت علمى موضوع ، بطور قطع انگيزهء منطقى ضرورت دارد و بدون آن انگيزه ارتباط ميان ذهن و موضوع سطحى بوده ، محصولى جز خيال و پندار و بازيگريهاى بىاساس ذهن نتيجه نخواهد داد .\r\n2 - در استمرار لحظات ارتباط ، همواره نوعى فعاليت ذهنى ضمنى صورت مىگيرد كه ممكن است بررسىكننده به هيچ وجه متوجه آن فعاليت نباشد .\r\nاين فعاليت را مىتوانيم قضيه سازى اصطلاح نمائيم - مثلا در امتداد ارتباط براى بررسى در بارهء يك جاندار با ده‌ها پديده و حركات و روابط روبرو مىشويم كه هريك از آنها در مجراى اصول و قوانينى معين بجريان مىفتند .\r\nمانند اين كه منظور ما از تحقيق جاندارى كه مورد بررسى ما است ، فقط از نظر بازتاب عضوى آن در برابر حرارت است ، در مسير بدست آوردن اين منظور سرعت و كندى حركات حيوان را مىبينيم ، باضافهء اين كه حركت سريع را از حركت كند تشخيص مىدهيم ، ضمناً علت آن دو نوع حركت را هم درك مىكنيم ، اگر چه هدف اصلى ما نه تشخيص نوع حركت است و نه درك علت\r\n","description":"","footnote":"","page_name":" 299 ","page_number":299},
  {"content":"\r\nآن . ولى چه آگاهانه و چه نا آگاه ، دو قسم قضيه سازى در ذهن ما بجريان مىفتد : يكى اين كه اين حركت سريعتر از آن حركت است ، آن ديگرى كندتر از اين حركت است . دوم اين كه علت حركت سريع شدت تأثير عامل گريز است كه حيوان را وادار به حركت سريعتر مىنمايد .\r\n3 - بهره بردارى از اين قانون ذهنى كه پديده اى كه بعنوان يك معلول در جهان عينى بروز مىكند ، با تكرار علت حتماً همان معلول تكرار مىگردد لذا اين معلول يك پديدهء منحصر به فرد ، در جهان عينى نيست . پس بايد به استقراء و تجربه پرداخت و اين معلول را در شرايط و موقعيتهاى مختلف مورد بررسى قرار داد .\r\n4 - اگر از استقراء و تجربه‌هاى فراگيرندهء همهء موارد ، توانستيم بيك قضيهء عمومى كه در همهء موارد صدق مىكند ، برسيم ، ما قانون كلى آن موارد را بدست آورده‌ايم . ملاحظه مىشود كه كليت از مرحلهء چهارم يعنى از ارتباط علمى با موضوع انتزاع مىشود ، در صورتى كه همهء مراحل ما قبل مرحله چهارم در بوجود آمدن جريان علمى ضرورت داشته است .\r\n5 - هنگامى كه قانون كلى از استقراء و تجربه‌ها بدست آمد ، يك عده پديده‌ها بعنوان شرايط و موانع مفاد قانون نيز مطرح ميشوند .\r\n\r\nشرط دوم - قابل پيشبينى مشروط\r\nبدانجهت كه هر رويدادى در جهان واقعيتها وابسته به شرايط و مقتضيات و عدم موانع است ، بنا بر اين ، قوانين علمى كه مستند به جريان همان رويدادها است ، مشروط مىباشند ، خواه اين شرط در متن قانون تصريح شده باشد ، يا نه . ما مىدانيم كه ماه در موقع فاصلهء زمين ميان خورشيد و ماه ، خسوف مىكند . اين قانون با دو شرط لازم مشروط است : يكى اين كه - هيچ تغييرى\r\n","description":"","footnote":"","page_name":" 300 ","page_number":300},
  {"content":"\r\nدر منظومهء شمسى صورت نگيرد . دوم اين كه زمين ميان خورشيد و ماه فاصله شود . ما مىتوانيم با اين دو شرط خسوف ماه را در يكى از شبهاى آينده پيشبينى كنيم . چنان كه خود فاصله شدن زمين ميان ماه و خورشيد پديده ايست كه با شرايطى معين قابل پيشبينى مىباشد . البته چون اين شرط دوم ، بيان كنندهء انطباق قانون بر واقعيت است ، لذا مخصوص به پيشبينى در آينده نيست ، لذا با در نظر گرفتن هويت قانون با همهء شرايطش مىتوانيم از جريان گذشته و حال حاضر هم اطلاع علمى بدست بياوريم . مثلا مىگوئيم : دلايل نشان مىدهد كه شش ماه پيش از اين زمين ميان ماه و خورشيد به مقدار دو ساعت فاصله بوده است ، لذا اين نتيجهء قطعى را مىگيريم كه شش ماه پيش از اين بطور قطع ماه دو ساعت خسوف داشته است ، همچنين اگر شرط مزبور در اين حال حاضر تحقق پيدا كرده است قطعاً ماه در حال حاضر در حال خسوف است .\r\n\r\nشرط سوم - ابطالپذيرى\r\nمعنى ابطالپذيرى سازگار نبودن قضيهء علمى با همهء پديده‌هاى ممكن مىباشد ، به همين جهت است كه گفته مىشود : هيچ قضيهء علمى در برابر همهء پديده‌هاى جهان بىتفاوت نيست .\r\nبه نظر مىرسد اين شرط سوم را كه محققان در برابر شرط دوم قرار داده و آن دو را دو شرط مستقل معرفى ميكنند ، اشتباه محض است ، زيرا وقتى كه يك قضيه به صورت قانون كلى مطرح مىگردد ، يك حقيقت مجرد و بسيط نيست ، بلكه هم موضوع قانون قابل تحليل به اجزاء است و هم محمول آن و هم رابطه اى كه ميان موضوع و محمول برقرار مىشود ، مشروط به شرايط و عدم موانع مىباشد . اين اجزاء و قيود و شرايط كه در تحقق قانون دخالت مىورزند ، چنان كه با تحقق همهء آنها در يك موقعيت مىتوان به تحقق مفاد قانون ، آگاهى علمى پيدا كرد ، همچنان مىتوان با فقدان حد اقل آن\r\n","description":"","footnote":"","page_name":" 301 ","page_number":301},
  {"content":"\r\nاجزاء و قيود و شرايط ، عدم تحقق مفاد قانون را قطعى دانست . بعنوان مثال اين قانون را در نظر مىگيريم : « هر انسان خردمند براى جامعهء خود مفيد است » موضوع اين قانون تحليل مىشود به : 1 - انسان 2 - رشد عقلانى و وجدانى وى تا حد خردمندى 3 - آمادگى او براى بهره بردارى از خردمندى خود در جامعه . محمول اين قانون تحليل مىشود به : 1 - وجود جامعه اى كه پذيرندهء فعاليتهاى خردمندانه بوده باشد . 2 - انواعى از مفيديت وجود دارد كه خردمند مناسبترين آنها را براى جامعه تعقيب و عملى مىسازد . 3 - اختلالات اجتماعى مانع پذيرش مفيديت خردمند مىباشد . مسلم است كه براى تحقق عينى مفيد بودن خردمند در جامعهء خود ، شرايط پنج گانه و نبودن مانع ضرورت دارد . در نتيجه ما مىتوانيم تحقق مفيديت را بعنوان يك پديدهء قانونى با شرايط مزبوره پيشبينى كنيم . و هم اين حقيقت را بپذيريم كه با فقدان يكى از آنها مفيديت بعنوان يك پديدهء قانونى باطل و قابل تحقق نمىباشد . زيرا فرض اينست كه هر موجودى انسان نيست و هر انسانى خردمند نيست و براى خردمند شدن فعاليت عقلانى و وجدانى ضرورت دارد . اگر همهء امور مزبوره موجود باشد ، ولى شخص خردمند به جهت عوارض درونى يا برونى نتواند آمادهء فعاليت خردمندانه در جامعه خود بوده باشد ، قانون مزبور فاقد شرط خواهد بود .\r\n\r\nشرط چهارم - قابل تكرار و تعدد\r\nاگر موضوع بررسى ما يك واقعيت غير قابل تكرار و تعدد بوده باشد ، قابل بررسى از ديدگاه علمى نيست .\r\nبعنوان مثال : يك اثر هنرى را فرض كنيم كه با نظر به انگيزهء بوجود آورندهء آن و هويت و نمودهايى كه دارد هرگز و در هيچ زمان و شرايطى قابل\r\n","description":"","footnote":"","page_name":" 302 ","page_number":302},
  {"content":"\r\nتكرار نباشد ، قابل بررسى علمى نخواهد بود ، زيرا اين اثر يك جزئى حقيقى و مشخصى است كه نمىتواند منشاء انتزاع قانون كلى و يا موردى براى تطبيق قانون كلى بوده باشد . در نتيجه بررسى مجموع جهان هستى كه يك واحد متشكل است و حد اقل براى ما قابل تكرار و تعدد نمىباشد ، خارج از ديدگاه علمى است . همچنين بررسى در ذات و ماهيت خدا ( نه اصل وجود او ) كه نه قابل تعدد است و نه قابل تكرار ، موضوعى فوق علم است ، دليل اين شرط عبارتست از اين كه در صورت وحدت حقيقى موضوع ، هيچ جريان تغيير - دهنده اى در آن بوجود نمىآيد كه بازتاب موضوع مفروض در برابر آن تغييرات معلول علتى باشد كه گفته شود : آن علت بطور كلى داراى چنان معلولى است و مىتواند در مصاديق موضوع مفروض ، معلول يا اثر و مختص را بوجود بياورد . اين شرط را باضافهء توضيح و استدلالى كه بيان كرديم ، براى يك قضيهء علمى مطرح كرده‌اند . يك نكتهء مهمى كه در اينجا بايد متذكر شويم ، اينست كه در جهان عينى و ذهنى هيچ پديده و واقعيتى قابل تكرار و تعدد حقيقى نيست ، و هر چه كه تحقق پيدا مىكند ، شخصى و به اصطلاح منطقى جزئى حقيقى است كه تكرار و تعددش امكانپذير نيست .\r\nآنچه كه ما آن را تكرار مىنمائيم جريان مشابه و امثال پديده‌ها و واقعيتها است كه در جهان عينى و ذهنى بوجود مىآيد . در حقيقت اين جريان شبيه به جريان فوتونهاى نور است كه به جهت شباهت آنها در هويت و خاصيت ، نمايش تكرار دارد ، در صورتى كه هيچ يك از فوتونها پس از آنكه تحقق يافت و بجريان افتاد ، نه قابل تكرار است و نه قابل تعدد . بنا بر اين بايد گفت : يكى از شرايط قضيهء علمى آن است كه بازگو كنندهء جريان واحدهائى مشابه و مثل در جهان واقعيتها بوده باشد .\r\n\r\n9 - يقين\r\nكلمهء يقين داراى مفهومى صيقلىتر از قطع و جزم علم است . يقين آن\r\n","description":"","footnote":"","page_name":" 303 ","page_number":303},
  {"content":"\r\nعلم به واقع است كه واقعيت را مانند مشاهدهء عينى موضوع در اختيار آدمى قرار مىدهد ، بطورى كه يقين كننده بطور مستقيم و كاملا روشن و بدون هيچ تزلزل احتمالى حتى با عوض شدن موضعگيرى ، موضوع را مىبيند . تأثير يقين در بارهء يك موضوع بيش از تأثير قطع و جزم و علم است . به همين جهت است كه اگر براى انسان خلاف اين پديده‌هاى ذهنى كشف شود ، موجب آن تأثر شديد نمىشود كه در موقع انكشاف خلاف يقين ، زيرا اگر چه احتمال خلاف در قطع و جزم و علم وجود ندارد ، ولى انسانهاى معمولى با مشاهدهء كشف خلافهائى كه در سه پديدهء ذهنى مزبور در خود و ديگران نموده‌اند ، شگفتى و تأثر عميق در هنگام خلاف واقع بودن آنها ، سطوح روانشان را فرا نمىگيرد ، در صورتى كه در موقع آشكار شدن خلاف آنچه كه به آن يقين كرده‌اند ، شگفتى و تأثر عميقى در سطوح روانى آنان بوجود مىآيد . اين يقين در مباحث معرفت از ديدگاه اسلام به سه مرحله تقسيم شده است : مرحلهء يكم - علم اليقين - جنبهء آيينه اى يقين است كه در كمال صافى و صيقلى واقعيت را نشان مىدهد .\r\nمرحلهء دوم - حق اليقين ، آن حالت انكشاف موضوع است كه همهء سطوح روانى را بر خود متوجه ساخته يا آنها را اشغال نموده است .\r\nبه اضافهء اين كه در اين مرحله موضوع مورد يقين مانند كانون نور است كه بر خواص و روابط موجود در پيرامون آن موضوع نيز روشنائى مىاندازد .\r\nمرحلهء سوم - عبارتست از عين اليقين ، در اين مرحله مانند اينست كه موضوع مورد يقين جزئى از من انسانى گشته است . شايد منظور مولانا از انديشه در دو بيت زير همين مرحله از يقين باشد ،\r\n\r\nاى برادر تو همى انديشه اى\r\nما بقى خود استخوان و ريشه اى\r\nگر بود انديشه ات گل ، گلشنى\r\nو ربود خارى تو هيمهء گلخنى\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n10 - علم حصولى\r\nانعكاسى كه از واقعيت پس از ارتباط ميان دو قطب ذهنى و عينى ، در ذهن بوجود ميايد ، علم حصولى ناميده مىشود . مانند انعكاس صورت انسانى و ديگر پديده‌ها و روابط و هر گونه واقعيات در ذهن . و بعبارت كلىتر علم بهر واقعيتى جز ذات خود انسان كه با كلماتى امثال « من » « خود » تعبير مىشود ، علم حصولى ناميده شده است . مباحثى كه معمولا در بارهء شناختهاى علمى مطرح مىگردد ، اين نوع از علم است .\r\n\r\n11 - علم حضورى\r\nاين نوع از علم كه خود هشيارى ناميده شده است ، عبارتست از علم انسان به ذات خود ، يا علم انسان به « من » ، « خود » . آيا اين علم در ديگر جانداران نيز وجود دارد يا نه مورد ترديد است ، زيرا اين يك پديدهء غير فيزيكى است و قابل مشاهدهء عينى نيست . و ما بدرستى نمىدانيم در درون ديگر جانداران چه مىگذرد و هر چه كه در بارهء مسائل روانى حيوانات مطرح مىكنيم ، يا مستند به خواص و آثار و حركات عينى آنها است و يا محصولى از مقايسهء حيات خود با حيات جانداران مىباشد . براى علم حضورى دو نوع اساسى ذكر شده است : نوع يكم - علم حضورى ذاتى كه عبارتست از علم به ذات يا « من » ، و چنان كه از خود اين اصطلاح برمىآيد ، معلوم ما در اين پديده خود ذات يا من است .\r\nنوع دوم - علم حضورى نمود ذاتى ، كه عبارتست از علم به نمودهاى درونى مانند لذايذ و آلام و اراده و تصميم و انديشه و تخيل و تجسيم و تداعى معانى و احساسات هنرى و غير ذلك .\r\n","description":"","footnote":"","page_name":" 305 ","page_number":305},
  {"content":"\r\n\r\n12 - مراحل علم حضورى\r\nعلم حضورى با نظر به اختلاف در چگونگى آن ، تقسيم به مراحلى مىشود كه ما عمدهء آنها را متذكر مىشويم :\r\n\r\nمرحلهء يكم - معلوم ذاتى مبهم است\r\nكه تنها به برنهاده شدن ذات در برابر جز ذات قناعت مىكند .\r\nاين مرحله از علم حضورى يك آگاهى خام است كه براى اشخاص تازه وارد به درون دست مىدهد . توضيح اين كه آنچه كه مغزهاى ابتدائى از « من » مىفهمند ، عبارتست از مجموع اجزاى مادى قابل مشاهده ، مانند دست و پا و چشم و گوش و زبان و لب و غير ذلك . وقتى كه مىگويند « من گفتم » اگر بپرسيد كه مقصودتان از « من » چيست نخست چند لحظه توقف مىكند و سپس در حالى كه مجموع اجزاى مادى خود را در ذهنش منعكس مىكند ، پاسخ شما را مىدهد كه اين مجموع اجزاء را كه دارا هستم ، بشما آن سخن را گفته است . اگر مغز آدمى مقدارى رشد يافته تر باشد ، مجموع اجزاى بيرونى و فعاليتها و نمودهاى درونى خود را منظور نموده آن را ذات يا « من » مىنامد و اطلاعى از مرحلهء عالىتر ندارد و نمىداند كه :\r\n\r\nمجموع اجزاء درونى و برونى « من » نيست\r\nاينان يك مقايسهء ابتدائى نموده مىگويند : يك عدد سيب غير از اجزاء درونى و برونيش چيز ديگرى ندارد كه « من » سيب ناميده شود ، وقتى كه مىگوئيم : رنگ سيب ، بوى سيب ، شكل سيب ، معنايش آن نيست كه سيب چيزى است و اين امور وابسته به آن چيز مستقل است . سيب يعنى همهء اجزاء و نمودهاى تشكيل دهندهء آن . از اين مثال نتيجه مىگيرند كه ما داراى يك « من » مستقل در برابر مجموع اجزاء برونى و درونى نيستيم . وقتى مىگوئيم : دست من ، يعنى جزئى متشكل با ديگر اجزاء كه مجموعاً من ناميده مىشود . اين يك\r\n","description":"","footnote":"","page_name":" 306 ","page_number":306},
  {"content":"\r\nمقايسهء نابجائى است كه برخى از مكتبهاى روانشناسى امروزى براى تفسير « من » انجام مىدهند . دليل بطلان مقايسهء مزبور اينست كه : اولا - درون سيب داراى يك جزء يا يك فعاليت آگاهانه اى نيست كه مديريت مجموع اجزاء سيب را به عهده بگيرد ، در صورتى كه انسان در درون خود داراى عامل مديريت آگاهانه است كه انكار آن . جز نيهيليستى چيز ديگرى نيست .\r\nثانياً - ما مىتوانيم مجموع اجزاء برونى و مادى را براى بررسى مطرح نمائيم ، اين بررسى كننده بدون ترديد يك جزء مادى از مجموع اجزاى ما نيست زيرا دست نمىتواند در بارهء چشم و رابطه آن با مغز و ديگر اجزاى بدن بررسى نمايد . ممكن است گفته شود : اين بررسى كننده يكى از فعاليتهاى مغزى ما است ، مانند انديشه و تعقل . اين مطلب درست است ، ولى در آن هنگام كه اجزاء و فعاليتهاى درونى خود را براى بررسى مطرح مىكنيم ، اين بررسى كننده چيست اگر گفته شود . يكى از فعاليتهاى مغزى ما است . اين پاسخ صحيح نيست ، زيرا فرض اينست كه ما همهء اجزاء و فعاليتهاى درونى خود را مطرح كرده‌ايم و هر گونه فعاليتهاى مغزى تحت بررسى و مقايسه قرار گرفته است ، لذا هيچ يك از آنها نمىتواند بعنوان بررسى كننده و داور از موقعيت خود كه شبيه به شخص مورد محاكمه است ، كنار رفته و موقعيت دادستانى برخود بگيرد . باز ممكن است گفته شود : يكى از فعاليتهاى بسيار ظريف و رشد يافتهء مغزى است كه با نظر به اصول و قوانين اندوخته شده ، اين كار بررسى و داورى را به عهده مىگيرد . اين احتمال هم صحيح نيست ، زيرا ما مىتوانيم شاهد يك بررسى و داورى بالاترى در درون خود باشيم كه هرگز احتمال مزبور نمىتواند آن را توجيه نمايد و آن بررسى و داورى بدين شكل است كه همهء موجوديت درونى را يك طرف و آن فعاليت ظريف و رشد يافته را در طرف ديگر قرار داده به بررسى اين مسئله مىپردازيم كه آيا فعاليت ظريف\r\n","description":"","footnote":"","page_name":" 307 ","page_number":307},
  {"content":"\r\nو رشد يافته در بررسى و قضاوت خود ، كار صحيحى انجام داده است ، يا بخطا رفته است اين بررسى كننده و داور چيست ما حتى مىتوانيم اين عمل بسيار دقيق و ظريف بررسى و داورى را تا بىنهايت ادامه بدهيم ، يعنى بار ديگر مىتوانيم عامل بررسى و داورى دوم را كه كار بررسى و داورى نخستين را انجام داده بود ، مورد بررسى و داورى قرار بدهيم . . . اين جريان تا رسيدن بيك عامل نهائى كه عبارتست از « من » ناب و غير مخلوط به ديگر نمودها و فعاليتهاى درونى ادامه پيدا مىكند .\r\nگفتيم كه در مرحلهء يكم از علم حضورى ، معلوم ما ذات مبهم است ، يعنى ذاتى است كه در برابر جهان عينى و اجزاى مادى خود برنهاده شده و مورد آگاهى ما قرار مىگيرد . اين ابهام از آنجا ناشى مىشود كه دست برداشتن از نمودها و پديده‌هاى جهان عينى و قالبگيريهاى رسمى در بارهء آن واقعيات كه در ذهن ما امرى است كاملا طبيعى ، بسيار بسيار دشوار است ، يعنى هر چيزى كه براى ما مطرح مىشود ، با مقياسات كمى و اشكال كيفى و خصوصيات نمودى مطرح مىگردد . در صورتى كه ما با ورود به آستانهء « من » با هيچ يك امور مزبور روبرو نمىگرديم ، با اين كه با كمال روشنى دريافت مىكنيم كه انديشه غير از من است ، لذتى كه مىبريم غير از من است ، تجسيمى كه در بارهء يك واقعيت در درون ما بوجود آمده است ، غير از من است . پس اين من چيست ما در برابر اين سؤال اگر به جستجوى خود ادامه بدهيم و نتوانيم از آن قالب - گيريها كه در ارتباط با جهان عينى وسيلهء فعاليتهاى ذهنى ما است ، دست برداريم ، با يك حقيقت يا مفهومى مبهم مواجه مىشويم و جريان جستجو را خاتمه مىدهيم . و اغلب تلفات ما در بارهء خودشناسى يا منشناسى در همين مرحلهء يكم است ، كه گاهى هم به انكار و نفى « ذات » يا « من » ميانجامد اين انكار و نفى كه موجب يك رضايت خاطر سطحى و زودگذر است ، اشكالات زيادى را بوجود مىآورد كه در صندوق جملاتى از قبيل « آينده‌ها اين مسائل\r\n","description":"","footnote":"","page_name":" 308 ","page_number":308},
  {"content":"\r\nرا خواهند فهميد « يا » علم در آينده كشف خواهد كرد « يا » اين كيفيات مخصوص مغزى و روانى است ، بايگانى ميشوند .\r\n\r\nمرحلهء دوم - عبارتست از دريافت ذات « من »\r\nبعنوان يك حقيقت اداره كنندهء حيات آدمى در پهنهء طبيعت و روابط متنوع . اين يك دريافت روشنى است كه مىتواند حيات دريافتكننده را از نوسانات در تصادفات و حركات و سكنات و هدفگيرىهاى بىپايه نجات بدهد ، به همين جهت است كه تلاش و كوشش براى دريافت اصول و قوانين زندگى در همهء ابعادش براى تقويت شخصيت ، يا به انگيزگى خود شخصيت كه از عنوان مديريت برخوردار است ، در حد اعلاى ضرورت مىباشد . از اين مرحله به بعد استعدادهاى متنوع « من » شروع به كار ميكنند و قيافه‌هاى گوناگون خود را نشان مىدهند . مهمترين استعدادى كه « من » نشان مىدهد ، استقلالى است كه در برابر جهان جز من از خود بروز مىدهد بنا بر اين .\r\n\r\nمرحلهء سوم - عبارتست از بروز استقلال « من » در برابر « جز من »\r\nبه نظر مىرسد كه بدون بروز اين استعداد در بين هيچ فردى از انسان هر چند كه از نيروها و فعاليتهاى فراوان درونى برخوردار باشد ، كارى از پيش نخواهد برد . خواص اين مرحله مهم عبارتند از : 1 - پيروزى آدمى در « حيات معقول » اين پيروزى از آن هنگام شروع مىشود كه خود را در برابر « جز خود » بر مىنهد و در تنظيم رابطهء تأثير و تأثر از « جز من » گام برميدارد .\r\n2 - اينست مرحلهء ادعاى منطقى « من هستم » آن انسانهائى كه به اين مرحله نرسيده‌اند ، هراندازه هم كه جملهء « من هستم » را زيبا و حماسى و جدى ابراز بدارند ، خود را فريب مىدهند و دروغ مىگويند و بجاى « محيط هست » . « اجتماع هست » ، « مقام هست » ، « پول هست » « معشوق هست » « تمايلاتم هست » « تاريخ هست » ، من هستم را ابراز مىدارند و يا اين\r\n","description":"","footnote":"","page_name":" 309 ","page_number":309},
  {"content":"\r\n« من هستم » روپوشى روى متلاشى شدن در چنگال آن « هستها » مىگذارند .\r\nبه نظر مىرسد براى متلاشى شدن در چنگال طبيعت و قدرتهاى زورگويانه ، اقوياى از انسان بى خبر ، ابزار و آلاتى مناسبتر و دسترستر و مجانىتر از اين ادعاكنندگان « من هستم » قابل تصور نيست .\r\n3 - در اين مرحلهء سوم است كه آدمى مىتواند بجاى آنكه لوحه اى زير دست نقاش عوامل طبيعى و نوع انسانى گردد ، خود نقاش زبردستى باشد كه نقش مشيت الهى را روى طبيعت و انسانها ترسيم نمايد .\r\n4 - نيز در اين مرحلهء سوم كه مرحلهء احساس استقلال من است ، اين امتياز وجود دارد كه آدمى مىتواند مرز بسيار شفاف من و جهان هستى را درك كند ، يعنى در عين حال كه خود را در اين سوى مرز مىبيند و جهان هستى را در آن سوى مرز ، ولى چون اين مرز خيلى شفاف است گويى با درك من ، مرز ميان خود و جهان هستى را نيز درك مىكند و بالعكس با درك جهان هستى من و آن مرز را نيز در مىيابد ، اين درك و دريافت از هر دو سوى مرز شفاف كه آن سوى ديگر را نشان مىدهد ، بزرگترين مختص مرحلهء سوم است .\r\n5 - شايستگى اظهار نظر در جهان بينى ، آن متفكرى كه بدون رسيدن به اين مرحلهء استقلال من و يا بدون پذيرش چنين مرحله اى تكاملى از من ، به اظهار نظر در جهانبينى بپردازد ، نه خود او مىفهمد كه چه واقعيتى را درك كرده است و نه مىتواند چيزى از جهانبينى براى ديگران تفهيم نمايد . اين همان ماهى است كه با كمال ناتوانى از سربلند كردن از اقيانوس كه جزئى ناچيز از آنست ، با كمال خونسردى و دلخوشى مىخواهد اقيانوس را حتى به آنان كه به جهت تكامل به خود اقيانوس مشرف شده‌اند ، بفهماند 6 - يكى از اساسىترين و با ارزشترين خواص اين مرحله ، وصول به مقام والاى اختيار است . وصول به مقام والاى اختيار يعنى چه تعريف اختيار چنين است : « نظارت و سلطهء شخصيت [ يا من ، ذات ، خود حقيقى 
  ] برد و\r\n","description":"","footnote":"","page_name":" 310 ","page_number":310},
  {"content":"\r\nقطب مثبت و منفى كار « بنا بر اين تا شخصيت استقلال ذاتى خود را در نيافته باشد از سلطه و اعمال آن در جريان كار ناتوان مىباشد .\r\nو بدون اين نظارت و سلطه هرگونه احساس اختيار نوعى احساس فريبنده است كه فقط به درد صيقلى كردن حلقه‌هاى زنجيرى عوامل جبر مىخورد . بدون وصول شخصيت به مرحلهء استقلال ، سرنوشت همهء كارهاى فكرى و عضلانى ما در دست تمايلات بىاساس است كه به جهت ضعف شخصيت ، ما را مىگردانند .\r\nاين اختيار نيست ، پالان است كه با كمترين سنگينى در يكى از دو طرف ، پالان به همان طرف متمايل مىشود :\r\n\r\nاشترى ام لاغر و هم پشت ريش\r\nز اختيار همچو پالان شكل خويش\r\nاين كژاوه گه شود اين سو كشان\r\nآن كژاوه گه شود آن سو گران\r\nبفكن از من حمل ناهموار را\r\nتا ببينم روضهء انوار را\r\n\r\nمولوى\r\nعلم حضورى كه معلومش اين من است ، با آن علم ابتدائى و خام كه معلومش دست من ، پاى من ، چشم من ، گوش من ، آن اندازه متفاوتست كه خود عضو مادى با « من » اشخاصى كه نمىتوانند از آن علم حضورى كه توصيفش كرديم برخوردار شوند ، به خود رحم كنند و مقدارى در آشتىدادن خود با ذات خود ، بكوشند .\r\n7 - دقت كنيد اگر ديديد وصول من را به اين مرحله نمىپذيريد و يا اصلا براى شما نا مفهوم است از اثبات و نفى واقعيتهاى عالى انسانى بر كنار شويد ، شما چطور مىتوانيد بدون احساس برين من در بارهء عدالت فكر كنيد ، مگر دريافت عدالت را مىتوان در درون يك انسان كه به جهت سلب حق استقلال از شخصيت ، ظلم را در بدترين قيافه اش مرتكب شده است ، سراغ گرفت\r\n\r\n13 - علم انفعالى\r\nبراى علم انفعالى دو معنى را مىتوان در نظر گرفت :\r\n","description":"","footnote":"","page_name":" 311 ","page_number":311},
  {"content":"\r\nمعناى يكم - همان تأثر و بازتاب انعكاسى از واقعيات و فعاليتهاى ذهنى وابسته به عوامل و انگيزه‌هاى خارج از ذات .\r\nمعناى دوم - هر گونه علم وابسته است اگر چه از ذات انسانى بجوشد ، زيرا علمى كه از ذات آدمى مىجوشد ، اگر چه نوعى استقلال از خود نشان مىدهد و ما فوق انفعال از عوامل و انگيزه‌ها به نظر مىرسد ، با اين حال چون ذات وابسته به خدا است ، لذا نمىتواند آن استقلال را داشته باشد كه به كلى ما فوق پذيرش و انفعال بوده باشد ، رشديافتگان كاروانيان مسير شناخت ، اين وابستگى را هم در جوشش معرفت و هم در پايان مراحل آن ، به خوبى در مىيابند . دقت فرمائيد :\r\n\r\nخاتم ملك سليمانست علم\r\nجمله عالم صورت و جانست علم\r\n\r\nمولوى\r\nآيا علم كه جان جهان است ، مىتواند بدون سنخيت وارد جان آدمى شود سنخيت جان آدمى با علم كه جان جهان است ، نمىتواند به چيزى جز شايستگى جان آدمى به گرديدن از مرحلهء يك جاندار به مرحلهء والاى كل جهان موفق و نائل گردد . و اما وابسته بودن آغاز و پايان علم همانست كه باز مولوى در ابيات زير گوشزد مىكند :\r\n\r\nقطرهء علم است اندر جان من\r\nوارهانش از هوى و ز خاك تن\r\nقطرهء دانش كه بخشيدى ز پيش\r\nمتصل گردان بدرياهاى خويش\r\n\r\n\r\n14 - علم فعلى\r\nعلم فعلى عبارتست از آن علم ذاتى كه به هيچ عاملى و انگيزه اى و معلومى وابسته نيست و در عين حال كه فروغ اين علم بر همهء معلومات مىتابد ، تابع آن معلومات نيست ، كم و زياد نمىشود ، هيچ تغيير و دگرگونى نمىپذيرد ، مسبوق\r\n","description":"","footnote":"","page_name":" 312 ","page_number":312},
  {"content":"\r\nبه هيچ جهلى نيست ، از استدلال و استشهاد بىنياز است . اين علم فعلى منحصر بر ذات اقدس الهى است و هيچ موجودى توانائى اين علم را ندارد . بلى ، با نظر به قدرت بسيار بزرگى كه خداوند براى دريافت واقعيات جهان هستى در نهاد انسانها گذاشته و با وصول انسان به مقام خلافت الهى در اين دنيا مىتواند از آن قدرت بهره بردارى نمايد ، لذا مىتوان گفت : مراحلى از علم فعلى كه عبارتست از حضور معلومات از مسير شهود در درون انسان ، براى اين خاكنشين ملكوتى امكانپذير مىباشد .\r\n","description":"","footnote":"","page_name":" 313 ","page_number":313},
  {"content":"\r\nتوجه : تتمهء مباحث مربوط به شناخت از ديدگاه علمى و فلسفى و همچنين شناخت از ديدگاه قرآن در جلد هفتم مطرح مىشود .\r\n","description":"","footnote":"","page_name":" 314 ","page_number":314},
  {"content":"\r\n\r\nفهرست مطالب\r\nبقيهء تفسير عمومى خطبه بيست و هفتم 3\r\nشهادت و شهيدان 3\r\nنگاهى به حقيقت شهادت 3\r\nتعريفات چهارگانه 4\r\nمسأله يكم - دوم 5\r\nمختصات حيات معقول يكم - چهارم 6\r\nشخصيت شهيد و هدف از شهادت - عنصر شخصيت در ارزشيابى شهادت 8\r\nمراحل دوگانهء شهادت - مرحلهء يكم 10\r\nمرحلهء دوم 11\r\nانواع هدفها براى پايان دادن بزندگى 12\r\nبررسى انگيزه‌هاى امام حسين ( ع ) در قيام و شهادت 12\r\nيكم تا هشتم 17 - 13\r\nعشق و شهادت 19\r\nتحليل نوع عشقها 23 - 22\r\nتفسيرى در باره شهادى و شهيدان از ديدگاه قرآن 12\r\nو هو لباس التقوى و درع اللَّه الحصينة و جنته الوثيقة 28\r\nنبرد در راه حيات معقول حافظ تقوى است 27\r\nعوامل اساسى آسيب حيات انسانها ( عامل يكم ) 27\r\nعامل دوم 29\r\nآيات مربوط به فتنه 30\r\nفمن تركه رغبة عنه البسه اللَّه ثوب الذل و شمله البلاء و ديث بالصغار و القمائة و ضرب على قلبه بالاسهاب و اديل الحق منه بتضييع الجهاد و سيم الخسف و منع النصف 31\r\n","description":"","footnote":"","page_name":" 315 ","page_number":315},
  {"content":"\r\nنتايج اعراض از جهاد و عوارض مسامحه در آن - نتيجهء يكم پوشيدن لباس ذلت 31\r\nنتيجه دوم دچار شدن به بلاها و مصيبتها 34\r\nنتيجه سوم دلهره و اضطراب نتيجه چهارم - شكست در برابر حق 35\r\nنتيجه پنجم - ممنوعيت از عدالت و انصاف 36\r\nالاوانى قد دعوتكم الى قتال هؤلاء القوم ليلا و نهارا و سرا و اعلانا 36\r\nشب و روز ، پنهان و آشكار فرياد زدم 37\r\nاغزوهم قبل يغزوكم فو اللَّه ما غزى قوم فى عقر دارهم الا ذلو 37\r\nفتواكلتم و تخاذلتم حتى شنت عليكم الغارات و ملكت عليكم الاوطان 39\r\nاو برخيزد تا من برخيزم او وظيفهء خود را انجام بدهد تا من هم عمل به وظيفه نمايم 39\r\nو هذا اخو غامد و قد وردت خيله الانبار و قد قتل حسان بن حسان البكرى و ازال خيلكم عن مسالحها و لقد بلغنى ان الرجل منهم كان يدخل على المرأة المسلمة و الاخرى المعاهدة فينتزع حجلها و قلبها و قلائدها و رعثها ما تمتنع منه الا بالاسترجاع و الاسترحام ثم انصرفوا وافرين ما نال رجلا منهم كلم و لا اريق له دم ، فلو ان امرا مسلما مات من بعد هذا اسفا ما كان به ملوما بل كان به عندى جديرا 40\r\nاين است معناى وابستگى حيات افراد جامعه به يكديگر 41\r\nحق حيات ، مطلق است و برخوردارى از اين حق مشروط به پذيرش مكتب و ايده اى است 43\r\nفيا عجبا و اللَّه يميت القلب و يجلب الهم من اجتماع هؤلاء القوم على باطلهم و تفرقكم عن حقكم 45\r\nداشتن حق چيزى است و تطبيق موجوديت آدمى با حق ، چيز ديگر 45\r\nتعريف حق و دو قطب اساسى آن 47\r\nيكم - قطب عينى حق 48\r\nدوم - قطب ذاتى حق 48\r\nحق در ما فوق پيروزى و شكست است 50\r\nآيا حق پيروز است يا قدرت 51\r\nنظرهء گروه يكم و دوم 52 - 51\r\nحق هرگز با قدرت جنگ تن به تن ندارد 53\r\nدو ميدان نبرد حق با قدرت يكم ، دوم 54\r\nذكر آياتى در غلبهء حق . آيات گروه يكم ، دوم 56\r\n","description":"","footnote":"","page_name":" 316 ","page_number":316},
  {"content":"\r\nآيات گروه چهارم تا هفتم 57\r\nگروه هشتم 58\r\nتوضيح آيات گروه يكم ، دوم 58\r\nتوضيح آيات گروه سوم ، چهارم ، پنجم 59\r\nتوضيح آيات گروه ششم ، هفتم 60\r\nواقعيت عالم پيرو هواهاى ما نيست 62\r\nتوضيح يكم ، دوم ، سوم 63\r\nتوضيح گروه هشتم آيات 63\r\nنتيجه گيرى از آيات مذكور 64\r\nقدرت يعنى چه 65\r\nنقل عبارت راسل از كتاب قدرت 66\r\nتوضيح عبارات راسل 67\r\nنقل عبارت موسولينى 69\r\nتحليل عبارت موسولينى 72 ، 70\r\nتوضيحى در بارهء بيمارى احساس قدرت مستقل و مطلق 72\r\nقدرت و جريان آن در اسلام 74\r\nآيات در موضوع قدرت 77 - 74\r\nآيا مىتوان براى قدرتپرستان سلطه گرا ثبات كرد كه عشق تسلط بر جانهاى آدميان ، با عشق به سر كشيدن پياله زهر مساوى است 78\r\nنقل گفتار امه سه زر 78\r\nتقسيم جوامع بر سه گروه 79\r\nستمى فوق ستمگرىها ، وقاحتى فوق وقاحتها 80\r\nاگر عمل عينى آتيلاها و نرونها ، تاريخ انسانى را دردناك ثبت مىكند ، فلسفهء ماكياولىها و رنانها تاريخ انسانى را به فاجعه مبدل مىسازد 82\r\nنقل عبارات امه سه زر از رنان 83\r\nتحليل عبارات رنان 87 - 84\r\nپيروزى چه معنا مىدهد 88\r\nانواع پيروزى : يكم ، دوم 89\r\nآيا حمايتكنندگان از تنازع در بقا از عقل و خرد سالم برخوردارند 90\r\nنقل عبارتى از هيتلر 93\r\n","description":"","footnote":"","page_name":" 317 ","page_number":317},
  {"content":"\r\nفلسفهء قدرتمندان در موقع لغزش در سراشيبى سقوط 95\r\nاگر من او را از پاى در نياورم او مرا از پاى در خواهد آورد 96\r\nنقل عباراتى از ( شهريار ) ماكياولى 98\r\nنقل عبارات موسولينى 100\r\nبرخى از معجزه هائى كه اصلحسازان در ميدان تنازع در بقاء به وجود آورده‌اند 103 - 102 - 101\r\nقدرت در اختيار كسانى كه شخصيت انسانى خود را در نبرد با خودخواهى از دست داده‌اند 103\r\nتوضيح مسألهء بالا 108 - 104\r\nقدرت در اختيار كسانى كه شخصيت انسانى آنان در نبرد با خودخواهى پيروز گشته است 108\r\nتوضيح مسألهء بالا 110 - 109\r\nتكامل يا نابود شدن قدرتها كه مايهء حيات انسانها است بدست يكديگر 110\r\nفقبحا لكم و ترحا ، حين صرتم غرضا يرمى : يغار عليكم و لا تغيرون و تغزون و لا تغزون و يعصى اللَّه و ترضون 112\r\nشما سست عنصرها دو معصيت بزرگ مرتكب مىشويد 112\r\nفاذا امرتكم بالسير اليهم فى ايام الحر قلتم هذه حمارة القيظ امهلنا ينسلخ عنا الحر ، و اذا امرتكم بالسير اليهم فى الشتاء قلتم هذه صبارة القر .\r\nامهلنا ينسلخ عنا البرد : كل هذا فرارا من الحر و القر فاذا كنتم من الحر و القر تفرون فانتم و اللَّه من السيف افر 113\r\nاى قدرتمندان متكى به حق تا كى با تلقين ناتوانىها بر خويشتن قدرت واقعى خود را محو و نابود خواهيد ساخت 114\r\nيا اشباه الرجال و لا رجال حلوم الاطفال و عقول ربات الحجال لوددت انى لم اركم و لم اعرفكم معرفة و اللَّه جرت ندما و اعقبت سد ما قاتلكم اللَّه لقد ملأتم قلبى قيحا و شحنتم صدرى غيظا و جرعتمونى نغب التهمام انفاسا 115\r\nرهبر رهبران انسانيت مىنالد و فرياد مىزند 116\r\nبحث احساسات خام و احساسات تصعيد شده 118\r\nزندگى با احساسات خام 119\r\nزندگى با احساسات تصعيد شده 122\r\nنقل عبارات هوگو از بينوايان 126 - 125\r\n","description":"","footnote":"","page_name":" 318 ","page_number":318},
  {"content":"\r\nزندگى با تعقل محض 131\r\nاحساس تصعيد شده ( احساس برين ) عامل واقعى تعيين كنندهء روش عقلانى\r\nبشر در زندگى است 133\r\nقضاياى كلى در باره انسان و واقعيتها : يكم ، دوم ، سوم 134 - 133\r\nو افسدتم على رائى بالعصيان و الخذلان ، حتى لقد قال قريش : ان ابن ابي طالب رجل شجاع و لكن لا علم له بالحرب . للَّه ابوهم و هل احد منهم اشد لها مراسا و اقدم فيها مقاما منى لقد نهضت فيها و ما بلغت العشرين وها انا ذا قد ذرفت على الستين و لكن لا راى لمن يطاع 135\r\nتماشاگران بىخبر از واقعيتها به قضاوت نشسته و در بارهء على به قضاوت پرداخته‌اند 135\r\nعلى بن ابي طالب همواره جنگ را تا نزديكى تاريكى شب به تأخير مىاندازد 137\r\nنيايشى از زبان على ( ع ) در هنگام شروع جنگ 140 - 138\r\nسست عنصرى و بىتفاوتى اكثريت مردم در بارهء حقوق جان خود يكى از عوامل بدبينى و نگرانى عميق به نوع انسانى بوده است 142\r\nمتن خطبه بيست و هشتم 146 - 145\r\nترجمه خطبه بيست و هشتم 147\r\nتفسير عمومى خطبه بيست و هشتم 151\r\nفان الدنيا ادبرت و اذنت بوداع و ان الاخرة قد اقبلت و اشرقت به اطلاع 151\r\nهر لحظه اى از زمان كه از آينده مىرسد و بگذشته مىخزد ، دنيا گامى از ما دور مىشود و به مقدار آن لحظه آدميان را وداع مىگويد 151\r\nنقل عبارات بريانت 154 - 152\r\nالا و ان اليوم المضمار و غذا السباق و السبقة الجنة و الغاية النار 156\r\nزندگى آدمى حركتى است طبيعى كه فقط از آغاز هشيارى به حركت انسانى تحول مىيابد و دنيا براى او ميدان مسابقه مىگردد - مسابقه در خير و كمال 156\r\nآيا مىتوانيم پيش از فرا رسيدن مرگ زندگى را پاك نموده و اين امانت الهى را بدون نقص به پيشگاه خداوندى ببريم آيا مىتوانيم پيش از مشاهدهء نتايج شرمآور پستىها و وقاحتهاى خود چاره اى بينديشيم و جان خود را از گرداب سرنوشت مهلك نجات بدهيم 158\r\nآيات توبه 160\r\nالا و انكم فى ايام امل من ورائه اجل ، فمن عمل فى ايام امله قبل حضور\r\n","description":"","footnote":"","page_name":" 319 ","page_number":319},
  {"content":"\r\nاجله فقد نفعه عمله و لم يضرره اجله و من قصر فى ايام امله قبل حضور\r\nاجله فقد خسر عمله و ضره اجله 163\r\nآرزوهاى ما چونان قشر باريكى از نفت است كه روى آب شعله ور باشد 163\r\nالا فاعملوا فى الرغبة كما تعملون فى الرهبة 164\r\nعمل در روزگار خوشى و عمل در روزگار ناخوشى 164\r\nگرايشهاى دينى معلول ترس و ناتوانى و احساس درماندگى است 164\r\nنقل عباراتى از مصاحبهء برتراندراسل - وايت 176 - 165\r\nيك نگاه دقيق به ترس و رابطهء آن با مذهب 167\r\nاگر ترس باعث مىشود كه . . . . 169\r\nقرآن گرايش به خدا را به انگيزگى ترس و اضطراب توبيخ مىكند 170\r\nبررسى بخش ديگرى از مصاحبهء برتراندراسل وايت 173 - 171\r\nآيات و بحث مربوط به ترس و اضطراب 174 - 173\r\nالاوانى لم ار كالجنة نام طالبها و لا كالنار نام هاربها 175\r\nدر اين درگه شبى بيدار باشيد 175\r\nالا و انه من لا ينفعه الحق يضره الباطل و من لا يستقيم به الهدى يجر به الضلال الى الردى 177\r\nاگر حق براى فرد يا جامعه اى سودى نبخشد ، باطل تباهش خواهد ساخت 177\r\nتفكيك موارد حق و باطل 178\r\nالا و انكم قد امرتم بالظعن و دللتم على الزاد 179\r\nهمهء اجزاء و قوانين عالم هستى فرياد مىزنند : برويد و در اين مسير زاد و توشه اى براى وصول به سرنوشت نهائى همراه داشته باشيد 179\r\nحركت انسان : يكم ، دوم 180 - 179\r\nو ان اخوف ما اخاف عليكم اثنان : اتباع الهوى و طول الامل فتزودوا من الدنيا ما تحرزون به انفسكم غدا 181\r\nهيچ چيزى براى شخصيت كمالجوى آدمى خطرناكتر از پيروى هواى و درازى آرزوها نيست 181\r\nمتن خطبه بيست و نهم 183\r\nترجمه خطبه بيست و نهم 184\r\nتفسير عمومى خطبه بيست و نهم 187\r\nايها الناس المجتمعة أبدانهم ، المختلفة اهوائهم 190\r\n","description":"","footnote":"","page_name":" 320 ","page_number":320},
  {"content":"\r\nپس من با كه سخن بگويم 190\r\nكلامكم يوهى الصم الصلاب و فعلكم يطمع فيكم الاعداء تقولون فى المجالس كيت كيت ، فاذا جاء القتال قلتم حيدى حياد 190\r\nبا حماسه در سخنپردازىها صخره‌هاى سخت را متلاشى مىكنند ولى خود در برابر اراده دشمن متلاشى ميشوند 191\r\nما عزت دعوة من دعاكم و لا استراح قلب من قاساكم 192\r\nنه ارزش دعوت به حق را درك مىكنيد و نه قلبى را كه براى شما مىتپد تشخيص مىدهيد 192\r\nاعاليل باضاليل . و سالتمونى التطويل دفاع ذى الدين المطول لا يمنع الضيم الذليل و لا يدرك الحق الا بالجد 193\r\nاين قدر خود را فريب ندهيد ، دين جان خود را بتأخير نيندازيد حق شوخى ناپذير است 194\r\nاى دار بعد داركم تمنعون و مع اى امام بعدى تقاتلون 195\r\nاز وطن خود دفاع كنيد و رهبرتان را بشناسيد 195\r\nوطن چيست و آيا حب الوطن مطلوب حق است 195\r\nآيا وطندوستى مطلوب مطلق است 198\r\nچون وطن دوستى معلول حب ذات است ، لذا محبت به وطن قابل شدت و ضعف است 199\r\nوطن از ديدگاه قرآن 201\r\nآيات گروه يكم 201\r\nآيات گروه دوم 203\r\nآيات گروه سوم 204\r\nآيا ممكن است كرهء زمين روزى به شكل يك وطن واقعى براى عموم انسانها از هر نژاد و هر مكتب كه بوده باشند در آيد 205\r\nنتيجهء مباحث وطندوستى 206 - 205\r\nپس از من ، با رهبرى كدامين پيشوا پيكار خواهيد كرد 207\r\nالمغرور و اللَّه من غررتموه و من فاز بكم فقد فاز و اللَّه بالسهم الاخيب و من رمى بكم فقد رمى بافوق فاصل 208\r\nشما كه خود را فريب داده‌ايد چه كسى مىتواند از فريبكارى شما نجات پيدا كند 208\r\nاصبحت و اللَّه لا اصدق قرلكم و لا اطمع فى نصركم و لا اوعد العدو بكم 209\r\nسخنانتان از اعتبار افتاده است 209\r\n","description":"","footnote":"","page_name":" 321 ","page_number":321},
  {"content":"\r\nما بالكم ما دوائكم ما طبكم القوم رجال امثالكم 210\r\nآيا مىتوانيد موقعيت خود را توصيف كنيد 210\r\nاقولا به غير علم و غفلة من غير ورع و طمعا فى غير حق 211\r\nگفتار بدون معرفت و علم ، غفلت از ضرورت خوددارى از آلودگيها ، طمع در پيروزى بدون شايستگى ، اين است عوامل تباه كنندهء زندگى 212\r\nدلالت سخن به موضوع : يكم ، دوم 213\r\nبحث شناخت و ابعاد آن 215\r\nآيا شناخت امكانپذير است 217\r\nطرح مباحث از نظر سوفسطائيها : يكم تا پنجم 223 - 217\r\nوسائل و ابزار شناخت 223\r\nحواس طبيعى از ناحيهء عوامل درونى توجيه ميشوند 226\r\nنوع دوم - وسائل و ابزار مصنوعى شناخت 226\r\nدلائل دخالت حواس مادر مسأله شناخت يكم تا سوم 227\r\nنوع سوم - نيروها و استعدادهاى درونى 228\r\nاهميت بررسى و تحقيق در بارهء شناخت 228\r\nشناخت و انواع و ابعاد آن - شناخت قابل مشاهده نيست 230\r\nانواع عامل شناخت 232\r\nيكم - جبر طبيعى حسى و ذهنى براى شناخت ابتدائى 232\r\nدوم - جبر طبيعى حسى و ذهنى براى مراحل عالى شناخت 233\r\nسوم - عامل ادامهء زندگى براى شناخت 234\r\nچهارم - خودخواهى عامل شناخت 235\r\nپنجم - سودجوئى عامل شناخت 236\r\nششم - اشتياق ذاتى عامل شناخت 237\r\nهفتم - اخلاق عامل شناخت 238\r\nهشتم - شناخت با تحريك عشق 240\r\nنهم - اعتقاد عامل شناخت 243\r\nاعتقاد ايستا و اعتقاد پويا در بوجود آمدن شناخت 244\r\nهيچ مسئلهء بديهى وجود ندارد مگر اين كه با مقدارى از قضاياى نظرى احاطه شده است و هيچ مسئلهء نظرى وجود ندارد مگر اين كه در پيرامون آن قضاياى روشنى وجود دارد 245\r\n","description":"","footnote":"","page_name":" 322 ","page_number":322},
  {"content":"\r\nدهم - ايمان عامل شناخت 247\r\nتعريف ايمان 248\r\nانواعى از فعاليتهاى مغزى و روانى 249\r\nبحثى مختصر با منكرين ايمان به عنوان عامل شناخت 252\r\nضرورت تنظيم و تصفيهء حواس براى تصحيح ارتباط ذهن با واقعيات 253\r\nقلمرو درككننده 253\r\nشناخت بديهى و شناخت نظرى 256\r\nمراحل اوليهء شناخت 258\r\nيكم - نخستين مقدمه برقرار شدن ارتباط ابتدائى ميان ذهن و موضوع 259\r\nدوم - اعتناى ابتدائى 260\r\nسوم - توجه 260\r\nچهارم - دو عامل محرك توجه 260\r\nپنجم - اشراف غير مستقيم 261\r\nششم - اشراف مستقيم 263\r\nهفتم - آيا اشراف مستقيم حقيقى بر موضوعات امكانپذير است 267\r\nهشتم - احاطهء بىواسطه 264\r\nنهم - احاطهء با واسطه 265\r\nانواع رابطهء ذهن با موضوع در پديده شناخت 265\r\nيكم - رابطهء احساس مجرد يا بسيط با شناخت 267\r\nدوم - رابطهء احساس مركب با شناخت 268\r\nسوم - رابطهء درك با شناخت 269\r\nچهارم رابطهء شعور با شناخت 270\r\nپنجم رابطهء آگاهى با شناخت 270\r\nششم - رابطهء نيمه آگاهى با شناخت 271\r\nهفتم - رابطهء ناخودآگاهى با شناخت 271\r\nهشتم - تصور منعكس در حال استمرار ارتباط با موضوع 272\r\nنهم - تصور منفصل از ارتباط با موضوع 273\r\nدهم - تصورات مولد در شناخت 274\r\nشرايط اصلى شناخت 275\r\nيكم - شرايط شناخت با نظر به موضوعى كه براى شناخت مطرح گشته است 276\r\n","description":"","footnote":"","page_name":" 323 ","page_number":323},
  {"content":"\r\nدوم - شرايط شناخت با نظر به چگونگى شناختى كه مطلوب است 277\r\nسوم - شرايط موقعيتى كه ذهن در هنگام يا براى حصول آن دارا مىباشد 278\r\nچهارم - شرط فاصلهء منطقى ميان ذهن و موضوعى كه براى شناخت مطرح است 279\r\nانواع ارتباطات شبه كمى ذهن با موضوع در پديده شناخت 280\r\nتعريف شناخت 280\r\nدو بعدى بودن پديدهء شناخت : يكم ، دوم 282\r\nبيان ارتباطات شبه كمى ذهن با موضوع در پديده شناخت 285\r\nيكم - احتمال 285\r\nدوم - ظن 286\r\nسوم - قطع 286\r\nچهارم - قطعهاى منطقى و قطعهاى تلقينى و قطعهاى فصلى 287\r\nپنجم - جزم 288\r\nششم - علم 288\r\nمراتب علم 290\r\nانتقادى از سخن كانت 291\r\nمراحل سه گانهء علم با نظر به شرايط ذهنى 292\r\nهفتم - علم اجمالى 295\r\nهشتم - علم تفصيلى 296\r\nشرايط يك قانون علمى 296\r\nشرط يكم - كليت قانون 297\r\nتعميم ديدگاه علمى 298\r\nشرط دوم - قابل پيشبينى مشروط 300\r\nشرط سوم - ابطالپذيرى 301\r\nشرط چهارم - قابل تكرار و تعدد 302\r\nنهم - يقين 303\r\nمراحل سه گانهء يقين 304\r\nدهم - علم حصولى 305\r\nيازدهم - علم حضورى 305\r\nدوازدهم - مراحل علم حضورى 306\r\nمجموع اجزاء درونى و برونى « من » نيست 306\r\n","description":"","footnote":"","page_name":" 324 ","page_number":324},
  {"content":"\r\nتوضيح مرحلهء يكم علم حضورى 308\r\nتوضيح مراحل دوم و سوم علم حضورى 309\r\nسيزدهم - علم انفعالى 311\r\nچهاردهم - علم فعلى 312\r\n","description":"","footnote":"","page_name":" 325 ","page_number":325},
  {"content":"\r\n\r\nفهرست آيات\r\n7 و لا تحسبن الذين قتلوا فى سبيل اللَّه امواتاً بل احياء عند ربهم يرزقون آل عمران 169\r\n24 فأولئك مع الذين انعم اللَّه عليهم من النبيين و الصديقين و الشهداء و الصالحين نساء 69\r\n24 و جيء بالنبيين و الشهداء و قضى بينهم بالحق و هم لا يظلمون الزمر 69\r\n25 و الذين آمنوا بااللَّه و رسله اولئك هم الصديقون و الشهداء عند ربهم لهم اجرهم و نورهم الحديد 19\r\n25 ليكونوا شهداء على الناس البقرة 143\r\n25 و لا تحسبن الذين قتلوا فى سبيل اللَّه امواتاً بل احياء عند ربهم يرزقون . فرحين بما آتاهم اللَّه من فضله و يستبشرون بالذين لم يلحقوا بهم من خلفهم الا خوف عليهم و لا هم يحزنون . يستبشرون بنعمة من اللَّه و فضل و ان اللَّه لا يضيع اجر المؤمنين . الذين استجابوا للَّه و الرسول من بعد ما اصابهم القرح للذين احسنوا منهم و اتقوا اجر عظيم آل عمران 172 - 169\r\n26 من المؤمنين رجال صدقوا ما عاهدو اللَّه عليه فمنهم من قضى نحبه و منهم من ينتظر و ما بدلوا تبديلا الاحزاب 23\r\n32 و نفخت فيه من روحى الحجر 29\r\n33 ان الذين توفاهم الملائكة ظالمى انفسهم قالوا فيم كنتم قالوا كنا مستضعفين فى الارض قالوا الم تكن ارض اللَّه واسعة فتهاجروا فيها فأولئك مأواهم جهنم و سائت مصيرا النساء 97\r\n34 اذن للذين يقاتلون بانهم ظلموا و ان اللَّه على نصرهم لقدير . الذين اخرجوا من ديارهم به غير حق . . . الحج 40 - 39\r\n","description":"","footnote":"","page_name":" 326 ","page_number":326},
  {"content":"\r\n38 قال رب انى دعوت قومى ليلا و نهاراً فلم يزدهم دعائى الافرارا .\r\nو انى كلما دعوتهم لتغفر لهم جعلوا اصابعهم فى اذانهم و استغشوا ثيابهم و اصروا و استكبروا استكبارا . ثم انى دعوتهم جهارا .\r\nثم انى اعلنت لهم و اسررت لهم اسرارا نوح 9 - 5\r\n56 كتب اللَّه لاغلبن انا و رسلى المجادله 21\r\n56 و اللَّه غالب على امره يوسف 21\r\n56 و يحق اللَّه الحق بكلماته و لو كره المجرمون يونس 82\r\n56 بل نقذف بالحق على الباطل فيدمغه فاذا هو ذاهق الانبياء 18\r\n56 و يمح اللَّه الباطل و يحق الحق بكلماته الشورى 24\r\n56 انزل من السماء ماء فسالت اودية بقدرها فاحتمل السيل زبداً رابياً و مما يوقدون عليه فى النار ابتغاء حلية او متاع زبد مثله كذلك يضرب اللَّه الحق و الباطل فاما الزبد فيذهب جفاء و اما ما ينفع الناس فيمكث فى الارض كذلك يضرب اللَّه الامثال الرعد 17\r\n57 و تواصوا بالحق و تواصوا بالصبر العصر 4\r\n58 و لو اتبع الحق اهوائهم لفسدت السماوات و الارض و من فيهن المؤمنون 71\r\n58 و قل جاء الحق و زهق الباطل ان الباطل كان ذهوقا الاسراء 81\r\n73 كلا ان الانسان ليطغى ان رآه استغنى العلق 6\r\n74 و يا قوم استغفروا ربكم ثم توبوا اليه يرسل السماء عليكم مدرارا و يزدكم قوة الى قوتكم و لا تتولوا مجرمين هود 52\r\n74 و لقد كرمنا بنى آدم و حملناهم فى البر و البحر و رزقناهم من الطيبات و فضلناهم على كثير ممن خلفنا تفضيلا الاسراء 70\r\n75 و اذا انعمنا على الانسان اعرض و نأ بجانبه و اذا مسه الشر يؤسا فاذا مس الانسان ضر دعانا ثم اذا خولناه نعمة منا قال انما اوتيته على علم بل هى فتنة و لكن اكثرهم لا يعلمون الزمر 49\r\n76 اذا جاء نصر اللَّه و الفتح و رايت الناس يدخلون فى دين اللَّه افواجا فسبح به حمد ربك و استغفره انه كان توابا النصر\r\n76 يا ايها النبي قل لازواجك ان كنتن تردن الحياة الدنيا و زينتها فتعالين امتعكن و اسرحكن سراحا جميلا . و ان كنتن تردن اللَّه و رسوله\r\n","description":"","footnote":"","page_name":" 327 ","page_number":327},
  {"content":"\r\nو الدار الاخرة فان اللَّه اعد للمحسنات منكن اجرا عظيما الاحزاب 28 - 27\r\n77 ان السمع و البصر و الفؤاد كل اولئك كان عنه مسئولا الاسراء 36\r\n77 و لا تكونوا كالذين خرجوا من ديارهم بطرا و رئاء الناس الانفال 47\r\n77 و كم اهلكنا من قريه بطرت معيشتها القصص 58\r\n77 انهم كانوا قبل ذلك مترفين الواقعه 45\r\n116 ان الذين قالوا ربنا اللَّه ثم استقاموا الاحقاف 13\r\n117 يثبت اللَّه الذين آمنوا بالقول الثابت فى الحياة الدنيا و فى الاخرة ابراهيم 27\r\n158 سابقوا الى مغفرة من ربكم الحديد 21\r\n158 اولئك يسارعون فى الخيرات و هم لها سابقون المؤمنون 61\r\n160 انه هو التواب الرحيم البقرة 37\r\n160 انك انت التواب الرحيم البقرة 128\r\n160 و انا التواب الرحيم البقرة 163\r\n160 و ان اللَّه تواب حكيم النور 10\r\n161 و هو معكم اينما كنتم الحديد 4\r\n161 انّا للَّه و انّا اليه راجعون البقرة 151\r\n161 و من اصدق من اللَّه قيلا النساء 122\r\n161 و لن يخلف اللَّه وعده الحج 47\r\n169 انه من قتل نفسا به غير نفس او فساد فى الارض فكانما قتل الناس جميعا و من احياها فكانما احيا الناس جميعا المائده 32\r\n173 و ما بكم من نعمة فمن اللَّه ثم اذا مسكم الضر فاليه تجأرون ثم اذا كشف الضر عنكم اذا فريق منكم بربهم يشركون النحل 54 - 53\r\n174 و لو رحمناهم و كشفنا ما بهم من ضر للجوا فى طغيانهم يعمهون المؤمنون 75\r\n174 و اذا مس الناس ضر دعوا ربهم منيبن اليه ثم اذا خوله نعمة منه نسى ما كان يدعوا اليه من قبل و جعل للَّه اندادا ليضل عن سبيله قل تمتع بكفرك قليلا انك من اصحاب النار الزمر 8\r\n201 و اذ اخذنا ميثاقكم لا تسفكون دمائكم و لا تخرجون انفسكم من دياركم البقرة 48\r\n201 لا ينهاكم اللَّه عن الذين لم يقاتلوكم فى الدين و لم يخرجوكم من دياركم ان تبروهم و تقسطوا اليهم ان اللَّه يحب المقسطين الممتحنه 8\r\n","description":"","footnote":"","page_name":" 328 ","page_number":328},
  {"content":"\r\n201 انما ينهاكم اللَّه عن الذين قاتلوكم فى الدين و اخرجوكم من دياركم و ظاهروا على اخراجكم ان تولوهم و من يتولهم فأولئك هم الظالمون الممتحنه 9\r\n202 قالوا و ما لنا الا نقاتل فى سبيل اللَّه و قد اخرجنا من ديارنا البقرة 246\r\n202 فالذين هاجروا و اخرجوا من ديارهم و اوذوا فى سبيلى و قاتلوا و قتلوا لاكفرن عنهم سيئاتهم آل عمران 195\r\n203 انما جزاء الذين يحاربون اللَّه و رسوله و يسعون فى الارض فسادا ان يقتلوا او يصلبوا او تقطع ايديهم و ارجلهم من خلاف او ينفوا من الارض ذلك لهم خزى فى الدنيا و لهم فى الاخرة عذاب عظيم المائده 33\r\n204 ان الذين توفاهم الملائكة ظالمى انفسهم قالوا فيم كنتم قالوا كنا مستضعفين فى الارض قالوا الم تكن ارض اللَّه واسعة فتهاجروا فيها فأولئك مأواهم جهنم و سائت مصيرا النساء 97\r\n204 و ما لكم لا تقاتلون فى سبيل اللَّه و المستضعفين من الرجال و النساء و الولدان الذين يقولون ربنا اخرجنا من هذه القرية الظالم اهلها و اجعل لنا من لدنك وليا و اجعل لنا من لدنك نصيرا النساء 75\r\n","description":"","footnote":"","page_name":" 329 ","page_number":329},
  {"content":"\r\n\r\nفهرست اسامى\r\nآ\r\nآتيلا 98 - 84 - 47\r\nآدگارپش - 252\r\nآدم ( ع ) - 210\r\nآنسلم - 166\r\nآشور بانيپال 98\r\nآناتول فرانس 167\r\nالف\r\nابراهيم بن هلال ثقفى 189 - 187\r\nابراهيم خليل ( ع ) 137\r\nابن ابى الحديد 187\r\nابن ابى سيف 189\r\nابن رشد 200\r\nابن سينا 294 - 220 - 200\r\nابن ملجم مرادى 167 - 166\r\nابو ذر غفارى 169 - 114 - 102 - 44 - 17\r\nابو موسى اشعرى 187 - 184\r\nاريك نيوتون 266\r\nاسكندر مقدونى 98\r\nاصفهانى - شيخ محمد حسين كمپانى 166\r\nاعتصامى - پروين 175\r\nامه سه زر 84 - 83 - 78\r\nاوپارين 131 - 8\r\nاويس قرنى 44\r\nب\r\nبالزاك 20\r\nبرتراندراسل 99 - 70 - 69 - 67 - 66 - 172 - 171 - 169 - 167 - 165 - 164 173\r\nبريانت 154\r\nبلخى - ابو شكور 294\r\nبلوخر 99\r\nبنى طرفى - هاشم 131\r\nبيسمارك 93\r\nپ\r\nپللانژون 264\r\nپيرروسو 289 - 64\r\nت\r\nتولستوى 124\r\nتوماس هابس 170 - 87 - 82\r\nتهامى - ابو الحسن 182\r\nتيمورلنگ 98\r\n","description":"","footnote":"","page_name":" 330 ","page_number":330},
  {"content":"\r\nچ\r\nچنگيز 138 - 120 - 93 - 84 - 47 - 19 172 - 144\r\nح\r\nحافظ - شمس الدين محمد 291 - 20\r\nحبيب بن مسلمه 188\r\nحر بن يزيد رياحى 9\r\nحسان بن ثابت بكرى 40\r\nحسن بن على ( ع ) 10\r\nحسين بن على ( ع ) 13 - 12 - 11 - 10 - 9 - 5\r\nخ\r\nخواجوى كرمانى 251\r\nد\r\nداستايوسكى 124\r\nدكارت 168 - 166\r\nدوك ولينگتون 99\r\nر\r\nرازى - محمد زكريا 200\r\nرنان 87 - 86 - 85 - 84 - 83\r\nروبسپير 172\r\nرونبرگ 84\r\nژ\r\nژان والژان 125\r\nس\r\nسزار بوزژيا 98 - 84\r\nسعدى - شاعر 200 - 41 - 37\r\nسفيان بن عوف غامدى 193 - 42 - 40\r\nسقراط 102 - 98 - 53 - 52 - 45 - 9 294 - 239 - 125\r\nسهروردى - شيخ شهاب الدين يحيى 228\r\nسيد شريف رضى 148\r\nش\r\nشبسترى - شيخ محمود 264 - 176 - 61\r\nشبيبى - محمد جواد 239\r\nشكسپير 124\r\nص\r\nصارمى - ابو طالب 100\r\nصدر المتألهين 229 - 228 - 4 - 3\r\nصفاى اصفهانى 161\r\nض\r\nضحاك بن قيس فهرى - 187 - 184 193 - 189\r\nط\r\nطالقانى - آقا شيخ مرتضى 162\r\nطغرائى 210\r\nع\r\nعاملى - شيخ حر 199 - 169\r\nعبد الرحمن بن مسعده فزارى 189\r\nعبد إله بن مسعود 189\r\nعثمان بن حنيف 116\r\n","description":"","footnote":"","page_name":" 331 ","page_number":331},
  {"content":"\r\nعمار بن ياسر 114\r\nعمارة بن عقبه 189\r\nعمرو بن عاص - 188 - 187 - 184 - 128 207\r\nعمرو بن عبيس مسعود 189\r\nعيسى ( ع ) 213 - 52\r\nف\r\nفردوسى - شاعر 191\r\nفرزدق - شاعر 11\r\nفرعون 52\r\nفروغى - محمد على 291\r\nفرويد 253 - 252\r\nفريد الدين عطار - شاعر 99\r\nق\r\nقابوس بن وشمگير 294\r\nقلاوون 170\r\nقمى - حاج شيخ عباس محدث 199\r\nك\r\nكاندول 105\r\nكانت 292 - 291 - 166\r\nكلارا پتاچى 100\r\nكندياك 228\r\nگ\r\nگيگز 105\r\nل\r\nلائوتسه 218\r\nلنين 172\r\nلوئى شانزدهم 80\r\nم\r\nمارك اورل 239\r\nمالك اشتر 114 - 44\r\nماكياولى 87 - 83 - 82 - 66 - 47 - 17 192 - 138 - 130 - 98 - 94\r\nمتنبى - شاعر 136\r\nمحمد - رسول اللَّه ( ص ) 138 - 76 - 52 192 - 189 - 181\r\nمرزبان - پرويز 266\r\nمستعان - حسين قلى 240 - 125\r\nمسيح كاشانى - شاعر 191\r\nمعاويه 187 - 144 - 143 - 128 - 114 207 - 192 - 189 - 188\r\nمندليف 20\r\nمنتصرى - هوشنگ 69 - 66\r\nموسولينى 99 - 80 - 72 - 71 - 70 - 69 101\r\nمولوى - جلال الدين محمد 13 - 7 78 - 55 - 30 - 29 - 22 - 21 - 19 - 16 - 117 - 115 - 114 - 108 - 80 - 79 162 - 159 - 157 - 155 - 152 - 136 211 - 209 - 191 - 180 - 176 - 166 246 - 243 - 241 - 240 - 220 - 213 312 - 311 - 304 - 273 - 261 - 251\r\nموسى ( ع ) 52\r\nميرفندرسكى 15\r\n","description":"","footnote":"","page_name":" 332 ","page_number":332},
  {"content":"\r\nن\r\nن\r\nناپلئون بناپارت - 144 - 105 - 99 - 74 196\r\nنرون 120 - 93 - 47\r\nنوح ( ع ) 118 - 38 - 37\r\nنيلزبوهر 218\r\nنيوتون 256\r\nو\r\nوايت 171 - 165\r\nويكتور هوگو 127 - 126 - 125 - 124 240 - 200 - 129\r\nويليام شايرر 100\r\nه\r\nهراكليد 219\r\nهربرت اسپنسر 102\r\nهزارخانى - منوچهر 78\r\nهرودت 105\r\nهود ( ع ) 74\r\nهيتلر 101 - 99 - 95 - 94 - 93 - 84 - 66\r\nهيندنبرگ 66\r\n","description":"","footnote":"","page_name":" 333 ","page_number":333},
  {"content":"\r\n\r\nفهرست مأخذ\r\n- قرآن كريم\r\n1 - اعلاميه جهانى حقوق بشر\r\n2 - الاسفار الاربعه صدر المتألهين\r\n3 - انديشه‌هاى فرويد آدگارپش\r\n4 - باغ اپيكور آناتول فرانس\r\n5 - بينوايان ويكتور هوگو ترجمه مستعان\r\n6 - پندنامه ابو المعالى قابوس بن وشمگير\r\n7 - تاريخ علوم پىيرروسو\r\n8 - تاريخ هردوت\r\n9 - تفسير و نقد و تحليل مثنوى جلد 8 جعفرى\r\n10 - توضيح و بررسى مصاحبه برتراندراسل - وايت جعفرى\r\n11 - حيات ، طبيعت منشاء و تكامل آن اوپارين ترجمه بنى طرفى\r\n12 - ديوان پروين اعتصامى\r\n13 - ديوان حافظ\r\n14 - ديوان خواجو كرمانى\r\n15 - ديوان سعدى\r\n16 - ديوان شمس جلال الدين محمد مولوى\r\n17 - ديوان صفاى اصفهانى\r\n18 - ديوان طغرائى\r\n19 - ديوان فردوسى\r\n20 - ديوان متنبى\r\n21 - ديوان مسيح كاشانى\r\n22 - سفينة البحار محدث قمى ج 2\r\n","description":"","footnote":"","page_name":" 334 ","page_number":334},
  {"content":"\r\n23 - شرح نهج البلاغه ابن ابى الحديد\r\n24 - ظهور و سقوط رايش سوم ويليام شايرر - ترجمه صارمى\r\n25 - قدرت برتراندراسل - ترجمه هوشنگ منتصرى\r\n26 - قصيده ميرفندرسكى\r\n27 - گفتارى در باره استعمار امه سه زر - ترجمه هزارخانى\r\n28 - گلشنراز شيخ محمود شبسترى\r\n29 - مثنوى جلال الدين محمد مولوى\r\n30 - مجله هلال پاكستان شماره 12\r\n31 - مجموعه آثار فارسى شيخ شهاب الدين يحيى سهروردى\r\n32 - معنى زيبائى اريك نيوتون - ترجمه مرزبان\r\n33 - نطقهاى ايام جوانى هيتلر\r\n34 - وسائل الشيعه شيخ حر عاملى\r\n","description":"","footnote":"","page_name":" 335 ","page_number":335},
  {"content":"\r\n\r\nفهرست مكانها\r\nآتن 99 - 53 - 52\r\nاروپا 99 - 85 - 78\r\nاسپانيا 170\r\nانگلستان 99\r\nانبار 40\r\nبين النهرين 98\r\nپاريس 196 - 21 - 20\r\nجزيره 188\r\nچين 86 - 85 - 83\r\nحبشه 69\r\nدمشق 188 - 187\r\nسنت هلن 99\r\nسوئيس 100\r\nشام 192 - 188 - 187 - 114\r\nصفين 188\r\nفاورول 125\r\nفرانسه 99 - 78\r\nقاهره 170\r\nقطقطانه 189\r\nكوفه 189 - 188 - 11\r\nكومو 100\r\nماداگاسكار 78\r\nمصر 207\r\nميلان 100\r\nنجف اشرف 162\r\nنخيله 188\r\nنينوا 11 - 5\r\nواترلو 105 - 99 - 74\r\nويتنام 78\r\nيونان 85\r\n\r\nفهرست اقوام و قبايل\r\nبنى اسرائيل 52\r\nنژاد ژرمن 99\r\nفراعنه مصر 111 - 98\r\nقريش 135\r\nقوم سباء 77\r\nقوم مغول 170 - 99\r\n\r\n","description":"","footnote":"","page_name":" 336 ","page_number":336}
  ]