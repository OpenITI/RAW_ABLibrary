[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nپژوهشى در مقتل هاى فارسى\r\nپژوهشكده تحقيقات اسلامى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : مجاهدى ، محمدعلى ، 1333 .\r\nعنوان و نام پديدآور : پژوهشى در مقتل هاى فارسى : كتابشناسى امام حسين ( ع ) / نويسنده محمدعلى مجاهدى : [ تهيه كننده 
  ] پژوهشكده تحقيقات اسلامى [ سپاه پاسداران 
  ] .\r\nمشخصات نشر : قم : زمزم هدايت ، 1386 .\r\nمشخصات ظاهرى : 311 ص .\r\nشابك : 26000 ريال : 2 - 20 - 2854 - 964 - 978\r\nوضعيت فهرست نويسى : فيپا\r\nيادداشت : نمايه\r\nيادداشت : كتابنامه : ص . [ 299 
  ] - 311 ؛ همچنين به صورت زير نويس .\r\nعنوان ديگر : كتابشناسى امام حسين ( ع ) .\r\nموضوع : حسين بن على ( ع ) ، امام سوم ، 4 - 61 ق . - - كتابشناسى .\r\nموضوع : عاشورا - - كتابشناسى .\r\nشناسه افزوده : سپاه پاسداران انقلاب اسلامى . نمايندگى ولى فقيه . پژوهشكده تحقيقات اسلامى .\r\nشناسه افزوده : سپاه پاسداران انقلاب اسلامى . نمايندگى ولى فقيه . پژوهشكده تحقيقات اسلامى . زمزم هدايت .\r\nرده بندى كنگره : 3 ن 3 م / 8226 Z\r\nرده بندى ديويى : 297953 - 016 [ 953016 / 297 
  ]\r\nشماره كتابشناسى ملى : 1040179\r\nانتشارات زمزم هدايت\r\nپژوهشى در مقتل هاى فارسى\r\nكتاب شناسى امام حسين ( ع )\r\nنويسنده : محمدعلى مجاهدى\r\nتهيه كننده : پژوهشكده تحقيقات اسلامى\r\nحروفچينى و صفحه آرايى : پژوهشكده تحقيقات اسلامى\r\nناشر : زمزم هدايت\r\nتاريخ چاپ : زمستان 1386\r\nچاپ : زيتون\r\nنوبت چاپ : اول\r\nتيراژ : 2000\r\nقيمت : 2600 تومان\r\nشابك : 2 - 20 - 2854 - 964 - 978\r\nقم ، خ شهيد فاطمى ( دورشهر ) ، نبش فاطمى 3 ، پلاك 81\r\nتلفكس 7730735 - 0251 ، همراه 09122532887\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nپيشگفتار\r\nبراى هر يك از قيام‌هاى خودجوش مردمى و نهضت‌هاى رهايىبخش كه در حافظهء تاريخ كهن بشرى به ثبت رسيده‌اند ، مىتوان آثار و پيامدهايى را برشمرد و با تجزيه و تحليل منطقى و منصفانهء آنها احياناً به نتايج نسبتاً قابل قبولى نيز دست يافت ، ولى به شهادت تاريخ هيچ يك از اين حركت‌ها ، كه گاه به گاه با انگيزه‌هاى مذهبى نيز همراه بوده ، تأثيرات شگرف و دامنه‌دار رخداد خون‌نگار كربلا را به همراه نداشته است .\r\nكدام حركت سرنوشت‌سازى را در طول تاريخ بشرى مىتوان سراغ كرد كه همانند قيام كربلا در ژرفاى وجود انسان‌هاى آزاده نفوذ كرده و كام عطشناك آنان را با زلال جارى خود سيراب كرده باشد و كدام نهضتى را مىتوان نشان داد كه از اين مسير خطرخيز و سرنوشت‌ساز به درستى عبور كند ، ولى رهبران فكرى آن خود را متأثّر از آموزه‌هاى فرهنگ عاشورا و پيام‌هاى انسانى و ماندگار قيام كربلا ندانند ؟\r\nخدامحورى ، دين‌باورى ، ايثار ، اخلاص ، شجاعت ، غيرت ، مناعت ، استقامت ، گذشت ، نوع‌دوستى ، شهادت‌طلبى ، ستم ستيزى و آزادى و آزادگى از مفاهيم كليدى فرهنگ ارزشى عاشورا به شمار مىروند و كدام طالب حقيقتى است كه تجلّى تامّ و تمام اين مفاهيم مجرد و ذهنى را به صورت محسوس در شيوهء رفتارى شهداى كربلا مشاهده نكند و خود را در طيف جاذبه‌هاى وجودى اين ابرمردان عرصهء جانبازى نبيند ؟\r\nبا اينكه بيش از سيزده قرن از وقوع اين نهضت الهى مىگذرد ، نه تنها از دامنهء تأثيرات شگرف آن در شئون مختلف جامعهء بشرى كاسته نشده ، بلكه هر روز شاهد حضور بلامنازع و فراگيرتر آثار و پيامدهاى حركت‌آفرين اين رخداد بىنظير در عرصه‌هاى اجتماعى ، فرهنگى ، سياسى و مذهبى در سطح جهانى هستيم و رويكرد جدّى رهبران فكرى انقلاب\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nشكوهمند اسلامى ايران و امّت اسلامى به قرائت ارزشى از فرهنگ عاشورا و عنايت آنان به مفاهيم كليدى و انسان‌ساز اين مكتب ماندگار ، موجبات اين اقبال جهانى را بيش از پيش فراهم ساخته است .\r\nپژوهشكدهء تحقيقات اسلامى نمايندگى ولىّ فقيه در سپاه از آغاز شروع به كار خود تا كنون در پاسداشت ، احيا و تبيين مقوله‌هاى ارزشى فرهنگ غنى عاشورا و تجزيه و تحليل انگيزه‌هاى الهى قيام كربلا و پيام‌هاى حركت‌آفرين و سرنوشت ساز آن در حدّ توان خود اهتمام ورزيده و در نشر آثار مكتوب عاشورايى كوشيده است . آثار ارزشمندى كه تا به حال توفيق چاپ و نشر آنها را پيدا كرده شاهد صادقى بر اين مدّعا است .\r\n« پژوهشى در مقتل‌هاى فارسى » تأليف جناب آقاى محمد على مجاهدى ، تلاش بسيار ارزشمند و نو در مسير معرّفىِ مقتل هايى است كه از قرن اول تاكنون به زبان فارسى نوشته شده است . نويسنده ابتدا به معرفى اثر و زمان نگارش آن مىپردازد . سپس دربارهء شيوه نگارش آن سخن مىگويد و سرانجام نمونه‌هايى از نثر آن مقتل را به خوانندگان ارائه مىدهد .\r\nاهتمامى كه نويسنده در بخش چهارم و پنجم اين اثر در معرّفى نسخه‌هاى خطى و چاپى نادر داشته است ، مىتواند راه‌گشاى پژوهشگرانى باشد كه در مسير معرّفى و احياىِ اين گونه متون دور از دسترس گام برمىدارند . تلاش اين پژوهشگر عزيز را ارج مىنهيم و براى ايشان آرزوى موفقيت بيشتر داريم .\r\nپژوهشكدهء تحقيقات اسلامى\r\nنمايندگى ولى فقيه در سپاه\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمقدمهء مؤلف\r\nپس از تأليف « شكوه شعر عاشورا در زبان فارسى » و انتخاب آن به عنوان كتاب سال عاشورايى 1380 توسّط هيئت داوران ستاد برگزارى شعر عاشورا در شيراز ، پيشنهاد ديگرى از پژوهشكده تحقيقات اسلامى حوزه نمايندگى ولى فقيه در سپاه مبنى بر تحقيقى فراگير پيرامون نثر عاشورا به اين‌جانب ارايه شد كه در پذيرش آن جدّاً مردّد بودم ، چرا كه قلم زدن در اين مسير پر رمز و راز و در عين حال دشوار و دامنه‌دار را در توان خود نمىديدم ، ولى در نهايت با اتّكال به لطف عميم حضرت بارى - عزّ اسمه - و استظهار به عنايات كريمانهء مولى الكونين حضرت اباعبدالله الحسين ( ع ) آمادگى خود را براى انجام اين امر خطير اعلام كردم .\r\nپژوهشى در مقتل‌هاى فارسى ، عنوانى است كه براى اين اثر برگزيده‌ام و در پنج فصل آن را سامان داده‌ام . در فصل اوّل ، « كلّياتى دربارهء مقتل و مقتل‌نگارى » ارايه شده و از « پيشينهء مقتل‌نگارى در زبان عربى و فارسى » و نيز « منابع مورد استفادهء مقتل‌نگاران » به صورت كوتاه و گذرا سخن به ميان آمده است .\r\nدر فصل دوم ، « سيماى امام حسين ( ع ) در نثر كهن پارسى » به تصوير كشيده شده و نمونه‌هايى از مطالب پراكنده‌اى كه در 24 متن كهن پارسى دربارهء سالار شهيدان آمده ، ارايه شده است .\r\nدر فصل سوم ، « كتابشناسى توصيفى برخى از كتاب‌هاى مربوط به عاشورا » مورد بررسى قرار گرفته و ضمن ارايهء برگزيده‌هايى از هر يك از آنها ، در حدّ گنجايى مقال به « بررسى محتوايى » اين متون نيز پرداخته شده است . در اين بخش 36 مقتل و متن تاريخى معرّفى شده و انتخاب آنها به گونه‌اى بوده است كه هر يك نمايندهء قرائتى خاص و يا نگرشى ويژه از رويداد كربلا و فرهنگ عاشورا باشند و گاه نيز از هر قرائتى چند نمونه برگزيده شده است .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nدر فصل چهارم به « معرّفى اجمالى نُسَخ خطّى و چاپى نادر از متون منثور عاشورا » پرداخته‌ايم و حدود دويست و پنجاه اثر را فهرست‌وار به شيفتگان ادب عاشورا معرّفى كرده‌ايم كه قريب به اتّفاق دور از دسترس عموم قرار دارند . با معرّفى اين نسخه‌هاى خطى و چاپى نادر ، چراغى را فراراه پژوهشگران حادثهء خونبار كربلا برافروخته‌ايم تا با مراجعه به اين متون منثور و احياى آنها خدمتى در خور به فرهنگ بالندهء عاشورا ارايه دهند .\r\nدر فصل پنجم اين اثر به ارايهء فهرست كتب داستانى و تاريخى كه در دو دههء اخير براى كودكان ، نوجوانان و جوانان چاپ و منتشر شده است بسنده كرده‌ايم و 98 اثر را به عنوان نمونه در فهرست آورده‌ايم .\r\nمسلّماً اين اثر ، كاستىهاى فراوانى دارد كه با سه عامل « زمان » ، « حجم محدود اثر » ، « منابع دور از دسترس » ارتباط تام و تمام پيدا مىكند ، ولى به هر حال به عنوان گامى در مسير معرّفى و بررسى متون عاشورا مىتواند تلقّى گردد .\r\nبمنّه و كرمه\r\nمحمّد على مجاهدى\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nفصل اوّل : كلّياتى دربارهء مقتل و مقتل‌نگارى\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\nبراى بررسى متون منثور واقعهء عاشورا ناگزير از مطالعهء آثار مكتوبى هستيم كه تمام و يا قسمتى از آنها به گزارش گونه‌اى از وقايع قيام كربلا اختصاص يافته و رخدادهاى روز عاشورا را صحنه به صحنه و يا با مرورى كلّى و گذرا روايت كرده‌اند و گاه نيز به بررسى تحليلى اهداف اين قيام ماندگار و آثارى پرداخته‌اند كه بر آن مترتّب بوده و هست و انگيزهء الهى نهضت حسينى را مورد كند و كاو قرار داده‌اند .\r\nكتب مقاتل از رايج‌ترين و مهم‌ترين منابعى به شمار مىروند كه هر پژوهشگرى براى بررسى اين حادثهء خون نگار ناگزير از مطالعه و بررسى آنها است و از همين رو با طرح كلّياتى دربارهء مقتل و مقتل نگارى مىخواهيم محدودهء اين قلمرو تاريخى و ماتمى را مشخّص كنيم و سپس در بخشى از اين قلمرو وسيع به بررسى متونى بپردازيم كه به واقعهء عاشورا و شهداى كربلا اختصاص دارند . بديهى است نتيجهء حركت در چنين قلمرو كران ناپيدايى مىتواند در يك گزارش منقّح چندين هزار صفحه‌اى به شيفتگان مكتب عاشورا ارائه شود ، ولى از عنوان اين اثر مىتوان دريافت كه اوّلًا بخش عظيمى از اين قلمرو كه اختصاص به آثار منظوم عاشورايى دارد از محدودهء اين پژوهش فراتر است و ما پيش از اين در « شكوه شعر عاشورا در زبان فارسى » « 1 » تفصيلًا به آن پرداخته‌ايم .\r\nثانياً به خاطر حوصلهء تنگ اين مقال - كه حدّاكثر بايد در چهارصد تا پانصد صفحه سامان يابد - ناگزيريم در بررسى تنون منثور نيز به سراغ آثارى برويم كه مشخّصاً تفكّر و برداشت خاصّى از اين رويداد ماندگار را بيان مىكنند و به تعبير ديگر ، نمايندهء قرائت خاصّى از فرهنگ عاشورا به شمار مىروند .\r\n\r\n\r\n","description":"","footnote":"\r\n( 1 ) . شكوه شعر عاشورا در زبان فارسى ، محمد على مجاهدى .\r\n","page_name":" 17 ","page_number":17},
  {"content":"\r\n\r\n\r\n1 . معانى لغوى مقتل\r\nدر كتب لغت ، معانى مختلفى را براى « مقتل » ذكر كرده‌اند :\r\nالف : محلّ قتل ، جاى كشتن ، كشتارگاه ، قتلگاه .\r\nب : جايى از بدن انسان يا حيوان كه هرگاه ضربتى بدان وارد شود ، شخص كشته گردد ، مانند شقيقه .\r\nج : كتابى كه دربارهء وقعهء كربلا تأليف شده . « 1 »\r\nدربارهء معناى سومى كه مرحوم دكتر محمّد معين در فرهنگ فارسى از اصطلاح « مقتل » به دست داده‌اند ، ذكر اين مطلب ضرورى است كه موضوع برخى از مقاتل ربطى به حادثهء عاشورا ندارد و اين امر نشان مىدهد كه در عرف مقتل‌نگارى به هر گزارش مكتوبى كه حاوى مطالبى پيرامون قتل و يا شهادت يكى از شخصيّت‌هاى مطرح در تاريخ اسلام باشد ، مقتل مىتوان گفت .\r\nعلّامه شيخ آقا بزرگ تهرانى در « الذّريعه » از چهارده مقتل نام مىبرد كه داراى عنوان مشترك « مقتل اميرالمؤمنين » ( ع ) اند كه به قلم علماى بزرگ اسلامى نگارش يافته و چگونگى شهادت امير مؤمنان على ( ع ) را مورد بررسى قرار داده‌اند . « 2 » نيز به اسامى كتبى برمىخوريم كه از عناوين آنها مىتوان به موضوعى كه مورد عنايت نويسندگان آنها بوده ، پى برد ، براى نمونه :\r\n« مقتل اولاد مسلم » از شيخ حسين عصفورى ؛ « مقتل حجر بن عدى » از ابى مخنف و دو مقتل ديگر با همين عنوان از نصر بن مزاحم كوفى و هشام كلبى ؛ « مقتل الحسن بن على » ( ع ) از ابى مخنف ؛ « مقتل رشيد و ميثم و جويريّة بن مسهّر » از هشام كلبى و « مقتل زيد الشّهيد و تواريخه » از محمّد على هبة الدّين شهرستانى ؛ كه به زبان عربىاند و « مقتل سادات » از ابى القلم المولوى صغير حسن ملقّب به شمس الهندى در دو جزء به زبان اردو ، و « مقتل نامه » از نصيرالدّين به زبان فارسى كه چند و چون آن براى ما مشخّص نيست و مؤلّف الذّريعة نام اين اثر را از فهرست بنگال استخراج كرده است ، « 3 » ولى در ادب فارسى معنايى كه از مقتل به ذهن\r\n\r\n\r\n","description":"","footnote":"\r\n( 1 ) . فرهنگ فارسى ، دكتر محمّد معين ، ذيل عنوان « مقتل » .\r\n( 2 ) . الذّريعة الى تصانيف الشيعة ، چاپ دوّم ، ج 22 ، ص 29 تا 31 .\r\n( 3 ) . همان ، ص 31 - 35 .\r\n","page_name":" 18 ","page_number":18},
  {"content":"\r\n\r\nمتبادر مىگردد ارتباط تامّ و تمام با وقايع عاشورا دارد و نظر مرحوم دكتر معين در معناى سوم مقتل در ميان پارسى زبانان از ديرباز مورد عنايت بوده است .\r\n\r\n2 . پيشينهء مقتل‌نگارى در زبان عربى و فارسى\r\n\r\n1 - 2 . مقتلِ ابوالقاسم اصبغ بن نباته مجاشعى تميمى حنظلى :\r\nمرحوم شيخ آقا بزرگ تهرانى ، از اين صحابهء خاص امير مؤمنان على ( ع ) به عنوان اوّلين مقتل نگار ياد مىكند و دربارهء او مىنويسد : « اقول والظّاهر انّه اوّل من كتب مقتل الحسين و كتابه اسبق كتب المقاتل » ، « 1 » و برخى از محقّقان از ابومخنف لوط بن يحيى ازدى غامدى به عنوان نخستين مقتل‌نگار عاشورا ياد كرده‌اند كه هم عصر با امام جعفر صادق ( ع ) بوده است « 2 » كه قدمت زمانى اصبغ بن نباته بر او نيازى به توضيح ندارد .\r\nبسيارى از محقّقان از جمله مؤلّف « روضات الجنّات » روضة الشّهداى ملّاحسين واعظ كاشفى ( متوفاى 910 ه . ق ) را به عنوان اوّلين مقتل پارسى معرّفى كرده‌اند « 3 » ولى بطلان اين نظر بر اهل تحقيق پوشيده نيست ؛ زيرا در قدمت زمانى برخى از متون منثورى كه به نقل و بررسى وقايع عاشورا پرداخته‌اند ، ترديدى وجود ندارد و در پيشينهء نثر فارسى مىتوان عناوين اين آثار و موضوعاتى را كه دربارهء حادثهء كربلا نگاشته‌اند ، به روشنى نشان داد و ما از آنها در اينجا به خاطر اهميّتى كه دارند به صورت گذرا ياد مىكنيم :\r\n\r\n2 - 2 . ترجمهء تاريخ طبرى :\r\nمرحوم ملك الشعراى بهار از چهار كتاب زير به عنوان قديم‌ترين نثر فارسى ياد كرده‌اند كه سومين آنها مورد استفاده ماست و ما به خاطر اهميّت موضوع آنها را نقل مىكنيم :\r\nالف - مقدمهء شاهنامهء ابومنصورى\r\n\r\n\r\n","description":"","footnote":"\r\n( 1 ) . همان ، ص 23 و 24 .\r\n( 2 ) . ثار اللّه ، چاپ اول ، ص 87 .\r\n( 3 ) . روضات الجنّات فى احوال العلماء و السّادات ، محمّد باقر موسوى خوانسارى ، ج 3 ، ص 230 .\r\n","page_name":" 19 ","page_number":19},
  {"content":"\r\n\r\nب - ترجمهء تفسير طبرى\r\nج - ترجمهء تاريخ طبرى ، كه در سنهء 356 هجرى به امر امير ابوصالح منصور بن نوح سامانى كه بر زبان ابى الحسن الفايق الخاصّة پيغام فرستاد سوى ابو على محمّد بن محمد البلعمى الوزير ، و وى آن را به پارسى درى برگردانيد . اين كتاب هم در غايت فصاحت و سادگى است .\r\nد - حدود العالم من المشرق الى المغرب . « 1 »\r\n\r\n3 - 2 . ترجمهء « الفتوح » ابن اعثم ( م 314 ه ) :\r\nاز محمد بن احمد مستوفى هروى ، محقق سدهء ششم هجرى كه از آن به نام‌هاى : فتوحات الشّام و تاريخ فتوح نيز ياد كرده‌اند . « 2 »\r\n\r\n4 - 2 . مقتل الشّهداء :\r\nتأليف شاعرى با تخلّص « عاصى » به زبان فارسى با تاريخ كتابت 887 ه . ق مرحوم شيخ آقا بزرگ تهرانى ضمن معرّفى اين مقتل فارسى مىنويسد : فيظهر انّه مقدّم على « روضة الشهداء » للكاشفى المتوفّى سنة 910 ه . ق . « 3 »\r\n\r\n5 - 2 . مقتل الشّهداء :\r\nتأليف ابو المفاخر رازى به زبان فارسى كه بارها مورد استفادهء ملّاحسين واعظ كاشفى قرار گرفته و در روضة الشهداء از آن ياد كرده است . مرحوم شيخ آقا بزرگ تهرانى دربارهء اين مقتل مىنويسند : ينقل عنه فى روضة الشّهداء كثيراً لا سيّما من منظوماته منها نظم رجز قاسم بن الحسن ( ع ) و منها نظم قول اهل الكوفة فى كتبهم الى الحسين ( ع ) . « 4 »\r\n\r\n6 - 2 . مقتل نور الائمّة :\r\nتأليف ابو المؤيّد خوارزمى كه ملّاحسين واعظ كاشفى در تأليف روضة الشّهداء از مطالب آن سود جسته است ولى تاريخ تأليف آن براى نگارندهء اين سطور مشخّص نشد . « 5 »\r\nبر اين اساس در قدمت زمانى اين پنج اثر منثور پارسى - كه كلًاّ و يا بخش‌هايى از آنها به روايت حادثهء كربلا اختصاص دارد - بر « روضة الشّهداء » ترديدى وجود ندارد .\r\n\r\n3 . منابع مورد استفادهء مقتل‌نگاران\r\nبررسى منابع اوّليّه‌اى كه مورد استفادهء مقتل‌نگاران سده‌هاى آغازين هجرى قرار گرفته ، مىتواند در شمار اولويّت‌هاى موضوعى عاشورا نظر پژوهشگران را در روشن كردن صحّت و\r\n\r\n\r\n","description":"","footnote":"\r\n( 1 ) . سبك‌شناسى ، محمد تقى بهار « ملك الشّعرا » ، ج 1 ، ص 234 تا 236 .\r\n( 2 ) . شكوه شعر عاشورا در زبان فارسى ، ص 158 و 159 .\r\n( 3 ) . الذّريعة الى تصانيف الشّيعة ، ج 22 ، ص 33 .\r\n( 4 ) . همان ، ص 32 .\r\n( 5 ) . شكوه شعر عاشورا در زبان فارسى ، ص 159 .\r\n","page_name":" 20 ","page_number":20},
  {"content":"\r\n\r\nسقم متون كتب مقاتل به خود جلب كند ، چرا كه بدون ريشه‌يابى اين گونه منابع نمىتوان در نهايت به متن منقّح و قابل اعتمادى در زمينهء رخدادهاى عاشورا دست يافت . پس از انجام اين مهم ، كار بررسى متون ساير مقاتل چندان دشوار نيست و مىتوان با تكيه به مسلّمات تاريخ عاشورا و با عنايت به موارد اختلافى و تحريفى به پيرايش متون منثور عاشورايى پرداخت و نقاط قوّت و ضعف هر كدام از آنها را به روشنى نشان داد .\r\nمنابع اوّليّه‌اى كه مقتل‌نگاران سده‌هاى آغازين هجرى به آن عنايت داشته و مقتل‌نگاران سده‌هاى بعد از حاصل زحمات آنان در نگارش آثار خود سود جسته‌اند عبارت‌اند از :\r\n\r\n1 - 3 . اخبار غيبى عاشورا :\r\nكه مبتنى بر احاديثى است كه پيش از وقوع حادثهء خون‌نگار عاشورا از رسول گرامى اسلام ( ص ) ، اميرمؤمنان على ( ع ) ، سلمان فارسى و ديگران روايت كرده‌اند و ابعاد اين فاجعه را به تصوير كشيده‌اند ، و ما براى نمونه به نقل شش مورد بسنده مىكنيم :\r\n1 ) رسول گرامى اسلام ( ص ) حسين ( ع ) را كه در آغوش مادرش بود برگرفت و فرمود :\r\nخدا كشندهء تو را ، غارتگر تو را ، و كسانى را كه ( در صف ) زيان رسانندگان به تو قرار دارند لعنت كند ، و خداوند در ميان من و آنان كه در مخالفت با تو ( به ديگران ) كمك مىكنند داورى خواهد كرد . فاطمهء زهرا ( س ) پرسيد كه اى پدر ! چه مىگويى ؟ ! فرمود : دخترم ! ياد آور آزار و ستم و مكر و تجاوزى شدم كه پس از من و تو در حقّ او روا مىدارند ، و در آن روز ، او در ميانِ جوانمردانى است كه ( در درخشندگى ) همانند ستارگان آسمان‌اند و براى جان دادن و كشته شدن ( در راه او ) بر يكديگر پيشى مىگيرند ، انگار لشكرگاه و بار و بنهء آنان و تربت‌شان را مىبينم . « 1 »\r\n2 ) رسول گرامى اسلام ( ص ) فرمود : انگار من او را مىبينم كه به حرم من و آرامگاه من پناهنده مىشود ، ولى پناهندگى او را برنخواهند تافت ، و پس از آن به طرف قتلگاه و آرامگاه\r\n\r\n\r\n","description":"","footnote":"\r\n( 1 ) . عين روايت چنين است :\r\nكان الحسين ( ع ) مع امّه تَحملهُ وَاخَذَهُ النَّبى ( ص ) فقال : لَعَن اللّهُ قَاتَلكَ ولعن اللّه سالبك وَلَعَن اللّهُ المتوازرين عليك وَحَكم اللّهُ بينى و بين مَن اعانَ عليك ؛ قالت فاطمة الزّهراء ( س ) : يا ابَه ! اىّ شىءٍ تقول ؟ قال ( ص ) : يا بنتاه ! ذَكرتُ ما يُصيبُه بَعدِى وَ بَعدَك مِنَ الأَذى وَالظُّلم والغَدْر وَالبَغْى ( وهو يومئذٍ فى عُصْبَةٍ كأنَّهُم نُجُوم السَّمَاء يَتَهادُون الى القَتْل ؛ وَكأَنِّى انظُرُ الَى مُعَسكَرِهِم وَالَى موضِع رِحالِهِم وَتُربَتِهِم ) ( عنصر شجاعت ، ج 1 ، ص 7 ) .\r\n","page_name":" 21 ","page_number":21},
  {"content":"\r\n\r\nخود - سرزمين كربلا ، زمينى كه با درد و ابتلا درآميخته است - كوچ خواهد كرد و در آنجا گروهى از مسلمانان غيرتمند و فداكار به يارى او برمىخيزند ، همان كسانى كه بزرگان شهداى امّت من در روز رستاخيزند . « 1 »\r\n3 - هرثمة بن ابى مسلم مىگويد : در جنگ صفّين در ركاب على ( ع ) مىجنگيديم و به هنگام بازگشت در سرزمين كربلا فرود آمديم . على ( ع ) نماز صبح را در آنجا خواند و سپس كفى از خاك كربلا را برداشت و بوييد و گفت : وه شگفتا از تو اى خاك ! كه در روز قيامت گروه گروه از تو برمىخيزند و بى حساب وارد بهشت مىشوند . « 2 »\r\n4 ) از امام محمّد باقر ( ع ) روايت شده است هنگامى كه على ( ع ) با دو تن از اصحاب خود از كربلا عبور مىكرد ، چشمانش را قطرات اشك فرا گرفت و فرمود : اينجا خوابگاه سواران آنها است ، اينجا بارانداز آنان است ، و در همين جا خون آنان ( بر زمين ) ريخته مىشود ؛ خوشا بر تو اى خاك كه خون احبّا در تو خواهد ريخت ! « 3 »\r\n5 ) از امام جعفر صادق ( ع ) مروى است كه على ( ع ) به هنگام عبور از سرزمين كربلا فرمود :\r\n( اينجا ) خوابگاه سواران و قتلگاه شهيدانى است كه گذشتگان بر آنان پيشى نگيرند و آيندگان در زمرهء آنان قرار نمىگيرند . « 4 »\r\n6 ) مسيّب بن نجبه فِزارى - كه از سرآمدان « توّابين » بوده در « عينُ الورده » به هنگام رويارويى با سپاه عبيداللّه زياد به همراه خونخواهان شيعه به شهادت رسيده است ، اوّلين خطيب پرآوازهء توّابين است كه با خطبه‌هاى پرشور خود به بيدارى مردم پرداخت و پس از\r\n\r\n\r\n","description":"","footnote":"\r\n( 1 ) . عين روايت چنين است :\r\nكَأنّى بِه وَقَدِ استَجارَ بِحَرمى وقَبرى فَلا يُجارُ وَيَرتَحِلُ الَى ارضِ مَقتَلِه وَمَصْرَعِه ارض كرْبٍ وَبَلاء فَتَنْصُرُهُ عُصابَةٌ مِنَ المسلمينَ اولئِكَ سادات شُهَدآءِ امَّتى يَوْمَ القيمَة . ( عنصر شجاعت ، ج 1 ، ص 8 به نقل از شيخ ابن نما )\r\n( 2 ) . هرثمة بن ابى مسلم قال : غَزَونا مع علىّ بن ابى طالب صفّين ، فلمّا انْصَرَفْنا نَزَل بكربلاء و صَلَّى بها الغَداة ثُمَّ رَفَعَ الَيه من تُربَتها فَشمَّها ثُمَّ قَال : واهاً لكِ ايَّتُهَا التُّربَة لَيُحشَرَنَّ منكِ اقوامٌ يدخُلون الجَنَّة بغَير حساب . ( عنصر شجاعت ، ج 1 ، ص 12 ، به نقل از كتاب امالى )\r\n( 3 ) . عن محمّد بن علىّ الباقر ( ع ) قال : مَرَّ علىٌّ ( ع ) بكربلا فى اثنَين من اصحابه فَلَمَّا مَرَّ بِهَا تَرَقْرَقَتْ عَيناه بِالبُكاءِ ثُمَّ قَال : هَذَا مَناخُ رُكّابِهم ، وهذا مُلْقى رِحالِهم ، وهيهُنا تُهْراقُ دمائهم ، طوبى لكِ من تُربةٍ عليكِ تُراقُ دَمُ الأَحِبَّة . ( عنصر شجاعت ، ج 1 ، ص 14 ، به نقل از كتاب تهذيب )\r\n( 4 ) . مَرَّ علىٌ ( ع ) بِكربلاء فقال : مناخُ رُكابٍ ، مَصارعُ عشّاقٍ ، شهدآءٌ لا يسبقُهُم مَن كَان قَبلَهُم ولا يَلْحَقُهُم مَن بَعدِهم . ( عنصر شجاعت ، ج 1 ، ص 13 ، به نقل از خرائج راوندى )\r\n","page_name":" 22 ","page_number":22},
  {"content":"\r\n\r\nواقعهء عاشورا از پاى ننشست و با يارى سليمان بن صرد به خونخواهى شهداى كربلا برخاست و سرانجام جان خود را در اين راه فدا كرد - او مىگويد : هنگامى كه سلمان فارسى به ديار ما ( عراق ) رهسپار شد ، من هم در شمار استقبال كنندگان از او بودم ، سلمان ( پس از ورود به عراق ) به طرف كربلا رهسپار شد و در آنجا اين سخنان را بر زبان راند : اينجا قتلگاه برادران من است ، اينجا مكان بر زمين نهادن بار و بنهء آنهاست ، و در اينجا مركب‌هاى خود را مىخوابانند ، و اينجا محلّ ريختن خون آنهاست ، در اين سرزمين فرزند بهترين پيامبران و بهترين بازماندگان ( امّت نبوى ) كشته خواهد شد . « 1 »\r\nاين اخبار غيبى كه پيش از وقوع حادثهء كربلا عنوان شده است ، غالباً مورد استناد مقتل‌نگاران اسلامى از سده‌هاى آغازين هجرى تا عصر حاضر قرار گرفته است .\r\n\r\n2 - 3 . مجموعهء نامه‌ها ، سخنان و خطبه‌هاى امام حسين ( ع ) از آغاز حركت تا شهادت :\r\nمهم‌ترين منبعى كه مىتواند اهداف نهضت شگرف كربلا و ابعاد ارزشى آن را مشخّص سازد ، مجموعهء نامه‌ها ، سخنان و خطبه‌هاى امام حسين ( ع ) از آغاز شكل‌گيرى اين رخداد بىنظير تاريخى تا لحظهء شهادت آن حضرت است . براى دستيابى به يك چنين منبع ارزشمندى نياز تامّ و تمام به مطالعهء متونى داريم كه اوّلًا از نظر قدمت زمانى بر ساير متون تاريخى و روايى پيشى گيرد و ثانياً مورد اعتماد اهل تحقيق باشد . با در نظر گرفتن اين دو شاخصه مىتوان به تدوين مجموعهء مستندى پرداخت كه معمار انقلاب كربلا سمت و سوى قيام خود را با اهدافى كه بر آن مترتّب بوده است ، به روشنى مشخّص مىكند و با همين شيوهء منطقى است كه مىتوان اين باغ هميشه بهار را از وجود خار و خس پرداخت و علف‌هاى هرزه و مزاحم را - كه در تحريف اين متن هميشه سرسبز دخيل بوده‌اند - شناخت و آنها را پيراست .\r\nدر اينجا به عنوان تيمّن و تبرّك به نامه‌ها و سخنان كوتاهى از امام حسين ( ع ) استناد مىكنيم كه انتساب آن به امام ( ع ) مشهور است و حاوى خطوط اصلى و اساسى قيام ماندگار حسينى است ، و ما در بررسى كتب تاريخى و مقاتل فارسى تفصيلًا به تبيين اين ديدگاه‌ها\r\n\r\n\r\n","description":"","footnote":"\r\n( 1 ) . مسيّب بن نجبة الفزارى قال : لمّا اتانا « سلمان الفارسى » قادماً تلقّيناه فى من تلقّاه ، فسار الى كربلا ، فقال : هذا مصارع اخوانى ، هذا موضع رحالهم ، وهذا مناخ ركابهم ، وهذا مهراق دمائهم ، يقتل بها ابن خير النّبيّين ويقتل بها خير الآخرين . ( عنصر شجاعت ، ج 1 ، ص 9 ، به نقل از رجال كشى . )\r\n","page_name":" 23 ","page_number":23},
  {"content":"\r\n\r\nخواهيم پرداخت و به هنگام ارزيابى قرائت‌هاى مختلفى كه از فرهنگ عاشورا صورت گرفته است از نامه‌ها ، سخنان ، خطبه‌ها و رجزهاى عاشورايى بانى انقلاب شگرف كربلا سود خواهيم جست .\r\nبه درستى كه من مرگ ( در راه خدا ) را جز سعادت و زندگانى با ستمگران را جز هلاكت و نابودى نمىدانم . « 1 »\r\nآگاه باشيد كه زنازادهء فرزند زنازاده ( / عبيداللّه بن زياد ) مرا در ميان ( انتخاب ) مرگ و تسليم ( ذلّت‌بار ) مخيّر ساخته ولى ذلّت از ما ( خاندان پيامبر ) فاصله دارد ، ذلّتى كه خداوند ، ما و پيامبر خود و مؤمنان را ( از پذيرش آن ) باز داشته و به دور نگاه داشته است . امكان ندارد كه مردان آزاده و غيرتمند تسليم شدن در برابر ستمگران را بر مرگ شرافتمندانه ترجيح دهند . « 2 »\r\nامام حسين ( ع ) در نامه‌اى كه براى مردم بصره نوشته‌اند ، بر دو اصل مبنايى تكيه كرده‌اند :\r\n( من در تشكيل حكومت اسلامى ) شما را به كتاب خدا و سنّت رسول او فرا مىخوانم . « 3 »\r\nامام حسين ( ع ) در نامهء ديگرى كه براى مردم كوفه مىنويسند ، چهار شرط اساسى زمامدارى مسلمين را يادآور مىشوند :\r\nبه جان خودم سوگند فقط كسى شايستهء امامت و زمامدارى ( مسلمانان ) است كه به قرآن عمل كند ، و عدالت را مبنا و اساس كار ( خود ) قرار دهد ، و حق را گسترش دهد ، و خود را وقف ( خدمت در راه ) خدا سازد . « 4 »\r\nامام حسين ( ع ) پس از شهادت اصحاب و ياران وفادار خود ، سپاه دشمن را به پيكار طلبيد و هر كس را كه در برابر او قرار مىگرفت از دم شمشير مىگذرانيد تا جايى كه تعداد\r\n\r\n\r\n","description":"","footnote":"\r\n( 1 ) . انّى لا ارَى المَوْتَ الّا سَعادةً وَلَا الحَيوةَ مَعَ الظَّالِمينَ الّا بَرَماً . ( طبرى ، ج 4 ، ص 305 و تحف العقول ، ص 245 ) .\r\n( 2 ) . الا انَّ الدَّعىَّ بنَ الدَّعى قَد رَكَزَنِى بَينَ السَّلَّةِ وَالذِّلَّة وَهيهَات مِنَّا الذِّلَّة ، يَابِى اللّه ذلِكَ لَنا ورسولُهُ وَالمؤمنُون وَحجورٌ طابت وَطَهُرَت وأنُوفٌ حَميَّة ونُفوسٌ ابِيّه مِنْ ان نُؤْثِرَ طَاعَةَ اللِّئام عَلى مَصارِعِ الكرام ) ( طبرى ، ج 4 ، ص 323 ؛ تحف العقول ، ص 241 ؛ تاريخ ابن اثير ، ج 3 ، ص 287 ؛ لهوف ، ص 42 ؛ مقتل خوارزمى ، ج 2 ، ص 7 ) .\r\n( 3 ) . وَانَا ادعوكُم الى كِتابِ اللّه وسنَّةِ نَبِيّهِ . ( طبرى ، ج 4 ، ص 266 )\r\n( 4 ) . فَلِعُمرِي مَا الامَامُ الّا العامِلُ بالكِتاب وَالآخِذُ بِالقِسط والدّائِنُ بِالحق والحابِس نَفْسَهُ عَلى ذاتِ اللّه . ( طبرى ، ج 4 ، ص 262 )\r\n","page_name":" 24 ","page_number":24},
  {"content":"\r\n\r\nبىشمارى از سپاهيان دشمن را از ميان برداشت ، و در گرماگرم كارزار اين رجز حماسى را زمزمه مىكرد :\r\nكشته شدن ( در راه خدا ) بهتر است از زير بار ننگ و مذلّت رفتن ، و ننگ و مذلّت ( ظاهرى ) بهتر است از ورود در آتش جهنّم . « 1 »\r\nيكى از شعارهاى كوبندهء امام حسين ( ع ) كه متضمّن فلسفهء قيام كربلا و اهداف اين نهضت شگرف تاريخى است ، اين شعار است :\r\n( اى مردم مسلمان ! ) مگر نمىبينيد كه به حق عمل نمىشود و كسى از باطل رويگردان نيست ؟ ( در چنين شرايطى جا دارد كه ) انسان مؤمن لقاى پروردگار خويش را بر چنين زندگى ( نكبت‌بار ) ترجيح دهد ! « 2 »\r\nامام حسين ( ع ) در وصيّت نامهء خود با خطاب به برادرش - محمّد بن حنفيّه - مهم‌ترين عوامل زيربنايى حركت الهى خود را توضيح مىدهد :\r\nمن براى استقرار صلاح و رستگارى در امت جدّم قيام كرده‌ام ، و برآنم تا امر به معروف و نهى از منكر كنم و به سيرهء جدّم - رسول خدا - و پدرم علىّ بن ابى طالب ( ص ) رفتار نمايم . « 3 »\r\nامام حسين ( ع ) به هنگام رويارويى با سپاهيان حرّ بن زياد رياحى براى اتمام حجّت با آنها ، ضمن تمسّك جستن به سخن رسول گرامى اسلام ( ص ) ، علل ديگر قيام الهى خود را بيان مىكند :\r\nاى مردم ! پيامبر گرامى اسلام فرمود : هرگاه كسى سلطان ستمگرى را ببيند كه حرام خدا را حلال مىكند ؛ پيمان خدا را مىشكند ؛ بيت المال ( مسلمين ) را پاس نمىدارد ؛ به حدود الهى تجاوز مىكند ؛ و در قول و فعل ، با او مخالفتى نكند ، سزاوار آن است كه خداوند در جايگاه همان سلطان ستمگرش قرار دهد ؛ آگاه باشيد كه اين قوم ( / كارگزاران حكومت اموى ) همين\r\n\r\n\r\n","description":"","footnote":"\r\n( 1 ) . القَتْلُ اوْلى مِن رُكوبِ العارِ وَالعارُ اولى مِن دُخولِ النّارِ\r\n( ترجمهء لهوف ، عقيقى بخشايشى ، ص 136 و 139 )\r\n( 2 ) . الا تَرَوْنَ انَّ الحقَّ لا يُعْمَلُ بِهِ وَانَّ الباطِلَ لا يُتَناهى عَنْه ؟ لِيَرغَب المُؤمِنُ فى لقاءِ اللّه مُحِقّاً . ( حماسهء حسينى ، شهيد مرتضى مطهّرى ، ج 1 ، ص 186 ، به نقل از بحارالانوار ، ج 44 ، ص 381 )\r\n( 3 ) . انَّمَا خَرَجْتَ لِطَلَبِ الاصلاح فى امَّةِ جَدِّى ، اريدُ ان آمر بِالمعروف وَانهى عَنِ المُنْكَرِ وَاسيرِ بسيرَةِ جَدّى وَابى . ( حماسهء حسينى ، ج 2 ، ص 207 ، به نقل از مقتل خوارزمى ، ج 1 ، ص 188 )\r\n","page_name":" 25 ","page_number":25},
  {"content":"\r\n\r\nرفتار ناشايست را دارند چرا كه حرام‌ها را حلال و حلال‌ها را حرام كرده‌اند و با برهم زدن حدود الهى ، مال خدا را براى خود برگرفته‌اند . « 1 »\r\nاگر امام حسين ( ع ) در جاىْ جاى سخنان خود بر دو اصل « قرآن » و « عترت » تكيه مىكند ، به خاطر آن است كه جز اين دو منبع عظيم و گرانسنگ نمىتواند پاسخگوى نياز جامعهء اسلامى باشد و كسانى كه با شعار « حسبنا كتاب اللّه » در برابر خاندان عترت و طهارت قد علم كردند ناگزير از تفسير به رأى شدند كه تدريجاً موجبات برداشت‌هاى نادرست و انحراف‌آميز از كتاب آسمانى قرآن را فراهم آوردند .\r\nخوشبختانه امروز ، حقّانيّت كلام نورانى امام بر دانشمندان فِرقَ اسلامى آن چنان روشن و آشكار شده است كه در تأليفات خود بر اين دو اصل اصيل و مبنايى پاى مىفشارند :\r\nامّت اسلامى در اين امر اتّفاق نظر دارند كه فرمانبرى از امراء و سلاطين هنگامى واجب است كه با دليل ( عقلى و مبانى علمى ) راه حق و صواب را تشخيص دهند ، و اين دليل بايد مبتنى بر « كتاب » و « سنّت » باشد . « 2 »\r\nبنابر اين شرط اساسى اولى الامرى اشراف داشتن به دقايق كلامى قرآن كريم و سنّت سنيّهء رسول گرامى اسلام ( ص ) و عمل به آنها است ، و از همين روى در روايات منقول از حضرات معصومين ( ص ) بر عدم اطاعت از دستوراتى كه معصيت برانگيز باشد توصيه شده و بزرگ‌ترين جهاد را سخنى دانسته‌اند كه متضمّن مفهوم عدالت در مقابل حكومت فرمانروايان ستمكار باشد « 3 » و اين درست مخالف آن چيزى است كه بانى سلسلهء اموى - معاوية بن ابى سفيان - مىانديشيد و بر زبان مىآورد و حكومت اموى را به جاى دين و دستورات دينى به عنوان يك اصل خدشه‌ناپذير معرّفى مىكرد :\r\n\r\n\r\n","description":"","footnote":"\r\n( 1 ) . ايُّهَا النّاسُ ! مَن رَأَى سُلطَانَاً جَائِرَاً مُستَحِلًاّ لِحَرَامِ اللّه ، ناكِثاً لِعَهدِ اللّه ، مُسْتَأثِرَاً لِفَىءِ اللّه ، مُعتَدِيَاً لِحُدُودِ اللّه ، فَلَم يُغَيَّرْ عَلَيهِ بِقَولٍ وَلَا فِعلٍ كَانَ حَقَّاً عَلى اللّهِ انْ يَدخُلُه مُدْخَلَهُ ؛ الا وَانَّ هؤلآءِ القَومِ قَد احَلُّوا حَرَامَ اللّهِ وَحَرَّمُوا حَلَالِهِ وَاسْتَأْثَرُوا فَىْءِ اللّهِ . ( حماسهء حسينى ، شهيد مرتضى مطهّرى ، ج 1 ، ص 271 ، به نقل از تاريخ طبرى ، ج 4 ، ص 304 )\r\n( 2 ) . انَّ الامَّةَ مُجْمِعَةٌ عَلى انَّ الامَراءِ وَالسّلاطِينَ انَّمَا تَجِبُ طَاعَتَهُم فِيمَا عُلِمَ بِالدَّليل انَّهُ حَقٌّ وَصَوَابٌ وَذلِكَ الدّليلُ لَيسَ الّا الكِتاب وَالسُّنَة . ( بررسى و تحقيق پيرامون نهضت حسينى ، سيّد على فرحى ، ص 393 ، به نقل از المنار ، ج 4 ، ص 184 )\r\n( 3 ) . لَا طَاعَةَ لِمَخلُوقٍ فِى مَعصيَةِ الخَالِق ، افضلُ الجَهاد كَلِمَةُ عَدْلٍ عَنْدَ امَامٍ جائرٍ ( همان به نقل از وسائل ، كتاب الامربالمعروف ، باب 2 و 3 و شرح نهج البلاغه ، ج 4 ، ص 322 و 411 )\r\n","page_name":" 26 ","page_number":26},
  {"content":"\r\n\r\n« مردم در انجام هر كارى آزادند ولى به شرط آن كه براى حكومت مشكل آفرين نباشد . » « 1 » چرا كه اين تفكّر غلط بر اين اساس شكل گرفته بود كه مردم دوست ندارند « نبوّت » و « خلافت » در خاندان پيامبر جمع شود ! « 2 » و چه اندازه تفاوت است ميان اين گونه سخنان و كلام اميرمؤمنان على ( ع ) :\r\nهرگز نديده‌ايد كه شما را به چيزى فرمان دهم مگر آن كه خود قبلًا به آن عمل كرده‌ام و من هرگز شما را از چيزى پرهيز نداده‌ام جز آن كه قبلًا آن را ترك كرده باشم . « 3 »\r\n\r\n3 - 3 . سخنان و رجزهاى عاشورايى اصحاب و ياران فداكار امام حسين ( ع ) :\r\nاز منابع مهمّى كه مقتل نگاران در تجزيه و تحليل وقايع عاشورا از آن سود جسته‌اند ، گنجينهء گرانسنگ سخنان رسا و رجزهاى بلند عاشورايى شهداى كربلا است .\r\nاز اين سخنان و رجزهاى عاشورايى مىتوان در تبيين اهداف قيام شگرف كربلا و مبانى زير بنايى و شناخت مفاهيم ارزشى آن استفاده كرد و جمال جميلى از صحنهْ صحنهء عاشورا و مراتب جانبازى عاشوراييان به تصوير كشيد كه كار شيفتگان مكتب حسينى را در اين آينهء تمام نماى خداوندى به حيرت بكشاند ؛ حيرتى كه ريشه در عظمت وجودى و ابعاد ناشناختهء شخصيّتى اين عزيزان داشته باشد .\r\nدر بررسى كتب مقاتل فارسى ، به مناسبت از اين سخنان و رجزهاى ماندگار سخن به ميان خواهد آمد ، از اين روى در اينجا به عنوان تيمّن و تبرّك فقط از رجز حماسى و شورآفرينى ياد مىكنيم كه در حنجرهء علمدار كربلا به هنگام رويارويى با سپاهيان دشمن به گُل نشست و باورهاى ژرف او را به زيبايى تصوير كرد :\r\n وَ اللَّهِ انْ قَطَعْتُموُا يَمينى * انّى احامى ابداً عَن دينى « 4 » \r\n\r\n\r\n","description":"","footnote":"\r\n( 1 ) . النَّاسُ فِى سَعَةٍ مَا لَم يَحُولُوا بَينَنَا وَ بَينَ مُلكِنَا ( همان ، ص 402 ، به نقل از طبرى ، ج 4 ، ص 294 و ابن اثير ، ج 3 ، ص 283 )\r\n( 2 ) . انَّ قَومَكُم كَرِهُوا انْ تَجْتَمِعَ فِيكُم النُّبُوَّةُ وَالخَلَافَة ( همان ، ص 403 ، به نقل از شرح نهج البلاغه ، ج 1 ، ص 63 و ج 3 ، ص 106 )\r\n( 3 ) . مَا امَرتُكُم بِشَىءٍ الّا وَقَد سَبَقْتُكُم بِالعَمَلِ بِهِ ، وَلَا نَهَيْتُكُم عَنْ شَىءٍ الّا وَقَد سَبَقَتْكُم بِالنَّهىِ عَنْهُ ( همان ، كافى ، ج 2 ، باب ورع ، ص 78 ) .\r\n( 4 ) . به خدا سوگند كه اگر دست مرا ( از بدنم ) جدا كنيد ، دست از حمايت دين خود برنمىدارم .\r\n","page_name":" 27 ","page_number":27},
  {"content":"\r\n\r\n\r\n4 - 3 . سخنان و خطبه‌هاى امام زين العابدين و حضرت زينب و اهل‌بيت امام حسين - عليهم السلام - در جريان سفر به كوفه و شام و مدينه :\r\nدر اين خطبه‌ها و سخنان توفنده كه همانند رگبار بىامان بر سر دشمنان آل اللّه و كارگزاران حكومت اموى باريده است ، رگه‌هاى بسيار روشنى از حماسه و ايثار را مىتوان به تماشا نشست و علل شكل‌گيرى قيام دوم كربلا را - كه مكمّل قيام حسينى است - به رهبرى امام سجاد و حضرت زينب كبرى - عليهما السلام - مورد كنكاش دقيق قرار داد .\r\nبراى آشنايى بيشتر با ابعاد اين خطبه‌هاى تاريخى و ماندگار ناگزير از نقل آنها هستيم ، خطبه‌هايى كه مسلّماً در شكل‌گيرى نهضت توّابين نقش اساسى داشته‌اند و براى بررسى متن خونبار عاشورا بايد از اين منابع متقن سود جست .\r\nپس از ورود كاروان اسيران به شهر كوفه ، حضرت زينب كبرى ( س ) براى آشنايى اهالى آن شهر با مظالمى كه بر آل اللّه رفته بود ، ناگزير از ايراد خطبه شد ، خطبه‌اى توفنده و شورآفرين كه موجبات تداوم انقلاب حسينى را فراهم ساخت .\r\nبشير بن خُزيم اسدى مىگويد به هنگام ايراد خطبه ، به جانب زينب كبرى نگريستم ؛ به خدا سوگند زنى را سخنورتر از او نديدم ؛ گويا كلمات على ( ع ) از زبان او فرو مىريخت ؛ و هنگامى كه فرمان ساكت باش داد ، نه تنها نفس‌هاى مردم در سينه‌هاى آنان زندانى شد بلكه زنگ‌هاى شتران نيز از صدا افتاد ! سپس به ايراد خطبه پرداخت :\r\nبه نام خداوند بخشنده و مهربان ، خدا را ستايش مىكنم و بر جدّم رسول خدا ( ص ) و خاندان پاك او درود مىفرستم . اى مردم كوفه ! اى اهل مكر و نيرنگ ! آيا براى ما گريه مىكنيد ؟ ! اشك چشمانتان از چكيدن باز نماند و ناله‌هاى شما نيز به خاموشى نگرايد ! مَثَل شما ( مردم كوفه ) مَثَل زنى است كه رشته‌هاى خود را پس از بافتن از هم باز كند ! شما ( مردم ) ايمانتان را وسيلهء مكر و خيانت در ميانهء خود قرار داديد و رشتهء ايمانتان را پس از بستن گشوديد ! در ميان شما جز خودفروشى و خودستايى و تباهى و فساد ، و سينه‌هايى پر از كينه و تملّق - تملّقى - همانند تملّق كنيزان و غمّازى با دشمنان ، خصلتى وجود ندارد . شما همانند گياهانى هستيد كه در مزبله‌ها مىرويند كه در خورِ خوردن نيستند ؛ و به گچى مىمانيد كه زينت فزاى قبورند و استفادهء ديگر از آنها نمىشود ! چه توشهء زشتى براى عالم آخرت ذخيره كرده‌ايد كه خشم خدا\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nرا برانگيخته و عذاب هميشگى را براى شما آماده كرده است . آيا پس از كشتن ( بهترين افراد خاندان و ياران ) ما ، بر حال ما گريه مىكنيد و خود را مورد سرزنش قرار مىدهيد ؟ ! آرى به خدا سوگند ( شما سزاوار آنيد كه ) بسيار گريه كنيد و كمتر بخنديد ، چرا كه شما ( كسانى هستيد كه با دستان خود ) لكّهء ننگ زمانه را بر دامان خود افكنديد ( لكّه‌اى ) كه آن را با هيچ آبى نمىتوان شست ؛ چگونه مىتوان شست ( خونى را كه با ) كشتن پسر رسول خدا ( ص ) و سيّد جوانان اهل بهشت ( بر دامانتان نشسته است ) ؛ خون همان كسى كه در كارزارها و گرفتارىها پناه شما و به هنگام احتجاج با دشمنان رهنماى شما بوده است و شما در سختىها و ناگوارىها به او پناه مىبرديد و ( آداب ) دين و شريعت را از او مىآموختيد ؟ ! آگاه باشيد كه وزر و و بال بزرگى را مرتكب شديد ، از رحمت خدا دور باشيد و هلاكت بر شما باد ! اين است و جز اين نيست كه كوشش شما ( سرانجام ) به نااميدى و حرمان منتهى شد و دستان شما ( از رحمت خداوندى ) كوتاه گرديد و سوداى شما موجب زيان و خسران شما شد و خشم خدا را بر جان خود خريديد و ذلّت و بيچارگى شما را فرا گرفت .\r\nاى اهل كوفه ! واى بر شما آيا مىدانيد چه جگرى را از رسول خدا شكافتيد ( و سوزانديد ) و چه گوهر ( مستورى ) از او را از پرده برون آورديد و چه خونى از او بر زمين ريختيد و چه ( پردهء ) حرمتى را از او دريديد ؟ ! ( شما اى مردم كوفه ! ) كار ناشايستى انجام داده‌ايد و به جنايت بزرگى دست و يازيده‌ايد و ستم عظيمى را به بزرگى زمين و آسمان ( در حقّ ما خاندان پيامبر ) روا داشته‌ايد ؛ آيا تعجب خواهيد كرد كه آسمان ( از اين همه ستم و ناسپاسى بر حال ما ) خون گريه كند ؟ و ترديدى نيست كه عذاب آخرت ( براى شما ) دشوارتر و خواركننده‌تر است و در آن روز هيچ كس به يارى شما برنخواهد خاست ! پس به خاطر اين مهلت ( كوتاه و زود گذر ) خداوند ، احساس سبكبارى نكنيد ( و جناياتى كه مرتكب شده‌ايد فراموشتان نشود ) و از حدّ خود پاى فراتر ننهيد ، چرا كه خداوند در امر انتقام ، شتاب روا نمىدارد و از اين كه ( فرصت ) انتقام از دست رود ، هراسى ندارد ( زيرا فرصت‌ها را همو مىآفريند ) ( بدانيد كه ) پروردگار شما در كمين و در انتظار شما است .\r\nراوى مىگويد به خدا سوگند كه در آن روز مردم ( كوفه ) را حيران و سرگردان مىديدم در حالى كه مىگريستند و دستان خود را ( از سر شرمندگى ) به دندان مىگزيدند . پيرمردى را\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nمشاهده كردم كه در كنار من ايستاده بود در حالى كه محاسن ( سپيد ) او از اشك چشمش‌تر شده بود و با خود زمزمه مىكرد : « پدر و مادرم به فداى شما باد ! پيران شما بهترين پيران ؛ جوانان شما بهترين جوانان ؛ و زنان شما بهترين زنان ؛ و خاندان شما بهترين خاندان‌ها هستند كه هرگز خوار نمىگردند و شكست نمىخورند . » « 1 »\r\nخطابهء فاطمه بنت الحسين - عليهما السلام - به هنگام ورود به شهر كوفه على رغم ايجازى كه دارد ، داراى نكاتى آموزنده و راهگشا است كه قسمت‌هاى كوتاهى از آن را براى نقل در اين اوراق برگزيده‌ايم :\r\n. . . اى اهل كوفه ! اى اهل مكر و خدعه ! خداوند ما را به شما مبتلا ساخت و شما را به وسيلهء ما امتحان كرد و ما را به اين آزمون ستود ، ماييم گنجينه علم و فهم و حكمت او و حجّت خدا براى همهء سرزمين‌ها بر روى زمين . . . . شما ما را تكذيب و تكفير كرديد و ريختن خون ما را مباح دانستيد و جنگيدن با ما را حلال و چپاول اموال ما را روا داشتيد . گويا ما از اسيران تركستان و كابل بوديم ! . . . اى اهل كوفه ! شيطان شما را فريفت و از راه راست منحرف ساخت و چنان پردهء جهل در مقابل چشمان شما كشيد كه شما ديگر هدايت نخواهيد شد . . . » « 2 »\r\nنوشته‌اند هنگامى كه خطابهء آتشين فاطمهء بنت الحسين به اينجا رسيد ، مردم كوفه با صداى بلند گريستند و گفتند : « اى دختر پاكان ! دل‌ها و سينه‌هاى ما را - با اين خطابه - آتش زدى و جگرهاى ما را در آتش اندوه سوزاندى . ديگر بس كن » « 3 » و فاطمه ساكت شد .\r\nخطابهء امّ كلثوم ( س ) دختر امير مؤمنان على ( ع ) از حنجره‌اى بغض‌آلود و با چشمانى گريان در آن روز فراموش ناشدنى ، ابعاد ديگرى از قيام ماندگار حسينى را آشكار ساخت و ستم كوفيان را در حقّ شهداى كربلا به تصوير كشيد به گونه‌اى كه كوفيان را در حسرتى دامنه‌دار فرو برد و دلهاى سنگى آنان را به بيقرارى واداشت . « 4 »\r\nخطابهء كوبندهء امام زين العابدين پيش از ورود به دارالامارهء كوفه ، مكمّل خطابه‌هاى\r\n\r\n\r\n","description":"","footnote":"\r\n( 1 ) . لهوف ، ترجمهء عقيقى بخشايشى همراه با متن عربى ، ص 165 تا 169 .\r\n( 2 ) . همان ، ص 171 تا 175 به اختصار .\r\n( 3 ) . همان ، ص 175 .\r\n( 4 ) . همان ، ص 175 تا 177 .\r\n","page_name":" 30 ","page_number":30},
  {"content":"\r\n\r\nآتشين زينب كبرى ، فاطمهء بنت الحسين و امّ كلثوم - عليهم السلام - و نمايانگر ابعاد ديگرى از فاجعه‌اى بود كه به همدستى كوفيان در سرزمين كربلا شكل گرفت .\r\nامام سجّاد ( ع ) در ابتداى خطبهء تاريخى خود به نصيحت كوفيان پرداخت و هنگامى كه آنها به ظاهر همدلى نشان دادند و اظهار اطاعت كردند فرمود :\r\nهيهات ! هيهات ! اى مردم غدّار حيله‌باز كه جز نيرنگ خصلتى در ميان شما نيست ! آيا مىخواهيد آن چه را كه بر سر پدران من آورديد در حقّ من نيز روا داريد ؟ ! به خدا سوگند كه چنين امرى امكان‌پذير نيست ، چرا كه هنوز جراحات دل من بهبود نيافته و مصيبت جدّم رسول خدا و پدر و برادرانم را فراموش نكرده‌ام و تلخى آن از كام من بيرون نرفته و - مرور آن فاجعه - گلوى مرا مىفشارد و اندوه آن در سينهء من هنوز جريان دارد . . . . « 1 »\r\n\r\n5 - 3 . روايات منقول از امامان معصوم عليهم السلام دربارهء شهادت امام حسين ( ع ) :\r\nروايات بسيارى از ائمّهء معصومين عليهم السلام نقل شده است كه مورد استفاده مورّخان اسلامى و مقتل نگاران عاشورا قرار گرفته و از منابع عمدهء مقتل نگارى در زبان فارسى به شمار مىرود و ما براى تيمّن و تبرّك به نقل معدودى از آنها بسنده مىكنيم :\r\n1 ) امام محمّد باقر ( ع ) فرموده‌اند :\r\nما بَكَتِ السَّماءُ عَلى احَدٍ بَعْدَ يَحيى بن زكريّا الّا علَى الحسين بن على - عليهما السلام - فَانَّها بَكَتْ عَلَيه اربعينَ يوماً . « 2 »\r\nبعد از - شهادت - يحيى بن زكريّا ( ص ) آسمان در شهادت كسى نگريست مگر در شهادت امام حسين ( ع ) ، كه به مدّت چهل روز براى مصيبت او گريه كرد !\r\n2 ) امام صادق ( ع ) گريه و بيتابى كردن در رخدادهاى تلخ را براى بندگان خدا امرى مكروه دانسته‌اند مگر در مصيبت امام حسين ( ع ) كه امرى پسنديده است و پاداش خداوندى را در پى دارد :\r\nانَّ البُكاءَ وَ الجَزَعَ مَكروهٌ لِلْعَبدِ فى كُلِّ ما جَزَعَ ، ما خَلَا البُكاءَ وَ الجَزَعَ عَلَى الحسين بن على - عليهما السلام - فَانَّهُ فيهِ مأجور . « 3 »\r\n\r\n\r\n","description":"","footnote":"\r\n( 1 ) . همان ، ص 177 تا 179 .\r\n( 2 ) . ثار اللّه ، حاج حسين عندليب به نقل از كامل الزّيارات ، ص 90 ؛ عوالم ، ج 17 ، ص 469 و بحار الانوار ، ج 45 ، ص 211 .\r\n( 3 ) . همان به نقل از كامل الزّيارات ، ص 100 ؛ بحار الانوار ، ص 291 و عوالم ، ج 17 ، ص 533 .\r\n","page_name":" 31 ","page_number":31},
  {"content":"\r\n\r\n3 ) از امام علىّ بن موسى الرّضا - عليهما السلام - نقل شده است همين كه ماه محّرم آغاز مىشد ديگر آثار سرور در چهرهء پدرم ديده نمىشد و نشانه‌هاى اندوه سيماى او را فرا مىگرفت و اين حالت تا روز عاشورا ادامه پيدا مىكرد كه آن روز ، روز حزن و گريهء او بود و مىفرمود در چنين روزى امام حسين ( ع ) كشته شد :\r\nكانَ ابى - اذا دَخَلَ شَهْرُ المحَّرم - لا يُرى ضاحكاً ، وكانَت الكآبَةُ تَغْلِبُ عَلَيه ، حتَّى يَمْضى مِنْه عَشرةُ ايّامٍ ، فاذا كانَ يَومُ العاشِرِ كانَ ذلِكَ اليَوْمُ يَوْمَ مَصيبَتِهِ و حُزْنِهِ و بُكائِهِ ، و يَقول : هُوَ الْيَوْمُ الّذى قُتِلَ فيهِ الحسين ( ع ) . « 1 »\r\n4 ) از امام علىّ بن موسى الرّضا ( ع ) نقل شده است كه مصيبت امام حسين ( ع ) چشمان ما را در اثر ريزش اشك خسته و مجروح كرده است ، و عزيزان ما در ديار كربلا به خوارى در آمدند .\r\nمصايب آن روز - عاشورا - آن چنان عميق و ريشه دار است كه ما را براى هميشه غمگين و داغدار كرده است :\r\n. . . انَّ يَوْمَ الحسين اقْرَحَ جُفونَنا و أسْبَلَ دُموعَنا و أذَّلَ عزيزنا بِارضِ كَرْبٍ وَ بَلا و اورَثْتَنا الكَرْبَ وَ البَلاء الى يَوْمِ الانْقِضاء . « 2 »\r\n5 ) از امام محمّد تقى ( ع ) نقل شده است كه اگر كسى در شب بيست و سوم ماه مبارك رمضان امام حسين ( ع ) را زيارت كند بيست و چهار هزار فرشته و پيامبر مرسل با او مصافحه مىكنند و اينان همان گروهى هستند كه از پيشگاه خداوند متعال براى زيارت حسين ( ع ) در چنين شبى رخصت مىطلبند ، شبى كه اميد است همان شب قدرى باشد كه تمامى امور بر اساس حكمت الهى سامان مىيابد :\r\nمَن زارَ الحسين ( ع ) لَيلَةَ ثلاث و عشرين مِنْ شهرِ رَمضانَ - وَ هى اللَّيْلَةُ الَّتى يُرجى ان تَكونَ لَيْلَةَ القَدْرِ ، و فيها يُفْرَقُ كُلُّ امرٍ حكيمٍ - صافَحَهُ اربَعةٌ وَ عِشرونَ الْفَ مَلَكٍ وَ نَبِىٍّ كُلُّهُم يَسْتَاْذِن اللّهَ فى زيارةِ الحسين ( ع ) فى تِلكَ اللَّيلَةِ . « 3 »\r\n6 ) از امام هادى ( ع ) در فضيلت زيارت امام حسين ( ع ) روايتى نقل شده كه حاكى از پاداش معنوى بى شمارى است كه براى زايران تربت حسينى وجود دارد :\r\n\r\n\r\n","description":"","footnote":"\r\n( 1 ) . همان به نقل از امالى صدوق ، ص 128 ؛ بحار الانوار ، ج 44 ، ص 284 و عوالم ، ج 17 ، ص 538 .\r\n( 2 ) . همان ، به نقل از امالى صدوق ، ص 128 ؛ بحار الانوار ، ج 44 ، ص 284 و عوالم ، ج 17 ، ص 538 .\r\n( 3 ) . همان ، به نقل از وسائل الشّيعه ، ج 10 ، ص 370 ، باب 53 از ابواب المزار ، ج 5 .\r\n","page_name":" 32 ","page_number":32},
  {"content":"\r\n\r\nمَن خَرَجَ مِنْ بَيْتِهِ يُريدُ زيارةَ الحسين بن على ( ع ) فَصارَ الىَ الفُراتِ فَاغْتَسَلَ مِنه ، كَتَبَهُ اللّه مِنْ المُفلِحينَ ، فاذا سَلَّمَ على ابى عبداللّه ( ع ) كُتِبَ مِنَ الفائِزينَ ، فَاذا فَرَغَ مِنْ صَلوتِهِ اتاهُ مَلَكٌ فقال :\r\nانَّ رسول اللّه ( ص ) يَقْرَؤُكَ السَّلامُ وَ يَقولُ لَكَ : امّا ذُنوبُكَ فَقَد غُفِرَلَكَ ، فَاسْتَأنِف العَمَل . « 1 »\r\n7 ) از امام حسن عسكرى ( ع ) روايتى منقول است كه ناظر بر عظمت و حرمت مقام حسين بن على ( ع ) در پيشگاه خداوندى است ، و نيز از وعدهء شهادت او و نيز گريهء اهل آسمان و زمين در شهادت آن بزرگوار پيش از تولّدش خبر مىدهد ، و ضمن آنكه پيروزى آن وجود نازنين را در ايام رجعت بازگو مىكند ، ادامهء امامت و شفاى تربت او را به عنوان پاداشى قلمداد مىكند كه خداوند در زمرهء پاداش‌هاى جانبازى و شهادت آن امام بزرگوار در نظر گرفته است :\r\nاللَّهُمَّ انّى اسئَلُكَ بِحَقِّ المَولودِ فى هذا اليَومْ ، المَوْعود بِشَهادَتِهِ قَبْلَ اسْتِهلاله وَ وِلادَتِه ، بَكَتْهُ السَّماءُ وَ مَن فيها و الارضُ وَ مَنْ عَلَيها ، وَ لَمّا يَطا لا بَتَيْها ، قتيلِ العَبَرَةِ وَ سَيِّدِ الاسرَةِ ، المَمدودِ بِالنُّصرَةِ يَومَ الكَرّةِ ، المُعَوَّضِ مِنْ قَتْلِهِ انَّ الأئمَّةَ مِنْ نَسْلِهِ ، وَ الشِّفاءَ فى تُربَتِهِ . . . . « 2 »\r\n8 ) پايان بخش اين قسمت ، جملات حزن‌انگيز و حسرت آلودى است كه به ابا صالح المهدى حجّة بن الحسن العسكرى - عجّل الله تعالى فرجه - منسوب است :\r\nفَلَئِنْ اخَّرَتْنى الدُّهورُ وَ عاقَنى عَنْ نَصْرِكَ المَقدورُ ، وَ لَم اكُنْ لِمَنْ حارَبَكَ مُحارِباً وَ لِمَنْ نَصَب‌َلكَ العِداوَةَ مُناصِباً ، فَلَأُنْدِبَنَّكَ صَباحاً وَ مَساءً ، وَ لَابْكينَّ لَكَ بَدلَ الدُّموعِ دَماً . . . . « 3 »\r\nاگر - گردش - زمانه به تأخيرم انداخت و مقدّرات - خداوندى - از يارى تو بازم داشت ، و نتوانستم در ركاب تو با دشمنانت بستيزم ، ولى - در عوض - از صبح تا شب براى تو مىنالم و به جاى اشك خون مىبارم .\r\n\r\n6 - 3 . مطالب منقول از همراهان امام كه به فيض شهادت نايل نيامده‌اند :\r\nتعدادى از اصحاب امام حسين ( ع ) در چند مرحله از مراحل شكل‌گيرى قيام حسينى حضور داشته‌اند و حتى برخى در روز عاشورا مجروح شده امّا از دست دشمنان جان به در برده‌اند . اينان مشاهدات خود را براى ديگران بازگو كرده‌اند كه اينك در شمار منابع مقتل نگاران قرار دارد . از اين گزارش‌هاى تاريخى مىتوان بسيارى از نقاط مبهم قيام كربلا و رخداد عاشورا را روشن كرد .\r\n\r\n\r\n","description":"","footnote":"\r\n( 1 ) . همان ، به نقل از وسائل الشّيعه ، ج 10 ، ص 380 ، باب 59 از ابواب المزار ، ج 10 ، كامل الزّيارات ، ص 185 و 186 .\r\n( 2 ) . همان ، به نقل از مصباح المتهجّد ، ص 758 ؛ بحار الانوار ، ج 98 ، ص 347 و مفاتيح الجنان در اعمال روز سوم شعبان .\r\n( 3 ) . همان ، به نقل از بحار الانوار ، ج 98 ، ص 320 .\r\n","page_name":" 33 ","page_number":33},
  {"content":"\r\n\r\nحسن بن حسن بن علىّ بن ابىطالب عليهم‌السلام در جريان روز عاشورا زخم‌هاى بىشمارى برداشته ، امّا به وسيلهء بستگان خود از معركهء جنگ رهايى يافته است . « 1 » وى معروف به حسن مثنّى است كه در صداقت و وثاقت او ترديد نكرده‌اند . افرادى مانند ضحّاك بن عبداللّه بن قيس مشرقى « 2 » و عقبة بن سمعان « 3 » از شخصيت‌هايى هستند كه در مراحل شكل‌گيرى قيام ماندگار حسينى سهيم بوده‌اند ولى به فيض شهادت نرسيده‌اند و گزارشى كه آنان از وقايع كربلا به دست داده‌اند مورد عنايت اهل تحقيق قرار داشته و دارد .\r\n\r\n7 - 3 . مطالب منقول از مخالفان امام حسين ( ع ) :\r\nبعد از حادثهء خونبار عاشورا ، بسيارى از مخالفان امام حسين ( ع ) از كردهء خود پشيمان شدند و برخى از آنان به صف « توّابين » پيوستند .\r\nاينان مشاهدات خود را براى ديگران نقل كرده‌اند كه مورد استناد مقتل نگاران قرار گرفته است .\r\n\r\n8 - 3 . مشاهدات افراد بيطرف :\r\nدر ميان راويان رخداد شگرف كربلا به اسامى افرادى برمىخوريم كه نه در شمار سپاهيان امام حسين ( ع ) بوده‌اند و نه در شمار سپاه يزيد . اينان مشاهدات خود را براى ديگران بازگو كرده‌اند كه مورد استفاده مقتل نگاران قرار گرفته است .\r\nعبيدالله بن الحر الجعفى « 4 » را مىتوان به عنوان نمونه از اين گروه نام برد .\r\n\r\n\r\n","description":"","footnote":"\r\n( 1 ) . اللّهوف على قتلى الطّفوف ، على بن جعفر بن محمد ، ص 263 .\r\n( 2 ) . تاريخ طبرى ، ج 5 .\r\n( 3 ) . رواياتى از او به عنوان يكى از اصحاب امام حسين ( ع ) در دست است ، او غلام « رباب » همسر امام حسين بوده است .\r\n( 4 ) . تاريخ طبرى ، ج 5 ، ص 271 - 407 ، 527 .\r\n","page_name":" 34 ","page_number":34},
  {"content":"\r\n\r\n\r\nفصل دوم : سيماى امام حسين ( ع ) در نثر كهن فارسى\r\n\r\n","description":"","footnote":"","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n\r\nپيش از بررسى متون مقتل‌هاى عمدهء فارسى و كتب تاريخى و نثر نوشته‌هاى عاشورايى كه مطالبى پيرامون قيام ماندگار امام حسين ( ع ) و جريان شكل‌گيرى اين نهضت الهى و رخدادهاى روز عاشورا دارند ، لازم است از متون كهن منثور ديگرى در زبان فارسى ياد كنيم كه كوتاه و گذرا ، پاره‌اى از فضايل اخلاقى و كرامت‌هاى وجودى آن حضرت را به تصوير كشيده‌اند . غالب اين متون كهن اگرچه ارتباطى با رخداد شگرف كربلا ندارند ، ولى هر از گاه در جايى كه مقام سخن ايجاب مىكرده است از آن امام همام و قيام او به نيكى و بزرگى ياد كرده‌اند كه به خاطر قدمت تاريخى داراى اهميّت فراوان‌اند و ما به نقل پاره‌اى از آنها بسنده مىكنيم .\r\n\r\n1 . ترجمهء رسالهء قشيريّه\r\nرسالهء قشيريّه تأليف عبد الكريم بن هوازن قشيرى ( 376 - 465 ) كه در نيمهء دوم سدهء ششم و يا در نيمهء اوّل سدهء هفتم هجرى از زبان عربى به فارسى ترجمه شده ، از متون كهن و معتبر در زبان فارسى و عرفان اسلامى است . مترجم اين اثر گرانسنگ نامشخص است ولى از شيوهء نگارشى او برمىآيد كه از چهره‌هاى ممتاز علمى و ادبى زمان خود بوده است . در اين اثر ، دو حكايت از حسين بن على ( ع ) آورده شده كه حائز اهميّت است :\r\nحسين بن على ( ع ) را گفتند : ابوذر همى گويد كه درويشى را دوستر دارم از توانگرى ، و بيمارى را دوستر دارم از تندرستى . گفت : خداى تعالى بر ابوذر رحمت كناد ؛ من همى گويم هر كه توكّل بر نيكويى اختيار خداى كند او را بر اختيار خداى ، اختيار ديگر نبود . « 1 »\r\nحسين بن على ( ع ) جايى رسيد . چند كودك آنجا بودند . پارهء چند نان داشتند . حسين را\r\n\r\n\r\n","description":"","footnote":"\r\n( 1 ) . رسالهء قشيريّه ، به تصحيح بديع الزّمان فروزانفر ، تهران ، ص 299 .\r\n","page_name":" 37 ","page_number":37},
  {"content":"\r\n\r\nميزبانى كردند . بنشست و آن پاره‌هاى نان با ايشان بخورد و ايشان را به سراى برد و طعام داد و ايشان را نو جامه كرد و گفت : دستْ ايشان راست بر من ، زيرا كه ايشان را جز آن نبود كه ميزبانى كردند و من زياده از آن يابم . « 1 »\r\n\r\n2 . تاريخ بيهقى\r\nتاريخ بيهقى تأليف ابوالفضل محمّد بن حسين بيهقى ( 385 - 470 ) از متون مهم و معتبر در زبان فارسى است كه از نظر شيوهء نگارشى و نيز اطلاعات تاريخى اهميّت بسيار دارد .\r\nدر اين اثر ارزشمند ادبى و تاريخى ، در ( ذكر بردار كردن امير حسنك وزير ) به مناسبت از عبداللّه زبير سخن به ميان مىآورد و مىنويسد هنگامى كه ياراى رويارويى و مقاومت در برابر حجّاج يوسف - فرستادهء عبد الملك مروان - و لشكريان او را در خود نديد ، براى پرهيز از ويرانى بيشتر حرم امن خدا - كعبه - و نيز شهر مكه و قتل عام مردم آن ، از حجّاج بن يوسف شبى را مهلت خواست تا دربارهء پيشنهاد او مبنى بر تسليم شدن بينديشد :\r\n. . . آن شب با قوم خويش كه مانده بودند راى زد ، بيشتر اشارت آن كردند كه بيرون بايد رفت تا فتنه بنشيند و المى به تو نرسد . وى نزديك ما در آمد - اسماء و دختر بوبكر صديق رضى اللّه عنه - و همه حال‌ها با وى بگفت . اسماء زمانى انديشيد ، پس گفت : اى فرزند ! اين خروج كه تو بر بنى اميّه كردى دين را بود يا دنيا را ؟ گفت : بخداى كه از بهر دين را بود ، و دليل آن ، كه نگرفتم يك درم از دنيا و اين تو را معلوم است . گفت : پس صبر كن بر مرگ و كشتن و مثله كردن چنان كه برادرت مصعب كرد ، كه پدرت زبير عوّام بوده است و جدّت از سوى من بوبكر صدّيق - رضى الله عنه - و نگاه كن كه حسين بن على - رضى الله عنهما - چه كرد ؟ او كريم بود و بر حكم پسر زياد - عبيد اللّه - تن در نداد . گفت : اى مادر ! من هم برينم كه تو مىگويى امّا راى و دل تو خواستم كه بدانم درين كار ، اكنون بدانستم و مرگ يا شهادت پيش من خوش گشت ، امّا مىانديشم كه چون كشته شوم مثله كنند . مادرش گفت : چون گوسپند را بكشند از مثله كردن و پوست باز كردن دردش نيايد . . . . « 2 »\r\n\r\n\r\n","description":"","footnote":"\r\n( 1 ) . همان .\r\n( 2 ) . تاريخ بيهقى ، به اهتمام دكتر فيّاض ، ص 178 - 194 .\r\n","page_name":" 38 ","page_number":38},
  {"content":"\r\n\r\n\r\n3 . تاريخ سيستان\r\nتاريخ سيستان كه متأسفانه مؤلّف آن معلوم نيست ، به احتمال قوى در فاصلهء سده‌هاى پنجم تا هفتم نگارش يافته است . در « احياء الملوك » آمده است كه اين اثر از عربى به فارسى ترجمه شده ولى صحّت و سقم آن هنوز براى اهل تحقيق نامعلوم است . كتاب مذكور به خاطر اطّلاعات تاريخى بسيارى كه دارد ، داراى اهميّت است . برخى از مطالب اين كتاب تاريخى ، براى اوّلين بار عنوان شده و در كتاب ديگرى از آنها ذكرى به ميان نيامده است از قبيل : داستان ايران بن رستم مرزبان و قصّهء او با ربيع بن زياد - امير عرب - و روايتى در شعر فارسى يزيد بن مفرّخ شاعر ، و همين امر بر ارزش تاريخى اين اثر افزوده است .\r\nدر اين اثر ، مطالبى پيرامون معاويه و سلطنت يزيد و شهادت امام حسين ( ع ) وجود دارد كه ما براى پرهيز از به درازا كشيدن دامنهء سخن ، قسمتى را كه مربوط به دير راهب است ، برگزيده‌ايم :\r\n. . . و شمر بن ذى الجوشن - لعنة اللّه عليه - سرِ حسين بن على - رض - بيرون كرد و عبيداللّه بن زياد آن سرِ وى با زنان و كودكان خرد اسير كرد و به شام فرستاد بر اشتران ، سرهاشان برهنه و هر جايگاه كه فرود آمدندى آن سرِ وى از صندوق بيرون كردندى و بر سرِ نيزه كردى و نگاهبانان بر آن كردندى تا به گاهِ رفتن . تا برسيدند به منزلى كه آنجا يكى راهب بود از آن ترسايان . ايشان آن سر بر آن رسم كه همى داشتند بر آن سر نيزه كردند . چون شب اندر آمد ، آن راهب به صومعه اندر به عبادت ايستاده بود . نورى ديد كه از زمين بر آسمان همى بر شد چنان كه هيچ ظلمت نماند الّا از آسمان تا زمين نورى ساطع بود ؛ از بام آواز داد كه شما كيستيد ؟ گفتند : ما اهل شام . گفت : اين سرِ كيست ؟ گفتند : سر حسين بن على . گفت : بد گروهىايد كه اگر از عيسى ( ع ) فرزند ماندهء ، ما او را بر ديدگان جاى كنيم . پس گفت : يا قوم ! من ده هزار دينار ميراثى حلال دارم ، اگر اين سر فرا من دهيد تا بامداد ، من آن زر شما را بدهم حلال . گفتند : بيار . زر بياورد ، و بساختند و قسمت كردند و سر او فرا او دادند .\r\nپاكيزه بشست و گلاب و مشك و كافور بسرشت و به منفذهاء آن اندر كرد و ببوسيد آن را و به كنار اندر نهاد و همى گريست تا بامداد كه صبح بدميد . گفت با سر بزرگوار : مرا پادشاهى بر نفس\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nخويش است : « اشهد ان لا إله الّا اللّه و انّ جدّك محمّد ( ص ) رسول اللّه » و اسلام آورد و مولاى « 1 » حسين - رضوان اللّه عليه - شد ، و آن سر بديشان باز داد ، و ايشان اندر صندوق كردند و برفتند .\r\nچون به نزديك دمشق رسيدند ، به زر نگاه كردند كه از آن راهب بستده بودند ، همه سفال گشته بود و به جاى مُهر بر آن پديد گشته بر يك روى : « وَ لا تَحْسَبَنَّ اللّه غافِلًا عَمّا يَعْمَلُ الظّالِمون » ، و بر ديگر روى پديد گشته به قدرت بارى تعالى : « وَ سَيَعْلَمُ الَّذينَ ظَلموا اىّ مُنقَلِبٍ يَنقَلِبون » . آن همه زرها فراهم كردند و به جوى آب اندر انداختند . بسيار كسى از ايشان بگريست و توبت كرد ، و هم بر آن به كوه و دشت شد ، و بسيار بودند كه اصرار آوردند و آن زنان اسير و كودكان سر برهنه بر اشتر به دمشق اندر بردند و آن سر ، اندر پيش او نهادند اندر طشتى ، و قضيبى بر آن لب و دندان وى همى زد ، و اين خبر به كتاب خلفا به تمامى گفته آيد و معروف است .\r\n\r\n4 . تاريخ گرديزى\r\nزين الاخبار يا تاريخ گرديزى تأليف ابوسعيد عبدالحّى ابن ضحّاك بن محمود گرديزى از علماى بنام سدهء پنجم هجرى است . نثر اين اثر تاريخى ، نثرى است فنّى و زيبا كه از استحكام لفظى برخوردار است . مؤلّف اين كتاب كه با ابوريحان بيرونى و ابوالفضل بيهقى - مؤلّف تاريخ بيهقى - معاصر بوده ، به تاريخ عمومى جهان از ولادت حضرت آدم ( ع ) تا حوادث سال 432 ه ق - پرداخته و علاوه بر تاريخ اسلام و ايران ، مؤخّره‌اى نيز در اين كتاب در مورد استخراج تواريخ از يكديگر و اعياد غير مسلمين - يهود و هندوان و مسيحيان - دارد كه براى اهل فن قابل استفاده است . در تاريخ گرديزى در باب روز عاشورا آمده است :\r\nاندرين روز ( عاشورا ) ، مقتل امير المؤمنين حسين بن علىّ بن ابى طالب - رضى اللّه عنهما بود به كربلا ، و اين سخت بزرگوار روز است و چون اين روزها باشد بسيار مردم از هر جا به كربلا آيند به زيارت گور حسين - رضى الله عنه - و آنجا دعا گويند و شيعه آن روز را بزرگ دارند و اندر او صدقه دهند و بر حسين على - رضى الله تعالى عنهم - نوحه كنند و بر يزيد لعنت كنند . . . . اندرين روز [ 16 صفر 
  ] ، سر حسين على - رضى الله تعالى عنهم - اندر دمشق آوردند به نزديك يزيد -\r\n\r\n\r\n","description":"","footnote":"\r\n( 1 ) . بنده و غلام .\r\n","page_name":" 40 ","page_number":40},
  {"content":"\r\n\r\nلعنة اللّه [ عليه 
  ] - و حسين را - رضى اللّه تعالى عنهم - شمر ذى الجوشن كشت ، و سرِ او عمر بن سعد بُريد به كربلا .\r\n\r\n5 . سير الملوك\r\nسِيَر الملوك تأليف خواجه نظام الملك ابو على حسن بن علّى بن اسحاق طوسى ( 410 - 485 ) وزير معروف آلب ارسلان و ملكشاه سلجوقى است كه در رمضان سال 485 ه ق به دست يكى از فداييان اسماعيلى كشته شد . وى يكى از مشهورترين چهره‌هاى سياسى تاريخ ايران ، بوده است و در امر جهاندارى و دانش‌پرورى از نواد روزگار خود است .\r\nوى اين اثر را به فرمان ملكشاه سلجوقى در آيين سلطنت و جهاندارى نوشته است كه به اسامى « كتاب السّياسة ، سياست نامه » و « سير خواجه نظام الملك » نيز معروف است . محمّد نامى كه مأمور كتابخانهء پادشاه سلجوقى بوده ، پس از كشته شدن وى ، نسخه‌اى از آن را مرتّب كرده است . اين كتاب يكى از بهترين نمونه‌هاى نثر فصيح و شيوا در زبان فارسى است كه فوايد تاريخى بسيارى را دارا است .\r\nدر اين كتاب حكايتى آمده است كه از گذشت و بزرگوارى حضرت حسين بن على ( ع ) حكايت دارد :\r\nروزى حسين بن على - رضوان اللّه عليهما - با قومى از صحابه و وجوهان عرب بر سر خوان نشسته بود و نان مىخورد و جبّه‌اى ديباى رومى گران مايه پوشيده بود و دستارى به غايت نيكو بر سر بسته ، غلامى خواست كه كاسه‌اى خوردنين در پيش او بنهد و از بالاى سر او ايستاده بود . قضا را كاسه از دست غلام رها شد و بر سر و دوش حسين بن على آمد و دستار و جبّه بيشتر از خوردنى آلوده شد و بشريتى در حسين پديدار آمد و از طيره و خجالت رخسار او برافروخت .\r\nسر بر آورد و در غلام نگريست . غلام چون چنان ديد بترسيد كه او را ادب فرمايد ، گفت : وَ الكاظِمينَ الغَيظَ وَ العافين عَنِ النَّاس . حسين - رضى اللَّه عنه - روى تازه كرد و گفت : اى غلام ! ترا آزاد كردم تا به يكبارگى از خشم و مالش من ايمن گردى . همهء حاضران را از حلم و بزرگوارى حسين در چنان حال عجب آمد و پسنديده داشتند . « 1 »\r\n\r\n\r\n","description":"","footnote":"\r\n( 1 ) . سير الملوك ، به اهتمام هيوبرت دارك ، ص 167 .\r\n","page_name":" 41 ","page_number":41},
  {"content":"\r\n\r\n\r\n6 . كشف المحجوب لارباب القلوب\r\nكشف المحجوب تأليف ابو الحسن على غزنوى هجويرى از عارفان بنام سدهء پنجم است كه بعدها عطّار نيشابورى در تذكرة الاولياء و جامى در نفحات الأنس از مطالب آن بهره گرفته‌اند . اين اثر ارزشمند از متون ماندگار كهن پارسى در مسائل عرفانى است و از ديرباز مورد عنايت اهل ذوق و تحقيق قرار داشته است به طورى كه در كشورهاى مختلف بارها به چاپ رسيده و به چند زبان خارجى ترجمه شده است . « 1 »\r\nدر اين متن منثور كهن پارسى ، همان مطلبى را كه از رسالهء قشيريّهء عبد الكريم بن هوازن قشيرى نقل كرديم به صورت كامل‌ترى آمده است :\r\nاز امير المؤمنين حسين بن على ( رض ) و كرّم وجهه پرسيدند از قول بوذر غفارى ( رض ) كى گفت : الفَقْرُ الىَّ احَبُّ مِنَ الغِنى وَ السُّقْم احَبُّ مِنَ الصِّحَّة . فقال : رَحِمَ اللّه اباذر ، امّا انَا اقول مَن اشرفَ على حُسنِ اختيار اللّه لَم يتَمَنَّ الّا مَا اختار اللّهُ لَهُ : درويشى به نزديك من از توانگرى ، و بيمارى دوستر از تندرستى . حسين ( رض ) گفت : رحمت خداى بر بوذر باد ! امّا هر كرا بر اختيار خداى اشراف افتد ، هيچ تمنّى نكند به جز آنكه حق تعالى وى را اختيار كرده باشد . « 2 »\r\n\r\n7 . بيان الاديان\r\nبيان الاديان از آثار ابو المعالى محمّد حسين علوى است كه در سال 485 ه ق به زبان فارسى تأليف شده و ظاهراً قديم‌ترين اثرى است كه در موضوع ملل و نحل و آراء و ديانات به زبان فارسى نوشته شده است ، و امروزه فقط يك نسخهء ناقص از آن در كتابخانهء ملّى پاريس موجود است .\r\nدر اين متن كهن منثور پارسى ، حادثهء شگرف غدير ، بازتاب نسبتاً در خورى پيدا كرده و از امام حسن و امام حسين ( ع ) نيز به مناسبت ياد شده است كه ما براى پرهيز از دامنه‌دار شدن رشتهء سخن ، متن عربى آن را حذف كرده‌ايم :\r\n. . . اين خبر از رسول - صلى اللَّه عليه و سلم - به چند طريق آمده است و ليكن برين گونه مرا سماع\r\n\r\n\r\n","description":"","footnote":"\r\n( 1 ) . فهرستوارهء كتابهاى فارسى به كوشش احمد منزوى ، ص 2245 تا 2247 .\r\n( 2 ) . ص 220\r\n","page_name":" 42 ","page_number":42},
  {"content":"\r\n\r\nبود كه به اسناد آوردم و لفظ روايت كردم و از همهء طريق‌ها اين مستوفىتر و نيكوتر است و از بهر تبرّك آن را به تازى روايت كردم ، اكنون تفسير او به شرح پارسى بگويم تا معلوم گردد : جعفر صادق - رضى اللَّه عنه - به اسناد از پدران خود روايت كرد از امير المؤمنين علىّ بن ابى طالب - كرّم اللّه وجهه - كه او گفت : ما در سفرى با رسول - صلواة اللّه عليه - بوديم و به منزلى بر سرِ غديرى فرو آمديم كه آن را غدير خم خواندندى ، پيغامبر - صلواة اللّه عليه - ناگاه به گرمگاه بيرون آمد و فرمود تا بانگ كردند : الصّلوة جامعه چنان عادت داشتى هر گاه كه خواستى تا ياران جمع شوند و وحى گزارد يا تدبيرى كند بانگ فرمودى كردن الصّلوة جامعه ياران جمله شدند و پيغامبر - صلواة اللّه عليه - بر بالايى شد و گويند از جامعه‌هاى شتر منبرى ساختند . پيغامبر - صلواة اللّه عليه - بر آنجا ايستاد و دست من بگرفت ، پس گفت : خداى تعالى خلق را بيافريد از درختانِ پراكنده ، و مرا و على را از يك درخت آفريد و من اصل درختم و على فرع آن درخت و حسن و حسين ميوهء آن درختند و شيعهء ما شاخ و برگ آن درخت . هر كه دست در شاخى زند از آن شاخها نجات يابد و هر كه تخلّف كرد هلاك شد . پس گفت : نه من به شما و به همهء مسلمانان اوليترم از نفس ايشان بديشان ؟ ياران گفتند : آرى ، پس گفت : هر كرا من مولىام ، على نيز مولاى آن كس است . آن گاه دعا كرد و گفت : يا رب ! دوستار باش آن كس را كه به موالات او بگويد و دشمن باش كسى را كه او را دشمن دارد . . . و امّت من پس از من هفتاد و سه فرقه شوند ، هفتاد و دو هالكان باشند و يك فرقه از رستگان . . . آن گاه گفت : من مىروم و دو چيز در ميان شما مىگذارم : [ يكى 
  ] كتاب ايزد تعالى يعنى : قرآن ، دوم عترت و فرزندان و اهل‌بيت من ؛ دست درين هر دو زنيد كه اين هر دو از يكديگر جدا نشوند تا آن گاه كه روز قيامت بر آب كوثر هر دو به نزديك من آيند .\r\n\r\n8 . شرف النّبى و معجزاته\r\nشرف النّبى و معجزاته از تأليفات ابو سعيد عبد الملك ابو عثمان محمّد واعظ خرگوشى است كه به اسامى سيَر المصطفى ، دلائل النّبوة ، شرف النّبوّة و شرف المصطفى نيز خوانده شده است . با اين كه مؤلّف ، شافعى مذهب است ارادت زايد الوصفى به خاندان عصمت و طهارت ابراز مىكند .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاين اثر توسّط امام نجم الدّين محمود بن محمّد بن على راوندى ( تولد ، بين سال‌هاى 577 تا 585 ) به فارسى برگردانيده شده است كه داراى نثرى شيوا و جذّاب است و يكى از ارزشمندترين سيره‌هاى رسول اكرم اسلام در زبان فارسى به شمار مىرود .\r\nدر اين كتاب ، به مناسبت‌هاى مختلف از حسين بن على ( ع ) با عظمت ياد شده است كه براى نمونه به نقل سه مورد آن بسنده مىكنيم :\r\nروايت كرده‌اند كه رسول - عليه السلام - نشسته بود . حسن و حسين مىآمدند . چون رسول ( ع ) ايشان را بديد و پيش ايشان باز رفت و هر دو را بر دوش خود نشاند و گفت : نيكا مركب كه از آن شما است و نيكا نشينندگان كه شماايد و پدر شما بهتر از شما است . « 1 »\r\nآورده‌اند كه چون حسين بن على را - رضى اللَّه عنهما - بكشتند و عبداللّه بن عباس ( ص ) نوشته‌اى به يزيد بن معاويه نوشت و مضمونْ آن بود كه من اميد مىدارم كه خداى تعالى ترا مهلت ندهد ، پس از آن كه فرزند رسول ( ع ) را بكشتى و ترا در دنيا عمر اندك مانده باشد تا ترا بگيرد گرفتنى سخت ، و ترا از دنيا بيرون برد خوار و بزه‌مند . پس كشتن حسين را ( ص ) سبب زوال ملك ايشان بود . « 2 »\r\nابن عبّاس روايت كرده است از رسول ( ع ) كه گفت : جبرئيل گفت مرا كه خداى تعالى بكشت به خون يحيى بن زكريّا هفتاد هزار شخص را . و بخواهد كشت به خون پسر دختر تو - حسين بن على - هفتاد هزار را و هفتاد هزار را . جعفر بن محمّد الصّادق روايت مىكند از پدر خويش كه نوحه كردند بر قتل حسين بن على سه سال هر روز ، و در آن روز كه آن واقعه افتاد و جماعتى بزرگان : واثلة بن الاسقع و مروان بن الحكم و المسور بن مخرمه و چند مشايخ از اصحاب رسول ( ع ) مىآمدند ، در خفيه مىآمدند ونوحه مىشنيدند كه بر حسين مىكردند . « 3 »\r\n\r\n9 . النّقض\r\nعالم بزرگوار شيعى عبد الجليل قزوينى رازى اثر گرانسنگ « النّقض » را در نقد و ردّ كتاب « بعض فضايح الرّوافض » تأليف كرد و اكنون از كتب مهمّ و معتبر شيعى در زبان فارسى به\r\n\r\n\r\n","description":"","footnote":"\r\n( 1 ) . شرف النّبى ، ترجمهء نجم الدين محمود راوندى ، به تصحيح محمّد روشن ، باب 27 ، ص 247 تا 280 .\r\n( 2 ) . همان .\r\n( 3 ) . همان .\r\n","page_name":" 44 ","page_number":44},
  {"content":"\r\n\r\nشمار مىرود . اين كتاب داراى نثرى روان و دلنشين است كه به صورت استدلالى و مستند به شُبهات عنوان شده توسطّ يكى از غلاة اهل سنّت و از معاندان اهل‌بيت عصمت و طهارت در « بعض فضايح الرّوافض » پاسخ مىدهد و مؤلّف ، اين اثر را به خواست علماى شيعى - كه او را بهترين فرد براى پاسخگويى مىدانسته‌اند - به رشتهء تحرير درآورده است و ما براى تيمّن و تبرّك به نقل دو مورد از آن بسنده مىكنيم :\r\nو آنچه گفته كه : « حسينِ على را رافضيان به زارى بكشتند » جواب آن است كه امامت حسين ( ع ) از بهر آنكه رافضيان او را بكشند ، پندارم باطل نباشد بر آن قياس كه عثمان را نيز نواصب بكشتند و امامتش را به شهادتش خللى نبود ، پس حسين ( ع ) تا زنده بود امام مطاع او بود به حصول شرائط كه گفته شد و به دلالت خبر رسول اللّه ( ص ) كه گفته آمد . مىپندارم كه يزيد و عبيد اللّه مرجانه و عمر سعد و مسلم عمرو باهلى و مرّهء عبدى و شمر ذى الجوشن حليف بنى اميّه و خولى يزيد - عليهم لعائن اللّه - رافضى نبودند كشندگان حسين ( ع ) كه لعنت بر قاتلان آل محمّد ( ص ) باد ! اين جماعت‌اند كه همه اموى و مُبغِض و خارجى بودند و چون مصنّف كتاب در اوّل گفته كه : « واضع مذهب رفض ، ابن المقنّع » بوده ، نمىدانم كه در عهد حسين ( ع ) رافضيان از كجا آمدند ؟ ! بلكه حوالتش همه دروغ و بهتان است و همهء معارضات از سرِ شبهه ، و هر كس كه چنين حواله كند مُبغِض و كذّاب و عاصى و بىايمان باشد « كبرت كلمة تخرج من افواههم ، ان يقولون الّا كذباً » . « 1 »\r\nامّا آنچه در اين فصل و در ديگر مواضع بر طريق تشنيع ياد كرده است : « كه اين طايفه روز عاشوراء اظهار جَزع و فَزع كنند و رسم تعزيت را اقامت كنند و مصيبت شهداء كربلاء تازه گردانند ، و بر منبرها قصّه گويند و علماء سر برهنه كنند و عوام جامه چاك زنند و زنان روى خود خراشند و مويه كنند و چون مصنّف اين معنى را به تهمت و بدعت منسوب كرده و نامرضى دانسته است از غايت بغض آل رسول ( ص ) و از فرط عداوت اولاد بتول ( ع ) به ضرورت جواب گفته آيد : اوّلًا معلومِ همهء جهانيان است كه بزرگان و معتبران ائمّهء فريقين از اصحاب امام مقدّم بوحنيفه و امام مكّرم شافعى و علماء و فقهاء طوائف خلفاً عن سلف اين سنّت را رعايت كرده‌اند\r\n\r\n\r\n","description":"","footnote":"\r\n( 1 ) . النّقض ، شيخ عبد الجليل رازى ، با تصحيح و تعليق محدّث ارموى ، ص 128 و 129 .\r\n","page_name":" 45 ","page_number":45},
  {"content":"\r\n\r\nو اين طريقه را نگاه داشته‌اند . اوّلًا خود شافعى كه اصل در مذهب و مذهب به دو منسوب است بيرون از مناقب ، در حقّ حسين ( ع ) و شهداى كربلا - رضوان اللَّه عليهم - مراثى بسيار گفته است و يكى از آنها اين قصيده است كه مىگويد . . . تا آخر ، همه مرتبهء اوست به صنعتى كه ديگران بر چنان معانى قادر نباشند و مراثى شهداء كربلا كه اصحاب بوحنيفه و شافعى را هست بى عدد و بىنهايت است ، پس اگر عيب است اوّل بر بوحنيفه است و بر شافعى و بر اصحاب ايشان آن گه بر ما ، و چون فروتر آئى معلوم است كه خواجه بومنصور ما شاده به اصفهان - كه در مذهب اهل سنّت به عهد خود مقتد است - هر سال اين روز تعزيت داشته است به آشوب و نوحه و غريو و ولوله و بر على و حسن و حسين - عليهم السلام - آفرين كرده ، و بر يزيد و عبيد اللّه در اصفهان لعنت آشكار كرده ، وكذلك شرف الاسلام صدر الخجندى و برادرش جمال الدين اين تعزيت به آشوب و نوحه و غريو و ولوله داشته‌اند ، و هر كس كه به آنجا رسيده باشد ديده و دانسته باشد و هرگز انكار آن نكند ، آن گاه در بغداد كه مدينة الاسلام و مقرّ دار الخلافه است خواجه على غزنوى حنفى دانند كه اين تعزيت چگونه داشتى تا به حدّى در روز عاشورائى در لعنت سفيانيان مبالغتى مىكرد ، سائلى برخاست و گفت : معاويه را چه گويى ؟ به آوازى بلند گفت : اى مسلمانان ! از على مىپرسيد كه معاويه را چگويى ، آخر دانى كه على معاويه را چه گويد ! و امير عبادى كه - علّامهء روزگار و خواجهء معنى و سلطان سخن بود - او را در حضرت المقتفى لامر اللّه پرسيدند روزى كه فردا عاشوراء خواست بودن ، كه چه گوئى در معاويه ؟ جواب نداد تا سائل سه بار تكرار كرد . بار سوم گفت : اى خواجه ! سؤالى مبهم مىكنى ! نمىدانم كه كدام معاويه را مىگوئى ؟ اين معاويه را كه پدرش دندان مصطفى ( ص ) را بشكست ، و مادرش جگر حمزه بخائيد ، و او بيست و چند بار تيغ بر روى علىِّ مرتضى ( ع ) كشيد ، و پسرش سرِ حسينِ على ( ع ) ببريد ؟ اى مسلمانان ! شما اين معاويه را چه گوئيد ؟ مردم در حضرت خلافت ، حنفى و سنّى و شافعى زبان به لعنت و نفرين برگشودند ، و مانند اين بسيار است و تعزيت حسين ( ع ) هر موسم عاشوراء به بغداد تازه باشد با نوحه و فرياد . . . . « 1 »\r\n\r\n\r\n","description":"","footnote":"\r\n( 1 ) . همان ، ص 384 تا 404 .\r\n","page_name":" 46 ","page_number":46},
  {"content":"\r\n\r\n\r\n10 . تبصرة العوام\r\n« تبصرة العوام فى معرفة مقالات الانام » تأليف جمال الدين مرتضى ابى عبداللّه محمّد بن حسين رازى از علماى بزرگ شيعى در سدهء ششم است . اين اثر داراى نثرى پخته و روان است كه در باب ملل و نحل و راه و روش گروهى از فلاسفه ، منجّمان ، مجوسان ، صابئان ، خوارج ، معتزله ، فرقه‌هاى شيعى و صوفيّه و عقايد اماميّه و جنايات بنىاميّه در 26 باب نگارش يافته و سرشار از آيات و احاديث است و از جهت علمى و كلامى نيز بسيار اهميّت دارد ، و اين دومين اثر ارزشمندى است كه پس از بيان الاديان به زبان فارسى در اين موضوعات نگاشته شده است :\r\nدر زمان بنى العبّاس هم مثل اين بود تا غايتى كه متوكّل بفرمود تا تربت حسين و شهدا را شيار كردند و بكاشتند تا مردم به زيارت نروند . . . « 1 »\r\nهشام بن عمر روايت كند از پدرش كه روزى مروان به حسين بن على گفت : اگر نه فاطمه بودى ، شما را به چه فخر بودى بر ديگران ؟ حسين برجست و حلق مروان بگرفت و سخت بيفشرد و دستارش در گردن كرد . چون از خود بشد او را رها كرد و روى به قوم كرد و گفت : يا قوم ! سوگند مىدهم شما را كه مرا راستگوى داريد در سخنى كه راست باشد ؛ آيا شما مىشناسيد در روى زمين دو جوان كه ايشان فرزندان رسولند جز از من و برادرم ؟ گفتند : نه ، گفت : مىدانيد كه رسول هيچ دو جوان را از ما دوست داشت ؟ گفتند : نه ، گفت : به خداى كه در روى زمين ملعون بن ملعون جز از اين و پدرش كسى نيست كه دعوى اسلام كند و او عدّو خدا و اهل‌بيت رسول بود و جز از تو و پدرت كسى نيست ، و علامت صدق قول من آنست كه ردا از دوشش بيفتد . راوى گويد : نشسته بودم تا آن وقت كه مروان خشم گرفت و ردا از دوشش بيفتاد . « 2 »\r\n\r\n11 . طبقات ناصرى\r\nمنهاج سراج لاهورى از علماى سدهء هفتم هجرى است و كتاب « طبقات ناصرى » را به نام ناصر الدّين محمود ( 644 - 665 ) به زبان فارسى تأليف كرده و داراى اشعار فارسى نيز هست . « 3 »\r\n\r\n\r\n","description":"","footnote":"\r\n( 1 ) . تبصرة العوام ، به تصحيح عبّاس اقبال ، چاپ دوم ، ص 196 .\r\n( 2 ) . همان ، ص 254 و 255 .\r\n( 3 ) . ريحانة الادب ، محمد على مدرس ، ج 3 ، ص 6 .\r\n","page_name":" 47 ","page_number":47},
  {"content":"\r\n\r\nاين اثر داراى نثرى روان و دلنشين و حاوى اطّلاعات تاريخى مهمّى است كه قسمتى از آن را مرور مىكنيم :\r\nچون [ حسين 
  ] به زمين كربلا رسيد به موضع كه آن را غاضريّه گويند ، آنجا منزل كرد و آن روز پنجشنبه بود ، دوم ماه محرم ، سنهء احدى و ستّين ، روز آدينه عمر سعد وقاصّ با چهار هزار سوار به دو رسيد و تا آدينهء ديگر جنگ ميان ايشان قايم شد و در اين مدّت آب را از اهل‌بيت رسول باز گرفته بودند ، و با حسين ( ع ) نوزده تن از اهل‌بيت مصطفى ( ص ) بودند . روز آدينه ، دهم محرّم ، سنهء احدى و ستّين شهادت يافت ، با هفت تن از فرزندان على ( ع ) و سه تن از فرزندان حسين و از ياران او هشتاد تن را شهيد كردند ، و على اصغر « 1 » پسر حسين را زنده گذاشتند كه خُرد بود و رنجور . حسين ( ع ) را حصين بن شبر بر حلق تير زد و زرعة بن شبر او را شمشير زد ، و سنان بن انس النّخعى نيزه زدش و فرو نشست و سر مباركش باز بريد ، و مدّت عمر او پنجاه و هشت سال بود و خلاف اللّه على قاتليه . ) « 2 »\r\n\r\n12 . نزهة الكرام و بستان العوام\r\nمحمّد بن حسين بن حسن رازى در كتاب نزهة الكرام و بستان العوام زندگانى حضرات معصومين - عليهم السلام - را شرح مىدهد به گونه‌اى كه مردم با ايمان را به اعجاب ولى سست باوران را به انكار مىكشاند .\r\nاين اثر در حدود سدهء ششم و هفتم نگاشته شده و داراى دو جلد است . جلد اوّل داراى سى باب و جلد دوم آن مشتمل بر شصت باب مىباشد . در اهميّت اين كتاب همين بس كه مرحوم مجلسى - ره - در سرگذشت امام موسى كاظم ( ع ) از اين اثر سخن به ميان آورده و بندى از آن را كه براى ابن طاووس ترجمه كرده بودند در بحار الانوار خود نقل كرده است .\r\nاين كتاب داراى نثرى روان و حاوى مطالب تاريخى است كه بايد توسّط اهل تحقيق مورد بررسى قرار گيرد :\r\n\r\n\r\n","description":"","footnote":"\r\n( 1 ) . مراد ، امام زين العابدين ( ع ) است .\r\n( 2 ) . طبقات ناصرى ، به تصحيح عبد الحىّ حبيبى ، چاپ اول ، ج 1 ، ص 103 و 104 .\r\n","page_name":" 48 ","page_number":48},
  {"content":"\r\n\r\nروايت كنند از صالح بن ميثم . كه گفت : من و عيابة بن ربيعى در پيش زنى رفتيم از بنى واليه ، نامش خبابة الوالبيّه . پوست پيشانى وى درشت شده بود از سجود . عيابه گفت : اى خبابة ! اين پسر برادر تو است ؟ گفت : كدام برادر ؟ گفت : صالح بن ميثم . گفت : پسر برادر من است و اللّه به حقّ اين برادرزاده خبر دهم شما را از چيزى كه از حسين بن على ( ع ) شنيدم . گفت : بلى يا عمّه ! گفت : به زيارت حسين رفتمى وقت‌ها ، ناگه برصى در پيشانى من ظاهر شد . من در خانه مقيم شدم از جهت آن برص ، از خدمت حسين باز ماندم . چون روزى بگذشت ، از جماعتى حال من پرسيد . گفت : خبابه را نمىبينم ، حالش چون است ؟ گفتند : يا مولانا ! برصى بر پيشانى وى ظاهر شده است . اصحاب را گفت : برخيزيد تا برويم خبابة الوالبيّه را باز پرسيم . با جماعتى به خانهء من آمدند و من در اين موضع نماز نشسته بودم . گفت : اى خبابه ! چرا از ما ياد نكردى ؟ چند روز هست كه ترا نديدم . گفتم : اى پسر رسول ! مانع از خدمت اين برص است كه در پيشانى من ظاهر شده است ، كراهيّت داشتم با اين حال به خدمت آمدن . نظر بدان كرد ، مقنعه از آن برگرفت و آب دهان در آن انداخت . گفت : اى خبابة ! خداى را شكر كن كه آن زايل شد . من خداى را شكر كردم . گفت : يا خبابه ! سر بردار و نگه در آينه كن . سر برداشتم و نظر در آينه كردم ، هيچ اثر نمانده بود . حمد و ثناى خداى متعال كردم . پس گفت : اى خبابه ! ما و شيعت ما بر فطرتيم و ديگران از آن برىاند . « 1 »\r\n\r\n13 . آداب الحرب و الشّجاعة\r\nمحمّد بن منصور بن سعيد ملقّب به « مباركشاه » و معروف به « فخر مدبّر » از نويسندگان پايان سدهء ششم و اوايل سدهء هفتم هجرى است . او چندى در خدمت سلطان معزّ الدين محمد بن سام ، پادشاه معروف غورى ( 602 ه ق ) و چندى در نزد قطب الدين آيبك ( 607 ه ق ) بود و كتاب بحر الانساب خود را به نام اين دو پادشاه نوشت ، سپس كتاب آداب الحرب و الشّجاعة خود را به نام شمس الدين ايلتتمش ، پادشاه دهلى ( 633 ه ق ) تأليف كرد .\r\nآداب الحرب از نثرى روان و دلپذير برخوردار است و حاوى مطالب آموزنده دربارهء اصول كشوردارى و جنگها و انواع تعبيه‌هاى جنگى و همهء لوازم و اسباب حرب و مطالب\r\n\r\n\r\n","description":"","footnote":"\r\n( 1 ) . نزهة الكرام و بستان العوام ، به تصحيح محمّد شيروانى ، ج 2 ، بخش مربوط به امام حسين ( ع ) ، ص 647 .\r\n","page_name":" 49 ","page_number":49},
  {"content":"\r\n\r\nمربوط به آن در روزگاران قديم است كه در سى و چهار باب نوشته شده است ، و ما به نقل داستانى از آن بسنده مىكنيم :\r\nچنين گويند كه مردى بود كه او را عبداللّه بن عدى گفتندى از شيعه و دوستداران آل رسول ( ع ) و خانه و جاى او در زمين شام بود و بدين جهت در خدمت يزيد بودى و خواستى هميشه كه از آن زمين تحويل كند تا در خدمت بنى اميّه نبايد بود و تحويل كردن به جهت خويش و اقربا از آنجا ميسّر نمىگشت و مردى شجاع و مبارز بود . شبى با زنان و فرزندان بر پشت بام نشسته بود ، اين خبر روايت كرد كه « بر قول زنان كار نبايد كرد . » اين زن را خشم آمد .\r\nشوى را گفت : من ترا مىگويم كه خويشتن را از بام فرو نَانَدازى كه افگار شوى و باشد كه جاييت بشكند و بميرى و خون تو در گردن تو باشد و در آخرت جاى تو در دوزخ باشد كه خود را كشته تو باشى . مرد گفت : من خبر پيغامبر خداى را به فرمان تو دست ندارم بل تا بميرم و چون فرمان پيغامبر ( ص ) را كار بسته باشم از فرمانبردارى او مرا بد نيايد ، از بام خويشتن را فرود انداخت و دست و پايش بشكست . او را برداشتند و زن بر او بيغاره زدن و طنز كردن گرفت . تا روز در آن رنج بود . بامداد ، استخوان‌بند را بياوردند تا ببندد . مرد استخوان‌بند دست و پايش مىبست ، پيادگان يزيد آمدند كه ترا به جنگ حسين بن على ( ع ) مىبايد رفت . چون او را بدان حال بديدند . عذر او قبول كردند ، و مرد گفت : الحمدُ لِلّه الّذى صَدقنا وعده . من با دست و پاى شكسته و نالان ، مرده بهتر از آن كه به جنگ حسينِ على و فرزندان او رفتن . لشكر يزيد برفت و چون حال او بر آن جمله بود او را معذور داشتند و رفتند ، و رفت آن چه رفت از كشتن حسين ( ع ) و اسير كردن زن و فرزندان او . مرد از آن رنج ، صحّت يافت و خداى را شكر كرد و زن را گفت : ترا درست شد كه اگر من فرمان تو كردمى و خبر پيغامبر را ( ص ) دست بازداشتى ، امروز در خون حسين ( ع ) شريك بودمى و جاى من در دوزخ بودى ابدالاباد ؟ چون فرمان تو نكردم خداى عزّ و جل مرا شفا داد از اين رنج و از آن خون نگاه داشت . « 1 »\r\n\r\n14 . تاريخ گزيده\r\nحمد اللّه مستوفى از نويسندگان فرهيخته و پر كار سدهء هشتم است و سال فوت او را در\r\n\r\n\r\n","description":"","footnote":"\r\n( 1 ) . آداب الحرب و الشّجاعة ، به تصحيح احمد سهيلى خوانسارى ، چاپ اوّل ، سال 1346 ، ص 52 تا 55 .\r\n","page_name":" 50 ","page_number":50},
  {"content":"\r\n\r\nحدود 750 ه ق نوشته‌اند . « 1 » اوّلين اثر حمد اللّه مستوفى ، « تاريخ گزيده » است و « ظفر نامه » دومين تأليف اوست پيرامون تاريخ صدر اسلام تا اواخر سلطنت ابو سعيد خان بهادر .\r\nادوارد براون ، ايران‌شناس انگليسى ، به تارخ گزيده علاقهء خاصى نشان داده و شرح بسيار دقيقى نيز بر آن نگاشته است . اين اثر مورد استفادهء مورّخان قرار گرفته و به خاطر نثر ساده و روان و مطالب تاريخى ارزنده‌اى كه دارد از اقبال اهل تحقيق برخوردار بوده است :\r\nروز عاشورا حرب كردند و آب بر حسين بستند . فريقين صف كشيدند . اوّل شيعه يك يك حرب مىكردند از ايشان ، اوّل حرّ رياحى ( ص ) اگر چه با لشكر عمر سعد بود امّا با طرف حسين رفت و دين را بر دنيا و حق را بر باطل اختيار كرد و جان را در راه حق باخت و شهيد شد . پس شيعهء حسين ، پس اهل‌بيت او يكان يكان حرب مىكردند و در حالت تشنگى شهيد مىشدند . بعد از تمامت ، حسينِ على به خود جنگ كرد و بر دست زرعة بن شريك از اتباع شمر ذى الجوشن ، و به روايتى بر دست سنان بن انس نخعى - عليه اللّعنة - شهيد شد . شمر خيمهء حسين ( ع ) غارت كرد . . . شمر بگفت تا سواران بر شخص حسين شهيد بتاختند و استخوانهايش خرد كردند و سر او ببريدند و با زنان و كودكان پيش عبيد اللّه زياد بردند . در اين جنگ از لشكر عمر سعد صد و هشتاد تن كشته شده بود و از اهل‌بيت و شيعهء حسين ( ع ) تنها زين العابدين مانده بود . هفده كس از اهل‌بيت و صد و بيست و چهار تن از شيعه شهيد شده بودند . زين العابدين را با سر بريدهء حسين و عورات و اطفال اهل‌بيت پيش يزيد فرستاد . وقت عصر به دو رسيدند . يزيد برين حال خرّمى كرد و برين فتح « انّا فتحنا » خواند . پسر ايّوب انصارى آنجا حاضر بود . يزيد را ملامت كرد و سرِ حسين از او بستد . روز چهلم پيش تنش رسانيدند و به روايتى در عسقلان دفن كردند .\r\n\r\n15 . المعجم فى معايير اشعار العجم\r\nاين اثر گرانسنگِ شمس الدّين محمّد بن قيس رازى در شمار بهترين متون ادب پارسى است با نثرى مغلق و پيچيده كه در اوايل سدهء هفتم هجرى آن را برنگاشته است و حاوى سه فن از فنون ادبى است : علم عروض ، علم قوافى ، و نقد الشّعر . در اين اثر به مناسبتى از حسين بن على - رضى اللَّه عنهما - ذكر خيرى به ميان آمده است كه آن را نقل مىكنيم :\r\n\r\n\r\n","description":"","footnote":"\r\n( 1 ) . تاريخ گزيده ، به اهتمام دكتر عبد الحسين نوائى ، مقدمه ، ص « ك » .\r\n","page_name":" 51 ","page_number":51},
  {"content":"\r\n\r\nاز حسين بن على ( ع ) نقل است كى روزى شاعرى ( را ) عطايى جزيل داد . يكى از حاضران مجلس گفت : « سبحان اللّه اتُعطى رَجلًا يَعصى الرّحمن و يقول البهتان ! فقال : يا هذا ، خَيرُ ما بَذَلْتَ بِه مِنْ مالِكَ ما وَقَيْتَ بِه عِرضَكَ وَ انّ مِنِ ابتغاءِ الخَير ، اتّقاء الشَّر . » يعنى : بهترين بذلى كه از مال خويش كنى آن باشد كى عِرض خويش را بدان از بد گفتِ خلق در نگاه داشت آرى ، و از جمله خواست و طلب به افتاد خويش يكى آنست كى از شرور بپرهيزى و خود را در معرض آن نيارى . « 1 »\r\n\r\n16 . خير المجالس\r\nخير المجالس در واقع مجموعهء گفتارهاى شيخ نصير الدّين محمود چشتى مشهور به « چراغ دهلى » در يكصد مجالس وعظ است كه توسّط حميد قلندر به سال 754 جمع‌آورى و تدوين شده است . اين كتاب اخلاقى ، عرفانى و دينى به خاطر آن كه در هند تأليف و چاپ شده است ، نزد ما ايرانيان چندان شناخته شده نيست . نثر آن روان و شيوا است و داراى تركيب سازىهاى خاص واژه‌هاى فارسى است . در اين اثر زير عنوان : « السّبط الاخر الحسين بن على - رضى اللَّه عنهما » مىخوانيم :\r\nچون معاويه وفات يافت ، اهل عراق بيعت‌نامه سوى حسين فرستادند . او قصد كوفه كرد . عبيد اللّه بن زياد - برادرزادهء معاويه - امير كوفه بود و لشكر پيش وى فرستاد تا او را دستگير كنند و در دشت كربلا به هم رسيدند و دو سه شبانروز محاربه و مقاتله رفت كه لشكر حسين آن چه بود به قتل آمدند . يك پسر كوچك داشت ، در گهواره مىگريست ، حسين آواز او بشنيد و دلش بر جوشيد و او را بخواست و در كنار گرفت . ناگاه يك حربه زدند و آن طفل هلاك شد و حسين بن على - رضى اللَّه عنه - گفت : انَّا لِلّه وِ انَّا الَيْهِ راجِعون ، و از كنار بر زمين نهاد . آن گاه تشنگى بر حسين - رضى اللَّه عنه - غلبه كرد و بر آب فرات رفت كه آب خورد ، چون آب در دهن كرد يك تير در دهن حسين زدند و خون‌آلود گشت . آب از دهن بريخت و باز آمد و از قوّت فرو ماند ، و در شب نهم محرّم بخسبيد ، چون چشم در خواب رفت ، پيغامبر - صلى اللَّه عليه و سلم - را به خواب ديد ، گفت : يا حسين ! غم مخور كه فردا تو نزد من خواهى بود . روز ديگر حسين بن على به قتل آوردند و اهل‌بيت حسين را همه برهنه پا و علىّ بن حسين را كه مانده بود پيش يزيد - عليه اللّعنه -\r\n\r\n\r\n","description":"","footnote":"\r\n( 1 ) . منتخب المعجم فى معايير اشعار العجم ، به كوشش ناصر الدين شاه حسينى ، ص 78 .\r\n","page_name":" 52 ","page_number":52},
  {"content":"\r\n\r\nفرستادند ، سر و پاى برهنه و جامه دريده و سر حسين نيز ببريدن چون به پيش وى بردند فرمود كه اين على را نيز بكشند و سر حسين در طشت نهادند و پيش خود بنهاد . چوبى كه در دست داشت بر لب حسين مىماليد . اكابر كه پيش وى حاضر بودند منع كردند كه لبى كه پيغامبر ( ع ) بوسه داده باشد نشايد كه تو چوب زنى و اين پسر ، كوچك است چه از دست وى برمىآيد ؟ رها كرد و از نسل حسين ، او مانده .\r\n\r\n17 . سلك السّلوك\r\nسلك السّلوك از تأليفات ضياء الدّين نخشبى ( متوفّى 751 ه ق ) ، از نويسندگان و شاعران معروف سدهء هشتم هجرى است كه اصل او از نخشب يا نسف - نزديك سمرقند - بوده است .\r\nاو در جوانى به هندوستان رفت و در شهر بدايوان سكونت كرد . نوشته‌اند كه مردى زهدپيشه و صوفى مشرب بوده ، و در آثار او نشانه‌هايى از افكار صوفيانه ديده مىشود . شيوهء نگارشى اين اثر رسا و شيواست .\r\nدر اين اثر ، مطلبى را دربارهء امام حسين ( ع ) نقل مىكند كه خواندنى است هر چند كه گفتار او بر پايهء « على ما نُقِل » استوار است :\r\nچنين گويند : وقتى حسين بن على ( ع ) در سجده بود و چنان از خويش غائب و با حق حاضر بود كه ديوار خانه سراسر افتاد ، او پيش از وقت سر از سجده برنياورد ، و آن شنيده باشى كه وقتى درويشى حاضر ، غايب در نماز بود . شخصى او را آواز مىداد . چون او از نماز فارغ شد ، آن شخص بر سبيل تعجّب آغاز كرد : چندين فرياد كه من مىكردم ، تو نمىشنيدى ؟ درويش گفت : اى خواجه ! اين عجبى نيست كه كسى در نماز فرياد يكى نشنود ، امّا عجب آن است كه كسى در نماز فرياد يكى بشنود ! « 1 »\r\n\r\n18 . تجارب السّلف\r\nاين كتاب تأليف هندوشاه بن سنجر بن عبداللّه صاحبى نخجوانى است و آن را به سال 724 هجرى به انجام رسانده است و همان گونه كه خود در مقدّمهء كتاب مىنويسد در تأليف آن به\r\n\r\n\r\n","description":"","footnote":"\r\n( 1 ) . سلك السّلوك ، به تصحيح غلامعلى آريا ، چاپ اوّل ، ص 12 .\r\n","page_name":" 53 ","page_number":53},
  {"content":"\r\n\r\nكتاب « الفخرى » تأليف صفىّ الدّين محمّد بن علىّ بن طباطبا علوى معروف به « ابن الطّقطقى » نظر داشته به طورى كه علاوه بر ترجمهء قسمت اعظم و اصلى كتاب « الفخرى » مطالب بسيارى نيز بر آن افزوده است و موضوع هر دو اثر ، تاريخ خلفا و وزارى ايشان است .\r\nاو ضمن گزارش ورود كاروان آل اللّه به دمشق و ماجراهايى كه در مجلس يزيد رخ داده ، به مواردى اشاره مىكند كه عبرت‌آموز است و تبليغات سوء دستگاه اموى را نسبت به خاندان عصمت و طهارت و تأثير آن در مردم شام را بازگو مىكند :\r\nگويند چون سر مبارك حسين را به دمشق بردند و زين العابدين علىّ بن الحسين بن علىّ بن ابى طالب در ميان ايشان بود و او را با جماعت عورات خاندان نبوّت بر شتران نشانده بر پالان‌هاى بى غطاء و غاشيه در دمشق مىگردانيدند مانند اسيران كه از زنگ و حبشه مىآرند .\r\nدر اين حال پيرى از اهل شام بيامد پيش زين العابدين بايستاد و او را دشنام داد و اظهار شماتت كرد . زين العابدين گفت : اى شيخ ! قرآن خوانى ؟ گفت : آرى ، گفت : اين آيه خوانده‌اى كه :\r\n« قُل لا اسْئَلُكُم عَلَيهِ اجراً الّا الْمَوَدَّة فى القُربى » ؟ گفت : خوانده‌ام . گفت : مرا مىشناسى ؟ گفت : نه .\r\nگفت : ذى القربى منم و نام و نسب خود را بگفت . پير او را سوگند داد كه راست مىگويى زين العابدين تويى ؟ سوگند خورد كه راست مىگويم . پير گفت : به خداىْ من هرگز ندانستم كه محمّد را به غير از يزيد و خويشان او ، خويشاوندى ديگر هست ( ! ) آن گاه پير بگريست و از زين العابدين عذر خواست . گويند هفتاد كس از مشايخ دمشق به طلاق و عتاق و حج سوگند خوردند كه ما پيغمبر را به غير از يزيد خويشى ندانستيم و همه از زين العابدين عذر خواستند و زارى كردند و او همه را عفو فرمود . « 1 »\r\nدر اين كتاب ، ماجراى كشته شدن سفير روم به فرمان يزيد ، بازتاب درخورى دارد :\r\nدر تواريخ مذكور است كه چون سر حسين را پيش يزيد بنهادند ، رسول روم حاضر بود ، و يزيد شماتت مىكرد و چوبى در دست داشت بر لب و دندان مبارك مىزد . رسول روم گفت : يا اميرالمؤمنين ! اين سرِ كيست ؟ گفت : سرِ خارجى است كه بر ما خروج كرده و كشته شد . گفت :\r\nنامش چيست ؟ يزيد گفت : حسين بن علىّ بن ابى طالب ، رسول روم گفت : مادرش كه بود ؟ گفت :\r\nفاطمه ، دختر پيغمبر ما . رومى گفت : سبحان اللّه العظيم ! چون شما با فرزند زادهء پيغمبر\r\n\r\n\r\n","description":"","footnote":"\r\n( 1 ) . تجارب السَّلف ، به تصحيح عبّاس اقبال ، سال 1313 ، ص 69 .\r\n","page_name":" 54 ","page_number":54},
  {"content":"\r\n\r\nخويش اين فعل كنيد با ديگرى چه خواهيد كرد ؟ نصارى ، خاكى را كه خر عيسى پاى بر آن نهاده باشد تعظيم كنند و عزيز دارند ، شما دعوى اسلام مىكنيد با نوادهء پيغمبر چنين بيدادها مىكنيد ؟ و برخاست و خشمناك بيرون آمد . يزيد گفت اگر به روم رود و اين قصّه بگويد ما را رسوا گرداند ، بفرمود تا او را بكشند . چون رومى را بكشيدند ، گفت : مرا كجا مىبريد ؟ حال بگفتند . رومى در حال ، كلمهء شهادت بر زبان راند و مسلمان شد و پرسيدند كه سبب اسلام چيست ؟ گفت : دوش ، مصطفى را به خواب ديدم كه با من مىگفت : زود باش كه در بهشت آيى ، من بيدار شدم و از آن متعجّب بودم تا اين حال واقع شد . چون اين را بگفت ، او را بكشتند . « 1 »\r\n\r\n19 . تاريخ رويان\r\nتاريخ رويان نوشتهء اولياء آملى پس از « تاريخ طبرستان » تأليف ابن اسفنديار ، مهم‌ترين اثر دربارهء تاريخ سرزمين‌هاى شمالى ايران است . مؤلّف اين كتاب با قلمى توانا و نثرى شيوا حوادث ناحيهء رويان را از كهن‌ترين ايّام تا سال 764 ه ق برنوشته است . منابع و مآخذ اين كتاب عبارتند از : تاريخ طبرستان ، سير الملوك ، الفتوح ابن اعثم كوفى ، مقاتل الطّالبين ، شاهنامهء فردوسى و تاريخ طبرى . اين كتاب علاوه بر اشعار بسيارى از شاعران بزرگ عرب و فارسى زبان ، در بردارندهء بسيارى از واژه‌هاى كهن فارسى است و علاوه بر ارزش تاريخى ، ارزش ادبى بسيار والايى نيز دارد . نويسندهء اين اثر ، شيعى است و ارادت زايد الوصفى را نسبت به خاندان رسالت ابراز مىدارد .\r\nدر اين اثر مىخوانيم :\r\nاز آن روز باز كه حسين بن على را - عليهما السلام - در كربلا شهيد كردند و از فعل بد و كردار زشت عبيد اللّه زياد ملعون ، آن چنان ظلم شنيع به ظهور پيوست كه تا دامن قيامت زبان ساير مسلمانان به لعنت و نفرين آن ملعون جارى است ، تا به عهد ملكتِ عمر بن عبد العزيز - و آن مدّت هزار ماه بود - بنو اميّه فرمان دادند تا در همهء ممالك كه زير دست فرمان ايشان بود بر سر منابر ، در اعقابِ خطبه و اذان ، به تصريح بر على و فاطمه و حسن و حسين - صلواة اللّه عليهم اجمعين - لعنت\r\n\r\n\r\n","description":"","footnote":"\r\n( 1 ) . همان .\r\n","page_name":" 55 ","page_number":55},
  {"content":"\r\n\r\nو نفرين مىكردند . . . و جمله جهان عوام كالانعام متقلّد اين بدعت گشته بودند مگر در خوارزم كه تحمّل اهانت و اذلال بسيار كرده‌اند - و اين عار بر خود نگرفته . . .\r\n\r\n20 . جواهر الاسرار و زواهر الانوار\r\nكمال الدّين حسين بن حسن خوارزمى عارف نامدار سدهء نهم هجرى ، علاوه بر اين اثر كه شرحى است بر مثنوى مولوى ، تأليفات ديگرى نيز دارد ، از جمله : شرح فصوص الحكم ، كنوز الحقايق فى رموز الدّقايق ، نصيحت نامهء شاهى ، ينبوع الاسرار فى نصايح الابرار . همو ديوانى دارد كه اشتباهاً به حسين بن منصور حلّاج نسبت داده‌اند . جواهر الاسرار خوارزمى به خاطر تأثيرپذيرى او از عرفان ابن عربى ، در شمار نخستين و برجسته‌ترين شروحى است كه تحت تأثير محى الدّين ابن عربى بر مثنوى مولوى به زبان فارسى نگاشته شده است :\r\nامّا اميرالمؤمنين حسين - رضى اللَّه عنه - روزى طعام مىخورد ، كنيزكى بر سرِ وى ايستاده بود ؛ كاسه از دست كنيزك بيفتاد ؛ حسين - رضى اللَّه عنه - در وى نگاه كرد ؛ گفت : و الكاظمينَ الغَيظ ، حسين گفت : كَظِمْتُ غَيظى ، كنيزك گفت : وَ العافينَ عَنِ النّاس ، گفت : عَفَوْتُ عَنكِ ، كنيزك گفت :\r\nو اللّهُ يُحِبُ المحسنين ، گفت : انتِ حرَّةٌ لِوَجْه الِلّه تعالى ، و آزاد كرد ( او را ) و دويست درم نيز بداد .\r\nنظم :\r\n حسين است آنكِ فردا باغ رضوان * ز نور روى او ، گردد فروزان\r\nشهيدان جهان را ، روز محشر * بود سوى رياض خلد رهبر\r\nبهشت از نور روى او شود پر * بِدو باشد شهيدان را تفاخر « 1 » \r\n\r\n21 . فتوّت نامه\r\nفتوّت نامه يكى از آثار ملّاحسين واعظ كاشفى ( متوفى 910 ه ) ، از دانشمندان بزرگ سدهء نهم هجرى است و تأليفات بسيارى در موضوعات تاريخى ، اخلاقى ، عرفانى دارد . و همانگونه كه از عنوان آن پيدا است در آداب جوانمردى نگاشته شده است با نثرى شيوا و رسا و حاوى اطّلاعات تاريخى مهم در باب فتوّت و آداب آن .\r\n\r\n\r\n","description":"","footnote":"\r\n( 1 ) . جواهر الاسرار ، به تصحيح محمّد جواد شريعت ، ص 43 .\r\n","page_name":" 56 ","page_number":56},
  {"content":"\r\n\r\nدر اين كتاب ، تاريخچه سقّائى را نيز عنوان كرده و حضرت ابراهيم خليل ( ع ) را آغازگر اين حركت معرفّى مىكند ، و در مورد حضرت عبّاس - علمدار كربلا - مىنگارد :\r\nعبّاس بن على كه در روز عاشورا در صحراى كربلا مشك در دوش كشيد تا تشنگان اهل‌بيت را سيراب كند و در وقت رفتن به سوى آب فرات از ( امام ) حسين ( ع ) اجازت طلبيد . شاهزاده فرمود كه اى عبّاس ! علمدار من تويى ، چون تو مىروى مبادا كه جمعيّت به تفرقه مبدّل گردد .\r\nعبّاس گفت : اى برادر ! ( جز ) از رفتن چاره نيست كه دلم بر اطفال اهل‌بيت مىسوزد و تشنگى ايشان آتش در نهاد من مىافكند . مىروم تا آبى بر روى كار آورم ، يا سر در سرِ اين كار كنم .\r\n در بحر عميق ، غوطه خواهم خوردن * يا غرقه شدن يا گهرى آوردن\r\nاين كارْ مخاطره است ، خواهم كردن * يا روى بدين سرخ كنم يا گردن \r\nو چون عبّاس به لب آب فرات آمد و مشك پر آب كرد و سر ببست ، خواست كه آب بخورد تشنگى حضرت امام حسين و فرزندانش ( را ) ياد كرد و آب نخورد و مشك در دوش كشيد ( و سوار شد و به دستورى ) كه مشهور است آن ملعونان گرد وى درآمدند و دستهايش بيفكندند و آن قصّه ، طولى دارد . پس هر كه امروز به عشق شهيدان كربلا سقّايى مىكند به متابعت و موافقت عبّاس على است و پيشرو سقّايان امّت اوست ، و هر كه اين معنى نداند او را سقّايى مسلّم نيست ، و بعضى اسناد سقّايى در اين امّت بعد از حضرت امير و عبّاس ، به سلمان فارسى كنند كه پيوسته مشك آب به دوش كشيدى و به خانهء ( حضرت ) فاطمه ( س ) آوردى و اين نقل نيز درست است كه پيرِ سلمان در اين كار ، حضرت شاه مردان است ، و شيخ مصلح الدّين سعدى شيرازى نيز اين كار كرده ، و اين طايفه را حيات بخشيان گويند .\r\n\r\n22 . اخلاق محسنى\r\nاخلاق محسنى كه براى زمامداران و فرمانروايان نگاشته شده است ، براى عامّه مردم نيز مطالب پندى و عبرتى و اخلاقى آن قابل استفاده است و نثر اين اثر ، داراى ارزش‌هاى ادبى فراوانى است .\r\nملّاحسين واعظ كاشفى ، ماجراى خادم امام حسين ( ع ) را - كه در متون منثور كهن پارسى نيز آمده و ما از آن ياد كرده‌ايم - به طرز زيبايى به تصوير كشيده است :\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nآورده‌اند كه روزى نوباوهء بوستان ولايت با كورهء « 1 » باغستان هدايت ، سبط نبى و نجل ولى ، حسين بن على - رضى اللَّه عنها - با جمعى مهمانان از اشراف عرب بر سر خوانى نشسته بودند .\r\nخادمش با كاسهء آش گرم درآمد . از غايت دهشت ، پايش به حاشيهء بساط درآمد و كاسه از دستش بر سر شاهزاده افتاد ، و آشها بر رخسارهء مباركش فرو ريخت ! امام حسين از روى تأديب نه از راه تعذيب ، در او نگريست . بر زبان خادم جارى شد : و الكاظمين الغيظ ، حسين گفت :\r\nخشم ، فرو خوردم ، خادم گفت : والعافين عن النّاس ، گفت : عَفوت كردم ، خادم تتمّهء آيت برخواند : وَ اللّهُ يُحِبُ المحْسِنين ، حسين ( ع ) گفت : از مال خودت « 2 » آزاد كردم و مؤنت معيشت تو بر ذمّهء خود لازم گردانيدم .\r\n بدى را مكافات كردن‌بدى * برِ اهلِ صورت بود بخردى « 3 » \r\n\r\n23 . لطائف الطّوائف\r\nفخر الدّين على متخلّص به ( صفى ) پسر ملّاحسين واعظ كاشفى ، و مؤلّف لطايف الطّوايف از اديبان سدهء نهم و دهم هجرى است و به سال 939 ه ق بدرود حيات گفته است .\r\nلطائف الطّوائف در چهارده باب تدوين شده و هر باب آن داراى چندين فصل است . باب اوّل آن در بيان « استحباب مزاح و ذكر بعضى از مطايبات حضرت پيغمبر با وصىّ خود - عليهما الصّلوة و السّلام - و اولاد و اصحاب - رضى اللَّه عنهم - است » كه داراى هشت فصل است ، و باب دوم آن در « ذكر بعضى از نكات شريفه و حكايات لطيفهء ائمّه معصومين - صلواة اللّه عليهم اجمعين - و اگر چه نه از قبيل مزاح و طيبت است و امّا در غايتِ لطافت و عذوبت است » و در دوازده فصل تنظيم شده و هر فصل آن به لطايف يكى از حضرات ائمّه ( ص ) اختصاص يافته است ، و ما براى تيمّن و تبرّك دو مورد از « كلمات شريفهء امام حسين ( ع ) » را كه در فصل سوم اين باب آمده است نقل مىكنيم :\r\nصاحب كشف الغُمّه از انَس [ بن مالك 
  ] روايت كرده كه گفت : روزى در ملازمت امام حسين\r\n\r\n\r\n","description":"","footnote":"\r\n( 1 ) . باكوره : ميوهء نوبر ، تازه رسيده ( فرهنگ معين ) .\r\n( 2 ) . تو را از مال خود .\r\n( 3 ) . اخلاق محسنى ، به اهتمام مرتضى مدرّسى چهاردهى ، ص 52 .\r\n","page_name":" 58 ","page_number":58},
  {"content":"\r\n\r\nبودم ، يكى از كنيزان او - كه به غايت صاحب جمال بود - شاخ ريحانى نزد امام آورد و تحيّت و ثنايى گفت . امام فرمود كه ترا براى خدا آزاد كردم . كنيزك ، زمين خدمت بوسيد و به نشاط هر چه تمامتر بيرون رفت . من گفتم : يابن رسول اللّه ! شاخ ريحانى را چه قدر بود كه در برابر آن چنين جميله‌يى را آزاد فرمايى ؟ فرمود كه اى انس : هذا ادبٌ ادَّبَنا اللّهِ بها ، اين ادبى است كه حقّ سبحانه و تعالى ما را آموختست در اين آيت كه : وَ اذا حُيّيتْمُ بِتَحيَّةٍ فَحَيُّوا بِاحْسَنَ مِنها : چون كسى تحيّتى گويد شما را ، شما او را بهتر از آن تحيّتى گوييد ، و تحيّتى كه من در جواب اين جاريه گويم كه بهتر از تحيّت او باشد جز آزاد كردن او هيچ نيست . « 1 »\r\nروزى امام حسن ( ع ) به امام حسين ( ع ) نامه‌يى نوشت كه شينده‌ام در انعام شعراء افراط مىكنى . امام حسين ( ع ) در جواب نوشت كه : انتَ اعلمُ مِنّى بِانَّ خَيْرَ المال ماوُقِىَ بِه الِعرضُ ، يعنى : تو از من داناترى به اين كه بهترين مال آنست كه نگاه دارد عِرضْ را . صاحب كشف الغمّه گويد : نظر كن درين جواب كه چگونه امام حسين ( ع ) رعايت ادب را كردست نسبت به امام حسن كه گفتست : انتَ اعلمُ منّى . « 2 »\r\n\r\n24 . جلاء العيون\r\nملّامحمّد باقر مجلسى از علماى بزرگ و فقهاى نامدار شيعى ( 1037 - 1111 ه ) است كه حدود شصت اثر به زبان عربى و فارسى در علوم مختلف اسلامى تأليف كرده و مهم‌ترين آنها بحار الانوار است كه حكم دائرة المعارف روايى را دارد .\r\nاز عبد العزيز ناصبى دهلوى نقل است :\r\nاگر دين شيعه را ، دين مجلسى نامند بجا و به موقع خواهد شد كه رونق آن دين مجلسى مىباشد . « 3 »\r\n« جلاء العيون » او حاوى تاريخ زندگانى حضرات معصومين ( ص ) است كه بارها در ايران به چاپ رسيده است ، و ما به عنوان حسن ختام اين بخش ، مطالبى را از آن دربارهء حضرت سيّد الشّهداء ( ع ) نقل مىكنيم :\r\n\r\n\r\n","description":"","footnote":"\r\n( 1 ) . لطائف الطّوائف ، به اهتمام احمد گلچين معانى ، چاپ دوم ، ص 39 .\r\n( 2 ) . همان .\r\n( 3 ) . ريحانة الادب ، محمّد على مدرّس ، ج 5 ، ص 193 .\r\n","page_name":" 59 ","page_number":59},
  {"content":"\r\n\r\nپس ديگر بار اهل‌بيت رسالت و پردگيان سرادق عصمت و طهارت را وداع نمود و ايشان را به صبر و شكيبايى امر فرمود و به وعدهء مثوبات غير متناهىِ الهى تسكين داد و فرمود چادر ؟ بر سرگيرد و آمادهء لشكر مصيبت و بلا گرديد و بدانيد كه حق تعالى حافظ و حامى شماست و شما را از شر اعدا نجات مىدهد و عاقبت شما را به خير مىگرداند و دشمنان شما را به انواع بلاها مبتلا مىسازد و شما را به عوض اين بلاها در دنيا و عقبى به انواع نعمت‌ها و كرامت‌ها مىنوازد .\r\nزينهار كه دست از شكيبايى برمداريد و كلام ناخوشى بر زبان مياريد كه موجب نقص شما گردد !\r\nپس آن شير خدا بار ديگر روى به ميدان هيجا آورد و بر صف لشكر مخالف تاخت مىزد و مىانداخت . و با لب تشنه ، از كشته پشته مىساخت و مانند برگ خزان سرهاى كافران را بر زمين مىريخت و به ضرب شمير آبدار ، خونِ اشرار و فجّار را با خاك معركه مىآميخت .\r\nروايت كرده‌اند كه در آن روز به دست معجزنماى خود هزار و نهصد و پنجاه نفر از آن اشقيا را بر خاك هلاك انداخت . « 1 »\r\n\r\n\r\n","description":"","footnote":"\r\n( 1 ) . جلاء العيون ، انتشارات موسى علمى ، ص 408 .\r\n","page_name":" 60 ","page_number":60},
  {"content":"\r\n\r\n\r\nفصل سوم كتابشناسى توصيفى برخى از كتابهاى مربوط به عاشورا\r\n\r\n","description":"","footnote":"","page_name":" 61 ","page_number":61},
  {"content":"\r\n . \r\n","description":"","footnote":"","page_name":" 62 ","page_number":62},
  {"content":"\r\n\r\n\r\n1 . كلّياتى دربارهء ترجمهء بلعمى از تاريخ طبرى\r\nابو جعفر محمّد بن جرير طبرى ( متوفّاى 310 ه ق ) اثر ماندگارى را در تاريخ پيامبران و پادشاهان تأليف كرده است موسوم به « تاريخ الرّسل و الملوك » كه از مآخذ معتبر و مستندى است كه همواره مورد استفادهء پژوهشگران قرار گرفته است . ابوعلى محمّد بن محمد بلعمى كه دوّمين وزير از خاندان بلعميان و از بزرگان زمانهء خود بوده و در روزگار عبدالملك بن نوح سامانى ( 342 - 350 ه ق ) « 1 » و ابوصالح منصور بن نوح سامانى ( 350 - 362 ) « 2 » - دو تن از اميران سامانى - سمت وزارت داشته است ، به دستور منصور بن نوح سامانى كار ترجمهء اين اثر را به سال 352 ه ق آغاز مىكند كه به تاريخ طبرى يا تاريخنامهء طبرى موسوم است . همو در مقدّمه‌اى كه بر آن نگاشته ، مىنويسد :\r\nبدان كه اين تاريخ نامه [ اى 
  ] بزرگ است گردآوردهء ابى جعفر محمّد بن جرير يزيد الطّبرى رَحِمَهُ اللّه كه مَلِك خراسان ابو صالح بن نوح فرمان داد دستور خويش را ابو على محمّد بن محمد البلعمى را كه اين تاريخ نامه را كه از آنِ پسر جرير است پارسى گردان هر چه نيكوتر چنان كه اندر وى نقصان نباشد ، پس گويد چون اندر وى نگاه كردم و بديدم اندر وى علم‌هاى بسيار و حجّت‌ها و آيت‌هاى قرآن و شعرهاى نيكو ، و اندر وى فايده‌ها ديدم بسيار ، پس رنج بردم و جهد و ستم بر خويشتن نهادم و اين را پارسى گردانيدم به نيروى ايزد عزّ و جلّ . « 3 »\r\nدر مجمل التّواريخ آمده است :\r\nكتاب تواريخ محمّد بن جرير الطّبرى رحمة اللّه عليه كه از تازى به پارسى كرده است ابو على\r\n\r\n\r\n","description":"","footnote":"\r\n( 1 ) . تاريخ كامل ايران ، دكتر عبداللّه رازى ، چاپ پنجم ، ص 176 .\r\n( 2 ) . همان ، ص 177 .\r\n( 3 ) . تاريخ بلعمى ، ابوعلى محمد بن محمد بلعمى ، تكلمه و ترجمهء تاريخ طبرى ، به كوشش محمد پروين گنابادى ، ج 1 ، ص 19 .\r\n","page_name":" 63 ","page_number":63},
  {"content":"\r\n\r\nمحمّد بن محمد الوزير البلعمى به فرمان امير منصور بن نوح السّامانى كه بر زبان ابى الحسن الفايق الخاصّه پيغام داد در سنهء اثنى و خمسين و ثلاث مائه [ / 352 ق . 
  ] . « 1 »\r\nابو على محمد بن محمد بلعمى به هنگام ترجمه تاريخ طبرى براى پرهيز از تكرار مكرّرات و نيز دورى از دامنه‌دار شدن سخن ، اسامى راويان و اسناد پياپى مذكور در آن را حذف كرده است و از ذكر روايات مختلف در يك مورد كه در اصل عربى ذكر شده مترجم احتراز نموده و از اختلاف روايت‌ها بر يك روايت كه در نزد مؤلّف يا مترجم ، ترجّح « 2 » [ / مرجّح 
  ] به نظر رسيده اكتفا جسته است و نيز هر جا كه روايتى ناقص يافته است آن را از مأخذهاى ديگر در متن كتاب نقل كرده و اشاره نموده است كه پسر جرير ( / طبرى ) اين روايت را نياورده بود و ما آن را آورديم مانند مقدّمهء مفّصلى از بَدوِ تاريخ داستان بهرام چوبين در سلطنت هرمز و نظاير آنها و اينكه نسخه‌هاى فعلى كوچك و ناقص به نظر مىرسد از آن است كه به تدريج كاتبان هر نسخه چيزى از آن انداخته‌اند . « 3 »\r\n\r\n1 - 1 . شيوهء نگارشى ترجمهء بلعمى از تاريخ طبرى\r\nشيوهء نگارشى ترجمهء تاريخ طبرى به زبان فارسى همان سبكى است كه در دورهء سامانيان ( 300 - 450 ه ق ) متداول بوده است .\r\nاين ترجمه پس از مقدّمهء ابو منصور المعمّرى از بزرگان ادب سدهء چهارم بر « شاهنامهء منثور » قديم‌ترين سند نثر فارسى ، و قديم‌ترين متن تاريخى به زبان فارسى است كه قسمتى از آن مربوط به شكل‌گيرى نهضت حسينى و موضوعات مرتبط با قيام آن حضرت است . « از امتيازات ترجمهء مذكور آن است كه بسيار مفصّل است و مىتوان از آن درياى ژرف ، گوهرهاى شگرف و نفايس و فوايد بىشمار به دامن كرد ! » « 4 » شاهنامهء منثور همان شاهنامه‌اى است كه مأخذ حكيم ابو القاسم فردوسى در سرودن شاهنامهء منظوم بوده ، و پس از پايان يافتن كار شاهنامهء فردوسى همان مقدّمه ابو منصور المعمرّى را با ضمايمى ديگر به عنوان مقدّمهء\r\n\r\n\r\n","description":"","footnote":"\r\n( 1 ) . مجمل التّواريخ و القصص ، به تصحيح شادروان محمّد تقى بهار « ملك الشّعراء ، ص 180 .\r\n( 2 ) . در متن ترجّح آمده .\r\n( 3 ) . سبك‌شناسى ، محمد تقى بهار ، ج 2 ، ص 501 و 502 .\r\n( 4 ) . سبك‌شناسى ، ج 2 ، ص 501 .\r\n","page_name":" 64 ","page_number":64},
  {"content":"\r\n\r\nآن قرار دادند ، ولى در زمان بايسنقر ميرزا شاهزادهء گوركانى ( متوفّاى 850 ه ق ) آن مقدّمه را حذف و مقدّمهء فعلى را جايگزين آن ساختند . « 1 »\r\n\r\n2 - 1 . مهم‌ترين اختصاصات سبك دورهء سامانى ( 300 - 450 ه ق )\r\n1 - ايجاز و اختصار ، به حدّى كه اگر يك كلمه را از عبارت حذف كنند ، معناى آن مختل مىشود .\r\n2 - اسهاب و عدم عنايت به صنعت سجع و موازنه و مزدَوَج و تكلّفات فنّى ديگر .\r\n3 - تكرار ، كه در اين دوره از نثر فارسى عيب شمرده نمىشد و تكرار چه به صورت تكرار يك لفظ و يا تكرار يك جمله و يا فعل مجاز بود . شكوائيهء منظوم رودكى به مطلع :\r\nمرا بسود و فرو ريخت هر چه دندان بود\r\nنبود دندان ، لا ، بل چراغ تابان بود\r\nنمونهء بارز روايى « تكرار » در زبان اين دوره به شمار مىرود .\r\n4 - كوتاهى جمله‌ها\r\n5 - استعمال نادر لغت عربى .\r\n6 - به كار بردن قيد ظرف ( اندر ) به جاى ( در ) .\r\n7 - استعمال « بَرِ استعلايى » قبل از افعال و بعد از اسامى مضاعف .\r\n8 - به كار گرفتن افعال با پيشوندهاى كهن مانند : فرا ، فراز ، باز ، فرو ، بر ، اندر ، همى . . . .\r\n9 - استعمال واژه‌هاى فارسى كهن از اسم و فعل ، مانند : مصدر و وجوه فعلى « نشا بستن » كه وجه متعدّى « نشستن » است يا « پر گشت باد » به جاى « حاشا » و « معاذ اللّه » .\r\n10 - استعمال « ايدون » به جاى « چنين » و « ايذر » به جاى « اينجا » .\r\n11 - آوردن باى تأكيد بر سر فعل ماضى و مصدر و صيغه‌هاى نفى .\r\n12 - آوردن « او » و « وى » در مورد ضمير مفرد غايب چه جاندار و چه بيجان ، و نيز استعمال « ايشان » در مورد جمع غير جانداران مرسوم بوده و به ندرت از « آن » استفاده مىشده است .\r\n13 - آوردن جمع‌هاى عربى به صيغهء فارسى مانند : ملكان ، عالمان و كاهنان و نيز افزودن جمع فارسى بر جمع‌هاى عربى مانند : ملوكان ، عجايب‌ها ، اسرارها و . . . .\r\n\r\n\r\n","description":"","footnote":"\r\n( 1 ) . همان ، ص 494 .\r\n","page_name":" 65 ","page_number":65},
  {"content":"\r\n\r\n14 - به كار بردن « آن » و « اين » مانند حروف تعريف ، مانند : گفت برو و اين زن را بياور او بشد و زن را پيش طالوت آورد .\r\n15 - استعمال مصدر به جاى مصدر مرخّم ، مانند : او را چيزى نتوانستند گفتن .\r\n16 - تطابق عدد و معدود در صورت جمع ، مانند : ده پسران ، سه خواهران ، چهل تنان .\r\n17 - استعمال « يكى » به جاى « يك » مانند : يكى مرد ، يكى مردى .\r\n18 - استعمال « به سوى » هم به معناى « به طرف » و هم به معناى « براى » مانند : و اين ضحّاك را اژدها به سوى آن گفتندى كه بر كتف او دو پاره گوشت بود بزرگ ، بررسته ، دراز و سر آن به كردار مارى بود .\r\n19 - حذف پسوند « تر » علامت صفت تفصيلى در محلّ اضافه و غير اضافه ، مانند :\r\nكيومرث گفت : او شيرى است قوى همه سُباع زمين .\r\n20 - التفات از مفرد غايب به متكلّم وحده يا از جمع غايب به متكلّم مع الغير و آوردن ضمير منفصل « من » به جاى « او » و ضماير متكلّم به جاى ضمير غايب ، مانند : اردوان دانست كه كنيزك من با اردشير گريخت ، كه منظور كنيزك اوست .\r\n21 - تعميم كاربرد علامت جمع « آن » در تمامى كلمات عربى و فارسى ، مانند : بنّا آن ، ترساآن ، داناآن به جاى بنّايان و ترسايان ، دانايان و كلماتى از قبيل : خداى ، گداى ، سراى و غيره كه در اصل پهلوى و درى آنها ، حرف ( يا ) جزء كلمه بوده به صورت خدايان و گدايان و سرايان جمع بسته مىشد .\r\n22 - غالباً كلمهء « مردم » را كه اسم جمع است به صورت مفرد استعمال مىكردند .\r\n23 - استعمال كلمهء « نيز » به معنى « ديگر » ، مانند : گفت يا غلام هزار دينار ديگر فرا او ده . . .\r\nغلام گفت دينار نيز نماند اندر خزينه .\r\n24 - آوردن حرف پيشوند « فرا » بر سر اسامى و ضمائر همانند حرف قيد مكانى ، مانند ، فرا سر او رفت ، فراگوش او سخن گفت ، فرا او ده . « 1 »\r\n\r\n3 - 1 . برگزيده‌هايى از تاريخنامهء طبرى\r\nپس از مرور گذرايى بر اختصاصات عمدهء سبك دورهء سامانى ( 300 - 450 ه ق ) ، اينك به نقل\r\n\r\n\r\n","description":"","footnote":"\r\n( 1 ) . ؛ نقل به اختصار و نقل به معنى از : سبك‌شناسى ، ج 2 ، ص 545 تا 552 .\r\n","page_name":" 66 ","page_number":66},
  {"content":"\r\n\r\nبرگزيده‌هايى از ترجمهء تاريخ طبرى مىپردازيم تا ضمن آشنايى با شيوهء نگارشى آن از چند و چون اخبارى كه روايت مىكند آگاه شويم .\r\nدر ترجمهء چاپى ابوعلى محمّد بن محمّد بلعمى از تاريخ الرّسل و الملوك طبرى با عنوان تاريخنامهء طبرى « 1 » هفده صفحه به جريان بيعت‌خواهى يزيد از امام حسين و اعزام مسلم بن عقيل به كوفه و « خبر مقتل حسين بن على - عليها السلام » و حدود چهل صفحه به جريان توّابين و خروج كوفيان به خونخواهى حسين بن على و ماجراى مختار بن ابىعبيد بن مسعود ثقفى و پايان كار توّابين اختصاص داده شده كه جمعاً بالغ بر پنجاه و هفت صفحه مىشود .\r\nدر قسمت « خبر وفات معاويه » و « خبر پادشاهى يزيد بن معاويه » آمده است :\r\nو چون سال شصت اندر آمد ، به ماه رجب اندر معاويه بمرد و اندر بيمارى وصيّت كرد و يزيد را گفت : اى پسر ! بدان كه من هر چه ببايست كردن بكردم و گردن عرب نرم گردانيدم و مبارزان جهان كم كردم و از همهء خلق بيعت تو بستدم مگر از پنج تن و من تو را بگويم كه با هر كسى چه كن : امّا عبد الرّحمن ابى بكر مردى است كه لهو دوست دارد ، او هر چه خواهد بده تا بدان مشغول باشد ؛ عبداللّه بن عمر به عبادت مشغول است او خود مُلك نجويد ؛ و عبداللّه بن الزُّبير از او باز مگرد تا بيعت كند كه او از همه بتر است ؛ و حسين بن على به بيعت خوان ، اگر بيعت كند هر چه خواهد بدهش و نيك دارش كه ما اين ولايت از ايشان داريم ؛ پس اگر بيعت نكند خويشتن را از ايشان نگاه دار و اهل مكّه و مدينه را نيكو درا كه ايشان ناصر پدر تو بودند . « 2 »\r\nو يزيد پس از مرگ پدرش نامه‌اى به وليد بن عُتبه مىنويسد تا از حسين بن على ( ع ) ، عبدالرّحمن ابى بكر ، عبداللّه بن عمر و عبداللّه بن زبير كه در مدينه سكونت داشتند براى او بيعت بگيرد و او با مشورت مروان حَكم چنين مىكند :\r\nچون نامهء يزيد به وليد ابن عُتبه رسيد ، مروان حكم را بخواند و با او مشورت كرد . مروان گفت :\r\nمعاويه مرا وصيّت كرده است كه اين چهار تن را مجنبان و مرنجان و ليكن تو نصيحت اميرالمؤمنين ( / يزيد ) را باز مدار ، اين چهار تن را بخوان اگر بيعت نكنند و گويند تا بنگريم ، تو بدان هم داستان مباش و هر چهار را بكش ( ! ) « 3 »\r\n\r\n\r\n","description":"","footnote":"\r\n( 1 ) . تاريخنامهء طبرى ، گردانيدهء منسوب به بلعمى ، به تصحيح و تحشيهء محمّد روشن ، چاپ دوم .\r\n( 2 ) . همان ، ص 696 .\r\n( 3 ) . همان ، ص 698 و 699 .\r\n","page_name":" 67 ","page_number":67},
  {"content":"\r\n\r\nولى حسين بن على ( ع ) حاضر به بيعت نشد :\r\nحسين برخاست و مروان گفت : يا وليد ! اين را بكش و مَهِل كه بيرون شود ، حسين آن سخن مروان بشنيد ، گفت : اى مروان ! تو مرا نتوانى كشتن و نه وليد و بيرون آمد .\r\nامام حسين ( ع ) ناگزير از مدينه به مكّه رفت :\r\nپس مردمان كوفه آگاه شدند كه حسين به مكّه شد . گرد آمدند و محضرها نِبِشتند و رسولان بفرستادند پيش حسين بن على - عليهما السلام - و گفتند : برخيز و باز جاى خويش آى كه ما و جان و خواسته پيش تو داريم .\r\nو امام حسين ( ع ) پس از مشورت با ابن عبّاس ، مسلم بن عقيل را به كوفه فرستاد :\r\nچون مسلم بن عقيل را مىفرستاد ، او را گفت : به كوفه رو و جايى پنهان بنشين تا شيعت بر تو گرد آيند و با ايشان بيعت كن تا چند كس بر تو بيعت كنند ، پس مرا آگاه كن اگر ببايد آمدن ، بيايم .\r\nو پس از آگاهى شيعيان از ورود مسلم بن عقيل به كوفه :\r\nو خبر اندر كوفه افتاد كه مسلم بن عقيل آمد و بيعت حسين همىگيرد و حسين از پس او همىآيد . خلق روى به دو نهادند و بيعت همىكردند تا دوازده هزار مرد بيعت كردند بر مسلم ، و مسلم نامه كرد به حسين ، و مهتران كوفه همه به خطّ خويش نامه كردند چون : سليمان بن‌صُرَد و المسيّب بن نجبه و رفاعة بن شدّاد و حبيب بن المظاهر و هانى بن عروه . اين همه مهتران كوفه بودند كه بيعت كرده بودند و نامه به رسولان دادند تا به نزديك حسين ( ع ) شدند و نامه‌ها بدادند . حسين شاد شد و نامه‌ها را جواب كرد كه : اينك آمدم . پس ديگر روز دو رسول از كوفه آمدند و صد و پنجاه نامه آوردند و سختى كردند كه بايد آماده باشى . حسين ايشان را نيز بازگردانيد و گفت : اينك آمدم .\r\nامام حسين ( ع ) پس از وصول نامه‌هاى اشراف كوفه ، نامه‌اى به سران شيعه در بصره فرستاد و آنان را براى رفتن به كوفه فرمان داد :\r\nو حسين را نيز به بصره بسيار شيعت بود . پس مولايى را به بصره فرستاد نامش سليمان ، و نامه كرد بدان مردمان كه شيعتِ پدرش بودند چون : احْنَف بن قيس و مالك بن مِسمع و مسعود بن عمر و همهء مهتران بصره ، و گفت : هر كه شيعتِ من است همه به كوفه آيند كه من اينك به كوفه\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nهمىآيم . پس حسين آهنگ رفتن كرد و اهل كوفه بيعت تمام كردند و رسولى نزديك حسين فرستادند . « 1 »\r\nبه هنگام حضور مسلم بن عقيل - سفير امام حسين - عليهما السلام - در كوفه مردى به نام نعمان بن بشير امير كوفه بود كه حاضر به رويارويى با هواداران امام نبود و مشاهدهء اين امر براى طالبان حكومت يزيد گران مىآمد :\r\nپس مردى از هواخواهان يزيد نامش عبداللّه بن مسلم سوى نعمان بن بشير رفت كه امير كوفه بود و گفت : دو روز است كه مسلم بن عقيل اينجا است و همهء كوفه با وى بيعت كردند ، و حسين بن على را از مكّه بياوردند ، مسلم بن عقيل را بگير و سوى يزيد فرست . و اين نعمان بشير از ياران پيغمبر بود ( ع ) ، گفت : تا ايشان از من پنهان دارند من آشكارا نكنم و تا با ما حرب نكنند من با ايشان حرب نكنم .\r\nعبداللّه مسلم كه امير كوفه را با سركوب مخالفان يزيد و هواداران امام موافق نمىبيند نامه‌اى براى يزيد مىفرستد و او را از جريانات كوفه با خبر مىسازد و از او مىخواهد كه براى امارت كوفه شخص ديگرى را در نظر بگيرد :\r\nاين نامه چون به يزيد رسيد ، گفت : كه را فرستم ؟ انديشه كرد و گفت : اين كار هيچ كس نيست مگر از آن عبيد اللّه بن زياد . عهد عراق و كوفه نزديك عبيد اللّه بن زياد فرستاد و گفت : كسى را به بصره خليفت كن و خود به كوفه رو و مسلم بن عقيل و هر كه با وى بيعت كرده‌اند بكش ، و اگر حسين را بيابى و او نيز بيعت نكند او را هم بكش و سرش سوى من فرست .\r\nعبيد اللّه بن زياد كه امير بصره بود پس از وصول فرمان يزيد ، برادر خود عثمان بن زياد را در غياب خود به امارت بصره گمارد و خود آماده براى عزيمت به كوفه شد :\r\nآن شب مسلم بن جارود سوى وى آمد و گفت : رسول حسين آمده است با نامه‌ها سوى شيعت و ايشان را به كوفه همىخواند و مهتران بصره آن رسول را پنهان كرده‌اند تا چون تو به روى ، او را بيرون آرند . عبيد اللّه همان شب اين سليمان را كه مولاى حسين بود طلب كرد و به چوب او را مُقِر آورد كه آن نامه‌ها سوى كه آوردم .\r\n\r\n\r\n","description":"","footnote":"\r\n( 1 ) . تاريخنامهء طبرى ، ج 2 ، ص 699 و 700 .\r\n","page_name":" 69 ","page_number":69},
  {"content":"\r\n\r\nعبيد اللّه بن زياد با رفتارى خشونت‌آميز - كه رويّهء حكومتى او بود - هواداران امام را از مخالفت با يزيد بر حذر داشت و براى گرفتن زهر چشم از آنان ، سليمان - غلام و فرستادهء امام حسين ( ع ) - را به طرز فجيعى به قتل رسانيد و به مردم بصره گفت :\r\nشما رسم من مىدانيد كه من چگونه كُشنده‌ام و همى به كوفه خواهم رفتن تا مسلم بن عقيل را و متابعان او را بكشم ، اكنون شما هشيار باشيد ، پس آن سليمان را كه رسول حسين بود بياورد پيش ايشان ، ميانش به دو نيم زد و گفت : مىتوانم كه آن كس را بكشم كه اين نامه بديشان آورد ، و نخست نويسنده را بكشم ، اكنون شما هشيار باشيد . « 1 »\r\nعبيد اللّه بن زياد سپس با سپاهيان بسيار عازم كوفه شد و در قادسيّه سپاهيان خود را مستقر كرد و مَركب خود را تغيير داد و بر شترى سوار شد و عمامه‌اى بر سر نهاد و با چهره‌اى نيمه پوشيده به همراهى ده سوار شبانه وارد كوفه شد و مردم كوفه كه در انتظار ورود امام حسين ( ع ) بودند ، عبيد اللّه بن زياد را با امام اشتباه گرفتند و به استقبال او شتافتند !\r\nو مردمان كوفه خبر آمدن حسين داشتند ، چنان دانستند كه حسين است . چون به جماعتى برسيدى سلام كردى ، ايشان همه بر پاى خاستندى و گفتندى : و عَلَيكَ السّلام يا ابن رسول اللّه - صلى اللَّه عليه و سلّم - و خلق بسيار بر وى گرد آمدند ، و هر كسى همى گفت : به خانهء من فرود آى .\r\nعبيد اللّه بن زياد با اين ترفند توانست اهالى كوفه را بفريبد و به طرف دار الامارهء كوفه حركت كند . نعمان بن بشير كه همانند مردم كوفه عبيد اللّه را نشناخته بود دستور داد تا درِ دارالاماره را ببندند و خود بر بام دارالاماره رفت و گفت :\r\nيا بن رسول اللّه ! باز گرد و تو ايدر نبايست آمدن . پس مردمان نعمان را دشنام دادند و گفتند : در بگشاى تا فرزند رسول خداى اندر آيد . نعمان گفت : نگشايم و من نخواهم كه گويند حسين بن على را به ايّام او كشتند .\r\nعبيداللّه بن زياد كه وضع را بدين منوال مىبيند چهرهء واقعى خود را آشكار مىسازد و مردم كوفه از اطراف او مىگريزند و نعمان بن بشير ناگزير از گشودن در دارالاماره مىگردد .\r\n\r\n\r\n","description":"","footnote":"\r\n( 1 ) . همان ، ص 700 - 701 .\r\n","page_name":" 70 ","page_number":70},
  {"content":"\r\n\r\nمسلم بن عقيل نيز پس از آگاهى از ورود عبيداللّه بن زياد به دارالامارهء كوفه به خانهء هانى بن عروه مىرود كه بزرگ شيعيان كوفه به شمار مىرفت . عبيد اللّه ، هانى بن عروه را احضار مىكند و به او مىگويد :\r\nمن شنيدم كه مسلم بن عقيل به خانهء تو است . گفت : سوگند بخور ، هانى سوگند نخورد . عبيداللّه ، هانى را بازداشت و كس فرستاد به سراى وى تا مسلم را گرفتند و پيش عبيد اللّه آورد . عبيد اللّه ، او را با هانى بازداشت . پس خلقى گرد آمدند بر در سراى ، مقدار پنجاه هزار مرد از بهر هانى و مسلم . و عبيد اللّه بفرمود تا مسلم را و هانى را بر بام كوشك بردند و سر هر دو را ببريدند و سوى آن مردمان انداختند ، آن خلق برميدند و اين به ماه ذى الحجّه بود به سال شصت از هجرت . « 1 »\r\nامام حسين ( ع ) از مكّه عازم كوفه مىگردد و پافشارى عبداللّه بن عبّاس - پسر عموى امام حسين ( ع ) - بر عدم خروج امام از مكّه سودى نمىبخشد و او كه حال را بدين منوال مىبيند از امام مىخواهد كه زنان و كودكان را با خود نبرد كه اين خواستهء او نيز مورد پذيرش امام قرار نمىگيرد ، و امام به همراه چهل سوار و اهل‌بيت خويش شهر مكّه را ترك مىگويد « 2 » و در اثناى راه به قافله‌اى برمىخورد كه بر بار شتران خراج حمل مىكردند :\r\nو صف پياده به راه اندر ، او را پيش آمدند و خراجى همى آوردند بر اشتران . حسين‌آن كاروان را بگرفت و گفت : منم امام و من ، بدين حق ترم از يزيد ، و هر خواستهء مسلمانان بود باز داد و هر چه دِرَم بيت المال بود برگرفت .\r\nامام در نيمهء راه به فرزدق - همام ب غالب - شاعر پرآوازهء آن روزگار بر مىخورند كه از كوفه بيرون آمده بود ولى از ورود عبيداللّه بن زياد به كوفه خبر نداشت . امام از فرزدق مىپرسند :\r\nخبر من چون است در كوفه ؟ گفتا : مردمان را دل با تو است ، قضاى ايزد ندانم كه چيست .\r\nحسين گفت : قضا را باز نتوان داشتن .\r\nعبيد اللّه بن زياد - والى كوفه - پس از كشتن هانى بن عروه و مسلم بن عقيل و مسلّط شدن بر كوفه ، نامه‌اى از يزيد دريافت كرد كه حسين بن على ( ع ) از مكّه بيرون آمده است و تو بايد\r\n\r\n\r\n","description":"","footnote":"\r\n( 1 ) . همان ، ص 702 .\r\n( 2 ) . همان ، ص 703 .\r\n","page_name":" 71 ","page_number":71},
  {"content":"\r\n\r\nسپاهيان خود را به راه مكّه روانه كنى ، و عبيد اللّه كه عمّال دست نشاندهء خود را در ولايات تحت امر خويش مستقر كرده بود ، عمر بن سعد بن ابى وقّاص را فراخواند و فرمان امارت رى را به نام او صادر كرد و به او گفت :\r\nبايد كه به روى و حسين را بگيرى . عمر گفت : بايد كه مرا از اين عفو كنى . عبيد اللّه گفت : اگر خواهى كه ترا عفو كنم عهدِ رى به من باز فرست . عمر گفت : امشب مرا زمان ده تا بينديشم . و آن شب تدبير كرد ، آن بهتر ديد كه عهد باز ندهد و حسين را بكشد .\r\nو عمر بن سعد ، عازم رويايى با امام مىگردد :\r\nپس عمر بن سعد برفت در اوّل محرّم سال شصت و يك با چهار هزار مرد ، و روى به باديه نهاد ؛ و حسين از قادسيّه بر سه ميل فرود آمده بود و عمر بن سعد مردى را بخواند نامش حرّ بن يزيد ، و او از شيعتِ على بود و ليكن كس ندانست ، گفت : برو و چاه‌ها و منزلها را راست كن .\r\nحرّ بن يزيد رياحى در سه منزلى بيرون از قادسيّه با امام روبه‌رو مىشود كه با همراهان خود در آنجا فرود آمده است و از امام پرسيد :\r\nكجا خواهى رفت ؟ گفت : به كوفه . گفت : بازگرد كه لشكر اينك آمد ، عمرِ سعد با چهار هزار مرد ، و مسلم بن عقيل را بكشتند ، بازگرد . گفت : چگونه باز گردم با اين همه عيال ؟ گفت : برخيز و از راه يك سوى شو .\r\nو امام حسين ( ع ) مسير خود را عوض مىكند و سرانجام در كربلا فرود مىآيد :\r\nچون عمر سعد به باديه اندر آمد ، خبر حسين به كربلا يافت . برفت با سپاه و آنجا شد . چون حسين سپاه بديد برنشست با آن چهل سوار و صد پياده ، و به پيش حرب شد و صف بركشيد و بر جاى بيستاد تا سپاه اندر رسيد . « 1 »\r\nعمر سعد از سپاه خود بيرون مىآيد و بر امام سلام مىكند و زبان به نصيحت ( ! ) مىگشايد :\r\nپس عمر بن سعد از سپاه بيرون آمد و بر حسين سلام كرد و او را پند داد و گفت : مكن ، هر چند شما بدين حق‌تريد ، خداى عزّ و جلّ همى نخواهد كه اين كار شما را بوَد ( ! ) و تو بيش از آن حرب\r\n\r\n\r\n","description":"","footnote":"\r\n( 1 ) . همان ، ص 703 - 704 .\r\n","page_name":" 72 ","page_number":72},
  {"content":"\r\n\r\nنتوانى كردن كه پدرت ، و هم نبود اين كار او را و آن زندگانى به گُرم و زحير بگذاشت و آخر بكشتندش و برادرت حسن چون دانست كه اين كار او را نخواهد بودن ، بيعت كرد تا از اندُهان برست تو نيز خويشتن را از اين كار بيرون آر . « 1 »\r\nعمر سعد اعتراف مىكند كه خاندان رسول گرامى اسلام - عليهم السلام - براى حكومت بر مسلمانان از ديگران سزاوارترند امّا بعد با يك ترفند مغالطه‌آميز ، عدم دستيابى آل اللّه به حكومت را ، خواست خدا مىداند ! و از امام مىخواهد كه راه پدر را در پيش نگيرد ! و همانند برادر خود امام حسن ( ع ) تن به بيعت دهد تا از پيامدهاى اندوه‌زاى مخالفت با خليفهء اموى برهد ! ولى هيچ اشاره‌اى به صلحنامهء امام حسن و مفاد آن نمىكند و آن را از صورت مسأله پاك مىسازد و امام حسين ( ع ) براى اتمام حجّت و اين كه حسن نيّتى در ميان نمىبيند با ارائهء سه شرط ، او را خلع سلاح مىكند :\r\nحسين گفت : از سه كار يكى را با من بكنيد : يا مرا دست باز داريد تا به مكّه شوم و گِرد اين كار نگردم ، يا به ثغرى شوم و آنجا مجاور بنشينم و اگر نه دست باز داريد تا سوى يزيد شوم . « 2 »\r\nصرف نظر از صحّت و سقم اين مطلب و بر فرض صحّتِ سه شرط ارائه شده توسّط امام به عمر بن سعد ، نكات جالبى در آنها مشاهده مىشود كه محلّ تأمّل است :\r\n1 - بازگشت به شهر مكّه و عدم دخالت در امور حكومتى ؛\r\n2 - حركت به سمت مرز يك كشور غير مسلمان و سكونت در آن ديار ؛\r\n3 - رفتن به شام براى صحبت با يزيد .\r\nدر واقع امام ، بهانه به دست دشمن نمىدهد و براى معرّفى اين داعيه‌داران صلح و آرامش ، نقاب از چهرهء زشت آنان برمىدارد تا كسانى كه داعيهء مسلمانى دارند و به جنگ با او برخاسته‌اند آشكارا به مقاصد شوم يزيد و كارگزاران حكومتى او پى ببرند و چنان كه خواهيم ديد با هيچ يك از پيشنهادهاى امام موافقت نمىشود !\r\n\r\n\r\n","description":"","footnote":"\r\n( 1 ) . تاريخنامهء طبرى ، ج 2 ، ص 704 و 705 ؛ ( گُرم به ضمّ اوّل و سكون دوم و سوم : اندوه و گرفتگى دل ، زَحير بر وزن امير : . . . و در عرف به معنى ناخوش و آزرده مستعمل است اگر مجازاً به معنى آزردگى و ناخوش مستعل شود بهتر باشد . ر . ك : فرهنگ آنندراج .\r\n( 2 ) . همان .\r\n","page_name":" 73 ","page_number":73},
  {"content":"\r\n\r\nعمر گفت : نيكو همىگويى ، اكنون بيست تا من نامه كنم سوى عبيد اللّه بن زياد تا خود چه فرمايد . . . . جواب نامه آمد كه نخست سوى من بايد آمدن تا من او را سوى يزيد فرستم . حسين گفت : من خود سوى يزيد شوم تو كسى از آنِ خويش را با من بفرست ، عبيد اللّه گفت : لا ، ولا كرامة له ، او را نخست سوى من بايد آمدن . پس عمر دو سه نامه كرد و كس فرستاد . عبيد اللّه گفت : هيچ سود ندارد تا سوى من نيايد و دست به دست من ننهد به بيعت ، قبول نكنم . حسين گفت : نكنم و اندر اين هفته‌اى روزگار شد .\r\nعبيد اللّه از سه پيشنهاد ارائه شده فقط بر روى پيشنهاد سوم انگشت مىگذارد آن هم به صورت مشروط ، در حالى كه در پيشنهاد سوم امام ، صحبت از رفتن به شام جهت صحبت با يزيد است نه بيعت با او ، عبيد اللّه مىخواهد با كشاندن امام به كوفه و شكستن شخصيّت حسين بن على و نقطهء پايان نهادن بر شورش‌هاى احتمالى هواداران امام ، او را پس از بيعت تحت الحفظ به شام بفرستد تا قابليّت‌هاى وجودى خود را به يزيد نشان دهد و از تسليم امام براى خود يك پل پيروزى بسازد ، ضمن آنكه راه حكومت را براى يزيد هموارتر كند ، و امام با دست رد نهادن بر سينهء عبيد اللّه و خواستهء او ، حقانيّت قيام الهى خود را بار ديگر اثبات مىسازد .\r\nسرانجام ، عبيد اللّه - والى كوفه - با اعزام قاصدى به كربلا به عمر بن سعد خاطر نشان ساخت كه او را همصحبتى و رايزنى با حسين بن على ( ع ) فرمان نداده است و بايد يكى از دو راه را انتخاب كند . يا خود شخصاً به جنگ با امام اقدام كند و كار او را يكسره سازد ، يا آنكه از كوفه كس ديگرى را براى انجام اين مهم به جاى او اعزام خواهد كرد و در اين صورت بايد حكومت رى را فراموش نمايد . عبيد اللّه به اين هم بسنده نكرد و به شمر ذى الجوشن فرمان داد تا به سمت كربلا حركت كند و در صورت مشاهدهء تعللّ در كار عمر سعد ، فرماندهى سپاه را خود بر عهده بگيرد و فرمان حكومت رى را از او باز ستاند :\r\nپس عبيد اللّه بن زياد ، شمر ذى الجوشن را بخواند و گفت : عمر بن سعد با ما منافقى همى كند و دل با حسين دارد ، اگر عمر حرب كند و اگر نه سپاه از وى بستان و عهد رى باز ستان ، و آن سپاه سالارى ترا است . يا حسين را و يا سرِ او را به سوى من آور .\r\nشمر بن‌ذى الجوشن هنگامى به كربلا مىرسد كه عمر بن سعد آمادهء پيكار با حسين‌بن‌على ( ع )\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nشده ولى يك روز به امام مهلت داده است تا آخرين خواستهء او را برآورده باشد ! شمر اين مهلت را برنمىتابد و سرانجام با خواهش سپاهيانش موافقت مىكند :\r\nو حسين يك روز زمان خواسته بود . نماز ديگر شمر فراز رسيد و گفت : من يك ساعت زمان ندهم . . . . حسين گفت : شب نزديك آمد ، يك امشب مرا زمان دهيد . سپاه شمر را خواهش كردند تا زمان داد و آن شب همه شب حسين سلاح راست كرد . « 1 »\r\nو در نيمهء همان شب قاصد عبيد اللّه براى عمر بن سعد پيغام ديگرى آورد :\r\nپس نيمهء شب رسول عبيد اللّه فراز رسيد سوى عمر بن سعد و گفت : اگر تو حرب همى كنى شطِّ فرات بر ايشان بگير و دست باز مدار كه آب خورند تا از تشنگى بميرند ، و چون حسين را بكشى تنش را به سمِّ اسبان بكوب . عمر بن سعد هم آنگاه عمرو بن الحجّاج را با پانصد مرد به لب رود فرستاد تا آبخور بگرفتند بر حسين و لشكرش ، و حسين را آب نبود ، تشنه بماندند .\r\nهنگامى كه عبيد اللّه با مخالفت امام روبه‌رو مىشود و از رفتن حسين بن على ( ع ) به كوفه نااميد مىگردد ، خبث طينت خود را آشكار مىسازد و كينهء جاهلى او شعله‌ور مىشود و دستور بستن آب را بر روى آل اللّه صادر مىكند و به اين بسنده نكرده و فرمان مىدهد كه پس از كشتن امام ، بدن مطهّر او را به سمّ اسبان بكوبند ! و اين نهايت پلشتى و زشتى سيرت عبيد اللّه است كه اينك خود را نشان مىدهد و روشن مىشود كه در صورت رفتن امام به كوفه با او چه رفتارى را در پيش مىگرفت !\r\nبه روايت طبرى و بلعمى ، در نيمه‌هاى شب عاشورا طِرِمّاح - از شيعيان وفادار على ( ع ) - پس از آگاهى از محاصرهء امام در ميان دشمنان ، خود را به كربلا مىرساند و به حسين بن على ( ع ) مىگويد :\r\nبر اين اشتر من بنشين تا ترا به حىّ خويش برم و آنجا همى دارم و كس آنجا نيارد آمدن . حسين گفت : گريختن و زن و فرزند را دست بازداشتن عار بود ، و از پس زن و عيال مرا زندگانى نبود ، پس طرماح بازگشت .\r\nامام در شب عاشورا ، گاهى شمشير خود را تيز مىكند ، و گاه ابياتى را زمزمه مىنمايد كه شنيدن آن براى آل اللّه طاقت فرسا است :\r\n\r\n\r\n","description":"","footnote":"\r\n( 1 ) . همان .\r\n","page_name":" 75 ","page_number":75},
  {"content":"\r\n\r\nحسين همى آن شب سلاح راست همىكرد و با خود شعرها مىخواند و علىّ بن الحسين بيمار بود و به خيمه اندر خفته بود و شعر پدر همى شنيد . بگريست و زنان همه بگريستند و زنان بانگ برداشتند . حسين گفت : مگرييد كه دشمن شاد شود . پس حسين سر بر آسمان داشت و گفت : يا رب ! تو دانى كه با من بيعت كردند و بشكستند . يا رب ! تو داد من از ايشان بستان .\r\nامام ، سپس اصحاب خود را فرا خواند و به آنان فرمود :\r\nآنچه بر شما بود كرديد و من شما را نه به حرب آوردم ، و ما اندكىايم و ايشان بسيارند ، و من از جان خويش نوميد شدم و شما را از خود برآوردم ، هر كه خواهيد بشويد . ايشان گفتند : يا ابن رسول اللّه ! ما روز رستخيز پيش جدّت چه حجّت آريم كه فرزند او را به جايى چنين در دست دشمنان بگذاريم ، و ما جانها پيش تو فدا كنيم .\r\nو براى لحظاتى چشمان امام را خواب فرا مىگيرد و رسول خدا ( ص ) را ملاقات مىكند :\r\nو حسين يك زمان به خواب اندر شد و پيغامبر را ( ص ) ديد كه گفت : يا حسين ! هيچ غم مدار كه فردا شب با من باشى . حسين چون از خواب درآمد ، اميد از جان خويش برداشت . پس چون روز ببود نماز بكرد .\r\nدر اينكه روز عاشورا ، روز جمعه بوده است ترديدى وجود ندارد :\r\nروز آدينه بود ، روز عاشورا ، عمر بن سعد سپاه را بياراست و به حرب آمد . « 1 »\r\nامام در صبح روز عاشورا به هنگام صف آرايى دشمن براى آغاز نبرد ، از يك رسم ديرينهء اعراب در جنگ سود مىجويد و به جاى آنكه بر اسب سوار شود بر شتر جمّازه‌اى مىنشيند و فرا روى سپاه دشمن قرار مىگيرد تا دشمن بداند كه امام در آن لحظه تصميم به جنگ ندارد و براى كار ديگرى در برابر لشكر دشمن قرار گرفته است :\r\nحسين از اسب فرود آمد و بر جمّازه‌اى نشست و پيش صف اندر آمد چنان كه همهء لشكر عمرسعد او را بديدند و خطبه كرد و گفت : يا اهل كوفه ! من دانم كه مرا اين سخن سود ندارد و ليكن من بگويم تا حجّت خداى عزّ و جلّ بر شما بُوَد ، و عذر خويش بگويم پيش از آنكه كارى افتد . پس گفت : اى مردمان ! شما همه مىدانيد كه من پسر فاطمه بنت رسول اللّه‌ام و پسر علىّ بن ابى طالبم -\r\n\r\n\r\n","description":"","footnote":"\r\n( 1 ) . همان ، ص 705 و 706 ( آبخور : محلّ گرفتن آب از شط ، راه ورودى فرات ؛ حىّ : قبيله ) .\r\n","page_name":" 76 ","page_number":76},
  {"content":"\r\n\r\nابن عمّ او - و عمّ من جعفر طيّار است و عمّ پدرم حمزه است - سيد الشّهداء - ، و برادرم حسن است . اگر شما به خداى بگرويده‌ايد و به جدّ من ايمان داريد بگوييد تا مرا چه گناه رفته است كه قصد جان من كرده‌ايد ؟ و نبينيد كه ترسايان سُمّ خر عيسى چگونه عزيز دارند ، و آنكه جهودان اند و چيزى يابند از آن موسى ، همچنان كنند ، و هر دينى مر رسول خويش را و اهل‌بيت او را چگونه عزيز دارند . يا قوم ! تا من اندر ميان شماام خون كسى نريختم و خواستهء كسى نستدم ، شما به چه حجّت خون من حلال داريد ؟ و من به مدينه نشسته بودم بر بالين قبر جدّم ، مرا آنجا نهشتيد كه بنشينم . به مكّه شدم ، مرا بخوانديد و شما كه اهل كوفه‌ايد رسولان فرستاديد و من اكنون شما را از آن گويم كه موسى گفت قوم فرعون را : اگر به من نگرويد از من زاستر شويد تا من به حرم خداى عزّ و جلّ باز شوم و آنجا بنشينم تا اين جهان بر من بگذرد ، و بدان جهان پديد آيد كه حق كرا بوده است و ستم كه كرده است ، پس هيچكس جواب نداد حسين را ، پس حسين ( ع ) گفت : الحمد للّه كه حجّت خداى بر شما است و از من بر شما لازم است و شما را بر من حجّت نيست . پس ديگر باره حسين از ايشان هر يك را نام برد و گفت : يا فلان ! و يا فلان ! و يا فلان ! و نه شما مرا نامه كرديد و گفتى بياى ؟ ! و با مردم من ، مرا بيعت كرديد و مرا بخوانديد ، اكنون مرا بخواهيد كشتن ؟ ! پس ايشان جواب دادند كه ما از بيعت تو بيزاريم . حسين گفت : الحمدُ للّه كه شما را بر خداى و پيغمبر حجّت نماند . پس گفت : اللّهُمَّ انتَ ثِقَتِى فِى كُلِّ كُربَةٍ وَ عُدَّتِى عِندَ كُلِّ شِدَّةٍ وَ قُوَّتِى عِندَ كِلِّ مُلَمَّةٍ وَ جَارِى فِى كُلِّ حَالَةٍ انتَ وَلِىُّ كُلِّ نِعمَةٍ وَ مُنتَهى كُلِّ غَايَةٍ اكفِنى يَا ارحَمَ الرَّاحِمِين . پس اشتر بخوابانيد و بر اسب نشست و صفْ راست كرد و بيستاد و چشم همى داشت تا ابتدا ايشان كنند . « 1 »\r\nاوّلين كسى كه از سپاه دشمن پا به ميدان مىگذارد شخصى به نام عبداللّه بن حوزه كه در اثر نفرين امام به طرز فجيعى جان مىسپارد :\r\nپس مردى از لشكر عمر سعد بيرون آمد به نام عبداللّه بن حوزه و حسين را گفت : بشارت باد ترا به آتش ! حسين گفت : آن روز مباد كه من نزديك خداى شوم و آتش اميد دارم . پس گفت : يا رب ! اين را هلاك كن . راست چون عبداللّه برگشت ، پاى اسبش به چاهى فرو شد و از اسب بيفتاد و پايش به ركاب اندر بماند و او را بر زمين همى كشيد تا بمرد .\r\n\r\n\r\n","description":"","footnote":"\r\n( 1 ) . تاريخنامهء طبرى ، ج 2 ، ص 706 و 707 ( زاستر : زآن سوتر - آن طرف‌تر ) .\r\n","page_name":" 77 ","page_number":77},
  {"content":"\r\n\r\nدوّمين كسى كه به ميدان مىآيد حرّ بن يزيد تميمى است ولى او سر جنگ ندارد و براى جانبازى در ركاب امام آمده است !\r\nپس حرّ بن يزيد التّميمى كه پيش حسين باز رفته بود و او را گفته كه سپاه آمد ، پيش حسين رفت و سلام كرد و او را و پيغمبر را درود داد . حسين جواب داد و گفت : به چه كار آمدى ؟ گفت :\r\nبدان آمدم تا جان پيش تو فدا كنم و با دشمن تو حرب كنم تا كشته شوم تا روز قيامت از جمع شهداى كربلا مرا حشر كنند . حسين گفت : ترا شهادت خوش باد و ترا به بهشت بشارت باد ! تو آزاد مردى همچنان كه نامت .\r\nبلعمى ، جريان شهادت حرّ بن يزيد رياحى را شرح نمىدهد و اين مهم را ناگفته مىگذارد . پس از پيوستن حُر به سپاه امام و شهادت او ، عمر بن سعد به تحريك شمر بن ذى الجوشن تير در كمان مىنهد و به طرف ياران امام نشانه مىرود :\r\nپس شمر ، عُمَر را گفت : چه روزگار برى ؟ ! فراز حرب آى ! و عمر تير در كمان نهاد و گفت : شما گواه باشيد كه نخست تير من انداختم و تير بينداخت .\r\nپس از عبداللّه بن حوزه ، دو تن از سپاهيان عمر بن سعد كه از غلامان عبيد اللّه بن زياد - والى كوفه - بودند به ميدان آمدند و اين نشان مىدهد كه عبيد اللّه براى آگاهى از چند و چون كار سپاهيان خود و عمر سعد ، افراد مورد اعتماد خود را - كه در حكم چشم و گوش او بودند - به كربلا فرستاده بود كه مسأله‌اى را از او پنهان نسازند ، تا در متن ماجراى كربلا حضور داشته باشد .\r\nاسامى اين دو غلام ، يسار و سالم بود و براى رويارويى با آنها ، حبيب بن مظاهر و بُرَير بن حُضَير از سپاه امام بيرون آمدند و كار آن دو را يكسره ساختند .\r\nسپس يزيد بن مَعقل از سپاه دشمن پا به ميدان مىگذارد كه توسّط بُرَير بن حُضَير كشته مىشود ، و پس از مَعقل كس ديگرى از لشكر عمر بن سعد به رجزخوانى مىپردازد كه طبرى نام او را ذكر نكرده است و مىنويسد كه او نيز به دست بُرَير به قتل مىرسد .\r\nسپس مزاحم بن حُرَيث از لشكر دشمن به دست نافع بن هلال - از ياران امام - كشته مىشود . « 1 »\r\n\r\n\r\n","description":"","footnote":"\r\n( 1 ) . همان ، ص 707 - 708 .\r\n","page_name":" 78 ","page_number":78},
  {"content":"\r\n\r\nدر اين هنگام به روايت طبرى عَمرو بن حجّاج كه در ميمنهء سپاه عمر بن سعد حضور داشت به او گفت كه اينان از مرگ نمىترسند و كسى ياراى رويارويى با آنان را ندارد و بايد به صورت جمعى حمله كرد و كار آنان را يكسره ساخت ، و به دستور عمر بن سعد ياران امام تير باران مىشوند و بيست تن از ياران امام در اين حملهء ناجوانمردانه به شهادت مىرسند و بقيّهء اصحاب يكى پس از ديگرى و با اذن امام پاى به ميدان مىگذارند و در نهايت سرافرازى به فيض شهادت مىرسند و تا زنده بودند نگذاشتند كه امام در شهادت بر آنان پيشى گيرد و سرگرم كارزار شود :\r\nو حسين به پيش اندر آمد ، ياران حسين گفتند : يا ابن رسول اللّه ! ( ص ) تا از ما يك كس مانده بود ، نگذاريم كه تو اندر حرب شوى . پس حسين آب در چشم آورد و گفت : احسنَ اللّه جزاكُم ، و ايشان يك به يك پيش اندر همىشدند و هر كه پيش شدى گفتى : السّلامُ عليكَ يا ابن رسول اللّه ! بدرود باش . حسين گفت : و عليكَ السّلام ، تو رفتى و من از پس تو مىآيم و همچنين همىكردند تا هر كه با حسين بود كشته و خسته شدند ، و حسين با برادران و فرزندان و عم‌ّزادگان و اهل‌بيت خويش بماند .\r\nپس از شهادت اصحاب باوفاى امام ، نوبت به فرزندان و خويشان او مىرسد و حضرت علىّ اكبر ( ع ) پا در ركاب مىگذارد و مىخروشد :\r\nانَا علىُّ بنُ حسين بنِ على\r\nنَحْنُ و رَبِّ البيت اولى بِالنَّبى\r\nتَا للَّه لا يَحكُمُ فينا ابنُ الدَّعى\r\nو ده حمله بكرد پيش پدر ، به هر حمله‌اى دو سه را بيفكند ، و تشنگى غلبه كرد و زبانش خشك شد و سوى پدر آمد و گفت : اى پدر ! مرا تشنه است ، حسين گفت : جان پدر ! جان و تن من فداى شما باد ! چه توانم كردن ؟ ! پس فراز شد و زبان در دهان پسر نهاد . ديگر باره على بازگشت و حمله كرد و مردى پيش او آمد نامش مُرّة بن منقذ ، از پس وى اندر آمد و شمشيرى بزدش و او را بيفكند . جمعى گرد وى اندر آمدند و او را پاره پاره كردند . چون حسين آن را بديد بگريست به آواز بلند ، و هيچكس تا آن وقت آواز حسين نشنيده بود ، و زينب از خيمه بيرون آمد و خويشتن را بر على افكند و خروش برخاست .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nپس از شهادت حضرت علىّ اكبر نوبت به عبداللّه فرزند مسلم بن عقيل مىرسد :\r\nمردى پيش وى آمد نام او عمرو بن صُبَيح و تيرى بزدش و دستش بر پيشانى بدوخت و چون برگشت همان مرد تيرى ديگر بزدش بر پشت و از شكم بيرون آورد .\r\nو پس از او برادرش جعفر بن مسلم بن عقيل به ميدان مىرود و او نيز در اثر تير يكى از سپاهيان دشمن به شهادت مىرسد .\r\nبه روايت طبرى ، پس از شهادت اين سه تن ، فقط پنج تن از برادران ناتنى امام به اسامى :\r\nعبّاس و عبداللّه و عثمان و محمّد و جعفر براى دفاع از امام باقى مانده بودند و حضرت زين العابدين ( ع ) كه به علّت بيمارى در خيمه آرميده بود و فرزند يكسالهء شيرخواره‌اى به نام عبداللّه و كودك ده ساله‌اى به نام قاسم بن محمّد [ حسن ( ؟ ) 
  ] كه شمشير بر كشيده از خيمه بيرون مىآيد : « 1 »\r\nحسين گفت : باز گرد كه تو كودكى . گفت : يا عمّ ! به حقِّ پيغمبر كه دست از من باز دارى و پيش رفت . سوارى بر وى حمله كرد و شمشيرى بزدش بر سر و سرش به دو نيمه كرد .\r\nطبرى در مورد به ميدان رفتن پنج تن از برادران ناتنى امام و شهادت آنان به اين مختصر اكتفا كرده است :\r\nو آن پنج تن برادر به يك بار بيرون شدند ، ايشان را نيز اندر ميان گرفتند و بكشتند .\r\nو در مورد حضرت ابى الفضل العبّاس - پرچمدار كربلا - توضيح ديگرى ندارد . به روايت طبرى امام پس از شهادت اصحاب و ياران خود ، تنها ماند و به خاطر اصابت تيرى ، اسبش از پاى افتاده و امام از مركب پياده شد در حالى كه از تشنگى دچار ضعف شده بود و اين درست به هنگام ظهر عاشورا اتّفاق افتاد . بنا به روايت طبرى پيش از ظهر عاشورا تمامى اصحاب و ياران آن حضرت به شهادت رسيده بودند و لذا از نماز ظهر عاشوراى امام به همراه تنى چند از اصحاب ، سخنى به ميان نمىآورد .\r\nدر مورد شهادت حضرت علىّ اصغر ( ع ) كه طبرى از او به نام عبداللّه و پسر يك سالهء شيرخواره ياد مىكند ، مىنويسد :\r\n\r\n\r\n","description":"","footnote":"\r\n( 1 ) . همان ، ص 708 و 709 .\r\n","page_name":" 80 ","page_number":80},
  {"content":"\r\n\r\nو حسين را پسرى بود يك سالهء شيرخواره ، نامش عبداللّه . آواز او بشنيد ، دلش بسوخت و او را بخواست و در كنار نهاد و همىگريست ، و مردى از بنى اسد تيرى بينداخت و به گوش آن كودك فرو شد و همان گاه بمرد . حسين آن كودك از كنار بنهاد و گفت : انّا للّه و انّا اليه راجعون . يا رب ! مرا بدين مصيبتها شكيبايى ده .\r\nبه روايت طبرى ، امام پس از شهادت عبداللّه ( / حضرت علىّ اصغر ) برخاست و بر لب رود فرات رفت تا رفع عطش كند :\r\nو بر لب رود فرات رفت و جايى همى جست كه مگر آب تواند خوردن . شمر گفت : وَيلَكُمْ ! دست باز مداريد كه آب خورد كه او از تشنگى مرده است ، چون آب خورد زنده شود ، و حسين به روى اندر افتاد و آب به دهن اندر گرفت . تيرى بر دهنش زدند و حسين آب بريخت و آن تير از دهن بيرون كشيد و بازگشت و خون از دهنش همى دويد و بر درِ خيمه بيستاد . عمر سعد آهنگ كشتن وى كرد . چون نزديك رسيد ، حسين گفت : تو آمدى به كشتن من ؟ ! عمر سعد خجل شد و بازگشت ، و پيادگان را گفت : چرا مانده‌ايد و او را به ميان اندر نگيريد و نكشيد ؟ « 1 »\r\nطبرى در ادامهء گزارش خود از جريان روز عاشورا و كيفيّت شهادت امام ، مىنويسد كه پيادگان سپاه دشمن به دستور عمر سعد اطراف امام حسين ( ع ) را گرفتند و امام بر آنان حمله كرد و تنى چند از آنان را كشت و شمر به عمر سعد گفت :\r\nتو مردى را ديدى كه اين همه اهل‌بيت وى پيش وى كشته شدند و او را چندين جراحت كردندى و چندين سپاه گرد وى اندر آمدند و چند روز است كه آب نخورده است ، با اين دل و مردى كه اوست ؟ !\r\nبلعمى آخرين پردهء اين صحنه را اين گونه گزارش مىكند :\r\nپس حسين با اين پيادگان حرب همى كرد تا سى و چهار جاى جراحت كردندش به شمشير و نيزه و تير ، و خون بسيار از وى برفت و تشنگى بر وى سخت‌تر شد از آن جراحتها . پس شمر با شش تن از خاصگان آهنگ وى كردند و حسين با شمشير آهنگ ايشان كرد . مردى زُرعه نامش ، شمشيرى بر دست حسين زد و دستش از كتف بينداخت . حسين بيفتاد و باز برخاست و آهنگ آن\r\n\r\n\r\n","description":"","footnote":"\r\n( 1 ) . همان ، ص 710 و 711 ( سراويل : پاجامه و شلوار ) .\r\n","page_name":" 81 ","page_number":81},
  {"content":"\r\n\r\nپياده كرد ، باز بيفتاد . پياده از پسِ او اندر آمد و حربه‌اى بزدش بر پشت و از سينه بيرون آورد .\r\nحسين بيفتاد . مرد حربه از وى بيرون كشيد و جان با حربه از تن وى بيرون آمد . شمر فراز رفت و سرش ببريد ، و قيس بن اشعث پيراهن از وى بيرون كرد و بحر كعب سراويلش برگرفت ، و اخنَس بن مرثد عمامه‌اش برگرفت ، و حبيب بن بُديَل شمشيرش برگرفت . شمر آهنگ خيمه و غارت كرد و جامه از تن و سرِ زنان همى ربودند و زنان همى خروشيدند .\r\nطبرى در مورد امام زين العابدين ( ع ) كه از آن حضرت با عنوان علىّ اصغر « 1 » ياد مىكند ، مىنويسد :\r\nعمر سعد بانگ زنان بشنيد ، آنجا رفت ، شمر را ديد شمشير كشيده و علىّ بن حسين بيمار خفته بود ، همى خواست او را كشتن . عمر گفت : شرم ندارى ؟ از كشتن كودكى « 2 » رنجور چه آيد ؟\r\nگفت : مرا امير عبيد اللّه بن زياد فرموده است كه نرينه از آل وى زنده مگذار ، عمر گفت : كافران ، كودكان را نكشند اين را پيش امير بر تا او چه فرمايد . پيادگان ، او را باز گردانيدند . پس شمر عمر را گفت : امير عبيد اللّه فرموده است كه اسبان بر تن حسين بران . بيست سوار يكى اسحق بن حَيوَه و اخنس بن مَرثَد با هجده كس ديگر بفرمود تا اسبان بر تن حسين همى راندند تا استخوانهايش بشكست ! « 3 »\r\nبنا به نوشتهء طبرى تعداد كشتگان سپاه عمر بن سعد هشتاد و هشت نفر بوده كه به فرمان او به خاك سپرده مىشوند ولى شهداى كربلا بر روى خاك رها مىگردند و زنان و كودكان را بر روى شترانى كه پالان‌هاى خشك و دريده‌اى داشتند سوار مىكنند و امام زين العابدين ( ع ) را نيز با حالت نقاهت و بيمارى بر روى شترى قرار مىدهند و راهى كوفه مىگردند . « 4 »\r\nدر مورد ورود آل اللّه به كوفه و شام و ماجراهايى كه در اين شهر بر آنان گذشته است در\r\n\r\n\r\n","description":"","footnote":"\r\n( 1 ) . همان مأخذ ، ص 709 .\r\n( 2 ) . مرحوم حاج شيخ عبّاس قمى در سال ولادت امام زين العابدين ( ع ) دو قول را به عنوان اصحِّ اقوال نقل مىكند كه‌قول اوّل حاكى از نيمهء جمادى الاوّل سال 36 ه ق و قول دوم مطابق پنجم شعبان سال 38 ه ق است . ( منتهى الامال ، باب ششم ، ص 648 ) بنابر قول اوّل ، سنّ مبارك آن حضرت در محرّم سال 61 ه ق كه واقعهء عاشورا اتفاق افتاده حدود 24 سال و بنا بر قول دوم حدود 22 سال بوده است كه هر دو قول با گزارش طبرى در مورد آن حضرت همخوانى ندارد زيرا به جوان 22 يا 24 ساله ، كودك گفتن . ( تاريخنامهء طبرى ، ج 2 ، ص 711 ) جايز نيست .\r\n( 3 ) . همان مأخذ ، ص 711 .\r\n( 4 ) . همان .\r\n","page_name":" 82 ","page_number":82},
  {"content":"\r\n\r\nتاريخنامهء طبرى گزارش‌هايى وجود دارد كه براى پرهيز از اطالهء كلام از نقل آنها خوددارى مىكنيم ولى به هنگام مقايسهء بين مقتل‌هاى فارسى ناگزير از ذكر موارد اختلافى خواهيم بود .\r\nنكته‌اى كه در اينجا يادآورى آن لازم به نظر مىرسد اين است كه در ترجمهء بلعمى از تاريخ طبرى ، به موارد بى شمارى برمىخوريم كه با ترجمهء ديگران تفاوت بسيار دارد « 1 » به چند دليل :\r\n1 - حذف اسامى راويان و اسناد پياپى آنها .\r\n2 - پرهيز از نقل روايات تكرارى و بسنده كردن به يك روايت كه از نظر بلعمى مرجّح بوده است .\r\n3 - تكميل روايات ناقص موجود در تاريخ طبرى با مراجعه به مآخذ معتبر تاريخى و روايى .\r\nبنابراين تاريخنامهء طبرى ترجمهء بلعمى را مىتوان در برخى موارد به عنوان يك مأخذ مستقلّى تاريخى و روايى و جدا از رابطه‌اى كه كلّاً با تاريخ طبرى دارد ، مورد ملاحظه قرار داد و به آن استناد جست ، زيرا حاوى مطالبى است كه گاه با مطالب موجود در متن عربى تاريخ طبرى تفاوت آشكار دارد و اين گونه مطالب است كه ترجمهء بلعمى را به عنوان يك مأخذ معتبر و مستند مطرح مىسازد .\r\nقرائت مؤلف و مترجم تاريخ طبرى از فرهنگ عاشورا ، مبتنى بر نگرش تاريخى است و رواياتى كه به آنها استناد جسته‌اند ، از كتب معتبر اهل سنت و راويان سنىّ مذهب است ، به همين دليل برخى مطالب آنها با روايات مورد استناد مؤلفان شيعى متفاوت و گاه معارض مىباشد . گرچه برخى از كتبى كه در سه دهه اخير نوشته شده‌اند ، بر اقوال اهل سنت پاى فشرده‌اند .\r\n\r\n2 . كلّياتى دربارهء ترجمهء فارسى الفتوح ابن اعثم كوفى\r\nابو محمّد احمد بن على اعثم كوفى ( متوفّاى 314 ه ق ) محدّث ، مورّخ و شاعر بزرگ شيعى در سده‌هاى سوم و چهارم هجرى است كه اثر گرانسنگ او در زمينهء تاريخ قديم عرب و اسلام ، از زمان رحلت نبىِّ گرامى اسلام تا زمان خلافت هارون الرّشيد خليفهء مقتدر عبّاسى ( متوفّاى\r\n\r\n\r\n","description":"","footnote":"\r\n( 1 ) . تاريخ طبرى ، ترجمهء ابوالقاسم پاينده ، دورهء پانزده جلدى ، چاپ دوم .\r\n","page_name":" 83 ","page_number":83},
  {"content":"\r\n\r\n193 ه ق ) از منابع مهّم و تاريخى و روايى و از مآخذ مورد اعتماد اهل مطالعه و تحقيق بوده و هست . « 1 » قرائت ابن اعثم از فرهنگ عاشورا ، آميزه‌اى از قرائت تاريخ و دينى است و اثر ارزشمند او ، از معتبرترين كتب تاريخى در جهان اسلام است . از اين اثر ارزشمند و متقن ، به نام‌هاى مختلفى ياد شده است . فتوحات الشّام ، الفتوح و تاريخ فتوح كه به ترتيب مؤلّفان كشف الظّنون ، الذّريعه و تاريخ نگارستان از آن با اين عناوين ياد كرده‌اند . « 2 »\r\nمقايسهء روايت ابن اعثم با روايت‌هاى مداينى ، چنان كه طبرى نقل كرده است ، نشان مىدهد كه ابن اعثم نه تنها وسيله‌اى مفيد براى تعيين صحّت رواياتى است كه در طبرى آمده ، بلكه خود نيز بعضى تفاصيل مهم بر آنها مىافزايد كه فقط در كتاب الفتوح مىتوان به آنها دست يافت . « 3 » آنان كه تاريخ وفات ابن اعثم كوفى را به سال 212 ه ق نوشته‌اند ، اشتباه كرده‌اند .\r\nدر اينكه « الفتوح » ابن اعثم كوفى توسّط يك يا دو نفر به فارسى برگردانيده شده است ، اختلاف نظر وجود دارد . برخى از محقّقان بر اين باورند كه محمّد بن احمد بن ابى بكر مستوفى هروى به هنگام ترجمهء رخدادهاى زمان خلافت ابوبكر ، درگذشته است و كار نيمه تمام او را شخص ديگرى با نام كاملًا مشابه با او ( محمّد بن احمد بن ابى بكر مابيژ نابادى ) به پايان رسانيده است و مستند اين گروه در اثبات ادّعاى خود ، وجود مقدّمه‌اى است كه در بعضى از نسخ خطّى اين اثر وجود دارد و در آن به نام دو مترجم اشاره رفته است . گروه ديگرى از پژوهشگران مقدّمهء مورد استناد آنان را فاقد اعتبار مىدانند ، چرا كه اين مقدّمه فقط در دو نسخه از الفتوح آمده و ما بقى نسخ خطّى فاقد آن‌اند ، و نيز بر نثر يكدست مترجم پاى مىفشارند كه نمىتواند كار دو مترجم باشد . اين گروه معتقدند كه مترجم اين اثر گرانسنگ تاريخى كسى جز محمّد بن احمد مستوفى هروى زاورى ( / زاوه‌اى ) معروف به امير الشّعراء و سيّد الكتّاب و رضى نيست كه از طرف امير خوارزم و خراسان مأمور به انجام اين مهم\r\n\r\n\r\n","description":"","footnote":"\r\n( 1 ) . الفتوح ، ترجمهء محمّد بن احمد مستوفى هروى ، به تصحيح غلامرضا طباطبائى مجد ، چاپ اوّل ، ص سيزده دربارهءمخالفان « ترجمه الفتوح » ر . ك : « ترجمه الفتوح » محمد حسين روحانى ، نشريهء راهنماى كتاب ، سال 19 ، شماره 4 - 6 ، ص 457 .\r\n( 2 ) . كشف الظّنون ، ج 2 ، ص 1237 ؛ الذّريعه ، ج 3 ، ص 220 ؛ تاريخ نگارستان ، ص 4 .\r\n( 3 ) . دانشنامهء اسلام و ايران ، ج 3 ، ص 424 .\r\n","page_name":" 84 ","page_number":84},
  {"content":"\r\n\r\nگرديده است . او نيز به سال 596 ه ق در تايباد خراسان « الفتوح » ابن اعثم كوفى را به فارسى برگردانده است . « 1 »\r\n\r\n1 - 2 . بررسى شيوهء نگارشى ترجمهء فارسى الفتوح\r\nبر اساس طبقه‌بندى مرحوم ملك الشّعراى بهار از نثر درى ، شيوهء نگارشى محمّد بن احمد مستوفى هروى ، مترجِم الفتوح از نظر زمانى و سبك با مشخّصات نثر دورهء سلجوقى روم و خوارزمشاهيان ( 550 - 600 ه ق ) همخوانى ندارد .\r\nنثر اين دوره كه نثرى است فنّى ، حضور آرايه‌هايى همانند : موازنه و سجع را برمىتابد و انواع صنايع لفظى و معنوى و تكلّفات ديگر ادبى را دارا است .\r\nاواخر سدهء ششم - كه ترجمهء حاضر حاصل اين دوران است ( 596 ه ق ) - از درخشان‌ترين اعصار فرهنگ و تمدّن اسلامى است . سده‌اى كه مترجم ( / محمّد بن احمد مستوفى هروى ) در آن مىزيسته دوره‌اى بوده است كه در ممالك اسلامى مشرق به ويژه در خراسان و ماوراء النّهر ، بازار علم و ادبيات رونق و رواج فوق العاده‌اى داشته و در بلاد مختلف اين ممالك از جمله : مرو ، بلخ ، نيشابور ، هرات ، و سمرقند مشعل فروزان علم و ادب و هنر در تابش بوده است . . . . از ويژگىهاى نثر اين دوره ، آراسته بودن آن است به صنعت سجع . قديم‌ترين نمونهء اين شيوه در منقولات شيخ ابوسعيد ابو الخير ديده مىشود . . . . دنبالهء اين روش تا پايان سدهء ششم و بعد از آن كشيده مىشود . دورهء تكامل يافتهء نثر موزون ، مسجّع در نيمهء دوم سدهء ششم را مىتوان در « التَّوسُّل الى التَّرسُّل » بهاء الدّين محمّد بغدادى ( متوفّاى 588 ه ق ) ، « روضة العقول » محمّد بن غازى ملطيوى ( سال تأليف : 598 ه ق ) ، « حدائق الانوار فى حقايق الاسرار » امام فخر رازى ( سال تأليف : بعد از 591 ه ق ) و « راحة الصّدور » ( سال تأليف : 599 ه ق ) به خوبى مشاهده كرد و همزمان با تأليف اين كتابها است كه شالودهء ترجمهء حاضر ( / ترجمهء محمّد بن احمد مستوفى هروى از الفتوح ابن اعثم كوفى ) ساخته و پرداخته مىشود . « 2 »\r\nغير از كتاب‌هايى كه نام برده شد ، كتاب‌هاى گرانسنگ ديگرى نيز در فنون ادبى و صنايع\r\n\r\n\r\n","description":"","footnote":"\r\n( 1 ) . همان ، ص هجده تا بيست و پنج .\r\n( 2 ) . الفتوح از ص بيست و پنج تا بيست و هفت مقدّمه .\r\n","page_name":" 85 ","page_number":85},
  {"content":"\r\n\r\nشعرى در همين سبك نگاشته شده است كه براى نمونه مىتوان از « مقالات حميدى » ( سال 551 ه ق ) ، « چهار مقاله » عروضى ( سال 552 ه ق ) و « حدائق السّحر فى دقايق الشّعر » رشيد و طواط در اواسط سدهء ششم نام برد . « 1 »\r\n\r\n2 - 2 . برگزيده‌هايى از ترجمهء فارسى الفتوح\r\nفصل ششم اين كتاب به قيام امام حسين ( ع ) اختصاص داده شده و حدود 106 صفحه است . ما نمونه‌هايى از اين ترجمه را از همين بخش انتخاب كرده‌ايم تا ضمن آشنايى با شيوهء نگارشى آن در جريان گزارش‌هاى ابن اعثم كوفى ( متوفّاى 314 ه ق ) از حوادث قيام كربلا نيز قرار گيريم .\r\nابن اعثم جريان خواب امام حسين ( ع ) را پيش از عزيمت به مكّه چنين روايت مىكند :\r\nپس بسيار بگريست و سر بر خاك پاك پيغمبر نهاده در خواب شد . چون به خواب رفت ، جدّ خود محمّد مصطفى ( ص ) را ديد با گروهى از ملائكه مىآيد ، جمعى از دست راست و جمعى از دست چپ و فوجى از پيشِ رو و زمره‌اى از پسِ پشت . او بدين صفت به نزديك حسين ( ع ) آمدى و او را گرفتى و به سينهء خويش نهادى و ميان هر دو چشم او بوسه دادى و گفتى : مىنگرم كه هم در اين نزديكى جماعتى كه دعوى اسلام مىكنند ، تو را در زمين كربلا بكشند و تو تشنه باشى و تو را آب ندهند . با اين همه امّيد مىدارند كه ايشان را روز قيامت شفاعت كنم ! خداى تعالى ايشان را شفاعت مدهاد و ايشان را در آن جهان هيچ حظّ و بهره‌اى مباد ! دوست من ، حسين ( ع ) ! بدان كه پدر و مادر تو به نزديك من‌اند و در آرزوى لقاى تو مىباشند . تو را در بهشت درجاتى است كه تا شهادت نيابى بدان درجات نتوانى رسيد . . . . و باز حسين را در آغوش بگرفت و پيشانى او را بوسه زد . « 2 »\r\nابن اعثم ، انگيزهء قيام حسينى و عزيمت امام از مدينه به مكّه را اين گونه گزارش مىكند :\r\nپس روى به حاضران كرد و فرمود : من حسينم ، نه از نظر و نه از جهت انديشهء ظلمى و فسادى از حق بگشتم و از مدينه بيرون مىشوم ، بلكه از جهت صلاح امّت محمّد ( ص ) بيرون مىشوم و\r\n\r\n\r\n","description":"","footnote":"\r\n( 1 ) . همان .\r\n( 2 ) . همان ، ص 831 .\r\n","page_name":" 86 ","page_number":86},
  {"content":"\r\n\r\nمىخواهم كه شرايط امر معروف و نهى منكر به تقديم رسانم و در اين باب از مصطفى ( ص ) شنيده‌ام كه مىگفت : سرانجامِ حسين ( ع ) كشتن خواهد بود . « 1 »\r\nو هنگامى كه عبداللّه عباس امام را به بيعت با يزيد ترغيب مىكند ، مىشنود :\r\nچه مىگويى ؟ ! من آن مرد نيستم كه با يزيد بيعت كنم و او را متابعت نمايم . او مردى فاسق و خمّار است و مصطفى ( ص ) در حقّ او و پدر او گفته است آن چه گفته است . « 2 »\r\nو عبداللّه عبّاس پس از شنيدن پاسخ امام ، پرده از روى يك خبر غيبى برمىدارد كه از رسول خدا ( ص ) شنيده است :\r\nعبداللّه عبّاس گفت : راست مىگويى يا ابا عبداللّه ! من خود از مصطفى ( ص ) شنوده‌ام كه مىگفت چه كار افتاده است مرا با تو اى يزيد ؟ ! لا بارَكَ فى يزيد ، كه او فرزند مرا و فرزند دختر مرا حسين بن على ( ع ) را بخواهد كشت . بِدان خدايى كه جان محمّد در قبضهء قدرت و ارادت اوست كه فرزند مرا در ميان هيچ قوم نكشند كه ايشان توانند كه او را يارى دهند كه نه خداى تعالى ميان دلهاى ايشان خلاف افكند ؛ يا ابا عبداللّه ! در دنيا هيچ كس را نمىشناسم كه او پسر دختر رسول خدا ( ص ) است الّا تو ، و يارى دادن تو را و مدد و معاونت كردن بدين امّت همچنان فريضه است كه نماز و زكات . « 3 »\r\nابن اعثم كوفى ، جريان اسارت و شهادت مسلم بن عقيل - سفير امام در كوفه - را اين گونه گزارش مىكند كه حضرت مسلم در خانهء هانى بن عروهء مذحجى به صورت پنهانى از شيعيان امام بيعت مىگرفت تا تعداد آنان به بيست هزار نفر رسيد . عبيد اللّه والى كوفه كه توسّط جاسوسان خود از ورود مسلم بن عقيل ( ع ) به كوفه آگاه شده بود به يكى از دوستداران خود به نام مَعقَل مأموريّت داد تا در شهر ، خود را از شيعيان امير مؤمنان على ( ع ) معرّفى كند و با اين ترفند در صفوف ياران امام حسين ( ع ) راه يابد و از آنان بخواهد تا او را جهت بيعت و پيشكش هزار درم به نزد مسلم بن عقيل ( ع ) ببرند . معقَل در مسجد جامع كوفه با مسلم بن عَوسَجهء اسدى آشنا مىشود و خواستهء خود را با وى در ميان مىگذارد و مسلم بن عوسجه دو\r\n\r\n\r\n","description":"","footnote":"\r\n( 1 ) . همان ، ص 833 .\r\n( 2 ) . همان ، ص 834 .\r\n( 3 ) . همان .\r\n","page_name":" 87 ","page_number":87},
  {"content":"\r\n\r\nروز ديگر او را جهت ملاقات با مسلم بن عقيل ( ع ) به خانهء هانى بن عروه مىبرد و معقَل - جاسوس عبيد اللّه - پس از بيعت و تقديم هزار درم به مسلم بن عقيل نظر مسلم و هانى را به خود جلب مىكند و شبانه راهى دارالاماره مىگردد و از مخفيگاه مسلم بن عقيل پرده برمىدارد . در همان روز ، مالك بن يربوع تميمى يكى از خدمتكاران عبيد اللّه به او خبر مىدهد كه در اثناى گردش در شهر كوفه مردى را ديدم كه به شتاب به جانب مدينه مىتاخت .\r\nراه را بر او گرفتم و جامه‌هاى او را بازرسى كردم و نامهء سر به مُهرى يافتم كه مسلم بن عقيل براى امام حسين ( ع ) نوشته بود و نامه را به عبيد اللّه داد . مسلم بن عقيل در اين نامه امام را از بيعت بيست هزار مرد باخبر ساخته و از وى خواسته بود كه در عزيمت به كوفه شتاب كند ، چرا كه اهل كوفه عموماً از هواخواهان امام‌اند و از يزيد نفرت دارند . عبداللّه يقطر پيك ويژهء مسلم بن عقيل و حامل نامهء او ، به فرمان عبيد اللّه گردن زده مىشود و محمّد اشعَث و عَمرو بن حجّاج و اسماء بن خارجه به دستور عبيد اللّه به خانهء هانى بن عروه مىروند و او را به ملاقات و مداراى با عبيد اللّه ترغيب مىكنند و هانى بيمارى خود را بهانه مىكند ولى آنان نمىپذيرند و او را با وعده و وعيد به نزد والى كوفه مىبرند و چون حاضر نمىشود كه مسلم بن عقيل را به عبيد اللّه تسليم كند پس از ضرب و جرح زندانى مىشود . فرداى آن روز عبيد اللّه در مسجد جامع كوفه به منبر مىرود و مردم را از مخالفت با يزيد زنهار مىدهد . در اثناى سخن گفتن او ، در شهر غوغايى بلند مىشود و به عبيد اللّه خبر مىدهند كه مسلم بن عقيل با هجده هزار مرد مسلّح بر او خروج كرده و قصد جان وى را دارد . عبيد اللّه به دارالاماره باز مىگردد و به اتّفاق بزرگان كوفه در بام قصر مستقر مىشود و بيعت كنندگان با مسلم بن عقيل ( ع ) اطراف دارالاماره را مىگيرند . « 1 »\r\nيكى از اصحاب عبيد اللّه ، نام او كُثير بن شهاب از كوشك آواز مىداد و مىگفت : اى مردمان و اى شيعهء حسين بن على ( ع ) و اى مسلم بن عقيل ! بر جانهاى خويش بترسيد و بر زن و فرزند خويش رحمت كنيد كه لشكرهاى شام مىرسند . امير عبيد اللّه با خداى تعالى عهد كرده است كه اگر شما امروز تا شب چنين جنگ كنيد و بازنگرديد عطاياى شما باز گيرد ، مردان شما را كه\r\n\r\n\r\n","description":"","footnote":"\r\n( 1 ) . همان ، ص 848 تا 856 .\r\n","page_name":" 88 ","page_number":88},
  {"content":"\r\n\r\nسپاهىاند از شهر بيرون كند و به شام فرستد ، بيگناه را به جرم گناهكار بگيرد و حاضر را به بَدَل غايب عقوبت كند . « 1 »\r\nسخنان كُثير بن شهاب در ميان هواداران مسلم بن عقيل تفرقه مىافكند و گروه گروه از اطراف وى پراكنده مىشوند تا جايى كه به هنگام غروب آفتاب همان روز حتّى يك نفر از آن هجده هزار مرد مسلّح حاضر به همراهى با مسلم بن عقيل نمىگردد . سفير امام در كوچه‌هاى كوفه به فكر سر پناهى براى خود مىافتد و سرانجام در خانهء پيرزنى به نام طَوعه فرود مىآيد .\r\nولى پسر طوعه براى دست يافتن به ده هزار درم جايزهء عبيد اللّه ، او را از حضور مسلم بن عقيل در خانهء مادر خود آگاه مىسازد . عبيد اللّه به عَمرو بن حارث مخزومى فرمان مىدهد تا محمّد بن اشعث به اتّفاق سيصد تن از نام‌آوران سپاه كوفه ، خانهء طوعه را محاصره كند و فرستادهء امام را دستگير سازد . « 2 »\r\nچون مسلم آواز همهمه و صداى سُمّ ستوران شنيد . دانست كه به طلب او آمده‌اند . برخاست و زره پوشيد و خود را آمادهء مرگ ساخت . آن قوم به درِ سراى رسيدند ، آتش به درِ سراى زدند تا درون آيند . مسلم چون چنان ديد تبسّم كرد و با خويش گفت : اى نفس ! مرگ را آماده باش كه سرانجام و عاقبت فرزند آدم آن است . « 3 »\r\nمسلم بن عقيل بر سواران محمّد بن اشعث حمله مىكند و تنى چند از آنان را از دم شمشير مىگذراند . عبيد اللّه پس از آگاهى از جريان امر به محمّد بن اشعث پيغام مىفرستد :\r\nتو را با سيصد كس فرستادم كه يك مرد را بگيرى و پيش من آرى ، چرا گذاشتى تا او به جنگ برخاست و چند كس را بكشت ؟ ! اين چه عجز و ضعف است ؟ ! مسلم اگر چه مردى است دلير ، آخر يك مرد بيش نيست . « 4 »\r\nو محمّد بن اشعث در پاسخ عبيد اللّه به قاصد او مىگويد كه به او بگو :\r\nتو را صورت مىشود كه مرا به جنگ بقّالى فرستاده‌اى ؟ ! واللّه كه با هزار مرد مردانه برابر است و\r\n\r\n\r\n","description":"","footnote":"\r\n( 1 ) . همان ، ص 856 تا 857 .\r\n( 2 ) . همان ، ص 859 .\r\n( 3 ) . همان ، ص 859 .\r\n( 4 ) . همان ، ص 860 .\r\n","page_name":" 89 ","page_number":89},
  {"content":"\r\n\r\nاگر چنين كس را يارى و مدد كارى مىبود روز بر ما تيره مىساخت . مسلم را به اين آسانى نتوان به دست آورد ؛ تدبيرى بايد كرد .\r\nو در صدد اغفال مسلم بن عقيل برآمد تا با وعده و وعيدهاى خود او را دستگير سازد ولى مسلم حاضر نشد تا خود را تسليم كند و با اينكه زخم‌هاى بيشمارى برداشته بود و از فرط عطش احساس ضعف مىكرد به ستيز خود با سواران محمّد بن اشعث ادامه داد و سرانجام سواران جملگى بر او حمله كردند و بُكير بن حمران با ضربت شمشير لب زيرين مسلم بن عقيل را شكافت و خود به دست او كشته شد و سوار ديگرى از سپاه كوفه با ضربت نيزه مسلم را نقش زمين كرد و به دست سواران محمّد بن اشعث اسير شد . مسلم بن عقيل به خاطر پيكار و خون بسيارى كه از او رفته بود شديداً احساس عطش مىكرد و از آنان آب مىخواست ولى پاسخ مساعدى نمىشنيد . تا آنكه :\r\nغلامى از آنِ عَمرو بن حارث مخزومى بيامد و سبويى آب بياورده ، قدحى از آن به مسلم داد .\r\nمسلم آب به دهان نزديك برد ، قدح پر خون شد و دو دندانِ پيش او در قدح افتاد و نتوانست آب خورد ، پس ترك آن گفت .\r\nو هنگامى كه مسلم بن عقيل را به نزد عبيد اللّه بردند به او گفت :\r\nبا عاق و با شاق بر امام وقت بيرون آمدى و اجماع امّت و مسلمانان را خلاف كردى و فتنه انگيختى . « 1 »\r\nمسلم بن عقيل در پاسخ عبيد اللّه ، باورهاى قلبى خود را شجاعانه به تصوير مىكشد و پرده از روى كار معاويه و يزيد برمىدارد :\r\nمسلم گفت : دروغ مىگويى اى پسر زياد ! هرگز معاويه به اجماع امّت خلافت مسلمانان نكرد بلكه به حيله و تقلّب بر وصىّ پيغمبر درآمد و به غصبْ خلافت از او بگرفت و حال يزيد هم‌همچنان است . اى پسر زياد ! بدان كه فتنه تو انگيختى و پيش از تو ، پدر تو فتنه انگيخت .\r\nامّيد مىدارم كه خداى تعالى مرا شهادت روزى كند بر دست بدترينِ خلقِ خداى . به خداى كه من بر جادّهء راستم و هيچ تغيير و تبديل به احوال خويش راه نداده‌ام و در طاعت حسين بن\r\n\r\n\r\n","description":"","footnote":"\r\n( 1 ) . همان ، ص 861 و 862 .\r\n","page_name":" 90 ","page_number":90},
  {"content":"\r\n\r\nعلى ( ع ) كه امير المؤمنين ، خليفه ، جانشين پيغمبر ، امام و مقتداى مسلمانان است ثابت قدمم و معاويه و يزيد را از جملهء فَسَقه فَجَره مىدانم .\r\nمسلم بن عقيل كه شهادت خود را نزديك مىديد از عبيد اللّه خواست تا مردى از قريش را نزد او فرستد تا وصاياى خود را با وى در ميان بگذارد و عبيد اللّه به اين خواستهء مسلم تن در داد و عمر بن سعد وقّاص را نزد او فرستاد :\r\nمسلم ( به او ) گفت : تو مىدانى كه ميان من و تو چه خويشاوندى است . امروز مرا با تو حاجتى و وصيّتى است و بر تو واجب است كه سخن مرا گوش دارى و حاجت من روا كنى . . . . در اين شهر هفتصد درم قرض دارم . چون مرا بكشند ، اسب و سلاح من به فروش و آن وام ادا كن . بعد از آن به حسين بن على ( ع ) چيزى بنويسى و او را از حال من خبرى دهى و از زفانِ من گويى كه زينهار به عراق نيايى تا به تو آن رسد كه به من رسيد .\r\nولى عبيد اللّه فقط با اداى وام مسلم بن عقيل موافقت مىكند و سپس دستور مىدهد تا او را بر بام دارالاماره برده ، گردن زنند . مردى شامى كه دست خود به خون مسلم آلوده بود پس از انجام مأموريت سراسيمه به نزد عبيد اللّه آمده و مىگويد :\r\nمرا عجب عارضه‌اى پيش آمد . چون او را گردن زدم ، مردى سياه فامِ كريهْ منظر را ديدم كه لب خويش به دندان گرفته و به خشم در من مىنگريست و به انگشت به من اشاره مىكرد ! چنان از او بترسيدم كه از هيچ چيز در عمر خويش چنان نترسيده بودم . عبيد اللّه بخنديد و گفت : اين كارى بود كه هرگز نكرده بودى ، از آن سبب پريشان خاطر شدى . سهل باشد ، دل به خويش آر و مترس !\r\nعبيد اللّه پس از شهادت مسلم بن عقيل دستور مىدهد تا هانى بن عروه را از زندان به محلّهء قصّابان در بازار كوفه برند و به قتل برسانند و سپس اجساد مسلم بن عقيل و هانى بن عروه را سرنگون از دار بياويزند ، و سپس سرهاى مطهّر اين دو شهيد بزرگوار را با نامه‌اى براى يزيد مىفرستد . « 1 »\r\nبنا به گزارش ابن اعثم كوفى ، امام حسين ( ع ) در روز سه شنبه هشتم ذى الحجّه - كه روز تَروِيَه بود - به اتّفاق هفتاد و دو نفر و بنا بر نسخهء ديگرى از « الفتوح » با هشتاد و دو تن از مواليان و شيعيان و خويشاوندان خود از مكّه عازم عراق شد .\r\n\r\n\r\n","description":"","footnote":"\r\n( 1 ) . همان مأخذ ، ص 862 - 865 .\r\n","page_name":" 91 ","page_number":91},
  {"content":"\r\n\r\nامام در مسير عراق به مردى از بنى اسد برمىخورند و از او مىپرسند :\r\nاز كجا مىآيى ؟ گفت : از عراق مىآيم . پرسيد : چه خبر دارى و حال چگونه است ؟ گفت : دلهاى ايشان با تو است و شمشيرها با بنى اميّه و فرمانْ خداى راست - جلّ جلاله . امير المؤمنين حسين ( ع ) فرمود : راست گفتى يا اخا ! يَفْعَلُ اللّه ما يَشاء وَ يَحْكُمُ ما يُريد . اسدى گفت : يا بن رسول اللّه ! معنىِ اين آيه چه باشد : يَومَ نَدعوا كُلَّ اناسٍ بِامامِهِمْ . امير المؤمنين فرمود : امام دو است : امامى است كه به راه راست خواند و امامى كه به ضلالت خواند و آن طايفه كه او را اجابت كنند ، اهل دوزخ باشند .\r\nامام پس از عبور از منزل خُزَيميّه ، در منزل ثَعلَبيَّه فرود مىآيد و در گرمگاه روز ساعتى به استراحت مىپردازد و دلتنگ و گريان برمىخيزد :\r\nعلىّ اكبر ( ع ) پسر آن حضرت پرسيد : اى پدر جان ! من فداى تو باد ! هرگز مباد كه چشم تو بگريد ، گريه از چيست ؟ فرمود : خوابى ديده‌ام و در اين وقت هر روز خوابى كه ببينند راست باشد . من در اين لحظه كه به خواب شدم ، سوارى ديدم كه بيامد و به نزديك من بايستاد و گفت :\r\nاى حسين ! شما در رفتن به جانب عراق شتاب مىكنيد و مرگ به عقب شما مىتازد و به تعجيل مىآيد تا شما را به بهشت برد . دانستم كه اجل ما نزديك رسيده است . علىّ اكبر گفت : اى پدر ! نه ما بر حقّيم ؟ ! امير المؤمنين حسين فرمود بلى ! ما برحقّيم و حق با ماست . علىّ اكبر گفت : اى پدر ! چون ما بر حقّيم ، از مرگ باك نباشد . امير المؤمنين حسين فرمود : اى پسر ! خوشدل كردى مرا . خداى تعالى جزاى تو خير كناد !\r\nسپس امام در منزل شقوق و بر اساس نسخه‌اى از « الفتوح » در منزل سقوق فرود مىآيند .\r\nدر همين منزل است كه ابو نواس فرزدق شاعر ( متوفّاى 110 ه ق ) به محضر آن حضرت شرفياب مىگردد و امام از او مىپرسند :\r\nاز كجا مىآيى ؟ ! گفت : از كوفه مىرسم . پرسيد : حال مردم چيست و چگونه ديدى ؟ جواب داد :\r\nدلهاى ايشان با تو است و شمشيرهاى ايشان با بنى اميّه . يا حسين ! قضا از آسمان مىآيد و خداى تعالى آن كند كه خواهد . حسين بن على ( ع ) فرمود : راست گفتى ؛ انَّ اللّهَ يَفْعَلُ ما يَشاء وَ كُلّ يَوْمٍ هُوَ فى شَأنٍ . فرزدق گفت : يا بن رسول اللّه ! تو چرا به كوفه مىروى و به چه سبب بر ايشان اعتماد مىكنى ؟ اهل كوفه ، اعتماد را نشايند . نشنيده‌اى كه بر چه صفت مسلم پسر عمّ\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nتو را كشتند ؟ امير المؤمنين حسين ( ع ) بگريست و گفت : رَحِمَ اللّه مُسْلِماً فَلَقَد صارَ الى رَوْحِهِ و رَيْحانِه وَ جَنَتِه وَ غُفرانِه ، آنچه بر او بود به جاى آورد و هيچ تقصير نكرد . پس فرزدق ، حسين بن على ( ع ) را وداع كرد و برفت . « 1 »\r\nامام پس از آن در منزل قصر مَقاتل فرود مىآيند و سرا پرده‌اى را در آنجا مىبينند و مىپرسند اين سرا پرده از كيست ؟ مىگويند : از عبيد اللّه حرّ جُعفى است . امام يكى از خدمتكاران خويش را به نام حجّاج بن مسروق نزد وى مىفرستند و او را طلب مىكنند ولى او دعوت امام را اجابت نمىكند و مىگويد به خاطر آن از كوفه بيرون آمده‌ام كه به هنگام ورود امام در آن شهر نباشم زيرا در شرايطى كه بر كوفه حاكم است از دست من كارى برنمىآيد . امام اين بار با جمعى از اصحاب خود به نزد وى مىروند و علت عزيمت خود را به كوفه براى او شرح مىدهند و به او مىفرمايند :\r\nتو اى عبيد اللّه ! دانسته‌اى كه هر چه كرده باشى از نيك و بد ، بدان مُثاب و مُعاقَب خواهى بود .\r\nمن اين ساعت تو را به توبه مىخوانم كه گناهان تو آمرزيده شود ، ما را كه اهل‌بيت سيّدُ الانبياء محمّد مصطفاييم يارى دهى و در اين كار با ما موافقت كنى و چندان كه قدرت داشته باشى در دفع دشمنان ما بكوشى .\r\nعبيد اللّه باز هم از پيمان شكنى كوفيان با امام سخن مىگويد و از يارى امام سر باز مىزند و مىگويد :\r\nتوقّع مىدارم كه اين اسب ماديان كه ملحقه نام اوست - و به خداى كه او را در عقب هر جانورى كه تاخته‌ام ، او را دريافته‌ام و چون بر آن نشسته و تاخته‌ام ، مرا هيچ كس درنيافته است و اين شمشير برّان كه بر هر چيز زده‌ام از آن بگذشته است ، اينها را از من قبول كن .\r\nو آن حضرت در پاسخ او مىفرمايد :\r\nمن به طمع شمشير و اسب به نزد تو نيامده‌ام ، بلكه بدان آمده‌ام تا در موافقت من مرافقت نمايى و مرا بر دشمنان مدد و معاونت كنى . اگر به نَفْس خويش با ما بخيلى مىكنى ما را به مال تو حاجتى نيست و من از جدّ خويش محمّد مصطفى ( ص ) شنيده‌ام كه هر كه فرياد يارى خواستن\r\n\r\n\r\n","description":"","footnote":"\r\n( 1 ) . همان ، ص 871 - 874 .\r\n","page_name":" 93 ","page_number":93},
  {"content":"\r\n\r\nاهل‌بيت من بشنود و ايشان را يارى ندهد خداى تعالى او را در آتش دوزخ بر روى افكند . اى عبيد اللّه ! بينديش كه فرداى قيامت تو چه جواب خواهى داد مصطفى ( ص ) را ؟ اين سخنها بگفت و از جاى برخاست و به منزل خود مراجعت نمود . . . . عبيد اللّه بعد از آن پشيمان شد و بر آنچه در خدمت و موافقت او تقاعد ورزيده بود ، تأسّف‌ها خورد . « 1 »\r\nمحمّد بن على بن اعثم كوفى ، صحنهء روياروئى سپاه كوفه را با امام اين‌گونه به تصوير كشيده است :\r\nآن قوم به هيئت اجماع روى به حسين ( ع ) آوردند و علَى التَّواتر حمله مىكردند و حسين بن على ( ع ) دفع ايشان مىكرد . در اثناى آن مُكاوَحت ، تشنگى بر او غلبه كرد . اسب را از آنجا به جانب فرات تاخت . آن لشكر او را مانع مىآمدند و نمىگذاشتند كه به كنار آب فرات رسد . پس ، ملعونى كه كُنيَت او ابو الحُنوق بود تيرى بر پيشانى مبارك آن حضرت بزد . آن سَرور تير را از پيشانى نورانى خود بيرون كشيد . خون بر روى و موى او مىدويد و مىگفت : اى بار خدايا ! مىبينى كه با اين قوم در چه حالتم ؟ بار خدايا ! ايشان را هلاك گردان و ايشان را ميامرز .\r\nهمو اسامى افرادى از سپاه دشمن را كه بر پيكر امام ضربه‌هاى كارى وارد ساختند اين‌گونه معرّفى مىكند :\r\nملعونى كه او را زُرعَة بن شريك ( يا ارعذ بن شريك ) گفتندى ، شمشير بر دست چپ او بزد .\r\nبدبخت ديگر كه او را عمَرو بن خليفة الجُعَفى ( يا عَمرو بن ضيقة الحقيقى ) گفتندى از پسِ پشت درآمد و شمشيرى بر دوش مبارك آن حضرت بزد . سيّوم ، ملعونى كه او را سنان بن الانَس النّخعى گفتندى تيرى بر سينهء او زد . ملعون چهارم كه او را صالح بن وهَب المُزَنى گفتندى نيزه بر پهلوى او زد . امير المؤمنين حسين ( ع ) از اسب فرود آمد و بازنشست و تير از سينه بركشيد ، خون روانه شد . دستها باز مىنهاد و در برابر جراحت مىنهاد تا پر خون مىشد و در روى و موى خويش ماليده مىگفت : همچنين سر و روى خون آلوده و محاسنِ به خون خضاب كرده پيش جدِّ خويش روم .\r\n. . . القصّه چون امير المؤمنين حسين بن على ( ع ) به درجهء شهادت فايز شد ، شخصى از بنى تميم ، نام او اسود بن حنظله شمشير حسين ( ع ) برگرفت و جَعونة بن الجُونَه الخضرمى جامه از تن\r\n\r\n\r\n","description":"","footnote":"\r\n( 1 ) . همان ، ص 875 - 876 .\r\n","page_name":" 94 ","page_number":94},
  {"content":"\r\n\r\nمبارك آن حضرت بيرون كرد و در پوشيد ، در حالْ ابرص شد و موى سر او فرو ريخت . پس ، ابْحَر بن العَمْرِ الجُرمى ازار پاى او بيرون كرد و در پوشيد ، در حالْ زمين‌گير شد و از جاى نتوانست برخيزد و تا آخر عمر بر پاى نخاست . جابر بن يزيد الازُدى دستار آن حضرت برگرفت و بر سر پيچيد در حال به علّت جذام مبتلا شد . مالك بن بِشر الكِندى زِره او در پوشيد هم در حال مَعتوه شد و ديوانه سار گشت و ندانست كه چه گويد و چه كند .\r\nابن اعثم كوفى ، لحظات پس از شهادت امام را به اين صورت روايت مىكند :\r\nالقصّه مقارن آن حال ، غبارى سرخ پديد آمد و جهان تاريك شد . چنانچه مردمان يكديگر را نمىديدند . گمان بردند كه مقدّمهء عذاب خداى تعالى است و همين ساعت ، عذاب نازل خواهد شد . ساعتى همچنان بود . پس ، آن غبار و ظلمت منجلى شد و اسب حسين ( ع ) به هر جانب مىدويد . پس ، باز آمد و موى پيشانى خود را در خون حسين ( ع ) بماليد و شيهه‌ها زد . چون خواستند كه او را بگيرند ، بگريخت و گرد خيمه‌هاى زنان مىدويد و شيهه مىزد . « 1 »\r\nهمو ، تعداد شهداى كربلا را هفتاد و دو تن ذكر كرده است كه از اهل‌بيت و اصحاب امام بوده‌اند و مىنويسد :\r\nاز موالى آن حضرت ، در آن روز دو كس نجات يافتند . يكى مُرقَع بن ثمامهء اسدى و ديگر غلام امّ سكينه ( / بانو رباب ) ، و همچنين از اولاد آن حضرت دو نفر باقى ماندند يكى علىّ بن حسين كه مرضى داشت و ديگر عمر بن حسين كه هفت ساله بود . « 2 »\r\nدينورى در مورد سرنوشت اين دو غلام امام مىنويسد :\r\nابن زياد او ( / مُرقع بن ثمامهء اسدى ) را به ربذه تبعيد كرد و آن قدر در آنجا بماند تا يزيد به هلاكت رسيد . . . و غلام رباب - مادر سكينه - را خواستند گردنش بزنند ، گفت : من بنده‌اى مملوكم ، پس او را به حالش واگذاشتند . « 3 »\r\nدر تاريخ طبرى و نيز تاريخ الكامل آمده كه مُرقع بن ثمامه به « زاره » تبعيد شد . « 4 »\r\n\r\n\r\n","description":"","footnote":"\r\n( 1 ) . همان ، ص 910 - 912 . ( معتوه ، به شخص بيخرد و مجنون گفته مىشود كه گاه به شيوهء ديوانگان و گاه به رسم فرزانگان سخن گويد . )\r\n( 2 ) . همان ، ص 913 ( موالى : غلامان ) .\r\n( 3 ) . اخبار الطّوال ، ص 281 .\r\n( 4 ) . الفتوح ، ص 1052 .\r\n","page_name":" 95 ","page_number":95},
  {"content":"\r\n\r\n\r\n3 . كلّياتى دربارهء مقتل فارسى روضة الشّهداء\r\nكمال الدّين حسين واعظ كاشفى سبزوارى ( متوفّى 910 ه ) از هم عصران سلطان حسين ميرزا بايقرا ( متوفّى 911 ه ) و وزير او امير على شيرنوائى جغتائى ( متوفّى 906 ه ) است .\r\nوى از فضلاى بنام دورهء تيموريان است كه در علوم مختلف و متداول روزگار خود داراى تأليفاتى است از جمله :\r\n1 - « جواهر التّفسير لكلام القدير » يا « جواهر التّفسير لتحفة الامير » به زبان فارسى كه آن را براى امير علىشير نوايى ، وزير نامدار و فريهختهء سلسلهء تيمورى تأليف كرده است . چون اين اثر ، حاوى تفسير دو سورهء بقره و آل عمران مىباشد به تفسير « زهراوَين » نيز مشهور است . به خلاصهء اين تفسير هم ، « تفسير عروس » اطلاق مىگردد .\r\n2 - « المواهب العليّه فى تفسير كتاب خالق البريّه » كه شامل تفسير تمامى آيات قرآن كريم است و به آن « تفسير حسينى » نيز مىگويند كه بارها در هند و پاكستان به طبع رسيده و در ايران نيز با تصحيح و تعليقات آقاى دكتر سيّد محمّد رضا جلالى نائينى چاپ و منتشر شده است .\r\n3 - « روضة الشّهداء » كه حاوى تاريخ انبيا و اوليايى است كه به شرف شهادت نايل آمده‌اند كه ما به بررسى آن خواهيم پرداخت .\r\n4 - « اخلاق محسنى » كه آن را به سال 900 ه ق و ده سال پيش از درگذشت خود براى ابو المحسن ميرزا - شاهزادهء تيمورى - تأليف كرده است .\r\n5 - « مخزن الانشاء » در فنّ ترسّل و نامه‌نگارى كه سه سال پيش از وفات خود ( / 907 ه ق ) موفّق به نگارش آن شده است .\r\n6 - « انوار سهيلى » كه مطالب كليله و دمنه را به زبانى نسبتاً ساده بازنويسى كرده است .\r\n7 - « فتوّت نامهء سلطانى » در زندگينامهء فتيان ( / جوانمردان ) و طبقات مختلف جوانمردى .\r\n8 - « لبِّ لباب مثنوى معنوى » كه با مقدّمهء شادروان سعيد نفيسى به طبع رسيده است .\r\n9 - « اسرار قاسمى » ، دربارهء چند و چون جادو ، طلسمات ، كيميا و ساير رشته‌هاى علوم غريبه . خلاصهء اين اثر توسّط فرزندش فخرالدّين على فراهم آمده و به « كشف اسرار قاسمى » موسوم است .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n10 - « رسالهء حاتميّه » حاوى داستان‌هايى دربارهء حاتم طائى كه در سال 891 ه ق براى سلطان حسين ميرزاى بايقرا تأليف كرده است . « 1 »\r\nوى در شعر نيز دستى داشته است . برخى او را سنّى مذهب و بعضى شيعه دانسته‌اند ، واللّه اعلم بحقايق الامور . آرامگاه ملّاحسين واعظ كاشفى در سبزوار ، در فاصلهء آرامگاه حاج ملّاهادى سبزوارى و مصلّاى سبزوار قرار دارد .\r\nاز ميان آثار اين عالم نامدار ، روضة الشّهداى او از همه معروف‌تر است كه به بررسى آن مىپردازيم .\r\n\r\n1 - 3 . قدمت روضة الشّهداء\r\nعلاوه بر ترجمهء تاريخ طبرى به زبان فارسى و موسوم به « تاريخنامهء طبرى » كه به فرمان امير ابوصالح منصور بن نوح سامانى توسّط ابوعلى محمد بن محمد بلعمى در سال 356 ه ق انجام گرفته و ترجمهء فارسى الفتوح ابن اعثم كوفى توسّط محمّد بن احمد مستوفى هروى زاوى ( / زاوه‌اى يا زاوَجى ) به سال 596 ه ق ، مقتل فارسى « مقتل الشّهداء » تأليف شاعرى با تخلّص « عاصى » با سال تأليف 887 ه ق و مقتل الشهّداء تأليف ابو المفاخر رازى به زبان فارسى ، و مقتل نور الائمّه تأليف ابو المؤيّد خوارزمى به زبان فارسى ، از نظر زمانى بر روضة الشّهداى ملّاحسين واعظ كاشفى قدمت دارند ، هر چند سال تأليف دو مقتل اخير روشن نيست ، ولى با مطالبى كه مرحوم واعظ كاشفى در روضة الشّهداى خود از آنها نقل كرده است ، در قدمت زمانى آنها ترديدى باقى نمىماند .\r\n\r\n2 - 3 . سبك نگارشى روضة الشّهداء\r\nشيوهء نگارشى روضة الشّهداء ، سبك متداول در عصر تيموريان است . در اين شيوه گاه به گاه به مواردى برمىخوريم كه صورت ساده شدهء سبك متكلّفافه و نثر فنّى متداول در فاصله زمانى سال‌هاى 550 تا 600 ه ق را در ذهن تداعى مىكند ، ولى بايد اين سبك نگارشى را در محدودهء « سبك عراقى » و « نثر صنعتى » كه از سال 600 تا 1200 به مدّت پنج قرن در عرصهء نثر پارسى حضور نسبتاً مستمرّى داشته است ، مورد ارزيابى قرار داد .\r\n\r\n\r\n","description":"","footnote":"\r\n( 1 ) . روضة الشّهداء ، با مقدمه و تصحيح عقيقى بخشايشى ، چاپ اوّل ، ص 10 تا 12 .\r\n","page_name":" 97 ","page_number":97},
  {"content":"\r\n\r\nكاشفى در نثر ، متفنّن است . گاه بسيار ساده و موجز مىنويسد خاصه در كتب علمى ، و گاه از شيخ سعدى و گلستان تقليد مىكند مانند « روضة الشّهداء » و « اخلاق محسنى » ، ولى پيشرفت در فنّ نثر صنعتى ندارد و هيچ مقلّدى در اين امر پيشرفتى نكرده و نخواهد كرد . « 1 »\r\nدر عصر تيمورى ، شيوهء نگارشى نثر پارسى روند انحطاطى خود را با شتاب ادامه مىدهد ، و سبك نگارشى بزرگان اين عصر غالباً در ميانهء نثر ساده و فنّى قرار دارد . « 2 »\r\nروضة الشّهداى ملّاحسين واعظ كاشفى در زمينهء مقتل نگارى شايد اوّلين اثر در زبان پارسى باشد كه با قرائتِ گاه اساطيرى و گاه حماسى و عاطفى از فرهنگ ارزشى عاشورا و استناد به منابع تاريخى غير متقن و اخبار نادرست و اغراق‌آميز ، راه را براى تحريف متن ماندگار عاشورا به تدريج فراهم آورده و از سدهء دهم تا چهاردهم با حضور مستمرّ خود در مجالس عزادارى به روند شكل‌گيرى « روضه‌خوانى » كمك كرده است . اين طرز تلقّى از وقايع كربلا و حوادث روز عاشورا به خاطر جاذبه‌هاى افسانه‌اى خود ، موجبات گرايش طبقهء « جاهل » و « لوطى » و به اصطلاح « داش مشدى » را به مراسم عزادارى خصوصاً در روزهاى تاسوعا و عاشورا ، فراهم ساخت چرا كه نقل اين گونه مطالب واهى و اغراق‌آميز ، روح ماجراجويى اين طبقه را ارضا مىكرد :\r\nعلاقهء اين طبقه به قهرمان‌هايى چون حضرت عبّاس و حرّ شهيد و مختار خصوصاً ، مبتنى بود بر طرز تفكّر آنها در ضرورت دفاع و حمايت از مظلوم . اين طرز تفكّر كه محيط قهوه‌خانه‌هاى سرِ بازار را غالباً از نوعى قهرمانى مىانباشت ، بعداً در آغاز انقلاب مشروطه ، نقش جالبى در ايجاد ارتباط بين طبقات « جاهل و مشدى » با ترقّى خواهان انقلابى داشت . « 3 »\r\nقرائت ملّاحسين واعظ كاشفى از فرهنگ ارزشى عاشورا ، آميزه‌اى از قرائت اساطيرى ، حماسى و احساسى است . شايد يكى از عوامل انتشار اين خطّ فكرى در طول چهار سدهء گذشته ، ارادت بىشايبهء مردم علاقه‌مند ايران به ساحت قدس حسينى و اصحاب فداكار آن حضرت باشد كه با شركت در مجالس « روضه‌خوانى » نياز عاطفى خود را برآورده مىديدند\r\n\r\n\r\n","description":"","footnote":"\r\n( 1 ) . سبك‌شناسى ، ج 3 ، ص 199 .\r\n( 2 ) . همان ، ص 199 - 200 .\r\n( 3 ) . نقد ادبى ، دكتر زرّين كوب ، ج 2 ، ص 633 و 634 .\r\n","page_name":" 98 ","page_number":98},
  {"content":"\r\n\r\nو با شنيدن دلاورىها و فداكارىها و حماسه‌آفرينىهاى شهداى كربلا ارتباط روحى خود را با اين ذوات مقدّس امكان‌پذير مىساختند ، و عامل دوم استمرار اين برداشت فكرى ، تمايل بشر به اسطوره سازى است .\r\nشهيد مرتضى مطهّرى نه تنها با قلم ، بلكه با استفاده از منبر وعظ و تريبون‌هاى خطابه ، قرائت ارزشى از فرهنگ عاشورا را فرياد مىزدند و از تحريف‌هايى كه به تدريج توسّط مقتل نگاران و مورّخان ناآگاه در اين متن ماندگار حضور پيدا كرده است ، سخن مىگفتند :\r\n« اوّلين كتابى كه در مرثيه به فارسى نوشته شده همين كتاب روضة الشّهداء است كه در پانصد سال پيش نوشته شده ، چون وفات كاشفى اوايل قرن دهم بوده است . . . قبل از اين كتاب ، مردم به منابع اصلى مراجعه مىكردند . شيخ مفيد - رضوان اللّه تعالى - ارشاد را نوشته و چه قدر متقن نوشته است . ما اگر به ارشاد شيخ مفيد خودمان مراجعه كنيم ، احتياج به منبع ديگرى نداريم . . . من نمىدانم اين بى انصاف چه كرده است ! من وقتى اين كتاب را خواندم ، ديدم حتّى اسمها جعلى است ، يعنى در ميان اصحاب امام حسين اسمهايى را مىآورد كه اصلًا چنين آدم‌هايى وجود نداشته‌اند ؛ در ميان دشمنان اسم‌هايى مىبرد كه همه جعلى است ؛ داستان‌ها را به شكل افسانه در آورده است . چون اين كتاب اوّلين كتابى بود كه به زبان فارسى نوشته شد . . . همين كتاب را مىگرفتند و در مجالس از رو مىخواندند . اين است كه امروز مجلس عزادارى امام حسين را ما « روضه‌خوانى » مىگوييم . . . روضه‌خوانى يعنى : خواندن كتاب روضة الشّهداء ، همان كتاب دروغ . از وقتى كه اين كتاب در دست و بال‌ها افتاد ، ديگر كسى تاريخ واقعى امام حسين را مطالعه نكرد و شد افسانه سازى روضة الشّهداء خواندن ! ما شديم روضه‌خوان ، يعنى روضة الشهداء خوان ، يعنى افسانه‌ها را نقل كردن و به تاريخ امام حسين توجّه نكردن ! « 1 »\r\n\r\n3 - 3 . برگزيده‌هايى از روضة الشّهداء\r\nخوارزمى در مقتل خود « نور الائمّه » آورده كه چون روز تاسوعا بگذشت و شب عاشورا درآمد ، سلطان سيّارگان در تعزيت‌خانهء غروب مقام گرفت و شب مُشكفام ، پلاس سياه و پيراهن كبود\r\n\r\n\r\n","description":"","footnote":"\r\n( 1 ) . حماسه حسينى ، ج 1 ، ص 89 .\r\n","page_name":" 99 ","page_number":99},
  {"content":"\r\n\r\nدر ماتم خاندان پوشيد . خاتونان تابخانه بلا به نظارهء شهيدان كربلا آمدند شفقْ خون ديده در دامن سپهر ريخت ، عرصهء زمين گَرد ادبار به رخسار و فرق مىبيخت . « 1 »\r\nملّا حسين واعظ كاشفى در باب نهم روضة الشّهداء جريان شهادت و شيوهء به ميدان رفتن 69 تن از شهداى كربلا را شرح مىدهد و ماجراى شهادت حضرت قاسم بن امام حسن ( ع ) را به تفصيل مىنگارد كه خلاصه‌اى از آن را نقل مىكنيم :\r\n. . . پس ( امام ) دست قاسم گرفته به خيمه درآورد و برادران خود عون و عبّاس را طلبيد و مادر قاسم را گفت كه جامه‌هاى نو در قاسم پوشان ، و خواهر خود زينب را گفت : بيار عيبهء برادرم حسن را ، كه فى الحال بياوردند و در پيش وى حاضر كردند . سر عيبه را بگشاد و دراعهء امام حسن ( ع ) و يك جامهء قيمتى خود در قاسم پوشانيد و عمامهء زيبا به دست مبارك خود بر سر وى بست ، و دست دخترى كه نامزد قاسم بود گرفته ، گفت : اى قاسم ! اين امانت پدر توست كه به تو وصيّت كرده ، تا امروز در نزديك من بود ، اكنون بستان . پس دختر را با وى عقد بست و دستش به دست قاسم داد و از خيمه بيرون آمد . قاسم از يك جانب دست عروس گرفته در وى نگريست و سر در پيش مىانداخت كه ناگاه از لشكر عمر سعد آواز آمد كه هيچ مبارز ديگر مانده است ؟ ! قاسم دست عروس را رها كرد و خواست كه از خيمه بيرون آيد عروس دامنش گرفت و گفت كه اى قاسم ! چه خيال دارى و عزيمت كجا مىكنى ؟ !\r\n بگو كز برِ من ، چرا مىروى ؟ * مرا مىگذارى ، كجا مىروى ؟ ! \r\nقاسم گفت : اى نور ديده ! عزم ميدان دارم و همّت بر دفع دشمنان مىگمارم . دامنم را رها كن كه عروسى و دامادى ما به قيامت افتاد . . . امّا چون حضرت امام حسين ( ع ) ديد كه قاسم به مصاف مىرود ، گفت : اى جانِ عمّ ! به پاى خود به گورستان مىروى ؟ ! بدين گونه نتوان رفت . دست كرد و گريبانش چاك زد و هر دو دستارش به جانب رويش فرو گذاشت و لباس به شكل كفن در پوشانيد و تيغ خود به دست وى داد و به ميدانش فرستاد ، و قاسم رو به معركه نهاد ، آغاز رجز كرد و ترجمهء بعضى از ابيات رجز او در منظومات ابو المفاخر بدين منوال ايراد نموده است . . . . « 2 »\r\nماجراى عروسى حضرت قاسم فرزند امام حسن مجتبى - عليهما السلام - مورد تأييد هيچ يك\r\n\r\n\r\n","description":"","footnote":"\r\n( 1 ) . روضة الشّهداء ، ص 338 .\r\n( 2 ) . همان ، ص 401 و 402 .\r\n","page_name":" 100 ","page_number":100},
  {"content":"\r\n\r\nاز صاحبنظران تاريخ عاشورا نيست و آن را از مجعولاتى مىدانند كه در تاريخ كربلا راه يافته است .\r\nدربارهء قرائت خرافى و اساطيرى از فرهنگ عاشورا و مطالب نادرستى كه بعضاً در روضة الشّهداى ملّاحسين واعظ كاشفى راه يافته و تأثيرپذيرى ديگر مقتل‌نويسان فارسى زبان از آن ، در جاى خود به تفصيل سخن خواهيم گفت .\r\n\r\n4 . كلّياتى دربارهء قمقام زخّار « 1 » و صمصام بتّار « 2 »\r\nفرهاد ميرزا ( 1233 - 1306 ق ) فرزند عباس ميرزا و نوادهء پسرى فتحعلى شاه قاجار از دانشمندان بنام و از نويسندگان آگاه و زبردست عهد ناصرى است . وى و برادرش بهمن ميرزا از شاگردان مبرّز ميرزا عيسى قائم مقام فراهانى - ملقّب به ميرزا بزرگ - اند و از محضر آن مرد بزرگ بهره‌هاى علمى فراوان كسب كرده‌اند .\r\nاين شاهزادهء فرهيختهء قاجار به خاطر اندوخته‌هاى علمى خود و دقّت نظر و فراستى كه داشت ، مورد اعتماد طبقات مختلف مردم بود و معتمد الدّوله لقب گرفت .\r\nوى چندين سال حكومت خوزستان و لرستان را بر عهده داشت و پس از آن به مدّت پنج سال نيز بر فارس حكمرانى كرد و در خلال مسافرت‌هاى خود لحظه‌اى از آموختن نياسود و در رشته‌هاى تاريخ و جغرافيا و حساب و نجوم و هيأت و هندسه و زبان انگليسى و فرانسه ، از چهره‌هاى ممتاز عصر خود بود . تذهيب ايوان كاظمين و ضريح نقرهء امام موسى بن جعفر و امام محمّد تقى ( ص ) از آثار خير اوست . تأليفات ارزشمند وى عبارتند از :\r\n1 ) منشآت ، حاوى 47 نامه ادبى و تاريخى ؛\r\n2 ) جام جم ، ترجمهء جغرافياى ويليام پيناك ؛\r\n3 ) سفرنامه ، كه به هداية السّبيل و كفاية الدّليل نيز موسوم است ؛\r\n4 ) رساله‌اى در آداب حج ؛\r\n5 ) كنز الحساب ، كه ترجمهء خلاصة الحساب مرحوم شيخ بهائى است ؛\r\n\r\n\r\n","description":"","footnote":"\r\n( 1 ) . درياى ژرف و مالامال از آب .\r\n( 2 ) . شمشير بسيار تيز و برنده .\r\n","page_name":" 101 ","page_number":101},
  {"content":"\r\n\r\n6 ) نصاب انگليسى به فارسى ، حاوى دو هزار كلمه ؛\r\n7 ) زنبيل ، كه نمونهء موفّقى از جُنگ نگارى است ؛\r\n8 ) جمع‌آورى و انتشار مراسلات ميرزا ابوالقاسم قائم مقام فراهانى ، صدر اعظم مقتول ؛\r\n9 ) حاشيه نگارى بر وفيات الاعيان ؛\r\n10 ) تصحيح ديوان منوچهرى دامغانى ؛\r\n11 ) تحشيه و تصحيح ديوان خاقانى شروانى ؛\r\n12 ) رساله‌اى در احوال عبّاس ميرزا و فتحعلى شاه قاجار ؛\r\n13 ) حواشى بر تذكرة الخواص ابن جوزى . « 1 »\r\nمهارت وى در زبان عربى و قدرت او در سرودن شعر از استعداد شگرف او حكايت دارد .\r\nآرامگاه وى در ايوان و رواق شرقى حرم كاظمين قرار دارد و درى كه از سمت شرق به صحن مطهّر باز مىشود به نام « باب الفرهاد » معروف است . « 2 »\r\nاثر ارزشمند « قمقام زخّار و صمصام بتّار » ، از جامع‌ترين و منقّح‌ترين مقاتل فارسى دربارهء قيام كربلا است . و قرائت آن ، روايى و تاريخى است كه صبغهء روايى و دينى بر جنبه‌اى تاريخى آن افزونى دارد . اين كتاب داراى دو جزء است . جزء اوّل آن در هشتم ماه شعبان 1377 و جزء دوم آن در چهارم ماه ذى القعدهء 1377 با تصحيح و تحشيهء سيد محمود موسوى زرندى مشتهر به محرّمى ، تدوين شده و به چاپ رسيده است .\r\nمرحوم فرهاد ميرزا در مقدّمهء خود بر اين اثر ارزشمند مىنويسد :\r\nدر اين سال كه سنين هجرى به يكهزار و سيصد و سه رسيده ، آغاز جمع و تصنيف و ترتيب و ترصيف نمودم و خدا دانا است كه با قلّت بضاعت و عدم استطاعت به قدر وُسع و طاقت در ترچيح اقوال و تنقيح اخبار كه متون كتب فرَق اسلاميّه از احاديث صحيحه و تواريخ معتبره بِدان محتوى و مُنطَوى است اغفالى نرفت ، و در جمع و ذكر آن اهمالى نيفتاد و از كتب محدّثين و مورّخين كه از سنهء يكهزار هجرى به بعد به رشتهء تأليف در آورده‌اند ، درج و نقل نكرديم و اين كتاب كه شناوران لجّه معرفت را بحرى است زاخر و دلاوران عرصهء محبّت را\r\n\r\n\r\n","description":"","footnote":"\r\n( 1 ) . ارج نامهء فقيهى ، مقالهء قطره‌اى از دريا ، ناصر باقرى بيدهندى ، چاپ اوّل ، ص 138 و 139 .\r\n( 2 ) . قمقام زخّار و صمصام بتّار ، ص 6 .\r\n","page_name":" 102 ","page_number":102},
  {"content":"\r\n\r\nسيفى است باتر ، قمقام زخّار و صمصام بتّار نام نهادم كه لفظ با معنى موافق و اسم با مسمَّى مطابق باشد .\r\nتاريخ پايان كار تأليف اين اثر بزرگ ، بيست و پنجم ذى حجّهء سال 1304 ه ق مىباشد .\r\n\r\n1 - 4 . شيوهء نگارشى قمقام زخّار و صمصام بتّار\r\nاين اثر به زبانى ساده نوشته شده و از شيوهء نثر منشيانه و متكلّفانه كاملًا ممتاز است . ميرزا ابوالقاسم قائم مقام فراهانى صدر اعظم مقتول كه پرچمدار سبك ساده نويسى در عصر قاجاريّه است ، شيوهء نگارشى مرسوم دربارى را تغيير داد و با سبك ساده و دلنشين خود در نثر فارسى تحوّلى شگرف به وجود آورد و فرهاد ميرزا نيز با تأثيرپذيرى از همين شيوه ، تأليفات خود را سامان داده است . او اگر مىخواست مىتوانست آثار مكتوب خود را در شيوهء متكلّفانه ومصنوع در نهايت استادى و مهارت سامان دهد ولى با درك صحيحى كه از اين تحوّل بنيادين در نثر پارسى داشت ، حاضر نشد با مغلق‌گويى و دشوارنويسى ، مراتب فضل و كمال خود را به رخ اين و آن بكشد و بهرهء خوانندگان آثار خود را به حدّاقل برساند .\r\nمرحوم ملك الشّعراى بهار ، تحت عنوان نويسندگان ساده‌نويس ، از فرهاد ميرزا نام مىبرد و مىنويسد :\r\nاز شاهزادگان فاضل و نويسنده بوده است . . . . « 1 »\r\n\r\n2 - 4 . برگزيده‌هايى از قمقام زخّار و صمصام بتّار\r\nمرحوم فرهاد ميرزا در « ذكر توجّه حضرت خامس آل عبا از مدينه به جانب مكّه » مىنويسد :\r\n. . . سيّد بن طاوس و ابن اعثم بر آنند كه خروج آن جناب از مدينهء منوّره سيّم شعبان بود ، و ليكن جمهور محدّثين و مورّخين اتّفاق دارند كه حضرت يكشنبه بيست و هشتم رجب سنهء ستّين ، يك روز بعد از عبداللّه زبير توجّه فرموده ، روز جمعه سيّم شعبان به مكّهء معظّمه شرف نزول ارزانى داشته ، شعبان و شهر رمضان و شوّال و ذى القعده در آنجا اقامت نمود و روز سه‌شنبه ترويهء حج را مبدّل به عمرهء مفرده كرده ، به جانب عراق متوجّه شد . يزيد بن معاويه در رمضان اين سال كه از نهضت آن حضرت مطّلع شد وليد بن عُتبه را از حكومت مدينه معزول و عمرو بن الاشدق\r\n\r\n\r\n","description":"","footnote":"\r\n( 1 ) . سبك‌شناسى ، ج 3 ، ص 374 .\r\n","page_name":" 103 ","page_number":103},
  {"content":"\r\n\r\nرا بدانجا فرستاد . چون حضرت به طرف مكّه روان شد ، مانند موسى بن عمران هنگام خروج از مصر و خوف از فرعون و قبطيان اين آيه قرائت فرمود : « فَخَرَجَ منها خائفاً يَتَرقَّب قالَ رَبِّ نَجّنى مِنَ القوم الظّالمين » ، [ قصص / 20 
  ] از طريق اعظم و جادهء معروف در حركت آمد ، موالى عرض كردند : كاش اين راه بگذارى و چنان كه ابن زبير كرده ، از بيراهه نهضت فرمائى ، چه اگر وليد كسى از پى طلب فرستد نتوانند رسيد . حضرت فرمود : « لا و اللّه لا افارقه حتَّى يقضى اللَّه ما هوَ قاض » ، ازين راه نگذرم تا بدان چه فرمودنى است خدا حكم فرمايد . « 1 »\r\nو هنگامى كه جمعى از مؤمنان جن به محضر آن حضرت شرفياب شدند و اظهار داشتند كه ما از شيعيان و ياوران توايم ، اگر فرمان دهى ، دشمنان تو را بكشيم ، حضرت در پاسخ آنان فرمودند :\r\nخداوند در قرآن مجيد فرموده : « قُل لَو كُنتم فى بيوتِكُم لَبَرَزَ الَّذينَ كتب عَليهمُ القَتل الى مضاجِعهم » ( آل عمران / 146 ) من اگر در اين ولايت اقامت ورزم ، آن هلاك شدگان بدبخت به چه چيز امتحان و آزمايش شوند ؟ ! و در آن تربت پاك ( / كربلا ) به جاى من ، كه آرام خواهد يافت ؟ از آن روز كه خداوند زمين بگسترد ، كربلا را برگزيد و پناه شيعيان و دوستان ما قرار داد ، در آنجا اعمال ايشان بپذيرد و دعاى ايشان اجابت فرمايد تا در اين جهان آنجا سكنى نمايند و در دو جهان آنها را امان باشد ، اكنون بازگرديد و پسين روز عاشورا كه مرا به درجهء رفيعهء شهادت رسانيده باشند ، باز آييد در وقتى كه احدى از اهل‌بيت من باقى نباشد كه قصد كشتن او نمايند . « 2 »\r\nمطالبى كه مرحوم فرهاد ميرزا دربارهء شهداى كربلا مىنويسد متقن و مستند است :\r\nچون از انصار و اعوان ديگر كس نماند ، نوبت شهادت به هاشميان رسيد . اولاد عقيل و جعفر و امير المؤمنين و امام حسن و سيّد الشّهداء - عليهم السلام - مصمّم جانفشانى گشته ، با يكديگر وداع باز پسين مىنمودند . هر چند بعضى از محدّثين ، نخست عبداللّه بن مسلم را نوشته‌اند و ليكن مفيد در ارشاد و سيّد بن طاوس در لهوف و ابن اثير در كامل و ديگر محدّثين و مورّخين فريقَين حضرت علىّ بن الحسين ( ع ) را اوّلين هاشمى نگاشته‌اند و زيارت منسوب به ناحيهء\r\n\r\n\r\n","description":"","footnote":"\r\n( 1 ) . قمقام زخّار ، ج 1 ، ص 270 .\r\n( 2 ) . همان ، ج 1 ، ص 271 و 272 .\r\n","page_name":" 104 ","page_number":104},
  {"content":"\r\n\r\nمقدّسه مؤيّد اين مقال است كه فرموده : « السَّلام عَلَيك يا اوّلَ قَتيل مِن نَسلِ خَير سَليل من سُلالةِ ابراهيم الخليل صلى اللَّه عليك و على ابيك . » « 1 »\r\nدر ميان ارباب مقاتل در مورد اين كه قاتل امام كيست ؟ اختلاف است و مرحوم فرهاد ميرزا در اين‌باره مىنويسد :\r\nدر ميان ائمّهء حديث و ارباب سيَر در قاتل آن حضرت بسى اختلاف است . و چند كس ذكر كرده‌اند :\r\nاوّل : سنان بن أَنَس .\r\nدوم : حصين بن نمير ، كه به روايت سبط بن جوزى نخست تيرى بينداخت و سپس فرود آمده سر مطهّر ببريد .\r\nسيّم : مهاجر بن اوس التّميمى .\r\nچهارم : كثير بن عبداللّه الشّعبى .\r\nپنجم : شمر بن ذى الجوشن الكلابى .\r\nششم : خولى بن يزيد الاصبحى .\r\nچنان كه علىّ بن عيسى در كشف الغمّه آورده : قال عمر بن سعد لاصحابه انزلوا و حزوا رأسه ، فنزل اليه نصر بن خرشة الضبابى ثمّ جعل يضرب بسيفه مذبح الحسين فغضب عمر بن سعد ، فقال لرجلٍ : ويحك ! انزل الى الحسين فارحه ؛ فنزل اليه خولى بن يزيد فاحتزَّ رأسه ، و هم در موضع ديگر اين كتاب گويد :\r\nعن الحافظ عبد العزيز الجنابدى يقال : قتله شمر بن ذى الجوشن الضّبابى ( ظ : الكلابى ) و الّذى احتزّ رأسه : ابن جوان اليمامى . . . « 2 »\r\nمرحوم فرهاد ميرزا در اثبات كفر يزيد و جواز لعن او به مواردى اشاره مىكند از جمله واقعهء حرّه و علّت به وقوع پيوستن اين رخداد ننگين و سهمگين در مدينه :\r\nو سبب واقعهء حرّه آن بود كه چون سال هجرت به شصت و دو برآمد ، اهل مدينه به شام نزد يزيد بن معاويه رفتند . ديدندش كه پيوسته باده همى گسارد ، و چنگ همىنوازد ، و با سگان و\r\n\r\n\r\n","description":"","footnote":"\r\n( 1 ) . همان ، ج 2 ، ص 431 .\r\n( 2 ) . همان ، ص 463 .\r\n","page_name":" 105 ","page_number":105},
  {"content":"\r\n\r\nبوزينگان روز مىگذارد ، چندان كه بازگشتند خلع بيعت او نموده و سَبِّ وى آشكارا گفته ، عاملش عثمان بن محمّد بن ابى سفيان را با بنى اميّه اخراج كردند و با عبداللّه بن خنظله بيعت نمودند . عبداللّه همى گفت كه از افعال يزيد ما را بيم آن است كه از آسمان بر ما سنگ افكنند كه بديدمش . . . . نماز نكند و باده نوشد و اولاد پيمبران بكشد . اين خبر به يزيد رسيد ؛ مسلم بن عقبة المرى را بفرستاد و سه روز مدينهء رسول را اباحت كرد ، كه هفتصد تن از وجوه مردمان و ده هزار كس از ديگران مردمان از زن و مرد مقتول شدند و خون كشتگان چون جوى به روضهء رسول رسيد و كسان به حرم و حجره پناه بردند و تيغ همچنان در عمل خويش بود . به روايت مداينى در سال ديگر ، هزار مستوره و به روايت ديگرى ده هزار زن از زنا با نهادند ! « 1 »\r\nدر اينكه روز عاشورا مصادف با روز جمعه يا شنبهء دهم محرّم سال 61 هجرى بوده ، در ميان مورّخان اختلاف است و مرحوم فرهاد ميرزا پس از بررسى اقوال مىگويد :\r\nعلى اختلاف الاقوال كه روز عاشورا آدينه يا شنبه باشد ، در اينكه شهادت امام روز عاشورا دهم محرّم بوده تمامتِ مورّخين و محدّثين فرق اسلام را اتّفاق است . بنابر روايت مفيد عليه الرّحمه كه روز عاشورا ، روز جمعه سنهء شصت و يك هجرى بوده مطابق با چهل و نه يزدجردى است كه آفتاب در ميزان و مريّخ و عطارد با وى ، و زهره در سنبله ، و قمر در دَلو ، و زُحل در اسد ، و مشترى در جدى معَ الرأس ، و طالع آن سال : سرطان ، و ذنب در آنجا و قِران نَحْسَبين سرطانى قبل از آن در چهار ماه در فصل بهار سال مذكور واقع شده بود . . . « 2 »\r\nپس از شهادت امام ، مزار آن حضرت زيارتگاه شيعيان و دوستان آل اللّه بود و خلفاى عبّاسى اين امر را برنمىتابيدند :\r\nو هم شيخ در امالى خويش آورده كه متوكّل ازدحام اهل سواد را به زيارت مشهد حضرت امام بشنيد . در سنهء سبع و ثلثين و مأتين ( / 237 ه ق ) سرهنگى را با فوجى از لشكريان بفرستاد تا مردمان را از اطراف قبر مطهّر پراكنده كند و زائرين را از ورود ، مانع شود . اهل سواد بر سرهنگ بشوريدند و اجتماعى بزرگ كردند كه از اين تربت پاك چندان معجزات و كرامات مشهود افتاده كه اگر ما را به جملگى بكشند و يك تن زنده نماند البتّه وى نيز از زيارت آن دست باز ندارد ، هر\r\n\r\n\r\n","description":"","footnote":"\r\n( 1 ) . همان ، ص 603 .\r\n( 2 ) . همان ، ص 607 و 608 .\r\n","page_name":" 106 ","page_number":106},
  {"content":"\r\n\r\nچه خواهد گو همى كن . مرد ، شرح واقعه با متوكّل بنوشت . مخدول گفت : تا كس را از زيارت مانع نشوند . از آن پس مردمان ، آسوده خاطر به زيارت همىرفتند تا سال هجرت به 247 برآمد . باز با وى گفتند كه شيعيان كوفه و سواد به زيارت همىروند و در آنجا بازارى بر پاى كرده‌اند . دگر باره يك تن از قواد خويش را بفرستاد و سپاهى با وى همراهى كرد و منادى نمودند هر كس به زيارت رود خون و مال وى در هدر باشد ، باز اين جمله بسنده نداشته ، گفت : تا قبر مطهّر نبش كنند و آن زمين شيار كنند . مردمان از بيم جان ازين سعادت بماندند و باز در صدد جستجوى طالبين برآمد كه خداوند زياده فرصتش نداد و كشته شد و آن مقصود كه وى را بود انجام نيافت .\r\nمگر وقتى منتصر - پسرش - حاضر بود كه متوكّل حضرت صدّيقهء طاهره را دشنام مىداد . در اين مسئله از مردى فتوا خواست . گفت : كشتن وى واجب شده و لكن آن كس كه پدر بكشد دير نپايد . منتصر گفت : بارى چون فرمان خداى برم از مردن چه باك ؟ ! و غلامان ترك را برانگيخت تا مخدول را بكشتند و وى نيز پس از پدر هفت ماه زندگانى يافت .\r\nمرحوم فرهاد ميرزا قضيّه‌اى را در همين رابطه نقل مىكند كه بر خوش اعتمادى و رادت وى به ساحت مقدّس مولى الكونين ابى عبداللّه الحسين ( ع ) دارد :\r\nابو الفرج در مقاتل الطّالبين از محمّد بن الحسن الاشنانى روايت كرده كه در آن ايّام روزگارى برآمد كه به زيارت امام نرفته بودم و از بُعد عهد ملول بودم . حالى تن به مخاطرت در داده از كوفه به در آمدم و مردى از عطّاران نيز مساعدت و مصاحبت من نمود . بدين گونه روز پنهان و شبها در سير بوديم . نيمشبى كه عوانان و مستحفظين خفته بودند از غاضريّه گذشته به مشهد مقدّس آمديم و ضريح مقدّس را ندانستيم كجاست ؟ كه صندوق مطهّر از جاى برگرفته و به اطراف مرقد مبارك ، آب افكنده بودند . بسى پژوهش و تفحّص كرديم تا مرقد مطهّر بيافتيم ، و ما خويشتن بر قبر افكنده بسى گريستيم ، بويى سخت خوش از آن تربت فائح بود . با مرد عطّار گفتم : آخر نگويى اين چه رايحه است ؟ ! گفت : من ندانم ! كه در تمامت زندگى بويى چنين نيكو به مشام من نرسيده است . هنگام معاودت با يار خويش نشانها گذاشته با قبر مطهّر بدرود نموده بازگشتيم . چون متوكّل كشته شد با جماعتى از طالبين و زمره‌اى از شيعيان به كربلا رفته ، آن علامات باز جستيم و چنان كه از پيش بود آثار قبر پديدار كرديم .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nو همو جريان مشابه ديگرى را روايت مىكند كه خواندنى و عبرت‌آموز است :\r\nدر امالى از عبداللّه بن دانية الطّورى روايت كرده كه در سنهء سبع و اربعين و مائتين ( / سال 247 ه ق ) مناسك حج به جاى آوردم . از بيم سلطان ، مخفيانه به قصد زيارت مشهد امير المؤمنين على - صلى اللَّه عليه - به نجف رفتم و سپس به عزم زيارت سيّد الشّهداء ( ع ) متوجّه كربلا شدم . ديدم آن اراضى را شيار كرده و آب افكنده ، گاوها همىرانند و گاوان همىآمدند چون به محاذى قبر رسيدندى ، از راست و چپ برفتندى ! چندان كه به چوب و عصا زدندى البتّه گام بر نگرفتندى ! چون اين حالت مشاهده كردم بدانستم كه زيارت مقدور نيفتد . جانب بغداد گرفتم و اين اشعار بگفتم . . . . اندر آن روز كه به بغداد رسيدم ، ولوله و غلغلهء عظيم در شهر بود . سبب بپرسيدم ، گفتند : كبوتران ، نامهء قتل متوكّل آوردند ! بسى به شگفت اندر مانده گفتم :\r\nالهى ! ليلةً بليلَة ! « 1 »\r\n\r\n5 . كليّاتى دربارهء ناسخ التّواريخ\r\nميرزا محمّد تقى خان ( سپهر ) ملقّب به لسان الملك ( متوفّى 1297 ه ق ) از مورّخان و اديبان بنام دورهء قاجاريّه است . مرحوم علّامه محمّد على مدرّس در شرح احوال او آورده است :\r\nاديبى است كامل ، مورّخى شهير و ماهر فاضل ، مستوفى ديوان ، از نجبا و اكابر كاشان و مقيم تهران . . . از علوم و معارف اكابر علما و حكماى وقت گنج‌ها برد . در رياضيّات و فنون حكمت و فلسفه و . . . حظّى وافر داشت . . . علاوه بر كمالات و مراتب علميّه ، در فنون شعريّه نيز متمهّر و داراى قريحهء وقّاد و طبع تقّاد بود . . . و از تأليفات اوست :\r\n1 - آيينهء جهان نما . . . 2 - اسرار الا نوار فى مناقب الائمّة الاطهار به پارسى . 3 - براهين العجم فى قوانين المعجم ، زبان فارسى در عروض و قافيه و قوانين اشعار فارسى و . . . 4 - جُنگ التّواريخ . . . 5 - ديوان اشعار . . . 6 - ناسخ التّواريخ ، كه در رشتهء خود بى نظير و به چندين مجلّد بزرگ مشتمل . . . . و به واسطهء حلول اجل حتمى ، بعضى از مجلّدات آن نيز از آثار قلمى فرزندش عبّاسقلى خان سپهر مىباشد . . . . « 2 »\r\n\r\n\r\n","description":"","footnote":"\r\n( 1 ) . همان ، ص 764 و 765 .\r\n( 2 ) . ريحانة الادب ، محمّد على مدرّس ، چاپ دوم ، ج 5 ، ص 129 و 130 .\r\n","page_name":" 108 ","page_number":108},
  {"content":"\r\n\r\nاينكه مرحوم محمّد على مدرّس ، ناسخ التّواريخ را در رشتهء خود « بى نظير » معرفّى مىكند ، شايد به خاطر جامعيّت مطالب آن باشد كه وقايع عالم را از به دو خلقت به رشتهء تحرير كشيده ، و الّا محقّقان در صحّت اغلب مطالب آن - خصوصاً قسمت مربوط به تاريخ پيامبران - ترديد دارند و منابع مورد استفادهء مرحوم سپهر را در نگارش ناسخ التّواريخ چندان معتبر نمىدانند مگر منابع معدودى كه جاى بحث آن در اينجا نيست .\r\nجلد ششم ناسخ التّواريخ به احوالات حضرت سيّد الشّهداء ( ع ) اختصاص يافته و چاپ‌هاى متعدّدى تا كنون از آن منتشر شده است . « 1 »\r\n\r\n1 - 5 . برگزيده‌هايى از ناسخ التّواريخ\r\nبراى آشنايى با شيوهء نگارشى و نوع مطالبى كه مرحوم سپهر در رابطه با حضرت سيّدالشّهداء ( ع ) عنوان مىكند ، به نقل چند نمونه بسنده مىكنيم :\r\nدر امالى ، سند به حرّ بن يزيد منتهى مىشود كه مىفرمايد : چون حسين ( ع ) به منزل رُهَيمه ( / نام باغى در نزديكى كوفه ) رسيد ، من بر حسب حكم ابن زياد عزيمتْ درست كردم كه با لشكر خود آهنگ او كنم . ناگاه ندايى گوشزدِ من شد كه : « يا حرّ ! ابْشِر بالجنّة » به هر جا نگريستم گوينده‌اى را نديدم . گفتم :\r\nاى حُر ! مادر بر تو بگريد به جنگ پسر رسول خدا مىروى و بشارت بهشت مىشنوى ؟ ! « 2 »\r\n. . . بعد از او ( / سعد بن خنظله ) ، مسلم بن عوسجه اسب برانگيخت و گِرد بر گِرد ميدان برآمد و اين ارجوزه تذكره ساخت : . . . . خويش را چون برق خاطف و صَرصَر عاصف بر سپاه زد و به طعن و ضرب ، تنور حرب را تفته ساخت . مردى از سپاه ابن سعد به روى درآمد و لختى با وى بگشت .\r\nمسلم ، پهلوى راست او را نيزه بزد چنان كه سنان نيزه از پهلوى چپ به در شد . از پسِ او ديگرى بتاخت . او را نيز از اسب در انداخت و همچنان مىزد و مىكشت تا پنجاه تن قِرَن رزم آزموده را به خاك انداخت . چون نيروى مُناجَزت از وى برفت ، از كثرت جراحت به خاك افتاد و هنوزش از حُشاشهء جان چيزى در تن بود ، چون حسين ( ع ) اين بديد ، مانند عقاب كه از فراز به نشيب آيد بر سر او حاضر شد و حبيب بن مظاهر نيز به ملازمت خدمت آن حضرت شتاب گرفت . . . . « 3 »\r\n\r\n\r\n","description":"","footnote":"\r\n( 1 ) ناسخ التّواريخ ، چاپ سوم\r\n( 2 ) همان ، جزء دوم از ج 6 ،\r\n( 3 ) همان ، ص 275 276 ( قِرَن : هماورد : مناجزت : جنگيدن : حُشاشه : رمق اندك ) .\r\n","page_name":" 109 ","page_number":109},
  {"content":"\r\n\r\nبه روايت صاحب روضة الاحباب ، بعد از شهادت مسلم ( / مسلم بن عوسجه ) ، هلال بن نافع بجلى آهنگ ميدان كرد و جوانى بديعْ جمال و نيكو اندام بود ، و دوشيزه‌اى در خطبه داشت كه هنوز با وى طريق مُضاجَعت نسپرده بود ، چون هلال را نگريست كه آهنگ قتال دارد ، آب از ديده فرو ريخت و بر دامن او در آويخت كه به كجا مىروى ؟ و مرا با كه مىگذارى ؟ و به‌هاىهاى گريست . سيّدالشّهداء چون قصّهء ايشان را اصغا نمود ، هلال را فرمود : امروز اهل تو حرمان تو را نتوانند برتافت و ايشان را جز به ديدار تو خرسند نتوان يافت . اگر خواهى در كار جهاد طريق مسامحت سپارى و ايشان را از خويش خرسند دارى . عرض كرد : يا ابن رسول اللّه ! اگر امروز نصرت تو نجويم ، فردا با رسول خداى چه گويم ؟ و زن را وداع گفت و آهنگ جهاد كرد و بدين اشعار ، انشاد ارجوزه فرمود : . . . . همانا هلال ، مردى دلير و كماندارى دلاور بود كه هرگز عقاب خدنگش جز مركز هدف را نشيمن نساخت ، هشتاد تير در كنانه آكنده داشت . با هر خدنگ ، مردى را از پشت شبرنگ بر روى زمين افكند . چون تير در كنانه نماند ، مردانه با تيغ حمله‌ور گشت و گفت : . . . مردى از سپاه ابن سعد كه او را قيس مىناميدند ، با شمشير آخته به ميدان تاخت . هلال او را مجال نداد و بىتوانى ، او را به مَطمورهء نيران فرستاد ، و با تيغ سر افشان سيزده تن از بد انديشان را از پاى در آورد . اين وقت انبوه لشكر به ضرب سيف و سنان ، او را بخستند و بازوان او را درهم شكستند و او را مأخوذ داشته به نزد شمر ذى الجوشن بردند . شمر حكم داد تا سر مباركش را از تن دور كردند . « 1 »\r\nاز پس او ( / ابو ثمامهء صيداوى ) حجّاج بن مسروق جعفى - كه مؤذّن حسين ( ع ) بود و او را ركابدار - نيز گفته‌اند حاضرِ حضرت شد و اين اشعار بر روى امام قرائت كرد . . . آن گاه خطّ جواز يافته ، به ميدان وَغا شتافت و از آن پس ، پانزده كس را با تيغ در گذرانيد و ادراك سعادت شهادت فرمود . در كتاب شرح شافيه مسطور است كه حجّاج بن مسروق به اتّفاق غلام خود - مبارك - يكصد و پنجاه تن از كوفيان را بكشتند . آن گاه كشته شدند . « 2 »\r\n\r\n2 - 5 . بررسى محتوايى ناسخ التّواريخ\r\nهمان گونه كه قبلًا نيز به آن اشاره شد ، ناسخ التّواريخ از منابع متقن تاريخى به شمار نمىرود\r\n\r\n\r\n","description":"","footnote":"\r\n( 1 ) . همان ، ص 277 تا 279 .\r\n( 2 ) . همان ، ص 291 و 292 .\r\n","page_name":" 110 ","page_number":110},
  {"content":"\r\n\r\nو برخى از مطالب آن مستند نيست و از همين روى مورد عنايت اهل تحقيق قرار ندارد ، ولى از جهت شيوهء نگارشى كه هر از گاه رگه‌هايى از شيوهء منشيانه و متكلّفانه را دارا است ، نثرى است پخته و اديبانه كه در دورهء قاجاريّه متداول بوده است .\r\n\r\n6 . كليّاتى دربارهء كتاب ( لؤلؤ و مرجان )\r\nهمانطور كه اشارت رفت ، ملّاحسين واعظ كاشفى با قرائت خاصّ خود از فرهنگ ارزشى عاشورا كه آميزه‌اى از برداشت‌هاى حماسى ، خرافى و اسطوره‌اى بود - روضة الشّهداى خود را با اقبال فراگير مردم كوچه و بازار مواجه ساخت و با حضور مستمر اين مقتل در طول چهارصد سال در مجامع مذهبى و هيأت‌هاى عزادارى ، برخى از مطالب واهى و محرَّف آن در ميان آحاد مردم به صورت جزئى از باورهاى دينى و سنّت‌هاى عزادارى درآمد . و با تأليف « اسرار الشّهاده » و « سعادت ناصرى » ( ترجمهء بخشى از اسرار الشهادة ) توسّط مرحوم ملّاآقا دربندى اين طرز تلقّى از فرهنگ عاشورا ابعاد گسترده‌ترى در ميان مردم مذهبى و علاقه‌مند به ساحت قدس حسينى پيدا كرد .\r\nدر اواخر دورهء قاجاريّه ، جريان فكرى ديگرى در رويارويى آشكار با خطّ فكرى غالب برخاست و روحانيّون متعهّد و بيدار از يك سو و طبقات تحصيلكرده و درد آشنا از سويى ديگر ، در برابر تحريفات تاريخ كربلا ايستادند و بر پيرايش فرهنگ عاشورا از مطالب مُحرّف و غير واقعى پاى فشردند . آنان خطّ فكرى ملّاحسين واعظ كاشفى و ملّاآقا دربندى را مغاير با مسلّمات تاريخى و روايى مىدانستند و استناد به روايات مجعول و ضعيف السّند و مطالب محرّف تاريخى را موجب دفع طبقهء جوان ، درس خوانده و روشنفكر از جامعهء اسلامى ، و عامل جذب آنان به انديشه‌هاى مُلهَم از فرهنگ غربى مىدانستند . اين گروه بر اين باور بودند كه با حذف خرافه و تحريف از متن فرهنگ عاشورا ، مىتوان در جذب نيروهاى جوان و متفكّر موفّق بود و اقبال چشمگير جوانان تحصيلكرده را از مجالس وعظ خطباى متعهّد همانند حاج ملّاباقر واعظ ، شاهد صادقى بر اثبات مدّعاى خود مىدانستند . شايد انگيزهء محدّث بزرگوارى چون حاج ميرزا حسين نورى از تأليف اثر كم حجم ولى پر محتواى « لؤلؤ و مرجان » پاسخ منطقى دادن به همين نياز فكرى طبقهء جوان و علاقه‌مند به مسائل مذهبى كه\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nبا انذار و هشدار جدّى به اهل منبر و پرهيز دادن آنان از آلوده شدن به مطالب واهى و محرّف و غير واقعى ، راه را براى جريان فكرى ، كه مبتنى بر مسايل ارزشى و مكتبى بود ، هموار مىساخت . « 1 »\r\nهنگامى به ارزش اين حركت پى مىبريم كه نقد طنزآلود افرادى چون تركى شيرازى در « السّفره فى ذمّ الرّيا » و به سخره گرفتن مسائل اعتقادى مردم مؤمن ايران ، بازتاب وسيعى را در جامعهء آن روز به همراه داشت و براى خنثى كردن اين حركت حساب شده ، اقدام مرحوم ميرزا حسين نورى را - كه در آن اوان سرگرم در تأليف « مستدرك الوسائل » بود - تأليف « لؤلؤ و مرجان » بايد اقدامى متعهّدانه ارزيابى كرد كه با درك به موقع شرايط زمان دست به كارى بزرگ زد .\r\nاين عالم بزرگوار ، تبعات انتشار خطّ فكرى ملّاحسين واعظ كاشفى و علماى هم مشرب او را ، در فارغ شدن از مقوله‌هاى ارزشى عاشورا و فضايل اخلاقى شهداى كربلا ، و پرداختن به اجساد شهيدان براى گرياندن مردم ، جستجو مىكند :\r\nفاضل متبحّر و المعى ملّاحسين كاشفى - كه در حدود سنهء نهصد بود - چون كتاب روضة الشّهدا را تأليف نمود ، مردم رغبت نمودند در خواندن آن كتاب در مجالس مصيبت ، و به جهت فصاحت و اخلاق آن كتاب ، هر كس از عهدهء خواندن آن برنمىآمد بلكه اشخاص مخصوصه بودند كه آن را درست آموخته ، در مجالس تعزيه دارى مىخواندند و ايشان معروف شدند به « روضه‌خوان » يعنى خوانندهء كتاب روضة الشّهداء ، پس از آن كم‌كم از آن كتاب به كتاب ( هاى ) ديگر انتقال نمودند و از آن به خواندن از حفظ ، و آن اسمِ اوّل ( / روضه‌خوان ) بر ايشان ماند و كار اين طايفه اندك اندك بالا گرفت و براى اصل مقصد كه گريانيدن باشد ، مقدّماتى پيدا شد از قصص و حكايات و اشعار و فضايل و رواجز و مسايل فرعيّه و غير آن ، و فنّى شد مخصوص و ممتاز ، و كار ترقّى آن به آنجا رسيد كه يكى از علماى اعلام مىفرمود در مقام مطايبه و مزاح ، كه در اين اعصار روضه‌خوانى داخل در علوم شده ! و علمى شده مخصوص كه بايد در تعريف آن گفت : علمٌ يبحث فيه عن عوارض اجساد الشّهداء و ما يتعلّق بها . « 2 »\r\n\r\n\r\n","description":"","footnote":"\r\n( 1 ) . شكوه شعر عاشورا در زبان فارسى ، ص 186 و 187 .\r\n( 2 ) . لؤلؤ و مرجان ، ص 8 .\r\n","page_name":" 112 ","page_number":112},
  {"content":"\r\n\r\n\r\n1 - 6 . بررسى محتوايى لؤلؤ و مرجان\r\nمرحوم ميرزا حسين نورى ، اين اثر ارزشمند را در آداب اهل منبر ترتيب داده و براى آن دو « پلّه » در نظر گرفته است :\r\n« اخلاص » و « صدق » .\r\nسپس روايات بسيارى را در فضليت « اخلاص » و « صدق » برمىشمرند و در مذّمت « دروغ » احاديث بيشمارى را ذكر مىكنند و نتيجه مىگيرند كه گرياندن ارادتمندان به ساحت مقدّس امام حسين ( ع ) با مطالب دروغين نه تنها ثوابى ندارد بلكه عقاب اخروى را نيز به دنبال دارد :\r\nپس اگر العياذُ باللّه علاوه بر اين خرابى ( / عدم اخلاص ) ، مبتلا شود به دروغ گفتن و افترا بستن بر خداوند عزّ و جل و رسول خدا و ائمّهء طاهرين - صلواة اللّه عليهم - و علماى اعلام و خوانندگى كردن ( / به شيوهء غنا ) . . . و بر منبر بالا رفتن و آزردن حاضرين در گريه نكردن . . . و كوچك نمودن معاصى در نظر ، و خلط كردن حديثى به حديث ديگر . . . و ذكر آن‌چه منافى عصمت و طهارت اهل‌بيت نبوّت ( ص ) است . . . و محروم نمودن حاضرين از اوقات فضيلت نماز و امثال اين مفاسد كه احصاء آن در قوّهء امثال اين حقير نيست . « 1 »\r\nو اگر شيوهء مجلس گردانى ذاكرى ، با اصول شرع مطابقت نداشته باشد ، در گناه كسانى كه شيوهء او را تقليد مىكنند ، شريك و سهيم است :\r\nبلكه اگر فى الجمله وجاهت و رياست در اين فن دارد ، به نحوى كه ساير روضه‌خوانان به او اقتدا كنند و از او ياد بگيرند و به طريقهء او سير نمايند ، در تمام مفاسد و خرابىهاى آنها و خرابى كسانى كه از آنها ياد گيرند ، شريك و سهيم خواهد بود تا يوم نشور ، و در نامهء عملش خواهند نوشت . . . من استنّ بسنّة سيّئة ، فعليه وزرها و وزر من عمل بها من غير ان ينقصّ من اوزارهم شيىء . « 2 »\r\nشيوهء نگارشى اين اثر چندان مطلوب نيست ولى به دليل محتواى والايى كه دارد مىتوان از كنار اين كاستى گذشت . قرائت مرحوم ميرزا حسين نورى - ره - از فرهنگ عاشورا ، قرائت كاملًا ارزشى است كه مبتنى بر آيات و روايات و خطبه‌ها و سخنان حسين بن على ( ع ) مىباشد و\r\n\r\n\r\n","description":"","footnote":"\r\n( 1 ) . همان ، ص 40 و 41 .\r\n( 2 ) . همان ، ص 41 و 42 .\r\n","page_name":" 113 ","page_number":113},
  {"content":"\r\n\r\nرهنمودهاى اين عالم جليل القدر مىتواند راهگشاى متولّيان حفظ و نشر فرهنگ ارزشى عاشورا باشد .\r\n\r\n7 . كلّياتى دربارهء كتاب مجالس شوشترى\r\nمرحوم آيت اللّه حاج شيخ جعفر شوشترى از علماى پرآوازه و مورد احترام در دورهء قاجاريّه است كه در سال 1230 ه ق در شوشتر متولّد و به سال 1303 در سنّ هفتاد و سه سالگى بدرود حيات گفته و در امر خطابه نيز يد طولانى داشته است . از تأليفات اين مرد بزرگ مىتوان از « منهج الرّشاد » كه رسالهء عمليّه ايشان است ، و « الخصائص الحسينيّه » و « اصول الدّين » يا « الحدائق فى اصول الّدين » و « فوائد المشاهد » نام برد .\r\n« مجالس المواعظ » يا « چهارده مجلس » كه به « مجالس البكاء » نيز شهرت دارد حاوى متن سخنان ايشان در ايام ماه محرّم است كه در چهارده مجلس عنوان كرده‌اند . « مجالس شوشترى » كه اخيراً به چاپ رسيده است ، هم حاوى « چهارده مجلس » مذكور است و هم شامل 23 سخنرانى ديگر ايشان در ماه مبارك رمضان ، كه جمعاً 37 مجلس تنظيم شده است . « 1 »\r\nاز شيوهء نوشتارى اين اثر نمىتوان سخن گفت چرا كه حاوى سخنرانىهاى مرحوم شيخ جعفر شوشترى است ، ولى به هر حال چون به صورت مكتوب درآمده و در دسترس عموم قرار گرفته است به خاطر جلالت قدر مؤلّف آن در خور بررسى است . قرائت آن مرحوم از فرهنگ عاشورا ، قرائتى است مبتنى بر اخبار و روايات مربوط به واقعهء كربلا و كاملًا صبغهء آيينى دارد .\r\n\r\n1 - 7 . برگزيده‌هايى از كتاب مجالس شوشترى\r\nچون اين شخصيّت بزرگ از شيفتگان مكتب حسينى است و ارادت زايد الوصف ايشان به ساحت قدس حسينى زبانزد خاص و عام بوده و هست ، براى تيمّن و تبرّك جملاتى از ايشان را در رابطه با وقايع عاشورا در اينجا نقل مىكنيم :\r\nبارى ، پيش از طلوع آفتاب ابن سعد - عليه اللّعنه - صف‌آرايى لشكر كرد . موافق قولى صد هزار ،\r\n\r\n\r\n","description":"","footnote":"\r\n( 1 ) . مجالس شوشترى ، به كوشش صادق حسن‌زاده ، چاپ اوّل .\r\n","page_name":" 114 ","page_number":114},
  {"content":"\r\n\r\nيك قول : هشتاد هزار سواره و چهل هزار پياده ، بالاتر نداريم ، اگر بگويند دروغ است ، قدر يقين سى هزار كه حديث صحيح است ، كه همه صف كشيدند . امير ؛ خودش ، وزير : پسرش ، ميمنه با عمرو بن حجّاج ، ميسره با شمر بن ذى الجوشن ، محمّد بن اشعث : سركردهء تيراندازان به مقدار بال‌هاى كبوتر ، همه آمدند در مقابل آن مظلوم صف كشيدند . سيّدالشّهداء هم صف‌آرايى كرد ، ميمنه و ميسره ترتيب داد ، لشكر : چهل و دو پياده و سى سواره يا به عكس . ميمنه با حبيب بن مظاهر ، ميسره با زهير بن قين ، علَم در دست حبيب ، رايت در دست حضرت ابوالفضل العبّاس ( ع ) . . . مقابل يكديگر ايستادند . ابن سعد به اصحاب قلب - كه قلب لشكر بودند - گفت :\r\nبايستيد جاى خودتان ! لشكر را گفت : احاطه كنيد ميمنه و ميسره را . لشكر ، اقلًاّ به قدر يك فرسخ طول و عرض ايشان بوده ، احاطه كردند خودِ حضرت و خيمه‌گاه حضرت را مثل حلقه در ميان گرفتند . « 1 »\r\n\r\n8 . كلّياتى دربارهء كتاب زندگانى امام حسين ( ع )\r\nآقاى زين العابدين رهنما ، اين اثر را در دو جلد تدوين كرده‌اند كه چاپ اوّل آن به سال 1345 صورت گرفته است . جلد اوّل از « زندگانى امام حسين » سى و هشت فصل دارد كه از ساختن شهرى در قادسيّه به فرمان دومين خليفهء اسلامى توسّط سعد بن ابى وقّاص شروع و به ماجراى شكست نهاوند پايان مىپذيرد . جلد دوّم اين اثر حاوى شصت و هشت فصل است كه از جريان قتل عمَر بن خطّاب توسّط ابولؤلؤ - غلام مغيره - آغاز و به ماجراى مرگ يزيد بن معاويه خاتمه مىيابد .\r\nبيست و هشت فصل از جلد دوم اين كتاب - يعنى از بخش چهل و يكم تا شصت و هشتم - با ماجراى كربلا و نهضت ماندگار حسين بن على ( ع ) ارتباط پيدا مىكند . مؤلّف در مقدّمهء كتاب آورده‌اند :\r\nآغاز دگرگونىها ، خواه در اجتماع يا در ادبيّات - هميشه از كارهاى بزرگ سرچشمه مىگيرد ، و چه كارى از رويداد دهم عاشوراى 61 هجرى مىتوانست بزرگتر شود ؟ از اين رو ، و به حق از فرداى اين فاجعه ، دگرگونىها در مردم و در اجتماع ، در دلها و در افكار ، پيش مردم دور و\r\n\r\n\r\n","description":"","footnote":"\r\n( 1 ) . همان ، ص 80 .\r\n","page_name":" 115 ","page_number":115},
  {"content":"\r\n\r\nنزديك شروع شد . نهضت و قيامى در اجتماع بر ضدّ ستمگران آن واقعه و بر ضدّ هر ستمگرى به وجود آمد كه در فاصلهء كوتاهى ، مسبّبان به شديدترين صورتى مجازات شدند ، از آن مهمتر اثرى بود كه اين واقعه در دگرگونى ادب و شعر فارسى و عربى باقى گذاشت كه مىتوان آن را مبدأ رستاخيزى در ادبيات ايران و انيران دانست .\r\nو با عنوان « يك عمر پنجاه و هفت ساله » آثار وجودى امام را به صورتى گذرا مرور مىكنند :\r\nميليونها مردم ، عمر 57 ساله كردند ، در آن سال و پس از آن و پيش از آن به سان برگهاى زرد چنان فرو ريختند كه اثرى از وجود آنها و احوال آنها و از خوشى و ناخوشى آنها باقى نماند ولى يك عمر 57 سالهء حسين ( ع ) چنان شور و غوغايى در جهان به سود حقّ و حقيقت و به زيان ستمگرى و شقاوت برانگيخت كه كمتر كسى بر آن ناآشنا ماند و در غم و اندوه بزرگ آن ، انباز نشد . « 1 »\r\nتبيين ويژگىهاى منحصر به فرد اين اثر از قلم مؤلّف آن خواندنىتر است :\r\n« راجع به شهادت سيّد الشّهداء ( ع ) تاكنون كتاب‌هاى مفصّل نوشته شده كه همه خوب و جالب و خبر از روح بزرگ نويسندگان آن مىدهد كه من سر تعظيم در مقابل آنها فرو مىآورم ، ولى بيشتر نويسندگان محترم آن آثار گرانبها ، كتاب خود را طورى نوشته‌اند كه واقعهء كربلا را در ضمن شرح و بيان اوضاع جامعهء آن عصر و آن دوره بيان نكرده‌اند ، بلكه مانند يك واقعهء مجزّا نوشته‌اند كه درست معلوم نمىشود كه در كجا و چگونه و در تحت تأثير چه عواملى به وجود آمده است . كتاب آنها ، دور از آن عصر و وضعيّت زندگانى مردم آن و ناآشنا به عادات‌شان و افكارشان و طرز زندگانى طبقات مردم‌شان بوده است . ولى اين كتابى كه من براى دل خود و براى دل شما و براى دل هر كس كه عاشق شجاعت و ايمان و فداكارى است ، نوشته‌ام ، دايره‌اى گسترده‌تر دارد . من فاجعهء سال 61 هجرى را مانند ديگران از همان سال 61 هجرى شروع نكردم كه در همان سال خاتمه دهم . من ريشه‌هاى آن را در سال‌هاى پيش ، از زمان خلافت ابوبكر يعنى از سال 12 هجرى تا 61 هجرى نوشتم و حتّى اثر آن را در قرن‌هاى بعد حتّى عصر حاضر خودمان ، در نظر گرفته و شرح دادم تا خوانندگان اين سطور بر همهء جزئيات اين شهادت بزرگ آگاه گردند . نكاتى كه من ذكرش را در اين كتاب لازم شمردم بدين قرار است :\r\n\r\n\r\n","description":"","footnote":"\r\n( 1 ) . همان ، مقدّمه ، ص كو .\r\n","page_name":" 116 ","page_number":116},
  {"content":"\r\n\r\n1 - ريشه و مبادى اين فاجعهء بزرگ چه بوده است ؟\r\n2 - مقدّمات دور و نزديك قيام حسينى از چه تاريخى آغاز شده است ؟\r\n3 - وقايعى كه در طول سال‌هاى خلافت راشدين تا 61 هجرى رو نمود ، چه چيزهايى بود و چه چيزهايى آورد ؟\r\n4 - در جنگ‌هاى ايران و عرب از قبيل : نبرد قادسيّه و جلولا و نهاوند ، آيا واقعاً اين شكست ايرانيان بود در مقابل اعراب يا در واقع شكست طرز حكومت وقت ايران بود در مقابل ملّت ايران كه خود را براى نجات از دست هيئت حاكمهء خود به آغوش اسلام و مبادى و اصول آن انداخت ؟\r\n5 - عمر حقيقى اسلام آيا « 1 » 1386 سال است يا 61 سال ؟\r\n6 - سلمان فارسى ، اين شخصيت بزرگ و رمزآور تاريخى كه محور بسا چيزها در آيين اسلامى شد ، چه نقشى در تقويت بنيان اسلام ، بازى كرد و براى چه چنين نقشى داشت ؟ و تا چه حد در پيشرفت مذهب اسلام مؤثّر شد ؟\r\n7 - نزديكى ايرانيان به خاندان على ( ع ) و نزديكى خاندان على به ايرانيان به چه وسيله و به چه صورت و براى چه بود ؟ و اين اتّحاد و يگانگى چه نتايج بزرگ و درخشنده‌اى به بار آورد ؟\r\nمن كوشش كرده‌ام به يكايك اين پرسش‌ها كه براى همهء خوانندگان تاريخ شهادت حسين ( ع ) دست مىدهد ، جواب دهم جوابى كه در ضمن شرح وقايع باشد . « 2 »\r\n\r\n1 - 8 . شيوهء نگارشى كتاب زندگانى امام حسين\r\nآقاى زين العابدين رهنما در نگارش « زندگانى امام حسين » از شيوهء داستان نويسى سود جسته‌اند تا صحنه‌هاى مرتبط با امام حسين را در نهايت استادى و هنرمندى به تصوير كشند و با تجسّم نقاط برجسته‌اى كه در زندگانى اين امام معصوم وجود دارد ، خوانندگان اثر خود را در جريان چند و چون اين مهم قرار دهند .\r\nآقاى دكتر مهدى پرهام دربارهء اين كتاب مىنويسد :\r\nكتاب زندگانى امام حسين يك رمان غم‌انگيز و آميخته به جنبه‌هاى فوق قهرمانى است كه\r\n\r\n\r\n","description":"","footnote":"\r\n( 1 ) . توجه كنيد كه اين كتاب در سال 1345 نوشته شده يعنى 1386 قمرى .\r\n( 2 ) . همان ، مقدّمه ، ص كو ول .\r\n","page_name":" 117 ","page_number":117},
  {"content":"\r\n\r\nدر عين قهرمانى است كه در عين حال از نَفحات عشقى لطيف و گذشتى كريمانه معطّر مىشود ؛ و از طلوع و افول يك آيين و خاموشى و انقياد يك امپراطورى ، غبار غم بر انديشه مىنشاند و بالاخره قساوت و بىرحمى و توحّش دنيا پرستان ، زشت‌ترين و كثيف‌ترين جلوهء خود را در آن نشان مىدهد . كتاب با نثرى روان و زنده نوشته شده است و جملات كوتاه و پر مغز كه از خصوصيات نثر آقاى رهنما است . « 1 »\r\nمرحوم آيت اللّه حاج ميرزا خليل كمره‌اى ، در تقريظى بر اين كتاب ، با خطاب به مؤلّف آن مىنويسند :\r\nفقط اين را به شما شادباش مىگويم كه اين نعمت بر شخص شما هنا و گوارا باد كه اين قلم را در پاى شخصيّت والاى حضرت مولى الكونين ابو عبد اللّه الحسين ( ع ) انداخته‌ايد و سَرور آزادگان و آزاد مردان جهان ، امام خود را به سرورى انتخاب كرده‌ايد و موضوع انديشهء قهرمانى خود شناخته‌ايد و صحنهء اوقات عمر خود و اطوار فكر خود را با چنين افكار ، جواهرنشان كرده‌ايد ، و صفحه‌هاى جواهرنشانى كه از بهترين جواهر لؤلؤ و زبرجد و فيروزه و عقيق و ياقوت چيده شود ، گرانقيمت‌تر از اين صفحات تابلوهاى جواهرنشان اين كتاب نيست ، زيرا جواهرات اين لآلى با خون عزيز حسين ( ع ) و عزيزان خدا رنگين شده و با آب و رنگ تجزيهء عدل و جور آب داده شده است . ولى من خيره از قدرت خلّاقهء اين قلم شما هستم كه بعد از اين همه تأليفات بيحدّ و حصر و شمار كه در حقّ حسين ( ع ) در چهارده قرن نگاشته شده ، توانسته‌ايد كتابى بكر و ابتكارى و بديع در همان موضوع از كار چنان درآيد كه شاهكار ابداع باشد ، با آنكه به شمارهء شهور و سنين چهارده قرن دربارهء امام حسين ( ع ) كتاب نگاشته شده است . آيا اين قدرت خلاقّهء اين قلم نيست ؟ حاش للّه ! من اگر مىخواستم از اين كتاب به طور گلچين انتخاب كنم و فقط دربارهء آن گلچين سخن بگويم ، مىديدم بايد همهء كتاب را گلچين كنم ، پاى هر جمله‌اى به تمجيد بگويم و روبه‌روى هر فصلى ، فصلى باز كنم و برابر كلِّ كتاب ، كتابى بنگارم تا از عهدهء تمجيدِ لايقِ آن برآيم و يا باز برنيايم ! « 2 »\r\n\r\n\r\n","description":"","footnote":"\r\n( 1 ) . همان ، مقدّمه ، ص ط\r\n( 2 ) . همان ، مقدّمه ، ص ج\r\n","page_name":" 118 ","page_number":118},
  {"content":"\r\n\r\nو با انتخاب جملاتى كوتاه از تقريظ آقاى دكتر مبشّرى بر اين كتاب ، بحث در مورد شيوهء نگارشى آن را به پايان مىبريم :\r\n« رهنما » در اين كتاب ، چشمه‌هاى مهر و رقّت را كه در دل دريا كردار دلاور اسلام ( / حسين بن على ) بوده ، با نوك قلم بر صفحه جارى كرده و از صلابت ، شجاعت و گذشت و پايدارى شهسوار عرصهء مردانگى ، و اصحاب او و ايثار خون پاك‌شان در راه حق ، اوراق را نگار داده است . اين تاريخ مستند و دقيق خاطر را با صفايى شاد ، روشن مىسازد و دل‌هاى خسته را مىنوازد و اشك سوكوارى و افتخار را بر گونه جارى مىكند و دل را با اميد و اتّكاء به حقيقت و عشق به انسانيّت به تپش درمىآورد و بارى در اقليم دل ، كار مسيحا مىكند . « 1 »\r\nقرائت مؤلّف اين كتاب از فرهنگ ارزشى عاشورا ، بيشتر جنبهء تاريخى دارد و منابع مورد استفادهء ايشان بيشتر كتب تاريخى و متون علماى اهل سنّت است ، و از اين روى نبايد انتظار داشت كه با منابع شيعى ، سازگارى تامّ و تمام داشته باشد .\r\n\r\n2 - 8 . برگزيده‌هايى از كتاب زندگانى امام حسين\r\nآقاى زين العابدين رهنما ، آخرين لحظات عمر معاويه را كه با فرزند خود يزيد به گفت و گو نشسته است ، اين گونه به تصوير مىكشد :\r\nاى فرزند من ! تو را به مال هيچ‌گونه نيازى نيست چندان كه بخواهى من زر و سيم و گوهرها برايت نهاده‌ام ، به اين اندوخته‌ها مطلقاً اهميّتى مده ، به سيرت و رفتار و انديشه اهميّت بده كه اصل آن است و اينها فرع . چنان كه از پيش به تو گفته بودم از چهار كس برحذر باش و با نهايت دقّت با آنها رفتار كن . در اينجا كمى درنگ كرد و دوباره با كلمات شمرده كه پيدا بود روى زبانش سنگينى مىكند چنين گفت :\r\nاوّل ، عبد الرّحمن كه زنْ دوست است و همين خود مايهء ضعف اوست ؛ دوم ، عبد اللّه فرزند عمر ؛ سوم ، عبد اللّه فرزند زبير و چهارمى كه از همه مهمتر است و بايد خيلى مراقب رفتارت با او از نزديك باشى حسين بن على است ؛ او مردى است دلاور با ايمانى استوار ، مجاهد و غير قابل انعطاف . امّا عبداللّه فرزند عمر ، گوشه‌گير و عبادت پيشه است . تو فقط بايد از حسين بيم داشته\r\n\r\n\r\n","description":"","footnote":"\r\n( 1 ) . همان مقدّمه ، ص ه .\r\n","page_name":" 119 ","page_number":119},
  {"content":"\r\n\r\nباشى و مانند من او را تحمّل كنى . او هر چه در روى من گفت من تحمّل كردم . تو هم همين رفتار را پيش بگير . هر چه او سخت و شديد شود تو نرم و ملايم شو و هيچ‌گاه با او كار را به نبرد و جنگ مكشان كه او هرگز از پيكار با تو بيم نكند و تسليم تو نشود و تو اگر با حسين جنگ كنى مغلوب او مىشوى ، مغلوب او براى هميشه . . . خستگى بر معاويه چنان مستولى شد كه ديگر كلمه‌اى نگفت و ديدگان را بربست . « 1 »\r\nهمو ماجراى آگاهى امام را از شهادت مسلم بن عقيل و هانى بن عروه اين گونه روايت مىكند :\r\nوقتى كه كاروان كوچك حسين به « زَرود » رسيد ، از راه روبه‌رو يعنى راه كوفه ، شتر سوارى ديده شد كه او نيز به طرف منزلگاه مىآمد ، امام ايستاد و منتظر رسيدن او شد ولى شخص مزبور تا قافلهء حسين را ديد ، راه خود را كج كرد . عبداللّه سليمان و منذر بنِ مشعلى كه در ركاب حسين بودند از اين مرد شتر سوار در شگفتى شدند . به سوى او رفته و سلامى به وى دادند . از او پرسيدند : از كجايى و از كدام قبيله ؟ !\r\nشخص نامبرده جواب داد : از قبيلهء اسد .\r\nآن دو با هم گفتند ما نيز از قبيلهء بنى اسديم ، بگو ببينيم از كوفه مىآيى ؟\r\nآرى !\r\nاز آن شهر و مردم آن چه خبر ؟\r\nبزرگتر از كشتن مسلم بن عقيل و هانى بن عروه خبرى مىتواند باشد ؟ من به چشم خود ديدم كه جسدهاى سر بريدهء آنها را با طنابى توى كوچه و بازار مىكشيدند ؛ مردم در دلشان گريه مىكردند و بر زبان‌شان شادمانى و خنده بود .\r\nعبداللّه و منذر گفتند : چه خوب شد كه تو جلوى امام نيامدى و اين فاجعه را به او نگفتى .\r\nفرداى آن روز وقتى كه آن دو تن با مقدّمه‌اى ، خبر بالا را به امام گفتند ، حسين غرق چنان اندوهى شد كه فقط اين جملهء او بيان كنندهء اندوه او بود ، و چندين بار با گلوى گرفته آن را تكرار كرد : ما از آنِ خدا هستيم و به سوى خدا باز مىگرديم ، خدا آن دو را بيامرزد . « 2 »\r\n\r\n\r\n","description":"","footnote":"\r\n( 1 ) . همان ، ج 2 ، ص 558 .\r\n( 2 ) . همان ، ص 630 و 631 .\r\n","page_name":" 120 ","page_number":120},
  {"content":"\r\n\r\nو هنگامى كه آن دو از امام مىخواهند كه از عزيمت به كوفه منصرف شود :\r\nامام ، نگاه اندوهگين و غم فزايى به آنها كرد و فقط همين چند كلمه را گفت : بعد از آنها ديگر زندگى ارزشى ندارد . « 1 »\r\nدر اين كتاب ، ماجراى ورود امام و اصحاب و همراهان آن حضرت به سرزمين كربلا به اين شكل آمده است :\r\nبامداد روز دوم محرّم 61 ، حسين به آن نقطه و محلّى رسيد كه قضا و قدر برايش معيّن كرده بود ؛ او رضا به قضا داده بود و براى زنده نگاه داشتن اصول ، حاضر به تحمّل دردناك‌ترين فاجعه‌هاى بشرى شده بود . تاريخ نويسان نگاشتند كه اسب زيباى حسين كه پيشاپيش قافله راه مىرفت ، همين كه به سرزمين كربلا رسيد و نخلستان انبوه آنجا را ديد از حركت باز ايستاد .\r\nامام به اسب نهيب زد و فشار آورد . اسب از جاى خود حركت نكرد ، و خدا داناتر است . امام از يكى از همراهان پرسيد : نام اين آبادى چيست ؟\r\nغاصريّه .\r\nآيا نام ديگرى هم دارد ؟\r\nنينوا ، و در شرقِ آن حائر .\r\nباز هم نام ديگرى برايش مىگويند ؟\r\nشاطى الفرات .\r\nآيا نام ديگرى دارد ؟\r\nچرا . . . كربلا .\r\nامام گفت : همين است . . . همين جاست . . . سرزمين اندوه و بلا .\r\nدستور داد كه همراهان پياده شوند ، بارها را بر زمين بيندازند . . . كجاوه‌ها را پياده كنند ، خيمه و خرگاه را برپا سازند . پس از آن ، اين كلمات را آهسته با خود گفت كه يكى از اصحاب نزديكش به دشوارى شنيد :\r\nاينجاست كه خون‌هاى ما بايد ريخته شود . . . سرا پرده و حريم ما به غارت برود ، اطفال ما كشته\r\n\r\n\r\n","description":"","footnote":"\r\n( 1 ) . همان ، ص 631 .\r\n","page_name":" 121 ","page_number":121},
  {"content":"\r\n\r\nشوند ، و اينجاست كه خوابگاه و آرامگاه ابدى من خواهد شد و زيارتگاه شيعيان من . . . « 1 »\r\nزين العابدين رهنما ، صحنهء شب عاشورا را به زيبايى تصوير كرده است :\r\nشب عاشورا فرا رسيد ، شب دهم محرّم 61 هجرى . ماه ، آرام و رنگ پريده بر اين دشت ستمگرى و مظلوميّت ، بر آن دشتى كه نام مرگش ، « زندگى » و نام زندگىاش « مرگ » شد آهسته آهسته بالا آمد ! بالا آمد كه دو تضادّ انديشه و فكر بشرى و دو تضادّ صفات انسانى را در دو طبقهء مردم تماشا كند . در آنجا چه ديد ! خون و اندوه ديد يا شادمانى ! به يقين ، شادمانى و سرورى كه در چادرهاى هفتاد و دو تن فداكاران حسين ديد ، سرور و شادمانى مطمئن ، بى دغدغه و بدون كمترين دلهره بود ، ولى سرور و شادمانى كه در لشكريان بسيار عمر سعد ديد پر از دغدغه و تشويش و آكنده از دلهره و ترس بود . اينها از همه ترس داشتند ، و آنها از هيچ كس بيم نداشتند جز از خدا . اگر حزن و اندوهى هم در آن دو سپاه ديد ، باز از يكديگر فرق بسيار داشتند ، يكى از كمىِ بهره بردارى اين دنيا اندوهگين بود ، ديگرى از ناچيزى توشه‌اى كه از اعمال نيك خود براى جهان ديگر داشت . حزن دومى ، صاف و بى دُرد بود و اوّلى پر از كدورتها و آلوده به هزاران دلمه‌ها و چربىهاى سود پرستى . در چادر بزرگ و سبز گروه اوّل ، مردمى را ديد كه پشت سر يك قيافهء مردانه و بسيار محبوب با اطمينان خاطر مشغول راز و نياز به درگاه الهى بودند ، در چادرهاى دوم كه بيابان را سياه كرده بود ، افرادى را تك تك مشغول به خود ديد كه در انديشهء غارت فردا و گرفتن پاداش و مزد قساوت و بيرحمى خود بودند و نقشه‌هايى براى سر بريدن و سر آوردن و مُثله كردن و پاره پاره نمودن اجساد ، طرح‌ريزى مىكردند . آن شب را هر دو اين گروه هر كدام به فكر و انديشه‌هاى مخصوص به خود تا به صبح نخوابيدند .\r\nماجراى پيوستن « حر » به اصحاب فداكار امام از صحنه‌هاى تكان دهندهء عاشورا است خصوصاً لحظات پس از شهادت اين بزرگمرد :\r\nحر ، با آشفتگى و انقلابى كه در روح خود داشت سرِ اسب خويش را به سوى سپاهيان ابن سعد چرخاند و به قلب آنها هجوم آورد ، در حالى كه اين اشعار را مىخواند :\r\n« [ منم 
  ] حر ، پناه دهندهء مهمان كربلا\r\n« منم كه با شمشير ، گردن‌هاى شما را مىزنم ! »\r\nحر ، در ميان تيرها - كه بدنش را مانند بدن خارپشت كرده بود ، در ميان گرد و خاك هجوم\r\n\r\n\r\n","description":"","footnote":"\r\n( 1 ) . همان ، ص 639 و 640 .\r\n","page_name":" 122 ","page_number":122},
  {"content":"\r\n\r\nسواران از نظرها ناپديد شد . امام ، نگران حال او بود تا يك مرتبه ديد كه اسبِ پى شدهء او يك طرف و جسدش كه غرق جراحت بود به طرف ديگر در خاك و خون افتاده و دست و پا مىزند .\r\nحسين ، بىاختيار اسب خود را نهيب زد و به سوى او ، ميان لشكر رفت . هنوز به او نرسيده بود كه مشاهده كرد عدّه‌اى از سواران ابن سعد ، كه پياده شده و دور جسد او را گرفته بودند ، سرِ بريده‌اش را به سوى حسين پرتاب كردند . حسين بىاختيار از اسب خود به زير آمد و سر را از زمين برداشت . خون از ديدگانش روان بود ، حسين با دستهايش صورت او را پاك كرد و زبانش را به اين اشعار مترّنم نمود :\r\n« چه نيك مردى بود حُر ، از دودمان رياح !\r\nكه در مقابل شبكهء تيرها بردبار و جسور بود\r\nچه نيك مردى بود حُر در مقابل مرگ\r\nكه بزرگترين دلاوران را به زانو در مىآورد !\r\nچه نيك مردى بود حُر كه حسين را يارى نمود\r\nو به رستگارى و هدايت سر فراز شد !\r\nو چه نيك مردى بود حُر كه حسين را خواند\r\nو جان خويش را در طبق اخلاص نهاد « 1 »\r\nو جهان هستى ، صحنه‌اى غمبارتر از غروب روز عاشورا به خاطر ندارد :\r\nبا غروب آفتاب روز دهم محرّم روز عاشوراى 61 هجرى كه د ر ادبيات و مرثيه‌هاى پارسى زبان به « شام غريبان » ياد شده ، جنگ هزاران تن با هفتاد و دو تن به پايان رسيد . اين جنگ ، يك روزه بود ولى اثر و خاطره‌اش با عمر بشر باقى مىماند . . . . با غروب خورشيد روز دهم محرّم ، ديگر نورى بر دشت كربلا و بر فرق نخل‌هاى خرماى نخلستان آن باقى نماند ، ولى نورهاى پرتو افكن و جاودان ديگرى بر روى زمين و بر صفحات تاريخ بشرى براى هميشه باقى ماند . اين نور با دل‌هاى افراد مردم ارتباط داشت . « 2 »\r\n\r\n\r\n","description":"","footnote":"\r\n( 1 ) . همان ، ص 666 و 667 .\r\n( 2 ) . زندگانى امام حسين ( ع ) ، ص 684 و 685 .\r\n","page_name":" 123 ","page_number":123},
  {"content":"\r\n\r\n\r\n9 . كلّياتى دربارهء كتاب عنصر شجاعت\r\n« عنصر شجاعت » يا « هفتاد و دو تن و يك تن » در 6 جلد از تأليفات عالم متبحّر مرحوم آيت اللّه حاج ميرزا خليل كمره‌اى است كه چاپ اوّل مجلّدات آن چندين سال به طول كشيده و به تدريج در دسترس علاقه‌مندان مكتب حسينى قرار گرفته است و علّت آن را در تأليف تدريجى اين اثر بايد جستجو كرد .\r\nاز مقدّمه‌اى كه مؤلّف محترم بر كتاب « زندگانى امام حسين » تأليف زين العابدين رهنما نوشته‌اند ، اين نكته مشخّص مىگردد :\r\nو نمىدانم آيا اين كتاب [ / زندگانى امام حسين 
  ] راه مىدهد كس ديگرى و فكر و قلم ديگرى در اين موضوع چيزى بنگارد ؟ و راهى براى مثل اين جانب باز مىگذارد كه جلد پنجم « عنصر شجاعت ، يا هفتاد و دو تن و يك تن » كه براى عنصر ممتاز هفتاد و دو تن و براى ديدار چهرهء شخص حسين ( ع ) و شهداى آل بيت او در افق اعلى است - بتوانم از كار ( در ) آورم ؟ » « 1 » و چاپ اوّل كتاب زندگانى امام حسين در آبان ماه 1345 صورت گرفته و جلد پنجم عنصر شجاعت در سال 1352 يعنى حدود هفت سال پس از نوشتن اين مقدّمه به چاپ رسيده و جلد ششم آن دو سال پس از جلد پنجم انتشار يافته است .\r\nاين اثر حاوى نكات تاريخى و جغرافيايى و روايى بسيارى است كه مىتواند راهگشاى پژوهشگران در بررسى تاريخ عاشورا باشد و نقشه‌هايى كه ضميمهء بعضى از مجلّدات آن است ، موقعيّت مكانى شهرهاى مختلف را به خوبى ترسيم مىكند .\r\nمؤلّف محترم با غور در متون تاريخى و روايى ، طبقات شهداى كربلا را از نقطه نظر زمانى و تاريخى كه به سالار شهيدان در مسير راه - از مدينه تا كربلا - پيوسته‌اند ، مشخّص كرده و امتياز خاصّى به اثر خود بخشيده‌اند . اگر بخواهيم فهرستى از مندرجات مجلّدات اين اثر ارايه دهيم دامنهء سخن به درازا خواهد كشيد ، لذا به همين مقدار بسنده مىكنيم .\r\n\r\n1 - 9 . شيوهء نگارشى كتاب عنصر شجاعت\r\n\r\n\r\n","description":"","footnote":"\r\n( 1 ) . همان ، مقدّمهء ، ص د .\r\n","page_name":" 124 ","page_number":124},
  {"content":"\r\n\r\nسبك نگارشى اين اثر در حين سادگى و شيوايى با غموضى همراه است و سبك يكدست و هموارى نيست . هنگامى كه مؤلّف محترم از شهداى كربلا ياد مىكنند ، عواطف مذهبى سراپاى وجود ايشان را فرا مىگيرد و با شوريدگى زايد الوصفى سخن مىگويند ، و زمانى كه به سراغ مسايل تاريخى مىروند ، قلم از التهاب مىافتد ، و اين تنوّع در سبك نگارشى اگر چه در همه جا و از همه كس پسنديده نيست ولى اين حسن را دارد كه مطالعه كنندگانِ آن را خسته نمىكند .\r\nاين اثر از نظر محتوايى نيز غناى لازم را دارد هر چند مؤلّف محترم در استفادهء از منابعى كه در اختيار داشته‌اند ، خصوصاً در آنجا كه آمارى از سپاهيان كوفه ارايه مىدهند ، به نقل قول از ديگران بسنده مىكنند ، كه از نظر اهل تحقيق شيوهء چندان پسنديده‌اى نيست . براى نمونه با استناد به مناقب ابن شهرآشوب با عنوان : « سران كوفه و سپاه كوفه كه در نصوص صحيحه آمده » مىنويسند :\r\nابن زياد بالغ بر 000 / 350 تن را تجهيز نموده و بسيج كرد . « 1 » و بعد اسامى سران كوفه و سپاهيان همراه آنان را به اين شكل گزارش مىكنند :\r\n1 - حرّ بن زياد رياحى از قادسيّه با / 1000 سوار .\r\n2 - كعب بن طلحه با / 3000 سوار .\r\n3 - عمر سعد با / 4000 جنگجو .\r\n4 - شمر بن ذى الجوشن سلولى با / 4000 سوار پياده از اهل شام ( يا شبام ، كه نام قبيله‌اى است در كوفه ) .\r\n5 - يزيد بن ركاب كلبى با / 2000 جنگجو\r\n6 - حصين بن نمير تميمى با / 4000 جنگجو ( ظاهراً حصين بن تميم تميمى باشد ) .\r\n7 - مضاير بن رهينه مازنى با / 3000 جنگجو .\r\n8 - نصر بن حرشه با / 2000 مُقاتل .\r\n9 - شبث بن ربعى با / 1000 جنگجو .\r\n10 - حجّار بن ابجر با / 1000 مقاتل . « 2 »\r\nجمع اين افراد از / 24000 نفر تجاوز نمىكند ! شايد رقم 000 / 350 تن اشتباه چاپى باشد .\r\n\r\n\r\n","description":"","footnote":"\r\n( 1 ) . عنصر شجاعت ، چاپ اوّل ، ج 1 ، ص 408 .\r\n( 2 ) . همان .\r\n","page_name":" 125 ","page_number":125},
  {"content":"\r\n\r\n\r\n2 - 9 . برگزيده‌هايى از كتاب عنصر شجاعت\r\nهمان گونه كه قبلًا هم به آن اشاره كرديم از ويژگىهاى اين اثر ، طبقه‌بندى شهداى كربلا به لحاظ تاريخى است كه به اردوى امام حسين ( ع ) پيوسته‌اند :\r\nاينك شروع مىكنيم به طبقهء نخستين كه از كوفه و بصره حركت كردند و پيش از آنكه حسين ( ع ) از مكّه بيرون آمده باشد خود را تا مكّه رسانيدند . چون اينان پيشتر از ديگران آمده‌اند بايد جلوتر در نظر بيايند ، گو اين كه همهء اينها از سابقين‌اند ، يعنى در خريدارى حق و در قدرشناسى وديعهء حق پيش قدم‌اند . . . و زير عنوان : ( رجال طبقهء اوّل كه به مكّه آمده‌اند ) اين اسامى را ذكر كرده‌اند :\r\n1 - يزيد بن ثُبَيط . 2 - پسر او ( / عبداللّه بن يزيد بن ثبيط ) . 3 - پسر ديگرش عبيد اللّه ( / عبيد اللّه بن يزيد بن ثبيط ) . 4 - عامر . 5 - سالم ، غلام عامر . 6 - سيف بن مالك . 7 - ادهم بن اميّه . 8 - حجّاج بن مسروق جعفى . 9 - يزيد بن مغفل جعفى . 10 - عبد الرّحمن خزرجى . 11 - عابس . 12 - شوذب . 13 - عمّار طارى . 14 - زاهر كندى . 15 - برير بن خضير . 16 - قيس بن مسهّر صيداوى .\r\n17 - عبد الرّحمن همدانى . 18 - جنادة بن كعب خزرجى . 19 - عمر بن جناده . « 1 »\r\nايشان ، دومين طبقه از شهداى كربلا را اين‌گونه معرّفى مىكنند :\r\nدستهء دوم از شهداء ، فداكارانى هستند كه بين راه به حسين ( ع ) پيوستند . اينان بعد از بيرون آمدن امام از مكّه و پيش از پياده شدن به كربلا ، يكان يكان يا دسته دسته به حضرت او رسيدند ، بيشتر از عراق به استقبال آمده و عدّه‌اى از منزل‌هاى بين راه پيوستند ، چند تن نيز در بين راه ، برخورده و عدّه‌اى هم از دنبال سر رسيدند ، بيشتر اين طبقه كسانى هستند كه از عراق ، خصوص كوفه آمدند . . . انصاف را اينان به قدر شايسته ، حقيقت را فهميده ، حق را استقبال نموده و به سزا مَقدم حسين ( ع ) را قدردانى كردند ، من از تصوّر برخوردهاى آنان بين راه و ديدار قافلهء امام ( ع ) و برخورد آن كاروان و كاروانسالار به اين نفرات برجسته ، و رسيدن اينان بعد از خستگى ، با گردِ راه به كاروان امام ( ع ) نقش بهجت آورى در پيشگاه خيال مشاهده ، و خرّمى احساس مىكنم . . . . « 2 »\r\n\r\n\r\n","description":"","footnote":"\r\n( 1 ) . همان ، ص 66 - 69 .\r\n( 2 ) . همان ، ص 196 - 197 .\r\n","page_name":" 126 ","page_number":126},
  {"content":"\r\n\r\nو اسامى رجال طبقهء دوم را اين‌گونه گزارش مىكنند :\r\n1 - عون ، پسر عبداللّه جعفر طيّار ، زادهء زينب ( س ) عقيلهء قريش . 2 - محمّد ، پسر عبداللّه جعفر طيّار ، زادهء حوصاء . 3 - مجمع بن زياد جُهنى . 4 - عباد بن مهاجر بن ابى المهاجر جُهنى . 5 - عقبة بن صلت جُهنى . 6 - زُهير بن قيس انمارى بحيلى . 7 - سليمان بن مضارب بن قيس انمارى بحيلى . 8 - يزيد بن زياد بن مهاصر ابو شعثاء كندى بهدلى . 9 - جندب بن حُجير كندى . 10 - حباب بن عامر بن كعب تيمى . 11 - نافع بن هلال جملى . 12 - ابوثمامهء صائدى . « 1 »\r\nو عدّه‌اى از اين استقبال كنندگان ، بعد از برخورد امام ( ع ) به لشكر دشمن و پيش از پياده شدن به كربلا رسيدند :\r\n13 - مسلم بن كثير عرج ازدى . 14 - رافع مولى مسلم . 15 - عمرو بن خالد صيداوى . 16 - سعد مولى عمرو بن خالد . 17 - مجمع بن عبداللّه عائذى . 18 - عائذ بن مجمع . 19 - جنادة بن الحرث مذحجى مرادى . 20 - واضع تركى ، مولى حرث . 21 - دليل راه ، طرّماح به عدى طائى . « 2 »\r\nيكى از ويژگىهاى عمدهء اين اثر ، پيام‌هايى است كه مؤلّف به تناسب هر مقام و در رابطه با راهيان كربلا و شهداى روز عاشورا ، زيب كتاب خود كرده است . اين پيامها ، هم از نظر عاطفى و هم از بُعد اجتماعى و سياسى حرفهاى زيادى براى گفتن دارند . مثلًا در ضمنِ مرورى گذرا بر زندگى قاسم بن حبيب ازدى - كه در زيارت ناحيه به او سلام مىفرستيم - اين پيام را براى دليل كاروان كربلا مىفرستد :\r\nاينان ستارگانىاند كه از پسِ ابر در آمدند ، و سپيده‌اى هستند كه در پايان شب تاريك بردميدند . اينان خبر مىدادند كه در پسِ اين تيره شب و در ميان اين ابر سياه ، بسا همچو ما هست ، ولى اكنون دل آنها بيمار است ، پس از برخاستن ما براى يارى حق آن وجدان‌ها دوران نقاهت خود را گذرانيده ، در پى ما برمىخيزند . جانا ! تو هم برخيز در هر زمان و مكان ( كه ) هستى به يارى حق برخيز و منتظر مباش كه حاضرين ، حالْ همنفس با تو شوند ، تو كه پيش افتى ، نسيمى از سيرِ سريع تو بر آنان مىوزد و سپيده‌اى بر آنان مىدمد ، به روشنى آن برمىخيزند و به هواى كاروان مىدوند . « 3 »\r\n\r\n\r\n","description":"","footnote":"\r\n( 1 ) همان ، ص 198 .\r\n( 2 ) همان ، ص 198 199 .\r\n( 3 ) همان ، ج 3 ، ص 27 28 .\r\n","page_name":" 127 ","page_number":127},
  {"content":"\r\n\r\nمؤلّف محترم صفحات بسيارى از اين اثر ارزشمند را به زندگينامه و بيان فراز و نشيب‌هاى روحى حرّ بن يزيد رياحى اختصاص داده ، و در پايان ، پيامى را به آزادگان جهان مىرساند :\r\nشما آزادگان ! اى كسانى كه به تربيت نظام ، نظر و علاقه داريد ! روحيهء نظامى اسلام - هدف نظام اسلام - آزادى روح آزادگان را در اين كوى بنگريد . سالار شهيدان بر سر نعش « حُر » از خون‌هاى تنش منظرى مىبيند ، آوخ ! چه منظرى ! خون به بيرون مىجهد تا از امام عذرخواهى كند يا در صفحهء خاك ، نامه‌اى بنگارد و شرح حال آزادگى را با امضاى امام به جهان برساند ؟ سالار اين كوى ، در بالاى كشتهء اين شهيد سختى دارد شنيدنى ، تا نگويد از جاى برنمىخيزد . گويى بايد امام ، دفتر مردان خود را امضا كند و براى تربيت بگذارد :\r\nنشستى بر سر نعش شهيدان ، آه از آن ساعت\r\nكه برخيزى و ، همراهت هزاران كشته برخيزد !\r\nمىگويد : خونى كه از پيكر آزاد ، روان است خبرها مىدهد ! از بقعهء آزاد ، خبرها برمىخيزد ! آيا چه تازه‌اى از خبر اين كشته عجيب‌تر ؟ ! با پيكر چاك چاك ، اين دلاور مىگويد : خونى كه از تن من مىجهد ، خبر از رازهايى مىدهد كه اشعّهء انوار حسين در چندين مرحله در خاطر من جاى داده . خبر از سرّ دليرى مىدهد ، خبر از روح آزادگى مىدهد ، خبرِ اقامتگاه روح آزادگى را از بُن اين تن بگيريد ، آزادى از سلاسل را در من بنگريد ، من در آغاز جبههء دشمن بودم . نماىِ اوّل برابر نظّارگيان و رقيبان شدم ، همين كه من شمشير به خود آويختم و از كوفه بيرون آمدم ، سپاه كوفه در پىِ من قدمى در اين راه نهادند . من پيشواى سپاه بودم ، چشمها به پرچم من بود ، به دلها از من جرئت مىافزود ، سربازانِ خودم مستقيم و افراد ديگران غير مستقيم متوجّه اشارهء پيشروى من بودند . من با شخصيّت فرماندهى ، در جبههء جمعيّت ديده مىشدم ، هوس اين‌گونه اعتبارات مانع راه حق مىشود تا چه رسد به موجودى آن ؟ ! من آيا به آزادى روح ، آزادى دل و فكر آزاد رهيدم يا القائات امام ، نَفخِ اسرافيلى بود و مرا فكر و رشادت داد ؟ دل من از اقتدار و ترفيع رتبه و لذّت فرمانروايى فريب برنمىداشت . . . . از آن گاه كه امام حقيقت‌شناس ، هشيارم كرده و به سان سروشى به گوشم گفت : كفَى بِكَ ذُلًاّ انْ تَعيْشَ وَتُرْغَماً . گفت : باش كه ديگر آزاد نخواهى زيست ، اين راه و روش ، رو به بندگى است . من كه امام شمايم براى فرار از\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nننگِ اين زندگى در پيكارم و ننگى براى خود نمىبينم ، زيرا ننگى در مرگ و كشته شدن نيست ، تو و امّت تو از اين پس رو به بندگى و زندگى پر از ننگ مىرويد . اين سخن در گوش من سخت صدا كرد و طنين افكند ، سخن امام رمز آگاهى بود . . . امام آزادگان اين سخنان را به من گفت ، راى سديد و آراء صحيح آموخت و از پافشارى خويشتن ، قوّت اراده به من داد . . . . حُر به هر يك از افسران بزرگ اسلامى ، صاحب منصبان و زعماء ايمان همى خطاب دارد كه شما و امّت در گلوگاه مرگيد ، چرا از مرگ مىترسيد ؟ مگر ننگى از . . . كشتن حسّ سرفرازى ، و مرگى از گرفتن منابع عمومى بدتر هست ؟ ! فداكارى و كشته شدن مگر مرگ است ؟ بندگى به اين وضعها مرگ است . . . . حُر مىگويد : غلغلهء شما زندگان نبايد از صوت عميق ما افتادگان كمتر باشد . هان اى افسران باشرف ! رتبه‌هاى ما و برتر از ما ، از همان منبع لياقتى برخاسته كه با شما نيز هست ، آن قابليّت در اختيار شماست ، هر چند محاط به دشمن باشيد و مرگ از هر سو ببارد . . . براى مسلمين روزى فرا مىرسد كه همه به توبه و قابليّت تطّور آگاه شوند ، ببينند كه پاكباخته‌اى به واسطهء همين نگين مرموز داراى آن همه اعتبار شد ، خود باختگان مسلمين از آدم ثانى درس آزادگى بگيرند و با امضاى : « انتَ حُرٌّ فى الدّنيا و سَعيدٌ فى الأخرة » در كوى نيكنامان و شهيدان بميرند ، يا در آن ديار بگذرند و از تربت شهيدان بشنوند كه همىگويد : اى رهگذر ! از ما به محمّدىهاى همكيش ما بگو ما در اين خاك خفته‌ايم كه به قرآن و به خاندان محمّد وفادار باشيم . « 1 »\r\nقرائت مرحوم حاج ميرزا خليل كمره‌اى در اين اثر از فرهنگ عاشورا ، آميزه‌اى از قرائت ارزشى ، عرفانى و حماسى است .\r\n\r\n10 . كليّاتى دربارهء اربعين حسينيّه\r\n« اربعين حسينيّه » يا « چهل حديث حسينى » از تأليفات فقيه عاليقدر مرحوم حاج ميرزا محمّد ارباب است . آن مرحوم در سال 1273 ه ق در شهر قم به دنيا آمد . پدرش مرحوم محمّد تقى بيك ارباب معروف به ارباب جانْ بابا از ادباى عهد ناصرى است و مرحوم عبداللّه مستوفى در كتاب « شرح زندگانى من » از وى به نيكى ياد كرده و نمونه‌هايى از نثر روان و گيراى او را نقل مىكند . مؤلّف كتاب الحجة در شرح حال مرحوم حاج ميرزا محمّد ارباب مىنويسد :\r\n\r\n\r\n","description":"","footnote":"\r\n( 1 ) . همان ، از ص 114 تا 168 با انتخاب موردى .\r\n","page_name":" 129 ","page_number":129},
  {"content":"\r\n\r\n« حاج ميرزا محمّد ارباب از اعاظم علماى قم و اكابر فقها و ادباى آن سامان ، و والد معظّم مرحوم حجّة الاسلام و المسلمين ميرزا محمّد تقى اشراقى ، خطيب فحل و واعظ شهير و نادر دوران در فنّ خطبه و سخنورى است و در تأسيس اين دانشگاه روحانى [ حوزه علميه 
  ] با مرحوم آية اللّه حائرى همكارى شايانى نمود . . . . بسيارى از فضلاء و اساتيد قم و حوزه چون مرحوم آية اللّه فيض و ساير علماى قم نزد ايشان تلمّذ نموده‌اند . در سال 1341 ه ق از دنيا رحلت و در « شيخان » مدفون گرديد . صاحب طبع سليم و ذوق سرشارى بود . . . . « 1 »\r\nاين كتاب ، همان‌گونه كه از عنوانش پيدا است ، حاوى چهل حديث دربارهء عزادارى حضرت سيّد الشّهداء و نهضت كربلا است . اوّل ، متن كامل هر حديث را نقل مىكند ، سپس به ترجمهء آن مىپردازد و در پايان مطالبى را با عناوينى از قبيل : « بيان » ، « بيانات » و « تكمله » در شرح و بسط حديث يادآور مىشود .\r\nشيوهء نگارشى اين اثر چندان روان و ساده نيست و عدم رعايت ترتيب قرار گرفتن اجزاء جمله در جاى خود ، از ارزش نگارشى آن كاسته است .\r\nقرائت مرحوم ميرزا محمّد ارباب در اين اثر ، قرائت سنّتى و مبتنى بر احاديث و متون تاريخى ، از فرهنگ عاشورا است كه از جنبه‌هاى ارزشى نيز متأثر است .\r\n\r\n1 - 10 . برگزيده‌هايى از اربعين حسينيّه\r\nمؤلّف محترم در مقدمهء اين كتاب ، ضمن انتقاد از برخى مقتل نويسان ، به پاره‌اى از مجعولات اشاره كرده است از جمله :\r\nبسا باشد كه ( ذاكرى ) اختراع سخنى كند و خود را مشمول حديث « مَنْ ابْكى فَلَهُ الجَنَّة » مىداند و به طول زمان همان حرف دروغ ، شيوعى در تأليفات جديده پيدا كند . . . . از وقايع معروفه كه در كتب جديده مضبوط و نزد اهل علم و حديث ، عين و اثرى از آن وقايع نيست عروسى قاسم در كربلا كه در كتاب « روضة الشّهدا » تأليف فاضل كاشفى نقل شده و شيخ طريحى كه از اجلّهء علماء معتمدين است از او نقل نموده ، و در كتاب « منتخب » مسامحات بسيارى نموده كه بر اهل بصيرت و اطّلاع پوشيده نيست ، . . . . مقتل ابى مخنف ، معروف در اين\r\n\r\n\r\n","description":"","footnote":"\r\n( 1 ) . كتاب الحجّة ، شيخ محمّد رازى ، ص 220 ؛ اربعين حسينيّه ، ص ج و د .\r\n","page_name":" 130 ","page_number":130},
  {"content":"\r\n\r\nزمان ، مجهول الحال و غير معلوم المؤلّف است اگر چه مشتمل بر بعض روايات ابى مخنف است ليكن محلّ اعتماد اهل علم نيست ، مانند اكثر كتب فارسيّهء جديد التّأليف كه مشتمل بر غرائب و عجائب است كه اهل حديث را از آن امور اطّلاعى حاصل نيست . « 1 »\r\nدر ذيل ترجمهء حديث هشتم كه حاوى بيان امام صادق ( ع ) در مورد روزهء تاسوعا و عاشورا است ، تحقيقى در مورد ريشهء لغوى تاسوعا و عاشورا و نيز عدم جواز روزه در اين دو روز دارند ، كه مفيد است :\r\n« تاسوعا » و « عاشورا » از لغات مستعمله بعد از اسلام است و وزن « فاعُولاء » در لغت عرب غير از اين دو لفظ نيست و در اعداد ، غير از اين دو لفظ ، وزن « فاعولاء » استعمال نشده و از خبر شريف ، كراهت مؤكّدهء روزهء اين دو روز ظاهر شود . . . . و اين كه روزهء عاشورا ، از بدعت‌هاى بنى اميّه است و در كتاب و سنّت نبوده مگر سنّت آل زياد و روزهء اين روز . . . . و هر چند در اخبار اماميّه بر خلاف اين معنى وارد شده از باب تقيّه از بنى اميّه و هواخواهان ايشان است . شاهد صدق اين مطلب ، خبرى است كه شيخ صدوق در « امالىِ » خود از ميثم تمّار روايت كرده كه آنچه روايات در فضيلت عاشورا وارد شده - از ولادت ابراهيم خليل و توبهء داوود و خلاصى يونس از شكم ماهى - تمام از مخترعات دشمنان اهل‌بيت است . در كتاب « مروج الذّهب » منقول است كه جماعتى از بنى اميّه و هواخواهان ايشان نذر كرده بودند كه هر گاه كشته شود حسين ( ع ) ده شتر قربانى نمايند و آن روز را ، روزه بدارند . « 2 »\r\nدر اين اثر در مورد حضور حضرت امام محمّد باقر ( ع ) در كربلا و ميزان سنّ حضرت علىّ اكبر ( ع ) آمده است :\r\nولادت سيّد السّاجدين ( ع ) در سنهء سى و هشت هجرى است كه سه سال و كسرى بعد از هلاكت عثمان بوده و در واقعهء كربلا سنّ شريف آن حضرت بيست و سه سال بوده و حضرت باقر العلوم در آن وقت سه سال و چند ماه از عمر شريفش گذشته ( بود ) .\r\nو در كتاب كافى از « زراره » روايت كند كه گفت : از حضرت باقر پرسيدم كه ادراك نمودى جدِّ خود حسين را ؟ فرمود : بلى ، با او بودم و مكالمهء حضرت باقر در مجلس يزيد خواهد آمد\r\n\r\n\r\n","description":"","footnote":"\r\n( 1 ) . همان ، ص 9 .\r\n( 2 ) . همان ، ص 80 - 81 .\r\n","page_name":" 131 ","page_number":131},
  {"content":"\r\n\r\nانشاء اللّه . بنابراين سنّ « علىّ اكبر » بيست و پنج سال بوده و بعضى زياده نوشته‌اند و نسلى از او نماند ؛ و امّا بودنِ ( علىّ اكبر ) صاحب ولد و عيال ( / داراى فرزند و همسر ) در كربلا معيّن نيست و اگر چه از فقرهء زيارتى در مزار « بحار » مىنُمايد كه مُتَزَوِّج بوده ، و بودن والدهء واجدهء ( / ماجدهء ) او در كربلا مذكور در كتب معتمده نيست . بلكه مظنون ، خلاف اوست . « 1 »\r\n\r\n11 . كلّياتى دربارهء « كربلا چه گذشت ؟ » ( ترجمهء نفس المهموم )\r\nمرحوم حاج شيخ عبّاس قمى ، مقتل « نَفَس المهموم » را به زبان عربى تأليف كرد و در نگارش آن بنا به نوشتهء خودش در مقدّمهء كتاب ، از كتب معتبر زير استفاده كرده است :\r\n1 - « ارشاد » از شيخ مفيد ( متوفّاى 413 ه ق ) .\r\n2 - « ملهوف » از سيّد بن طاووس ( متوفّاى 664 ه ق ) .\r\n3 - « تاريخ طبرى » از محمّد بن جرير طبرى ( متوفّاى 310 ه ق ) .\r\n4 - « تاريخ كامل » از علىّ بن ابى الكرم معروف به ابن اثير جزرى ( متوفّاى 630 ه ق ) .\r\n5 - « مقاتل الطّالبين » از علىّ بن حسين اموى معروف به ابو الفرج اصفهانى ( متوفّاى 356 ه ق ) .\r\n6 - « مروجُ الذّهب و معادن الجواهر » از ابى الحسن علىّ بن حسين مسعودى ، معاصر ابو الفرج اصفهانى .\r\n7 - « تذكرة خواصّ الامّة » ، از سبط بن جوزى ( متوفّاى 654 ه ق ) .\r\n8 - « مطالب السّئول مناقب آل الرسول » از محمّد بن طلحهء شافعى .\r\n9 - « فصول المهمّة » از ابن صبّاغ مالكى ( متوفّاى 858 ه ق ) .\r\n10 - « كشف الغمّه » از علىّ بن عيسى اربلى ( سال تأليف : 687 ه ق ) .\r\n11 - « عقد الفريد » از ابن عبد ربّه مالكى اندلسى ( متوفّاى 338 ه ق ) .\r\n12 - « احتجاج » از احمد بن علىّ بن ابى طالب طبرسى ، استاد ابن شهرآشوب .\r\n13 - « مناقب » از محمّد بن علىّ بن شهرآشوب سَروى مازندرانى ( متوفّاى 588 ه ق ) .\r\n14 - « روضة الواعظين » از شيخ شهيد محمّد بن حسن بن على فارسى ، معروف به فتال نيشابورى ، استاد ابن شهرآشوب .\r\n\r\n\r\n","description":"","footnote":"\r\n( 1 ) . همان ، ص 167 .\r\n","page_name":" 132 ","page_number":132},
  {"content":"\r\n\r\n15 - « مثير الاحزان » از جعفر بن محمّد حلّى ، معروف به ابن نما ، استاد علّامهء حلّى .\r\n16 - « كامل بهائى در سقيفه » از عماد الدّين حسن بن علىّ بن محمّد طبرى ، معاصر محقّق و علّامه .\r\n17 - « روضة الصّفا » از محمّد بن خاوند شاه ( متوفّاى 903 ه ق ) .\r\n18 - « تسلية المجالس » از محمّد بن ابى طالب موسوى حائرى ، منقول از عاشر بحار الانوار .\r\nو نيز از مقاتل ديگرى همانند : مقتل كلبى از طريق تذكرهء سبط و تاريخ طبرى ، و از مقتل ابى مخنف ازدى از طريق تاريخ طبرى در نگارش « نفس المهموم » سود جسته است ضمناً در پايان اين اثر ، نفثة المصدور مرحوم حاج شيخ عبّاس قمى آمده است .\r\nاين اثر در سال 1339 شمسى توسّط عالم جليل القدر مرحوم محمّد باقر كمره‌اى با نام « در كربلا چه گذشت » به فارسى برگردانده شد و مورد اقبال شيفتگان مكتب حسينى قرار گرفت ، به طورى كه چاپ پنجم آن به سال 1374 توسّط انتشارات اسوه و در تيتراژ 5000 نسخه با حاشيهء سبز رنگ منتشر شد . اين اثر داراى پنج باب و هر باب در چند فصل و يك خاتمه است و ترجمهء نفثة المصدور در پايان آن آمده است . كتاب « در كربلا چه گذشت » با وجود محتواى والايى كه دارد ، داراى نثر ساده و يكدست نيست . مترجم اين اثر به جاى ترجمهء « مرثيه‌هاى عربى نفَس المهموم » ، مرثيه‌هاى فارسى را از شعرايى همانند مرحوم آيت اللّه حاج محمّد حسين غروى اصفهانى ( مفتقر ) و اختر طوسى جايگزين ساخته است .\r\nقرائت مرحوم حاج شيخ عبّاس قمى از فرهنگ ارزشى عاشورا در اين اثر ، آميزه‌اى از قرائت‌هاى تاريخى و روايى است .\r\n\r\n1 - 11 . برگزيده‌هايى از « در كربلا چه گذشت ؟ »\r\nدر اين اثر ، ماجراى وساطت عبداللّه بن جعفر و گرفتن امان نامه از عمرو بن سعيد - والى مكّه - براى امام حسين ( ع ) اين گونه گزارش شده است :\r\nطبرى گفته عبداللّه بن جعفر نزد عمرو بن سعيد رفت و به او گفت : نامه‌اى به حسين بنويس و در آن متعهّد امان او شو و وعدهء نيكى و احسانش بده و تأكيد كن و از او درخواست برگشتن كن شايد بِدان مطمئن شود و برگردد . عمرو بن سعيد گفت : هر چه خواهى بنويس و بياور تا من آن\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nرا مهر كنم . عبداللّه ، نامه را آورد و گفت : آن را با برادرت يحيى بن سعيد بفرست كه بِدان آسوده خاطر گردد و بداند كه جدّيت دارى ، همان كار را كرد . عمرو بن سعيد از طرف يزيد ، عامل مكّه بود . يحيى و عبداللّه بن جعفر خود را به او رسانيدند و برگشتند و يحيى نامه را براى او خوانده بود ، گفتند : ما نامه را براى او خوانديم ، آخر عذرى كه آورد اين بود كه رسول خدا را در خواب ديدم و به من دستورى داده كه دنبال آن مىروم ، ضرر من باشد يا نفع من . گفتند : آن خواب چيست ؟ گفت : به كسى نگفتم و به كسى نگويم تا پروردگارم را ملاقات كنم . در روايت « ارشاد » چون عبداللّه بن جعفر از او نوميد شد ، به پسرانش عون و محمّد دستور داد با او باشند و همراه او بروند و براى حفظ او بجنگند ، و با يحيى بن سعيد به مكّه برگشت . « 1 »\r\nدر اين كتاب ، ماجراى خولى و سرِ بريدهء امام حسين ( ع ) به اين شكل روايت شده است :\r\nسپس عمر بن سعد ، سرِ حسين ( ع ) را همان روز عاشورا با خولى بن يزيد اصبحى و حميد بن مسلم ازدى نزد عبيد اللّه بن زياد فرستاد و سرهاى ياران و خاندان او را جمع‌آورى كرد و هفتاد و دو سر بود و به همراهى شمر بن ذى الجوشن و قيس بن اشعث و عمرو بن حجّاج و عزرة بن قيس فرستاد و آنها را نزد ابن زياد آوردند . طبرى گويد : خولى بن يزيد ، سرِ مقدّس حسين ( ع ) را به قصر دارالاماره برد و در را بسته ديد . آن را به منزل خود برد و زير نقار رختشويى نهاد . دو زن داشت : يكى اسديّه بود و ديگرى حضرميّه به نام « نوار » دختر مالك بن عقرب ، و آن شب نوبت حضرميّه بود . هشام گويد : پدرم از « نوار » دختر مالك نقل كرد كه خولى سرِ حسين ( ع ) را آورد و در حياط ، زير نقار رختشويى گذارد و وارد اطاق شد و در بستر خود آرميد . من به او گفتم : چه خبر دارى ؟ گفت : ثروت عُمرانه‌اى برايت آوردم . اين سرِ حسين است كه در حياط خانهء تو است .\r\nگفتم : واى بر تو ! مردم ، طلا و نقره بياورند و تو سرِ زادهء دختر رسول خدا را بياورى ؟ ! به خدا ديگر هرگز با تو سر به بالين ننهم . گويد : از بستر ، كناره كردم و در حياط خانه آمدم ، و او زن اسديّه را خواست و وارد بستر خود كرد ، و من نشستم و نگاه مىكردم ، به خدا ( سوگند ) ستونى از نور ديدم كه از نقار تا آسمان تُتُق كشيده بود و پرندگان سفيدى اطراف آن مىگرديدند ، و چون صبح شد سر را نزد ابن زياد برد . و در كتاب « مطالب السؤول » است و « كشف الغمّه » كه سرِ حسين ( ع ) را بشير بن مالك آورد و بر ابن زياد نهاد و گفت :\r\n\r\n\r\n","description":"","footnote":"\r\n( 1 ) . در كربلا چه گذشت ، حاج شيخ عباس قمى ، ترجمهء آيت اللّه شيخ باقر كمره‌اى ، ص 218 - 219 .\r\n","page_name":" 134 ","page_number":134},
  {"content":"\r\n\r\n تا ركابم ز سيم و زر پر كن * كه منم قاتل امام شهيد\r\nآن كه بر هر دو قبله خواند نماز * در نَسب بهتر از سياه و سفيد \r\nعبيد اللّه به خشم شد و گفت : چون مىدانستى چنين است چرا او را كشتى ؟ ! به خدا چيزى از من به تو نرسد و تو را به او برسانم . سپس او را پيش داشت و گردنش را زد . « 1 »\r\nو ماجراى اعتراض فرقهء واقفيّه به علىّ بن موسى الرّضا ( ع ) و استناد آن حضرت به نماز امام زين العابدين ( ع ) بر جنازهء پدر ، در اين اثر آمده است :\r\nدر ضمن احتجاجات حضرت رضا ( ع ) بر واقفه است كه علىّ بن حمزه بر او اعتراض كرد : از پدرانت براى ما روايت شده است كه متصدّى جنازهء امام ، جز امام نباشد ( چون واقفه ، منكر امامت حضرت رضا ( ع ) بودند و در وقت وفات موسى بن جعفر ( ع ) آن حضرت در مدينه بود و جنازهء پدرش زير نظر دژخيمان هارون در بغداد به خاك رفت . مىگفتند اگر حضرت رضا ( ع ) امام بود بايد در كفن و دفن پدر شركت كند و چون شركت نكرده ، امام نباشد . ) امام هشتم ( ع ) در جوابش فرمود : بگو بدانم كه متصّدى دفن امام حسين ( ع ) چه كسى بود ؟ امام بود يا ديگرى ؟\r\nگفت : متصدّى آن ، علىّ بن الحسين ( ع ) بود . فرمود : علىّ بن الحسين كجا بود ؟ او در كوفه زيرِ دست عبيد اللّه زندانى نبود ؟ گفت : چنان كه ندانستند بيرون شد و متصدّى امر پدر گرديد و برگشت . امام هشتم ( ع ) فرمود : آن كه علىّ بن الحسين ( ع ) را توانا كرد كه به كربلا آيد و متصدّى كار پدرش گردد ، صاحب امامت را توانا مىتواند كرد كه به بغداد آيد و متصدّى دفن پدر گردد ، با آنكه در زندان و اسيرى هم نبوده است . « 2 »\r\nدر اين كتاب ، جريان سفير پادشاه روم و حضور او در مجلس يزيد ، كه از مشاهدهء سرِ بريده امام حسين ( ع ) متعجّب شده بود به اين شكل گزارش شده است :\r\nاز زين العابدين ( ع ) روايت شده كه سرِ حسين را ( چون ) براى يزيد آوردند ، مجالس ميخوارى مىگسترد و سرِ مقدّس را مىآورد و پيش خود مىگذاشت و بر او ميخوارى مىكرد . يك روز ايلچى پادشاه روم كه از اشراف و بزرگان روم بود ، در مجلس او حضور داشت . پرسيد : اى پادشاه عرب ! اين سر از كيست ؟ يزيد گفت : تو را به اين سر چه كار ؟ گفت : من نزد پادشاه خودمان كه\r\n\r\n\r\n","description":"","footnote":"\r\n( 1 ) . همان ، ص 486 - 487 .\r\n( 2 ) . همان ، ص 497 .\r\n","page_name":" 135 ","page_number":135},
  {"content":"\r\n\r\nبرگردم از هر چيزى كه ديده‌ام از من مىپرسد و دوست دارم او را از داستان او خبر دهم و صاحبش را بدانم تا در سرور و شادى تو شريك گردم . يزيد گفت : اين سرِ حسين بن علىّ بن ابى طالب است . آن رومى گفت : مادرش كيست ؟ گفت : فاطمه ، دختر رسول خدا ، آن نصرانى گفت :\r\nاف بر تو و ديندارى تو ! دين من بهتر از دين شما است ، پدر من از نواده‌هاى ( حضرت ) داود است و ميان من و او ، پدران بسيارى است ولى نصارى به اين واسطه ، مرا بزرگ مىشمارند و از خاكِ پايم براى تبرّك مىبرند كه از نواده‌هاى داود است ، و شما پسرِ دخترِ پيغمبر خود را مىكشيد ( در حالى كه با او ) يك مادر بيش فاصله ندارد ! . . . . سپس گفت : اى يزيد ! داستان كنيسهء حافر را شنيده‌اى ؟ به او گفت : بگو تا بشنوم . . . . . سپس داستان احترامى را كه نصارى از سُمِ خرى كه معتقدند عيسى ( ع ) بر آن سوار شده ( براى او گفت ) و گفت : اين نظر نصارى است دربارهء سُمِ خر عيسى ! و شما پسرِ دختر پيغمبر خود را مىكشيد ! خداى تعالى به شما بركت ندهد و ديندارى شما را نپذيرد . يزيد گفت : اين نصرانى را بكشيد تا مرا در كشور خود رسوا نكند ! چون نصرانى چنين فهميد ، گفت : مىخواهى مرا بكشى ؟ گفت : آرى ! گفت : بِدان كه من ديشب پيغمبر شما را در خواب ديدم و به من گفت : اى نصرانى ! تو از اهل بهشتى . من از كلام او در عجب شدم و اكنون مىگويم : اشهد ان لا إله الّا اللّه و اشهد انَّ محمّداً رسول اللّه ، و سپس بر جَست و سرِ حسين ( ع ) را به سينه چسبانيد و او را مىبوسيد تا كشته شد . « 1 »\r\n\r\n12 . كلّياتى دربارهء انوار الشّهادة\r\nمقتل فارسى « انوار الشّهادة فى مصائب العترة » تأليف حسن بن على يزدى كثنوى ( متوفّى 1297 ه ق ) از دانشمندان و خطيبان دورهء قاجاريّه است . كتاب‌هاى « رسالة فى العصمة » ، « ميزان الحق در ردّعامّه » ، « حقوق آل محمّد - عليهم السلام » ، « انوار الهداية و سراج الامّة » ، « الموائد فى متفرّقات الفوائد » از ديگر آثار اوست و مرحوم حاج شيخ آقا بزرگ تهرانى در الذّريعه از آنها نام برده است .\r\nآقاى حسن عرفان در پيشگفتار خود بر اين كتاب ، مىنويسد :\r\nاو كتابش را با آميزه‌هايى از احاديث ، اشعار عربى و فارسى و تشبيه‌ها و قياس‌ها ، شوكتى\r\n\r\n\r\n","description":"","footnote":"\r\n( 1 ) . همان ، ص 586 و 587 .\r\n","page_name":" 136 ","page_number":136},
  {"content":"\r\n\r\nخاص بخشيده است و با نوآورى در تعبير ، راه را براى مرثيه سرايانى كه حقيقت را مىخواهند و سوز را ، نه سوز بدون حقيقت را ، باز كرده است ، از اين رو اين كتاب ، گشايندهء چشم‌اندازهاى روشن و منوّرى در پيش روى واعظان و مرثيه سرايان است ، و با اين همه جاى نقد و تصحيح هنوز باقى است . « 1 »\r\nو حجّة الاسلام و المسلمين سيّد مهدى لاجوردى حسينى در مقدّمهء خود بر اين مقتل ، يادآور شده است :\r\nمؤلّف انوار الشّهادة ، مؤخّر از مولى حسن بن محمّد على اليزدى الحائرى - ره - صاحب « مهيّج الاحزان » ( مقتل مشهور ) است . ايشان شاگرد جناب آقاى سيّد محمّد مجاهد - قدّس سرّه - بوده است . « 2 »\r\nو مؤلّف در پيش درآمد اين مقتل مىنگارد :\r\nاين حقير مدّتى مديد مطالعهء اخبار مراثى و تعزيهء سيّد الشّهداء ( ع ) نموده و از كتاب‌هاى زياد اصحاب ، احاديث تازهء معتبر ، بسيار تحصيل نموده كه غالب ذاكرين مطّلع نبودند و در مجالس كم مذكور مىشد ، و بسيار مؤثّر و محرّق قلوب شيعيان بود و چون هم خلق ، قاصر و اشتغال بندگانْ وافر ، پاره‌اى از آن احاديث را اين فقير در اين اوراق ذكر مىكنم به طريق اختصار تا شيعيان حيدر كرّار از آن منتفع شده ، اين فقير را در مجالس تعزيه به دعاى خير ياد و شاد نمايند . . . . « 3 »\r\nاين مقتل ، داراى سى و يك فصل است كه از فصل اوّل تا فصل بيست و سوم مربوط به حضرت سيّد الشّهداء ، شهداى كربلا و اهل حرم امام حسين ( ع ) است ، و از فصل بيست و چهارم تا سى و يكم به وفات حضرت رقيّه دختر پيغمبر ( ص ) ، وفات سلمان فارسى ، وفات ابوذر غفارى ، ذكر بعضى از سادات بنى حسن و شهادت ايشان در صحراى فخّ ، حكايت سديف شاعر و احمد سفّاح و قلع و قمع بنى اميّه ، احوال امام نهم محمّد تقى ، فضائل و احوالات شريفهء حضرت فاطمهء زهرا ( س ) و وفات صديّقهء كبرى ( س ) اختصاص يافته و براى هر يك از اين موضوعات ، بخش مستقلّى با عناوين ياد شده در نظر گرفته است .\r\n\r\n\r\n","description":"","footnote":"\r\n( 1 ) . انوار الشّهادة ، شيخ محمّد حسن بن على يزدى ، ص 5 .\r\n( 2 ) . همان ، ص 7 .\r\n( 3 ) . همان ، ص 10 .\r\n","page_name":" 137 ","page_number":137},
  {"content":"\r\n\r\n\r\n1 - 12 . برگزيده‌هايى از انوار الشّهادة\r\nبراى آشنايى با شيوهء نگارشى و نوع مطالبى كه مؤلّف در اين مقتل گرد آورده ، به نقل دو مورد بسنده مىكنيم :\r\nنه كسى بود كه سر مباركش را از خاك و خون بردارد و به دامن مرحمت گذاشته و به آستين ، خاك و خون از صورتش پاك كند و نه كسى داشت كه او را غسل دهد يا كفنى بپوشاند يا بر او نماز كند ، يا او را به خاك بسپارد . اى فاطمه ! نبودى كه آن بدن را مثل جان شيرين در بغل بگيرى و بگويى : اى شهيد غريب مادر ، اى لبْ تشنهء حسرتْ نصيبِ مادر ! مادرت فداى تن پاره پارهء تو شود اى حسين جان ! . . . . اى فاطمه ! دختران مطهّر تو را كه در سرا پرده‌هاى عصمت و طهارت محفوظ و مستور بودند ، ايشان را بيرون كرده از سراپرده‌ها ، غارت نمودند و بىچادر و مقنعه ، شهر به شهر گردانيدند . . . . و هر وقت ايشان را مىدوانيدند و مىزدند ، رو را به سر منبر فرزندت حسين كه بر سر نيزه بود مىكردند و مىگفتند : اى حامى و پشت و پناه ما ! چه شد حمايت تو ؟ تا كى ما را بزنند به كعب نيزه ؟ « 1 »\r\nمروى است كه بعد از آن كه معاويه به جهنّم رفت ، يزيد ولدالزّنا بيست و هشت ساله بود و يا بيست و هفت ساله ، و مدّت خلافت باطلهء آن ملعون سه سال بود . در سال اوّل ، امام مظلوم را شهيد كرد و در سال دوم مدينه را خراب نمود و مباح گردانيد اموال ايشان را ، و در سال سوم منجنيق گذاشت و كعبهء معظّمه را خراب كرد و اسباب آن را سوزانيد سبب خراب نمودن مدينهء طيّبه آن بود كه جماعتى از اهل مدينه در سنهء شصت و دو ، بعد از شهادت امام مظلوم وارد شام شدند . ديدند كه يزيد ملعون مشغول شرب خمر و باختن قمار و شطرنج و نواختن طنبور مىباشد و مست و بى خود است و نماز نمىكند و خواهر و . . . و مادر خود را به نكاح خود در مىآورد . چون به مدينه مراجعت كردند بيعت آن كافر را شكستند و عامل او عثمان بن محمّد بن ابى سفيان را از مدينه بيرون كردند و با عبداللّه بن حنظلة بن عنيد بيعت كردند . چون اين خبر به يزيد ملعون رسيد ، لشكر كثيرى به سركردگى مسلم بن عقبهء مرّى ملعون فرستاد كه مدينه\r\n\r\n\r\n","description":"","footnote":"\r\n( 1 ) . همان ، ص 54 - 55 .\r\n","page_name":" 138 ","page_number":138},
  {"content":"\r\n\r\nرا خراب نمايند و اهلش را به قتل رسانند و تا سه روز هر كس در مدينه بيابند از كبير و صغير به قتل رسانند و مسجد نبى را خراب نمايند . . . . « 1 »\r\n\r\n2 - 12 . بررسى محتوايى انوار الشّهاده\r\nاز مطالبى كه به عنوان نمونه از اين مقتل فارسى ياد كرديم ، على رغم ادّعاى مؤلف ، عدم دقّت او در نقل مطالب آشكار شد و همان‌گونه كه خود در مقدّمهء كتاب آورده است انگيزهء اصلى از تأليف اين مقتل ، گرياندن مردم در مراثى ابا عبداللّه و اهل‌بيت عصمت و طهارت ( ص ) بوده و به ناچار به تعبيراتى تن در داده است كه در شأن آل اللّه نيست ، و يكى از پىآمدهاى ناخوشايند قرائتِ ماتمى صِرف از فرهنگ ارزشى عاشورا ، نقل مطالبى است كه با مسلّمات روايى و تاريخى همخوانى ندارد .\r\n\r\n13 . كلّياتى دربارهء منتهى الامال\r\n« منتهى الامال » از تأليفات مشهور مرحوم حاج شيخ عبّاس قمى است . اين اثر در 14 باب تدوين شده و هر باب آن ، حاوى زندگينامهء يكى از چهارده معصوم ( ص ) است . ضمناً هر باب آن به تفاوت مورد داراى چندين فصل مىباشد .\r\nدر پنجمين باب منتهى الامال ، زندگينامهء مولى الكونين حضرت ابى عبداللّه الحسين ( ع ) از لحظهء ولادت تا شهادت آن حضرت ، جريان نهضت كربلا و ماجراى روز عاشورا و رخدادهاى پس از آن آمده است .\r\nباب پنجم اين اثر كه به سالار شهيدان اختصاص دارد ، داراى چهار مقصد و يك خاتمه است . مقصد اوّل حاوى چهار فصل است :\r\nفصل اوّل : در ولادت آن حضرت . فصل دوم : در فضايل و زهد و اخلاق و محبّت آن حضرت .\r\nفصل سوم : در ثواب گريستن براى آن امام و ثواب لعن بر قاتلان وى و فضيلت زيارت آن امام همام .\r\nفصل چهارم : در نقل اخبارى كه دربارهء شهادت آن امام مظلوم روايت شده است .\r\n\r\n\r\n","description":"","footnote":"\r\n( 1 ) . همان ، ص 267 .\r\n","page_name":" 139 ","page_number":139},
  {"content":"\r\n\r\nمقصد دوم داراى 7 فصل مىباشد :\r\nفصل اوّل : در بيان توجه ابى عبداللّه ( ع ) به جانب مكّه معظمه و اباء از بيعت و . . .\r\nفصل دوم : ورود امام حسين ( ع ) از مدينه به مكّه و وصول نامه‌هاى سران اهل كوفه .\r\nفصل سوم : اعزام حضرت مسلم بن عقيل ( ع ) به كوفه و ماجراهاى مرتبط با آن .\r\nفصل چهارم : ورود مسلم بن عقيل ( ع ) به كوفه و كيفيّت شهادت وى .\r\nفصل پنجم : شهادت دو طفل صغير مسلم بن عقيل ( ع ) .\r\nفصل ششم : عزيمت حضرت سيّد الشّهداء ( ع ) از مكّه به كربلا و جريان شهادت قيس بن مسهّر و عبداللّه بن يقطر .\r\nفصل هفتم : ملاقات امام حسين ( ع ) با حرّ بن يزيد رياحى .\r\nمقصد سوم هم حاوى فصول زير است :\r\nفصل اوّل : ورود امام به كربلا و وقايع كربلا تا روز تاسوعا .\r\nفصل دوم : در وقايع روز تاسوعا و شب عاشورا .\r\nفصل سوم : واقعهء روز عاشورا .\r\nفصل چهارم : وقايع بعد از شهادت حضرت سيّد الشّهداء ( ع ) .\r\nفصل پنجم : غارت كردن خيام آل اللّه و به آتش كشيدن آنها ، و شمارهء شهداى بنىهاشم ( ص ) .\r\nدر مقصد پايانى يعنى مقصد چهارم اين مطالب آمده است :\r\nفصل اوّل : فرستادن سرهاى شهدا و حركت كاروان به جانب كوفه .\r\nفصل دوم : دفن اجساد پاك شهداء و نقل روايات وارده در اين باب .\r\nفصل سوم : ورود اهل‌بيت به كوفه و خطبه‌هاى حضرت زينب و امام زين العابدين ( ص ) .\r\nفصل چهارم : ورود اهل‌بيت به مجلس ابن زياد .\r\nفصل پنجم : نامهء ابن زياد به يزيد دربارهء شهادت امام حسين ( ع ) .\r\nفصل ششم : نامهء يزيد در پاسخ نامهء ابن زياد ، و حركت اهل‌بيت ( ص ) از كوفه به شام و قضيّه دير راهب .\r\nفصل هفتم : ورود اهل‌بيت ( ص ) به شام .\r\nفصل هشتم : ورود اهل‌بيت ( ص ) به مجلس يزيد ، خطبهء حضرت زينب و امام‌زين‌العابدين ( ص )\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nدر مجلس يزيد و مسجد جامع شام ، و جريان بدرود حيات گفتن دختر چهار سالهء امام حسين ( ع ) و ذكر اختلاف در محلّ دفن سر مبارك امام .\r\nفصل نهم : اعزام اهل‌بيت ( ص ) از شام به مدينه ، زيارت جابر در روز اربعين حسينى .\r\nفصل دهم : ورود اهل‌بيت ( ص ) به مدينه ، ماجراى بشير و خطبهء امام سجاد ( ع ) در نزديكى مدينه و اشعار « رباب » در مرثيهء حضرت سيّد الشّهداء ( ع ) .\r\nفصل يازدهم : حاوى ذكر مراثى در سوك آن امام همام است .\r\nفصل دوازدهم : در بيان اولاد و زوجات امام حسين ( ع ) .\r\n« خاتمه » كه قسمت پايانى اين بخش از كتاب منتهى الامال است ، مطالبى پيرامون ثواب گريه براى امام حسين ( ع ) ، مذمّت ريا و دروغ و غنا ، تكاليف اهل منبر ، شعرخوانى كميت در محضر امام محمّد باقر ( ع ) وصله‌هاى اعطايى بنىهاشم به كميت ، آمده است . « 1 »\r\nقرائت مرحوم حاج شيخ عبّاس قمى در اين اثر از فرهنگ ارزشى عاشورا ، قرائتى روايى و دينى است كه جنبه‌هاى تاريخى قيام كربلا را تحت الشعاع خود قرار داده است .\r\n\r\n1 - 13 . برگزيده‌هايى از منتهى الامال\r\nمرحوم حاج شيخ عبّاس قمى در قسمت پايانى باب پنجم از منتهى الامال ، مطالبى در نصيحت به اهل منبر دارد و ضمن واگويى مطالبِ « اربعين حسينيّه » ، مرحوم آيت اللّه ارباب ، مىنويسد :\r\nمتدينيين از اهل مذهب اثنا عشريّه آگاه شوند كه در عصر ما شعارى در مذهب شيعه ، شايع‌تر از مراسم تعزيه دارى و گريستن بر مصائب سيّد مظلومين ( ع ) نيست ، بلكه اكثر آثار و سنن و آداب شرعيّه مهجور شده جز توسّل به حضرت سيّد الشّهداء ( ع ) كه مايهء اميدوارى شيعه است ، روز به روز در ترقّى و كمال است ، پس شايسته باشد كه حدود اين عمل به طورى مضبوط شود كه مطابق قواعد شرع اقدس باشد و مورد طعن و اعتراض مذاهب خارجه نباشد ؛ و چون در اين زمان معاشرت و مخالطت تامّه است ميان اهالى اين مذهب با مذاهب ديگر ، و واقعهء كربلا و ابتلاى حضرت سيّد الشّهداء در اكثر تواريخ ملل ، مذكور و مضبوط است شايسته باشد كه در مجامع تعزيه دارى از امور مبتدعه و منهيّات شريعت مقدّسه احتراز نمايند ؛ مانند : نواختن\r\n\r\n\r\n","description":"","footnote":"\r\n( 1 ) . منتهى الامال ، با تصحيح و مقابلهء حاج ميرزا على آقا ( ابن المؤلّف ) .\r\n","page_name":" 141 ","page_number":141},
  {"content":"\r\n\r\nسازها و خوانندگىهاى طرب‌آميز ، و بسا باشد كه مجالس لهو و لعب به پرداختگى از مجامع تعزيه دارى نباشد . . . . و اين حركت ، موجب محرومى از ثوابهاى عظيمه خواهد شد و شيطان را عداوت تمامى به انواع انسان است . پس هر عملى كه نفعش بيشتر باشد توجّه شيطان به افساد آن عمل زياده خواهد شد ، مانند : توسّل به حضرت سيّدالشّهداء ( ع ) كه به حسب ضرورت دين و اخبار ائمّهء طاهرين ( ص ) موجب نجات و رستگارى دنيا و آخرت است ، و هر عمل كه موجب فوايد دنيويّه شود نااهلان توجّهى تام و هجومى عام در آن عمل خواهند نمود مانند : ذكر مصائب كه يكى از وسائل معتبرهء معاش شده و جهت عباديّت كمتر لحاظ شود تا رفته رفته كار به جايى رسيده كه در مجامع علماى مذهب ، اكاذيب صريحه ذكر مىشود و نهى از اين منكر ميسّر نيست ! و جمله‌اى از ذاكرين مصائب ، باك از اختراع وقايع مُبكيه ندارند ، بسا باشد كه اختراع سخنى كند و خود را مشمول حديث : مَنْ ابْكى فَلَهُ الجّنة مىداند ! و به طول زمان همان حرف دروغ ، شيوعى در تأليفات جديده پيدا كند . . . . « 1 »\r\nهمو در فصل چهارم از مقصد سوم آورده است :\r\nچون حضرت سيّد الشّهداء ( ع ) به درجهء رفيعهء شهادت رسيد ، اسب آن حضرت در خون آن حضرت غلتيد و سر و كاكل خود را به آن خون شريف آلايش داد و به اعلى صوت ، بانگ و عويل برآورد و روانه به سوى سراپرده‌ها شد . چون نزد خيمهء آن حضرت رسيد ، چندان صيحه زد و سر خود را بر زمين زد تا جان داد و دختران امام حسين ( ع ) چون صداى آن حيوان را شنيدند از خيمه بيرون دويدند ، ديدند اسب آن حضرت است كه بى صاحب غرقه به خون مىآيد ، پس دانستند كه آن جناب شهيد شده ، آن وقت غوغاى رستخيز از پردگيان سرادق عصمت بالا گرفت و فرياد « وا حسيناه » ، « وا اماماه » بلند شد . . . « 2 »\r\nاين محدّث بزرگوار ، اسامى اوّلين شهدا را در روز عاشورا بدين گونه گزارش كرده است :\r\nو نيز از اشخاصى كه در اوّلِ قتال ، شهيد شدند : جُندب بن حجير كندى خولايى است كه از اصحاب امير المؤمنين ( ع ) به شمار رفته ، و جُنادة بن كعب انصارى است كه از مكّه با اهل و عيال خود در خدمت امام حسين ( ع ) بوده ، و پسرش عمرو بن جُناده بعد از قتل پدر به امر\r\n\r\n\r\n","description":"","footnote":"\r\n( 1 ) . همان ، ص 640 - 641 .\r\n( 2 ) . همان ، ص 536 .\r\n","page_name":" 142 ","page_number":142},
  {"content":"\r\n\r\nمادرش به جهاد رفت و شهيد شد ، و سالم بن عمرو و قاسم بن الحبيب الازُدى و بكر بن حىّ التّيمى و جوين بن مالك التّيمى و اميّة بن سعد الطّائى ، و عبداللّه بن بُشر كه از مشاهير شجاعان بوده و بشر بن عمرو و حجّاج بن بدر بصرى - حامل كتاب مسعود بن عمرو كه از بصره به خدمت امام حسين ( ع ) رسيد ، - و رفيقش قعنب بن عُمر نمرى بصرى و عائذ بن مجمّع بن عبداللّه عائذى - رضوان اللّه عليهم اجمعين - و ده نفر از غلامان امام حسين ( ع ) و دو نفر از غلامان امير المومنين ( ع ) . مؤلّف گويد كه اسامى بعض از اين غلامان كه شهيد شده‌اند از اين قرار است :\r\nاسلم بن عمرو - و او پدرش تركى بود و خودش كاتب امام حسين - ، و ديگر قارب بن عبداللّه دُئَلى - كه مادرش كنيز حضرت امام حسين ( ع ) بوده - ، و ديگر منحج بن سهيم - غلام امام حسن با فرزندان امام حسن - عليهم السلام - به كربلا آمده ، شهيد شد - و سعد بن الحرث - غلام امير المومنين ( ع ) ، و نصر بن ابى نيزر ، غلام آن حضرت و اين نصر ، پدرش همان است كه در نخلستان امير المؤمنين ( ع ) كار مىكرد ، و حرث بن نبهان - غلام حمزه - الى غير ذلك . . . . « 1 »\r\nهمو در ورود اهل‌بيت ( ص ) به شهر شام و تكلّم كردن سر مطهّر امام حسين ( ع ) مىنويسد :\r\nقطب راوندى از منهال بن عمرو ، روايت كرده است كه گفت : به خدا سوگند كه در دمشق ديدم سرِ مبارك جناب امام حسين ( ع ) را بر سرِ نيزه كرده بودند و در پيش روى آن جناب ، كسى سورهء كهف مىخواند ، چون به اين آيه رسيد : « امْ حَسِبتَ انَّ اصْحابَ الكَهْفِ و الرَّقيم كانوا مِنْ اياتنا عَجَباً » به قدرت خدا ، سرِ سيّد الشّهداء ( ع ) به سخن در آمد و به زبان فصيح و گويا گفت : امر من از قصّهء اصحاب كهف عجيب‌تر است ، و اين اشاره است به رجعت آن جناب براى طلب خون خود . پس آن كافران ، حرم و اولاد سيّد پيغمبران را در مسجد جامع دمشق - كه جاى اسيران بود - بازداشتند و مرد پيرى از اهل شام نزد ايشان آمد و گفت : الحمدللّه كه خدا شما را كشت ! و شهرها را از مردان شما راحت داد ! و يزيد را بر شما مسلّط گردانيد ! چون سخن خود را تمام كرد ، جناب امام زين العابدين ( ع ) فرمود كه‌اى شيخ ! آيا قرآن خوانده‌اى ؟ ! گفت : بلى ! فرمود كه اين آيه را خوانده‌اى : قُلْ لا اسئَلُكُم عَلَيهِ اجراً الّا المَودَّةَ فى القُربى ؟ گفت : بلى ! آن جناب فرمود :\r\nآنها ماييم كه حق تعالى مودّت ما را مزد رسالت گردانيده است . . . . « 2 »\r\n\r\n\r\n","description":"","footnote":"\r\n( 1 ) . همان ، ص 481 - 482 .\r\n( 2 ) . همان ، ص 574 .\r\n","page_name":" 143 ","page_number":143},
  {"content":"\r\n\r\nمرحوم حاج شيخ عبّاس قمى ، در تعداد فرزندان امام حسين ( ع ) و همسران آن حضرت مىنويسد :\r\nشيخ مفيد - ره - فرمود كه آن حضرت را شش فرزند بود ، چهار تن از ايشان ، پسران بودند :\r\n1 - علىّ بن الحسين اكبر - و كنيَت او : ابو محمّد است و مادرش شاه زنان دختر كسرى يزدجرد است ، 2 - علىّ بن الحسين الاصغر معروف به علىّ اكبر كه در كربلا با پدرش شهيد شد - به شرحى كه ذكر شد - و مادرش ليلى دختر ابو مرّة بن عروة بن مسعود ثقفيّه است ، 3 - جعفر بن الحسين است و مادر او ، زنى از قبيلهء قضاعيّه است ، و او در حيات پدر ، وفات يافت و اولادى نداشت ، 4 - عبداللّه و او نيز در كربلا در كنار پدر به زخم تيرى شهيد گشت - چنان كه گذشت - امّا دختران : يكى سكينه است كه مادر او رباب دختر امرء القيس است ، و اين رباب نيز مادر عبداللّه بن الحسين است ، و دختر ديگر فاطمه نام داشت و مادر او : امّ اسحق دختر طلحة بن عبيداللّه تيميّه است و مختارِ شيخ مفيد را جمعى ديگر نيز اختيار كرده‌اند لكن سيّد سجّاد را علىّ اوسط تعبير كرده‌اند و علىّ بن الحسين شهيد را علىّ اكبر . . . . « 1 »\r\n\r\n14 . كلّياتى دربارهء تاريخ سيّدالشّهدا ( ع )\r\nاين اثر ، تأليف مرحوم آيت اللّه حاج شيخ عبّاس صفائى حائرى است و با تحقيق و ويرايش واحد تحقيقات مسجد مقدّس جمكران به چاپ رسيده و حاوى عناوينى است كه حوادث مرتبط با قيام حسينى را مورد تجزيه و تحليل قرار داده و از مقاتل فارسىِ مورد اطمينان اهل تحقيق است .\r\nمهم‌ترين عناوين اين كتاب عبارت است از : ولادت و نسب امام حسين ( ع ) ، اخبار غيبى مبنى بر شهادت امام ، صفات و ويژگىهاى اخلاقى آن حضرت ، نقشهء معاويه براى استقرار سلطنت در اولاد خود و ولايت عهدى يزيد ، شخصيت يزيد بن معاويه ، فلسفهء صلح امام حسن ( ع ) با معاويه و علّت جنگ امام حسين ( ع ) با يزيد ، مراحل سه‌گانهء مبارزهء امام ، مرگ معاويه و دعوت والى مدينه از امام حسين ( ع ) براى بيعت با يزيد و خوددارى امام و خروج آن حضرت از مدينه ، قضاياى حضرت مسلم بن عقيل ، ورود ابن زياد و همراهان وى به كوفه ،\r\n\r\n\r\n","description":"","footnote":"\r\n( 1 ) . همان ، ص 626 .\r\n","page_name":" 144 ","page_number":144},
  {"content":"\r\n\r\nعزّت و اقتدار مسلم بن عقيل ( ع ) در برابر بنى اميّه ، قضاياى امام حسين ( ع ) ، تعداد نفرات دو سپاه ، وقايع شب عاشورا ، وقايع روز عاشورا ، تعداد مقتولين اهل‌بيت ( ص ) و علّت پنهان نگاه داشتن شجاعت آنان توسّط مورّخان ، مبارزهء امام با دشمن ، وقايعى كه پس از قتل امام اتّفاق افتاد ، مجلس ابن زياد ، بنى اميّه و روز عاشورا ، شيعيان و روز عاشورا ، زيارت امام حسين ( ع ) ، قسمت پايانى كتاب با عنوان ( خاتمه ) ، داراى دو ( فايده ) است :\r\nفايدهء اوّل ، در شخصيت سليمان بن صرد خزاعى و توابين .\r\nفايدهء دوم ، در شخصيت ممتاز مختار و رفتار او با قاتلان امام حسين ( ع )\r\nاين اثر ، داراى فهرست آيات و فهرست روايات و كتابنامه است و همين سه ويژگى بر اهميّت آن افزوده است ، شيوهء نگارشى اين اثر ، نسبتاً روان و قابل استفادهء عموم مىباشد .\r\nقرائت مرحوم آيت الله حاج شيخ عبّاس صفائى حائرى از فرهنگ ارزشى عاشورا ، قرائتى است مبتنى بر جنبه‌هاى تاريخى و روايى و از مطالب غير مستند عارى است .\r\nچاپ دوّم اين كتاب در تابستان سال 1379 توسّط انتشارات مسجد مقدّس جمكران در سه هزار نسخه و در قطع وزيرى با حاشيهء رنگى و 672 صفحه منتشر شده است .\r\n\r\n1 - 14 . برگزيده‌هايى از « تاريخ سيّدالشّهداء »\r\nدر تعداد سپاهيان دشمن ، سخن بسيار رفته و ارباب مقاتل و تاريخ‌نويسان از چهار هزار نفر تا يك ميليون و ششصد هزار نفر به تفاوت نقل كرده‌اند ! در اين كتاب مىخوانيم :\r\nسيّد بن طاووس ( ره ) در كتاب لهوف از راوى نقل مىكند : عمر بن سعد با چهار هزار نفر وارد كربلا شد و پس از آن ابن زياد كمك مىفرستاد و تا ششم محرّم بيست هزار نفر جمع شده بودند . اگر جناب سيّد ( ره ) نام راوى را معيّن مىكرد بهتر بود . نمىدانم براى چه سيّد روايات را به صورت مرسل نقل نموده است ؟ و كتاب ابومخنف - كه ريشهء تاريخ مقتل است - و يا مقتل هشام كلبى و يا مداينى - كه در طبقهء بعد از ابومخنف هستند - در دسترس نيست ، و از آنچه طبرى و يا شيخ مفيد و يا صاحب اعلام الورى و يا ابوالفرج اصفهانى و يا مسعودى از ارباب سير و مقاتل نقل نموده‌اند نيز ، تعداد سپاه اهل كوفه به دست نمىآيد . من اگرچه تحقيقاً نمىدانم تعداد سپاه اهل كوفه چقدر است ولى در نقل طبرى از ابومخنف آمده است :\r\nطرماح بن عدى به امام ( ع ) گفت روز گذشته در پشت كوفه جمعى را ديدم كه تا كنون بيش از\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nآن جمع را در يك جا نديده‌ام . پرسيدم : اين جمع چه كسانى هستند ؟ گفتند : اين سپاهى است كه براى جنگ با حسين آماده شده و به سوى او روانه مىشوند ؛ و اين حاكى از زيادى سپاه كوفه است . كوفه هميشه مركز سپاه بود و لشكرهاى بزرگ از آنجا جمع شده است : از طرفى طرماح پسرعموى عدىّ بن حاتم طايى ، شيخ قبيله‌اى است ، او كسى نبوده كه سپاه‌هاى بزرگ را تا آن زمان نديده باشد ، پس از بيان او معلوم مىشود كه تعداد سپاه خيلى زياد بوده و اگر بيست يا سى هزار گفته شود مبالغه نيست . جايى كه هزار سوار به عنوان پيشاهنگ سپاه باشند و يا براى پيدا كردن امام ( ع ) مأمور به گشت در بيابانها باشند و بلافاصله روز سوّم محرّم ، چهار هزار سوار با ابن سعد برسد و تا عصر تاسوعا مرتّباً نيرو بيايد و خود ابن زياد از كوفه خارج شود و در نخيله منزل كند و لشكر تهيّه كند و به سوى كربلا روانه سازد ، حاضر شدن سى هزار نفر دشمن هيچ استبعادى ندارد . در اين رابطه ، شيخ صدوق ( ره ) دو حديث نقل مىنمايد كه حاكى از آن است كه لشكر دشمن سى هزار نفر بوده‌اند . . . بنابر نقل امام سجّاد ( ع ) مىفرمايد :\r\nهيچ روزى به سختى روز عاشورا نبود كه سى هزار نفر به دور حسين ( ع ) جمع شدند و همه خود را مسلمان مىدانستند ! و به جهت خدا طالب ريختن خون حسين ( ع ) شدند ! و هر چه او ، خداوند را به ياد مردم مىآورد و آنان را موعظه و نصيحت مىنمود نتيجه‌اى نبخشيد تا آن كه از روى ظلم و دشمنى ، او را كشتند . « 1 »\r\nدر بسيارى از مقاتل مىخوانيم كه حضرت سيّدالشّهداء ( ع ) به عمر بن سعد پيشنهاد كرد كه به شام رود و با يزيد بيعت نمايد يا اين كه با او به صحبت بنشيند ! كسانى كه شناختى از روحيّات امام و خطّ مشى انقلابى او دارند بر اين باورند كه اين مطلب صحّت ندارد ، و بر فرض صحّت بايد گفت چون امام مىدانست كه خليفهء جوان اموى و كارگزاران حكومتى او جز به كشته شدن وى رضايت نخواهند داد ولى براى رسوا ساختن اين چهره‌هاى نفاق و فريب و معرّفى چهره‌هاى واقعى آنان كه به جنگ با او آمده‌اند ، اين پيشنهاد را ارائه كرد و ترديدى نداشت كه آن را نخواهند پذيرفت .\r\nمؤلف تاريخ سيّد الشّهداء نيز اصل اين مطلب را ساخته و پرداختهء برخى از ارباب مقاتل\r\n\r\n\r\n","description":"","footnote":"\r\n( 1 ) . تاريخ سيّدالشّهداء ( ع ) ، ص 388 - 389 .\r\n","page_name":" 146 ","page_number":146},
  {"content":"\r\n\r\nمىداند كه گوشهء چشمى به حكومت اموى داشته‌اند ، و اين مسأله را مىتوان از مطالبى كه عنوان مىكنند ، به دست آورد ؛ به عنوان نمونه :\r\nاين كه آيا واقعاً امام ( ع ) حاضر شد نزد يزيد برود و تسليم حكم او شود ؟ ! به نظر من امام ( ع ) اصلًا حاضر نشده ، و اين سخن دروغ و افترا است ؛ زيرا : اوّلًا يزيد مايل به زنده بودن امام ( ع ) نبود و به هر نحو كه بود مىخواست حسين ( ع ) را به قتل رساند . يزيد ، اهل صلح و مدارا با امام ( ع ) نبود و با معاويه تفاوت بسيار داشت . ثانياً امام نمىتوانست با فردى مثل يزيد كه دشمن سرسخت پيغمبر ( ص ) بود صلح بكند . اگر امام مىخواست به حكم يزيد تسليم شود پس چرا از اوّل با او بيعت نكرد و خود را دربه‌در و آواره نمود ؟ بنابراين ، درست به نظر نمىآيد كه امام ( ع ) چنين تقاضايى فرموده باشد . شاهد اين نظريّه ، روايتى است كه طبرى از ابومخنف از عبدالرّحمن بن جندب و عقبة بن سمعان نقل نموده است . عقبه مىگويد : من از مكّه همراه حسين ( ع ) بودم تا آن وقتى كه كشته شد ، او با هيچ كس سخنى نگفت كه از من پوشيده باشد . به خدا سوگند اين سخنى كه مردم از امام ( ع ) نقل مىكنند كه - مىروم دست خود را در دست يزيد مىگذارم ، و يا آن كه مرا به يكى از سرحدّات بفرستيد - را نفرمود ، سخن او اين بود : به گوشه‌اى از زمين وسيع خدا مىروم تا ببينم كار مردم به كجا مىكشد ؟ . . . به نظر من محدّثين اين حديث را به جهت مصلحت يزيد ساخته‌اند . آنها خواسته‌اند اين گونه وانمود كنند كه امام ( ع ) مىخواسته بر حكم يزيد راضى شود ولى تسليم ابن زياد نمىشده است ، از اين جهت ابن زياد او را كشت . آرى آنها خواسته‌اند گناه را به گردن ابن زياد بيندازند و يزيد را تبرئه كنند يا بهتر از ابن زياد جلوه دهند ، چنان كه خود يزيد نيز به همين نقشه دست زد و آخرِ كار ، گناه را به گردن پسر مرجانه افكند و او را لعن كرد . البتّه يزيد هنگامى به اين عمل دست زد كه متوجّه شد مردم از دور او متفرّق شده و عموم مسلمين دشمنِ او گشته‌اند . « 1 »\r\nمسلّماً يكى از صحنه‌هاى عبرت‌آموز عاشورا ، بازگشت حرّ بن يزيد رياحى به حقيقت وجودى خود ، و ندامت از گذشتهء خويش است :\r\nپسر پيغمبر ! قربانت گردم ، من همان كسى هستم كه راه را بر تو بستم و نگذاشتم به حجاز برگردى و دست از تو برنداشتم تا در اينجا تو را فرود آوردم . به خدا سوگند باور نمىكردم\r\n\r\n\r\n","description":"","footnote":"\r\n( 1 ) . همان ، ص 379 و 380 - 381 .\r\n","page_name":" 147 ","page_number":147},
  {"content":"\r\n\r\nپيشنهاد تو را رد كنند و كار را به اينجا بكشانند . به خويش مىگفتم كه آنان قبول مىكنند و من نيز با ابن زياد مخالفت نمىكنم . . . فعلًا از كار خود پشيمان هستم و آمده‌ام تا جان خود را قربان تو كنم و پيشاپيش تو كشته شوم . آيا براى من توبه‌اى هست و خداوند از من مىگذرد ؟ امام ( ع ) فرمود : خداوند از گناه تو مىگذرد ، نامت چيست ؟ گفت : حر ، امام ( ع ) فرمود : تو حر هستى ، و مادرت اسم تو را درست گذارده ، تو در دنيا و آخرت حر هستى . . . راستى كه گذشتِ امام ( ع ) و پذيرفتن توبهء حر ، گذشت بسيار بزرگى است و چنين گذشتى مىبايست از امام ( ع ) صادر بشود .\r\nمىتوان گفت كه اگر حر از برگشت امام ( ع ) جلوگيرى نمىكرد و امام ( ع ) برمىگشت ، اين پيشامدها اتّفاق نمىافتاد . پس تمام وقايع عاشورا به وسيلهء حر صورت گرفت و گناه او بسيار بزرگ بود ، ولى امام ( ع ) از او گذشت و وعده فرمود كه خدا نيز از او مىگذرد . آرى حلم و عفو امام ( ع ) امامِ همهء عفوها و حلم‌ها است ، و در چنين موقعى كه كار از كار گذشته و كشته شدن حر هيچ تأثيرى در اوضاع امام ( ع ) ندارد ، گذشتِ امام ( ع ) گذشت بسيار بزرگى است . « 1 »\r\nدربارهء رفتار يزيد با اسراى آل الله مطالب متفاوت و گاه متضادّى در كتب مقاتل ديده مىشود ، ولى بر اهل تحقيق پوشيده نيست كه آل رسول به هنگام اقامت در شام ، مرارت‌هاى مضاعفى را تحمّل كرده‌اند :\r\nاز مدّت توقّف اسرا در شام ، اطّلاع دقيقى ندارم ، ولى اين مسلّم است كه در روزهاى اوّل ، زندان آل رسول ( ص ) جاى بسيار بدى بوده است . شيخ صدوق در امالى خود به سندش از فاطمه بنت اميرالمؤمنين ( ص ) نقل مىنمايد : يزيد دستور داد اهل حرم امام حسين ( ع ) با علىّ بن حسين ( ع ) زندانى شوند . آنها در زندانى محبوس بودند كه نه از سرما و نه از گرما ، حفظ نمىشدند تا آن كه رنگ صورت آنان تغيير كرد و يا پوست صورت آنان كنده شد . از اينجا معلوم مىشود كه در جايى مثل بيابان ، آنها را نگاه داشته بودند اگرچه محصور به ديوار بوده ، ولى ساختمانى كه آنها را از سرما و گرما حفظ كند ، نداشته است ، و از نقل طبرى از ابومخنف معلوم مىشود كه بعداً منزل آنها را تغيير دادند و در جاى جداگانه‌اى با علىّ بن الحسين ( ص ) بودند . در بصائر الدّرجات به سند معتبر از محمّد حلبى از امام صادق ( ع ) نقل مىنمايد :\r\nاهل‌بيت ( ص ) را در خانهء مخروبه‌اى جاى دادند ، بعضى از اسيران گفتند : ما را در اينجا آورده‌اند\r\n\r\n\r\n","description":"","footnote":"\r\n( 1 ) . همان ، ص 437 - 438 .\r\n","page_name":" 148 ","page_number":148},
  {"content":"\r\n\r\nكه ساختمان به روى ما خراب شود . زندانبانان به زبان رومىِ خود مىگفتند : اينان مىترستند كه ديوار بر روى آنان خراب شود در حالى كه فردا همگى كشته خواهند شد . شما از همين روايت معتبر مىتوانيد چگونگى سلوك يزيد با اسيران را به دست آوريد . . . هر چه احساسات مردم شديدتر مىشد ، تغيير روش يزيد محسوس‌تر مىشد و كار به جايى رسيد كه آنان را وارد منزل خود نمود و زنانِ آل معاويه را به استقبال حرم آل رسول ( ص ) روانه كرد ، و در منزل خود براى حسين شهيد ( ع ) عزادارى نمود و سرانجام آنها را با احترام توسّط نعمان بن بشير انصارى به سوى مدينه روانه نمود . « 1 »\r\nمطالب پايانى اين كتاب دربارهء خدمات مختار و سرانجام او شنيدنى است :\r\n. . . رفتار مختار با قاتلان امام شهيد از چيزهايى است كه چشم شيعيان را روشن نمود . قاتلان امام يا كشته شدند و يا اگر توانستند خود را به بصره نزد مصعب رساندند تا از شرّ مختار محفوظ بمانند . مختار ، خانه‌هاى آنان را در كوفه خراب نمود و تا توانست قاتلان را كشت و مقدّم بر همه ، نام ابن زياد و ابن سعد را از صفحهء گيتى پاك كرد چه رسد به خولى و حرمله و ديگران . اين اعمال او ، مؤيّد گفتار او بود كه « براى كشتن قاتلان امام خروج مىكنم . » من مختار را از ياوران مسلم بن عقيل و از بهترين طالبين خون امام حسين ( ع ) و از بزرگ‌ترين شيعيان مىشناسم . به وسيلهء مختار ، محمّد بن حنفيّه و جماعت بنىهاشم از چنگال ابن زبير نجات يافتند ، زيرا اگر لشكر مختار ديرتر رسيده بود يا مختار در فرستادن ايشان مسامحه مىنمود ، همگىِ محبوسين هاشمى سوزانده مىشدند . مختار ، كسى است كه اهل‌بيت را از عزا درآورد و كشندهء امام شهيد را كشت . مختار تنها كسى است كه شيعيانِ مرده را به حركت درآورد و به وسيلهء موالى و عبيد بر دشمنان دين تاخت و تا توانست آنان را كشت و خانه‌خراب نمود . دشمنان نيز تا توانستند در حقّ او دشمنى كردند و او را از انظار مردم ساقط نمودند ، او را معروف به كذّاب و ساحر و مدّعى نبوّت و علم غيب نمودند تا تمامى مسلمين او را اين طور بشناسند . . . « 2 » مختار جوانمردانه جنگ كرد تا كشته شد و تسليم حكم مصعب نگرديد و آن چند نفر كه با او از قصر بيرون آمدند با شرافت كشته شدند و كشته شدن مختار منشأش دست برداشتن قسمتى از\r\n\r\n\r\n","description":"","footnote":"\r\n( 1 ) . همان ، ص 556 - 557 .\r\n( 2 ) . همان ، ص 616 - 617 .\r\n","page_name":" 149 ","page_number":149},
  {"content":"\r\n\r\nلشكريان او از حمايت وى و كشته شدن شيعيان حقيقى او در جنگ اوّل بود ، زيرا عمدهء لشكريان خوب مختار ، ايرانيانى بودند كه در ركاب احمر بن شميط به استقبال مصعب تا مذار شتافته بودند . . . شكست سپاه مختار در اثر خيانت همان عبداللّه بن وهب رئيس ميسره بود كه اگر ايرانيان سوار بودند ، بهتر حمله مىكردند و افراد بيشترى از دشمن را مىكشتند . . . مصعب بن زبير چون مختار را كشت ، كف دست او را بريد ( / مچ دست ) و با ميخ به ديوار نزديك مسجد ( كوفه ) كوبيد ! اين كف دست به ديوار بود تا آن كه نوبت به حجّاج رسيد ! و چشم او به آن كف بريده افتاد ، پرسيد : اين دست كيست ؟ ! گفتند : مختار ؛ پس به فرمان حجّاج دست او را آزاد كردند و برداشتند . . . طبرى ، ورود حجّاج به كوفه را در سال هفتاد و پنج پس از هجرت و كشته شدن مختار را در سال شصت و هفت مىداند . . . و قبر جناب مختار نزديك قبر حضرت مسلم ( ع ) است . « 1 »\r\nبنابر اين نقل بايد ، كفِ دست بريدهء مختار حدود هشت سال بر ديوار نزديك مسجد كوفه خودنمايى كرده باشد و اين نشانهء نهايت كينه و شقاوت كوفيان و دشمنان خاندان رسول - سلام اللَّه اجمعين - و زهرچشم گرفتن از شيعيان حسين بن على ( ع ) است .\r\n\r\n15 . كلّياتى دربارهء ( حماسهء حسينى )\r\nاثر ارزشمند ( حماسهء حسينى ) در دو جلد به قطع وزيرى شامل سخنرانىها و يادداشت‌هاى استاد شهيد مطهّرى دربارهء واقعهء خون‌نگار كربلا است . جلد اوّل آن حاوى سخنرانىها و جلد ديگر يادداشت‌هاى استاد را در بر مىگيرد .\r\nاين كتاب داراى هفت فصل است :\r\nفصل اوّل : حماسهء حسينى كه حاوى سه سخنرانى از استاد شهيد با همين عنوان است كه در حدود سال 1347 ه . ش برابر با محرّم 1388 ه . ق در حسينيهء ارشاد ايراد نموده‌اند .\r\nفصل دوّم : شامل سخنرانىهاى استاد شهيد در فروردين ماه 1348 مطابق با محرّم سال 1389 است كه با عنوان « تحريفات در واقعهء تاريخى كربلا » در حسينيهء ارشاد ايراد شده است .\r\nفصل سوم : با عنوان ( ماهيّت قيام حسينى ) ، شامل سخنرانىهاى استاد شهيد در سه جلسه در كانون توحيد تهران است . سلسله سخنرانىهاى استاد در اين كانون با عنوان ( مسألهء\r\n\r\n\r\n","description":"","footnote":"\r\n( 1 ) . حماسهء حسينى ، در 2 جلد ، قم ، انتشارات صدرا ، چاپ سىام ، سال 1377 .\r\n","page_name":" 150 ","page_number":150},
  {"content":"\r\n\r\nشناخت ) انجام گرفته و به خاطر آنكه سه جلسه از اين سخنرانىها مصادف با شبهاى تاسوعا و عاشورا بوده ، نيمى از وقت اين جلسات سخنرانى را به بيان ( ماهيّت قيام حسينى ) اختصاص داده بودند .\r\nفصل چهارم با عنوان : « تحليل واقعهء عاشورا » حاوى مطالب سخنرانى استاد شهيد در يك جلسه است كه به سال 1356 در « جلسهء يزدىها » عنوان شده است .\r\nفصل پنجم با عنوان : « شعارهاى عاشورا » ، سخنرانى آن شهيد بزرگوار در عاشوراى سال 1352 در مسجد جامع نارمك مىباشد .\r\nفصل ششم با عنوان : « عنصر امر به معروف و نهى از منكر در نهضت حسينى » مجموعهء هفت جلسه سخنرانى استاد شهيد در حسينيهء ارشاد در محرّم سال 1390 مطابق با اسفند سال 1348 و فروردين ماه 1349 هجرى شمسى است .\r\nفصل هفتم با عنوان : « عنصر تبليغ در نهضت حسينى » حاوى مطالب هفت سخنرانى استاد شهيد در مسجد جاويد تهران به سال 1350 هجرى شمسى است .\r\nاين اثر ، بعد از شهادت استاد بزرگوار با پياده كردن مطالب نوارهاى سخنرانىها تنظيم و به چاپ رسيده است كه در نوع خود بىنظير مىباشد ، و با مرورى گذرا بر عناوين هفت فصل آن ، ارزش اين مجموعه را مىتوان دريافت . جلد دوّم آن كه حاوى يادداشت‌هاى استاد شهيد است راهگشاى پژوهشگران واقعهء كربلا بوده و خواهد بود .\r\nمسأله‌اى كه ارزش اين اثر را بسيار بالا برده است ، قرائت استاد شهيد مطهّرى از فرهنگ عاشورا است كه مبتنى بر مقوله‌هاى ارزشى اين رخداد شگرف تاريخى مىباشد .\r\nهر چند در ميان شيوهء گفتارى و شيوهء نوشتارى طبعاً تفاوت‌هاى بسيارى است ، ولى مطالب موجود در اين مجموعه با اينكه با زبانى بسيار ساده بيان شده ولى از شيوهء نوشتارى استاد چندان فاصله نگرفته است .\r\n\r\n1 - 15 . بررسى محتوايى ( حماسهء حسينى )\r\nپس از كتاب ارزشمند « لؤلؤ و مرجان » تأليف عالم و محدّث بزرگوار شيعى مرحوم حاج ميرزا حسين نورى ( ره ) كه گاه مستقيم و گاه غير مستقيم به تبيين تحريفات راه يافته در متن\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nخون نگار كربلا پرداخته است ، كتابى از نظر تبيين فلسفهء قيام حسينى و تجزيه و تحليل مقوله‌هاى ارزشىِ اين قيام ماندگار و برشمردن ريشه‌هاى تحريف تاريخ عاشورا به « حماسهء حسينى » استاد شهيد مطهّرى ( ره ) نمىرسد و در جاى جاى اين مجموعهء ارزشمند ، دل‌نگرانىهاى اين متفكّر بزرگ جهان اسلام را - كه نشأت گرفته از باورهاى ريشه‌دار دينى اوست - از حضور برخى مطالب واهى و اغراق‌آميز و محرّف در متن ماندگار عاشورا ، با تمام وجود احساس مىكنيم و بر همّت اين بزرگمرد در پيراستن آن از موضوعات نامعقول و افسانه‌آميز آفرين مىگوييم :\r\nحادثهء عاشورا و تاريخچهء كربلا دو صفحه دارد : يك صفحهء سفيد و نورانى و يك صفحهء تاريك ، سياه و ظلمانى كه هر دو صفحه‌اش يا بىنظير است و يا كم‌نظير . امّا صفحهء سياه و تاريكش از آن نظر سياه و تاريك است كه در آن فقط جنايت بى نظير و يا كم نظير مىبينم . . . و اينكه جرأت نمىكنم كه بگويم حادثهء كربلا از نظر زيادى جنايت نظير ندارد ، توجّه من يكى به جنگ‌هاى صليبى و جنايت‌هايى است كه مسيحىها در آن مرتكب شدند و يكى هم به جنايت‌هايى است كه همين اروپايىها در اندلس اسلامى مرتكب شدند كه آن هم عجيب است . تاريخ اندلس مرحوم آيتى را كه دانشگاه تهران چاپ كرده است بخوانيد ، كتابى است بسيار تحقيقى و آموزنده . در اين كتاب نوشته است : اروپايىها به صد هزار زن و مرد و بچّه اجازه دادند كه هرجا مىخواهند بروند ، بعد كه اينها راه افتادند ، پشيمان شدند و شايد هم از اوّل حقّه زدند كه اجازهء حركت دادند ، به هر حال تمام اين صد هزار نفر را كشتند و سر بريدند ! شرقى ، هرگز از نظر جنايت به غربى نمىرسد . شما اگر در تمام تاريخ مشرق زمين بگرديد ، دو جنايت را ، حتّى در دستگاه اموى پيدا نمىكنيد : يكى آتش زدن زنده زنده و ديگر قتل عام كردن زنان ، ولى در تاريخ مغرب زمين از اين دو نوع جنايت فراوان ديده مىشود . زن كشتن در مغرب زمين يك امر شايعى است ، هنوز هم باور نكنيد كه اينها روح انسانى داشته باشند . آنچه در ويتنام صورت مىگيرد ، ادامهء روحيّهء جنگ‌هاى صليبى و جنگ‌هاى اندلس آنهاست . اين كار كه چند صد هزار نفر را زنده زنده در كورهء آتش بگذارند - ولو اين افراد جانى هم باشند - كار مشرق زمينى نيست و از عهدهء مشرق زمينى چنين جنايتى برنمىآيد . اين كار فقط از عهدهء مغرب زمينى قرن بيستم برمىآيد . اين جنايت كه در صحراى سينا ده‌ها هزار سرباز را آب و نان ندهند تا از گرسنگى بميرند براى اينكه اگر اسير بگيرند بايد به آنها نان بدهند ! فقط مال غربى است ،\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nشرقى اين جور جنايت نمىكند . يهودى فلسطينى صد درجه شريف‌تر از يهودى غربى است .\r\nاگر مردم فلسطين يهودىهاى ملى اهل همان فلسطين بودند كه اين جنايت‌ها واقع نمىشد ، اين جنايت‌ها مال يهودى غربى است . . . از اين نظر حادثهء كربلا يك جنايت و يك تراژدى است ، يك مصيبت است ، يك رثاء است . . . امّا آيا تاريخچهء عاشورا فقط همين يك صفحه است ؟ . . .\r\nاشتباه ما همين است . اين تاريخچه يك صفحهء ديگر هم دارد كه قهرمان آن صفحه ، ديگر پسر معاويه نيست ، پسر زياد نيست ، پسر سعد نيست ، شمر نيست ، تراژدى نيست ، بلكه حماسه است ، افتخار و نورانيّت است ، تجلّى حقيقت و انسانيّت است ، تجلّى حق پرستى است ، آن صفحه را كه نگاه مىكنيم ، مىگوييم بشريّت حق دارد به خودش ببالد . . . چرا بايد حادثهء كربلا را هميشه از نظر صفحهء سياهش مطالعه كنيم و چرا بايد هميشه جنايت‌هاى كربلا گفته شود ؟ ! چرا هميشه بايد حسين بن على را از آن جنبه‌اى كه مورد جنايت جانيان است مورد مطالعهء ما قرار بگيرد ؟ چرا شعارهايى كه به نام حسين بن على مىدهيم و مىنويسيم از صفحهء تاريك عاشورا گرفته شود ؟ ! چرا ما صفحه نورانى اين داستان را كمتر مطالعه مىكنيم در حالى كه جنبهء حماسى اين داستان صد برابر بر جنبهء جنايى آن مىچربد . . . جانىهاى بر امام حسين آنهايى هستند كه اين تاريخچه را از نظر هدف منحرف كرده و مىكنند . حسين را يك روز كشتند و سرِ او را از بدن جدا كردند ، امّا حسين كه فقط اين تن نيست ، حسين كه مثل من و شما نيست ، حسين يك مكتب است و بعد از مرگش زنده‌تر مىشود . « 1 »\r\nاستاد شهيد مطهّرى ، حسين بن على ( ع ) را اين گونه معرّفى مىكند :\r\nحسين بن على ( ع ) يك روح بزرگ و يك روح مقدّس است . اساساً روح كه بزرگ شد ، تن به زحمت مىافتد ، و روح كه كوچك شد تن آسايش پيدا مىكند . . . روح بزرگ به تن نان جو مىخوراند بعد هم بلندش مىكند و مىگويد شب‌زنده دارى كن . روح بزرگ وقتى كه كوچك‌ترين كوتاهى در وظيفهء خودش مىبيند به تن مىگويد : اين سر را توى اين تنور ببر تا حرارت آن را احساس كنى . . . روح بزرگ آرزو مىكند كه در راه هدف‌هاى الهى و هدف‌هاى بزرگ خودش كشته شود ، فرقش كه شكافته مىشود خدا را شكر مىكند . روح وقتى كه بزرگ شد خواه ناخواه بايد در روز عاشورا سيصد زخم به بدنش وارد شود ، آن تنى كه در زير سم اسبها\r\n\r\n\r\n","description":"","footnote":"\r\n( 1 ) . همان ، ج 1 ، ص 18 تا 21 .\r\n","page_name":" 153 ","page_number":153},
  {"content":"\r\n\r\nلگدكوب مىشود جريمهء يك روح بزرگ را مىدهد ، جريمهء يك حماسه را مىدهد ، جريمهء حق پرستى را مىدهد ، جريمهء روح شهيد را مىدهد . . . چرا دور كلمهء « شهيد » را هاله‌اى از قدس گرفته است ؟ چون شهيد كسى است كه يك روح بزرگ دارد ، روحى كه هدف مقدّس دارد ، كسى است كه در راه عقيده كشته شده است ، كسى است كه براى خودش كار نكرده است ، كسى است كه در راه حقّ و حقيقت و فضيلت قدم برداشته است « 1 » . . . از نظر من كليد شخصيّت حسين ، حماسه است ، شور است ، عظمت است ، صلابت است ، شدّت است ، ايستادگى است ، حق‌پرستى است . « 2 »\r\nاستاد شهيد مطهّرى بر اين باور پاى مىفشارد كه بايد مكتب عاشورا در جامعهء اسلامى ما احيا شود :\r\nحسين بن على ، درس غيرت به مردم داد ، درس تحمّل و بردبارى به مردم داد . . . اينها براى ملّت مسلمان درسهاى بسيار بزرگى بود . . . . اين كه من تأكيد مىكنم كه حماسهء حسينى و حادثهء كربلا و عاشورا بايد بيشتر از اين جنبه مورد استفاده ما قرار بگيرد به خاطر همين درسهاى بزرگى است كه اين قيام مىتواند به ما بياموزد . من مخالف رثاء و مرثيه نيستم ، ولى مىگويم اين رثاء و مرثيه بايد به شكلى باشد كه در عين حال آن حسّ قهرمانى حسينى را در وجود ما تحريك و احيا كند ، حسين بن على يك سوژهء بزرگ اجتماعى است ، حسين بن على در آن زمان يك سوژهء بزرگ بود ، هر كسى مىخواست در مقابل ظلم قيام كند شعارش « يا لثارات الحسين » « 3 » بود ، امروز هم حسين بن على يك سوژهء بزرگ است ، سوژه‌اى براى امر به معروف و نهى از منكر ، براى اقامهء نماز ، براى زنده كردن اسلام ، براى اين كه احساسات و عواطف عاليهء اسلامى در وجود ما احيا شود . « 4 »\r\nاستاد شهيد مطهّرى طىّ هفت جلسه سخنرانى در حسينيهء ارشاد مسألهء « امر به معروف و نهى از منكر » را از ابعاد مختلف مورد تجزيه و تحليل قرار داده و اهميّت اين دو اصل اساسى و زيربنايى قيام ماندگار حضرت سيدالشّهداء ( ع ) را به تفصيل بيان كرده است .\r\n\r\n\r\n","description":"","footnote":"\r\n( 1 ) . همان ، ص 32 - 33 .\r\n( 2 ) . همان ، ص 36 .\r\n( 3 ) . گوره توّابين به هنگام خونخواهى شهداى كربلا از اين شعار استفاده مىكردند .\r\n( 4 ) . همان ، ص 50 - 51 .\r\n","page_name":" 154 ","page_number":154},
  {"content":"\r\n\r\nايشان ضمن بررسى ريشهء لغوى « تحريف » ، انواع آن را در دو مقولهء « لفظى » و « معنوى » به صورت مبسوط بيان كرده و براى هر كدام مثال‌هايى ارايه نموده و در ادامهء اين بحث يادآور مىشود :\r\n. . . حال بحث من اين است كه در نقل و بازگو كردن حادثهء عاشورا ما هزاران تحريف وارد كرده‌ايم . هم تحريف‌هاى لفظى - يعنى شكلى و ظاهرى - راجع به اصل قضايا ، مقدّمات قضايا ، متن و حواشى مطلب ، و هم تحريف‌هاى معنوى كه در تفسير اين حادثه ما تحريف كرده‌ايم . با كمال تأسّف ، اين حادثه هم دچار تحريف‌هاى لفظى است و هم دچار تحريف‌هاى معنوى ، هر دو ، و باز تحريف‌هايى مىشود كه گاهى لااقل هماهنگى با اصل مطلب دارد ، ولى گاهى تحريف نه تنها كوچك‌ترين هماهنگى ندارد بلكه قضيّه را مسخ و به كلّى واژگون مىكند و به شكلى درمىآورد كه به صورت ضدّ خودش درمىآيد . « 1 »\r\nاستاد شهيد مطهّرى ، ضمن تجليل از مراتب علمى و ايمان عالم جليل القدر مرحوم حاج ميرزا حسين نورى ، از كتاب « لؤلؤ و مرجان » او با عظمت ياد مىكند ، چرا كه به پيراستن متن ماندگار كربلا از مطالبى واهى و خرافى پرداخته است :\r\n. . . اين كتاب با اين كه كتاب كوچكى است ، كتاب فوق العاده خوبى است . . . چنين كتابى شايد در دنيا وجود نداشته باشد . عجيب اين مرد ، تبحّر به خرج داده است . اين مرد بزرگ در همين كتاب خودش ، نمونه‌هايى ، آن هم نمونه‌هايى از دروغ‌هايى كه معمول است و اينها را به اين حادثهء بزرگ ، حادثهء تاريخى كربلا نسبت مىدهند ، ذكر كرده است . آن چه من عرض مىكنم غالباً يا همهء آن ، همان‌هايى است مرحوم حاجى نورى هم از آنها ناله كرده است ، و حتّى اين مرد بزرگ صريحاً مىگويد : امروز بايد عزاى حسين را گرفت ، امّا براى حسين در عصر ما يك عزاى جديدى است كه در گذشته نبوده است و آن عزاى جديد : اين همه دروغ‌هاست كه دربارهء حادثهء كربلا گفته مىشود و احدى جلوى اين دروغها را نمىگيرد . امروز بر اين مصيبت حسين بن على بايد گريست ، نه بر آن شمشيرها و نيزه‌هايى كه در آن روز بر پيكر شريفش وارد شد . « 2 »\r\nاين متفكّر بزرگ جهان اسلام ، نقش مردم را در اشاعه و رواج اين گونه مطالب غير مستند و نامعقول ، مهمّ تلقّى مىكند و به آنان هشدار مىدهد :\r\n\r\n\r\n","description":"","footnote":"\r\n( 1 ) . همان ، ص 61 - 62 .\r\n( 2 ) . همان ، ص 63 - 64 .\r\n","page_name":" 155 ","page_number":155},
  {"content":"\r\n\r\n. . . در همهء اينها مردم مسؤول‌اند . يعنى شما مردمى كه اينجا نشسته‌ايد و هيچ خيال نمىكنيد كه در اين قضيه مسؤول هستيد و خيال مىكنيد كه مسؤول فقط گويندگان هستند . دو مسئوليّت بزرگ ، مردم دارند . يك مسئوليّت اين است كه نهى از منكر بر همه واجب است .\r\nوقتى كه مىفهميد و مىدانيد - و مردم اغلب هم مىدانند - كه دروغ است ، نبايد در آن مجلس بنشينيد كه حرام است ، بلكه بايد مبارزه كنيد ، و ديگر اين تمايلى است كه صاحب مجلس‌ها و مستمعين به گيراندن مجلس دارند ، مجلس بايد بگيرد ، بايد كربلا بشود . روضه‌خوان بيچاره مىبيند كه اگر بنا بشود هر چه مىگويد از آن راستها باشد ، مجلسش نمىگيرد ، بعد همين مردم هم دعوتش نمىكنند ، ناچار يك چيزى هم اضافه مىكند . اين انتظار را مردم بايد از سر خودشان بيرون كنند ، نگويند فلان روضه‌خوان كه مجلس او مىگيرد ، فلان روضه خوانى كه كربلا مىكند ، كربلا مىكند يعنى چه ؟ ! شما بايد روضهء راست را بشنويد و معارف و سطح فكرتان بالا بيايد به طورى كه اگر در يك كلمه روحتان اهتزاز پيدا كرد ، يعنى با روح حسين بن على هماهنگى كرد و اشكى ولو ذرّه‌اى ، ولو به قدر بال مگس جارى شد ، اگر يك چنين اشكى در حالت هماهنگى روح شما با حسين بن على از چشم شما بيرون بيايد ، واقعاً مقام بزرگى براى شماست . امّا اشكى كه از راه قصّابى كردن بخواهد از چشم شما بيايد ، اگر يك دريا هم باشد ، ارزش ندارد . « 1 »\r\nاستاد شهيد مطهّرى ، براى نشان دادن عمق اين فاجعه ، جريانى را نقل مىكنند كه براى همهء شيفتگان مكتب حسينى عبرت‌آموز است :\r\nنقل كردند يكى از علماى بزرگ در يكى از شهرستان‌ها تا اندازه‌اى درد دين داشت و هميشه ايراد مىگرفت ، مىگفت : چرا اين حرف‌هاى دروغ را مىگوييد ؟ و مىگفتند تعبيرش هم اين بود : مىگفت اين زهرمارها چيست كه بالاى اين منبرها مىگوييد ؟ يك وقت به يك واعظى گفت : آقا ! اين زهرمارها چيست كه مىگوييد ؟ او گفت : غير از اين نمىشود . اگر اينها را نگوييم اصلًا بايد در دكان را تخته كنيم و برويم . گفت : خير ، اينها دروغ است . تا اين كه آن آقا خودش در مسجد خودش مجلسى به پا كرد و همان واعظ را دعوت كرد ، خودش هم بانىِ ( مجلس ) شد . به او گفت : من مىخواهم به عنوان نمونه يك مجلسى ترتيب بدهم ، تو هم بايد مقيّد باشى جز از\r\n\r\n\r\n","description":"","footnote":"\r\n( 1 ) . همان ، ص 64 - 65 .\r\n","page_name":" 156 ","page_number":156},
  {"content":"\r\n\r\nكتاب‌هاى معتبر هيچ روضه‌اى نخوانى ، فقط روضهء راست بخوانى . . . از آن زهرمارىها چيزى نگويى . گفت : چشم ! چون مجلس مال شماست من هم همين طور عمل مىكنم . شب اوّل ، خودِ آقا در محراب رو به قبله نشسته بود . منبر را هم كنار محراب گذاشته بودند . آن آقا رفت صحبت‌هايش را كرد . نوبت روضه شد ، او مقيّد بود كه جز روضهء راست چيزى نخواند . خواند و خواند ، مجلس هيچ تكان نخورد و همين طور يخ كرده بود . اين آقا ديد عجب ! اين مجلس مال خودش هم هست بعد مردم چه مىگويند ! زنها مىگويند لابد آقا نيّتش پاك نيست كه مجلسش نمىگيرد ! اگر آقا خودش نيّتش درست بود ، اخلاص نيّت داشت حالا ( مجلس ) كربلا شده بود . ديد آبرويش دارد مىرود ! چه بكند ؟ آرام و زير چشمى به او ( / واعظ ) گفت : « كمى از آن زهرمارىها قاطى كن ! » يك مسئوليّت بزرگ ، اين مسئوليّت است : مقاومت در برابر اين انتظارى كه مردم براى كربلا شدن دارند ، اين خودش دروغ‌ساز است و لهذا غالب جعليّاتى كه شده است مقدمهء گريز زدن بوده است ! يعنى جعل شده است براى اينكه بشود از آن جعل ، يك گريزى زد و اشك مردم را جارى كرد . « 1 »\r\nاين متفكّر بزرگ و دردآشناى شيعى ، براى آشنا ساختن شيعيان پاىبند به اصول اسلامى و اخلاقى با ابعاد ضدّ ارزشى اين ساخته‌ها و پرداخته‌ها و ضربه‌هايى كه ناخواسته توسّط خودىها بر پيكرهء نهضت حسينى و اهداف ماندگار آن وارد شده و مىشود ، نمونهء بارز ديگرى از اين دروغ‌بافىها را كه هيچ مستند روايى و حتّى تاريخى ندارد ، ارايه مىكند :\r\n. . . راجع به روابط ( عاطفى ) حضرت ابوالفضل و حضرت سيّد الشّهداء مىگويند : روزى اميرالمؤمنين على ( ع ) در بالاى منبر بود و خطبه مىخواند . امام حسين ( ع ) فرمود : من تشنه‌ام ، آب مىخواهم ( ! ) حضرت فرمود : كسى براى فرزندم آب بياورد . اوّل كسى كه از جا برخاست كودكى بود همان حضرت ابوالفضل العباس باشد ، ايشان رفتند و از مادرشان يك كاسه آب گرفتند و آمدند . . . در حالى كه وارد شد كه ( كاسهء آب را ) روى سرش گرفته بود و آب هم مىريخت اميرالمؤمنين على ( ع ) چشمشان كه به اين منظره افتاد ، اشكشان جارى شد . به آقا عرض كردند آقا ! شما چرا گريه مىكنيد ؟ ! فرمود : بله ، قضاياى كربلا يادم افتاد ، معلوم است كه اين گريز به كجاها منتهى مىشود . حاجى نورى در اينجا بحث عالىاى دارد . مىگويد : شما\r\n\r\n\r\n","description":"","footnote":"\r\n( 1 ) . همان ، ص 64 - 65 .\r\n","page_name":" 157 ","page_number":157},
  {"content":"\r\n\r\nمىگوييد على در بالاى منبر بود و خطبه مىخواند . على فقط در زمان خلافتش بود كه منبر مىرفت و خطبه مىخواند ، پس ( اين قضيه ) در كوفه بوده است . خلافت حضرت امير در كوفه در چه سالى بود ؟ بين سال‌هاى 36 و 41 ، در آن وقت امام حسين در چه سنّى بود ؟ مردى بود تقريباً 33 ساله . مىگويد : آيا اصلًا اين حرف معقول است كه يك مرد 33 ساله در حالى كه پدرش دارد مردم را موعظه مىكند ، خطابه مىخواند ، يك دفعه وسط خطبه بدود ( و بگويد : ) آقا ! من تشنه‌ام ، آب مىخواهم ؟ ! اگر يك آدم معمولى اين كار را بكند مىگوييد : چه آدم بى ادبِ بى تربيتى است ! و تازه حضرت ابوالفضل در آن وقت ، كودك نبوده يك جوان در حدود پانزده ساله بوده است ! يك چنين جعلى ، تحريفى كردند ، حالا غير از موضوع دروغ بودنش ، از نظر ارزش ، آيا اين شأن امام حسين را بالا مىبرد يا پايين مىآورد ؟ مسلّم است كه پايين مىآورد . يك دروغى به امام نسبت داديم و آبروى امام را برديم ، طورى حرف زديم كه امام را در سطح بى ادب‌ترين افراد مردم تنزّل داديم كه در حالى كه پدرى مثل على دارد حرف مىزند ، تشنه‌اش مىشود ، طاقت نمىآورد كه جلسه تمام شود ، حرف آقا را قطع مىكند : من تشنه‌ام ! بگوييد براى من آب بياورند ! « 1 »\r\n\r\n2 - 15 . برگزيده‌هايى از ( حماسهء حسينى )\r\nدر اين قسمت ، از يادداشت‌هاى استاد شهيد مطهّرى كه در جلد دوم حماسهء حسينى آمده است ، بهره مىگيريم و شيفتگان مكتب حسينى را با جلوه‌هاى ماندگار ديگرى از نهضت شگرف امام شهيد آشنا مىكنيم :\r\nيكى از مظاهر قوّت و كمال نهضت حسينى اين است كه آنها با آن همه شدّت و گرفتارى ، هيچ كدامشان ملحق به دشمن نشدند ولى توانستند از لشكر غالب طرف مقابل ، دل بربايند ، چنان كه حُر و سى نفر ديگر را دل ربودند و شايد علّت اين كه اباعبداللّه اصرار داشت كه هر كه رفتنى است برود ، اين بود كه مىخواست نمايشگاهش كامل باشد و در ميان آنها ضعيفى وجود نداشته باشد كه در گيراگير كار ، سستى نشان دهد . اين جهت در بدر و صفّين عيب زيادى نداشت ولى در كربلا عيب داشت ، چون بناى كار كربلا بر گذشت و فداكارى بود . معمولًا غالب از\r\n\r\n\r\n","description":"","footnote":"\r\n( 1 ) . همان ، ص 66 - 67 .\r\n","page_name":" 158 ","page_number":158},
  {"content":"\r\n\r\nمغلوب مىربايد نه مغلوب از غالب ؛ و اين بدان جهت است كه از لحاظ روحى ، اينها غالب بودند و آنها را شكست و تحت تأثير قرار داده بودند . « 1 »\r\nاين متفكّر بزرگ اسلامى ، دو سؤال اساسى را دربارهء علّت شهادت امام حسين و علّت ترغيب ائمّهء معصومين ( ص ) به اقامهء عزاى حسينى مطرح مىكند و پاسخى كه به اين دو سؤال مىدهد ، بسيار راهگشا و آموزنده است :\r\nبا دو سؤال مواجه خواهيم شد و خوب است كه جواب اينها را قبلًا بدانيم كه هم خودِ ما روشن باشيم و هم از عهدهء جواب برآييم : يكى اين كه چرا امام حسين شهيد شد ؟ ديگر اين كه چرا ائمّهء دين دستور دادند كه عزاى امام حسين هميشه اقامه شود و در نتيجه ما وقتها و عمرها و پولها و نيروها و انرژىها ( ىمان را ) هر سال در دو ماه محرّم و صفر و بلكه در غير اين دو ماه صرف كنيم ؟ راجع به قسمت اوّل بايد بگوييم در اين زمينه ، خيلى حرفها گفته شده . دشمنان گفته‌اند : امام ، قصد حكومت داشت و كشته شد ، هدف شخصى داشت و نرسيد . دوستان نادان گفته‌اند : كشته شد كه گناهان امّت بخشيده شود ، جنبهء آسمانى و خيالى به قضيه دادند . آن را گفتند كه نصارى دربارهء مسيح گفته بودند . حقيقت همان است كه خود امام حسين فرمود در مواردى از قبيل : « ما خرجت اشراً ولا بَطِرَاً . . . » ، « الَا تَرَوْنَ انَّ الْحَقَّ لَا يُعْمَلُ بِه وَانَّ الْبَاطِلَ لَا يُتَناهى عَنْهُ ، لِيَرغَبِ المُؤْمِنُ فِى لِقاءِ اللّهِ مُحِقَاً . . . » ، « ايُّهَا النّاسُ مَنْ رَأى سُلْطَانَاً جائِراً . . . » ، در قسمت دوم هم بايد گفت : تكاليف شرعى بدون حكمت نيست . منظور اين نبوده كه همدردى و تسليتى باشد براى خاندان پيغمبر ، به قول روضه‌خوان‌ها زهرا را خوشحال بكنيم . خيال مىكنيم هر اندازه ما گريه كنيم تسلّى خاطر بيشترى براى حضرت رسول و حضرت زهرا هست . چقدر در اين صورت ما حضرت رسول و حضرت زهرا و حضرت امير را - كه هميشه آرزوى شهادت مىكردند و فخر خود مىدانستند - كوچك كرده‌ايم ! و خيال مىكنيم هنوز هم بعد از هزار و سيصد و بيست سال در حال جزع و فزع مىباشند ! بلكه مقصود اين است كه داستان كربلا به صورت يك مكتب تعليمى و تربيتى هميشه زنده بماند . در حقيقت جواب سؤال اوّل اگر درست داده شود ، جواب سؤال دوم هم معلوم مىگردد . . . معلوم مىشود فلسفهء\r\n\r\n\r\n","description":"","footnote":"\r\n( 1 ) . همان ، ج 2 ، ص 48 .\r\n","page_name":" 159 ","page_number":159},
  {"content":"\r\n\r\nاين كار ( / عزادارى ) تهديد دشمن و تقبيح كار آنها است . تحسين اين دسته ( / شهداى كربلا ) و تشويق به اين نوع كار ، و تقبيح آن دسته و ايجاد نفرت نسبت به آن نوع كار است . « 1 »\r\nاستاد شهيد مطهّرى در تبيين برخى از مطالب انتقادى مؤلّف ( لؤلؤ و مرجان ) از شيوهء علمى و منطقى سود مىجويد و به نقل از ( لؤلؤ و مرجان ) مىنويسد :\r\nمسعودى كه شيعه است و معاصر كلينى است در اثبات الوصيّة عدد كشتگان ( به دست ) امام را به 1800 تن رسانده است ، آن هم به عبارت : « وَ رُوِىَ انَّهُ قَتَلَ بِيَدِهِ ذَلكَ اليَومَ الْفَاً وَثَمَانَمِائَةٍ » و محمّد بن ابى طالب به 1950 نفر رسانده است ، امّا در كتابى كه هزار سال بعد نوشته شده ( / اسرار الشّهادهء دربندى ) عدد مقتولين امام را به 300000 و عدد مقتولين حضرت ابوالفضل را به 25000 و از سايرين به 25000 نفر رسانده است ! اگر فرض كنيم امام در هر ثانيه يك نفر كشته باشد ، سيصد هزار نفر ، مقدار 83 ساعت و بيست دقيقه وقت مىخواهد كه با روز هفتاد و دو ساعت « 2 » نيز قابل اصلاح نيست و بيست و پنج هزار نفر اگر هر نفر در يك ثانيه كشته شود شش ساعت و پنجاه و شش دقيقه و چهل ثانيه وقت مىخواهد ! بعلاوه جمعيّت 1600000 نفر در صحراى كربلا جا نمىگيرد ! وسايل و اسبابش از كجا فراهم مىشود ؟ آن هم همه از مردم كوفه بودند ! از حجاز و شام كسى نبود ! . . . « 3 »\r\nاستاد شهيد مطهّرى ، در تحريفات لفظى واقعهء عاشورا ، از ده مورد ياد مىكنند و ما با نقل اين موارد ، بررسى خود را پيرامون مجموعهء ارزشمند « حماسهء حسينى » به پايان مىبريم :\r\nالف . داستان شير و فضّه ، كه متأسّفانه در كافى نيز آمده است ، استاد شهيد در پاورقى مىنويسد : در منتخب طريحى و اسرار الشّهادهء دربندى از يك مرد اسدى نيز نقل شده كه شبها شيرى مىآمد و عاقبت معلوم شد كه آن شير ، على بن ابى طالب است ( العياذُ بِاللّه ! )\r\nب . داستان عروسى قاسم كه ظاهراً خيلى مستحدث است و از زمان قاجاريّه تجاوز نمىكند .\r\nاستاد شهيد بعداً اين مطلب را تصحيح كرده و نوشته‌اند : ( از زمان ملاحسين كاشفى ) .\r\nج . داستان فاطمهء صغرى در مدينه و خبر بردن مرغ به او .\r\nد . داستان دختر يهودى كه افليج بوده و قطره‌اى از خون اباعبداللّه به وسيلهء يك مرغ به بدنش چكيد و بهبود يافت .\r\n\r\n\r\n","description":"","footnote":"\r\n( 1 ) . همان ، ص 58 - 60 .\r\n( 2 ) . برخى از ارباب مقاتل طول روز عاشورا را هفتاد و دو ساعت دانسته‌اند .\r\n( 3 ) .\r\n","page_name":" 160 ","page_number":160},
  {"content":"\r\n\r\nه . حضور ( حضرت ) ليلى در كربلا و امر حضرت ( امام حسين ) به او كه برو در يك خيمهء جداگانه و موى خود را پريشان كن . . . .\r\nو . داستان طفلى از ابى عبداللّه كه در شام از دنيا رفت . . . ( رجوع شود به نفس المهموم ) .\r\nز . آمدن اسرا به كربلا در اربعين و اين كه به دو راهى عراق و مدينه رسيدند ، از نعمان بن بشير خواستند كه آنها را به كربلا ببرد ، و اين كه آنچه در اربعين حقيقت دارد زيارت جابر است و عطيّهء عوفى . . . .\r\nح . هشتصد هزار بودن ( تعداد ) لشكر عمر سعد ، بلكه يك ميليون و ششصد هزار نفر ، هفتاد و دو ساعت بودن روز عاشورا ، به يك حمله ده هزار نفر را كشتن ، تا برسد به اين كه نيزهء هاشم مرقال هجده گز و نيزهء قاسم هجده گز و نيزهء سنان شصت گز بود .\r\nط . روضه‌هايى كه در آنها ، اظهار تذلّل پيش دشمن است . از قبيل : التماس كردن براى آب .\r\nى . داستان طفلى كه در حين اسارت ، گردنش را بسته بودند و سوار مىكشيد تا طفل خفه شد . « 1 »\r\n\r\n16 . كلّياتى دربارهء « مقتل مطهّر »\r\nمقتل مطهّر ، مجموعه‌اى از روضه‌هاى شهيد مطهّرى و حاوى شصت و چهار گفتار مىباشد .\r\nاز گفتار اوّل تا نهم ويژهء مراثى امام على ( ع ) از گفتار دهم تا پانزدهم حاوى مراثى حضرت زهرا ( س ) گفتار شانزدهم ويژهء مراثى امام حسن مجتبى ( ع ) از گفتار هفدهم تا شصت و يكم حاوى مراثى سالار شهيدان ، شهداى كربلا و آل اللّه - سلام اللَّه عليهم اجمعين - گفتار شصت و سوم ويژهء مراثى امام موسى كاظم و گفتار شصت و چهارم مشتمل بر مراثى حضرت على بن موسى الرضا ( ص ) مىباشد .\r\nاين مقتل در هفت بخش تدوين شده و هر بخش اختصاص به يكى از حضرات معصومين ( ص ) دارد كه در بالا از آنان نام برده شد . اين اثر ، با تدوين و تحقيق آقاى جعفر صالحان توسّط انتشارات سلطان به چاپ رسيده است .\r\nپيش از اين در بررسى مجموعهء دو جلدى حماسهء حسينى راجع به قرائت ارزشى استاد\r\n\r\n\r\n","description":"","footnote":"\r\n( 1 ) . همان ، ص 170 - 171 .\r\n","page_name":" 161 ","page_number":161},
  {"content":"\r\n\r\nشهيد مطهّرى از فرهنگ عاشورا و نيز محتواى والاى سخنرانىهاى آن بزرگوار سخن گفتيم و در اينجا نيازى به تكرار آن نيست .\r\n\r\n1 - 16 . برگزيده‌هايى از مقتل مطهّر\r\nحضرت سيّدالشّهداء ( ع ) در شب عاشورا بر اين مطلب پاى فشردند كه من اصحابى باوفاتر از اصحاب خودم سراغ ندارم . باور اين مطلب شايد براى بعضى آسان نباشد . استاد شهيد مطهّرى در اين رابطه قضيّه‌اى را نقل مىكنند كه شنيدنى است :\r\n. . . يكى از علماى بزرگ شيعه گفته بود : من باور نداشتم كه اين جمله را اباعبداللّه فرموده باشد به اين دليل كه با خودم فكر مىكردم اصحاب امام حسين ( ع ) خيلى هنر نكردند ! دشمن خيلى شقاوت به خرج داد . امام حسين است ، ريحانهء پيغمبر است ، امام زمان است ، فرزند على است ، فرزند زهرا است ، هر مسلمان عادى هم اگر امام حسين ( ع ) را در آن وضع مىديد ، او را يارى مىكرد ، آنها كه يارى كردند خيلى قهرمانى به خرج ندادند ! آنها كه يارى نكردند خيلى مردم بدى بودند . اين عالم مىگويد : مثل اين كه خداى متعال مىخواست مرا از اين غفلت و جهالت و اشتباه بيرون بياورد ، شبى در عالم رؤيا ديدم كه صحنهء كربلاست و من هم در خدمت اباعبداللّه آمده‌ام ، اعلام آمادگى مىكنم . خدمت حضرت رفتم ، سلام كردم ، گفتم : يابن رسول اللّه ! من براى يارى شما آمده‌ام ، من آمده‌ام جزء اصحاب شما باشم . فرمود : به موقع به تو دستور مىدهيم . وقت نماز شد ما در كتب مقتل خوانده بوديم كه سعيد بن عبداللّه حنفى و افراد ديگرى آمدند خود را سپر اباعبداللّه قرار دادند تا ايشان نماز بخواند - فرمود : ما مىخواهيم نماز بخوانيم ، تو در اينجا بايست تا وقتى دشمن تيراندازى مىكند مانع از رسيدن تير دشمن شوى . گفتم : چشم ! مىايستم . من جلوى حضرت ايستادم ، حضرت مشغول نماز شدند ، ديدم يك تير به سرعت به طرف حضرت مىآيد ، تا نزديك من شد بى اختيار خود را خم كردم ، ناگاه ديدم تير به بدن مقدّس اباعبداللّه اصابت كرد . در عالم رؤيا گفتم استغفراللّه ربّى و اتوب عليه ، عجب كار بدى شد ! ديگر نمىگذارم . دفعهء دوّم تيرى آمد تا نزديك من شد ، خم شدم باز به حضرت خورد . دفعهء سوّم و چهارم هم به همين صورت خود را خم كردم و تير به حضرت خورد .\r\nناگهان نگاه كردم ، ديدم حضرت تبسّمى كرد و فرمود : مَا رَأيتُ اصحَابَاً ابَرُّ وَاوْفى مِن اصحَابِى ،\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nاصحابى بهتر و باوفاتر از اصحاب خودم پيدا نكردم . در خانهء خود نشسته و مرتّب مىگوييد : يَا لَيْتَنَا كُنَّا مَعَكْ فَنَفُوذُ فَوزَاً : اى كاش ما هم بوديم ، اى كاش ما هم به اين رستگارى نايل مىشديم ، پاى عمل به ميان نيامده است تا معلوم شود كه در عمل هم اين چنين هستيد يا نه ؟ اصحاب من ، مرد عمل بودند نه مرد حرف و زبان . « 1 »\r\nاستاد شهيد مطهّرى ، اين مطلب را در روز عاشورا پيرامون خصلت‌هاى حسينى عنوان كرده‌اند :\r\nروز عاشورا است ، روز معراج حسين بن على ( ع ) است ، روزى است كه ما بايد از روح حسين ، از غيرت حسين ، از مقاومت حسين ، از شجاعت و دليرى حسين ، از روشن‌بينى حسينى پرتوى بگيريم ، بلكه ما هم ذرّه‌اى آدم شويم ، بيدار شويم . يكى از نويسندگان بسيار معروف : عبّاس محمود عقّاد ، جمله‌اى دربارهء اباعبداللّه ( ع ) دارد ، مىگويد : در روز عاشورا مثل اين بود كه يك نوع مسابقه ميان خصلت‌هاى حسينى برقرار شده بود ، يعنى فضايل حسينى هر كدام با ديگرى مسابقه مىداد ، صبر حسين مىخواست از ساير صفاتش جلو بيفتد ، رضاى حسين - به آنچه كه رضاى خداست - مىخواست از صبرش جلو بيفتد ! اخلاص حين مىخواست از همهء اينها پيشى بگيرد ، شجاعت حسين مىخواست گوى سبقت را از صفات ديگر او بربايد . من عرض مىكنم البتّه نمىتوانم دربارهء اخلاص حسينى كوچك‌ترين سخنى بگويم . كوچك‌تر ازين هستم ولى مىتوانم بگويم : چيزى كه در روز عاشورا بيش از هر چيز ديگر جلوه‌گر و نمايان است طمأنينهء حسين ، اطمينان حسين ، آرامش و استقامت حسين است . اين سخنى نيست كه من مىگويم ، سخنى است كه از همان روزها درك كردند . يكى كسى كه آنجا حاضر بوده است جمله‌اى دارد . . . اين مرد ، در واقع يك خبرنگار بوده و قضايا را نقل كرده است . مىگويد : به خدا قسم من سراغ ندارم مرد دلشكسته‌اى ، مرد تحت فشار قرار گرفته‌اى را كه فرزندانش ، اهل بيتش ، جلوى چشمش قلم قلم باشند ، اصحابش را ببيند در حالى كه سرهاشان را از بدنهاىشان جدا شده است و اين مقدار قوّت قلب داشته باشد . « 2 »\r\nحسن ختام بررسى اين مقتل را به فرازى از خطبهء حضرت زينب كبرى ( س ) در مجلس يزيد ، زينت مىدهيم :\r\n\r\n\r\n","description":"","footnote":"\r\n( 1 ) . همان ، ص 119 - 120 .\r\n( 2 ) . همان ، ص 252 - 253 .\r\n","page_name":" 163 ","page_number":163},
  {"content":"\r\n\r\nدر مجلس يزيد هم كه زينب وارد مىشود ، همين شكوه را مىآفريند . يعنى اين چهل منزل اسارت ، باز هم زينب را خرد نمىكند ، روح زينب را نمىشكند ، بلكه در آنجا بيشتر تجلّى مىكند . خطابه‌اى كه حضرت زينب در مجلس يزيد خوانده است ، باور كنيد كه از خطابه‌هاى بىنظير دنيا است . فقط يك جمله‌اش را مىگويم . فرمود : پسر معاويه ! كِدْكيدَكَ وَاسِعْ سَعْيَكَ انَّكَ لا تُميتُ وَحْيَنَا : هر نيرنگى مىتوانى بزن ، هر كارى از دستت مىآيد كوتاهى نكن ، ولى من به تو اطمينان مىدهم كه اين نور ، خاموش شدنى نيست . آن كه مىميرد در اين جهان ، تو هستى و دستگاه تو ، و آن چه مىماند برادر من است . آن كه الهام‌بخش متّقين عالم خواهد بود ، برادر من است ، آن كه جهان را شيفتهء خودش خواهد كرد برادر من است . اين اطمينان يعنى چه ؟\r\nاطمينان به فطرت بشر است ، خدا بشر را حقيقت خواه آفريده است . « 1 »\r\n\r\n17 . كلّياتى دربارهء كتاب قيام امام حسين ( ع )\r\nاين اثر ارزشمند كه نام كامل آن « پس از پنجاه سال پژوهشى تازه پيرامون قيام امام حسين ( ع ) » است ، كه از سال 1355 تا 1372 در پانزده نوبت به چاپ رسيده و در تيراژ 115000 جلد منتشر شده است ، از تأليفات فرهيختهء گرانقدر استاد دكتر سيّد جعفر شهيدى مىباشد .\r\nاقبال فراگير مشتاقان مسائل تاريخى واقعهء عاشورا از اين اثر ، نمايانگر بار محتوايى و ارزشى آن است . مؤلّف محترم در مقدّمه‌اى كه به سال 1357 بر اين كتاب نوشته‌اند ، مزيّت آن را از ديگر كتب تاريخى كه دربارهء حادثهء شگرف كربلا نوشته شده است اين گونه توضيح داده‌اند :\r\n. . . دربارهء علل اين رويداد ، نخست عقيدهء من نيز همچون ديگر تاريخ‌نويسان گذشته و بعض نويسندگان امروز بود ، ليكن بررسى چند واقعه در تاريخ پنجاه سالهء آغاز اسلام سبب شد كه اين حادثه را نيز به گونه‌اى ديگر بررسى كنم تا علّت يا علل حقيقى آن را چنان كه بوده است ، دريابم . نتيجهء اين بررسىها اين شد كه دانستم بخش مهمّى از حادثه‌هاى تاريخ اسلام - به خصوص از آغاز تا عصر اوّل عبّاسى - نه چنان است كه تاريخ نويسان گذشته به قلم آورده‌اند و آيندگان آن را به عنوان اصل مسلّم پذيرفته‌اند . آنچه مرا در اين باره به ترديد انداخت و سپس\r\n\r\n\r\n","description":"","footnote":"\r\n( 1 ) . همان ، ص 292 .\r\n","page_name":" 164 ","page_number":164},
  {"content":"\r\n\r\nبه جستجو كشاند ، تحقيق دربارهء چند حادثهء به ظاهر كوچك بود كه به مناسبت كتابها و مقاله‌هايى كه در كار نوشتن آن بودم ، مىبايست بررسى شود . داستان : غرانيق ، داستان شهربانو ، علّت يا علل كشته شدن عمر و عثمان ، توطئهء خوارج در قتل على ( ع ) ، جنايت‌هايى كه به خوارج عصر على ( ع ) نسبت داده‌اند ، سعد بن عبداللّه بن ابى سرح و افزودن او به قرآن ، و داستانهايى از اين قبيل كه مورخان ساده لوح چون طبرى و ديگران در كتاب خود آورده‌اند ، و متأسّفانه بعض آن داستان‌هاى بى اصل ، دستاويزى براى شرق‌شناسان و معاندان اسلام گرديده است . در پايان اين بررسىها بود كه دانستم بيشتر اين وقايع بدان صورت كه مورّخان ديرين نوشته‌اند ، رخ نداده است ؛ امّا افسوس كه آنان نوشته‌اند و مورّخان بعد نيز تا آنجا كه مىخواسته‌اند و مىتوانسته‌اند ، بدان پيرايه بسته‌اند . مسلّم شد كمتر حادثهء تاريخى است كه از رنگ تبليغات سياسى امويان و عباسيان و يا تعصّبات دينى مذاهب مختلف بر كنار مانده و حقيقت آن دگرگون نشده باشد . به اين نتيجه رسيدم كه براى دريافت حقيقت تاريخى - هر چند بر اساس مظنّه و احتمال هم باشد - خواندن متن تاريخ آن سال‌ها به تنهايى كافى نيست ، بلكه بايد تاريخ را با ديگر شرايط ، از جمله وضع جغرافيايى ، اقتصادى و اجتماعى سنجيد ، چنان كه شيوهء علمى تاريخ نويسان امروز هم همين است . مورّخان پيشين هر چند در ضبط وقايع ، كوشش بسيار كرده‌اند و از اين جهت بر اخلاف خود حقّى بزرگ دارند امّا در تحليل و تحقيق آن چنان كه بايد رعايت شرايط لازم نشده است و در اين باره آنان را بايد معذور داشت ، چه اين راهى است كه تلاشهاى علمى قرن گذشته و حاضر به روى پژوهندگان گشوده است . به هر حال ، چنان كه در متن كتاب آمده است اگر تاريخ اسلام با بينشى نو بررسى شود ، پرده از روى بسيارى از وقايع پراهميّت برداشته خواهد شد .\r\n\r\n1 - 17 . برگزيده‌هايى از كتاب قيام امام حسين ( ع )\r\nمؤلف محترم با طرح سؤالى اساسى تلويحاً لزوم يك تحقيق جامع و دامنه‌دارى را پيرامون بىتفاوتى اكثريّت مسلمانان در رابطه با شهادت امام حسين ( ع ) يادآور مىگردد و عمق اين فاجعه را چنين به تصوير مىكشد :\r\nبدون شك در سال شصت و يكم هجرى ، عدّه‌اى كه شمار آنان اندك نبود در كوفه ، بصره ،\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nمدينه ، مكّه و دمشق به سر مىبردند كه خود در آن انجمن ( / حجّة الوداع ) حاضر و سخنان محمّد ( ص ) را به گوش خود شنيده بودند . حسين و ياران او چه جرمى مرتكب شده بودند كه فقه مسلمانى كيفر آن را قتل مىدانست ؟ اگر جرمى نداشتند چرا مسلمانان دست روى دست نهادند تا سپاهيان كوفه آنان را بكشند ؟ ! در كوفه هنوز عدّه‌اى از صحابهء پيغمبر مىزيستند كه شمار آنان در خور توجّه است ( رك : طبقات ابن سعد ، ج 6 ، ص 43 ) . اينها مىتوانستند با همكارى گروهى از تابعين ( / تابعين ، طبقهء بعد از صحابه‌اند ، مسلمانانى كه پيغمبر را ديدند و به حضور او رسيدند صحابه مىگويند و آنان كه اصحاب پيغمبر را ديدند امّا خودِ او را ملاقات نكردند ، تابعين لقب دارند . ) و سران شهر ، حاكم كوفه را مجبور كنند تا راه ديگرى جز آنچه پيش گرفت ، اختيار كند ، ولى چنين نكردند ، چرا ؟ ! كوفه ، مدّت پنج سال مركز خلافت على بود .\r\nمردم كوفه در جنگ جمل و صفّين و نهروان پدر حسين را يارى كردند ، پيش روى او كشتند و كشته شدند ، امّا در چنين حادثهء بزرگ ، چنان خاموش گشتند كه گويى گَرد مرگ بر سر آنان پاشيده بودند ، چرا ؟ ! از كوفه كه بگذريم ، در سال شصت و يكم عدّه‌اى از ياران پيغمبر در شام به سر مىبردند و بعضى از آنان در نظر يزيد مقامى و الا داشتند . چرا در اين حوزهء مسلمانى هيچ گونه اقدامى براى مخالفت با اين فاجعه به عمل نيامد ؟ ! دو شهر بزرگ ديگر : مدينه و مكّه كه پس از دمشق و كوفه در تعيين خطّ مشى سياسى مسلمانان بى اثر نبودند ، عكس العملى از خود نشان ندادند ! درست است كه وسايل ارتباطى آن روز چنان نبود كه مردم به سرعت از حوادثى كه مىگذشت باخبر شوند ؛ امّا مردمانى از اين ايالت‌هاى بزرگ كه دست در كار سياست بودند ، از چند ماه پيش مىدانستند پايان اين ماجرا چه خواهد بود ! . . . اينان نه تنها براى جلوگيرى از جنگ اقدامى نكردند ، بلكه پس از كشته شدن پسر دختر پيغمبرشان ماهها و سالها دست روى دست گذاشتند و تا مرگ يزيد ، به خاموشى گراييدند . مهم‌ترين عكس العملى كه پس از حادثه در اين ايالت ديده شد ، دريغ خوردن و احياناً شيون و گريه بود ! شورش مردم مدينه در سال شصت و سوم هجرت كه به جنگ حرّه منتهى شد ( / حرّه در لغت به معنى سنگلاخ است ، و اين حرّه زمينى است ميان مدينه و عقيق كه در آن زمين ، جنگى بين مردم مدينه و مسلم بن عقبه - فرستادهء يزيد - درگرفت . ) ، بيشتر اعتراض بر رفتار شخصى يزيد بود تا انكار بر قتل پسر دختر پيغمبر . وقتى نمايندگان مدينه از شام برگشتند و گفتند ما از نزد مرد\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nفاسقى مىآييم كه شايستهء خلافت نيست ، مردم مدينه به فكر افتادند كه بايد يزيد را بردارند .\r\nشگفت اين كه سپاهيان كوفه كه گرد حسين را فرا گرفتند و او را كشتند ، در پنج وقت به قبلهء اسلام نماز مىخواندند و در هر اذان ، شهادت به پيغمبرى محمّد ( ص ) جدّ حسين مىدادند ! شگفت‌تر اين كه از نخستين برخورد حسين ( ع ) با طليعهء سپاهيان كوفه ، دو لشكر با حسين بن على نماز خواندند ، يعنى او را مسلمان و اهل قبله و لايق امامت مىدانستند . بين اين سپاهيان كسانى بودند كه در جنگهاى اسلامى شجاعت و از خودگذشتگى نشان دادند . امّا سرانجام ظرف چند ساعت ، طومار همهء اين سوابق به هم آمد ! همه چيز در پردهء فراموشى پنهان شد ! مسلمان و امام ديروز با گذشت يك شب ، كافر به حساب آمد ! چرا ؟ « 1 »\r\nاستاد شهيدى يكى از عوامل روى برتافتن گروه بسيارى از مسلمانان از مسير حق‌طلبى و عدالت‌خواهى را ، بازگشتن به فرهنگ جاهلى و احياى خصلت‌هاى قومى و قبيله‌اى مىدانند كه مقدّمات رويارويى با امام حسين ( ع ) را به تدريج فراهم ساخته است :\r\nوقتى در حكومت على كه موافق و مخالف در پارسايى و عدالتخواهى او همداستان‌اند ، كار جهاد با دشمنان خدا بدين صورت درآيد كه زنِ عبداللّه ابن خلف در روى امام خود چنان گستاخانه بلكه بىادبانه سخن بگويد و بر وى انكار كند ، و عاملان معاويه به سرزمين‌هاى حكومت على چنين دستبرد بزنند و اصحاب على ، امام خود را در دفع آنان حمايت نكنند ، اگر بگويم در سالهاى اخير اين پنجاه سال جنگهاى داخل جزيره از رنگ دين خارج شده بود و رنگ عربى و قبيله‌اى به خود گرفته بود ، سخنى بى جا نيست و اين طبيعى است كه وقتى حسين ( ع ) از مردمى كه آمادهء كشتن او بودند بپرسد ، من كسى از شما را نكشته‌ام ، دين خدا را دگرگون نكرده‌ام ، پس براى چه مرا مىكشيد ؟ ! در پاسخ گفته باشند به خاطر بغضى كه از پدرت در دل داريم ! . . . با گذشت پنجاه سال از يك سو برادرى اسلامى فراموش شد و از سوى ديگر خشم و انتقامجويى - كه در صحنه‌هاى جهاد در راه خدا نمايان مىشد - به كينه توزى و خونخواهى قبيله‌اى تبديل گشت . قبيلهء همدان مقابل عك ، يا قبيلهء كنده برابر مذحج ، و سرانجام هواداران قحطانى برابر عدنانى ، و يا امويان به كينه‌خواهى از هاشميان برخاستند . « 2 »\r\n\r\n\r\n","description":"","footnote":"\r\n( 1 ) . همان ، ص 15 - 17 .\r\n( 2 ) . همان ، ص 44 - 45 .\r\n","page_name":" 167 ","page_number":167},
  {"content":"\r\n\r\nاستاد شهيدى ، عامل ديگر اين انحطاط و بازگشت به فرهنگ عصر جاهلى را « رغبت به مال‌اندوزى » دانسته و آن را به مراتب از عامل اوّل ( / احياى خصلت‌هاى عربى و قومى ) مؤثّرتر توصيف مىكند همان عواملى كه در ايام حكومت عثمان به تدريج شكل گرفت :\r\nچنان كه در فصل‌هاى متعدّد اين كتاب مىبينيد ، در مدّت نيم قرن عامل‌هاى چندى در سقوط جامعهء اسلامى مؤثّر بود ، امّا هيچ يك از آنها در شدّت اثر به پايهء اين عامل ( / رغبت به مال‌اندوزى ) نمىرسد و حسين ( ع ) بهتر از هر كس از اين حقيقت پرده برداشته است كه مىگويد : « مردم ، بندهء دنياىاند . دين را تا آنجا مىخواهند كه با آن زندگانى خود را سر و سامان دهند و چون آزمايش در ميان آيد ، دينداران ، اندك خواهند بود » من مىدانم بازگو كردن هر يك از اين داستانها حتّى براى عدّه‌اى از مسلمانان امروز هم غم‌انگيز است ، من نمىخواهم خاطر اين گروه را - كه مىكوشند در مقابل اين مسايل خود را به ناديدن و فراموشكارى بزنند - آزرده سازم ، امّا اگر بخواهيم پاسخ آن چراها را چنان كه هست دريابيم ، اين مطالب را بايد نوشت . اين دورافتادگى از دين و احكام اسلام و گرويدن به سنّت‌هاى منسوخ شدهء ديرين ، براى مردمى كه اجتماع نيم قرن پس از محمّد را تشكيل مىدادند طبيعى بود ، و در اجتماعى كه دين و تقوى بر آن حكومت نداشته باشد ، پيدايش و شيوع هر منكر چندان غير عادى به نظر نمىرسد . « 1 »\r\nبراى آشنايى با مواردى از بى سر و سامانىها و گسست شيرازهء امور مسلمانان در عصر خلافت عثمان به سراغ قسمت ديگرى از نوشته‌هاى استاد شهيدى مىرويم :\r\nهنگامى كه عثمان به خلافت رسيد ، با آن كه به عمر قول داده بود عاملان او را از كار بر كنار نكند ، هنوز يك سال از اين تعهّد نمىگذشت كه به عزل و نصب پرداخت . سعد بن ابى وقّاص را از حكومت كوفه برداشت و خويشاوند خود وليد بن عقبة بن ابى معيط را - كه به پيغمبر دروغ گفت و آيهء « نبأ » دربارهء او نازل گشت - به جاى او گمارد ، و چون فساد اين حاكم بر مردم كوفه گران افتاد ، او را برداشت و مردى از آل اميّه ( / سعيد ابن عاص ) را به حكومت نصب نمود . سعد ابن عبداللّه ابن ابى سرح را - كه به پيغمبر دروغ بست و پس از مسلمانى ، كافر شد و ديگر بار پس از فتح مكّه از بيم ، خود را مسلمان خواند - ولايت مصر داد . ابوموسى اشعرى را كه از يمانيان بود و\r\n\r\n\r\n","description":"","footnote":"\r\n( 1 ) . همان ، ص 61 - 62 .\r\n","page_name":" 168 ","page_number":168},
  {"content":"\r\n\r\nاز جانب عمر به بصره حكومت مىكرد چند سالى در اين شغل باقى گذاشت ، لكن قريش و مخصوصاً خويشاوندان خليفه متوجّه شدند كه سررشتهء سه ولايت بزرگ را ، قريش در دست دارد . كوفه در دست وليد ، شام در دست معاويه ، و مصر در ادارهء عمرو بن العاص است ؛ يعنى حاكمان اين سه ايالت همه « مضّرى » اند و تنها بصره مانده است كه ابوموسى اجنبى ( يمانى ) بر آن حكومت دارد مىگويند : مردى « مضرّى » از « بنى ضبه » نزد عثمان رفت و گفت مگر كودكى در ميان شما نيست كه او را بزرگ انگاريد و حكومت بصره را به او بدهيد ! ؟ اين پير ( / ابوموسى ) تا چه وقت بايد در بصره باشد ؟ سرانجام ، عثمان او را هم عزل كرد ! در اين گفتگو - كه به ظاهر با سنّت جارى آن روزگار مطابق مىنمايد - هيچ گونه سخنى از شرطهايى كه اسلام دربارهء امير مسلمانان لازم مىداند ، نيست ! بحث بر سر اين نيست كه امير شهر با مردم به عدالت رفتار مىكند يا نه ؟ با اين سخن كارى ندارند كه آيا او حدود قرآن را اجرا كرده يا آن را معطّل گذاشته است ؟ بلكه بحث بر سر اين است كه چرا در بصره كه « مضريان » بيشترند بايد حاكمى يمانى باشد ؟ ! مىبينيم چگونه پس از يك ربع قرن ، آتش‌ها كه زير خاكستر پنهان شده بود ، از نو جرقّه مىزند و اندك اندك جاى جاى شهرهاى اسلامى را فرامىگيرد ! چگونه سنّت مىميرد و بدعت زنده مىگردد ! « 1 »\r\nچرا ترفند معاويه براى جانشينى يزيد با مخالفت اساسى در جامعهء اسلامى آن روز روبه‌رو نشد ؟ ! پاسخ اين سؤال از نوشته‌هاى دكتر شهيدى خواندنى است :\r\n. . . اكثريّت كامل مردمِ سال شصت و يكم هجرى ( / سال شهادت امام حسين ) را كسانى تشكيل مىدادند كه در عهد عثمان به دنيا آمده و در پايان دورهء على به رشد رسيده و در دورهء معاويه وارد اجتماع شده بودند . اينان از طرز رسيدن معاويه به زمامدارى ، خاطرهء مبهمى در ذهن داشتند و آن چه خود شاهد آن بودند به حكومت رسيدن يزيد بود . براى اين مردم ، شايد تا حدّى طبيعى به نظر مىرسيد كه هر مخالفتى با يزيد را به حساب برهم زدن اجتماع اسلامى بگذارند . « 2 »\r\nعاقبت تمامى اين عوامل دست به دست هم دادند و كار را به آنجا كشاندند كه حسين ( ع ) نور چشم رسول گرامى اسلام و آرام دل حضرت زهرا و فرزند پاك اميرمؤمنان على ( ع ) و\r\n\r\n\r\n","description":"","footnote":"\r\n( 1 ) . همان ، ص 73 - 74 .\r\n( 2 ) . همان ، ص 87 .\r\n","page_name":" 169 ","page_number":169},
  {"content":"\r\n\r\nاصحاب باوفاى او را از دم تيغ گذرانيدند و بر جنازهء آنان مركب دوانيدند و به ظاهر آب از آب تكان نخورد و فقط قيام گروه توّابين بود كه براى مدّت كوتاهى خواب آرام دنياپرستان به ظاهر مسلمان را آشفت ، و به دنبال آن با حاكميّت كارگزاران بى رحم و سفّاك سلسلهء اموى و عبّاسى بر جاى جاى قلمرو اسلامى ، تاوان اين خاموشى و بى تفاوتى و بى وفايى خود را با بهاى سنگينى پرداخت كردند :\r\nحسين در واپسين دقيقه‌هاى زندگانى خود ، آنان را از چنين پايانى بيم داد : به خدا اگر مرا كشتيد ، به جان يكديگر مىافتيد و خون هم را مىريزيد امّا خدا به اين كيفر بر شما بسنده نخواهد كرد ، عذابى سخت براى شما آماده خواهد ساخت . سپس آنان را از ته دل نفرين كرد .\r\nنفرينى كه سزاوار آن بودند : خدايا ! باران رحمت خود را از اين مردم باز دار ! بركت‌هاى زمين را از آنان بگير ! هرگز حاكمان را از ايشان خوشنود مكن ! هرگز توفيق جماعت را نصيب ايشان مگردان ! ( رك : طبرى ، ج 7 ، ص 365 ) ، بيش از چهار سال نگذشت كه نفرين امام گريبان آن ناجوانمردان را گرفت . كشتار و خونريزى در عراق آغاز شد ، آشوب برخاست ، شعله‌هاى آتش انتقام زبانه كشيد . نخست كشندگان مظلومان را به كام خود فرو كشيد و پيش از آن كه كيفر آن جهان بينند به خوارى اين جهان مبتلا شدند « 1 » . . . شمر ، عبيداللّه زياد ، عمربن سعد ، حفص - پسر جوان او - ، خولى ، سنان و دهها تن از سران لشكر كوفه كيفرها ديدند . امّا تاريخ به همين جا بسنده نكرد ، اين آخرين انقلاب و آخرين انتقام نبود ، انقلابى از پس انقلاب ديگر پديد شد .\r\nمختار به دست مصعب بن زبير ، و مصعب به امر عبدالملك بن مروان به قتل رسيد و با هر يك از اين فرماندهان گروهى بلكه گروه‌هايى كشته گرديدند . سرِ حسين بن على ( ع ) را نزد عبيداللّه آوردند ، سرِ عبيداللّه را نزد مختار ، سر مختار را نزد مصعب ، و سرِ مصعب را پيش روى عبدالملك نهاده شد ! همهء اين حوادث در كمتر از ده سال رخ داد !\r\n. . . مدّت چهارده سال از شهادت حسين گذشت و مىتوان گفت كوفه در اين مدّت چهارده ماه و بلكه چهارده هفته روى آسايش نديد ! سرانجام ، آخرين وعدهء حسين عملى گرديد . وقت آن رسيد كه آخرين صحنه هم نمايش داده شود ، و آن در سال هفتاد و پنجم هجرت بود . « 2 »\r\n\r\n\r\n","description":"","footnote":"\r\n( 1 ) . همان ، ص 178 .\r\n( 2 ) . همان ، ص 193 - 194 .\r\n","page_name":" 170 ","page_number":170},
  {"content":"\r\n\r\nو اين هنگامى بود كه حجّاج بن يوسف با سر و رويى پوشيده و فرمان امارت كوفه در دست وارد مسجد جامع شهر شد و بر بالاى منبر قرار گرفت و اهالى كوفه را مورد خطاب و عتاب قرار داد :\r\nمردم كوفه ! به خدا من مىدانم چگونه با شرّى روبه‌رو شوم و چگونه از پسِ آن برايم و چگونه آن را كيفر دهم . چشم‌هايى را دوخته و گردن‌هايى را كشيده مىبينم . سرهايى را مىبينم كه چون ميوهء رسيده بر شاخه سنگينى مىكند و بايد فورى آن را چيد ! خون‌هايى را مىبينم كه از عمامه تا ريشها را رنگين كرده و سرخى آن در پرتو خورشيد مىدرخشد ! اى مردم عراق ! اى كانِ تفرقه و نفاق ! اى گروه فاسد اخلاق ! من بيدى نيستم كه ازين بادها بلرزم ! من دستنبويى نيستم كه مرا بازيچه كنيد و ميان انگشتان خود بفشاريد ! من امتحان هوش و ذكاوت و زيركى و درايت خود را داده‌ام و تا نهايت به خوبى از عهده برآمده‌ام ! اميرالمؤمنين ، تيردان خود را پيش روى خود ريخت و يك يك آنها را زير دندان آزمايش كرد . من از همه سخت‌تر و ديرشكن‌تر بودم ! مرا براى شما برگزيد ؛ زيرا ساليان درازى است شما با آشوب و فتنه هم آواز شده و گمراهى را پيشه ساخته و راه نافرمانى را پيش گرفته‌ايد . به خدا چون شاخ درخت ، پوست از تن‌تان بيرون مىكشم ! و چون سنگ آتش‌زنه بر سرتان مىكوبم ! و چون خاربُن ، تيغ‌هاى شما را مىشكنم و چون شتر غريبه - كه آن را از هر سو مىرانند - ( شما را ) مىزنم ! . . . همان مردى كه مىخواست او را ( / حجاج بن يوسف را ) سنگباران كند ، دستش به لرزه افتاد و سنگريزه‌ها از كَفش ريختن گرفت ! حجّاج بن يوسف ، حاكم كوفه شد . بار ديگر دستگاه تفتيش عقايد ، جاسوسى ، اتّهام ، دستگيرى ، زندانى كردن ، شكنجه و قتل ، و سرانجام حكومت اختناق به راه افتاد . آرى اين است سزاى نامردمانى كه به نعمت خدا كفران ورزند ، مصلحت‌جويان و خيرانديشان خود را به دست خويش بكشند ، از خدا روى برگردانند و شيطان را قبلهء خود سازند . يك بار ديگر ، شام دندان خود را به كوفه نشان داد ! « 1 »\r\n\r\n2 - 17 . بررسى محتوايى كتاب قيام امام حسين ( ع )\r\nدكتر سيّد جعفر شهيدى در اين اثر گرانسنگ تاريخى ، براى اين كه به يك سؤال اساسى پاسخى\r\n\r\n\r\n","description":"","footnote":"\r\n( 1 ) . همان ، ص 195 - 196 .\r\n","page_name":" 171 ","page_number":171},
  {"content":"\r\n\r\nمنطقى ارايه دهند و روشن كنند كه علّت سكوت و بىتفاوتى امّت اسلامى در رابطه با قيام سالار شهيدان ( ع ) در سال شصت و يكم هجرت چه بوده و چرا تعداد بىشمارى از مسلمانان آن عصر در صف مخالفان آن امام مظلوم درآمدند و در يك نبرد نابرابر ، فاجعه‌اى آفريدند كه تا هميشه از حافظهء تاريخ پاك نخواهد شد ، براى اوّلين بار با در پيش گرفتن يك روش علمى و پژوهشى و تحقيق همه جانبه پيرامون عوامل آشكار و پنهان اين فاجعهء تاريخى ، پاسخى مناسب و قابل قبولى را ارائه مىدهند كه ريشه در ده مسألهء اساسى دارد ، و همين امر ، بار محتوايى اين اثر را تا حدّ بسيارى بالا برده و آن را از ديگر كتب تاريخى و كتب مقاتل ممتاز ساخته است .\r\nروش تحقيقى استاد شهيدى در بررسى حادثهء خون‌نگار و ماندگار كربلا ، كالبد شكافى رخدادهاى تاريخى برخى از وقايع پيش از اسلام در شبه جزيرهء عربستان و تاريخچهء پنجاه سالهء پس از هجرت است كه ما پيش از اين با نقل برگزيده‌هايى از اين تحقيق دامنه‌دار ، شما عزيزان را در جريان اين حركت خزنده - كه تدريجاً به ناديده گرفتن آموزه‌هاى اساسى اسلام وشيوهء زمامدارى آن انجاميد - قرار داديم و اينك با مرورى كوتاه و گذرا بر ده موردى كه پاسخ سؤال مطروحه را مىتوان در آنها جستجو كرد ، پروندهء بررسى اين اثر را مىبنديم :\r\n1 - اكثريت قريب به اتّفاق نسل مسلمان كه آن روزها در شبه جزيرهء عربستان زندگى مىكرد ، در پايان خلافت عمر متولّد و در عصر عثمان پرورش يافته و در آغاز حكومت معاويه وارد اجتماع شده بودند . . . .\r\n2 - پنجاه ساله‌هاى اين نسل ، پيغمبر را نديده بودند و شصت ساله‌ها هنگام مرگ وى ده ساله بوده‌اند . از آنان كه پيغمبر را ديده و صحبت او را دريافته بودند چند تنى باقى بودند كه در كوفه ، مدينه ، مكّه و يا دمشق به سر مىبردند ، مردمانى هفتاد ساله و يا هفتاد و اند ساله كه ترجيح مىدادند . . . آمادهء بستن بار سفر آخرت و پذيرايى مرگ باشند !\r\n3 - اكثريّت مردم ، به خصوص طبقهء جوان كه چرخ فعاليّت اجتماع را به حركت درمىآورد ، يعنى آنان كه سال عمرشان بين بيست و پنج تا سى و پنج بود ، آنچه از نظام اسلامى پيش چشم داشتند و در آن به سر مىبردند حكومتى بود كه مغيرة بن شعبه ، سعيد بن عاص ، وليد ،\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nعمرو بن سعيد و ديگر اشراف‌زاده‌هاى قريش اداره مىكردند ، مردمانى فاسق ، ستمكار ، مال‌اندوز ، تجمّل دوست و از همه بدتر نژادپرست .\r\n4 - آن دسته از مسلمانان كه سختگيرى عصر عمر را ديده و از بيم بازخواستِ او مجبور بودند ظاهر كار را حفظ كنند ، با برخوردارى مالى كه در دورهء بعد ( / عصر عثمان ) نصيب آنان شد ، براى خود زندگى آسوده‌اى آماده كرده بودند . . . و چون نمىخواستند آسايش خود را به هم بزنند ، هر حادثه‌اى كه پيش مىآمد - هر چند مخالف ظاهر دين بود - براى آن تأويلى و محملى درست مىكردند تا از سرزنش وجدان در امان باشند ! . . .\r\n5 - . . . در دورهء دوم حكومت اموى در نتيجهء يافتن گريزگاه‌هاى كلامى بود كه دسته‌اى به نام « مرجئه » پديد شد و تا آنجا پيش رفت كه براى مرتكبان گناه‌هاى بزرگ نيز مأمنى يافت !\r\n6 - هر اندازه مسلمانان از عصر پيغمبر دور مىشدند ، خويها و خصلت‌هاى مسلمانى را بيشتر فراموش مىكردند و سيرت‌هاى عصر جاهلى به تدريج بين آنان زنده مىشد ؛ برترىفروشى نژادى ، گذشتهء خود را فرا ياد رقيبان خود آوردن ، روى در روى ايستادنِ تيره‌ها و قبيله‌ها به خاطر تعصّب‌هاى نژادى و كينه‌كشى از يكديگر .\r\n7 - آنچه را روح شريعت اسلامى مىخوانيم - پرهيزگارى و عدالت - در اجتماع ديده نمىشد . از احكام اجتماعى دين ، تنها جمعه و جماعت ، رونقى آن هم به صورت تشريفاتى داشت . گاهى همين صورت تشريفاتى هم به بدعت و بلكه به فسق مىگراييد . وليد - برادر مادرىِ عثمان - كه از جانب وى حاكم كوفه بود ، مست به مسجد رفت و نماز صبح را سه ركعت خواند ! سپس به مردم گفت : اگر مىخواهيد ركعتى چند اضافه كنم ! ( / رك : عقد الفريد ، ج 5 ، ص 55 ) .\r\n8 - در دورهء پيغمبر و ابوبكر و عمر و عثمان ، ميدان جنگ در قلمرو كافران و در سرزمين‌هاى غير عربى بود ، و عرب علاوه بر آن كه با غير عرب مىجنگيد ، با كافران پيكار مىكرد ، امّا در جنگ‌هاى : جمل ، صفّين و نهروان ، مسلمانان روى در روى ايستادند و يكديگر را كشتند ! . . . .\r\n9 - از سرزمين‌هاى اسلامى ، شام دربست طرفدار خاندان اميّه بود ، مكّه و مدينه نسبت به قيام حسين ( ع ) عكس العمل قابل توجّهى از خود نشان نداد . تنها عراق ، آن هم كوفه بود كه برپاخاست .\r\n10 - آنها ( / كوفيان ) مىخواستند عراق پيروز شود تا كينهء خود را از شام بگيرند ، امّا حساب آن را نكرده بودند كه شام برابر چنين جسارت و جرأتى چه عكس العملى نشان مىدهد ؟ همين كه\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nديدند شام با فرستادن پسر زياد ، مراقب اوضاع عراق است جهت خود را تغيير دادند و اطاعت يزيد را بر اطاعت پسر پيغمبر مقدّم شمردند . « 1 »\r\n\r\n18 . كلّياتى دربارهء ترجمهء فارسى لهوف\r\nاهل تحقيق در انتساب مقتل لهوف به سيّد بن طاووس ترديد نكرده‌اند و برآنند كه مقتل عربى « المصرع الشّين فى قتل الحسين » سيّد با آن كه موضوعاً مشابهت‌هايى با لهوف او دارد ، ولى در اصل برگرفته از مقتل خطّى ابى مخنف است كه با اضافاتى آن را به اين نام موسوم داشته است و ظاهراً مقتل چاپى منسوب به ابى مخنف همان « المصرع الشين فى قتل الحسين » باشد .\r\nمؤلّف جليل القدر مقتل عربى لهوف ، معروف به ابن طاووس ( 589 - 664 ) از اعاظم علماى اماميّه در سدهء هفتم هجرى است و از تأليفات بىشمار و گرانسنگ او پيدا است كه در علوم مختلف اسلامى تبحّر كافى داشته است . در مورد عنوان اين مقتل ، اختلاف كرده‌اند از قبيل :\r\nاللّهوف على قتلى الطفوف ، الملهوف على قتلى الطّفوف ، الملهوف على قتل الطّفوف ، اللّهوف فى قتلى الطّفوف ، الملهوف على اهل الطّفوف و سرانجام المسالك فى مقتل الحسين ، كه علّامه بزرگوار مرحوم شيخ آقا بزرگ تهرانى در الذريعه 22 / 223 عنوان : اللّهوف على قتل الطّفوف را اشهر دانسته‌اند .\r\nتا كنون ترجمه‌هاى متعددى از اين مقتل به زبان فارسى صورت گرفته است ولى ترجمهء آقاى سيّد ابوالحسن ميرابوطالبى ( حسينى ) از كتاب لهوف با تحقيق شيخ فارس تبريزيان ( حسون ) از مزاياى عمده‌اى برخوردار است و مطالبى كه پيرامون « نشانه‌ها و حوادثى كه پس از شهادت امام حسين ( ع ) آشكار گرديد » و « نويسندگان مقتل تا زمان سيّد بن طاووس » و « شرح حال سيّد بن طاووس » و نيز « سيّد بن طاووس در آثار دانشمندان » و « دانشمندانى كه در كتب خود از سيّد بن طاووس سخن به ميان آورده‌اند » برنگاشته‌اند بر اهميّت و جامعيّت اين مقتل افزوده است . ترجمهء اين اثر ، به زبانى ساده و رسا صورت گرفته و دشوارى در آن ديده نمىشود .\r\n\r\n\r\n","description":"","footnote":"\r\n( 1 ) . همان ، ص 107 - 111 .\r\n","page_name":" 174 ","page_number":174},
  {"content":"\r\n\r\nاين مقتل در سه مسلك تنظيم شده است :\r\nمسلك اوّل ، در امور مربوط به پيش از جنگ .\r\nمسلك دوم ، در شرح حال جنگ و امورى كه نزديك و مربوط بدان است .\r\nمسلك سوم ، پيرامون امور پس از شهادت امام حسين ( ع ) .\r\nبراى ثبت در اين كتاب ، مطالبى از اين مقتل را برگزيده‌ايم كه حالات امام زين‌العابدين ( ع ) را در سوگ پدر بزرگوارش امام حسين ( ع ) و ساير شهداى كربلا ( ص ) نشان مىدهد .\r\n\r\n1 - 18 . برگزيده‌هايى از ترجمهء فارسى مقتل لهوف\r\nاز امام صادق ( ع ) روايت شده كه فرمود : به راستى كه زين العابدين ( ع ) چهل سال بر پدر گريست روزها صائم و شبها را به عبادت قيام مىفرمود . چون خادم افطارى وى را از آب و غذا مىآورد و نزدش مىنهاد و عرض مىكرد : مولايم ! تناول فرماييد ، مىفرمود : فرزند رسول را گرسنه كشتند ، فرزند رسول اللّه را با لب تشنه كشتند ، و مرتباً تكرار مىكرد و مىگريست تا غذايش از اشك چشم ، تر مىشد و با آب امتزاج مىيافت . اين برنامهء هميشگى امام بود تا به رفيق اعلى پيوست . خادمى به نقل از امام مىگفت : روزى ، امام به صحرا رفت و من در پى وى بودم .\r\nدريافتمش كه بر بستر سنگى خشن به سجده رفت . من ايستادم و بانگ گريه‌اش را مىشنيدم ، و شمردم كه هزار بار در سجده گفت : « لا إله الّا اللّه حقّاً حقّاً ، لا إله الّا اللّه تعبّداً ورقّاً ، لا إله الّا اللّه ايماناً وتصديقاً » ، بعد سر از سجده برداشت در حالى كه چهره و محاسن وى غرقه در اشك بود .\r\nگفتمش : مولاى من ! آيا زمان آن نرسيده كه اندوهت پايان گرفته ، اشكت رو به نقصان نهد ؟ به من فرمود : واى بر تو ! يعقوب بن اسحاق بن ابراهيم - عليهم السلام - پيامبر بود و پيامبرزاده و نوهء پيامبر و داراى دوازده پسر ، خداى سبحان يك پسر را از ديدِ او پنهان كرد ، موى سرش از اندوه سپيد و پشتش از غم و همّ خميده و از گريه نابينا گرديد ، با آن كه پسرش زنده بود ، و من با چشم خود ديدم كه پدر و برادرم و هفده نفر از اهل بيتم به شهادت رسيدند ، پس چگونه اندوهم پايان پذيرفته و اشكم رو به كاهش نهد ؟ « 1 »\r\n\r\n\r\n","description":"","footnote":"\r\n( 1 ) . ترجمهء لهوف سيّد بن طاووس ، تحقيق شيخ فارس تبريزيان ( حسون ) ، ترجمهء سيّد ابوالحسن ميرابوطالبى ( حسينى ) ، ص 204 - 205 .\r\n","page_name":" 175 ","page_number":175},
  {"content":"\r\n\r\n\r\n2 - 18 . بررسى محتوايى لهوف\r\nمقتل عربى لهوف بيشتر بر احاديث و روايات مأثوره از حضرات معصومين ( ص ) استوار است و قرائت سيّد بن طاووس از فرهنگ عاشورا ، قرائتى روايى - تاريخى است كه صبغهء روايى آن غالب است .\r\nاتان كلبرگ در مورد لهوف گفته است :\r\nلهوف ، عبارت از نقل اصل حوادث مربوط به واقعهء كربلا و رويدادهاى پس از آن است و اكثر داستان را از راوى غير معروف آورده تا در عاشورا خوانده شود . « 1 »\r\n\r\n19 . كلّياتى دربارهء مقتل الشّمس\r\nمقتل الشّمس ، تأليف آقاى محّمد جواد صاحبى با دو مقدمه از آيت اللّه محمّد هادى معرفت و دكتر صادق آيينه‌وند و پيشگفتارى از مؤلّف ، توسط انتشارات هجرت به چاپ رسيده و چاپ سوم آن در بهار 1375 در پنج هزار نسخه منتشر شده است . اين اثر ، حاوى مطالب نسبتاً جامعى در مورد حادثهء شگرف عاشورا است و روند شكل‌گيرى قيام حسينى را نشان مىدهد .\r\nمؤلّف ضمن ارج نهادن بر كوشش‌هاى تنى چند از عالمان متفكّر و متعهّد در آفرينش آثارى دربارهء اين قيام الهى ، انگيزهء خود را از تأليف اين كتاب بدين گونه توضيح مىدهد :\r\n. . . نگارنده نيز از آثار همهء اين بزرگواران بهره برده است و شايد اگر هدايت‌هاى آنان نبود ، اين اثر پديد نمىآمد ، ولى از آنجا كه آثار عرضه شده يا جنبهء تحليلى داشته و يا از ديدگاهى خاص به انگيزه‌ها و عوامل نهضت عاشورا نظر انداخته ، و يا جنبهء تحقيقى داشته و با روش‌هاى علمى ميزان اعتبار اسناد و مدارك و نقل‌هاى تاريخى را روشن ساخته و يا آن كه با كمك صنايع ادبى به ترسيم فرازهايى از آن حماسهء بزرگ پرداخته و يا به تتبّع صرف بسنده كرده و نقد روايات را روا ندانسته ، و يا آن كه براى گروهى خاص نگارش يافته ، و . . . اينجانب به اين باور رسيد كه جاى اثرى منقّح و مبنى بر نقل و به دور از تحريف ، با توضيح و تحليل مناسب كه براى طيف گسترده‌اى از باسوادان قابل استفاده باشد ، همچنان خالى است . من در اين نوشتار به دنبال اين هدف بوده‌ام ؛ امّا تا چه اندازه در اين جهت توفيق يافته‌ام ؟ قضاوتى است كه بايد خوانندگان\r\n\r\n\r\n","description":"","footnote":"\r\n( 1 ) . همان ، ص 62 .\r\n","page_name":" 176 ","page_number":176},
  {"content":"\r\n\r\nو اهل نظر اظهار كنند . لازم به يادآورى است كه در اين نوشتار كوشيده‌ام آنچه را كه در اين باره از كهنه و نو به رشتهء تحرير درآمده است ، از نظر بگذرانم و با آگاهى از ثمرهء تلاش ديگران ، خود نيز در نقل وقايع روشى انتخاب كنم ، اگرچه در طول اين تحقيق مجالى به دست نيامده تا روش و دلايل خود را در گزينش و يا حذف روايت‌ها بيان نمايم ؛ زيرا در نگاه نگارنده ، آوردن مباحث استدلالى ، متن را از يكنواختى بيرون مىبرد و براى همگان سودمند نبود . البتّه بيشتر آنچه را كه متون معتبر و نخستين نقل كرده‌اند در اين كتاب آمده و به ندرت موردى حذف گرديده است ؛ زيرا در بسيارى از موارد ، روايت‌ها قابل جمع بوده‌اند و از نظر اصولى ، مانعى براى اين كار در ميان نبوده است « 1 » . . . .\r\n\r\n1 - 19 . برگزيده هايى از مقتل الشّمس\r\nبراى آشنايى با روش نگارشى اين مقتل ، برگزيده‌هايى از آن را به عنوان نمونه نقل مىكنيم :\r\nعمرو بن قيس مشرقى گفته است : من و پسر عمويم در منطقهء قصر بنى مقاتل خدمت حسين ( ع ) رسيديم و بر او سلام كرديم . پسرعمويم به آن حضرت گفت : اين سياهى محاسن شما در اثر خضاب است يا آن كه رنگ موى شما به طور طبيعى سياه است ؟ فرمود : با خضاب ( آن را سياه نگه مىدارم ) ، زيرا موى ما بنى هاشم زود سفيد مىشود . آن گاه پرسيد : آيا به يارى من آمده‌ايد ؟ من گفتم :\r\nمردى عيالمندم ، و مال بسيارى از مردم نيز در نزد من است ؛ چون نمىدانم كار شما به كجا مىانجامد مىترسم كه امانت مردم ضايع شود . پسر عمويم نيز مانند همين سخن را به زبان آورد . حسين ( ع ) فرمود : پس از اينجا برويد تا فرياد من را نشنويد و اثرى از من نبينيد كه به راستى هر كه فرياد ما را بشنود و يا ( از دور ) سياهى و شبح ما را ببيند ، ولى درخواست ما را نپذيرد و به فرياد ما نرسد ، بر خداى بلند مرتبه واجب است كه او را با خوارى به جهنّم اندازد .\r\nماجراى اين مرد ، خاطرهء عافيت‌طلبىهاى مقدّس‌نماها را تداعى مىكند كه چگونه به هنگام خطر ، يعنى آنجاها كه پاى فداكردن مال و جان به ميان مىآيد ، امور كم اهميّت و گاه مستحبّى را دستاويز قرار مىدهند و خود را از صحنه به كنار مىكشند . . . « 2 »\r\n\r\n\r\n","description":"","footnote":"\r\n( 1 ) . مقتل الشّمس ، محمّد جواد صاحبى ، ص 14 - 15 .\r\n( 2 ) . همان ، ص 155 - 156 .\r\n","page_name":" 177 ","page_number":177},
  {"content":"\r\n\r\nحسين و يارانش ، با آن كه در محاصرهء دشمن قرار گرفته و گرما و بى آبى و در پىِ آن تشنگى ، جان آنها را تهديد مىكرد ، مصمّم و سازش‌ناپذير براى هر رويدادى خود را آماده كرده بودند .\r\nعبيداللّه بن زياد و فرماندهء لشكر او عمر بن سعد نيز از فراوانى لشكر خويش و بى كسى و تنهايى حسين ( ع ) شادمان و خشنود ، پيروزى خود را حتمى مىديدند . از اين رو عمر بن سعد به لشكريانش فرياد زد : اى لشكر خدا ! سوار شويد و مژدهء بهشت بگيريد ! در اين هنگام ، حسين ( ع ) در جلوى خيمهء خويش نشسته و بر شمشيرش تكيه داده و سر بر زانو نهاده بود .\r\nگويا به خواب خوشى فرو رفته بود . زينب ( س ) چون سر و صداى لشكر را شنيد ، نزد برادر دويد و گفت : اى برادرم ! آيا اين صداهايى كه نزديك مىشود را نمىشنوى ؟ امام حسين ( ع ) سر از زانو بلند كرد و گفت : هم اكنون در خواب ، رسول خدا ( ص ) را ديدم كه به من مىفرمود : به راستى تو فردا نزد ما خواهى بود .\r\n. . . چون عبّاس نزد حسين ( ع ) رسيد و او را از خواستهء دشمن آگاه كرد ، امام حسين ( ع ) فرمود :\r\nبرادر ! نزد آنان برگرد و اگر توانستى كار را به فردا واگذار تا امشب را به نماز و نيايش و طلب آمرزش از او سپرى سازيم . خدا مىداند كه من گزاردن نماز ، تلاوت قرآن ، بسيارى دعا و درخواست آمرزش را دوست دارم . . . . علىّ بن حسين ( ع ) مىگويد : فرستادهء عمر سعد به سوى ما آمد و در جايى ايستاد كه صدا رس باشد ، آن گاه گفت : تا فردا به شما مهلت داديم ، اگر تسليم شديد كه شما را پيش امير عبيداللّه بن زياد مىفرستيم و اگر نپذيرفتيد دست از شما برنمىداريم . « 1 »\r\n\r\n2 - 19 . بررسى محتوايى مقتل الشّمس\r\nمؤلّف اين مقتل پارسى در تأليف آن از متونى همانند : مقاتل الطّالبين ، ارشاد ، تاريخ طبرى ، مروج الذّهب ، شرح نهج البلاغهء ابن ابى الحديد ، عقد الفريد ، امالى ، الكامل ، الفتوح ، لهوف ، فصول المهمّية ، نفس المهموم ، ثواب الاعمال ، مقتل مقرم و فرسان الهيجاء سود جسته و سعى كرده است نگاهى از سر تحقيق و تحليل به واقعهء كربلا داشته باشد ، و از آوردن روايات ضعيف و مطالب تاريخى مجعول خوددارى كند ، همان گونه كه خود در مقدّمهء كتاب يادآور شده است :\r\n\r\n\r\n","description":"","footnote":"\r\n( 1 ) . همان ، ص 177 - 180 .\r\n","page_name":" 178 ","page_number":178},
  {"content":"\r\n\r\n. . . اگرچه در طول اين تحقيق مجالى به دست نيامده تا روش و دلايل خود را در گزينش و يا حذف روايت‌ها بيان نمايم . . . . « 1 »\r\nقرائت مؤلّف مقتل الشمس از فرهنگ عاشورا ، قرائتى روايى و تاريخى مبتنى بر اصول تحقيق و در نهايت تحليل‌گرايانه است .\r\n\r\n20 . كلّياتى دربارهء « قصّهء كربلا »\r\n« قصّهء كربلا به ضميمهء قصّهء انتقام » تأليف على نظرى منفرد در ميان مقتل‌هاى فارسى چند سالهء اخير ، با اقبال شيفتگان مكتب حسينى رو به رو بوده و در فاصلهء زمانى كوتاهى ، چندين چاپ از آن در اختيار علاقه‌مندان قرار گرفته است . راز اقبال كم‌سابقه از اين كتاب را بايد اوّلًا در اشراف مؤلّف فاضل آن بر متون روايى و تاريخى و ثانياً در تنظيم مطالب كتاب بر اساس جريان تاريخى دانست كه مطالب آن همانند حلقه‌هاى متّصل به هم ، تصويرى از زنجيرهء حادثهء شگرف كربلا و قيام توّابين را نشان مىدهد . اين مقتل ، داراى دو بخش است :\r\nبخش اوّل ( از مدينه تا مدينه ) در يازده فصل تنظيم شده است : فصل اوّل « در مدينه » ، فصل دوم « از مدينه تا مكه » ، فصل سوم « در مكّه » ، فصل چهارم « از مكّه تا كربلا » ، فصل پنجم « در كربلا » ، فصل ششم « در كوفه » ، فصل هفتم « از كوفه تا شام » ، فصل هشتم « در شام » ، فصل نهم « از شام تا مدينه » ، فصل دهم « در مدينه » و فصل يازدهم آن به « فضيلت زيارت امام حسين ( ع ) » اختصاص يافته است .\r\nبخش دوّم اين مقتل ، شامل دو فصل است : فصل اوّل به « شيعيان پس از شهادت امام حسين ( ع ) » و فصل دوم به « قيام مختار » و وقايع مرتبط با آن مربوط مىشود .\r\nمؤلّف فرهيختهء اين مقتل دربارهء انگيزهء انتخاب نام آن مىنويسد :\r\nتوجّه به اين نكته ضرورى است كه نام اين كتاب را از قرآن كريم اقتباس نموده‌ايم ؛ زيرا خداى متعال در قرآن از رويدادهاى گذشته تعبير به « قصّه » مىكند و اين واژه و مشتقّات آن در موارد نسبتاً زيادى در قرآن آمده است . به عنوان نمونه دربارهء اصحاب كهف مىفرمايد « نَحنُ نَقُصُّ عليكَ نَبَاهُم بالحق » ( كهف / 13 ) و همچنين قرآن ، آنچه كه بر انبيا ( ص ) گذشته است را با واژهء\r\n\r\n\r\n","description":"","footnote":"\r\n( 1 ) . همان ، ص 15 .\r\n","page_name":" 179 ","page_number":179},
  {"content":"\r\n\r\n« قصص » مطرح مىكند . مثلًا در سورهء غافر مىفرمايد : « ولقد ارسلنا رسلًا مِن قبلِكَ منهم مَن قَصَصْنا عليك » ( غافر / 78 ) و در سورهء نساء « ورسلًا قد قَصَصْناهم عليك من قبل » ( نساء / 164 ) و نيز در سورهء هود مىفرمايد « وِكُلًا نَقُصُّ عَليكَ مِن انْباءِ الرّسل مَا نُثَبِّتُ به فُؤادَكَ » ( هود / 120 ) و حتى به پيامبر ( ص ) دستور مىدهد كه : « قصّه‌ها » را براى مردم بيان كن كه بيانديشند « فاقصُص القَصَصَ لَعلَّهُمْ يَتَفَكَّرون » ( اعراف / 176 ) و . . . به هر حال واژهء « قصّه » به معناى تتبّع اثر و مراجعه به آثار و حوادث گذشته است ، و حادثهء كربلا و نهضت امام حسين ( ع ) يكى از بزرگ‌ترين قصّه‌هاى تاريخ اسلام است كه بايد مورد توجّه و دقّت نظر قرار گيرد . . . . « 1 »\r\nالبتّه بايد به اين مطلب نيز عنايت داشت كه كاربرد واژهء « قصّه » در فرهنگ قرآنى با كاربرد اين كلمه در فرهنگ فارسى ، تفاوت بسيار دارد و برداشت فارسىزبانان از « قصّه » يك برداشت اساطيرى و افسانه‌اى است . اگر اين مقتل به زبان عربى نوشته مىشد ، در حسن انتخاب نام كتاب هيچ ترديدى وجود نداشت . ولى هنگامى كه كتاب براى استفادهء فارسى زبانان نوشته مىشود ، بايد به اين مهم عنايت داشت كه « قصّه » در زبان فارسى ، مترادف با « افسانه » است ، و « افسانه » جنبهء غير واقعى و اساطيرى دارد ، و واقعهء شگرف عاشورا كه در صحنه صحنهء آن ، واقعيّت و حقيقت محض را مىتوان با تمام وجود ادراك و احساس كرد ، عارى از جنبه‌هاى افسانه‌اى است ، و اگر به تدريج فرهنگ ارزشى عاشورا به مسايل غير واقعى و محرّف آلوده شده است ، به خاطر قرائت اسطوره‌اى از اين فرهنگ بالنده بوده است .\r\nبه هر حال على رغم عنوان اين مقتل ارزشمند فارسى ، مطالب آن عموماً مستند به متون روايى و تاريخى متقن است و به همين خاطر است كه به زبان اردو و انگليسى نيز ترجمه شده است ، و اين خود نشان دهندهء اين واقعيّت است كه توانسته نياز مشتاقان مكتب حسينى را حتّى الامكان برآورده سازد و ترتيب موضوعات اين كتاب نيز بر اساس محور حركت‌هاى امام حسين ( ع ) و اهل‌بيت از مدينه تا مدينه بر جاذبه‌هاى آن افزوده است .\r\n\r\n1 - 20 . برگزيده‌هايى از « قصّهء كربلا »\r\nاين اثر ارزشمند ، حاوى مطالبى است كه در كمتر مقتلى ديده مىشود و ما مواردى از آنها را نقل مىكنيم :\r\n\r\n\r\n","description":"","footnote":"\r\n( 1 ) . همان ، ص 25 - 26 .\r\n","page_name":" 180 ","page_number":180},
  {"content":"\r\n\r\nاز وقايعى كه در روز سوم ( محرم ) ذكر شده ، اين است كه امام ( ع ) قسمتى از زمين كربلا را - كه قبرش در آن واقع شده است - از اهل نينوا و غاضريّه به شصت هزار درهم خريدارى كرد و با آنها شرط كرد كه مردم را براى زيارت قبرش راهنمايى نموده و زوّار او را تا سه روز ميهمانى نمايند .\r\nرك : مجمع البحرين ، 5 / 461 ، لغة كربلا . « 1 »\r\nچون مردم مىدانستند كه جنگ با امام حسين ( ع ) در حكم جنگ با خدا و پيامبر اوست ، تعدادى در اثناى راه از لشكر دشمن جدا شده و فرار كردند . نوشته‌اند كه فرمانده‌اى كه از كوفه با هزار رزمنده حركت كرده بود ، چون به كربلا مىرسيد فقط سيصد يا چهارصد نفر و يا كمتر از اين تعداد همراه او بودند و بقيّه به علّت اعتقادى كه به اين جنگ نداشتند ، اقدام به فرار كرده بودند . رك : حياة الامام الحسين 3 / 118 . « 2 »\r\nعقبة بن سمعان ( / غلام رباب ، همسر امام حسين ) مىگويد : من با امام حسين از مدينه تا مكّه و از مكّه تا عراق همراه بودم و تا لحظه‌اى كه آن حضرت شهيد شد ، از او جدا نشدم . آن بزرگوار نه در مدينه و نه در مكّه و نه در ميان راه و نه در عراق و نه در برابر سپاهيان دشمن تا لحظهء شهادت سخنى نگفت مگر اين كه من آن را شنيدم ، به خدا سوگند آنچه را كه مردم مىگويند و گمان دارند كه او گفته است كه بگذاريد من دستم را در دست يزيد بگذارم ، يا مرا به سرحدّى از سرحدّات اسلامى بفرستيد ، چنين سخنى نفرموده ، فقط مىگفت : بگذاريد من در اين زمين پهناور بروم تا ببينم امر مردم به كجا پايان مىپذيرد ؟ رك : تاريخ طبرى 5 / 413 ، كامل ابن اثير 4 / 54 . « 3 »\r\nامام ( ع ) در حالى كه بر اسب خود سوار و عازم ميدان بود ، كودكى را كه در همان ساعت متولّد شده بود ، نزد آن حضرت آوردند ، امام ( ع ) در گوش فرزند خود اذان گفت و كام او را برداشت ، در آن هنگام تيرى بر حلق آن طفل اصابت نموده و او را به شهادت رسانيد . امام حسين ( ع ) تير را از حلقوم آن طفل بيرون كشيد و كودك را به خونش آغشت و گفت : به خدا سوگند تو گرامىتر از ناقه‌اى ( / ناقهء صالح ) در پيشگاه خداى تعالى و جدّ تو رسول خدا گرامىتر از صالح پيغمبر است\r\n\r\n\r\n","description":"","footnote":"\r\n( 1 ) . همان ، ص 220 .\r\n( 2 ) . همان ، ص 228 .\r\n( 3 ) . همان ، ص 236 - 237 .\r\n","page_name":" 181 ","page_number":181},
  {"content":"\r\n\r\nنزد خدا ؛ آنگاه جنازهء خون‌آلود كودك را آورده و نزد ساير فرزندان و برادرزادگانش نهاد . رك :\r\nتاريخ يعقوبى ، 2 / 245 . « 1 »\r\nحجم خسارات و تلفات دشمن به غايت سنگين و زياد بود . ياران امام ( ع ) با وجود كمى تعدادشان دشمن را تار و مار كرده و ضربات مهلكى بر آنها وارد آورده بودند ؛ به گونه‌اى كه بعضى از مورّخين گفته‌اند : خانه‌اى در كوفه نبود مگر آن كه از آن صداى نوحه و گريه بلند بود .\r\nدر بعضى از مقاتل تعداد كشتگان لشكر عمر بن سعد را هشت هزار و هشتاد نفر ذكر نموده‌اند .\r\nرك : حياة الامام الحسين 3 / 315 . « 2 »\r\nدر تاريخ جبيب السّير آمده است : يزيد بن معاويه ، سرهاى مقدّس شهدا را در اختيار علىّ بن الحسين ( ع ) قرار داد و آن بزرگوار در روز بيستم صفر آن سرها را به بدن‌هاى پاكشان ملحق نمود و آن‌گاه عازم مدينهء طيّبه گرديد ( رك : نفس المهموم ، 466 )\r\nابوريحان بيرونى در آثار الباقيه گفته است : در روز بيستم ماه صفر ، سر مقدّس حسين ( ع ) به بدن مطهّرش باز گردانيده و دفن شد . به هنگامى كه اهل‌بيت ( ص ) بعد از بازگشت از شام در روز اربعين جهت زيارت آمده بودند . ( رك : مقتل الحسين مقرّم ، 371 ) سيّد بن طاووس در اقبال مىگويد : چگونه روز بيستم ماه صفر ، روز اربعين است ؛ در حالى كه حسين - صلوات اللّه عليه - در روز دهم محرّم به شهادت رسيد ، بنابراين اربعين ، روز نوزدهم ماه صفر بايد باشد ( رك : مسّار الشيعه ، 62 و توضيح المقاصد ، 6 ) آن‌گاه سيّد مىگويد : محتمل است ماه محرّم سال 61 كم بوده است ، يعنى 29 روز بوده كه طبعاً بيستم ماه صفر روز اربعين است ، و احتمال دارد كه ماه محرّم ، تمام بوده ، ولى چون امام حسين ( ع ) در پايان روز عاشورا شهيد گرديده ، لذا روز عاشورا را به حساب نياورده‌اند . « 3 »\r\nمدائنى نقل كرده است كه مختار بن ابى عبيد شب چهارشنبه ، چهارده روز به آخر ماه ربيع الآخر سال 66 هجرى در كوفه خروج كرد ، و مردم با او بيعت كردند بر چهار چيز :\r\n1 - كتاب خدا .\r\n\r\n\r\n","description":"","footnote":"\r\n( 1 ) . همان ، ص 354 .\r\n( 2 ) . همان ، ص 400 .\r\n( 3 ) . همان ، ص 527 .\r\n","page_name":" 182 ","page_number":182},
  {"content":"\r\n\r\n2 - سنّت رسول خدا .\r\n3 - مطالبهء خون حسين ( ع ) و خون‌هاى اهل‌بيت ( ص ) .\r\n4 - دفاع از ضعيفان . « 1 »\r\n\r\n2 - 20 . بررسى محتوايى « قصّهء كربلا »\r\nدر اين مقتل پارسى ، مستندات هر يك از مطالبى كه مؤلّف عنوان مىكند ، در پاورقى مىآيد و اين از نقاط قوّت آن به شمار مىرود ، هر چند هر از گاه در انتخاب مطالب ، نقل صحيح‌ترين اقوال رعايت نشده ، ولى اين موارد نادر است . مؤلّف در تأليف اين مقتل از متون روايى و تاريخى بسيارى سود جسته است ، از قبيل : ارشاد شيخ مفيد ، انساب الاشراف ، تاريخ يعقوبى ، كامل ابن اثير ، تاريخ طبرى ، الاستيعاب ، الامامة و السّياسة ، سفينة البحار ، العقد الفريد ، مروج الذّهب ، جلاء العيون شبّر ، البداية و النّهاية ، مقتل الحسين مقرّم ، نفس المهموم ، مثير الاحزان ابن نما ، مناقب ابن شهر آشوب ، حياة الامام الحسين ، تنقيح المقال ، بحار الانوار ، كافى ، مقتل الحسين خوارزمى ، الاخبار الطّوال ، دلائل الامامة ، الملهوف ، سير اعلام النّبلاء ، الكُنى والالقاب ، ابصار العين ، مقاتل الطّالبين ، الفتوح ، ناسخ التّواريخ ، الشّهيد مسلم بن عقيل مقرّم ، المعارف ، تجارب الامم ، اثباة الهداة ، شرح نهج البلاغهء ابن ابى الحديد ، تاريخ ابن عساكر ، تفسير مجمع البيان ، اثبات الوصيّة ، وسيلة الدّارين ، اسدالغابه و . . . .\r\nقرائت مؤلّف از فرهنگ عاشورا ، قرائت روايى - تاريخى است و شيوهء نگارشى اين اثر ، روان و قابل استفادهء عموم است . ويژگىهايى كه مؤلّف در مقدّمهء خود براى اين مقتل ذكر كرده‌اند ، عبارت است از :\r\n1 - ترتيب كتاب بر محور حركت امام حسين ( ع ) و اهل‌بيت از مدينه تا مدينه .\r\n2 - ذكر نام و مطالبى پيرامون منازلى كه امام ( ع ) از مكّه تا كربلا از آنها عبور كرده ، و بيان برخوردهايى كه امام ( ع ) با افراد در اين منازل داشته‌اند .\r\n3 - جمع‌آورى و ذكر نام كسانى كه در كربلا با امام ( ع ) به شهادت رسيدند ، بيش از 72 شهيد مشهور .\r\n\r\n\r\n","description":"","footnote":"\r\n( 1 ) . همان ، ص 613 - 614 .\r\n","page_name":" 183 ","page_number":183},
  {"content":"\r\n\r\n4 - ترجمهء هر يك از اصحاب و ياران امام ( ع ) در متن و يا در پاورقى به مقدار ممكن از مصادر استخراج و ذكر شده است .\r\n5 - ترجمه و شرح حال كسانى كه به مناسبتى نام آنها در اين كتاب مذكور گرديده است .\r\n6 - ذكر نام افرادى كه به همراه امام حسين ( ع ) به كربلا آمده و لكن به علل مختلف به شهادت نرسيده‌اند .\r\n7 - گردآورى و ذكر اسامى بعضى از زنان و كودكانى كه به همراه حضرت علىّ بن الحسين ( ع ) اسير شده‌اند .\r\n8 - بيان منازلى كه اهل‌بيت هنگام اسارت در مسير شام بر آنها عبور كرده‌اند .\r\n9 - نقل روايات و احاديثى كه حكايت از اطّلاع امام ( ع ) از شهادت و وقايع بعد از آن مىكند .\r\nلازم به تذكّر است كه مطالب فوق در ديگر مقاتل نيز آمده است ، امّا ترتيب و جمع‌آورى و دسته‌بندى آن از ويژگىهاى اين كتاب است . « 1 »\r\n\r\n21 . كلياتى دربارهء « اسوه‌هاى عاشورا »\r\n( رجالٌ حول الحسين ) تأليف محمّد على قطب ، مرور گذرايى دارد بر زندگينامهء سراسر افتخار پانزده تن از چهره‌هاى ماندگار قيام كربلا : مسلم بن عقيل ، امام حسين ( ع ) ، امام زين العابدين ( ع ) ، قاسم بن حسن ( ع ) ، حضرت عبّاس ( ع ) ، نافع بن هلال ، جون غلام ابوذر ، عابس بن شبيب ، حرّ بن يزيد رياحى ، هانى بن عروه ، حبيب بن مظاهر ، مسلم بن عوسجه ، عبداللّه بن عمير ، قيس بن مسهّر ، و عبداللّه بن عفيف ، كه توسّط آقاى محمود افتخارزاده با عنوان ( اسوه‌هاى عاشورا ) از زبان عربى به فارسى برگردانده شده است . مجاهد فرهيخته و نستوه امام موسى صدر در مقدّمهء كوتاهى كه بر آن نوشته‌اند ( / مورّخ سى ام جمادى الثّانى 1394 ) ، از كاروان حسينى بدين گونه ياد مىكنند :\r\n. . . كاروان امام حسين ( ع ) به راستى كاروان شهادت است ؛ كاروانى كه كربلا مقصدش ، و شهادت هدفش ، و جنّت مهبطاش بود . شوريده‌حالانى كه قدم‌هاشان ، مشفق كارشان ، و جان‌هاشان همواركنندهء راهشان ، و خونهاشان آب‌دهندهء سرزمين طف است . حقّا كه كاروان حسين ( ع )\r\n\r\n\r\n","description":"","footnote":"\r\n( 1 ) . همان ، ص 24 و 25 .\r\n","page_name":" 184 ","page_number":184},
  {"content":"\r\n\r\nمشعل هدايت بشريّت است و ستارهء درخشندهء راهياب در دل ظلمانى شب كه از ظلم ظالمان و ستم مستكبران ، تيره و تار گشته ، و فريادى است رعدآسا در گوشهاى جرم گرفتهء جبّاران و گردنكشان تاريخ ، و ناقوس مرگ مستكبران و نواى نويدبخش مستضعفين هميشهء زمان .\r\nهمراهان و همگامان حسين ( ع ) جوانمردانى بودند كه با ايمان به پروردگارشان ، حركت را آغاز كردند و خداى نيز بر هدايتشان افزود و شهادت را نصيبشان ، و جنّت را مكانشان گردانيد ، و بدين سان تاريخ بر صفحه‌اى سيمين با خطّى زرّين اين حماسهء شكوهمند توحيدى را براى همهء شاهدان آيندهء زمان ثبت و ضبط نمود . من از خداوند بزرگ اميدوار و خواهانم كه به وسيلهء اين چهره‌هاى بزرگ و قهرمانان فاتح تاريخ ، نسل‌هاى مسلمان ما را يارى فرمايد تا راه هدايتشان را برگزينند و روش آنان را در جهت نجات بياموزند ، و ما را استوار و مقاوم بر جانبدارى از حق در صراط مستقيم هدايت فرمايد و به ما توفيق دهد تا به آنچه آنان بدان رسيده‌اند ، ما نيز به مجد و عزّت و كرامت اسلامى خويش ، نايل گرديديم . « 1 »\r\nو مترجم در مقدّمهء خود بر اين كتاب مىنويسد :\r\n. . . آنچه در بستر فرهنگ و تمدّن بشرى هميشه به عنوان « شاهد » مىدرخشد و هر نسلى در تاريخ به سهم خويش بارقه‌اى از آن درمىيابد و در پى فهمش اثرى از خويش بر جاى مىنهد « عظمت و عزّت » است كه در قاموس توحيد به عنوان سنّت از هابيل آغاز مىشود و در سيماى تابناك شهيد و شهادت رخ مىنمايد . امّا اين جريان مستمر كه از طرفى خاستگاه عقيدتى دارد و از ديگر طرف لازمهء بقاء و حيات شكوهمند انسان موحّد است ، در يك مقطع از تاريخ ، تكاملى شگرف و تحوّلى عظيم مىيابد و از حالت « جريان » تبديل به « فرهنگ » مىشود . . . « 2 »\r\nهمچنين در مورد شيوهء ترجمهء خود از اين اثر ، به سه مورد اشاره دارد :\r\nالف : آن جا كه متن خالى از لطف بوده ، با تصرّفى اندك از خامهء خويش بر آن افزوده‌ام .\r\nب : هرجا كه مطلبى ضعيف و يا كه ناقص مىيافتم ، با اشاره‌اى بر آن دست برده‌ام .\r\nج : در ترجمه از روش آزاد بهره جسته‌ام ، كه گاهى با رعايت متن ، و زمانى با برش قلم و تراوش\r\n\r\n\r\n","description":"","footnote":"\r\n( 1 ) . اسوه‌هاى عاشورا ، محمّد قطب ، ترجمه و نگارش محمود افتخارزاده ، ص 9 - 10 .\r\n( 2 ) . همان ، ص 3 - 4 .\r\n","page_name":" 185 ","page_number":185},
  {"content":"\r\n\r\nانديشه و چرخش ذوق بر زيبايىاش چيزى نهاده‌ام ؛ و خلاصه مىتوان گفت كه معجونى است از ترجمه و نگارش و در عين حال نيازمند اصلاح و نگرش . « 1 »\r\n\r\n1 - 21 . برگزيده‌هايى از « اسوه‌هاى عاشورا »\r\nشيوهء نگارشى اين اثر ، ساده ، روان و در عين حال سرشار از شور عاطفى و حماسى است كه نمونه‌هايى از آن را ارائه مىكنيم :\r\n. . . و در اين اثنا كه هيأت‌هاى اعزامى يزيد از عراق به سراسر جزيرة العرب هجوم آغاز كرده تا براى يزيد بيعت ستانند و هيأتى از نابكاران ، رساله‌اى براى حسين ( ع ) داشتند و در ضمن حامل خبر درگذشت روباه پير باند سفيانى ، معاويه بودند ، مسلم در كنار حسين ( ع ) بود و لحظه‌اى از حال امام غافل نبود . امام كه چنين ديد و بر عمق توطئه آگاه شد و از يك طرف خبر اعزام هيأت‌هاى يزيدى را شنيد ، و از طرفى دعوت پى در پى اهل كوفه را از خويش دريافته بود ، مصمّم شد تا حركت را آغاز كند ، حركتى حساب شده ، حركتى جهت‌دار ، قيام عليه باند يزيدى ، و ايجاد حكومت اسلامى ، حركتى كه در عين اين اهداف ، خونين بود و پايان كار به شهادت مىانجاميد . . . حركتى هماهنگ با سه بُعد : انهدام باطل ، برپايى حكومت اسلامى ، و شهادت براى اثبات اين دو بُعد ، بدين لحاظ قبل از حركت به سوى كوفه ، مسلم را به عنوان نمايندهء خود به آن ديار اعزام مىدارد . . . . « 2 »\r\nزمان ، زمان حسّاسى است ، لحظه‌اى كه تمامى تاريخ از آن جا شروع مىشود ، لحظه‌اى كه تا قيامت ، نسل‌هاى بشر بدان مىانديشند . « حُر » نيز به خويش مىانديشد و به زودى موقعيّت خويش را درمىيابد و مىفهمد كه آلت دست گرديده و در ميان باطل مأوى گزيده ، و تا لحظه‌اى ديگر براى هميشه در خسران و زيان خواهد بود . در يك چشم به هم زدن ، نيّت خويش را آشكار كرد و به حق پيوست و در صف ياران امام ( ع ) جاى گرفت . به حضور امام رسيد و عرض كرد : به خداى ( سوگند ) من خويشتن را در ميان دو راهى جنّت و جحيم مخيّر نمودم و به خداى سوگند هيچ چيز را در مقابل بهشت عوض نمىكنم ، گرچه قطعه قطعه و\r\n\r\n\r\n","description":"","footnote":"\r\n( 1 ) . همان ، ص 7 - 8 .\r\n( 2 ) . همان ، ص 15 - 16 .\r\n","page_name":" 186 ","page_number":186},
  {"content":"\r\n\r\nسوزانده شوم . اى امام ! آمدم به سوى تو ، و پشيمان و توبه كارم از آنچه ميان من و شما گذشت ، و تمام خويش را تقديم شما مىنمايم تا در ميان شما و در حضور شما به شهادت رسم . . . . « 1 »\r\nعلىّ اكبر با اعتقادى راسخ به شهادت ، از ديگران پيشى مىگيرد ، پاى به سوى ميدان مىگذارد ، بر مركبى مشهور و تندرو ( الحمق ) مىنشيند . قامتى نورانى بر اسبى تيزتك سوار ، آه ! . . . زيبايى با تمام قدرت در آراستن اين صحنهء الهى بسيج شده است . علىّ اكبر چقدر شبيه پيامبر است ! چقدر جذّابيّت دارد ، آن قدر شبيه به پيامبر است كه دشمن در مصاف با او از ابهّت محمّدى به هراس مىافتد . علىّ اكبر وارد ميدان جهاد مىشود ، مبارز مىطلبد ؛ حسين ( ع ) با چشمانى پر از شوق ، قامت اكبر را تا وسط ميدان بدرقه نمود ، آن‌گاه اشك در چشمان پرفروغش حلقه مىزند كه : واى بر تو اى پسر سعد ! خدا نسل تو را ريشه كن كند ! . . . امّا علىّ اكبر در دامان حسين درس نبرد آموخته و به فنون جنگ كاملًا آشنا است . با يورشى علىوار دشمن را از پاى درمىآورد . . . فرياد انقلابى علىّ اكبر چون رعد فضا را در بر گرفته بود . . . . « 2 »\r\nعبّاس ، شاهد عينى « جمل » و « صفّين » در كنار على است . . . از جهاد « نهروان » تا محراب « مسجد كوفه » و تا « طشت خونين » قلب پاره پارهء حسن ، و تا پگاه محرّم 61 هجرى ، عبّاس در صحنه است . . . و در تمامى اين صحنه‌ها ، عبّاس ترسيم كنندهء بعدى از ابعاد وجودى اين فرازهاست . او در صفّين ، قهرمان بزرگ جهاد خونين است و در نهروان ، كشندهء خوارج ، و غمگين در كنار بستر حسن ، و مصمّم و سرخ گونه در كنار حسين ، بر عليه استكبار و طغيان باند اموى . . . . جنگ به مرحله‌اى حسّاس مىرسد و نبردى بى امان ، زمان و زمين را مبهوت خويش ساخته . ياران در ميعادگاه عشق ، جام شهادت را نوشيده‌اند و عرصه‌گاه رزم ، مزيّن به اجساد مسجود ملايك عرش و فرش گرديده ، قربانيان توحيد در مذبح ايثار دست و پا و سر خويش را نيز داده‌اند . . . . اينك عبّاس را مىبينم كه لباس رزم پوشيده و شمشير برّان به دست گرفته و به حسين نزديك مىشود تا با اذن امام به ميدان رود و شهادت را دريابد كه بى اذن او كار بى نتيجه و ناتمام است . حسين ، عبّاس را مىبيند و بر قامتش مىنگرد و مىفرمايد : سخت است بر من فراقت اى عبّاس ! دو برادر ، همديگر را در آغوش مىگيرند . وداع ، وداعى خونين ، وداعى پر از راز و رمز صورت مىگيرد . . . . سكينه ، خود را به دامن عبّاس آويخت و از مظهر\r\n\r\n\r\n","description":"","footnote":"\r\n( 1 ) . همان ، ص 82 .\r\n( 2 ) . همان ، ص 101 - 102 .\r\n","page_name":" 187 ","page_number":187},
  {"content":"\r\n\r\nشرف و غيرت آب طلب نمود . اينجا تاريخ به لرزه افتاده است و حسّاس‌ترين فرازهاى تاريخى خويش را با لرز بيان مىكند . با ديدن اين صحنه ، اقيانوس آرام وجود حلم و علم و شجاعت و غيرت ، طوفانى مىشود . . . . « 1 »\r\n\r\n2 - 21 . بررسى محتوايى ( اسوه‌هاى عاشورا )\r\nنمونه‌هايى كه از اين كتاب به دست داديم ، شاهد گويايى بر قرائت حماسى و عاطفى مؤلّف و مترجم آن از فرهنگ ارزشى عاشورا است ، و در مورد هر يك از چهره‌هاى ماندگار قيام كربلا كه در اين كتاب به آن پرداخته شده ، همين سبك و سياق نگارشى ، سارى و جارى است ، متأسّفانه برخى از مطالب عنوان شده در اين كتاب ، پشتوانه روايى و تاريخى محكمى ندارد .\r\nاز قبيل : عروسى حضرت قاسم بن حسن در روز عاشورا ، « 2 » كه آن را براى اوّلين بار ، ملّاحسين واعظ كاشفى در روضة الشّهداء عنوان كرده است ! و عدم استناد به متون روايى و تاريخى متّقن - چه در متن و چه در پاورقى - از ارزش تحقيقى و علمى اين اثر كاسته است .\r\n\r\n22 . كلّياتى دربارهء دفتر « عاشورا »\r\nدفتر « عاشورا » از دست نوشته‌هاى فرهيختهء متفكّر ، مرحوم حاج شيخ على صفائرى حائرى ( عين . صاد ) است كه در دو فصل تنظيم شده : فصل اوّل با عنوان « زندگى ، صحنهء پيكارهاست » داراى پنج عنوان فرعى : ( شكلها ، انگيزه‌ها ، هدفها ، نيازها ، مانعها ) و فصل دوم با عنوان « پيكار حسين ( ع ) » حاوى اين عناوين فرعى است : ( تصوير ، ضرورتِ درگيرى ، تحليلها ، شهادت و شفاعت ، امر به معروف و مبارزه با ستم ، تشكيل حكومت ، ابعاد ، هدف و انتخاب .\r\nچاپ اوّل اين كتاب در محرّم 1397 و در دو هزار نسخه توسّط انتشارات هجرت منتشر شده است .\r\n\r\n1 - 22 . برگزيده‌هايى از دفتر « عاشورا »\r\nمؤلّف به صورت كوتاه و گذرا ضمن برشمردن انواع انگيزه‌ها در برخوردها ، مىنگارد :\r\n\r\n\r\n","description":"","footnote":"\r\n( 1 ) . همان ، ص 137 - 139 .\r\n( 2 ) . همان ، ص 121 - 123 .\r\n","page_name":" 188 ","page_number":188},
  {"content":"\r\n\r\n. . . و در برابر اين درگيرىها و اين انگيزه‌ها ، درگيرىهاى عقيدتى و انگيزه‌هاى عالى است كه در جهاد اسلامى نمونه دارد . انگيزهء اين جهاد از عالىترين انگيزه‌هاى سابق عالىتر است ، چون درگيرىهاى سابق در اوج ، به خاطر آزادى و استقلال شكل مىگرفت در حالى كه انگيزهء اوّل جهاد اسلامى ، از اين آزادى ، وسيع‌تر و عميق‌تر و انسانىتر است . اين جهاد بر اساس بينش و ايمان و توحيد و رشد و انتخاب استوار است :\r\n1 - در جهان بينى اسلامى ، كار انسان مىشود حركت ، نه خوردن و خوابيدن و خوش بودن ، چون انسان براى اينها به اين همه استعداد نياز نداشت ، و در نتيجه دنيا مىشود راه ، نه آخور و عشرتكده و خوابگاه ، و در اين بينش سنگ‌هاى راه بايد برداشته شوند و راه حركت انسان بايد هموار گردد . اين سنگ‌ها در درون انسان و در بيرون از او جا گرفته‌اند . . . . اين انگيزهء اوّل جهاد اسلامى است كه اين گونه وسيع و عميق و انسانى است .\r\n2 - ايمان ، يعنى محبّت بزرگ‌تر و عشق نيرومندتر . كسانى كه اللّه را از خود به خود نزديك‌تر و مهربان‌تر و آگاه‌تر ديده‌اند ، به او رو مىآورند و به او مىگروند . اين ايمان و اين گرايش و اين عشق به حق ، عشق به خلق و عيال اللّه را به دنبال مىآورد . . . . پس با آن عشق ، اين عشق مىآيد و اين عشق بى اثر نيست . . . .\r\n3 - آن كس كه به ايمان رسيد و از غير حق رهيد ، كسى كه از عشق و آزادى سرشار شد ، به توحيد ، مىرسد و جز اللّه را حاكم نمىگيرد . كسانى كه از خود آزاد شده‌اند ، ديگران را تحمّل نمىكنند . با آن ايمان و با اين توحيد سازشگرى و بىتفاوتى كنار مىرود . . . . « 1 »\r\nانسان آگاه ، انسانى كه هستى را شناخته و نقش انسان را شناخته و جهتِ حركت هستى و انسان را شناخته ، به اين عقيده مىرسد كه : در اين كاروان متحرّك هستى ، ركود كمتر از عقب‌گرد نيست ، و عقب‌گرد جز تنهايى نيست ، و تنهايى در كوير هستى جز مرگ نيست ، و به اين عقيده مىرسد كه انسان بايد بارور گردد و شكل خود را انتخاب كند و جهت بگيرد و در درون او و در جامعهء او جز حق حاكمى نباشد . . . . حسين ( ع ) ، انسانى آگاه ، انسانى معتقد ، انسانى راه رفته است . او با طاغوتى روبه‌روست كه خلق را براى\r\n\r\n\r\n","description":"","footnote":"\r\n( 1 ) . عاشورا ، على صفائرى حائرى ، ص 16 - 20 .\r\n","page_name":" 189 ","page_number":189},
  {"content":"\r\n\r\nخود مىخواهد و آنها را پل خويش مىشمارد ، و از آنها بيشترين بهره‌ها را طلبكار است ، و براى اين بهره‌بردارى ، آنها را به رذالت كشانده ، شخصيّتشان را شكسته ، با سرگرمىها تخديرشان كرده است . حسين ( ع ) ، اين انسان آگاه ، اين آگاه آزاد ، و اين آزاد مسئول براى اين آزادى و آن حكومت مبارزه‌اش را شروع مىكند . اين مبارزه ، اين درگيرى ، قطعى است و اين درگيرى نه به خاطر سلطنت و پيروزى ، و نه به خاطر قدرت و خودنمايى است ، اين درگيرى ادامهء آن بينش‌ها و آن شناخت‌ها و عقيده‌هاست .\r\nاين دو بينش ، اين دو روحيّه ناچار درگير مىشوند و حسين براى اين درگيرى حتمى ، به پا مىخيزد ، و براى تهيّه ياور مىكوشد . . . . « 1 »\r\n\r\n2 - 22 . بررسى محتوايى دفتر « عاشورا »\r\nاين اثر با وجود حجم كمى كه دارد و تعداد صفحات آن از 72 صفحه تجاوز نمىكند ؛ از بار فكرى و ارزشى بالايى برخوردار است .\r\nصرف نظر از شيوهء نگارشى آن - كه شيرين و جذّاب و رسا است - موضوعاتى كه در اين دفتر عنوان شده ، هر كدام از آنها مىتواند موضوع يك تحقيق دامنه‌دار باشد .\r\nمؤلّف در اين اثر سعى كرده است با طرح سؤال‌هاى اساسى ، خواننده را به تفكّر وادارد و براى اين كه در اين تفكّر به بيراهه نرود ، در قالب جملاتى كوتاه به راهنمايى او مىپردازد .\r\nداستان « طف » ابعاد گوناگون دارد : 1 - خطبه‌هاى انقلابى و نامه‌هاى دعوت به شهرها . 2 - كناره‌گيرى از درگيرى با والى مدينه و مكّه و كناره‌گيرى از شروع جنگ . 3 - طرز بيرون آمدن ( از مدينه و مكّه ) با آن همه غوغا و جنجال . 4 - گرفتن اموال و هداياى يزيد در ميان راه . 5 - طرح كناره‌گيرى و استسلام ، آن هم حتّى پس از مرگ دوستان و خويشان ، در كنار اين وجهه‌هاى گوناگون ، سؤال‌هايى هست كه آيا امام با اين حركت‌ها هدفى دارد يا نه ؟ اگر هدفى در پيش است ، چيست ؟ آيا شهادت و شفاعت ؟ آيا مبارزه با ستم و امر به معروف ؟ آيا مبارزه براى حكومت ولو اين كه يزيد در سطح ابوبكر باشد ؟ كدام يك از اين هدف‌ها با طرز بيرون آمدن امام از مكّه و با طرح كناره‌گيرى او در آخر سازگارى دارد ؟ آيا حسين از تنهايى خود خبر ندارد ؟ آيا با\r\n\r\n\r\n","description":"","footnote":"\r\n( 1 ) . همان ، ص 20 - 21 .\r\n","page_name":" 190 ","page_number":190},
  {"content":"\r\n\r\nتوجّه به اين تنهايى در ميان راه و پس از شهادت مسلم ، باز حركت براى حكومت توضيحى مىيابد ؟ . . . . ، در جست و جوى تحليلى هستيم كه تمام سؤال‌ها را پاسخ بگويد و تمام ابعاد را در نظر بگيرد و حتّى پس از شهادت را توضيح بدهد . . . . « 1 »\r\nمؤلّف در فراهم آوردن اين دفتر ، به متونى همانند : زيارت وارث ، تاريخ الخلفاى سيوطى ، بحارالانوار ، لهوف ، تاريخ طبرى ، ارشاد مفيد ، نهج البلاغه و كشف الغمّه استناد كرده است .\r\n\r\n23 . كلّياتى دربارهء فُرسان الهَيجاء\r\nفرسان الهيجاء ، [ سواران نبرد 
  ] تأليف عالم بزرگوار شيخ ذبيح اللّه محلّاتى ، در دو جلد و در شرح حالات اصحاب حضرت سيّد الشّهداء ( ع ) است . مؤلّف در مقدمهء كوتاه خود آورده است :\r\nامّا بعد چنين گويد بندهء شرمنده ذبيح اللّه بن محمّد علىّ بن علىّ اكبر بن اسماعيل المحلّاتى العسكرى - تجاوز اللّه عن جرائمهم - كه اين مختصر ، تاريخى است راجع به اصحاب خامس آل عبا - سيد الشّهداء ( ع ) - كه آن را به ترتيب حروف جمع‌آورى كردم ؛ به اميد اين كه شايد اين بضاعت مزجات در يوم لَا يَنفَعُ مَالٌ وَلَا بَنُون ، دستگيرى از اين غريق بحر معاصى بنمايد ، هر چند ارباب قلم از محدّثين و مورّخين گوى سبقت ربودند و در اين موضوع اشباع كلام نموده‌اند . فلذا مَثل حقير در اين زمينه ، مَثل آن پير زالى است كه با كلاف ريسمانى براى خريدارى يوسف حاضر شده باشد ، و ناميدم اين مختصر را به « فرسان الهيجاء » در تراجم اصحاب سيّد الشّهداء و على اللّه التّوكّل و به الاعتصام . « 2 »\r\nجلد اوّل اين مقتل فارسى ، شامل شرح احوال يكصد و چهل تن از اصحاب حضرت سيّدالشّهداء ( ص ) است كه به ترتيب حروف الفبا از ابوثمامة الصّائدى شروع و به عمّار بن حسّآن الطّائى ختم مىگردد و مؤلّف به سال 1384 ه . ق از تأليف آن فراغت يافته است .\r\nجلد دوم آن ، حاوى احوالات نود نفر ديگر از اصحاب امام ( ع ) است كه از عمارة بن ابى سلامة الهمدانى آغاز و به يزيد بن مهاجر پايان مىپذيرد ، و جمعاً شرح احوال دويست و سى\r\n\r\n\r\n","description":"","footnote":"\r\n( 1 ) . همان ، ص 55 - 59 .\r\n( 2 ) . فرسان الهيجاء ، ص 2 .\r\n","page_name":" 191 ","page_number":191},
  {"content":"\r\n\r\n000 / 230 نفر از اصحاب امام حسين - عليه السلام - را شامل مىشود كه با آمار اغلب مقاتل معتبر همخوانى ندارد . اين مقتل داراى يك « خاتمه » و « تتمهء نافعه » نيز هست . كه شرح احوال محمّد بن حنفيّه در قسمت خاتمه ، و زندگانى و ماجراى مختار ثقفى و نيز رسالهء « شمس الضّحى » پيرامون ورود سر مبارك امام به مجلس يزيد و مطالب مرتبط با آن در قسمت ( تتمهء نافعه ) كتاب آمده است .\r\nاز اين مؤلّف فاضل ، آثار ديگرى نيز سراغ داريم ، از قبيل : رياحين الشّريعه در سرگذشت بانوان دانشمند شيعه در 5 جلد ، تاريخ سامرا در سه جلد ، كشف الغرور در مفاسد بى حجابى ، الحقّ المبين در قضاوت‌هاى اميرالمؤمنين على ( ع ) ، كشف العثار يا ساحل نجات ، در مفاسد شراب و قمار و موسيقى و ترياك ، قرّة العين در حقوق والدين .\r\nنثر اين مقتل نسبتاً ساده است ، ولى هر ازگاه دچار غموض و پيچيدگى است .\r\n\r\n1 - 23 . برگزيده‌هايى از فرسان الهيجاء\r\nمؤلّف فرسان الهيجاء ، فرزند حرّ بن رياحى را از شهداى كربلا مىداند و نام او را بكير بن حرّ بن يزيد رياحى معرّفى مىكند :\r\nحُر اشاره به فرزند خود بكير كرده ، گفت : اى پسرك من ! اگر با من هستى بيا به طرف حسين ( ع ) پسر اجابت نموده ، حر گفت : الحمدللّه كه خداى تعالى ما را از مصاحبت اين قوم ستمكار نجات بخشيد ، پس حُر فرزند خود بكير را فرمان داد كه بر اين قوم نابكار حمله بنما ، آن جوان سعادتمند چون شير گرسنه كه به گلّهء روباه افتد ، مىبُريد و مىدريد تا اين كه هفتاد تن از ابطال رجال ايشان را به جهنّم فرستاد . . . و به درجهء شهادت فايز گرديد . « 1 »\r\n. . . در ابصارالعين گويد : جابر بن حجّاج ، مردى شجاع بود ؛ با مسلم بيعت نمود . چون مردم ، مسلم را تنها گذاردند جابر در نزد قبيلهء خود پنهان گرديد . چون استماع كرد كه حسين ( ع ) به‌زمين كربلا آمده ، در لشكر عمر سعد داخل شد و از كوفه به همين تدبير خارج گرديد . چون به زمين كربلا رسيد ، ملحق به لشكر آن حضرت گرديد تا روز عاشورا به فيض شهادت فائض گرديد . « 2 »\r\n\r\n\r\n","description":"","footnote":"\r\n( 1 ) . همان ، ص 51 - 52 .\r\n( 2 ) . همان ، ص 53 .\r\n","page_name":" 192 ","page_number":192},
  {"content":"\r\n\r\nدر مورد « جون » غلام سياه ابوذر غفارى مطالب كوتاهى در مقاتل آمده است ، ولى در اين مقتل از او به تفصيل ياد شده است :\r\nشيخ طوسى و ابوعلى و ابن داود و مامقانى و اصابه و اسد الغابه و ابصارالعين و لهوف و مناقب و شرح شافيه و ديگران او را ذكر كرده‌اند . « جون » مولى ابىذر ، عبد سياهى از مردم « نوبه » بوده ، فضل بن عبّاس بن عبدالمطلّب مولى او بود . اميرالمؤمنين ( على ) به صد و پنجاه دينار او را خريد و به ابىذر بخشيد تا خدمت او را بنمايد ، و « جون » در نزد ابوذر بود تا عثمان ، ابوذر را به جانب « ربذه » نفى نمود . « جون » به همراه او رفت به « ربذه » تا هنگامى كه ابوذر از دار دنيا رفت . در سال سى و دو و يا سى و يك هجرى ، « جون » به سوى مدينه مراجعت نمود ، در خدمت اميرالمؤمنين ( على ) ( ع ) به سر مىبرد . بعد از شهادت اميرالمؤمنين خدمت امام حسن ( ع ) به سر مىبرد ، پس از امام حسن به خدمت امام حسين اختصاص داشت و در خانهء امام زين‌العابدين خدمت مىكرد تا وقتى كه آن حضرت از مدينه به مكّه و از مكّه به كربلا آمدند ، « جون » با آنها بود ، و در تاريخ طبرى و كامل ابن اثير و مقاتل الطّالبين نقل كردند كه « جون » مردى اسلحه‌شناس بود و در اسلحه‌شناسى و عمل آن بصارتى به كمال داشته و در كار مرمّت آلات حرب آزموده ؛ فلذا در شب عاشورا در خيمهء حسين ( ع ) فقط « جون » مولى ابى ذر اصلاح آلات حرب مىنمود . شيخ مفيد در ارشاد از زين‌العابدين حديث فرموده كه من در شب عاشورا در بستر خود خوابيده بودم و عمّه‌ام زينب ، مرا پرستارى مىكرد و در اين حال پدرم به خيمه تنها رفته و در نزد او « جون » مولى ابىذر الغفارى نشسته بود و اصلاح شمشير مىنمود . . . سيّد در لهوف مىفرمايد : چون « جون » از امام ، طلب رخصت نمود ، آن حضرت فرمود اى « جون » ! تو در طلب عافيت متابعت ما كردى ، خويشتن را مبتلا به بلاى ما مكن ؛ از جانب من مأذونى ؛ طريق سلامت بجوى . عرض كرد : يابن رسول اللّه ! من در ايّام راحت و خصب نعمت به كاسه‌ليسى شما شادكام و خرسند بودم ، امروز كه روز سختى و شدّت است ، دست از شما باز دارم و از پى كار خود بروم ؟ ! به خدا قسم هرگز اين نخواهد شد اى سيّد و مولاى من ! به خدا قسم بوى من عفن است و حسب من دون و پست است و رنگ من سياه است ، چه شود كه تفضّل فرمايى و بهشت را براى من دريغ ندارى تا بوى من معطّر شود و حسب من شريف و مطهّر و رنگ صورت من سفيد گردد . به خدا قسم هرگز از شما جدا نخواهم شد تا خون سياه خود را با\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nخون شما درهم آميزم . اين بگفت و اجازت مبارزت حاصل كرد . به ميدان مناجزت تاخت . . . آن گاه حملهء گران افكند ، سخت بكوشيد تا شربت شهادت نوشيد ، و در منتهى الامال گويد : بيست و پنج نفر را به دار البوار فرستاد ، سپس به فيض شهادت فائض گرديد . آن گاه حسين ( ع ) بيامد و بر سر او ايستاد و عرض كرد : بارخدايا ! اين غلام را سفيدگردان روى او را ، و بوى او را نيكو بفرما ، و او را با ابرار محشور بنما ، و در ميان او و محمّد و آل محمّد شناسائى قرار بده و دوستى بيفكن .\r\nحضرت باقر ( ع ) از علىّ بن الحسين ( ع ) روايت مىفرمايد كه بدن « جون » را اتّفاقاً بعد از ده روز پيدا كردند ، ديدند بوى مشك از او ساطع بود . لا يخفى كه فقط نعش « جون » تا ده روز پيدا نبود ، ولى بقيّهء شهدا روز سوم دفن شدند . « 1 »\r\nدر اين كه عبداللّه رضيع ، همان علىّ اصغر شيرخواره است يا نه ، در ميان ارباب مقاتل اختلاف است :\r\nكلام در اين است كه آيا اين عبداللّه الرّضيع همان علىّ اصغر معروف است يا غير اوست . در ذخيرة الدّارين از حدايق الورديّه نقل كرده است كه اين عبداللّه در روز عاشورا متولّد گرديد .\r\nحسين ، نام او را عبداللّه نهاد . مادرش امّ اسحق بنت طلحة بن عبيداللّه بن تيميّه بود كه زوجهء امام ( ع ) بوده ، و در زمين كربلا به همراه امام آمد . چون طفل متولّد گرديد ، او را به نزد امام ( ع ) آوردند . آن طفل را در دامن نهاده . . . گويا زبان مبارك در دهان آن طفل برد كه در آن حال عبداللّه بن عقبة الغنوى ، و اگر نه هانى بن ثبيت الحضرمى ، تيرى از كمان گشاد و آن طفل را در دامن پدر نحر كرد . امام ( ع ) خون او را مىگرفت و به جانب آسمان مىپاشيد ، قطره‌اى از آن باز نمىگشت . پس به سند خود از فضيل حديث كند كه گفت : ابو وردانه از امام باقر ( ع ) نقل كرده كه فرمود : اگر يك قطره از آن خون به زمين مىريخت ، عذاب نازل مىگرديد ، و ديگر آنكه وجهى ندارد كه ما علىّ اصغر را عبداللّه بگوييم ، عبداللّه نه كنيه است ، نه لقب . پس بايد علىّ اكبر و علىّ اوسط را هم بگوييم نام ديگر دارند . بالاخره استبعاد ندارد كه اين عبداللّه رضيع ، غير علىّ اصغر بوده باشد . « 2 »\r\n\r\n\r\n","description":"","footnote":"\r\n( 1 ) . همان ، ص 78 - 80 .\r\n( 2 ) . همان ، ص 242 - 243 .\r\n","page_name":" 194 ","page_number":194},
  {"content":"\r\n\r\n\r\n2 - 23 . بررسى محتوايى فرسان الهيجاء\r\nمؤلّف ، مطالب بسيارى از مورّخان و مقتل نويسان و راويان احاديث نقل مىكند كه از نقاط قوّت اين اثر به شمار مىرود و احاطهء مؤلّف را بر متون تاريخى و روايى نشان مىدهد و هنگامى كه در مقام اثبات و يا ردّ مبطلى برمىآيد ، نوشتار او جنبهء تحليلى به خود مىگيرد .\r\nبراى كسانى كه در جستجوى شناخت بيشترى از اصحاب فداكار امام حسين ( ع ) هستند ، مطالعهء اين كتاب بسيار آموزنده و راهگشا است .\r\n\r\n24 . كلّياتى دربارهء كتاب نهضت حسينى\r\n« بررسى و تحقيق پيرامون نهضت حسينى » تأليف سيّد على فرحى ، داراى مطالب سودمند و متنوّعى است كه در پنج بخش تدوين شده است . بخش اوّل در مورد ( بنى اميّه و مسايل خلافت اسلامى ) ، بخش دوم دربارهء ( دو سازمان متضاد در محيط اسلام ) ، بخش سوم پيرامون ( تشريح علل قيام حسين ( ع ) ) ، بخش چهارم با عنوان ( چگونه قيام حسين ( ع ) پيروز شد ؟ ) و بخش پنجم آن به تجزيه و تحليل ( مكتب حسين ( ع ) ) پرداخته است .\r\nمؤلّف ، بر اين باور است كه واقعهء كربلا و ساير رخدادهاى تاريخ اسلام ريشه در مسألهء خلافت و خلفا داشته است :\r\n. . . جريان كربلا ؛ بيش از هر چيز با مسألهء خلافت و خلفا بستگى دارد ، بلكه چنان كه خواهيم ديد جريان كربلا زاييدهء اين مسأله مىباشد . اگر اين مسأله نبود ، جريان كربلا دست كم با آن خصوصيات پيش نمىآمد ، و نه تنها جريان كربلا ، بلكه همهء جريان‌هاى خوب و بدِ تاريخ اسلام و همهء مذهب‌هاى درست و نادرست اسلام ، و به طور كلّى نظام و فرهنگ و تاريخ و خطّ سير اسلام ، بيش از حدّ تصوّر مردم با مسألهء خلافت و خلفا ارتباط دارد . بدون بررسى اين مسأله ممكن نيست شناخت درستى نسبت به جريان‌هاى مهمّ اسلامى به ويژه جريان قيام و قتل حسين ( ع ) به دست آيد . دانشمندان منصف سنّى هم مانند « علائلى » و حتّى برخى از دانشمندان متعصّب سنّى مانند « شهرستانى » به اين واقعيّت تصريح مىكنند كه در همهء دگرگونىهايى كه در طول تاريخ اسلام ، چه در ميدان عقيده و چه در ميدان سياست به وجود آمده ، از صدر اسلام ريشه مىگيرد . رك : الحسين علائلى ، ص 1 . « 1 »\r\n\r\n\r\n","description":"","footnote":"\r\n( 1 ) . بررسى و تحقيق پيرامون نهضت حسينى ، سيّد على فرحى ، ص 12 - 13 .\r\n","page_name":" 195 ","page_number":195},
  {"content":"\r\n\r\n\r\n1 - 24 . برگزيده‌هايى از كتاب نهضت حسينى\r\nبا عنايت به تنوّع مطالب اين كتاب ، قسمت‌هايى از آن را انتخاب كرده‌ايم تا خوانندگان را با سبك مؤلّف ( نهضت حسينى ) آشنا كنيم :\r\nنهضت خونين حسين ( ع ) را از كجا و از چه وقت بايد آغاز كرد ؟ طبعاً از عربستان و از دوران ظهور اسلام ، از جايى كه ، و از زمانى كه دو جناح ايمان و شرك ، حقّ و باطل ، عدالت و ظلم ، به سركردگى بنىهاشم و بنىاميّه عرض اندام كرد و زمينهء انواع برخوردها ، به ويژه در ارتباط با اسلام پديد آمد . از اين رو لازم است به مردم عربستان به خصوص به دو تيرهء بنىهاشم و بنىاميّه و موقعيّت آن دو نسبت به اسلام و سپس خلافت - كه از عناصر اصلى بحث است - ، نظرى هر چند كوتاه بيفكنيم . « 1 »\r\nدر بخش پيش روشن شد كه بنى اميّه و همفكرانشان ، رياست‌طلب‌هاى فاسدى بودند و با بنىهاشم و دعوت اسلامى آنان اختلاف اصولى داشتند . از اين رو با همهء توان با آنان مبارزه كردند و جنگ‌هاى بزرگى مانند بدر و احد و احزاب - كه بايد آنها را جنگ‌هاى با اسلام گفت - بر ضدّ آنان به وجود آوردند ، و اگر چه بنى اميّه سرانجام شكست خوردند و از روى ترس و سياست تسليم گشتند ، امّا نكتهء مهم اين جاست كه اختلاف اصولى بنىاميّه - كه از بينش مادّى و تسلّططلب آنها ريشه مىگرفت - از بين نرفت ، بلكه زير پرده ماند و پس از . . . [ به دست گرفتن پست‌هاى حساس حكومت اسلامى 
  ] همان اختلاف اصولى در چهرهء اسلام روى پرده آمد و جنگ‌هاى بزرگ‌ترى مانند صفّين و كربلا - كه بايد آنها را « جنگ‌هاى در اسلام » گفت - به بار آورد ، و به اين ترتيب بر اثر اشتباه عظيم خلفا كه به اموىها همه گونه امكانات دادند ، « جنگ‌هاى با اسلام » به « جنگ‌هاى در اسلام » تبديل گشت و جامعهء اسلامى را از درون به خطر افكند . « 2 »\r\n. . . مشكل اصلى نهضت حسين ( ع ) منحصر به يزيد و به طور كلّى منحصر به خاندان اموى نبود تا خوش‌پندارها بگويند موقعيّت آنها پس از مرگ معاويه به خاطر اين كه منفور مسلمانان بودند ، متزلزل‌تر گشت و از اين نظر فرصت مناسبى براى حسين ( ع ) به وجود آمد ، به طورى كه مطمئن شد كه با پشتيبانى گروه‌هاى به اصطلاح سلحشور كوفه به پيروزى مىرسد . اينان به\r\n\r\n\r\n","description":"","footnote":"\r\n( 1 ) . همان ، ص 17 .\r\n( 2 ) . همان ، ص 113 .\r\n","page_name":" 196 ","page_number":196},
  {"content":"\r\n\r\nاين واقعيّت حسّاس توجّه نمىكنند كه مشكل اصلى نهضت حسين ( ع ) سلطهء اموى و بدتر از آن تربيت اموى بود كه با رهبرى دقيق حكومت بيست سالهء معاويه ، جهان اسلام را از مسير درست دور و به مسير خود نزديك كرده بود و با نبوغ شيطانىاش ، هم نظام زندگى توده‌ها را و هم نظام فكرى آنها را مسخّر نموده بود و بسيارى از آنها را مشابه و موافق با يزيد ساخته بود . . . .\r\nنشانهء روشن اين واقعيّت اين است كه : حسين ( ع ) و همراهانش با مباشرت متنفّذان كوفه - كه رشوه‌هاى كلان گرفتند و حتّى با شركت بسيارى از دعوت‌كنندگان كوفه كه رشوه‌هاى كلان نگرفتند - به قتل رسيدند ؛ نشانهء ديگر اين است كه پس از يزيد كه هلاك شد و پسر او معاويه نيز به خاطر جنايت‌هاى او استعفا كرد ، باز خطّ مشى حكومت اموى تا مدّتى ادامه يافت . . . . « 1 »\r\nمؤلّف مهم‌ترين عوامل پيروزى قيام حسين بن على ( ع ) را در دو عامل جستجو مىكند :\r\nاهمّ عوامل پيروزى قيام امام حسين ( ع ) دو چيز بود : عامل اوّل اين بود كه قيام حسين ( ع ) حق بود ، حقّى كه براى افكار عمومى به ويژه در مقايسه با يزيد ننگين و حكومت آشكارا ضدّ اسلام او روشن بود . . . . عامل دوّمى كه در پيروزى قيام حسين ( ع ) بسيار مؤثّر بود ، روش آشكارا ضدّ اسلامى و تنفّرانگيز حكومت يزيد بود . . . . « 2 »\r\nمؤلّف ، ايران را به عنوان كانون اصلى نهضت‌هاى ضدّ اموى معرّفى مىكند :\r\n. . . اين موضوع شايان توجّه است كه كانون اصلى بيشتر نهضت‌هاى ضدّ اموى به خصوص در مرحلهء بارورىاش ، منطقهء خراسان در شرق ايران بود . از آن جا بود كه پيروان خاندان پيغمبر ( ص ) يعنى شيعه ، حركت قاطع و روزافزون خود را آغاز كردند و جوامع اسلامى را بر ضدّ حكومت اموىها مجهّز ساختند و در مسير پيروزى نهايى پيش بردند ، و اين يكى از افتخارات ايرانيان است كه توانستند پرچم انقلاب اسلامى را على رغم خفقان شديد حكومت اموىها در همه جا به اهتزاز درآورند و با بسيج به موقع و مؤثّر توده‌هاى مسلمان بر ضدّ اموىها ، سيطرهء آنان را و آثار شوم هزار ماههء آنان را ريشه‌كن نمايند . « 3 »\r\nمؤلّف ، خطر اصلى حكومت اموى را ضمن بررسى اقوالى كه در اين زمينه هست ، نشان مىدهد :\r\n\r\n\r\n","description":"","footnote":"\r\n( 1 ) . همان ، ص 286 .\r\n( 2 ) . همان ، ص 421 - 424 .\r\n( 3 ) . همان ، ص 459 .\r\n","page_name":" 197 ","page_number":197},
  {"content":"\r\n\r\nبرخى از محقّقان مىگويند خطر اصلى حكومت اموى اين بود كه شيوه‌هاى منحطّ روم و ايران را احيا مىكرد و فساد و تباهى را گسترش مىداد . دستهء ديگرى مىگويند خطر اصلىاش اين بود كه رسوم جاهليّت را به كار مىبرد و عرب را بر غير عرب و قريش را بر غير قريش و اموىها را بر غير اموىها مقدّم مىداشت و حقوق توده‌ها را زير پا مىگذاشت . گروه ديگرى مىگويند خطر اصلىاش اين بود كه فجايع هولناكى نسبت به مسلمان‌هاى گرانقدر و محبوب به خصوص اهل‌بيت پيغمبر ( ص ) و پيروان على ( ع ) مرتكب مىگشت و افكار عمومى را جريحه‌دار مىكرد .\r\nالبتّه اين گونه نظرها تا حدودى درست است ، ولى حق اين است كه خطر اصلى حكومت اموى بالاتر از همهء اينها بود . خطر اصلى حكومت اموى اين بود كه با آن همه ظلمت‌ها ، انحراف‌ها و حتّى كفرگويىهايش ، بر تخت اسلام و انسان تكيه مىزد و غالباً به خدا و پيغمبر ( ص ) ، قرآن و حديث ، عدالت و فضيلت تمسّك مىجست و به اين ترتيب اسلام را نه نسخ ، بلكه بدتر از نسخ ، مسخ مىكرد ، زيرا اقلًا به تز غلط « دين ، جدا از سياست » اكتفا نمىنمود ، بلكه علاوه بر اين به تز غلطتر « دين ، دستاويز سياست » عمل مىنمود ؛ به عبارت ديگر ، خطر درجهء اوّل بنى اميّه اين نبود كه بر توده‌هاى مسلمان حكومت مىكردند ، بلكه خطر درجهء اوّل آنها اين بود كه در نقاب مقدّس خلافت اسلامى موضع مىگرفتند و با اين كه فاسد و حتّى در واقع كافر بودند ، با اين حال در سيماى امام جماعت و جمعه ، قاضى و حاكم شرع ، مفسّر و معلّم جلوه‌گرى مىكردند و حتّى از طريق علماى دربارشان ، روايت‌هاى جعلى فريبنده‌اى در جهت تقديس معاويه‌ها و لعن علىها انتشار مىدادند ، بسى بدتر اين كه حقايق اسلام را در بسيارى از زمينه‌ها به خصوص در زمينهء حكومت و رهبرى ، خلافت و جانشينى ، مسئوليت مسلمان‌ها در برابر دولت‌ها و موقعيّت دولت‌ها در برابر مسلمان‌ها ، تحريف مىنمودند . اين تحريف و دگرگونى كه عمق و وسعت بسيارى داشت و بنيان اسلام را متزلزل و منهدم مىساخت بالاترين خطر حكومت اموى بود كه در صورتى كه با مانع كوبنده‌اى مانند قيام روشنگر و حركت آفرين حسين ( ع ) مواجه نمىشد ، بى ترديد همهء مقدّسات اسلام را پامال و اقلًا بى محتوا مىكرد و آن را به صورت آلت دست حكّام ستمگر درمىآورد . « 1 »\r\n\r\n\r\n","description":"","footnote":"\r\n( 1 ) . همان ، ص 474 - 475 .\r\n","page_name":" 198 ","page_number":198},
  {"content":"\r\n\r\n\r\n2 - 24 . بررسى محتوايى كتاب نهضت حسينى\r\nمؤلّف در تأليف اين كتاب از منابع روايى و تاريخى و لغوى بسيارى سود جسته است ؛ مثل شرح نهج البلاغه ، اسد الغابه ، تاريخ طبرى ، كامل ابن اثير ، كافى ، النزّاع والتخاصم مقريزى ، ربيع الابرار زمخشرى ، مروج الذّهب ، ابوالشّهداء ، صحيح مسلم ، الامامة و السّياسة ، ارشاد ، محاضرات راغب ، سموِّ المعنى فى سموِّ الذّات ، مسند احمد ، تاريخ يعقوبى ، مستدرك نهج البلاغه ، العيون و الحقايق ، منهاج السّنة ابن تيميّه ، حياة محمّد ، الغدير ، كنز الاعمال ، تذكرهء ذهبى ، طبقات ابن سعد ، مقدّمهء ابن خلدون ، سنن بيهقى ، تاريخ ابى الفداء ، تاريخ خميس ، تحف العقول ، عقد الفريد ، سرّ العالمين غزالى ، مقتل خوارزمى ، مناقب ، تتمّة المنتهى ، كامل الزّيارات ، لهوف ، المحاضرات الاسلاميّة ، تاريخ ابن عساكر ، وسائل ، المنار ، مقاتل الطّالبيّين .\r\nمؤلّف همچنين به خاطر تحليل‌هايى كه از تاريخ صدر اسلام ارائه مىدهد و عوامل انقلاب حسينى را ريشه‌يابى مىكند ، بر بار تحقيقى و پژوهشى اين اثر افزوده است .\r\nشيوهء نگارشى اين اثر ، ساده و رسا است و جز مواردى معدود از اين شيوه فاصله نگرفته است .\r\n\r\n25 . كلّياتى دربارهء كتاب ثار اللّه\r\nكتاب ثار اللّه تأليف حجّة الاسلام والمسلمين حاج شيخ حسين عندليب همدانى در چهار فصل تدوين شده است . فصل اوّل به « شخصيت‌شناسى امام حسين ( ع ) » ، فصل دوم به « مقتل‌نگارى » ، فصل سوم به « گزيده‌هايى از مقتل امام و ياران او » و فصل چهارم آن به « رثا و سوگوارى » اختصاص يافته است . مؤلّف در آغاز كتاب ضمن نقل يك حديث قدسى از اصول كافى در منزلت امام حسين ( ع ) از هر يك از حضرات معصومين ( ص ) ، يك روايت دربارهء سالار شهيدان آورده و آنها را زينت‌بخش كتاب كرده است .\r\nچاپ اوّل اين اثر توسّط انتشارات در راه حق به سال 1376 در سه هزار نسخه انجام شده است .\r\n\r\n1 - 25 . برگزيده‌هايى از كتاب ثار اللّه\r\nمؤلّف با استناد به بحارالانوار براى ائمّهء معصومين ( ص ) دو نوع وجود را معرّفى مىكند و ويژگىهاى نور حسينى را برمىشمارد :\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n1 - ائمّه ( ص ) داراى دو وجودند :\r\nالف - وجود نورىِ محض ، كه سابقهء آن به قبل از خلقت عالم و آدم باز مىگردد ، چنان كه در زيارات جامعه مىخوانيم : « خَلَقَكُم اللّه انواراً ، فَجَعلكُم بِعَرْشِهِ مُحدِقِين » ( رك : بحارالانوار ، ج 25 ، ص 1 به بعد ) .\r\nب - وجود نورىِ مادّى ، نور حسين ( ع ) نيز نخستين آفريدهء خداوند است ولى در همان عالم نورى براى نور حسين ( ع ) ويژگى خاصّى است و آن اين كه مشاهدهء آن موجب حزن مىشد ، همان گونه كه براى رسولان الهى از جمله : آدم ، ابراهيم ، و نوح ( ص ) اتّفاق افتاد . ( رك :\r\nبحارالانوار ، ج 43 ، ص 243 به بعد ) .\r\n2 - درخشش نور حسين ( ع ) به گونه‌اى بود كه در هنگام حمل وى ، پيامبر ( ص ) به فاطمهء زهرا ( س ) فرمود : « . . . فَانّى ارَى فى مُقَدّمِ وجهكِ ضَوئاً ونوراً وذلك انّكِ سَتَلدينَ حُجَّةً لهذا الخلق ؛ دخترم ! من در پيشانى تو درخشندگى و نورانيّت ويژه‌اى مىبينم ، و اين نور نشانگر آن است كه به زودى حجّت خدا بر اين مردم را به دنيا خواهى آورد . ( رك : بحارالانوار ، ج 43 ، ص 272 ) .\r\n3 - پرتو نور حسين ( ع ) به صورتى بود كه مادرش ( س ) مىگفت : در شبهاى تار به چراغ نياز نداشتم . ( رك : بحارالانوار ، ج 43 ، ص 273 ؛ عوالم ، ج 17 ، ص 11 ؛ خصائص الحسينية ، ص 31 ، و دمعة السّاكية ، ص 259 ) .\r\n4 - از ويژگىهاى نور آن جناب ( به تعبير مرحوم شوشترى قدّس سره ) اين بود كه نه تنها بر شبهاى تار غالب بود ، بلكه بر نور خورشيد هم غلبه داشت ، و از همين رو كسى كه در روز عاشورا امام ( ع ) را ديده بود ، گفت : نور صورتش مرا از نظر در قتلش باز مىداشت . ( رك : خصائص الحسينيه ، ص 31 .\r\n5 - باز به گفتهء مرحوم شوشترى ، از خصوصيات نور امام شهيد ( ع ) آن كه هيچ حاجب و مانعى نمىتوانست مانع نور افشانى او شود . همانطور كه همان شخص گفت : « انّى مَا رَأيتُ قَتِيلًا مُضْمَخاً بِالدَّمِ وَالتُّرابُ انور وَجْهاً منه ؛ تا كنون هيچ كشتهء به خاك و خون غلتيده‌اى را به نورانيّت چهرهء او نديدم » ، خاك و خونى كه بر چهرهء تابناكش نشسته بود ، نمىتوانست مانع درخشش آن نور شود ، و چه زيبا امام صادق ( ع ) نور حسينى را در زيارت آن جناب بيان فرموده است : « كُنتَ نُوراً فِى الاصلابِ الشّامِخَة وَنُورَاً فِى ظُلُمَاتِ الارضِ ، وَنُورَاً فِى الهَوَاء ، وَنُورَاً فِى\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nالسَّمواتِ العُلى ، كُنتُ فِيهَا نُورَاً سَاطِعَاً لَا يُطفى » ( رك : خصائص الحسينيه ، ص 31 ؛ كامل الزّيارات ، ص 230 ؛ و بحارالانوار ، ج 98 ، ص 178 ) . « 1 »\r\nمؤلّف در موضوع « امام‌شناسى در مكتب حسين ( ع ) » مىنگارد :\r\nامام ( ع ) پس از خوددارى از بيعت ، خطاب به وليد - امير مدينه - چنين فرمودند : « انَّا اهلُ بَيت النَّبُوَةِ وَمَعدَنِ الرِّسَالَةِ وَمُختَلَفِ المَلَائِكَةِ وَبِنَا فَتَحَ اللّهُ وِبِنَا خَتَمَ ، وَيَزِيدُ رَجُلٌ فاسِقٌ شَارِب خَمرٍ ، قَاتَلَ النَّفسِ الُمحرَّمَةِ ، مُعْلِنٌ بِالفِسقِ ، وَمِثْلى لا يُبَايِعُ مِثْلَه . . . . » ( رك : الفتوح ، ج 3 ، جزء 5 ، ص 14 ؛ لهوف ، ص 23 ؛ مثيرالاحزان ، ص 10 ؛ مقتل خوارزمى ، ج 1 ، ص 184 ؛ بحارالانوار ، ج 44 ، ص 325 ؛ و عوالم ، ج 17 ، ص 174 ) ، در بخش اوّل ، امام ( ع ) ويژگىهاى اهل‌بيت ( ص ) را بيان مىكند و . . . جزء اعتقادات ما دربارهء مقام امام است . و در روايات و زيارات ، به ويژه زيارت جامعهء كبيره ، به اين مضامين اشاره شده است . . . آنچه امام به عنوان « معدن الرّسالة » از آن نام مىبرد ، رسالت تبليغى است نه رسالت تشريعى كه مختصّ پيامبران ( ص ) است و تصريح به اين بعد از شخصيّت اهل‌بيت ( ص ) آن هم در ابتداى قيام ، به خوبى نشانگر جنبهء تبليغى - نصيحتى امام ( ع ) است . . . اهل‌بيت ( ص ) محلّ آمد و شد ملائكه هستند ، آنها به خدمت ائمّه ( ص ) مىرسند تا با خدمت در درگاه آنان بتوانند مقام بالاترى درملكوت پيدا كنند . هم چنان كه وجود نورى ائمّه ( ص ) معلّم ملائكه در تسبيح و تهليل بود ، وجود نورى مادّى آنها نيز آموزگار فرشتگان است . . . ماييم نقطهء آغاز خلقت و علّت غايى آفرينش ، كه پايان اين عالم نيز با ظهور حضرت مهدى - عجل اللّه تعالى فرجه الشّريف - و رجعت ما خواهد بود . ( رك : كامل الزّيارات ، ص 199 ؛ بحارالانوار ، چ بيروت ، ج 98 ، چ ايران ، ج 95 ، ص 152 و نيز ج 6 ، ص 311 ) . « 2 »\r\nتحقيقات مؤلّف در مورد سرزمين طف ، ارزنده است :\r\nآن زمان در اطراف كربلا چند روستا وجود داشت :\r\n1 - نينوا ، بقاياى شهر كهنسالى بوده كه يونس بن متى ( ع ) بدان جا مبعوث گرديد ، امّا در آن زمان روستاى كوچكى بيش نبوده است . از ساكنان اين روستا مىتوان از حميد بن زياد كوفى ( / راوى ) نام برد . به سبب نزديكى نينوا به مصرع الحسين ( ع ) ، گاهى از كربلا به نينوا تعبير\r\n\r\n\r\n","description":"","footnote":"\r\n( 1 ) . ثار اللّه ، خون حسين ( ع ) در رگ‌هاى اسلام ، ص 32 - 33 .\r\n( 2 ) . همان ، ص 100 و 101 .\r\n","page_name":" 201 ","page_number":201},
  {"content":"\r\n\r\nمىشود . ( رك : الحسين فى طريقة الى الشّهادة ، ص 26 ؛ معجم البلدان ، ج 5 ، ص 339 ؛ الارشاد ، ص 210 ) .\r\n2 - غاضريّه و يا غاضريّات ، منسوب به غاضرة كه زنى از بنى اسد بوده است . اين روستا در حدود يك كيلومترى كربلا و بعد از نينوا ، نزديك‌ترين روستا به محلّ حادثه است . ( رك : معجم البلدان ، ج 4 ، ص 183 ؛ الحسين فى طريقة الى الشّهاده ، ص 153 ؛ و لغت‌نامهء دهخدا ، واژهء غاضريّه ) .\r\n3 - شُقَّيه ، و يا به تعبير دينورى « سَقبه » ، روستاى كوچكى كه ضحّاك بن عمرو مشرقى در گزارش جريان فرار خود از معركه ، نام آنجا را برده است . ( رك : اخبار الطّوال ، ص 252 ؛ تاريخ طبرى ، ج 5 ، ص 444 و 445 ؛ مقتل الحسين ( ع ) ، ص 157 ؛ وقعة الطّف ، ص 240 ؛ و معالم المدرستين ، ج 3 ، ص 145 ) .\r\n4 - عَقْر . . . نام چندين دهكده در عراق بوده كه يكى از آنها در نزديكى كربلا قرار داشته و مراد زهير همين « عَقر » است . « 1 » اين « عَقر » غير از « عقر بابل » است كه يزيد بن مهلب در سال 102 ه . ق در آن كشته شد و عرب آن را « يوم العَقر » ناميد . . . . از ميان معانى و موارد استعمال متعدّدى كه در لغت براى كلمهء « عَقر » ذكر شده ، شايد بتوان مناسب‌ترين آنها را با كلام امام ( ع ) ( هلاكت و بى فايده بودن ) دانست كه آن جناب از شرّ اين امر به خدا پناه مىبرد . . . شايد مراد از « عَقر » در سخن حضرت ، همان رسم جاهلى باشد كه شترى را بر قبر متوفّايى پى مىكردند و خون آن را به اطراف قبر او مىپاشيدند ، اين سنّت جاهلى غير از « حبس البلايا » است كه آن هم از آداب جاهليّت بود به اين صورت كه در كنار قبر متوفّى گودالى حفر مىنمودند و شتر را در آن گودال قرار مىدادند و به حيوان آب و علفى نمىدادند تا تلف شود و جثّه‌اش را مىسوزاندند و . . . اين كار براى اين بود كه آن شخص در هنگام حشر پياده نباشد ، به هر حال ممكن است امام ( ع ) نفرت و انزجار خود را از خرافهء نامبرده با اين عبارت اظهار كرده باشد : « اللّهُمَّ انِّى اعُوذُ بِكَ مِنَ الْعَقْر » . . . علاوه بر اين روستاها ، چشمه‌هايى نيز در آن اطراف بوده است . در نخستين متنى كه\r\n\r\n\r\n","description":"","footnote":"\r\n( 1 ) . پس از اين كه امام ( ع ) پيشنهاد زهير را دربارهء جنگ با لشكريان حُر نپذيرفت ، او پيشنهاد ديگرى مطرح كرد و آن‌اين كه در كنارهء فرات ، قريه‌اى است كه دژى محكم دارد و فرود آمدن ما در آن قريه ، ما را در موقعيّت برترى قرار مىدهد . امام ( ع ) نام قريه را پرسيد : و او پاسخ داد « عَقر » و آن حضرت فرمود : اللّهم انّى اعوذ بك من العَقر . ( برگرفته از پاورقى ص 169 كتاب ثاراللّه ) .\r\n","page_name":" 202 ","page_number":202},
  {"content":"\r\n\r\nنام سه روستاى نينوا ، غاضريّه و شقيه به چشم مىخورد ، نامهء عبيد زياد به حرّ است كه او را مأمور كرد تا بر حسين ( ع ) سخت بگيرد . امام ( ع ) پيشنهاد كرد كه در يكى از اين سه قريه فرود آيد ولى حُر نپذيرفت . ( / رك : رجال نجاشى ، ص 94 و 95 ؛ فهرست شيخ ، ص 118 ؛ رجال علّامه ، ص 310 ؛ رجال ابن داود ، ص 86 ؛ جامع الرّواة ، ج 1 ، ص 284 ؛ مجمع الرّجال ، ج 2 ، ص 243 و 244 ؛ معجم رجال الحديث ، ج 6 ، ص 287 و 288 ؛ الحسين ( ع ) فى طريقة الى الشّهادة ، ص 126 و 153 و 140 و 141 ؛ معجم البلدان ، ج 5 ، ص 339 و ج 4 ، ص 183 و 136 ؛ اخبار الطّوال ، ص 252 ؛ تاريخ طبرى ، ج 5 ، ص 444 و 445 ؛ وقعة الطف ، ص 240 ؛ الكامل ، ج 4 ، ص 52 ؛ لواعج الاشجان ، ص 100 ؛ معجم الامثال ، ج 2 ، ص 447 ؛ اساس البلاغة ، ص 309 ؛ لسان العرب ، ج 4 ، ص 591 ؛ اقرب الموارد ، ج 2 ، ص 808 و 809 ؛ و لغت‌نامهء دهخدا ، واژهء عَقْر ) .\r\nطف ، كناره و ارتفاعات اطراف فرات را « طفّ » و گاهى « طفوف » مىنامند و چون براى رسيدن به آب فرات ، ناگزيرند از سراشيبىها عبور كنند ، آن سراشيبى را « شريعه » و يا « مشرعه » مىخوانند ، و در عقد الفريد چنين آمده است : « قتل الحسين ( ع ) يوم الجمعة ، يوم عاشورا ، احدى وستين بالطّف من شاطىء الفرات بموضع يدعى كربلا » در مراثى حسينى نيز دو كلمهء « طف » و « طفوف » به چشم مىخورد و سليمان بن قته كه در سال 126 فوت كرده و جزء نخستين مرثيه‌سرايان است مىگويد :\r\nوَانَّ قَتيل الطَّفِ مِن آلِ هَاشِم\r\nاذل رقاب المسلمين فَذَلَّت\r\n( رك : لسان العرب ، ج 9 ، ص 221 ؛ لغت نامهء دهخدا ، واژهء طف و شريعه ؛ الاتحاف بحبّ الاشراف ، ص 42 ؛ معجم البلدان ، ج 4 ، ص 36 ؛ عقدالفريد ، ج 5 ، ص 122 ؛ بحارالانوار ، ج 45 ، ص 244 ؛ عوالم ، ج 17 ، ص 544 ؛ ادب الطّف ، ج 1 ، ص 54 ؛ مقاتل الطّالبيين ، ص 132 ؛ و مروج الذّهب ، ج 3 ، ص 64 ) . « 1 »\r\nمؤلّف دربارهء « مصارعُ عشّاق » مىنگارد :\r\n\r\n\r\n","description":"","footnote":"\r\n( 1 ) . همان ، ص 169 - 173 .\r\n","page_name":" 203 ","page_number":203},
  {"content":"\r\n\r\nامام اميرالمؤمنين ( ع ) از ياران سيّدالشّهداء ( ع ) به « عشّاق » تعبير فرموده است . . . . اينان همان گروهى هستند كه رسول خدا ( ص ) درباره‌شان فرمود : « لَا يَجِدُونَ الَم مَسَّ الحديد » . ياران حسين ( ع ) اين عاشقان حقيقى حق ، در جانبازى عاشقانهء خود هيچ احساس درد نكردند چرا كه مستغرق و فانى در جمال يار بودند . از جملهء آن عاشقان ، مىتوان از عابس الشّاكرى ياد كرد ؛ همان عابد و متهجّد دلاورى كه وقتى لشكر را به مبارزه طلبيد و فرياد زد : « الا رجلٍ ؟ الا رجلٍ ؟ » يا « الا رجلٍ لرجلٍ ؟ » و دشمن بزدل ، او را سنگباران نمود ، كلاهخود و زره خود را افكند و چنان شيرى بر دشمن حمله‌ور شد . اينان همان عاشقان پاكباخته‌اى بودند كه محبوبشان آنها را قبض روح فرمود و مجال دخالت به ديگرى نداد ، يعنى حجابى ميان عاشق و معشوق نيست : « فاذا برزت تلك العصابة الى مضاجعها ، تولّى اللّه قبض ارواحها بنفسه » ( رك : بحارالانوار ، ج 45 ، ص 29 و 80 ؛ عوالم ، ج 17 ، ص 272 و 344 ، نفس المهموم ، ص 251 و 282 و 391 ؛ مقتل خوارزمى ، ج 2 ، ص 23 ؛ وقعة الطّف ، ص 237 ، كامل الزّيارات ، ص 264 ؛ و انساب الاشراف ، ص 81 . ) « 1 »\r\n\r\n2 - 25 . بررسى محتوايى كتاب ثاراللّه\r\nدر اين كتاب ، تحقيقات ارزنده‌اى وجود دارد كه در كمتر مقتل فارسى ديده مىشود . مؤلّف محترم با اشرافى كه بر متون روايى ، لغوى و تاريخى دارد ، پيرامون هر يك از عناوين و موارد مطروحه ، شرح آموزنده‌اى ارائه مىكند . مثلًا دربارهء مقتل‌نگارى ، نخستين مقتل به زبان عربى را با تحقيقى بايسته معرّفى مىكند و پس از آن از منابع اوّليّه‌اى كه مقتل‌نگاران گذشته از آن سود جسته‌اند ، نام مىبرد و سپس چهارده مقتل از مقاتل عربى را به عنوان « مقاتل از ميان رفته » برمىشمارد و از تاريخ بلعمى - كه خلاصه مانندى از تاريخ طبرى است - به عنوان نخستين مقتل فارسى ياد مىكند . پس از معرّفى كتب مقاتل اهل سنّت ، به معرّفى مقتل‌هاى علماى شيعى مىپردازد . قرائت مؤلّف از فرهنگ عاشورا ، قرائت روايى و تاريخى است ، و تحقيقات ارائه شدهء او پيرامون مواردى كه در چهار فصل كتاب عنوان شده است ، براى\r\n\r\n\r\n","description":"","footnote":"\r\n( 1 ) . علّامهء مجلسى - قدّس سره - روايت زير را از امام باقر ( ع ) نقل كرده است :\r\n« خَرَج عَلىٌّ يَسير بِالنّاس ، حتّى اذا كان بكربلاء على ميلين او ميل تقدّم بين ايديهم حتّى طافَ بمكانٍ يقال لها المقدفان ، فقال : قتل فيها مأتا بنىٍّ ومأتا سبطٍ ، كلّهم شهداء ، ومناخ ركاب ومصارع عشّاق ، شهداء لا يسبقهم من كان قبلهم ولا يلحقهم من بعدهم ( رك : بحارالانوار ، ج 41 ، ص 295 ؛ نفس المهم‌وم ، ص 206 ؛ ومعالى السّبطين ( ص ) ، ج 1 ، ص 290 ) ، منقول از كتاب ثاراللّه ، ص 174 .\r\n","page_name":" 204 ","page_number":204},
  {"content":"\r\n\r\nپژوهشگران آموزنده و راهگشا است .\r\n\r\n26 . كلّياتى دربارهء « اسوه‌هايى از قيام عاشورا »\r\n« اسوه‌هايى از قيام عاشورا » تأليف آقاى حسين اسعدى ، به معرّفى هشت تن از همراهان و اصحاب باوفاى امام حسين ( ع ) مىپردازد و از مسلم بن عقيل با عنوان اسوهء شهامت و جوانمردى ، از حرّ بن يزيد رياحى با تعبير اسوهء توبه و بازگشت ، از حبيب بن مظاهر در قالب اسوهء وفادارى و از زهير بن قين با عنوان اسوهء اراده و تصميم ياد مىكند ، و حضرت علىّ اكبر را اسوهء جوانان ، حضرت قاسم را اسوهء نوجوانان ، حضرت عبّاس را اسوهء شجاعت و ايثار و حضرت زينب كبرى را اسوهء صبر و استقامت معرّفى مىنمايد .\r\nچاپ اوّل اين كتاب توسّط مؤسّسهء انتشارات ائمّهء ( ص ) در تابستان 1380 و با شمارگان 3000 نسخه منتشر شده است .\r\n\r\n1 - 26 . برگزيده‌هايى از « اسوه‌هايى از قيام عاشورا »\r\nمؤلّف در معرّفى حبيب بن مظاهر مىنويسد :\r\nحبيب بن مظاهر - يا مُظهر - از بزرگان شيعه و ريش سفيدان معروف كوفه بود . او از اصحاب اميرالمؤمنين ، امام حسن و امام حسين ( ع ) و از جملهء كسانى است كه شايستگى شاگردى على ( ع ) را داشت . او حافظ قرآن بود و در طىّ يك شب ، آن را ختم مىكرد . حبيب از كسانى بود كه به امام حسين ( ع ) نامهء دعوت نوشت و در كوفه براى مسلم بن عقيل از مردم بيعت گرفت .\r\nهنگامى كه امام حسين ( ع ) به كربلا رسيد ، حبيب به اتّفاق مسلم بن عوسجه به يارى آن حضرت شتافت و مخفيانه از كوفه عازم كربلا شد . موقعيّت حبيب در ميان لشكر امام حسين ( ع ) به خصوص در شب عاشورا ، فداكارى و دفاع او از حريم ولايت و مواعظ او به سپاهيان عمر سعد در كتاب‌هاى تاريخ بيان شده است . . . در مقام و شخصيّت حبيب همين بس كه راويان حديث ، او را از جملهء باوفاترين ياران اميرالمؤمنين و از خواص و حاملان علم آن حضرت معرّفى كرده‌اند . . . همچنين مىگويند حبيب نه فقط حامل علم على ( ع ) بلكه حامل علوم اهل‌بيت ( ع ) بود . « 1 »\r\nمؤلّف به نقل از ناسخ التّواريخ و « زندگانى قمر بنى هاشم » در مورد ازدواج و فرزندان\r\n\r\n\r\n","description":"","footnote":"\r\n( 1 ) . اسوه‌هايى از قيام عاشورا ، ص 87 - 89 .\r\n","page_name":" 205 ","page_number":205},
  {"content":"\r\n\r\nحضرت عبّاس ( ع ) مىنويسد :\r\nحضرت ابوالفضل العبّاس ( ع ) با « لبابه » دختر عبد اللّه بن عبّاس بن عبدالمطلب - معروف به ابن عبّاس - ازدواج كرد و ثمرهء آن ، دو فرزند به نام‌هاى « فضل » و « عبيداللّه » بود . ابن عبّاس كه يكى از مفسّران و راويان بزرگ حديث است ، پسر عموى پدر ابوالفضل ( ع ) بود و دخترش « لبابه » نيز بانويى ارجمند ، پاكدامن ، وفادار ، عالمه و عارف به جايگاه اهل‌بيت بود . عبيداللّه فرزند ابوالفضل ( ع ) متّصف به سجاياى اخلاقى و كمالات انسانى بود و پس از پنجاه و پنج سال زندگى از دنيا رفت . از او دو پسر به نام‌هاى : عبداللّه و جعفر به يادگار ماند . از آنجا كه « فضل » فرزندى نداشت ، نسل حضرت ابوالفضل از عبيداللّه برقرار ماند . ديگر برادران حضرت عبّاس ( ع ) كه در كربلا شهيد شدند هم هيچ كدام فرزندى نداشتند . « 1 »\r\n\r\n2 - 26 . بررسى محتوايى « اسوه‌هايى از قيام عاشورا »\r\nمؤلّف در تدوين اين اثر از منابعى مانند : اعيان الشّيعه ، اوّلين اربعين سيّدالشّهداء ، الوقايع والحوادث ، اسدالغابه ، الاصابة فى تمييز الصّحابه ، الكامل ، بحارالانوار ، تنقيح المقال ، تاريخ طبرى ، ترجمة العبّاس ، جلاء العيون ، حيات فكرى امامان شيعه ، الذّريعه ، رياحين الشّريعه ، زينب بانوى قهرمان كربلا ، زندگانى قمر بنىهاشم ، سفينة البحار ، كامل الزّيارات ، معالى السّبطين ، مقتل قمقام ، معارف و معاريف ، و . . . سود جسته است . به جز يكى دو مورد ، اين اثر فاقد جنبهء تحليلى است ؛ ولى با نقل سخنان و رجزهاى اصحاب حضرت سيّد الشّهداء سعى مؤلّف بر آن بوده است تا خوانندگان را با مسائل ارزشى و مبانى فكرى و عقيدتى شهداى كربلا و چهره‌هاى شاخص عاشورا نيز آشنا سازد .\r\n\r\n27 . كلّياتى دربارهء « سخنان حسين بن على ( ع ) از مدينه تا كربلا »\r\n« سخنان حسين بن على ( ع ) از مدينه تا كربلا » تأليف آقاى محمّد صادق نجمى ، علاوه بر مقدّمه و پيشگفتار ، در چهار بخش تنظيم گرديده است :\r\nبخش اوّل ، حاوى سخنان امام از مدينه تا مكّه ؛ بخش دوم شامل سخنان امام از مكّه تا كربلا ؛ بخش سوم دربرگيرندهء سخنان امام در كربلا و بخش چهارم مبتنى بر خطبهء امام در\r\n\r\n\r\n","description":"","footnote":"\r\n( 1 ) . همان ، ص 194 .\r\n","page_name":" 206 ","page_number":206},
  {"content":"\r\n\r\n« منى » مىباشد .\r\nمؤلّف در پيشگفتار خود مىنگارد :\r\nاكثر نويسندگان و تحليل‌گران ، حادثهء مهم تاريخى عاشورا و قيام مقدّس حسين بن على ( ع ) را از يك ناحيه و از يك بُعد خاص مورد تجزيه و تحليل قرار داده و تنها همان جنبه را انگيزهء اين قيام دانسته‌اند ، و گاهى نيز انگيزه‌هاى گوناگونى كه در شكل گرفتن اين حركت ، مؤثّر بوده ، بدون توجّه به مراتب اهميّت آنها درهم آميخته شده و مسائل فرعى با مسائل اصلى مختلط گرديده است . و گاهى نيز جنبه‌هاى فرعى آن ، چنان مورد توجّه قرار گرفته و پيگيرى شده است كه انگيزه‌هاى اصلى به طور كلى در بوتهء فراموشى قرار گرفته است . . . خطابه‌ها و سخنرانىها و جملات كوتاه و همچنين نامه‌هاى متعدّدى كه از حسين بن على ( ع ) در طىّ سفر خويش از مدينه تا كربلا و تا شهادت آن بزرگوار نقل گرديده است ، با توضيحاتى كه در اين كتاب بر آنها اضافه شده - مىتواند اين مسأله را روشن كرده و تا حدّى بيانگر اهميّت و ارزش هر يك از اين انگيزه‌ها باشد . گذشته از اين موضوع مهم و حسّاس ، از راه گفتار و سخن خود حسين بن على ( ع ) است كه مىتوان بيش از هر كتاب و مقاله و بيش از گفتار هر مورّخ و نوشتهء هر نويسنده و دانشمند با آن قيافهء مصمّم و همّت عالى و با آن روح شجاعت و شهامت و با آن شخصيّت معنوى و روح عاطفى و انسانى و سرانجام با آن حماسهء جاويدان آشنا گرديد . ولى با اين اهميّت و ويژگى خاص تا آنجا كه بنده اطّلاع دارم ، اين سخنان - كه در كتب تاريخ و حديث به طور متفرّق و به مناسبت‌هاى مختلف نقل گرديده است - به طور كامل و به صورت مجموعه‌اى مستقل گردآورى نشده است . . . .\r\n\r\n1 - 27 . برگزيده‌هايى از كتاب « سخنان حسين بن على ( ع ) از مدينه تا كربلا »\r\nهنگامى كه امّ سلمه - همسر گرامى رسول خدا ( ص ) - از حركت امام حسين ( ع ) به طرف عراق آگاه شد ، به آن حضرت گفت : لاتحزنى بخروجك الى العراق . . . مرا با حركت به سوى عراق غمگين مساز ؛ چرا كه از جدّ بزرگوارت شنيده‌ام كه تو را در عراق و در محلّى به نام كربلا خواهند كشت . امام در پاسخ او فرمود :\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nيا اماه ! وانَا اعلمُ انّى مقتولٌ مذبوحٌ ظُلماً وعُدواناً وقَد شاءَ عزّوجلّ ان يَرى حَرمى و رَهْطى مُشرَّدين وَاطفالى مذبوحين مَأسورين مُقَيّدين و هم يَستَغيثونَ فَلا يَجِدونَ ناصرا . . . ( رك :\r\nخرائج ، ص 26 ؛ مدينة المعاجز ، ص 244 ) . « 1 »\r\nمؤلّف پيش از ترجمهء سخنان امام ، اوّل به معناى واژه‌ها و تركيبات موجود در آنها مىپردازد ، و اين بر ارزش كتاب افزوده است .\r\nحَرم : زن و فرزند ؛ رَهْط : به مجموع قوم و خويش غير از همسر گفته مىشود ؛ مُشرّدين : ( اسم مفعول از تشريد ) ، پراكنده نمودن ، راندن شخص از وطن خويش ؛ مأسورين ( جمع مأسور مشتق از « اسر » اسير شدگان ؛ مقيّدين : ( اسم مفعول و جمع است از مادّهء قيد ) به زنجير كشيده شدگان ؛ يستغيثون : ( از استغاثه ) استمداد ، يارى طلبيدن .\r\nو در ترجمهء آن مىنگارد :\r\n. . . مادرا ! ( فكر نكن كه از اين جريان تنها تو مطّلع هستى ) خودِ من نيز بهتر از تو مىدانم كه از راه ظلم و ستم و از راه عداوت و دشمنى كشته خواهم شد و سرم از تنم جدا خواهد گرديد ، و خداوند بزرگ چنين خواسته است كه حرم و اهل‌بيت من آواره و فرزندانم شهيد و به زنجير اسارت كشيده شوند ، و صداى استغاثهء آنان طنين‌انداز گردد ؛ ولى كمك و فريادرسى پيدا نكنند .\r\nمؤلّف پيرامون اين سخنان امام ، با عنوان ( آگاهى امام از حوادث آينده ) توضيحاتى دارد :\r\nاز پاسخ امام به عمر اطرف و امّ سلمه ، و از سخنان ديگرى كه به مناسبت‌هاى ديگر از آن حضرت نقل خواهيم كرد ، معلوم مىگردد كه آن حضرت به تمامى آلام و مصائب وارده در اين حركت ، از اسارت خانواده و محلّ قبر خويش و جزئيّات ديگر مطّلع و آگاه بوده و ما اين آگاهى را فقط به « علم امامت » كه يك بحث كلامى است مستند نمىدانيم بلكه آگاهى حسين بن على - عليه السلام - در اين مورد خاص گذشته از مسئلهء « علم امامت » به طريق عادى و به وسيلهء پدر و جدّ بزرگوارش نيز رسيده بود ، همان گونه كه عدّه‌اى از همسران و صحابهء رسول خدا ( ص ) از موضوع مطّلع و آگاه بودند و رهبر انقلاب و نهضت اسلامى در راه نيل به هدف و انجام وظيفهء الهى و نجات اسلام و قرآن و مبارزه با مظالم و ستمگرىها ، همهء اين مصائب را با علم و آگاهى پذيرفته بود . . .\r\nمضمون ده‌ها روايت كه از طريق شيعه و اهل سنّت از پيامبران گذشته و پيامبر اسلام ( ص ) و\r\n\r\n\r\n","description":"","footnote":"\r\n( 1 ) . سخنان حسين بن على ( ع ) از مدينه تا كربلا ، محمّد صادق نجمى ، ص 7 - 8 .\r\n","page_name":" 208 ","page_number":208},
  {"content":"\r\n\r\nاميرمؤمنان ( ع ) در رابطه با حادثهء جانسوز و تاريخى عاشورا نقل گرديده است ، ما را از اين روايت مستغنى و بىنياز مىسازد و نقل آن در اين كتاب نيز فقط به مناسبت متن پاسخ و سخن امام ( ع ) بوده است .\r\nعبداللّه بن عمر يكى از چهار نفرى است كه معاويه در وصيّت خود به او اشاره مىكند و به يزيد اطمينان مىدهد كه از طرف عبداللّه عمر ، خطرى او را تهديد نمىكند . براى اين كه با چهرهء واقعى او آشنايى بيشترى پيدا كنيم ، با نقل مطالبى از همين كتاب ، كارنامهء او را مورد بررسى قرار مىدهيم . او همان كسى است كه امام حسين ( ع ) را از قيام و مخالفت با يزيد برحذر مىداشت :\r\nبهتر است با قيافهء واقعى و كارنامهء عبداللّه بن عمر قدرى بيشتر آشنا شويم ، با قيافهء كسى كه از طرفى به حسين بن على ( ع ) صلح و سازش با يزيد و معاويه را پيشنهاد مىكند و از طرف ديگر از راه تظاهر و رياكارى ، سينهء حسين ( ع ) را مىبوسد و براى او اشك مىريزد ، و از سوى ديگر با اين كه خودش از رسول خدا ( ص ) نقل مىكند كه حسين را در راه قرآن خواهند كشت و هر كس دست از يارى وى بردارد ، دچار ذلّت و زبونى خواهد گرديد ، و با اين كه امام ( ع ) به صراحت به وى مىگويد : « عبداللّه ! از خدا بترس و دست از يارى من برمدار » او نه تنها به نصرت و يارى امام ( ع ) نمىشتابد ، بلكه مستقيم راه مدينه را پيش گرفته ، از آنجا با يزيد اعلان وفادارى مىكند و به جاى حزب اللّه ، به حزب شيطان مىپيوندد . . . . « 1 »\r\nمؤلّف ، با عنوان : « سخنان امام ( ع ) هنگام شهادت يارانش » و پيش از پرداختن به سخنان آن حضرت در لحظات واپسين شهادت مسلم بن عوسجه ، به دو مورد ديگر نيز اشاره دارد ، كه به نقل آنها مىپردازيم :\r\n. . . مثلًا آن گاه كه در بالاى سر يكى از يارانش به نام « واضح » غلام ترك ، حاضر گرديد با وى معانقه نمود ، دست‌هاى مبارك خويش را به گردن او انداخت ، سپس صورت نازنينش را به صورت وى گذاشت ، كه اين غلام از اين محبّت و عاطفهء امام فوق‌العاده مسرور و خوشحال شد و به آن افتخار و مباهات نمود و چنين گفت : « مَن مثلى وابن رسول اللّه واضع خدّه على خدّى » ؛ كيست مانند من ( به اين افتخار نايل گردد ) كه پسر پيغمبر صورت به صورت او گذاشته باشد ؟ و در\r\n\r\n\r\n","description":"","footnote":"\r\n( 1 ) . همان ، ص 23 - 25 .\r\n","page_name":" 209 ","page_number":209},
  {"content":"\r\n\r\nهمان حال روح از بدنش جدا گرديد . ( ر . ك : مقتل عوالم ، ص 91 ؛ ابصارالعين ، ص 85 ) ، و همچنين در بالاى سر يكى از غلامانش به نام « مسلم » حاضر گرديد و با وى كه مختصر رمقى داشت ، معانقه نمود . مسلم لبخندى زد و از دنيا رفت . ( رك : ذخيرة الدّارين ، به نقل مقتل مقرم ، ص 301 ) . . . آن گاه كه مسلم بن عوسجه با تن خون آلود به روى خاك افتاد و هنوز رمقى در وى بود ، حسين بن على ( ع ) به همراه حبيب بن مظاهر به بالين او آمد و در كنارش نشست و چنين گفت :\r\nرَحِمَكَ اللّه يا مسلم ! ؛ خدا تو را رحمت كند اى مسلم ، سپس اين آيه را خواند : « بعضى از آنها به پيمان خود عمل نموده ، و بعضى ديگر به انتظار نشسته‌اند و تغيير و تبديلى در پيمانشان نداده‌اند . » ، در اينجا حبيب بن مظاهر خطاب به مسلم چنين گفت : مسلم ! كشته شدن تو براى من سخت است ، ولى به تو مژده مىدهم كه چند لحظهء ديگر وارد بهشت خواهى شد ، مسلم در پاسخ وى گفت : « جَزاكَ اللّه خَيراً . » حبيب به گفتارش ادامه داد : « اگر مىدانستم كه پس از تو بلافاصله به ميدان نخواهم رفت ، دوست داشتم كه اگر وصيّتى دارى انجام دهم . مسلم با صداى ضعيف در حالى كه به حسين بن على - عليهما السلام - اشاره مىنمود ، به حبيب گفت : « اوصِيكِ بِهذا انْ تَموتَ دونَه » ، وصيّت من اين است كه تا آخرين قطرهء خون ، دست از او برندارى » ، حبيب گفت : « به خدا سوگند كه اين وصيّت تو را عمل خواهم كرد » و در همين گفتگو بودند كه مسلم بن عوسجه ، جان به جان آفرين تسليم و روح بزرگش به شهداى ديگر اسلام پيوست . « 1 »\r\nامام حسين ( ع ) سه سال پيش از خروج خود از مدينه و آغاز قيام خود ، خطبه‌اى را در « منى » ايراد كرده است كه دورنماى حركت او را براى مخاطبان ترسيم مىكند و به آنان هشدار مىدهد :\r\n. . . گرچه مضمون اين خطبهء شريفه براى مستمعين و حاضران مجلس ، قيام حسين بن على - عليهما السلام - را در آينده ترسيم مىكند ، و از امر به معروفِ عملىِ آن حضرت در آينده خبر مىدهد و شنوندگان را براى آمادگى و همكارى با اين قيام دعوت مىنمايد ، ولى در آخر اين خطبه ، اين حقيقت با صراحت كامل مطرح گرديده و بر اين حركت پرشور و تاريخى تصريح شده است : « اللّهُمَّ انَّكَ تَعلم انَّهُ لم يكن ما كان منّا منافَسةً فى سلطان . . . فانّكم انْ لا تَنصُرونا\r\n\r\n\r\n","description":"","footnote":"\r\n( 1 ) . همان ، ص 192 - 193 .\r\n","page_name":" 210 ","page_number":210},
  {"content":"\r\n\r\nوتنصفونا ، قوى الظّلمة عليكم و عملوا فى اطفاء نور نبيّكُم » ، خدايا ! بى شك تو مىدانى آنچه از ما سر زده ( مبارزه‌اى كه بر ضدّ بنىاميّه آغاز كرده‌ايم ) ، رقابت در به دست آوردن قدرت سياسى نبوده ، و نه جستجوى ثروت و نعمت‌هاى زايد ، بلكه براى اين است كه اصول و ارزش‌هاى درخشان آيين تو را ارايه دهيم و در كشور اسلامى ، اصلاحات پديد آوريم . . . . بنابراين شما گروه علماى دين اگر ما را يارى نكنيد ، و در گرفتن داد با ما همصدا نگرديد ، ستمگران در مقابل شما قدرت بيشترى پيدا خواهند نمود و در خاموش كردن مشعل فروزان « نبوّت » فعّال‌تر خواهند گرديد » ، اين هدفى كه حسين بن على - عليهما السلام - در اين خطبه بيان نموده است ، همان است كه سه سال پس از آن و به هنگام حركت از مدينه ، در وصيّت نامهء تاريخىاش اشاره فرموده است : « وَانّى لم اخرج اشراً ولا بطراً ولا مفسداً ولا ظالماً ، وانّما خَرجتُ لِطَلبِ الاصلاح فى امّةِ جَدّى ( ص ) اريدُ ان آمر بالمعروف وانهى عن المُنكر . . . . » و من نه از روى خودخواهى و يا براى خوشگذرانى و نه براى فساد و ستمگرى از مدينه خارج مىگردم ، بلكه هدف من از اين سفر ، امر به معروف و نهى از منكر و اصلاح امور امّت است . . . « 1 »\r\n\r\n2 - 27 . بررسى محتوايى « سخنان امام حسين ( ع ) از مدينه تا كربلا »\r\nاين اثر مشحون از مطالب تاريخى و آموزنده است و تحقيقات مؤلف آن در بررسى متون روايى و ترجمهء ساده و روان سخنان امام حسين ( ع ) از مدينه تا كربلا و نيز مطالبى كه در تبيين آنها افزوده‌اند ، براى پژوهشگران مسائل تاريخ اسلام - خصوصاً تاريخ قيام كربلا - مغتنم و راهگشا است و از همين روى در فاصلهء زمانى نسبتاً كوتاهى هزاران نسخه از آن در دسترس علاقه‌مندان قرار گرفته است :\r\n. . . در مدّت تقريباً يك سال ، در چهل هزار نسخه چاپ و بلافاصله نسخه‌هاى آن ناياب گرديده است . . . « 2 »\r\nضمناً اين كتاب را مىتوان در شمار آثارى قرار داد كه بر جنبه‌هاى ارزشى قيام حسينى پاى فشرده و انگيزه‌هاى الهى امام حسين ( ع ) را با استناد به سخنان حضرت ، مشخّص كرده\r\n\r\n\r\n","description":"","footnote":"\r\n( 1 ) . همان ، ص 309 - 310 .\r\n( 2 ) . همان ، ص 5 .\r\n","page_name":" 211 ","page_number":211},
  {"content":"\r\n\r\nاست .\r\n\r\n28 . كلّياتى دربارهء كتاب پيامهاى عاشورا\r\n« پيامهاى عاشورا » تأليف فاضل ارجمند آقاى جواد محدّثى ، همان گونه كه از نام اين اثر پيدا است ، حاوى پيامهاى قيام حسينى است كه مؤلّف براى به دست دادن آنها از « سخنان و خطبه‌هاى امام حسين ( ع ) و ياران شهيد و بازماندگان شهداى كربلا » ، « عملكرد ، رفتار و شيوهء عملى سيّد الشّهدا ( ع ) و اصحاب و خاندان او ، و « متون و منابع معتبر تاريخى و دينى مربوط به عاشورا » سود جسته « 1 » و براى تبيين بيشتر و دقيق‌تر ابعاد گوناگون اين پيامها ، آنها را در هشت عنوان مورد تجزيه و تحليل قرار داده است :\r\n1 - پيامهاى اعتقادى . 2 - پيامهاى اخلاقى . 3 - پيامهاى زندگى حقيقى . 4 - پيامهاى عرفانى .\r\n5 - پيامهاى تاريخى . 6 - پيامهاى سياسى . 7 - پيامهاى احياگرى . 8 - پيام به بانوان . « 2 »\r\nدر مقدّمهء اين كتاب مىخوانيم :\r\n. . . با آن همه بهره‌بردارىهاى حماسى ، مبارزاتى ، تربيتى و معنوى كه تا كنون از قيام كربلا و شهادت اباعبداللّه الحسين ( ع ) شده است ، به نظر مىرسد كه غناى محتوايى اين نهضت خدايى ، بسيار بيش از آن است كه تا كنون مطرح بوده است . امروزيان و آيندگان پيوسته بايد از اين كوثر ايمان و يقين بنوشند و سيراب شوند و تشنگان حقيقتِ ناب را هم سيراب سازند . از اين رو ، با همهء كارهايى كه تا كنون در شناختن و شناساندن اين حماسهء ماندگار انجام يافته است ، زمينهء چنين تلاشهاى فرهنگى همچنان باقى است و هر زمان به شكلى و در قالبى نوتر ، مىتوان درسهايى از اين حادثه تدوين كرد و آموخت و نشر داد تا جهان و جانهاى حق‌جو ، مجذوب جلوه‌ها و زيبايىهاى اين حماسه شوند . پس عاشورا براى همه و هميشه « پيام » دارد و مىسزد كه ما همواره پاى « درس » هاى اين كلاس ابدى بنشينيم و به مراتب بالاترى از ايمان ، دين‌شناسى ، شناخت تكليف و عمل به وظيفه برسيم . « 3 »\r\nو در مفهوم « پيام » مىنگارد :\r\n. . . وقتى سخن از « پيامهاى عاشورا » ست ، تنها به اين معنى نيست كه امام حسين ( ع ) و شهداى\r\n\r\n\r\n","description":"","footnote":"\r\n( 1 ) . پيام‌هاى عاشورا ، ص 14 .\r\n( 2 ) . همان ، ص 6 .\r\n( 3 ) . همان ، ص 12 .\r\n","page_name":" 212 ","page_number":212},
  {"content":"\r\n\r\nكربلا به صورت رسمى و مشخّص به مردم آن زمان يا زمان‌هاى آينده چه دستورى داده‌اند ، بلكه شامل درسهايى هم كه ما از عاشورا مىگيريم مىشود ، مثلًا اگر امام حسين ( ع ) فرموده است : « اگر دين نداريد آزاده باشيد » اين يك پيام صريح و روشن است و اگر ما از حادثهء عاشورا اين درس را مىگيريم « كه هر چند با نيروى كم و امكانات اندك ، بايد در مقابل ظلم تسليم نشد و مبارزه كرد » اين هم نوعى پيام عاشورايى است ، هر چند در سخن سيّد الشّهدا ( ع ) چنين مضمونى بيان نشده باشد ، ولى چون آن حضرت براى ما « اسوه » است و عملش برايمان « حجّت » ، و مىبينيم كه خود او و يارانش با نفرات اندك در مقابل انبوه دشمن تا آخرين نفس مبارزه و مقاومت كردند ، پس مىتوان گفت كه « ايستادن در مقابل ظلم » پيام عاشورا است ، هر چند ما اين را به صورت درسى از عاشورا گرفته‌ايم . « 1 »\r\nكتاب ديگرى نيز با همين عنوان ( / پيامهاى عاشورا ) توسط آقاى محمّد دشتى تأليف شده كه دربارهء آن نيز ، صحبت خواهيم كرد .\r\n\r\n1 - 28 . برگزيده‌هايى از كتاب « پيامهاى عاشورا »\r\nدر « پيامهاى اخلاقى » مندرج در اين كتاب ، از مقوله‌هاى : « آزادگى » ، « ايثار » ، « تكريم انسان » ، « توكّل » ، « جهاد با نفس » ، « شجاعت » ، « صبر و استقامت » ، « عزّت » ، « عفاف و حجاب » ، « عمل به تكليف » ، « غيرت » ، « فتوّت و جوانمردى » ، « مواسات » و « وفا » سخن رفته است . براى نمونه :\r\nآزادى در مقابل بردگى ، اصطلاحى حقوقى و اجتماعى است ، امّا « آزادگى » برتر از آزادى است و نوعى حرّيت انسانى و رهايى انسان از قيد و بندهاى ذلّت‌آور و حقارت‌بار است . . . آزادگى در آن است كه انسان ، كرامت و شرافت خويش را بشناسد و تن به پستى و ذلّت و حقارت نفس و اسارت دنيا و زير پا نهادن ارزشهاى انسانى ندهد . « 2 »\r\nايثار ، مقدّم داشتن ديگرى بر خود است چه در مسايل مالى و چه در موضوع جان . . . در صحنهء عاشورا ، نخستين ايثارگر سيّدالشهداء ( ع ) بود كه حاضر شد فداى دين خدا گردد و رضاى او را بر همه چيز برگزيد و از مردم نيز خواست كسانى كه حاضرند خون خود را در اين راه نثار كنند ، با\r\n\r\n\r\n","description":"","footnote":"\r\n( 1 ) . همان ، ص 15 - 16 .\r\n( 2 ) . همان ، ص 48 .\r\n","page_name":" 213 ","page_number":213},
  {"content":"\r\n\r\nاو همسفر كربلا شوند . « 1 »\r\nبر خلاف جبههء باطل كه به انسان‌ها به عنوان ابزارى براى تأمين خواسته‌ها و منافع خويش مىنگرند ، در جبههء حق ، مؤمن ارزش و كرامت دارد ، كرامتش هم نشأت گرفته از ارزش حقّ است ، انسان‌ها احترام دارند و به لحاظ ايمانشان مورد تكريم‌اند . معيار هم ، تقوا و ايمان و تعهد است ، نه رنگ و زبان و قبيله و نژاد و منطقهء جغرافيايى . امام حسين ( ع ) در عاشورا ، به ياران خويش عزّت بخشيد ، آنان را با وفاترين ياوران حق دانست . خود را به بالين يكايك ياران شهيدش مىرساند و سرِ آنان را بر دامن مىگرفت . بين آنان تفاوت قائل نمىشد . هم بر بالين علىّ اكبر ( ع ) حاضر شد ، هم بر بالين غلام خويش . « 2 »\r\nبرتر و دشوارتر از جهاد با دشمن بيرونى ، مبارزه با تمنّيات نفس و كنترل هواى نفس و خشم و شهوت و حبّ دنيا و فدا كردن خواسته‌هاى خويش در راه « خواستهء خدا » ست . اين خودساختگى و مجاهده با نفس ، زيربناى جهاد با دشمن بيرونى است و بدون آن ، اين هم بى ثمر و يا بى ثواب است ، چون سر از ريا ، عُجب ، غرور ، ظلم و بى تقوايى درمىآورد . كسى كه در « جبههء درونى » و غلبه بر هواى نفس ، پيروز باشد ، در صحنه‌هاى مختلف بيرون نيز پيروز مىشود . « 3 »\r\nبراى مقابله با فشارهاى درونى و بيرونى و غلبه بر مشكلات در راه رسيدن به هدف ، پايدارى و استقامت لازم است . بدون صبر ، چه در امر مبارزه و چه هر كار ديگر نمىتوان به نتيجه رسيد .\r\nبراى اين كه مصيبت‌هاى وارده و دشوارىهاى راه ، انسان را از پاى درنياورد ، بايد صبور بود .\r\nاين ، دعوت دين در همهء مراحل است و در عاشورا نيز با اين جلوهء عظيم روحى روبه رو هستيم و آنچه حماسهء كربلا را به اوج ماندگارى و تأثيرگذارى و فتح معنوى رساند ، روحيّهء مقاومت امام حسين ( ع ) و ياران و همراهان او بود . « 4 »\r\nعزّت ، چه به عنوان خصلت فردى يا روحيّهء جمعى به معناى مقهور عوامل بيرونى نشدن ، شكست ناپذيرى ، صلابت نفس ، كرامت و والايى روح انسانى و حفظ شخصيّت است . به زمين سفت و سخت و نفوذناپذير « عُزاز » گفته مىشود . آنان كه از عزّت برخوردارند ، تن به پستى و دنائت نمىدهند ،\r\n\r\n\r\n","description":"","footnote":"\r\n( 1 ) . همان ، ص 51 .\r\n( 2 ) . همان ، ص 54 .\r\n( 3 ) . همان ، ص 59 .\r\n( 4 ) . همان ، ص 65 .\r\n","page_name":" 214 ","page_number":214},
  {"content":"\r\n\r\nكارهاى زشت و حقير نمىكنند ، و براى حفظ كرامت خود و دودمان خويش ، گاهى جان مىبازند . « 1 »\r\nيكى از خصلت‌هاى پسنديده ، غيرت است . در لغت ، غيرت به معناى آن است كه سرشت و طبيعت انسان از اين كه غير خودش در يك امر مورد علاقه‌اش با او مشاركت داشته باشد ، نفرت داشته باشد ؛ در اصطلاح آن است كه كسى نسبت به ناموس خود و همسر يا فرد مورد علاقه‌اش به حدّى اهتمام ورزد كه به ديگرى اجازهء تعرّض به حريم خويش ندهد . . . . بنىهاشم ، غيرتمندان روزگار خويش بودند و براى عترت پيامبر حرمتى فوق‌العاده قائل بودند . « 2 »\r\nمردانگى و جوانمردى ، از خصلت‌هاى ارزشمندى است كه انسان را به « اصول انسانى » ، « شرافت » ، « تعهد و پيمان » و رعايت حال درماندگان پاىبند مىسازد . كسى كه به حق وفادار بماند و از پستى و ستم گريزان باشد ، از ضعيفان پشتيبانى كند ، از خيانت و نيرنگ دورى گزيند ، و به ظلم و حقارت و دنائت تن ندهد ، اهل گذشت و ايثار و فداكارى باشد ، « جوانمرد » است . « فتى » به جوانمرد گفته مىشود و « فتوّت » همان مردانگى است . « 3 »\r\n\r\n2 - 28 . بررسى محتوايى كتاب « پيامهاى عاشورا »\r\nاين اثر ، در شمار كتاب‌هاى نادرى است كه كلًاّ به مقوله‌هاى ارزشى عاشورا پرداخته ، و با تبيين منطقى « پيام‌هاى عاشورا » پيروان مكتب حسينى را با ابعاد گستردهء اين پيام‌هاى ارزشى آشنا مىسازد .\r\nجامعهء امروز ما ، تشنهء معارف زلال عاشورا است و با آفرينش اين گونه آثار مىتوان در رفع عطش برادران ايمانى كوشيد و جنبه‌هاى ارزشى قيام كربلا را براى آنان بازگو كرد و جمال جميل عاشورا و سيماى شهداى كربلا را به تصوير كشيد .\r\n\r\n29 . كلّياتى دربارهء كتاب « فرهنگ عاشورا »\r\n« فرهنگ عاشورا » تأليف حجّة الاسلام جواد محدّثى ، در زمان كوتاهى توانست جاى\r\n\r\n\r\n","description":"","footnote":"\r\n( 1 ) . همان ، ص 69 .\r\n( 2 ) . همان ، ص 79 - 80 .\r\n( 3 ) . همان ، ص 82 .\r\n","page_name":" 215 ","page_number":215},
  {"content":"\r\n\r\nخود را در ميان شيفتگان فرهنگ عاشورا باز كند .\r\nدر اين اثر به شيوهء فرهنگ لغت ، به معرّفى مقوله‌هايى پرداخته شده است كه به نحوى با عاشورا و قيام ماندگار حسينى ارتباط پيدا مىكند ، و اطّلاعات لازم را در اختيار علاقه‌مندان به فرهنگ عاشورا قرار مىدهد .\r\nسعى مؤلّف در فراهم آوردن اين مجموعه حاكى از مراتب تعهّد و نمايانگر خصلت دانش پژوهى ايشان است . در مورد مفهوم « فرهنگ عاشورا » در اين اثر آمده است :\r\nمقصود : مجموعهء مفاهيم ، سخنان ، اهداف و انگيزه‌ها ، شيوه‌هاى عمل ، روحيّات و اخلاقيّات والايى است كه در نهضت كربلا گفته شده يا به آنها عمل شده يا در حوادث آن نهضت تجسّم يافته است . اين ارزش‌ها و باورها ، هم در كلمات سيّدالشّهدا ( ع ) و اصحاب و فرزندان متجلّى است ، هم در رفتارشان در جريان آن قيام . فرهنگ عاشورا را بايد از كسانى آموخت كه دست و دلشان و فكر و عملشان در كار عاشورا بوده است . پيش از آن كه ديگران و نسل‌هاى بعدى و تحليل‌گران پس از واقعه بخواهند فرهنگ عاشورا را معرّفى كنند ، در حرف‌ها و هدف‌هاى خودِ نقش‌آفرينان حماسهء كربلا اين فرهنگ به وضوح مطرح شده است و بىواسطه آن را نشان مىدهد ، اين فرهنگ را از خلال زيارتنامه‌ها ، مقتلها ، رجزها ، خطبه‌ها و نيز بررسى حوادث و رخدادهاى عاشورا مىتوان استخراج كرد ، و همين فرهنگ است كه در هر جا و در ميان هر قومى باشد ، كربلاآفرين مىگردد و انسان‌ها را ، مبارزانى با ستم و مدافعانى نسبت به حق تربيت مىكند . فرهنگ عاشورا ، همان زيربناى عقيدتى و فكرى است كه در امام حسين ( ع ) و شهداى كربلا و اسراى اهل‌بيت ( ص ) بود ، و سبب پيدايش آن حماسه و ماندگارى آن قيام شد . . . . « 1 »\r\n\r\n1 - 29 . برگزيده‌هايى از كتاب « فرهنگ عاشورا »\r\nدر علت اين كه چرا به كشته شدن در راه خدا و جهاد فى سبيل الله شهادت گفته شده است ، در اين كتاب مىخوانيم :\r\n. . . در علّت نامگذارى چنين مرگى به « شهادت » گفته‌اند : « يا بدان جهت است كه فرشتگان\r\n\r\n\r\n","description":"","footnote":"\r\n( 1 ) . فرهنگ عاشورا ، ص 344 .\r\n","page_name":" 216 ","page_number":216},
  {"content":"\r\n\r\nرحمت خدا در صحنهء شهادت حضور مىيابند ، يا بدان سبب كه خدا و رسول ، به بهشتى بودن شهدا گواهى مىدهند ، يا اين كه شهيد در قيامت ، همراه انبيا بر امّتهاى ديگر گواهى مىدهد . يا اين كه شهيد ، زنده و حاضر است به مقتضاى « احياءٌ عِندَ رَبِّهم يُرزَقون » يا بدان جهت است كه شهيد ، به شهادت حق قيام مىكند تا كشته شود . ( رك : مجمع البحرين ، واژهء « شهد » . « 1 »\r\nدر مورد معناى شيعه و ابعاد مفهومى آن ، نوشته‌اند :\r\nشيعه يعنى : پيرو ، پيروى در فكر ، عمل ، اخلاق ، مواضع سياسى و عقايد دينى . گرچه شيعهء حسين ، شيعهء على و ائمّهء ديگر ( ص ) نيز هست و تشيّع در خطّ ائمّه و اهل‌بيت بودن است ، امّا حسين بن على ( ع ) در ابعاد خاصّى - كه زندگى و جانش را بر سر آنها نهاد - حالت الگويى دارد و اسوه است . آن حضرت براى احياء دين قيام كرد و خود را فداى راه خدا ساخت . شيعهء او نيز بايد اين گونه باشد . شيعهء سيّد الشّهداء ، بايد در خصلت‌هايى و اعمالى چون : خودسازى ، خداترسى ، گناه‌گريزى ، تقوا ، اطاعت ، امر خدا ، امر به معروف و نهى از منكر ، اقامه و احياء نماز ، تلاش در مسير رضاى حق ، جود و كرامت ، عزّت نفس ، گريز از ذلّت و زبونى و سازش با طاغوتها و حكومتهاى ستم ، مبارزه با باطل ، جهاد و شهادت ، روحيّهء ايثار و شهادت‌طلبى ، قاطعيّت و صلابت در راه عقيده و . . . به آن پيشواى شهيد تأسّى كند . اين راه حسين و راه پدران و فرزندان حسين است و شيعگى يعنى : ديندارى و ورع . . . . « 2 »\r\nنوشته‌اند كه « عقاب » نام اسب اختصاصى حضرت علىّ اكبر بوده است و در روز عاشورا از همين مركب براى رفتن به ميدان استفاده كرد :\r\n. . . عقاب ، اسبى بود كه سيف بن ذى يَزَن براى رسول خدا هديه فرستاد و آن هنگام ، حضرت رسول ( ص ) پنج ساله بود . عمر طولانى كرد و اين از خصايص پيامبر بود كه بر پشت هر اسب پيرى مىنشست ، جوان مىشد . حضرت على ( ع ) و امام مجتبى و سيّدالشّهدا هم بر آن اسب سوار شده بودند ، و ظهر عاشورا نيز شبيه پيغمبر - علىّ اكبر - بر آن نشست و به ميدان رفت . پس از مجروح شدن علىّ اكبر ، اسب مىخواست او را به خيمه‌ها بياورد ، ولى به سبب لشكر بسيار در\r\n\r\n\r\n","description":"","footnote":"\r\n( 1 ) . همان ، ص 258 - 259 .\r\n( 2 ) . همان ، ص 264 .\r\n","page_name":" 217 ","page_number":217},
  {"content":"\r\n\r\nميدان ، پيكر مجروح علىّ اكبر را به سمت سپاه كوفه برد ، ( فَاحْتَمَلَه الَى العَسْكَر ) و اين بود كه علىّ اكبر را قطعه قطعه كردند ( ر . ك : رياض القدس ، صدرالدّين واعظ قزوينى ، ج 2 ، ص 21 ) . « 1 »\r\nو در مورد « مهر كربلا » در « فرهنگ عاشورا » مىخوانيم :\r\nمهر ، قطعه‌اى است كوچك از گِل ، معمولًا به شكل مكعّب مستطيل يا استوانه‌اى كه نمازگزاران بر زمين نهند و به جاى خاك ، پيشانى به هنگام سجده بر آن گذارند ، مُهر و تسبيحى كه از تربت سيّد الشّهدا ساخته شود و بر آن نماز ، يا با آن ذكر گفته شود ، فضيلت بسيار دارد . امامان و اولياء و علماء چنين مىكردند . امام صادق ( ع ) سجده بر تربت امام حسين ( ع ) مىكرد و مىفرمود :\r\n« السّجود على تربة الحسين ( ع ) تخرق الحجب السّبع » سجده بر تربت حسينى ، حجاب‌هاى هفتگانه را كنار مىزند . . . . « 2 »\r\nتحقيقى كه در مورد « غُل جامعه » در « فرهنگ عاشورا » آمده ، خواندنى است :\r\nغُلّ ، طوق آهنى و بند است كه در فارسى غُل « مخفّف » گويند . بند گردن و بند دست ، طوق آهنى يا دوالى است كه در گردن و يا دست قرار دهند . « غُل جامعه » نوعى غُل كه دستها را به گردن بندد ، بندى كه دستها را به گردن جمع مىكند . ( هو القيد الّذى يجمع اليمين والعنق ) ( رك :\r\nلغت نامهء دهخدا ) « غُل جامعه » طوقى آهنين و سنگين ، كه در دوران ساسانى به كار مىرفت و توسّط پدر عمر سعد در نبرد با ايرانيان به غنيمت گرفته شده بود . در دوران اسارت اهل‌بيت ( ص ) دستهاى امام سجّاد ( ع ) با زنجير به گردنش بسته شده بود . از جملهء كسانى كه اسراى اهل‌بيت را در كوفه ، در محلّهء كُناسه ديده و امام سجّاد ( ع ) را سوار بر شتر بى روپوش مشاهده كرده كه از گردن او در اثر غُل جامعه خون مىآمده « مسلم جصّاص » بوده كه در آن ايام به تعمير و سفيدكارى قصر دارالاماره مشغول بوده است . « 3 »\r\n\r\n2 - 29 . بررسى محتوايى « فرهنگ عاشورا »\r\nكتاب « فرهنگ عاشورا » از كتب مرجع عاشورايى است و مؤلّف آن با استناد به متون روايى ، تاريخى و لغت آن را فراهم آورده است .\r\n\r\n\r\n","description":"","footnote":"\r\n( 1 ) . همان ، ص 318 .\r\n( 2 ) . همان ، ص 439 - 440 .\r\n( 3 ) . همان ، ص 334 - 335 .\r\n","page_name":" 218 ","page_number":218},
  {"content":"\r\n\r\nاز متونى كه مورد استفادهء مؤلّف قرار گرفته مىتوان براى نمونه از اين منابع نام برد :\r\nبحارالانوار ، مستدرك سفينة البحار ، مكارم الاخلاق ، تاريخ الشّيعه ، تتمّة المنتهى ، اعيان الشّيعه ، من لا يحضره الفقيه ، منتخب التّواريخ ، سيرتنا و سنّتنا ، موسوعة العتبات المقدّسه ، المزار ، مفاتيح الجنان ، لغت‌نامهء دهخدا ، دائرة المعارف الاسلاميّة ، از صبا تا نيما ، موسيقى مذهبى ايران ، تاريخ تكايا و عزادارى قم ، مناقب ابن شهرآشوب ، تراث كربلا ، الحسين فى طريقة الى الشّهادة ، كامل ابن اثير ، انصار الحسين ، ثورة الحسين ، حياة الامام الحسين ، عوالم ، مقتل الحسين مقرّم ، عنصر شجاعت ، مروج الذّهب ، الغدير ، امالى ، سوگنامهء آل محمّد ، مقتل خوارزمى ، قمقام زخّار ، تعزيه در ايران ، ناسخ التّواريخ ، لهوف ، اساس البلاغة ، رياض القدس ، مجمع البحرين ، تاريخ طبرى ، الاعلام زركلى ، مع الحسين فى نهضته ، فرهنگ جبهه ، مثير الاحزان . . . .\r\n\r\n30 . كلّياتى دربارهء كتاب « پيام‌هاى عاشورا »\r\nپيش از اين از كتاب ( پيام‌هاى عاشورا ) تأليف حجّةالاسلام جواد محدثى سخن گفتيم و اينك از كتابى با همين عنوان تأليف آقاى محمّد دشتى ياد مىكنيم .\r\nدر اين كتاب ، پيام‌هاى عاشورا ، با ده عنوان مورد بررسى قرار گرفته و براى هر يك از آنها زير مجموعه‌هايى در نظر گرفته شده است . عناوين اصلى اين پيام‌ها عبارتند از :\r\n1 - پاسدارى از دين . 2 - زنده نگهداشتن سنّت پيامبر ( ص ) . 3 - زنده نگهداشتن امر به معروف و نهى از منكر . 4 - تحقّق مراحل نظارت ملّى . 5 - انجام روش‌هاى امر به معروف . 6 - اصلاح جامعهء اسلام . 7 - آينده نگرى ( زنده نگهداشتن فرهنگ انتظار و رجعت ) . 8 - زنده نگهداشتن احكام قرآن . 9 - حفظ جايگاه رهبرى در اسلام ( دفاع از ولايت عترت ) . 10 - شهادت‌طلبى .\r\n\r\n1 - 30 . برگزيده‌هايى از كتاب « پيامهاى عاشورا »\r\nآقاى محمّد دشتى در « زنده نگهداشتن سنّت پيامبر ( ص ) » زير عنوان فرعى « راه رسيدن به وحدت اجتماعى » و براى نشان دادن اهمّيت « سنّت » نوشته‌اند :\r\nپس تنها راه رسيدن به وحدت در تمام جوانب ارزشمند آن ، شناخت سنّت و سيرت پيامبر اسلام ( ص ) مىباشد كه از پيام‌هاى مهمّ عاشورا است . امام على ( ع ) حتّى در مباحث سياسى و موضع‌گيرىهاى تند احزاب منحرف ، مىفرمود : « تنها راه هدايت و رسيدن به وحدت ، بازگشت\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nبه گفتار و رفتار رسول خدا ( ص ) است » ( ر . ك : خطبهء 125 / 3 نهج البلاغه ، معجم المفهرس ) ، آن گاه كه خواست فريب‌خوردگان خوارج را هدايت كند ، ابن عبّاس را فرستاد تا با آنان به بحث و گفتگو بنشيند و رهنمود داد كه : با خوارج ، با قرآن بحث نكن ، زيرا قرآن داراى آيات كلّى است ، تو و آنان هر كدام به گونه‌اى آن را تفسير مىكنيد و به نتيجهء مطلوبى نخواهيد رسيد ، بلكه با سنّت رسول خدا ( ص ) بحث و مناظره كن كه در برابر سنّت و سيرت پيامبر ( ص ) چاره‌اى جز تسليم شدن ندارند . يا بايد بپذيرند و يا بايد راه انكار و شرك بپيمايند ، فرمود : « لا تخاصمهم بالقرآن ، فانّ القرآن حمّالٌ ذو وجوهٍ ، تقول ويقولون ، و لكن حاجبهم بالسّنة فانّهم لن يجدوا عنها محيصاً » با خوارج با قرآن مناظره نكن زيرا قرآن داراى كلّيات و جوانب گوناگون است ، تو مىگويى و آنها نيز بر اساس فكر خود اظهار نظر مىكنند ، لكن با سنّت پيامبر ( ص ) با آنان مناظره و گفتگو نما كه از آن نمىتوانند بگريزند . ( ر . ك : نامهء 77 نهج البلاغه ، معجم المفهرس ) ، زيرا : سنّت و سيرت رسول خدا ( ص ) صريح و روشن است ، قابل مشاهدهء مردم است ، از نظر كاربردى مفيد است ، هيچ گونه ابهام و ترديدى در آن راه ندارد ، و از نظر اجرايى الگو و كارساز است ، و نمىتوان آن را به معانى گوناگون تفسير كرد و يا با اظهار نظرهاى متضادّى به مردم ارائه نمود . پس يكى از راه‌هاى تداوم سلامت و اصالت اسلام ، زنده نگهداشتن سنّت رسول خدا است . « 1 »\r\n\r\n2 - 30 . بررسى محتوايى كتاب « پيام‌هاى عاشورا »\r\nآقاى محمّد دشتى در اين اثر با استناد به متونى از قبيل : قرآن ، نهج البلاغة ، سفينة البحار ، بحارالانوار ، شيعه در اسلام ، كنز العمال ، مقتل خوارزمى ، تاريخ طبرى ، انسان و سمبلهايش ، امام على ( ع ) ، كامل ابن اثير ، احقاق الحق ، وقعة الطّف ، ناسخ التّواريخ ، رجال الكشى ، اعيان الشيعة ، معادن الحكمة ، العوالم ، كامل الزّيارات ، خرائج راوندى ، مدينة المعاجز ، لهوف ، مثير الاحزان ، آينده و آينده‌سازان ، علل الشّرايع ، اخبار طوال ، طبقات كبرى ، انساب الاشراف ، و احتجاج طبرسى ، پيامهايى را با ده عنوان اصلى از فرهنگ عاشورا به دست داده و براى تبيين\r\n\r\n\r\n","description":"","footnote":"\r\n( 1 ) . پيام‌هاى عاشورا ، ص 36 - 37 .\r\n","page_name":" 220 ","page_number":220},
  {"content":"\r\n\r\nهر يك از آنها ، از عناوين فرعى سود جسته است و به خاطر پرداختن به مقوله‌هاى ارزشى فرهنگ عاشورا ، كتاب سودمندى است ؛ ولى به جامعيّت كتاب ( پيام‌هاى عاشورا ) تأليف آقاى جواد محدّثى نيست .\r\n\r\n31 . كلّياتى دربارهء « پاسداران وحى »\r\nكتاب ( پاسداران وحى » تأليف حضرت آيت اللّه محمّد موحّدى فاضل ( از مراجع تقليد در زمان حاضر ) و مرحوم آيت اللّه شهاب‌الدّين اشراقى ، داماد امام خمينى ، در چهار بخش تدوين گرديده . بخش اوّل : ( امامت از نظر قرآن كريم ) ، بخش دوّم : ( گوشه‌اى از شرايط امامت ) ، بخش سوم : ( علم امام ) ، و بخش چهارم : ( آگاهى امام سيّد الشّهداء از حادثهء كربلا ) .\r\nدر بخش اوّل براى تبيين جايگاه امامت به چهار آيه از قرآن كريم استناد شده و به اشكالاتى كه در اين زمينه عنوان شده ، پاسخ داده شده است .\r\nدر بخش دوم ، براى نشان دادن پاره‌اى از شرايط امامت ، به آياتى از قرآن كريم و روايات وارده از حضرات معصومين ( ص ) اشاره شده و با بررسى گفتار مفسّرين ، نظر مؤلّفان كتاب در اين باره ارائه شده است .\r\nدر بخش سوم ، براى روشن ساختن ابعاد « علم امام » به آياتى از قرآن كريم استناد شده و با نقل رواياتى از ائمّهء معصومين ( ص ) دلايلى براى اثبات اين مسأله ، ارائه گرديده و پرسش‌هايى كه در اين زمينه مطرح است ، پاسخ داده شده .\r\nدر بخش چهارم ، براى ثابت كردن اين مطلب كه حضرت سيّدالشّهداء ( ع ) از واقعهء كربلا آگاهى داشته و از شهادت خود مطّلع بوده دلايلى را ارائه كرده است .\r\n\r\n32 . كلّياتى دربارهء كتاب داستانى « آنجا كه حق پيروز است »\r\nكتاب ( آنجا كه حق پيروز است ) نوشتهء آقاى پرويز خرسند ، در شمار آثارى است كه با اقبال كم نظير شيفتگان مكتب عاشورا روبه‌رو بوده و در فاصله زمانى كوتاهى ، چاپ‌هاى متعدّدى از آن روانهء بازار نشر گرديده است . « 1 »\r\n\r\n\r\n","description":"","footnote":"\r\n( 1 ) . آنجا كه حق پيروز است ، ص .\r\n","page_name":" 221 ","page_number":221},
  {"content":"\r\n\r\nاين اثر با مقدّمه‌اى از مؤلّف ، و تقريظهايى از مرحوم محمّد تقى شريعتى با عنوان « سخنى از استاد » و استاد محمدرضا حكيمى با عنوان « انگيزش » حاوى قطعه‌هاى ادبى گيرا و شورانگيزى است كه در ده عنوان عرضه شده است :\r\n« خونى بر پايه‌هاى كاخ » ، « قفس شكسته » ، « به سوى نور » ، « راهى ابديّت » ، « خون خورشيد » ، « پاكباخته » ، « عشقى برتر » ، « بر درياى خون » ، « در پيشگاه خدا » و « جاويدان » .\r\nمؤلّف در فراهم آوردن اين اثر از : سخنان امام حسين ( ع ) ، ابصارالعين علّامهء سماوى ، الغدير ، شهداء الفضيلة ، موسولينى و فاشيسم ، اميل ترجمهء مرحوم زيرك‌زاده ، زندگانى بتهوون ، قهرمانان تمدّن ، نهضت رمانتيك ، جنگ و صلح ، تاريخ علوم از پى يررسو ، بدبختى روشنفكران ، زيبايىشناسى ، مقدّمهء مترلينگ برمكبث ، ويلهم تل از شيللر ، و متون خارجى سود جسته است .\r\n\r\n1 - 32 . برگزيده‌هايى از « آنجا كه حق پيروز است »\r\nدر اين اثر ، صحنه‌هاى بديعى از وقايع كربلا هنرمندانه به تصوير كشيده شده است . و ما ناگزيريم براى پرهيز از دامنه‌دار شدن سخن به نقل قسمت‌هايى از آن بسنده كنيم :\r\n. . . . حسين مىرود تا با خون خويش ، سند آزادى انسان‌ها را امضا كند و در درستى هدف ، اندكى ترديد ندارد . به خوبى مىداند كه در آن دورها چه گرگانى چنگ و دندان تيز كرده‌اند ، امّا براى رسيدن به آرمان بزرگ خويش از هيچ قدرتى وحشت ندارد . در كلامش نه خواهش است و نه تمنّا ، بلكه حقيقتى است كه خلق را به سوى آن مىخواند و مىخواهد كسانى بدان سو كشيده شوند كه واقعاً با تمام وجودشان به حق عشق بورزند و به خاطر آزادى و حق جويى ، قلبشان در سينه بتپد . در اين حال سخن حسين ، شكوه و عظمت ديگرى مىگيرد . آخرين كلمات حسين نشانهء بزرگى و جلال روح اوست :\r\n« فَمَن كانَ باذِلًا فينا مُهجَتَهُ وَمُوطِناً على لِقاءِ اللّه نَفسَهُ فَلْيَرْحَل غَداً ، فَانّا راحِلون مُصبِحين ان شاء اللّه » ، پس آنها كه حاضرند جان خويش را در راه ما و به خاطر ما و براى دست يافتن به بارگاه پرشكوه پروردگار ، فدا كنند آماده باشند كه بامداد فردا با ما كوچ كنند . به خواست خدا ، ما صبحگاه فردا از اينجا كوچ مىكنيم .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nسخن كوبندهء حسين ، راهى به انديشه‌ها باز كرد و در مغزها حق با باطل ، و زندگى ننگ آلود با مرگ شرافتمندانه و افتخارآميز به معارضه برخاست . حسين به سوى مرگ مىشتابد و مىرود تا سينه را آماج پيكان دشمن سازد . آيا همراهىاش كنيم ؟ آيا ما همچون او از همه چيز بگذريم و با پاى خود به كام مرگ رويم ؟ يا به زندگى بينديشيم و جان خود را حفظ كنيم ؟ . . . . در آن دوردست‌ها شرف هست و افتخار ، عظمت است و پاكى ، امّا پايى راهوار و نيرويى شگرف و قلبى آهنين مىخواهد ، و اينجا سكوت است و سكون ، آسايش است و لذّت ، پول است و شهرت ، و تنها رسيدن به اينها فقط به چند كُرنش و تعظيم و اظهار چاكرى و عبوديّت احتياج دارد ، كداميك را بايد انتخاب كرد ؟ « 1 »\r\nقيس بن مُسَهَّر صيداوى ، پيك امام حسين ( ع ) به دست دژخيمان عبيداللّه - والى كوفه - گرفتار مىشود ، و او نامهء امام را مىبلعد تا كارگزاران حكومت اموى از مفاد آن آگاهى نيابند ، و عبيداللّه بن زياد از او مىخواهد تا در مسجد جامع كوفه از حسين بيزارى بجويد و او را دشنام دهد . قيس بن مسهَّر - اين عاشق پاكباخته - به ظاهر ، پيشنهاد والى كوفه را قبول كرد و :\r\nخندهء فاتحانه و ناراحت كنندهء ابن زياد در دارالاماره پيچيد و دست‌هايش را محكم به هم كوفت . دو نفر با سرعت وارد شدند . بگوييد همهء مردم را خبر كنند تا در مسجد اجتماع نمايند ، چون قيس پيام خوبى دارد ، آن دو با شنيدن دستور به سرعت خارج شدند .\r\nمسجد بزرگ كوفه ، مملو از جمعيّت بود . آدم‌ها در ميان هم وول مىخوردند . صداهاىشان با هم مخلوط شده بود و به صورت همهمهء ناراحت كننده‌اى درمىآمد . منتظر بودند ببينند اين كيست كه مىخواهد حسين را دشنام گويد ؟\r\nانتظار ، اندكى به طول كشيد ، تا ابن زياد وارد مسجد شد . صداها يكباره خاموش گشت . سكوتى رعب‌آور همه جا سايه گسترد و در آن حالِ ترس و وحشت - كه در اثر ورود ابن زياد به وجود آمده بود - همه منتظر بودند كه قيس بر منبر رود . لبخندى شيطانى بر گوشهء لب‌هاى ابن زياد بود ، مثل اين كه از تجسّم منظرهء چند لحظهء بعد كه دوست حسين را ، دشمن او مىبيند در خود لذّت و غرورى احساس مىكرد . در اين هنگام ، قيس آهسته و با تأنّى جمعيّت را شكافت و پيش رفت . رفت و رفت تا به منبر رسيد ، از پلّه‌هاى منبر بالا رفت و بنشست ، با نگاهى دقيق\r\n\r\n\r\n","description":"","footnote":"\r\n( 1 ) . همان ، ص 42 - 43 .\r\n","page_name":" 223 ","page_number":223},
  {"content":"\r\n\r\nتمام حضّار را نگريست و لحظاتى چند همچنان ساكت و آرام بر جاى ماند . لب‌هايش به آهستگى تكان مىخورد ، مثل اينكه دعا مىخواند . سكوت انتظارآلودى بر همهء مسجد حكومت مىكرد . در اين موقع صداى گرم قيس ، سكوت را شكست .\r\nبسم اللّه الرّحمن الرّحيم ، اى مردم ! من پيك حسين بن على بودم كه در « حاجر بَطنُ الرُّمَّه » از او جدا شدم ، شما او را خوب مىشناسيد . او بهترين خلق خدا و فرزند فاطمهء زهرا دختر رسول خدا است . من از او جدا شدم و بدين جا آمدم تا پيام او را به شما برسانم . خود را به او برسانيد ، به نداى او پاسخ دهيد و بى جوابش مگذاريد . حسين را به خود خوانده‌ايد و او به سوى شما مىآيد ، و باز شما اى مردم ! عبيداللّه زياد و پدرش را خوب مىشناسيد و به جناياتشان پى برده‌ايد . خوب مىدانيد كه اين آدمكشان بى رحم چه جناياتى مرتكب شده‌اند . اى لعنت و نفرين ابدى بر اين ستمگران بدانديش ، و درود و سلام فراوان بر اميرالمؤمنين علىّ بن ابىطالب و فرزند آزاده‌اش حسين .\r\nقيس ، گرم شده بود و همه چيز را از ياد برده ، مردانه فرياد مىكشيد و سخن مىگفت . عبيداللّه در آتش جهنّم و غضب مىسوخت . هرگز خود را اين چنين سرافكنده و حقير حس نكرده بود .\r\nخشمگين و ناراحت فرياد زد :\r\nبس كنيد ، او را به پايين كشيد ، و صدايش را در گلو خفه كنيد . ديگر حاضر نيستم اين ناسزاها را بشنوم . او را بر فراز قصر ببريد و از آنجا به پايين پرتاب كنيد تا مزهء دوستى حسين و دشمنى عبيداللّه را بچشد .\r\nقيس هم ديگر حرفى نداشت . با لبخندى تمسخرآميز ، هديهء عبيداللّه را قبول كرد و ساكت شد . او را از ميان مردم بهت‌زده بيرون بردند تا دستور عبيداللّه را اجرا كنند . مردم كه اين حوادث را خيلى تند ديدند ، بهت زده نتوانستند يا نخواستند عكس العملى نشان دهند . قيس از بالاى قصر ، نگاهى عميق و غمزده به راه باريكى كه به سوى مكّه كشيده مىشد ، انداخت و بعد نگاهش را به جايى كه آسمان صاف و غمرنگ ، پيشانى بر قلل مرتفع كوهها مىساييد ، گره زد و لبهايش به آرامى تكان خورد . مثل اين كه با حسين و دوستانش وداع مىگفت ، آرى وداع مىكرد ، امّا هراسناك و نالان نبود . لبخندى روى لبهايش نشسته بود و حالتى ملكوتى و بزرگ منشانه به دو بخشيده بود . . . . پيكر مردانهء قيس ، از آن بالا چرخ‌زنان بر زمين نقش شد ،\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nاستخوان‌هايش درهم شكست و خون‌ها به راه افتاد . با تمام نيرويش مىكوشد ناله را در گلو خفه كند و آرام و بى صدا ، مرگ را استقبال نمايد . . . مرگ ، گلويش را سخت مىفشرد ، امّا او همچنان لبخندى به روى لب‌هايش نشانده بود تا خصم ستمگر ، اثر عجز و ناله‌اى در او نبيند و سرافراز و سربلند جان دهد . . . حتّى هنگامى كه عبدالملك ابن عُمَير لحمى - قاضى جنايتكار كوفه - سرش را از بدن جدا كرد ، نگاهش را به جانب مكّه ديدند و چهره‌اش را همچنان شاد و مسرور مشاهده كردند . آن روز خونى بر پايه‌هاى كاخ بلند ستمگران ريخت و بر سنگفرش‌هاى پاى قصر نوشت :\r\n« هر چند ستمكار ، قوى و زورمند باشد و دوران ستمگرى او دراز ، بالاخره دست حق ، گلوى ستمكار را درهم مىفشرد و به دوران ستمكارى او خاتمه مىدهد . شب هر چند بلند و طولانى باشد ، بالاخره در برابر سپيدهء صبح به زانو درمىآيد . » كاروان حسين به « عُذَيب الهجانات » رسيده بود كه خبر مرگ جانگداز قيس بن مُسَهَّر صيداوى را به حسين رساندند . اين خبر موحش در بدترين اوقات و احوال به ابى عبداللّه رسيد ، در اين هنگام فرزند رشيد پيامبر در محاصرهء حرّ بن يزيد رياحى قرار گرفته بود . اشك در چشمان جذّاب و خدابينَش حلقه زد و اندوهگين فرمود :\r\n« گروهى وظيفهء سنگين خود را به انجام رساندند ، و جمعى به انتظار نشسته‌اند . بارخدايا ! براى ما و آنها بهشت را پايگاه و جايگاه قرار ده ، و قربانيان را قبول كن و پاداش مجاهدين به ما عنايت فرما . » « 1 »\r\nعابس بن ابى شبيب شاكرى از چهره‌هاى ماندگار قيام كربلا و روز عاشورا است . عزم و پايدارى او در راه دفاع از حريم حضرت سيد الشّهداء ، در وصف نمىگنجد . اين مردان بزرگ به شهادت تاريخ ، روحى به وسعت آسمان و دلى به گسترهء آبى دريا و اراده‌اى آهنين‌تر از كوه‌هاى سر به فلك كشيدهء دنيا داشتند :\r\nنام « بنو شاكر » همه را به ياد روزى مىانداخت كه مولاى متّقيان و سَرور آزادگان على ( ع ) فرمود :\r\n« اگر بنوشاكر به هزار نفر مىرسيدند ، خدا آن چنان ستايش مىشد كه سزاوار اوست . » و همين سخن بود كه بنوشاكر را عظمتى بخشيده بود . پسران شاكر ، شور و هيجان عجيبى داشتند .\r\n\r\n\r\n","description":"","footnote":"\r\n( 1 ) . همان ، ص 53 - 55 .\r\n","page_name":" 225 ","page_number":225},
  {"content":"\r\n\r\nشمشيرشان با قدرت سينه ، هوا را مىشكافت و سخنشان نفوذ و فصاحت فوق العاده‌اى داشت . ناله‌هاى شبانه‌شان ، بازگوكنندهء احساسات پاك خداپرستى و حقيقت‌جويى بود . مردم كوفه ، همهء اين خصوصيّات را مىدانستند . خودشان بودند كه آنها را « فتيان الصبّاح » مىناميدند ، جوانمردانى كه چون صبح روشنى مىبخشيدند ، امّا در اين ميان « عابس » درخشش و روشنى ديگرى داشت . « عابس » را همه مىشناختند و مردانگى و صفايش را مىستودند .\r\nامّا بيشتر اوقات ، نام « عابس » به همراه نام ديگرى در برابر ديدگان خلق پديدار مىشد . رشته‌اى ناگسستنى ، « عابس » را به جوانمردى ديگر پيوند داده بود و ديگر « عابس » و « شوذب » « 1 » به هم پيوند خورده بودند و هيچ نيرويى نمىتوانست آنان را از هم جدا كند .\r\nآن روز كه مسلم بن عقيل در خانهء مختار ، نامهء سالار شهيدان - حسين - را براى مردم خواند ، « عابس » بود كه از كنار « شوذب » بلند شد و ندا سر داد . كلامش آن چنان رسا و نافذ بود كه همه را تحت تأثير قرار داد .\r\nكوفىِ پيمان‌شكن هرگز قادر نيست نداى جانبخش « عابس » را فراموش كند ، آنجا كه در برابر انبوه مردم كوفه به پا خاست و گفت : « امّا بعد ، من از انديشه و افكار اين مردم اطّلاعى ندارم . من نمىدانم در ژرفناى قلبشان چه مىگذرد و بر آن نيستم تا از طرف آنها به تو وعدهء فريب دهم .\r\nامّا به خدا سوگند هرگاه و بيگاه كه ندايتان گوش جانم را نوازش دهد به سويتان خواهم شتافت .\r\nدوش به دوش شما با دشمنان پيكار مىكنم و در برابر خصم از جان خود مايه مىگيرم و سد مىسازم تا شما را نبيند . در برابر ديدگانتان شمشير مىزنم تا آن لحظه كه مرگ گريبانم را بگيرد و به سوى خدا بشتابم ، و از اين كار ، مراد و مقصودى جز رضا و خشنودى خداوند بزرگ ندارم . »\r\nهنوز اين جملات در گوش كوفيان زنگ مىزند ؛ و پس از آن كه هجده هزار نفر دست بيعت\r\n\r\n\r\n","description":"","footnote":"\r\n( 1 ) . « شوذب » مردى دانشمند و بزرگ بود . در مسجد مىنشست و حوزه‌اى داشت و حديث مىگفت . برخى از محدّثين‌بزرگ مانند : شيخ نورى به نقل محدّث قمى گفته‌اند : بسا هست كه رتبهء « شوذب » از « عابس » بالاتر باشد ، ولى چون ايشان در قبيلهء بنى شاكر فرود آمده بودند ، عرب به نزيل قبيله‌اى مولا مىگويد . اين است كه مورّخين دربارهء « شوذب » گفته‌اند : « مولا بنى شاكر » يعنى : فرود آينده در آن قبيله . بعضى نفهميده گفته‌اند « شوذب » غلام « عابس » بوده به خيالِ آن كه مولا به معنى غلام در اينجا به كار رفته است . ( ر . ك : آنجا كه حق پيروز است ، پاورقى ، ص 60 ) .\r\n","page_name":" 226 ","page_number":226},
  {"content":"\r\n\r\nمسلم بن عقيل را فشردند ، مسلم نامه‌اى به حسين نوشت ، و او را به كوفه دعوت كرد . همه ديدند كه اين نامه را « عابس » به همراه دوستش « شوذب » به سوى حسين برد ، امّا هيچ كس نديد كه دوباره پا به كوفه بگذارند . « 1 »\r\nو مراتب جانبازى و شيفتگى عابس را در روز عاشورا چه زيبا به تصوير كشيده است :\r\n« عابس » ناله را شناخت ، خوب شناخت . اين آواى غمزده از آن تنها دوستش « شوذب » بود .\r\nنگاهش با عجله غبار را شكافت و پيكر خونين « شوذب » را به روى خاك‌هاى تفتيدهء كربلا ديد .\r\nخون در رگ‌هايش جوشيد و پنجه‌هاى بيرحم غم ، سينه‌اش را خراشيد . . . واپسين نگاه « عابس » پر زد و در چشمان حسين بن على نشست و گفت : يا حسين ! يا اباعبداللّه ! به خدا سوگند در اين دنياى خاكى نه خويش ، نه بيگانه ، نه دور و نه نزديك ، هيچ كجا و هيچ كس را ندارم كه عزيز و محبوب‌تر از تو باشد . در هيچ كجا عزيزتر از تو سراغ ندارم . . . . يا حسين ! به خاطر تحقّق آرزوهاى انسانى تو به سوى مرگ مىشتابم .\r\nپيكر رشيد و بلندش در برابر اشعهء جانسوز خورشيد ، جلال و شكوه ديگرى داشت . شمشير برهنه را در ميان انگشتان خود مىفشرد و با گام‌هاى استوارش آگاهانه به سوى مرگى افتخارآميز مىرفت . در اثر ضربتى كه به پيشانىاش خورده بود ، خون آرام بر چهرهء مردانه‌اش مىلغزيد و گلرنگش مىكرد . آرام و پرشكوه آمد و آمد تا در برابر انبوه سپاه دشمن قرار گرفت .\r\nچهرهء در خون نشسته‌اش ابهّتى عجيب به او مىبخشيد ، فريادش چون غرّش رعد در آسمان داغ كربلا طنين انداخت :\r\nآيا مردى نيست ؟ آيا مردى نيست ؟ . . . كه در برابر شمشير من تاب مقاومت داشته باشد ؟\r\nسكوتى عميق بر همه جا حكفرما شد ، همه ساكت شدند ، نداى « عابس » را هيچ كس پاسخ نگفت .\r\nدوباره فرياد زد : « الا رَجلٌ ؟ الا رَجلٌ ؟ آيا مردى نيست ؟ آيا مردى نيست ؟ امّا سكوت همچنان بر همه جا دامن گسترده بود كه يكباره مردى از ميان سپاه ابن سعد فرياد زد :\r\nاى مردم ! اين شير شيران است ، اين مرد فرزند ابى شبيب شاكرى است . مبادا فردى از شما به\r\n\r\n\r\n","description":"","footnote":"\r\n( 1 ) . همان ، ص 59 - 60 .\r\n","page_name":" 227 ","page_number":227},
  {"content":"\r\n\r\nسوى او رود . هيچ كس قادر نيست در برابر شمشير آختهء « عابس » مقاومت كند .\r\nفرياد ربيع بن تميم همدانى ، سر تا پاى سپاهيان ابن سعد را لرزاند و نام « عابس » بود كه وجودشان را از اعماق تكان مىداد . دوباره عابس فرياد كشيد : الا رجلٍ ؟ الا رجلٍ ؟ هيچ صدايى به گوش نمىرسيد ، جز اين كه گاه گاه شيههء چند اسب بى شكيب ، سكوت را در هم مىشكست .\r\nدشمن ، مردى نداشت كه به ميدان « عابس » بفرستد . . . .\r\nعمر سعد با خود انديشيد كه هم اكنون است كه سپاهيان وحشت‌زدهء او ، راه فرار پيش گيرند و تاب مبارزه را از دست بدهند . . . رو به سربازان كرد و غريو برداشت :\r\nهيچ كس به سوى « عابس » نرود ، بلكه همه او را محاصره نماييد و سنگبارانش كنيد .\r\nبه اين ترتيب مىخواست همّت مردانهء « عابس » را درهم شكند و به او اهانت روا دارد ، تا با روحى درهم شكسته زودتر از پا درآيد . . . امّا همه ديدند كه يكباره كلاهخود را به پشت سر افكند و زره را از تن درآورد ، و بدن عريان خويش را در برابر سنگ‌هاى مرگ‌زا قرار داد . بدن برهنهء « عابس » در برابر انبوه سپاه دشمن كه با تمام نيرو مىكوشيدند تا هر چه زودتر غرّش اين شير بيشهء حق را خاموش كنند - فريادى بود در سكوت ، گويى تمام وجود « عابس » فرياد مىكشيد : اى دورويان پيمان شكن ! اى روبهان مكّار ! چه پست و فرومايه‌ايد و چه سرهاى تهى از مغز داريد ، اگر مىپنداريد كه ما از مرگ مىترسيم پس بياييد و بدن بىسلاح مرا آماج شمشيرها و پيكان‌هاى جان شكافتان سازيد . ما مرگ در راه آرمان و عقيده را جز زندگى افتخارآميز نمىبينيم . . .\r\nخورشيد ، آرام و پر غرور سرِ بى كلاهخود و بدن بىزره « عابس » را نوازش مىكرد . گويى در برابر آن همه عظمت و بزرگى سر تعظيم فرو آورده ، پيشانى زرّين خود را بر شانه‌هاى پهن او مىساييد . . . . « عابس » به دنبال سعادت و زندگى پرافتخار جاويدان فرياد مىكشيد ، شمشير مىزد ، مىغرّيد و پيش مىرفت ، و دشمن باز هم روباه صفت از او مىگريخت .\r\nهنگامى كه غوغا و هياهو فرو نشست ، سرى خونين و خونرنگ در برابر حسين به ميان خاك‌هاى داغ افتاد ، و اشك گرم حسين چهرهء مردانه‌اش را شست . . . و مردى سند آزادگى و افتخار خود را به ميان دفتر زندگى گذاشت و خود پرپرزنان ، اوج گرفت و به سوى ابديّت شتافت . و به اين ترتيب ، قفسى شكسته بر جاى ماند و مرغى پر گرفت و رفت . « 1 »\r\n\r\n\r\n","description":"","footnote":"\r\n( 1 ) . همان ، ص 59 - 66 .\r\n","page_name":" 228 ","page_number":228},
  {"content":"\r\n\r\n\r\n2 - 32 . بررسى محتوايى « آنجا كه حق پيروز است »\r\nشيوهء نگارشى آقاى پرويز خرسند در عين روانى و سادگى ، از شور و جاذبه‌اى خاص سرشار است . متن اين اثر از لحاظ سبك نگارشى در شمار بهترين متون عاشورايى چهاردههء اخير به شمار مىرود . سيمايى كه او در اين كتاب از يازده تن از ياران و اصحاب وفادار حضرت سيّدالشّهدا ( ع ) به تصوير مىكشد ، سيمايى است ماندگار كه هاله‌اى از فضيلت ، بزرگوارى ، وفادارى ، شجاعت و عشق آن را فرا گرفته است و همين امر بر ارزش محتوايى اثر افزوده است .\r\nدر اين اثر ، از قيس بن مسهَّر صيداوى در ( خونى بر پايه‌هاى كاخ ) ، عابس بن ابى شبيب شاكرى در ( قفس شكسته ) ، مسلم ابن عوسجه در ( به سوى نور ) ، حبيب بن مظاهر در ( راهى به ابديّت ) ، انَس بن حرث در ( خون خورشيد ) ، بشر بن عمر و حضرمى در ( پاك باخته ) ، عبداللّه بن عُمَير در ( عشقى برتر ) ، جنادة بن حرث انصارى و فرزندش عمربن جناده در ( بر درياى خون ) ، سعيد بن عبداللّه در ( در پيشگاه خدا ) و نافع بن هلال در ( جاويدان ) ، سخن به ميان آمده و گوشه‌هايى از زندگى و خاطرات و جريان شهادت آنان هنرمندانه به تصويركشيده شده است .\r\nاين كتاب اگرچه به شيوهء داستانى ، نوشته شده است ، ولى مطالب آن مستند و قابل دفاع است ، اگرچه مؤلّف فقط ، گاهى به منابع مورد استفادهء خود در پاورقى صفحات اشاره مىكند ، ولى مطالبى كه در اين اثر در مورد تنى چند از اصحاب امام حسين ( ع ) عنوان كرده ، حاكى از اشرافى است كه بر متون تاريخى دارد ، و تجزيه و تحليلى كه از جنبه‌هاى تاريخى و اجتماعى صدر اسلام و مردم كوفه به دست مىدهد ، ارزشمند است .\r\nمطالعهء اين اثر را به تمامى شيفتگان مكتب عاشورا و كسانى كه به دنبال ارزش‌هاى عاشورا و جنبه‌هاى ارزشى قيام حسينى هستند ، توصيه مىكنيم .\r\n\r\n33 . كلّياتى دربارهء « تأمّلى در نهضت عاشورا »\r\n( تأمّلى در نهضت عاشورا ) تأليف آقاى رسول جعفريان مىباشد كه در دوازده عنوان اصلى تنظيم شده است كه عبارت‌اند از :\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nدربارهء منابع تاريخ عاشورا ، زمينه‌هاى قيام كربلا ، گزارش نامهء واقعهء كربلا ، گزارشى ديگر از رويداد كربلا ، اربعين امام حسين ( ع ) ، حكمت شهادت امام حسين ( ع ) ، آثار نهضت امام حسين ( ع ) ، مرورى بر كتاب كامل الزّيارات ابن قولويه ، ابعاد شعارى و شكلى نهضت امام حسين ( ع ) ، بستر تاريخى عزادارى اهل سنّت براى امام حسين ( ع ) ، تحريفات عاشورا ، و روضة الشّهداء ملّاحسين كاشفى .\r\nهمان‌گونه كه از اين عناوين پيدا است ، اين كتاب در شمار آثار پژوهشى عاشورا قرار دارد ، و مؤلّف آن با اشرافى كه بر متون تاريخى دارد ، سعى كرده با نگاهى نقّادانه و پژوهشگرانه و در عين حال منصفانه به موضوعاتى كه با رخداد كربلا و حماسهء عاشورا ارتباط پيدا مىكند ، به تبيين واقعيّت‌ها و مسلّمات تاريخ عاشورا بپردازد و غبار تحريف را از سيماى تابناك اين قيام الهى بزدايد و مراحل شكل‌گيرى انحرافات را در اين مسير پر از فراز و نشيب تاريخى نشان دهد . چاپ اول و دوم اين اثر توسّط انتشارات انصاريان ( قم ) در سال 1381 به بازار نشر عرضه شده است و نمايانگر اقبال شيفتگان فرهنگ ارزشى عاشورا از اين كتاب است .\r\n\r\n1 - 33 . برگزيده‌هايى از « تأمّلى در نهضت عاشورا »\r\n. . . . امام حسين ( ع ) در جنگ‌هاى جمل ، صفّين و نهروان حضور داشت و در كنار پدر به جنگ با پيمان‌شكنان و ظالمان پرداخت . از آن حضرت خطبه‌اى در جنگ صفّين نقل شده است كه ضمن آن مردم را به جنگ ترغيب مىكردند ( / بحارالانوار ، ج 32 ، ص 405 ) . امام حسين ( ع ) در همان مراحل مقدّماتى صفّين ، در گرفتن مسير آب از دست شاميان نقش داشت . امام على ( ع ) پس از آن پيروزى فرمود : هذا اوّل فتح ببركة الحسين ( ع ) ( / ر . ك : بحارالانوار ، ج 44 ، ص 266 ) .\r\nزمانى ، عبيداللّه بن عمر در صفّين امام را صدا كرد و گفت كه پدر تو قريش را چنين و چنان كرده است ، امام او را متّهم به پيروى از قاسطين كرده و فرمودند كه اينان به زور ، اسلام را قبول كردند ، امّا در اصل مسلمان نشدند ( / ر . ك : الفتوح ، ج 3 ، ص 35 ) . « 1 »\r\n. . . . امّا شيعيان كوفه چه كردند ؟ اين پرسشى است كه تا كنون تحقيق جدّى دربارهء آن صورت\r\n\r\n\r\n","description":"","footnote":"\r\n( 1 ) . تأملى در نهضت عاشورا ، ص 54 - 55 .\r\n","page_name":" 230 ","page_number":230},
  {"content":"\r\n\r\nنگرفته است . طىّ پنج روز از زمانى كه امام حسين ( ع ) به كربلا رسيد تا روزى كه لشكر عظيم كوفه - كه شمارش بين 22 تا 28 هزار نفر مىرسيد - به كربلا رسيد ، شيعيان در يك حالت بى تصميمى مانده و تشكّل لازم را براى تصميم‌گيرى متمركز نداشتند . اين همان مشكلى بود كه در زمان حضور مسلم بن عقيل در كوفه هم داشتند . ترس از شمشير عبيداللّه هم ، كه بى امان افراد مظنون را به قتل مىرساند ، آنان را خانه‌نشين كرده و تنها در اين انديشه بودند كه اوّلًا جان خود را از تهديد حكومت در امان دارند ، و ثانياً آن كه به زور ، مجبور نشوند در سپاه كوفه حاضر شده ، در كربلا برابر امام حسين ( ع ) قرار گيرند . شمار زيادى از كسانى كه در شرايط عادى مىتوانستند در سپاه امام باشند ، به اجبار در سپاه كوفه حاضر شدند . تلاش آنان اين بود تا از اين سپاه فاصله گرفته ، بگريزند . به همين دليل همراه سپاه كوفه بيرون آمده و در طول مسير مىگريختند . . . . گاه يك فرمانده با هزار نفر اعزام مىشد ، امّا تنها با سيصد ، چهارصد يا كمتر از آن به كربلا مىرسيد ؛ چرا كه مايل به آمدن به اين جنگ نبود . ( / ر . ك : انساب الاشراف ، ج 3 ، ص 178 و 179 ) . هرثمة بن سليم - كه از شيعيان علىّ بن ابىطالب بوده - از كسانى بود كه به كربلا آمد و از آنجا گريخت . وى در اين باره يادآور شد كه وقتى در مسير صفّين با امام على ( ع ) در اينجا آمدند ، حضرت مشتى از خاك كربلا برداشت و فرمود : واهاً لك يا تربة ! ليحشرنّ منك قوم يدخلون الجنّة به غير حساب . وى مىگويد در سپاه كوفه به كربلا رسيدم ، خدمت امام رفتم و ماجرا را تعريف كردم و گفتم اكنون نه مىخواهم با تو باشم و نه عليه تو . حضرت فرمود : از اينجا بگريز و شاهد كشته شدن من مباش كه هيچ كس شاهد آن نخواهد بود ، مگر آن كه خداوند او را در آتش خواهد سوزاند ، و من هم از آنجا گريختم . پيوستن برخى از شيعيان ، تك تك در روزهاى آخر ادامه يافت . يكى از آنان عبداللّه بن عمر كلبى بود كه مجاهد در جبهه‌هاى جنگ با كفّار بود . وقتى ديد عدّه‌اى در نخيلهء كوفه آمادهء جنگ با امام حسين ( ع ) مىشوند ، گفت : من علاقمند بودم در جهاد با مشركين شركت كنم ؛ امّا اكنون احساس مىكنم نبرد با كسانى كه به جنگ حسين - فرزند فاطمه - مىروند اولى است . آن گاه به خانه آمد و اين مطلب را با همسرش در ميان گذاشت . همسرش از سخن وى استقبال كرد و گفت : درست دريافته‌اى ؛ من هم با تو مىآيم . اين دو شبانه از كوفه خارج شده به امام حسين ( ع ) ملحق شدند ( / ر . ك : تاريخ الطّبرى ، ج 5 ، ص 429 ) . . . . حبيب بن مظاهر از شيعيان برجستهء كوفه بود كه در همين ايّام به امام حسين ( ع ) پيوست . وى مىكوشيد تا شمارى از طايفهء بنى اسد را كه در آن نزديكى زندگى\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nمىكردند به امام حسين ( ع ) ملحق سازد ؛ آنان را راضى كرد ، امّا سپاه ابن سعد از راه رسيد و مانع شد ( / ر . ك : انساب الاشراف ، ج 3 ، ص 180 ) . نمونهء ديگر مسلم بن عوسجه بود كه وى نيز از شيعيان مقيم كوفه بود كه به امام حسين ( ع ) پيوست . اين نشان مىداد كه اگر شيعيان كوفه اراده مىكردند مىتوانستند به امام بپيوندند ، حتّى شمارى از آنان با سپاه كوفه به كربلا آمدند و در آنجا به امام حسين ( ع ) پيوستند . عمّار بن ابى سلامهء دالانى كوشيد تا در نخيله ، عبيداللّه را ترور كند ، نتوانست . پس از آن به سرعت گريخت تا به امام حسين ( ع ) ملحق شد . در راه با سپاه زحر بن قيس - كه به كربلا مىرفت - برخورد كرد . در آنجا با رشادت جنگيده و در حال جنگ به كربلا رفته ، به امام حسين ( ع ) پيوست ( / ر . ك : انساب الاشراف ، ج 3 ، ص 180 ؛ بنگريد : مقتل‌الحسين مقرم ، ص 240 ) . « 1 »\r\nمؤلّف ، در تبيين « نقل‌هاى تاريخى و عاطفى ! » مىنويسد :\r\nيك مسألهء مهم اين است كه بيان تاريخ كربلا كه با احساسات مذهبى درآميخته ، تا چه اندازه مىتواند در فضايى آزاد صورت گيرد . به نظر مىرسد ابتدا مىبايست حوزهء كار را جدا كرد . اگر كسى بر آن است تا يك مقتل تاريخى متقن بنويسد يا بر منبر تاريخ بگويد ، به عنوان نقل تاريخى نه تنها بايد از نقل وقايع ساختگى پرهيز كند ، بلكه مىبايست از كم و زياد كردن تعبيرها و مفاهيم و كلماتى كه سبب تغيير معنا مىشود ، خوددارى ورزد ، امّا وقتى كه كسى شعر مىسرايد ، در اينجا به طور طبيعى انتظار آن هست كه مسائل به شكل دقيق تاريخى مطرح نشود . در شعر و ادبيات ، كم و زياد شدن سخنانى كه ردّ و بدل شده ، وصف قيافهء افراد ، چگونگى رخ دادن حادثه و بسيارى از مسائل ديگر متفاوت با نوشته‌هاى تاريخى است ، حتّى مرحوم نورى هم در كتاب لؤلؤ و مرجان اين قبيل مطالب را دروغ نمىداند . . . . « 2 »\r\nاين اثر به خاطر رويكرد نقّادانه و تحقيقى به نهضت عاشورا و مسائل مربوط به آن ، خصوصاً بررسى منابع تاريخ عاشورا ، ريشه‌يابى زمينه‌هاى قيام كربلا ، و آثارى كه بر نهضت الهى آن حضرت مترتّب بوده و هست ، نگرشى تازه به تحريفات عاشورا ، و نيز نقد تفصيلى روضة الشهداء تأليف ملّاحسين واعظ كاشفى ، از آثار ممتازى است كه در دو دههء اخير پيرامون قيام حسينى نگارش يافته و تجزيه و تحليل‌هاى تاريخى مؤلّف در تبيين موضوعات\r\n\r\n\r\n","description":"","footnote":"\r\n( 1 ) . همان ، ص 96 - 98 .\r\n( 2 ) . همان ، ص 302 - 303 .\r\n","page_name":" 232 ","page_number":232},
  {"content":"\r\n\r\nمطروحه براى اهل نظر راهگشا است . براى نمونه به نقل قسمتى از مطالب مربوط به « منابع داستانى ، ادبى و روضه‌اى تاريخ عاشورا » بسنده مىكنيم :\r\nآنچه گذشت ، معرّفى اهمّ منابع تاريخى بود كه حتّى در برخى از همان‌ها نيز داستان‌نويسى رسوخ كرده است . با اين حال مىتوان آنها را به عنوان مبناى كار پژوهش در بررسى حادثهء كربلا پذيرفت . در ادامهء همان منابع اصولى ، بعدها آثارى ديگر تدوين شد كه در تدوين آنها به طور اساسى از آثار پيشگفته استفاده شده بود . با اين حال بايد گفت دانش تاريخ از قرن پنجم به اين سوى ، ضعيف شد . البتّه تاريخ‌نگارى روز ، در برخى از مناطق نيرومند بود ؛ امّا تاريخ‌نگارى عصر نخست اسلامى به دليل دور شدن تدريجى مآخذ اوّليّه يا حذف عمدى آنها توسّط گروه‌هاى مذهبى متعصّب سنّى ، راه را براى نگارش آثار تحقيقى مسدود كرد ؛ به طورى كه مردم بر اساس نگرش‌هاى مذهبى خود و بيشتر بر اساس رويكردهاى ادبى و اجتماعى ، با آن برخورد مىكردند . نتيجهء آن ، پديد آمدن آثارى بود كه بيش از آن كه تاريخى باشد ، اثرى غير تاريخى ، امّا در عين حال به جهات ديگر ارجمند است . نكتهء مهم آن كه روشن نيست دقيقاً از چه زمانى ، شمارى كتاب دربارهء حادثهء كربلا نگاشته شده كه چندان به بُعد واقعى تاريخى ماجرا توجّهى ندارد بلكه اين حادثه را به عنوان يك پديدهء ويژه در قالب متونى خاص به شكل داستانى ، ادبى و روضه‌اى تصوير مىكند . آنچه بايد به عنوان يك احتمال مورد بررسى قرار گيرد ، آن است كه نويسنده‌اى داستان‌نويس با نام ابوالحسن بكرى - ذبيح اللّه منصورىِ روزگار كهن - كه بخش‌هاى عمده‌اى از تاريخ اسلام را به صورت داستانى در قرن پنجم يا . . . . درآورده ، مىتواند حلقهء مهمّى براى داستانى كردن روايت عاشورا باشد . . . . همچنين مىتوان گفت ، بخشى از اين رويكرد در جريان روضه‌خوانىهاى داخل جوامع شيعه پديد آمده كه در بسيارى از آنها با توجّه به ضعف تفكّر تاريخى و عدم آشنايى با متون اوّليّه ، محصولى متفاوت ، امّا به لحاظ عاميانه ، مؤثّر و پرانرژى پديد آورده است . نمونهء برجستهء آنها كتاب لهوف سيّد بن طاوس و مثير الاحزان ابن نماى حلّى است كه هميشه مورد استفادهء اين قبيل محافل بوده ، و اساساً به هدف استفاده در همين محافل ، تأليف شده است . . . . « 1 »\r\nقرائت مؤلّف از فرهنگ عاشورا ، قرائتى تاريخى و در نگارش اين اثر از متونى از قبيل :\r\nالائمّة الاثنى عشر ، الآثار الباقى ، الاحتجاج ، احسن التواريخ ، اخبار الطّوال ، اعلام الورى ، الامالى ، الامامة\r\n\r\n\r\n","description":"","footnote":"\r\n( 1 ) . همان ، ص 34 - 35 .\r\n","page_name":" 233 ","page_number":233},
  {"content":"\r\n\r\nوالسّياسة ، انديشهء سياسى در اسلام معاصر ، الانساب اشراف ، الاوائل ، بدايع الوقايع ، بحارالانوار ، البدء والتّاريخ ، بهجة المجالس ، تاريخ يعقوبى ، تاريخ گزيده ، تاريخ خليفة بن خيّاط ، تاريخ گزيده ، تجارب الامم ، تذكرة الخواص ، تشيّع در مسير تاريخ ، ثواب الاعمال ، الجمل ، حماسهء حسينى ، الذّريعه ، زفرات الثّقلين فى مآتم الحسين ( ع ) ، سير اعلام النبلاء ، شرح نهج البلاغهء ابن ابى الحديد ، عبرات المصطفين فى مقتل الحسين ، العقد الفريد ، الفصول المهمّة ، الكامل فى التّاريخ ، الفتوح ، كشف الغمّه ، مجالس المؤمنين ، مروج الذّهب ، مستدرك الوسائل ، ميزان الاعتدال ، الهفت الشّريف ومآخذ ديگر استفاده كرده است .\r\n\r\n34 . كلّياتى دربارهء « سحاب رحمت »\r\n( سحاب رحمت ) تأليف حجة الاسلام عبّاس اسماعيلى يزدى ، در تاريخ و سوگنامهء سيّد الشّهداء ( ع ) است . اين كتاب فاقد فصل بندى موضوعى بوده و مطالب آن از « ولادت حضرت امام حسين ( ع ) » آغاز و به « وفات حضرت سكينه ( س ) » پايان مىيابد .\r\nدر اين اثر به مسائلى از قبيل : ( انبيا و زمين كربلا ) ، ( استحباب پوشيدن لباس سياه در عزاى سيّد الشهداء ( ع ) ) ، ( سياهپوشى از ديدگاه فقها ) و ( مكاشفهء زعفر ) نيز پرداخته شده است .\r\nچاپ سوم اين كتاب با شمارگان 5000 نسخه در سال 1380 توسّط انتشارات مسجد مقدّس جمكران راهىِ بازار نشر گرديده است .\r\n\r\n1 - 34 . برگزيده‌هايى از « سحاب رحمت »\r\nبراى آشنايى با شيوهء نگارشى و نوع مطالبى كه در اين كتاب آمده است ، به نقل پاره‌اى از آنها اكتفا مىكنيم :\r\nاز حبيب بن مظاهر - كه خود در راه حسين ( ع ) جان فشانى كرد - در خواب سؤال مىكنند : آيا آرزويى دارى ؟ مىفرمايد : يك آرزو دارم كه به دنيا برگردم و در جملهء عزاداران حسين ( ع ) داخل شوم . « 1 »\r\nمأخذ مؤلّف در نقل اين خواب ، كتاب زندگانى حبيب بن مظاهر تأليف مرحوم نمازى ، ص 56 است .\r\nمؤلّف براى تبيين صحّت اين خواب مىنگارد :\r\n\r\n\r\n","description":"","footnote":"\r\n( 1 ) . سحاب رحمت ، ص 82 .\r\n","page_name":" 234 ","page_number":234},
  {"content":"\r\n\r\nحبيب بن مظاهر از اين جهت آرزوى گريه براى آن حضرت دارد كه در روز عاشورا در ميدان نبرد ، جاى گريه و شيون بر مظلوميّت او نبود و گريه بر مظلوم ، دوا و براى قلب او شفاست ، و تيرى است بر قلب دشمنان او . « 1 »\r\nدر زير عنوان ( چند داستان در رابطه با گريه بر آن بزرگوار ) مىنويسد :\r\n. . . مرحوم نورى از استاد بزرگوار خود عالم جليل القدر علّامه شيخ عبدالحسين تهرانى نقل مىكند كه چون ميرزا نبى خان از دنيا رفت - و او از خواصّ محمّد شاه قاجار بود ، و از كسانى بود كه هر گناهى را مرتكب مىشد و در تظاهر به فسق و فجور ، ضرب المثل بود - در خواب ديدم كه در باغ‌هاى سبز و عمارت‌هاى عالى كه گويا در بهشت است تفريح مىكنم ، و با من كسى بود كه صاحب خانه‌ها و قصرها را مىشناخت . به جايى رسيديم ، گفت : اينجا براى ميرزا نبى خان است و اگر دوست دارى او را ببينى در آنجا نشسته است ، و او را نشان داد . متوجّه او شدم ، ديدم تنها در تالارى نشسته است ، چون مرا ديد اشاره كرد كه بيا بالا . من نزد او رفتم ، ايستاد به من سلام كرد و مرا در صدر مجلس نشانيد و خود همانند زمان حياتش نشست . من از حال و مكانش در فكر بودم ، او از صورت من دريافت و گفت : اى شيخ ! گويا تعجّب مىكنى از جايگاه من در اينجا با اعمال بدم در دنيا كه آتش جهنّم را مىطلبيد ! گفتم : آرى . گفت : من در طالقان معدن نمكى داشتم كه هر سال اجارهء آن را به نجف مىفرستادم تا صرف اقامهء عزادارى حضرت اباعبداللّه الحسين ( ع ) شود ، و اين مكان عوض آن عمل به من داده شده است . با تعجّب از خواب بيدار شدم و فردا در مجلس درسم ، خواب را بيان كردم . يكى از فرزندان فاضلِ مولا مطيع طالقانى گفت : خوابت درست است . او در طالقان معدن نمك داشت كه هر ساله نزديك به صد تومان ( به پول آن روز ) اجاره‌اش بود ، آن را به نجف مىفرستاد و با نظارت پدرم صرف عزادارى حضرت سيّدالشّهداء ( ع ) مىشد . استاد فرمودند : قبلًا خبر نداشتم كه او در طالقان معدن دارد و درآمدش را خرج عزادارى مىكند . « 2 »\r\nمؤلّف اين داستان را از دارالسّلام مرحوم نورى ، ج 2 ، ص 233 نقل كرده است .\r\nمؤلّف با عنوان ( تعداد لشكر بنى اميّه ) و بررسى تعداد سپاهيان ابن سعد قول 120 هزار\r\n\r\n\r\n","description":"","footnote":"\r\n( 1 ) . همان .\r\n( 2 ) . همان ، ص 88 - 89 .\r\n","page_name":" 235 ","page_number":235},
  {"content":"\r\n\r\nنفر را به واقع نزديك‌تر مىداند :\r\nدر تعداد لشكر ابن سعد ملعون ، اختلاف زياد است . برخى بيست و دو هزار نفر نقل كرده‌اند ، و از بعضى روايات سى هزار استفاده مىشود ، و مرحوم مقرم از حاشيهء « تذكرة الخواص » صد هزار و از « تحفة الازهار » هشتاد هزار نقل كرده است . علّامهء مجلسى - رحمه اللّه - مىفرمايد : موافق نقل ابى مخنف صد و بيست و دو هزار نفر بودند كه متعاقب هم مىآمدند ، و هشتاد هزار سوار و چهل و دو هزار پياده و بعد تعداد هر گروه و دسته را با نام امير آن نقل مىكند . به نظر مىرسد كه قول صد و بيست هزار نفر به واقع نزديك‌تر باشد ، البتّه در صورتى كه بتوانيم روايات را طورى معنا كنيم كه منافات با اين نقل نداشته باشد . با توجّه به اين كه لشكر آنها در گروه‌ها ودسته‌جات مختلف با فرمانده معيّن وارد كربلا مىشدند ، ممكن است هر يك از مورّخين تعداد يك يا چند گروه را نوشته باشند . ظاهراً با اين بيان ، اختلاف بين اقوال در نقل تعداد لشكر حل مىشود . « 1 »\r\nمؤلّف در ( معجزات قمر بنى هاشم ابوالفضل العبّاس ( ع ) ) مىنويسد :\r\nشيخ خزعل كعبى در خرّمشهر ، حسينيّه‌اى داشت كه در آن در دههء اوّل محرّم ، مجلس عزادارى برپا مىساخت و جمع بسيارى و حتّى زنان در طبقهء بالاى حسينيه مىنشستند ، در آنجا حضور مىيافتند . در آن شهرها رسم بود كه چون مدّاح در نوحهء خود به ذكر شهادت مىرسيد ، اهل مجلس به پا مىخاستند و با لهجه‌هاى مختلف به سر و سينه مىزدند و « مخيلف » در اين مجالس شركت مىجست و چون نمىتوانست پاهاى خود را جمع كند ، در زير منبر مىنشست ( / مخيلف ، مردى از طايفهء براجعه بود كه در اثر يك بيمارى ، پاهاى او از حركت مىافتد و به مدّت سه سال با اين بيمارى دست و پنجه نرم مىكرده است . ) در روز هفتم محرّم كه متعارف بود مصيبت ابوالفضل ( ع ) ذكر شود ، چون خطيب به ذكر سوگوارى قمر بنىهاشم ( ع ) پرداخت ، حضّار از مرد و زن برخاستند و به شيوهء معمول به گرمى ، به عزادارى پرداختند . در آن حال ناگاه « مخيلف » را هم مشاهده نمودند كه بر پاهايش ايستاده و بر سر و رو مىزند و چنين نوحه مىخواند : « انا مخيلف ، قيّمنى العبّاس » : منم مخيلف كه عبّاس ، مرا بر سر پا داشت . چون مردم اين معجزه را از ابوالفضل ( ع ) مشاهده نمودند ، بر او هجوم آورده ، او را در آغوش گرفته و مىبوسيدند و لباس‌هايش را هم براى تبرّك پاره مىكردند . شيخ خزعل كه چنين ديد به\r\n\r\n\r\n","description":"","footnote":"\r\n( 1 ) . همان ، ص 514 - 515 .\r\n","page_name":" 236 ","page_number":236},
  {"content":"\r\n\r\nخدمتكارانش دستور داد كه او را از ميان مردم خارج كرده به يكى از اطاق‌هاى مجاور ببرند . آن روز خرّمشهر چون روز عاشورا گشت و گريه و فرياد و فغان از زن و مرد ، شهر را به لرزه درآورد .\r\nعلّامه شيخ حسن مذكور مىگويد : چون از « مخيلف » جريان را پرسيدند ، گفت : در آن هنگام كه مردم به عزاى عبّاس ( ع ) بر سر مىزدند ، من در حالى كه زير منبر بودم ، كمى خوابم برد ، مردى نيكو و بلند قامت بر اسبى سپيد و درشت هيكل را در مجلس ديدم كه به من فرمود : اى مخيلف ! چرا براى عزاى عبّاس بر سر و صورت نمىزنى ؟ گفتم : اى آقاى من ! در اين حال ، توانايى ندارم . فرمود : برخيز و بر سر و صورت بزن . گفتم : سَرورم ! دستت را به من بده تا برخيزم .\r\nفرمود : « من دست ندارم » . گفتم : چگونه برخيزم ؟ فرمود : ركاب اسب مرا بگير و برخيز . پس من ركاب اسب را گرفتم و اسب ، جهش برداشت و مرا از زير منبر خارج نمود و از من غائب شد ، مشاهده نمودم كه سلامت خود را باز يافته‌ام .\r\nمؤلّف اين داستان را از كتاب « العبّاس » مرحوم مقرم ، ص 258 ، و سردار كربلا ، حكايت پنجم ، ص 262 نقل كرده است .\r\n\r\n2 - 34 . بررسى محتوايى ( سحاب رحمت )\r\nاز نوع مطالبى كه از اين كتاب به عنوان نمونه نقل شد ، پيدا است كه مؤلّف از چه ديدگاهى به واقعهء كربلا نگاه مىكند و براى نشان دادن عظمت شهداى كربلا ، به نقل چه نوع مطالبى بيشتر رغبت نشان مىدهد ، بنابر آنچه گذشت مىتوان گفت كه قرائت ارائه شده در اين اثر از فرهنگ عاشورا قرائت عاطفى ، داستانى و روايى است و فاقد جنبه‌هاى تجزيه و تحليلى و پژوهشگرانه به معناى اخصّ كلمه است .\r\nبرخى از مآخذ مورد استفادهء مؤلّف ، عبارت است از :\r\nبحارالانوار ، عوالم ، امالى ، جلاء العيون ، كامل الزّيارات ، ثاراللّه ، حسين پيشواى انسانها ، مقتل خوارزمى ، عيون الاخبار ، مصباح شيخ طوسى ، اقبال الاعمال ، ارشاد ، مثيرالاحزان ، مناقب ابن شهر آشوب ، تذكرة الشّهداء ، تفسير عيّاشى ، زندگانى حبيب بن مظاهر ، اشك روان ، دارالسّلام ، داستان‌هاى شگفت ، الكلام يجرّ الكلام ، لهوف ، تحف العقول ، ناسخ التّواريخ ، كامل ابن اثير ، البداية والنّهاية ، مهيّج الاحزان ، تاريخ طبرى ، مروج الذهب ، مقتل ابى مخنف ، قمقام زخّار ، منتخب التّواريخ ، منتهى الآمال ، نفس المهموم ، مجالس المواعظ ،\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nتذكرة الائمّه ، وقايع الايّام ، العبّاسِ مرحوم مقرم ، سردار كربلا ، رياض القدس ، بصائر الدّرجات و . . . . « 1 »\r\n\r\n35 . كلّياتى دربارهء « پدر ، عشق ، و پسر »\r\nاين مجموعهء شيرين و شورانگيز كه به شيوهء داستانى نگارش يافته ، حاوى ده مجلس است كه خاطره‌هاى « عقاب » اسب وفادار حضرت علىّ اكبر ( ع ) را مرور مىكند و نقطهء اوج آن ، هنگامى است كه در هر پرده از روابط عاطفى سالار شهيدان با حضرت علىّ اكبر - عليهما السلام - سخن به ميان مىآورد و نقش اين مركب را در به تصوير كشيدن اضلاع مثلث ( پدر ، عشق و پسر ) نشان مىدهد .\r\nنويسندهء نامدار معاصر سيّد مهدى شجاعى اين اثر را براى گروه سنّى ( ه ) يعنى دانش‌آموزان دورهء راهنمايى نگاشته است و تا سال 1377 كه چاپ پنجم آن توسّط كانون پرورش فكرى كودكان و نوجوانان به بازار نشر عرضه گرديده ، 125 هزار نسخه از آن توزيع شده است ، و اين خود نشانگر اقبال بى سابقهء نوجوانان از دست‌نوشته‌هاى آقاى سيّد مهدى شجاعى است .\r\n\r\n1 - 35 . برگزيده‌هايى از « پدر ، عشق و پسر »\r\nدر اين ده مجلس ، روى سخن « عقاب » با حضرت ليلا ( س ) مادر گرامى حضرت علىّ اكبر است ، در مجلس اوّل مىخوانيم :\r\n. . . بنشين ليلا ! اين طور با چشم‌هاى غم گرفته و اشكبار ، به من خيره نشو . من آتش اين دلِ سوخته را ، اين نگاه غمزده را بيش از اين تحمّل نمىتوانم كرد . هر چند تو هر روز بر زخم‌هاى من مرهمى تازه گذاشتى و من هر روز بر جگر دندان گزيدهء تو جراحت تازه‌اى نشاندم ، امّا كيست كه بتواند اين همه غم را در نگاه يك زن ببيند و تاب بياورد ؟ ! اين سيل اشك آتش گون از زير پايش جارى شود و ايستاده بماند ؟ ! بيا ليلا ! بيا و تاب بياور و آخرين ورق‌هاى حادثه را هم از چشم‌هاى من بخوان ! من ديگر بناى زنده ماندن ندارم . مانده‌ام فقط براى نهادن اين بار ؛ اداى اين دين ؛ انجام اين فريضه ، و كدام بار ، سنگين‌تر از خبر شهادت سوار ؟ ! و كدام دين ،\r\n\r\n\r\n","description":"","footnote":"\r\n( 1 ) . پدر ، عشق و پسر ، ص 5 - 6 .\r\n","page_name":" 238 ","page_number":238},
  {"content":"\r\n\r\nشكننده‌تر از بيان آن ماجراى خونبار ؟ ! و كدام فريضه . سخت‌تر از خواندن مرثيهء يك دلاور براى مادر ؟ اين است كه عمر من هم با انجام اين فريضه به سرانجام خواهد رسيد . . . . « 1 »\r\nدر مجلس دوم ، « عقاب » با حضرت ليلا ( س ) از خاطرهء به دنيا آمدن حضرت علىّ اكبر و شباهت تامّ و تمام او با رسول خدا ( ص ) و لحظهء به ميدان رفتن وى سخن مىگويد :\r\nديشب چگونه به خواب رفتم ؟ چه گفتم ؟ تا كجا گفتم ؟ هيچ نفهميدم . نيمه‌هاى شب از صداى گريهء تو بيدار شدم . آرام آرام ، تن خسته‌ام را به كنار پنجره رساندم ، ديدم كه بر سجّاده نشسته‌اى و اشك مثل باران از شيار گونه‌هايت مىگذرد و از حاشيهء مقنعه‌ات فرو مىريزد . . . و من تا صبح در كنار اين پنجره به نماز باران تو اقتدا كردم و اشك ريختم . از گريهء شبانهء تو به ياد گريه‌هاى شبانهء حسين افتادم در فراق پيامبر ، و ياد ولادت آن عزيز - علىّ اكبر - را در دلم زنده كرد . حسين در مرگ پيامبر شايد از همه بيتاب‌تر بود . او اگرچه آن زمان كودك بود ، امّا اين جراحت قلبش تا بزرگى التيام نيافت . آن قدر بغض كرد ، آن قدر لب برچيد ، آن قدر گريه كرد كه آتش به جان فرشتگان آسمان زد ، و اگر كفر نبود مىگفتم كه خدا هم بيتاب شد از اين همه بيتابى . آن قدر كه محمّدى كهتر ، پيامبرى ديگر ، شبيهى از پيامبر را بعدها در دامان حسين گذاشت تا جگر سوخته‌اش بدان التيام بيابد . يادت هست وقتى علىّ اكبر به دنيا آمد ، چند نفر با ديدنش بى اختيار تو را آمنه صدا زدند و على را محمّد ؟ !\r\nعجب بود اين شباهت ؛ آن قدر كه من به محض تولّد او ، بوى پيامبر را در فضاى حياط استشمام كردم . يادت هست آن بيقرارىهاى مرا ؟ آن شيهه‌هاى بى وقتم را ، آن سُم زمين كوبيدنهايم را ؟\r\nآن قدر كه اهل خانه را به عجز آوردم و تا نوزاد را نشانم ندادند ، آرام نگرفتم ؟ . . .\r\nدر كربلا هم همين شد ، يادم نمىرود . آرام باش تا بگويم :\r\nاوّل ، تا مدّتى هيچ كس او را نمىشناخت . نقاب به صورت انداخته ، عمامهء سحاب بر سر پيچيده و تحت الحنك به گردن بسته بود . گيسوان سياهش را به دو نيم كرده ، نيمى از دو سوى گردن بر شانه آويخته و نيمى ديگر بر پشت ريخته ؛ بى هيچ كلام ، شروع به گشت زدن در ميدان كرد .\r\nپاهايش را بر دو پهلوى من مىفشرد و با جلال و جبروت ، ميدان را در زير پايش به لرزه درمىآورد و دل‌هاى دشمنان را ميان زمين و آسمان معلّق نگاه مىداشت . . . .\r\nابر امّا ناگهان كنار رفت . نقاب به بالا گريخت و قرص ماه تماماً نمايان شد ، فغان از سپاه دشمن\r\n\r\n\r\n","description":"","footnote":"\r\n( 1 ) . پدر ، عشق و پسر ، ص 5 - 6 .\r\n","page_name":" 239 ","page_number":239},
  {"content":"\r\n\r\nبرخاست كه : « واللّه اين رسول اللّه است ! اين پيامبر خاتم است ! اين نبىّ مكرّم است ! »\r\nهول در دل ابن سعد افتاد . او سوار را خوب مىشناخت ، امّا با گمان مردم چه مىبايد كرد ! ؟ . . .\r\nفرياد زد كه : « اينجا كجا و پيامبر ؟ ! عقلتان كجا رفته مردم ! ؟ »\r\nيكى با صداى لرزان و ملتهب گفت : « پس كيست آنكه در ميدان ظهور كرده است ؟ ! من پيامبر را به چشم ديده‌ام ، هم اوست بر قلّهء شباب و جوانى ؟ »\r\nو ديگرى قاطعانه فرياد زد : « كور شوم اگر اين همان محمّد نباشد كه من با همين دو چشم ديده‌ام . »\r\nو سومى شمشير را از نيام كشيد : « كشانده‌اى ما را به جنگ با پيامبر ؟ ! »\r\nو ما همچنان چرخ مىزديم و من سُمهايم را محكم‌تر از هميشه بر خاك مىكوفتم و انگار مىكردم كه دل‌هاى دشمن را در زير پا گرفته‌ام . . . « 1 »\r\nدر مجلس سوّم « عقاب » خاطرهء ديگرى را در ذهن ليلا زنده مىكند :\r\n. . . معاويه را يادت هست به هنگام خلافت و آن پرس و جويش از اطرافيان كه شايسته‌ترين فرد براى خلافت كيست ؟ اطرافيان همه گفتند : « تو اى معاويه ! » امّا كلام معاويه را به ياد دارى كه همان زمان ميان افواه افتاد ؟ گفته بود : « سزاوارتر براى خلافت ، علىّ اكبر حسين است كه جدّش رسول خداست ، شجاعت از بنىهاشم دارد و سخاوت از بنىاميّه و جمال و فخر و فخامت از ثقيف . »\r\nمن كه اين قصّه يادم بود ، وقتى دشمن در كربلا براى علىّ اكبر امان آورد ، زياد تعجّب نكردم .\r\nدشمن گمان مىبرد كه دو نفر را اگر از سپاه امام جدا كند ، كمر امام مىشكند ، يكى عبّاس بن على و ديگر علىّ بن الحسين .\r\nسپاه امام ، همه گوهر بودند ، همه عزيز بودند ، همه نور چشم خداوند بودند ، امّا گمان دشمن اين بود كه امام با اين دو بال است كه پرواز مىكند و جولان مىدهد . . . . « 2 »\r\n« عقاب » در مجلس چهارم از شب عاشورا با ليلا سخن مىگويد و ماجراى آب آوردن به خيمه‌ها را توسّط حضرت علىّ اكبر روايت مىكند :\r\n\r\n\r\n","description":"","footnote":"\r\n( 1 ) . همان ، ص 11 - 14 .\r\n( 2 ) . همان ، ص 17 - 18 .\r\n","page_name":" 240 ","page_number":240},
  {"content":"\r\n\r\nمقام سقايت در كربلا از آنِ عبّاس است ؛ ماه بنى هاشم ، در اين ترديد نيست ، امّا آنچه شايد تو ندانى اين است كه شب عاشورا ، آب را ما آورديم . من و سوارم علىّ اكبر با سى سوار و بيست پيادهء ديگر . بانىِ ماجرا هم علىِ كوچك شد ؛ علىّ اصغر ، علىِ دُردانه . . . .\r\nاز پدر رخصت خواست براى آوردن آب ، و اشاره كرد به دُردانه كه من بيش از اين تضرّع اين كودك را تاب نمىآورم . امام ، رخصت فرمود ، امّا سفارش كرد كه تنها ، نه . . . .\r\nسوارم دو مشك را بر دو سوى من آويخت و ما به راه افتاديم . . . مشك‌ها پر شد بى آنكه او لبى به خواهش آب تر كند . وقتى كه بر من نشست و خُنَكاى دو مشك را به پهلوهاى عرق كرده‌ام سپرد ، دوباره صداى چكاچك شمشيرها در گوشم پيچيد . . . .\r\nعلى ، دو مشك را پيش پاى امام بر زمين نهاد و در زير نگاه سرشار از تحسين امام ، چيزى گفت كه جگر مرا كباب كرد ، آن چنان كه تمام آب‌هاى وجودم بخار شد :\r\n- پدرجان ! اين آب براى هر كه تشنه است : به خصوص اين برادر كوچك و . . . و اگر چيزى باقى ماند من نيز تشنه‌ام .\r\nآرام بگير ليلا ! من خود از تجديد اين خاطره آتش گرفته‌ام . « 1 »\r\n« عقاب » در مجلس پنجم از رابطهء عاطفى حاكم بر حضرت سيّد الشّهداء و حضرت علىّ اكبر ( ص ) و به ميدان رفتن سوار خود حكايت مىكند :\r\nعجيب بود رابطهء ميان اين پدر و پسر . من گمان نمىكنم در تمام عالم ، ميان يك پدر و پسر اين همه عاطفه ، اين همه تعلّق ، اين همه عشق ، اين همه انس و اين همه ارادت حاكم باشد . من هميشه ، مبهوت اين رابطه‌ام .\r\nگاهى احساس مىكردم كه رابطهء حسين با علىّ اكبر ، فقط رابطهء يك پدر و پسر نيست . رابطهء يك باغبان با زيباترين گل آفرينش است . رابطهء عاشق و معشوق است . رابطهء دو انيس و همدلِ جدايىناپذير است . . . .\r\nاگر مراد ، حسين است - كه هست - پس اين نگاه مريدانهء او به قامت علىّ اكبر ، به راه رفتن او ، به كردار او ، و حتّى به لغزش مژگان او از كجا آمده است ؟ ! و اگر محبوب ، علىّ اكبر است ، پس اين بال گستردن و سر ساييدن در آستان حسين چگونه است ؟\r\n\r\n\r\n","description":"","footnote":"\r\n( 1 ) . همان ، ص 23 - 25 .\r\n","page_name":" 241 ","page_number":241},
  {"content":"\r\n\r\nبا همهء دورىام از اين وادى ، رسيدم به اينجا كه بحث عاشق و معشوق در ميان نيست . هر دو يكى است و آن يكى عشق است . . . . امّا . . . امّا كاش بودى به وقت لباس رزم پوشاندن على .\r\nداماد را اين طور به حجله نمىفرستند كه امام ، علىّ اكبر را مهيّاى ميدان مىكرد . با چه وسواسى هديه‌اش را براى خدا آذين مىبست . . . اهل خيام كه فهميدند علىّ اكبر پروانهء رفتن گرفته است ، ناگهان درهم شكستند و فرو ريختند . كاش مىبودى ليلا ! امّا . . . امّا نه . . . چه خوب شد كه نبودى ليلا ! تو كجا زهرهء به ميدان فرستادن پسر داشتى ؟ پسر . . . چه مىگويم علىّ اكبر . . .\r\nانگاركن زيبايى و عطر تمامى گل‌ها را به يك گل بخشيده باشند . انگاركن تمامى سروهاى عالم را به تمامى لاله‌هاى جهان پيوند زده باشند ، انگاركن خدا در يك قامت ، قيامت كرده باشد . . . .\r\nتو مىخواستى كربلا باشى كه چه كنى ؟ كه براى علىّ اكبر مادرى كنى ؟ كه زبان بگيرى ؟ گريبان چاك دهى ؟ كه سينه بكوبى ؟ كه صورت بخراشى ؟ كه وقت رفتن از مهر مادرى سرشارش كنى ؟\r\nكه قدم‌هايش را به اشك چشم بشويى ؟ . . . ببين ليلا ! تو مىخواستى چه كنى كه زينب براى اين دسته گل نكرد ؟ به اشك چشم تمامىِ مادران سوگند كه تو هم اگر در كربلا بودى باز هم مىگفتند مادرِ اين جوان ، زينب است . امّا بگويم ؟ . . . بگذار بگويم ليلا ! جانم فداى عظمت زينب .\r\nبا گفتن اين كلام اگر قرار است جانم آتش بگيرد ، بگيرد . . . .\r\nببين ليلا ! اگر بيقرارى كنى ، اگر آرام نگيرى ، بقيّهء قصّه را آن چنان از تو پنهان مىكنم كه حتّى از چشم‌هايم هم كلامى نتوانى بخوانى . آرام باش ليلا ! من هنوز از رابطهء ميان اين دو محبوب تو چيزى نگفته‌ام . « 1 »\r\n« عقاب » در مجلس هشتم اين دفتر ، ماجراى آخرين صحنهء پيكار حضرت علىّ اكبر را براى حضرت ليلا ( س ) روايت مىكند و از اين كه در آخرين لحظات ، سوار خود را به ميانهء سپاه دشمن برده است ، عذر مىخواهد و علّت آن را بيان مىسازد :\r\n. . . پيش از اين احساس مىكردم كه على بر من نشسته است با يك سلسله از حلقه‌هاى سنگين زنجير . على بر من نشسته است با يك سلسله كوه . اگر چه سخت نبود ، اگر چه به خاطر على همه\r\n\r\n\r\n","description":"","footnote":"\r\n( 1 ) . همان ، ص 30 - 37 .\r\n","page_name":" 242 ","page_number":242},
  {"content":"\r\n\r\nچيز آسان مىنمود ، امّا متفاوت بود . اكنون احساس مىكردم كه پرنده‌اى بر من نشسته است به همان بىوزنى و سبكبالى .\r\nگفت : « بچرخيم » و من از خدا مىخواستم ، و با خود شروع كرد به ترنّم اين عبارت ترنّمى كه آرام آرام ، جوهره‌اش بيشتر مىشد و رنگ رجز به خود مىگرفت :\r\n« اكنون زمين و زمان جان مىدهد براى جنگيدن . حاليا پرده‌ها كنار رفته است . مصداق‌ها آشكار شده است ، و حقيقت رخ نموده است . بياييد ! پيش بياييد كه من عقبگرد نياموخته‌ام . تا بدن‌هاى شما هست ، غلاف به چه كار مىآيد ؟ ! » . . . .\r\nجنازه‌ها را از زمين برچيده بودند ؛ امّا خون همچنان بر سطح ميدان دَلَمه بسته بود . خون به سان اسفنجى شده بود كه اگرچه به چشم ، جامد مىآمد ، ولى وقتى بر آن پا مىنهادى ، خون تازه از زير آن ترشّح مىكرد .\r\nآفتاب درست در وسط آسمان ، نه درست در وسط ميدان بر زمين نشسته بود . هُرم گرما پلك چشم‌ها را هم مىسوزاند . نه فقط دهان ، كه حتّى مجارى بينىام هم از شدّت عطش خشك شده بود . احساس مىكردم كه خون به زحمت در لابه‌لاى رگ‌هايم راه باز مىكند .\r\nامّا على به گمانم ديگر تشنه نبود . اسب اگر حال و روز سوارش را نفهمد كه اسب نيست . آن عقيقى كه او مكيده بود به آن چشمه‌اى كه او دهان سپرده بود ، بر آن جامى كه او لب زده بود و گذاشته بود و بر نداشته بود ، در پس آن چه او نوش كرده بود ، تشنگى ديگر معنا نداشت . آنچه او اكنون داشت ، شادمانى و طربى غير قابل وصف بود . حال او آسمان تا زمين با ميدان اوّل تفاوت مىكرد . . . . اين حال خوشش مرا نيز به وجد آورده بود . چرخ مىزديم و چرخ مىزديم . شمشير آخته‌اش با تمام شانه و كتف در هوا مىچرخيد امّا هيچ گردنكشى داوطلب تماس با اين شمشير نمىشد . . . .\r\nو ناگهان رگبار تيرها كه به سمت ما هجوم آورد ، معناى شوم اين سكوت ناگهانى را دريافتم . من چگونه مىتوانستم ببينم كه يكى از اين تيرها به گلوى سوار من نشسته است و حلقش را پاره كرده است . من فقط احساس كردم كه افسار در دست‌هاى سوارم آرام آرام شل مىشود ، تا آنجا كه عنان به اختيار خودم درآمد . اما ديدم كه سوارم با سينه بر پشت من فرود آمد و از بيم افتادن ، دست در گردن من انداخت . . . .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nكدام نخلى است كه بيفتد و كودكانى كه در حسرت صعود از آن بوده‌اند ، دوره‌اش نكنند و شاخ و برگ‌هايش را به لجاجت نشكنند . التماس نكن ليلا ! من اينجا ماجرا را تا قيام قيامت هم نخواهم گفت . . . .\r\nنه ، ليلا ! يقين داشته باش كه اگر خدا را هم پيش چشمم بياورى ، اين بخش ماجرا را از من نمىشنوى . همين قدر بگويم كه اگر خون فرزندت چشم‌هاى مرا نپوشانده بود ، من اسبى نبودم كه سوارم را به ميانهء سپاه دشمن ببرم . آخر چه توقّعى است از كسى كه چراغ چشم‌هايش خاموش شده ؟ ! « 1 »\r\nو « عقاب » در آخرين مجلس اين دفتر ، آخرين ورق كتاب عمر خود را ورق مىزند :\r\nامشب ، آخرين شب عمر من است . از فردا اين حياط كوچك به اندازهء يك اسب خلوت‌تر خواهد شد و من نيز اين بار سنگين تن را بر زمين خواهم گذاشت . . . .\r\nروزهاى سختى پيش روى توست ليلا ! اين چند شبانه روز ، همه يك تمرين بود براى صبورى .\r\nبايد آماده مىشدى براى شنيدن اصل ماجرا . مصيبت محبوبت حسين !\r\nو اين ، كار من نيست ليلا ! من بار سفر بسته‌ام و اين چند روز را هم در فراق سوارم بى عمر زيسته‌ام . خبر حسين را از سجّاد بايد پرسيد . من خودم ديدم كه او على رغم بيمارى ، يال خيمه را كنار زده بود و از پشت پردهء لرزان اشك ، به تماشاى عاشورا نشسته بود . « 2 »\r\n\r\n2 - 35 . بررسى محتوايى « پدر ، عشق و پسر »\r\nمجموعهء روايى - داستانى ( پدر ، عشق و پسر ) پرده‌هاى جميل و شورآفرينى از يك صحنهء استثنايى عاشورا را به زيبايى به تصوير مىكشد و در انجام اين مهم ، از متون تاريخى و رجالى و روايى بسيارى از قبيل : ابصارالعين ، ابطال الهاشميّين ، ارشاد ، اسرار الشّهاده ، الاختصاص ، العيون العبرى ، اعيان الشّيعه ، المعارف ابن قتيبه ، امالى ، انساب الاشراف ، انصارالحسين ، بحارالانوار ، تاريخ طبرى ، تنقيح المقال ، رياحين الشّريعه ، رياض القدس ، طبقات كبير ابن سعد ، فتوح ابن اعثم ، مثير الاحزان ، مقاتل الطالبيّين ،\r\n\r\n\r\n","description":"","footnote":"\r\n( 1 ) . همان ، ص 61 - 65 .\r\n( 2 ) . همان ، ص 79 - 82 .\r\n","page_name":" 244 ","page_number":244},
  {"content":"\r\n\r\nو . . . سود جسته است . اين اثر به خاطر رويكرد ارزشى و حماسى و عاطفى به فرهنگ عاشورا ، بسيار تأثيرگذار و آموزنده است .\r\nكار بررسى كتب مقاتل فارسى را با پرداختن به « آفتاب در حجاب » نوشتهء نويسندهء توانا آقاى سيّد مهدى شجاعى ، به پايان مىبريم چرا كه اين اثر ، تصويرگر ابعاد وجودى بانوى كربلا ، زينب كبرى ( س ) است و لازم بود كه در اين كار تحقيقى ، فرازهايى از زندگى سراسر حماسه و افتخار اين بانوى بزرگ و نقشى كه در قيام ماندگار كربلا و آفرينش پرده‌هاى پرشور عاشورا داشته است ، زينت‌بخش مطالب فراهم آمده در اين اثر باشد و از همين روى به قصد تبرّك و تيمّن ، ( آفتاب در حجاب ) را پايان بخش اين بخش از كتاب قرار داديم .\r\n\r\n36 . كلّياتى دربارهء كتاب داستانى « آفتاب در حجاب »\r\n« آفتاب در حجاب » هجده « پرتو » از جلوه‌هاى جلالى خورشيد تابناك آسمان عفاف يعنى حضرت زينب كبرى ( س ) را در آيينهء جان مشتاقان مىدمد و در هر « پرتو » كه حكم « بخش » و يا « فصل » را دارد ، روايتگر صحنه‌هايى از تابش اين آفتاب عالم افروز است .\r\nچاپ اوّل اين اثر كه براى گروه‌هاى سنّى « د » و « ه » نوشته شده ، به سال 1377 در 25000 نسخه توسّط كانون پرورش فكرى كودكان و نوجوانان به بازار كتاب عرضه شده ، و مورد اقبال دانش‌آموزان سال‌هاى پايانى دورهء ابتدايى و نيز دورهء راهنمايى قرار گرفته است . اين اثر نيز ، جنبهء داستانى دارد و نويسنده با قلمى ساده ، رسا و شيوا به روايت صحنه‌هايى از روز عاشورا پرداخته است كه حضرت زينب كبرى ( س ) در آفرينش آنها نقش داشته و يا شاهد آن صحنه‌هاى بديع و پرشور بوده است .\r\n\r\n1 - 36 . برگزيده‌هايى از « آفتاب در حجاب »\r\nدر پرتو دوم ، شب دهم محرّم به تصوير كشيده مىشود و دل شويه‌ها و دل نگرانىهاى حضرت زينب كبرى ( س ) را شاهديم :\r\n. . . اين قصّه ، قصّهء اكنون نيست . به طفوليّتى برمىگردد كه در آغوش هيچ كس آرام نمىگرفتى جز در بغل حسين . و در مقابل حيرت ديگران از مادر مىشنيدى كه : « بيتابىاش همه از فراق حسين است . در آغوش حسين چه جاى گريستن ؟ ! »\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nامّا اكنون فقط اين آغوش حسين است كه جان مىدهد براى گريستن ، و تو آن قدر گريه مىكنى كه از هوش مىروى و حسين را نگران هستىِ خويش مىكنى .\r\nحسين به صورتت آب مىپاشد و پيشانىات را بوسه‌گاه لب‌هاى خويش مىكند . زنده مىشوى و نواى آرام‌بخش حسين را با گوش جانت مىشنوى كه :\r\n- آرام باش خواهرم ! صبورى كن تمام دلم ! مرگ ، سرنوشت محتوم اهل زمين است . حتّى آسمانيان هم مىميرند . بقا و قرار فقط از آنِ خداست و جز خدا قرار نيست كسى زنده بماند .\r\nاوست كه مىآفريند ، مىميراند و دوباره زنده مىكند ، حيات مىبخشد و برمىانگيزد . . . .\r\nتو در همان بىخويشى به سخن درمىآيى كه :\r\n- برادرم ! تنها بهانهء زيستنم ! تو پيامبرم بودى وقتى كه جان پيامبر از قفس تن پر كشيد ، گرماى نفس‌هاى تو جاى مهر مادرى را پر مىكرد ؛ وقتى كه مادرمان با شهادت به عالم غيب پيوند خورد . تو پدر بودى براى من و حضور تو از جنس حضور پدر بود وقتى كه پرندهء شوم يتيمى بر گرد بام خانه‌مان مىگشت . وقتى كه حسن رفت ، همگان مرا به حضور تو سر سلامتى مىدادند ، اكنون اين تنها تو نيستى كه مىروى ، اين پيامبر من است كه مىرود ، اين زهراى من است ، اين مرتضاى من است ، اين مجتباى من است ، اين جان من است كه مىرود .\r\nبا رفتن تو ، گويى همه مىروند . اكنون عزاى قبيله بر دوش دل من است . مصيبت تمام اين سال‌ها بر پشت من سنگينى مىكند . . . .\r\nحسين اگر بگذارد حرف‌هاى تو با او تمامى ندارد . سرت را بر سينه مىفشارد و داروى تلخ صبر را جرعه جرعه در كامت مىريزد :\r\n- خواهرم ! روشنىِ چشمم ! گرمىِ دلم ! مبادا بيتابى كنى ! مبادا روى بخراشى ! مبادا گريبان چاك دهى ! استوارىِ صبر از استقامت توست ، حلم در كلاس تو درس مىخواند ، بردبارى در محضر تو تلمّذ مىكند ، شكيبايى در دست‌هاى تو پرورش مىيابد و تسليم و رضا دو كودكند كه از دامان تو زاده مىشوند و جهان پس از تو را سرمشق تعبّد مىدهند .\r\nراضى باش به رضاى خدا ، كه بى رضاى تو اين كار ممكن نمىشود . « 1 »\r\nو زينب كبرى ( س ) - كه نگران اصحاب حسين ( ع ) است - سؤالى را با برادر در ميان\r\n\r\n\r\n","description":"","footnote":"\r\n( 1 ) . آفتاب در حجاب ، سيّد مهدى شجاعى ، ص 18 - 20 .\r\n","page_name":" 246 ","page_number":246},
  {"content":"\r\n\r\nمىگذارد . در پرتو سوم مىخوانيم :\r\n. . . پيش پاى حسين زانو مىزنى ، چشم در آينهء چشم‌هايش مىدوزى و مىگويى : « حسين جان ! برادرم ! چقدر مطمئنّى به اصحاب امشب كه فردا در ميان معركه تنهايت نگذارند ؟ » . . . .\r\nاحساس مىكنى كه سايهء پشت خيمه ، بيتاب از جا كنده مىشود و خلوت مطلوبتان را فراهم مىكند . آرزو مىكنى كه كاش زمان متوقّف مىشد . لحظه‌ها نمىگذشت و اين خلوت شيرين تا قيامت امتداد مىيافت . امّا غلغلهء ناگهانى بيرون ، حسين را از جا برمىخيزاند و به بيرون خيمه مىكشاند .\r\nتو نيز دل نگران از جا برمىخيزى و از شكاف خيمه بيرون را نظاره مىكنى . افراد ، همه خودىاند ؛ امّا اين وقت شب در كنار خيمهء تو چه مىكنند ؟ پاسخ را حسين به درون مىآورد :\r\n- خواهرم ! اينها اصحاب من‌اند و سرشان حبيب بن مظاهر اسدى است . آمده‌اند تا با تو بيعت كنند كه هزار باره تا پاى جان به حمايت از حرم رسول اللّه ايستاده‌اند . چه بگويم ؟ !\r\nچه دريافت روشنى دارد اين حبيب ! دين را چه خوب شناخته است . بى جهت نيست كه امام ، لقب فقيه به او داده است . اسم حبيب ، اسباب آرامش دل است . وقتى خبر آمدنش به كربلا را شنيدى ، سرت را از كجاوه بيرون آوردى و گفتى : « سلام مرا به حبيب برسانيد . »\r\n- حسين جان ! بگو كه زينب ، دعاگوى شماست و برايتان حشرِ با رسول اللّه را مىطلبد و تا ابد خير و سعادتتان را از خدا مسألت مىكند . « 1 »\r\nمسألهء « پيراهن كهنه » و رابطهء آن با آخرين ديدار امام از خيام و وداع با پردگيان عصمت ، بازتاب وسيعى در كتب مقاتل داشته است ، در پرتو « نُهم » اين اثر مىخوانيم :\r\n. . . انگار كه از ازل تا كنون هيچ مصيبتى نبوده است . چرا كه حسين بوده است ، و حسين كافى است تا همهء خلأها و كاستىها را پر كند . امّا اكنون اين حسين است كه آرام آرام به تو نزديك مىشود و با هر قدم فرسنگ‌ها با تو فاصله مىگيرد . خدا كند كه او فقط سراغى از پيرهن كهنه نگيرد . پيراهنى كه زيرِ لباس رزمش بپوشد تا دشمن كه بناى غارت دارد ، آن را به خاطر كهنگىاش جا بگذارد .\r\nپيراهنى كه مادرت فاطمه به تو امانت داده است و گفته است كه هرگاه حسين آن را از تو طلب كند حضور مادّىاش در اين جهان ، ساعتى بيشتر دوام نمىآورد و رخت به دار بقا مىبرد .\r\n\r\n\r\n","description":"","footnote":"\r\n( 1 ) . همان ، ص 26 - 27 .\r\n","page_name":" 247 ","page_number":247},
  {"content":"\r\n\r\nاگر از تو پيراهن خواست ، پيراهنى ديگر براى او ببر . اين پيراهن را كه رمز رفتن دارد و بوى شهادت در آن پيچيده است ، پيش خودت نگاه دار .\r\nالبتّه او كسى نيست كه پيراهن را باز نشناسد . يعقوب ، شاگرد كوچك دبستان او بوده است .\r\nممكن است بگويد : « اين پيراهنِ عزّت و شهادت نيست . تنگى مىكند براى آن مقصود بزرگ .\r\nبرو و آن پيراهن امانت و شهادت را بياور ، عزيز برادر ! »\r\nبه هر حال آنچه بايد و مقدّر است ، محقّق مىشود . امّا همين قدر طولانىتر شدن زمان ، همين ردّ و بدل شدن يكى دو نگاه بيشتر ، همين دو كلام گفتگوى افزون‌تر غنيمت است .\r\nاين زمان ، ديگر تكرارپذير نيست .\r\nاين لحظه‌ها ، لحظاتى نيست كه بازهم به دست بيايد .\r\nهمين يك نگاه ، به همهء دنيا مىارزد .\r\nدنيا نباشد آن زمان كه تو نيستى حسين !\r\nپيراهن را كه مىآورى ، آن را پاره‌تر مىكند كه كهنه‌تر بنمايد . بندهاى دل توست انگار كه پاره‌تر مىشود و داغ‌هاى تو كه تازه‌تر ، مگر دشمن چقدر بى حميّت است كه ممكن است چشم طمع از اين لباس كهنه هم برندارد ؟ !\r\nممكن ؟ !\r\nمىبينى كه همين لباس را هم ، خونين و چاك چاك از بدن تكّه تكّهء برادرت درمىآورند و بر سر آن نزاع مىكنند .\r\nپس خودت را مهيّا كن زينب ! كه حادثه دارد به اوج خودش نزديك مىشود . « 1 »\r\nو در پرتو دهم ، چه زيبا آخرين لحظات وداع امام با دختر نازدانه‌اش سكينه ، و نقش بانوى كربلا در اين صحنهء مالامال از عاطفه و سرشار از حسرت و حرمان به تصوير كشيده شده است :\r\n. . . و چشمت به سكينه مىافتد كه شرار عاطفهء دخترانه در وجودش شعله مىكشد ، امّا از جا تكان نمىخورد .\r\nمحبوب را در چند قدمى مىبيند ، تنها و دست نيافتنى ، بوسيدنى و به آغوش كشيدنى ، سر بر شانه گذاشتنى و تسلّى گرفتنى ، امّا به ملاحظهء خودِ محبوب ، پا پيش نمىگذارد و دندان\r\n\r\n\r\n","description":"","footnote":"\r\n( 1 ) . همان ، ص 88 - 99 .\r\n","page_name":" 248 ","page_number":248},
  {"content":"\r\n\r\nصبورى بر جگر عاطفه مىفشرد . چه بزرگ شده است اين سكينه ! چه حسينى شده است ! چه خدايى شده است !\r\nچشمت به حسين مىافتد كه همچنان ايستاده است و به تو و به سكينه و بچّه‌ها خيره مانده است .\r\nانگار اكنون اوست كه دل نمىكند ، كه ناى رفتن ندارد ، كه پاى رفتنش به تيز مژگان بچّه‌ها زخمى شده است .\r\nيك سو ، تو ايستاده‌اى ، سدّى در مقابل سيل عاطفهء بچّه‌ها ، و سوى ديگر حسين ، عطشناكِ اين زلال عاطفه . حسين اگر دمى ديگر بماند ، اين سد مىشكند و اين سيل ، جارى مىشود و به يقين باز گرداندن آب رفته به جوى ، غير ممكن است .\r\nدستت را محكم‌تر به دو سوى خيمه مىفشارى و با تضرّع و التماس به امام مىگويى : « حسين جان ! برو ديگر ! »\r\nو چقدر سخت است گفتن اين كلام براى تو !\r\nحسين از جا كنده مىشود . پا بر ركاب ذوالجناح مىگذارد ، به سختى روى از خيمه برمىگرداند و عزم رفتن مىكند .\r\nامّا . . . امّا اكنون ذوالجناح است كه قدم از قدم برنمىدارد و از جا تكان نمىخورد .\r\nتو ناگهان دليل سكوت و سكون ذوالجناح را مىفهمى ، كه دليل را روشن و آشكار پيش پاى ذوالجناح مىبينى ، امّا نمىتوانى كارى كنى ، كه اگر دستت را از دو سوى خيمه رها كنى . . . نه . . .\r\nبه حسين وابگذار اين قصّه را كه جز خود حسين هيچ كس از عهدهء اين امر عظيم برنمىآيد .\r\nهمو كه اكنون متوجّه حضور فاطمه پيش پاى ذوالجناح شده است و حلقهء دست‌هاى فاطمه را به دور پاهاى ذوالجناح ديده است .\r\nكى گريخته است اين دخترك ؟ ! از روزن كدام غفلت استفاده كرده است و چگونه خود را به آنجا رسانده است .\r\nبه يقين تا پدر را از اسب فرود نياورد و به آغوش نكشد ، آرام نمىگيرد .\r\nگواراى وجودت فاطمه جان ! كسى كه فراستى به اين لطافت دارد ، بايد كه جايزه‌اى چنين را دربر بگيرد . . . .\r\nنگاه اشكبار و التماس‌آميز فاطمه ، پدر را از اسب فرود مىآورد . نيازى به كلام نيست . اين دختر به زبان نگاه ، بهتر مىتواند حرف‌هايش را به كرسى بنشاند . چرا كه مخاطب حرف‌هاى او\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nحسينى است كه زبان اشك و نگاه را بهتر از هر كس ديگر مىفهمد .\r\nفاطمه از جا برمىخيزد ، همچنان در سكوت ، دست پدر را مىگيرد و بر زمين مىنشاند ، چهار زانو ، و بعد خود برروى پاهاى او مىنشيند ، سرش را مىچرخاند ، لب برمىچيند ، بغض كودكانه‌اش را فرو مىخورد و نگاه در نگاه پدر مىدوزد :\r\n- پدرجان ! منزل زُباله يادت هست ؟ وقتى خبر شهادت مسلم رسيد ؟\r\nپدر ، مبهوت چشم‌هاى اوست :\r\n- تو يتيمان مسلم را بر روى زانو نشاندى و دست نوازش بر سرشان كشيدى !\r\nپدر ، بُغضش را فرو مىخورد و از پشت پردهء لرزان اشك به او نگاه مىكند .\r\n« پدرجان ! بوى يتيمى در شامّهء جهان پيچيده است . »\r\nو ناگهان بُغضش مىتركد و . . .\r\nو حسين خوب مىداند - و تو نيز - كه اين خواهش فاطمه فقط يك نياز كودكانه نيست ، يك كرشمهء نوازش طلبانه نيست ، يك نياز عاطفى دخترانه نيست . او دست ولايت حسين را براى تحمّل اين مصيبت مىطلبد ، براى تعميق ظرفيّت ، براى ادامهء حيات . . . .\r\nو تو انتقال آرامش را به وجود فاطمه ، احساس مىكنى ، طمأنينه و سكينه را به روشنى در چشم‌هاى او مىبينى و . . .\r\nفاطمه برمىخيزد و حسين نيز ، امّا تو فرو مىنشينى ، حسين مىايستد ، امّا تو فرو مىشكنى ، حسين برمىنشيند ، امّا تو فرو مىريزى . . . . « 1 »\r\n\r\n2 - 36 . بررسى محتوايى ( آفتاب در حجاب )\r\nدست مايهء آفرينش آثار پرشورى از اين دست ، متون تاريخى ، رجالى و روايى بسيارى است كه فرازهايى از آنها ، هنرمندانه بازآفرينى مىشوند و با روش « سهل و ممتنع » بدان گونه نوشته مىشوند كه در عين روانى و سادگى ، جاذبه‌هاى زيادى را با خود به همراه دارند . به هر حال ، در اين گونه آثار داستانى ، نبايد ردّپاى ريز تمامى مطالب آن را در متون تاريخى و روايى يافت ؛ چرا كه همان گونه كه عنصر « خيال » اصلىترين عنصر در شعر به شمار مىرود ، در نثر نوشته‌هاى داستانى نيز حضور پرشور خود را به تماشا مىگذارد .\r\n\r\n\r\n","description":"","footnote":"\r\n( 1 ) همان ، ص 103 106 .\r\n","page_name":" 250 ","page_number":250},
  {"content":"\r\n\r\n\r\nفصل چهارم : معرفى اجمالى نسخ خطى و چاپى نادر از متون منثور عاشورا\r\n\r\n","description":"","footnote":"","page_name":" 251 ","page_number":251},
  {"content":"\r\n . \r\n","description":"","footnote":"","page_name":" 252 ","page_number":252},
  {"content":"\r\n\r\n\r\nمقدمه :\r\nدر فصل چهارم از كتاب حاضر ، به معرفى اجمالى نسخه‌هاى خطّى و نيز چاپى نادر از متون منثور عاشورا مىپردازيم . در اين بخش ، حدود دويست و پنجاه اثر به اجمال معرفى شده است . در نگارش اين بخش ، از جلد سوم از مجلّدات « فهرستوارهء كتابهاى فارسى » كه به كوشش آقاى احمد منزوى و همكارانشان فراهم آمده ، سود جسته‌ايم . چون منبع در معرفى همهء آثار ، همان يك منبع مذكور است ، بعد از معرفى اثر ، عبارت « فهرستوارهء كتاب‌هاى فارسى ، ج 3 » حذف و تنها به شمارهء صفحه اكتفا شده است . خوانندگان محترم مىتوانند جهت كسب اطلاعات بيشتر ، از جمله اين كه نام اين كتاب‌ها در چه منابعى آمده و ديگر مشخصات آن ، به كتاب فهرستواره ، مراجعه نمايند .\r\nاحوال حضرت حسين . « رساله در فضايل سيّد الشهدا » ( ص 1540 ) .\r\nاحوال حضرت مسلم : زندگىنامه و سوگوارى ( ص 1541 ) .\r\nاحوال شهيد كربلا . سوگوارى . تحقيق ( ص 1541 ) .\r\nازالة الرّين عن مشهد الحسين . ناظم ياسينى شكارپورى ، محمّد ابراهيم ( م 1384 ق 1964 م ) . در 2 « باب » و يك « خاتمه » : باب 1 - ثبوت شهادت امام حسين ( ع ) . 2 - موضع شهادت . خاتمه : دفع توهّمات . آغاز : الحمد للّه الذّى اعلا مقامات الشّهدا . . . امّا بعد ، پس اين ذكرى است در ثبوت شهادت امام ( ص 1544 ) .\r\nاسامى شهداى كربلا . ( ص 1545 ) .\r\nاساور من ذهب فى احوال امّ المصائب زينب .\r\nمهدى فرزند محمّد على اصفهانى . زادهء 1298 ق . آغاز : حمد فزون از دايرة قياس ( ص 1545 ) .\r\nاسرار ابتلاء اوليا . كرهرودى عراقى كزازى ، محمّد شفيع فرزند محمّد حسين ( سدهء\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n12 - 13 ق ) به نام محمّد شاه قاجار ( 1163 - 1212 ) در چند « مقدمه » و چند « روضة » و چند « بليّه » و يك « خاتمه » در اسرار شهادت و آن را پس از « مجرى البكاء » ( هف ) خود كه نيز در سوگوارى است نگاشته است . آغاز : الحمد للّه الّذى خلق به حسب معرفته قصبته الياقوت عن عالم اللّاهوت . ( ص 1545 ) .\r\nاسرار الشّهاده . اشرفى بار فروشى ، محمّد فرزند مهدى ، مشهور به حاجى اشرفى ( پيرامون 1232 - 1315 ق ) . در اسرار شهادت حضرت حسين . ( 2 چ : تهران 1315 ، سنگى ؛ تهران 1322 ق ، سنگى ) ؛ ( ص 1545 ) .\r\nاسرار الشّهاده . بروجردى ، اسماعيل خان سرباز ، نگاشتهء 1274 ق و 1858 م . ( ص 1545 ) .\r\nاسرار الشّهاده . تبريزى ، رفيع الدّين ( د 1326 ق / 1908 م ) ، نظام العلما فرزند ميرزا على اصغر . رويداد كربلا . ( ص 1545 ) .\r\nاسرار الشّهاده . تنكابنى ، محمّد مهدى فرزند محمّد جعفر موسوى ، نگاشتهء 1250 ق ( ص 1545 ) .\r\nاسرار الشّهاده . در بندى اكسير العبادات .\r\nاسرار الشهاده . دهلوى ، عبد العزيز ( د 1239 ق / 1824 م ) . ترجمه از ابوالقاسم ، مير قدرت اللّه . ترجمهء « سرّ الشّهادتين » اوست . در راز شهادت حضرت حسين ( ع ) . از سيد ابو القاسم عرف مير قدرت اللّه قادرى ، آغاز : لا تحسبنّ الّذين قتلوا فى سبيل اللّه . . . امّا بعد ، بندهء عاصى . سيد ابو القاسم عرف مير قدرت اللّه قادرى . ( ص 1546 ) .\r\nاسرار الشّهاده . دهلوى . عبد العزيز . على كبير . ميزان جان اظهار السّعاده .\r\nاسرار الشّهاده . رشتى . سيّد كاظم ( د 1259 ق ) فرزند قاسم ، به خواهش ملّاعبد الوّهاب قزوينى ، نيز در راز رويداد كربلا . ( ص 1546 ) .\r\nاسرار الشّهاده . شريعتمدار بار فروشى ، حمزه كلائى . در راز رويداد كربلا . ( ص 1546 ) .\r\nاسرار الشّهاده . عباس على . رويداد كربلا . آغاز : الحمد للّه اوّل بلا اوّلية كان قبله .\r\n( ص 1546 ) .\r\nاسرار الشّهادة : منهاج الرّشاد فى اسرار الشّهاده . عالمى مازندرانى ، ملّاروح اللّه . رويداد كربلا ( چ . تهران ، 1336 ق . سنگى ، 230 ص ) ( ص 1546 ) .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nاسرار الشّهاده . همدانى ، ميرزا محمّد باقر ( د 1319 ق ) فرزند محمّد جعفر فرزند محمّد صادق ( د 1319 ق ) . ( ص 1546 ) .\r\nاسرار شهدا . ن . آغاز : جرعه نوشان بزم الست و جام كشان عاشق سرمست و لب تشنگان شراب سلسبيل كاف و نون . ( ص 1546 ) .\r\nاسرار العارفين . برغانى قزوينى ، محمد على فرزند محمد . جلد 6 « رياض الاحزان » ( هف ) اوست ، در احوال حضرت حسين در يك « مقدمه » و 19 « مجلس » و يك « خاتمه » كه در شعبان 1256 ق به انجام رسانده است . ( ص 1546 ) .\r\nاسرار المصايب . تنكابنى ، ميرزا محمّد ( د پيش از 1320 ق ) فرزند سليمان . ( نگاشتهء 1256 ق ) كه در آن از « اصول اصليّة الاصول ، درّة البهيّه ، لسان الصدّق ، بدايع الاحكام در شرح شرايع الاسلام » خود ياد مىكند . در اسرار و حكم مصايب وارد بر خاندان پيامبر و در احوال حضرت حسين ، و رفع مشكلات برخى از اخبار دربارهء اين خاندان . آغاز : خوشترين ذكرى از اذكار . . . امّا بعد چنين گويد ( ص 1547 ) .\r\nاسماى شهداى كربلا . ( ص 1547 ) .\r\nاشارات الحسينيّه . برغانى ، ملّاعلى فرزند محمّد ( سدهء 13 ق ) ( ص 1547 ) .\r\nاظهار السّعادة فى ترجمة اسرار الشّهاده . متن از دهلوى . عبد العزيز ، ترجمه از على اكبر إله آبادى ، ميران جان نگاشتهء 1281 ق در راز مصيبت حسن و حسين ( ص 1548 ) .\r\nاكليل مصائب . تنكابنى ، ميرزا محمّد ( 1234 - 1302 ق ) فرزند سليمان . سوگوارى است در 13 « اكليل » و هر يك در چند « فصل » نگاشتهء پيش از 1297 ق . ( ص 1550 ) .\r\nالفباى ماتم و غم . محبوب نواز ونت بهادر راجه گردهارى پرشاد ( ص 1550 ) .\r\nامواج البكاء . بسطامى ، نوروز على فرزند محمّد باقر ( م 1309 ق ) در رويداد كربلا ، در يك « طوفان » و 4 « موج » در 1288 ق چاپ سنگ شده است . آغاز : نحمدك اللّهمّ يا من فتح باب . . . امّا بعد ، چنين گويد مستغرق بحر معاصى . . . نوروز على بن ( ص 1551 ) .\r\nانتقاميّه . نخعى آشتيانى ، محمّد حسين ( ن 1225 ق ) فرزند محمّد مؤمن ، جنبش كينه جويى مختار ، نگاشتهء 1225 ق . آغاز : حمد بى حد و شكر بى عدد حقيقى را سزد كه صولت .\r\n( ص 1552 ) .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nانوار حسينى . ملّامحمّد حسين غلام ، نگاشتهء 1123 ق . ترجمهء جلد دهم « بحار الانوار » مجلسى است ، در سرگذشت حضرت فاطمه ، حسن و حسين ، به نام شاه سلطان حسين ( 1105 - 1135 ق ) ، در شب عيد رمضان 1123 بدان آغاز و در ذيقعدهء 1123 و تا 15 ع 1 / 1124 جلد يكم آن را به پايان رسانيده است . اين جلد در 5 « باب » تنها در سرگذشت حضرت فاطمه است . ( ص 1553 ) .\r\nانوار السّرائر . رضوى حايرى . سيّد ولى فرزند نعمت اللّه ، نگاشتهء 981 ق / 1574 م . در يك « مقدّمه » در سوگوارى بر حضرت حسين ( ع ) . سپس باب‌ها : 1 - در فضايل حضرت حسين ، 5 - گريستن ملايك بر آن حضرت ، 10 - ثواب كسى كه تجهيز كند زايران آن حضرت را ، 15 - در آنكه زيارت حضرت گناهان را پاك مىكند ، 20 - زيارت ايشان برابر هزار حج است ، 23 - فضليت زمين كربلا . آغاز : حمدله . صلات . امّا بعد ، اين رساله‌اى است مختصر در ذكر فضايل سبط خير البشر ، محرّر اين سطور . . . ولىّ بن نعمت اللّه الحسينى الرّضوى . ( ص 1554 ) .\r\nانوار السّعادة فى ترجمة اسرار الشّهادة . متن از ملّاآقادربندى ( د 1285 ق / 9 - 1868 م ) ترجمه از ميرزا محمد حسين تبريزى ( د 1331 ق / 3 - 1912 م ) . در راز رويداد كربلا . ( ص 1554 ) .\r\nانوار الشّهادة . كثنوى يزدى ، حسن فرزند على ( د 1279 ق ) . در رويداد كربلا . درهامش « نور العين » در 1301 و هامش مراثى بيدل و وصال در 1303 چاپ شده است و او جز همنام خود ملّاحسن فرزند محمّد على يزدى نگارنده « مهيج الاحزان » ( هف ) است . آغاز : الحمد للّه الّذى جعل البلاء تحفة الانبياء و هدية الاوصياء النّجباء . ( ص 1554 )\r\nانيس الذّاكرين . كيوان ، ميرزا مهدى كاشانى . سوگوارى . ( ص 1555 ) .\r\nانيس الذّاكرين . نايينى ، هادى به نام فتحعلى شاه ( 1212 - 1250 ) . راز شهادت . ( ص 1555 ) .\r\nباب النّجات . تبريزى ، عبّاس على فرزند حسين ، مجلّد 1 و 2 آن در سوگوارى ديده شده است ، يكم را در 1319 ق و دوم را در 1322 ق به انجام رسانده است . آغاز ج 1 : سپاس بى قياس ملك اعلام را . آغاز ج 2 : حمد له . ( ص 1557 ) .\r\nبحر البكاء . تنكابنى ، ميرزا محمّد ( د 1302 ق ) فرزند سليمان ، در تاريخ و سوگوارى حضرت حسين ، از بيرون آمدن از مدينه تا برگشت خاندان به مدينه . ( ص 1559 ) .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nبحر الحُزن . قراباغى ، مير محسن نواب . ( زادهء 1249 ق / 1832 م ) فرزند مير احمد .\r\nرويداد كربلا . ( ص 1559 ) .\r\nبحر الدّموع . احمد فرزند حسن يزدى واغط كه در مشهد مىزيست ( ص 1559 ) .\r\nبحر الغموم . بار چينى يزدى ، على شهرنوى ( د 1333 ق ) فرزند زين العابدين . سوگوارى .\r\n( ص 1559 ) .\r\nبحر الّلآلى . سفينة النّجات . در 5 « جلد » و در سرگذشت پنج تن . پنجمين مجلّد آن به نام « سفينة النّجات » در احوال سيّد الشّهداست . ( ص 1560 ) .\r\nبحر المصائب و كنز الغرائب . تبريزى ، محمّد جعفر فرزند سلطان احمد . سوگوارى در 2 « جلد » كه مجلّد دوم آن را در 1282 ق به انجام رسانده است . ( ص 1560 ) .\r\nبصارة العين فى اثبات شهادة الحسين . حافظ اسماعيل . رويداد كربلا . آصفيّه ، هندليست 1334 ( ص 1562 ) .\r\nبصيرة السّةعداء فى مقتل الشّهداء . محمّد رضا . ( چ . هند 1251 ق ، سنگى ) ( ص 1562 ) .\r\nبكاء العين . موسوى ، سيّد على فرزند محمّد رحيم ( سدهء 14 ق ) . در اسرار شهادت امام حسين ( ع ) و پاره‌اى از فضايل آن حضرت ، كه در شوّال 1303 ق به انجام رسيده است . آغاز :\r\nاللّهم صلّ على الحسين بن على المظلوم . ( ص 1562 ) .\r\nبلاء و ابتلاء . زنوزى ، ابوالحسن على فرزند ميرزا محمّد حسن فرزند عبد الرّسول خويى در رويداد كربلاء و اسرار شهادت . آغاز : الحمدللّه و سلام على عباده . . . چنين گويد على . . .\r\nالخويى ، مختصرى است در معرفت بلا و شرح احوال زمين كربلا و اهل بلا . ( ص 1562 ) .\r\nتاريخ امّ المصائب . كجورى تهرانى ، شيخ محمّد سلطان المتكلّمين ( د 1352 ق ) فرزند ملّا اسماعيل . حضرت زينب . ( ص 1570 ) .\r\nتاريخ حسين بن على . محمّد جواد حسين . مشار 1 / 1072 ( چ . كانپور 1329 ق ، سنگى ، 164 ص ) ( ص 1572 ) .\r\nتحرير الشّهادتين . شرح سرّ شهادتين . دهلوى ، عبد العزيز ( د 1239 ق / 1824 م ) ترجمه و گزارش از بديوانى كشفى ، سلامت اللّه ( م 1281 ق / 1864 م ) . كتاب در راز شهادت امام\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nحسن و حضرت حسين ( ع ) . آغاز : حمد له . . . بر كسانى كه سلوك طريق هدايت برگزيده و دامن فكر از خس و خاشاك ضلالت بر چيده . ( ص 1576 ) .\r\nتحفة الابرار . نايينى ، محمّد هادى ، هادى فرزند ابو الحسن شريف ( د 1265 ق ) . در مناقب و سوگوارى . ( ص 1576 ) .\r\nتحفهء حسينيّه . بسطامى ، نوروز على ( 1227 - 1309 ق ) فرزند محمّد باقر . در « مجلس » هايى در سوگوارى و اسرار شهادت . ( ص 1576 و 1577 ) .\r\nتحفهء حسينيّه . از ميرزا محمد على مدرس رشتى چهاردهى فرزند محمد نصير ، ( رشت 1252 - 1334 ق ) . در يك « مقدمه » و 12 « باب » و يك « خاتمه » ، در سرگذشت حضرت حسين از حركت او از مدينه تا رويداد كربلا و بردن خاندان او به شام . خاتمه در اسرار شهادت حضرت و مسايل عقيدتى . آغاز : حمد له . صلاة . امّا بعد ، چنين عرض مىنمايد بندهء رو سياه مجرم . . . محمّد على بن نصير الجيلانى . ( ص 1577 ) .\r\nتذكرة المصايب . يزدى ، شيخ جواد يزدى ، كه در مشهد مىزيسته . چاپ سنگ شده .\r\n( ص 1584 ) .\r\nتذكرهء معصومين . از غلام ضامن فرزند محمّد مهدى ( زنده 1254 ق / 1838 م ) كه در تاريخ پيشگفته نسخه‌اى از « صيديّه » را نوشته است . در شهادت و خاك جاى ، لقب و نام ، سبب شهادت و نام قاتلان چهارده معصوم است . آغاز : حمد له ، امّا بعد ، چنين ( گويد ) ذاكر اين ذكر جناب شاه شهيدان . ( ص 1584 ) .\r\nترجمهء سرّ الشّهادتين . دهلوى - بلهورى ، خرّم على ( م 1273 ق ) . ايّوب قادرى 179 ( ص 1588 ) .\r\nترجمهء كتاب مبارك مقتل . متن از حاج كريم خان كرمانى ، ترجمه از سيّد جواد قرشى كرمانى . سوگوارى . ( ص 1592 ) .\r\nترجمهء كشف الغمّه . 9 ترجمهء فارسى به همين عنوان از همين كتاب وجود دارد .\r\n( ص 1592 و 1593 ) .\r\nترجمهء اللّهوف . سه ترجمهء فارسى از همين مقتل عربى وجود دارد . ( ص 1593 ) .\r\nثمرة الخلافة . سيّد محمّد فرزند دلدار على نقوى لكهنوى ( 1199 - 1284 ق ) دربارهء\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nامامت و شهادت حضرت حسين و خلافت يزيد پسر معاويه ، كه در ع 1 / 1249 / 1834 م به انجام رسيده است . تاريخ و عقايد . آغاز : الحمد للّه وفّقنا لاتّباع السّنة السّنيّة وفّقنا طريقة القويمة . ( ص 1601 و 1602 ) .\r\nثمرة الرّوضة . محمود فرزند حسن حسينى . در 10 « باب » و يك « خاتمه » ، گزيدهء « روضة الشّهدا » ى كاشفى . آغاز : لك الحمد يا ذالجود . ( ص 1602 ) .\r\nجنّة النّعيم . برغانى قزوينى ، محمد على . . . معراج پيامبر و معراج حضرت حسين . مجلّد پنجم « رياض الاحزان » اوست . آغاز : حمد ذرّات و ثناى موجودات مخصوص معبود . ذريعه 5 / 161 ؛ ( ص 1608 ) .\r\nجنگ نامهء حسينى . الحسينى . رويداد كربلا . ( ص 1610 ) .\r\nجنگ نامهء حضرت حسين . ن . رويداد كربلا و محمد حنفيّه به نقّالى ( ص 308 ) .\r\nجنگ نامهء حضرت عباس . دانش . « تاريخ حضرت عبّاس » . ( ص 1610 ) .\r\nجواهر الايقان و سرمايهء ايمان . فاضل دربندى ، ملّاآقا شيروانى ( د . 1285 يا 1286 ق ) فرزند عابد فرزند رمضان دربندى شيروانى . اسرار شهادت ، سوگوارى . ( ص 1612 ) .\r\nجواهر الكلام فى سوانح الايّام . ميرزا حسن فرزند سيّد محمّد حسين يزدى كه در مشهد مىزيست ، ملقّب به اشرف الواعظين . مجلّد يكم تهران 1362 ق چاپ سنگ شده . اين مجلّد در 10 « فصل » است ويژهء رويدادهاى ده روز نخست محرّم ، كه در 1361 ق به انجام رسيده است . ( ص 1613 ) .\r\nجواهر مقاتل . كرمانشاهى اصفهانى تهرانى ، محمد على ( ن 1312 ق ) . به عربى و فارسى ، در سوگوارى . در مدرسهء سپهسالار به انجام رسانده است . آغاز : الحمد للّه الّذى جعل الشّهداء من ادنى المراتب السفلّية النّاسوتيّة ترقّياً . ( ص 1613 ) .\r\nحدايق الانس . قزوينى ، آقا صدر الدّين محمّد ( د 1330 ق / 1912 م ) فرزند ( محمد ) حسن فرزند محمّد فرزند نظام الدّين قزوينى كردى واعظ و متخلّص به اقدس . مناقب و سوگوارى . « رياض القدس مسمّى به حدايق الانس » . ( ص 1615 ) .\r\nحجّة السّعادة فى حجّة الشّهادة . اعتماد السّلطنهء مراغه‌اى ، محمّد حسن خان ( د 1313 ق ) .\r\nنگاشتهء 1304 ق . در رويداد كربلا و در پايان فشرده‌اى از رويدادهاى جهان در سال 61 ق .\r\n( ص 1616 ) .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nحديقة العارفين . متن عربى از بار فروشى مازندرانى ، محمّد حسن فرزند صفر على ، ترجمه از حاج ملّاهاشم . مناقب و سوگوارى و اخلاق . ( چ . تهران 1323 ق . سنگى ، در هامش متن 535 ص ) ( ص 1617 ) .\r\nحزن العاشقين . على اصغر موسوى فرزند محمد فرزند اسماعيل سمنانى . در 163 « مجلس » روضه خوانى . آغاز : حمد له ، بعد از حمد بر خدا و لعنت بر . ( ص 1617 و 1618 ) .\r\nحزن المتّقين . به كوشش ملك الكُتّاب شيرازى ، ميرزا محمّد . در يك « ديباچه » و يك « مقدمه » و 5 « كنز » و 25 « رمز » و يك « خاتمه » . در سرگذشت پنج تن . آغاز : اللّهم انت الاوّل فليس قبلك شيىء . ( چ . بمبئى ، سنگى ، بىتا ) ؛ نوشاهى ، چاپى 873 ( ص 1618 ) .\r\nحسن و حسين . ن . آكادمى علوم ، چاپى 2 / 573 « هذا كتاب حسن و حسين » ( سه عنوان ) ( ص 1618 ) .\r\nحكايات در شهادت حضرت حسين . ن . سوگوارى . ( روضه خوانى ) ( ص 1620 ) .\r\nحكمت شهادت . اسرار الشّهاده . مجلسى دوم ، محمّد باقر ( د 1110 ق ) . دربارهء فلسفهء رويداد كربلا و پاسخ گويى به مخالفان بر پايهء حديث‌ها . آغاز : الحمد للّه الّذى خُصَّ البلاء بالانبياء ثمّ الاوصياء ، ثمّ الامثل فالامثل من الاولياء . ( ص 1620 ) .\r\nخروج مختار . مشهدى اصفهانى ، عبداللّه ( نوشتهء 1098 ق ) . ( ص 1634 ) .\r\nخصايص الحسينيّه . حائرى لاهيجانى ، عبد الحسين . ( ص 1635 ) .\r\nخصايص الحسينيّه . جعفر فرزند حسين ( شوشترى ؟ ) ( ص 1635 ) .\r\nخصايص الزّينبيّه . شوشترى جزايرى ، سيّد نور الدّين ( 1307 ق - . . . ) فرزند محمد جعفر .\r\n( چ . نجف 1341 ق ، سنگى ، 4 + 144 ص ) ( ص 1636 ) .\r\nخلاصة الرّوضة . زواره‌اى ، ابو الحسن على ، مفسّر . گزيدهء « روضة الشّهدا » ى كاشفى است .\r\nدر 10 « باب » و « خاتمه » اى در 9 « فصل » . ( ص 1636 ) .\r\nخلاصة المصايب . سه متن سوگوارى از سه نويسنده . ( ص 1637 ) .\r\nداستان غم . بدر الدّوله عظيم نواز خان . محمّد صبغة اللّه فرزند محمد غوت ( د 1280 ق / 3 - 1864 م ) . از متنى عربى ديگر از همان مترجم . وى نگارندهء « تنبيه الاغبياء بحياة الانبياء » است . . . در احوال و مناقب حضرت حسين و رويداد كربلا است ، در يك « مقدمه » در فضايل خاندان و 10 « مجلس » براى دههء يكم محرّم . و « خاتمه » اى در چند « فايده » . . . ( ص 1642 ) .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nداستان كربلا . ( ص 1643 ) .\r\nداستان مسلم بن عقيل . پسر عّم حضرت حسين . « داستان مسلم بن عقيل و امام حسين » ( ص 1643 ) .\r\nدُرّة المصايب . محمّد مهدى فرزند مرتضى حسينى . نگاشتهء 1257 ق . در سرگذشت حضرت حسين و رويداد كربلا و پس از آن ، در يك « مقدمه » و 14 « درّه » و يك « خاتمه » . . .\r\n( ص 1647 ) .\r\nدستور الواعظين . ن . در سوگوارى . از متأخرّان . آغاز : مجلس اوّل . بايد ذكر بشود و آن مطالب چندى . اوّل صفاتِ شخصِ موعظه كن . ( ص 1647 ) .\r\nدفاتر الغموم . برغانى ، سيد عباس فرزند جبرائيل به سال 1290 - 1299 ق . زندگىنامهء حضرت حسين و سوگوارى است در يك « مقدّمه » و 125 « دفتر » و يك « خاتمه » . . . ( ص 1647 ) .\r\nدمع العين على خصايص الحسين . شهرستانى ، ميرزا محمد حسين ( د 1315 ق ) فرزند .\r\nترجمهء « خصايص الحسينيّهء » شوشترى است . ( ص 1649 ) .\r\nدوازده مجلس . محتشم كاشانى ، شايد گزارشى از 12 « بند » باشد . ( ص 1649 ) .\r\nده مجلس . چهار اثر به همين نام از چهار نويسنده ( ص 1649 و 1650 ) .\r\nذكر الحسين . تتوى ، عبد الشّكور فرزند عبد الواسع ، به سال 1079 ق / 1668 م .\r\nزندگىنامهء آن حضرت است تا رويداد كربلا . در چند « ذكر » با سروده‌هايى از « روضة الشّهدا » ى كاشفى . دكتر آفتاب ( 502 ) مىنويسد : تا آنجا كه مىدانم ، اين نخستين بيوگرافى فارسى روزگار تيمورى هند است ، و از اين روى ارزشمند است . ( ص 1651 .\r\nذو الجناحيّة الحسينيّه . كنتورى ، غلام حسين ( د پيرامون 1340 ق ) . سوگوارى و اسب ذوالجناح . ( ص 1652 ) .\r\nراحة الارواح و مونس الاشباح . سبزوارى شيعى ، ابو سعيد حسن ( زنده 753 ق ) . وى نگارندهء « بهجة المناهج » و جز آن است . در سرگذشت پيامبر و دختر او و دوازده تن امامان . . .\r\nدر 15 باب . . . ( ص 1652 ) .\r\nرساله در وقايع ده روز اوّل محرّم . ملّامحمّد باقر فرزند محمد جعفر فشاركى اصفهانى ( عشريّه 1719 ) ( ص 1653 ) .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nروضة الاحباب . جمال الدين حسين . . . در رويداد كربلا . ( ص 1655 ) .\r\nروضهء حسينيّه . كرمانى ، محمّد حسين شريف فرزند محمّد على كرمانى . كه ياد او در « تاريخ كرمان » ( بخش تاريخ ايران 2 / 896 ) گذشت در 72 « مجلس » و يك « خاتمه » . در سوگوارى . . . ( ص 1659 و 1660 ) .\r\nروضه خوانى . چهار اثر با همين عنوان از چهار مؤلّف ( ص 1660 ) .\r\nروضة الشهداء . نام شش اثر با همين عنوان غير از « روضة الشّهدا » ى كاشفى . ( ص 1661 تا 1665 ) .\r\nرياض الاحزان . قزوينى ، ملّامحمّد حسن شعبان كردى به سال 1294 ق . در احوال حضرت حسين در 3 مجلّد بزرگ . مجلّد سوم آن با سر بندهاى « روضه » . ( ص 1668 ) .\r\nرياض الاحزان . محمّد هاشم فرزند محمد حسين در 2 « جلد » . اوّل : در سرگذشت حضرت حسين ، دوّم : در سرگذشت و سوگوارى ديگر امامان است . . . در 9 « مجلس » هر يك از امامان در يك مجلس و با ديباچه‌اى جداگانه . ( ص 1668 ) .\r\nرياض الاحزان و حدايق الاشجان . ملّامحمّد حسن ، آصفيّه ، ( ص 1668 ) .\r\nرياض الشّهدا . ن . داستان جنبش مختار در 4 « فصل » . آغاز : الحمد للّه الّذى ابلى اوليائه بالمحن و المصائب . ( ص 1670 ) .\r\nرياض الكونين فى مصايب الحسين . ( ص 1670 ) .\r\nرياض الكونين فى احوال المعاد و مصايب الحسين . برغانى ، محمد على فرزند محمد . در يك « مقدمه » و 6 « باب » و يك « خاتمه » . . . ( ص 1670 ) .\r\nزبدة المصايب . ابو القاسم تهرانى . سوگوارى . ( ص 1673 ) .\r\nزبدة النّوايب فى مقتل و المصايب . منظور ، محمّد . ( ص 1673 ) .\r\nزلال العيون . محمد شفيع فرزند بهاء الدين محمد فرزند ميرزا محمد شفيع شيخ الاسلام حسينى ، به سال 1172 ق / 9 - 1758 م . ( ص 1675 ) .\r\nزندگانى حضرت حسين . ن . آغاز : در احوال خير مآل سعادت اشتمال جناب شهادت مآب سيّد الشّهداء . . . يزد ( ص 1675 ) .\r\nزندگانى علىّ اكبر و علىّ اصغر . حسن مظفّرى معارف ( سدهء 14 ق ) ( ص 1675 ) .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nزينب كبرى . كرمانى ، حاج زين العابدين فرزند محمد كريم قاجار . . . ( ص 1676 ) .\r\nسرور العارفين . بسطامى ، نوروز على ( نگاشتهء 1265 ق ) . . . در يك « مقدمه » و 14 « باب » در سرگذشت مختار ثقفى نگاشته است و در آن از « سرور المؤمنين » ( هف ) ميرزا هادى نايينى بهره و نام برده است . . . ( ص 1681 ) .\r\nسرور المؤمنين . ميرزا محمد ملك الكُتّاب شيرازى . مختار نامه و سوگوارى است در 5 « مجلس » . ( ص 1683 ) .\r\nسرور المؤمنين . مختار نامه . شريف نايينى ، محمد هادى . نگاشته پيرامون 1235 ق / 1819 م . در سرگذشت مختار ثقفى در 2 « باب » . . . ( ص 1684 ) .\r\nسعادات ناصرى . سعادت ناصرى . در بندى ، ملّاآقا ( د 1286 ق ) فرزند رمضان شيروانى دربندى . رويداد كربلا . گرفته از « اكسير العباده فى اسرار الشّهاده » به نام ناصر الدّين شاه قاجار ، در 13 « باب » و هر باب در چند « مجلس » . چند بار چاپ شده است . ( ص 1684 ) .\r\nسفينة النّجاة . بسطامى ، نوروز على فرزند محمد باقر ( 1227 - 1309 ق / 1812 - 1891 م ) نگاشتهء 1271 ق / 4 - 1855 م . . . اين كار در رويداد كربلا و سوگوارى است . براى منبريان در 10 « باب » و هر باب ويژهء يك روز از دهه آغاز ماه محرّم . . . ( ص 1687 ) .\r\nالسّياسة الحسينيّه . طالقانى ، ابى الحسن . همروزگار . در 1348 ق چاپ شده است .\r\n( ص 1691 ) .\r\nسياسة الحسينيّه . ( روليسيون حسينى ) . متن از ماربين آلمانى و دكتر ژوزف فرانسوى ، ترجمهء مؤيّد الاسلام سيد جلال الدّين حسينى صفايى ايروانى تبريزى در رويداد كربلا كه صفايى ايرونى آن ترجمه را از روى چاپ شده در روزنامهء حبل المتين گرفته گزارش كرده و ديباچه گذارده و در كلكتّه ، تهران و تبريز بارها چاپ شده است . ( ص 1691 ) .\r\nسيرت و حالات امام حسين . ( ص 1691 ) .\r\nشرح زندگانى حسين ( ع ) . زنجانى ، ميرزا ابو عبد اللّه ( ز 1309 ق ) ( ص 1700 ) .\r\nشعشعهء حسينيّه . شيخ جواد يزدى مشهدى . چاپ شده . سوگوارى . ( ص 1705 ) .\r\nشمس الحسينيّه . از شمس الذّاكرين . در 44 « مجلس » روضه خوانى با يك « ديباچه » .\r\nآغاز : ديباچهء حمدى كه نفحات سعادتش دز نسمات اختصاص اوتارش چون فواتح . . . الحمد للّه الذّى خلق الوجود من العدم . ( ص 1707 ) .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nشهادت حسين . رساله در بحث . . . ، دهلوى ، رشيد الدّين . ( ص 1710 ) .\r\nشهادت حرّ بن يزيد الرّياحى . ن . آكادمى علوم ( ص 1710 ) .\r\nشهادت حضرت حسين . عبد الواسع از گفتهء اهل سنّت . ( ص 1710 ) .\r\nشهادت حضرت عبّاس . « هذا كتاب شهادت حضرت عباس » ؛ لنينگراد ، گوركى ، چاپى 226 « هذا كتاب . . . » ( ص 1710 ) .\r\nشهادت علىّ اكبر . از سدهء 13 ق . نگارنده شيعه مذهب . . . است كه در اين رساله از كيفيّت جنگ كربلا و به خصوص واقعهء حضرت على مشهور به علىّ اكبر به نقل از روايات شيعى چون مجلسى و ملّامحمّد بغدادى مطالبى آورده . . . « هذا كتاب شهادت علىّ اكبر و مجلس تعزيه قانيا فرنگ » ؛ ( ص 1711 ) .\r\nشهادت مسلم . شهادت نامه . در شهادت مسلم بن عقيل و رويداد كربلا . . . ( ص 1711 ) .\r\nشهادت نامه . بيدو ، ابوبكر فرزند احمد فرزند محمد على . فضايل روز عاشورا و رويداد كربلا ( ديباچه ) . نامبوّب ، با سربندهاى در خور موضوع . . . ( ص 1711 ) .\r\nصحيفهء ذهبيّه . ذكر شهادت حضرت امام حسين . حسينى قادرى ، محمّد عبد القادر به سال 1165 ق . در رويداد كربلا . « ذكر شهادت حضرت امام حسين » . ( ص 1712 ) .\r\nضياء العين فى تواريخ الحسين . هندى ، فيض حسين . ( ص 1714 ) .\r\nضياء العيون . ميقانى ، صفر على ( نگاشتهء 1308 ق ) فرزند على اكبر ( ميقان از ديه‌هاى بسطام ) . رويداد كربلا و كينه‌جويى مختار . آغاز : الحمد للّه الّذى امرنا بالسّلام و الصّلاة .\r\n( ص 1714 ) .\r\nضياء القلوب . داود شيرازى ، شيخ محمّد مفيد ( 1251 - 1325 ) . سوگوارى . ( ص 1714 ) .\r\nطراز المذهب مظفّرى . سپهر كاشانى ، عبّاس قلى به سال 1314 ق / 7 - 1896 م . زندگىنامهء حضرت زينب ، ج 7 « ناسخ التّواريخ » ( ص 1715 ) .\r\nطراز المصايب . طالقانى ، ملّانظر على فرزند سلطان محمّد ( د 1306 ق ) . ( ص 1716 )\r\nطرب القلوب . مختار نامه . محمّد قاسم واعظ رازى ( سدهء 10 - 11 ق ) . نگارنده بايد همان مير محمّد قاسم رازى متخلّص به « قاسم » باشد كه به روزگار اكبر پادشاه ( 963 - 1014 ق ) به هند آمده . . . در رويداد جنبش مختار بن ابى عبيده ثقفى ( د 68 ق / 687 م ) ، و كشتار خاندان اموى و قاتلان كربلا . در يك « مقدمه » در ستايش دوازده امام و 14 « مجلس » . . . ( ص 1716 ) .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nطريق البكا . گريان شهرابى ، محمّد حسين . رويداد كربلا . ( ص 1716 ) .\r\nطريق الجنّه . واعظ اصفهانى ، حسين فرزند محمّد ( د پيرامون 1320 ق ) . سوگوارى در « مجلس » هايى . ( ص 1716 ) .\r\nعبرت الخاشعين لخشية المؤمنين . عبرت الخاشعين لشيعة امير المؤمنين ، محمّد مهدى فرزند مير محمّد صادق . از پايان سدهء 11 ق . در سوگوارى حضرت حسين و رويداد كربلا . در يك « مقدّمه » و 13 « فصل » ، گرفته از « جلاء العيون » مجلسى و « لهوف » ابن طاوس . . .\r\n( ص 1718 ) .\r\nعبرت السّعيد . محمّد رضا فرزند اسد اللّه . ترجمهء « عقود الدُّرر و النّضيد فى بعض مناقب الحسين الشّهيد » محمّد صالح مدّرس است . در مناقب حضرت حسين . ( ص 1718 ) .\r\nعروس كربلا . زيدان ، جرجى . ترجمهء عبد الحسين ميرزا قاجار . ( ص 1719 ) .\r\nعشريّه . فشاركى اصفهانى ، محمّد باقر ( د 1314 يا 1315 ق ) فرزند جعفر ، وعظ و سوگوارى دههء محرّم . چاپ شده . ( ص 1719 ) .\r\nعشريّه . بهشتى اصفهانى ، واعظ چهار سوقى . براى دههء يكم محرّم . ( ص 1719 ) .\r\nعمّان البكاء . كامياب مازندرانى ، قربان على فرزند محمّد رفيع ، نگاشتهء پيرامون 1860 م .\r\n( ص 1721 ) .\r\nعمّان البكاء . عمّانى به دستور امين التجّار 1276 ق چاپ شده است . ( ص 1721 ) .\r\nعين البكاء . بروجردى كاشانى ، محمّد تقى ( على نقى ) فرزند احمد . شاگرد مجلسى يكم ، در سوگوارى ، در 22 « باب » . نگاشتهء 1099 يا 1199 ق در كاشان ، در لكهنو 1284 چاپ شده است . سپس آن را به نام « لُبّ عين البكا » ( هف ) گزيده است . آغاز : الحمد للّه الّذى جعل عين البكاء المباكين عطشان يوم الدّين . ( ص 1721 ) .\r\nفضايل امام حسين ( ع ) . سيد محمّد يوسف فرزند محمّد صادق حسينى گيلانى ، سدهء 14 ق .\r\nدر يك « مقدّمه » و 7 « نجم » و يك « خاتمه » ، فضايل و منقبت و عقايد است . ( ص 1730 ) .\r\nفيض الدّموع . بدايع نگار تهرانى ، محمّد ابراهيم نوّاب ( د 1299 ق / 1882 م ) فرزند مهدى نوّاب يكى از متون فارسى است نه ترجمه ، در سوگوارى . . . نگاشته‌هايش در 12 « بند » . . . ( ص 1734 ) .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nقبسات الاحزان . جهرمى شيرازى . جعفر فرزند ابو القاسم ، مشهور به ميرزا آقا شيرازى ، واعظ ، به سال 1275 / 1895 م . سوگوارى در 50 « قبسه » . ( ص 1735 ) .\r\nكحّال العيون . شاطر عقدايى يزدى ، محمّد فرزند على نگاشتهء 1232 ق . وى نگارندهء « تذكرة العارفين » نيز هست كه پس از بازگشت از نجف به يزد اين اثر را در يك « مقدّمه » و 35 « مجلس » در سرگذشت مختار ثقفى نگاشته است . . . ( ص 1742 ) .\r\nكنز الاسف . سيف الدّين فرزند محمّد تقى فرزند على رضا محلّاتى . ترجمهء « مقتل » ابومخنف است ، در 2 قسم : 1 - ترجمهء مقتل ابومخنف . 2 - مختار نامه ، كه اين يكى را « خونخواهى مختار از قتلهء فرزند حيدر كرّار » ناميده كه در 1312 ق به انجام رسيده .\r\n( ص 1745 ) .\r\nكنوز السّعادة فى رموز الشّهادة . تبريزى ، نظام العلماء ميرزا رفيع الدّين فرزند ميرزا على طباطبايى تبريزى ( د 1326 ق ) . ( ص 1746 ) .\r\nگلزار ماتم . محمّد صبغة اللّه ، عظيم نواز خان . در سوگوارى حضرت حسين . ( ص 1747 ) .\r\nگلستان حسينى . اطهر كاشانى ، سيّد باقر فرزند اسماعيل ، زادهء 1292 ق . سوگوارى .\r\nذريعه 18 / 220 ( ص 1747 ) .\r\nگلشن حسينى . نادم شفيعى ، محمّد على . سوگوارى . « ديوان نادم » ( ص 1747 ) .\r\nلُبّ البكاء . حمصى ، سيّد حسين فرزند حيدر . 212 « مجلس » و « مقدّمه » و « خاتمه » . . .\r\n( ص 1748 ) .\r\nلُبّ عين البكاء . بروجردى ، محمّد تقى ( على نقى ) نگاشتهء 1099 ق / 8 - 1687 م .\r\nسوگوارى . گزيدهء « عين البكاء » در يك « مقدّمه » و چند « فصل » . متن و گزيده هر دو چاپ شده است . ( ص 1748 ) .\r\nلُجَّة الالَم وَ حجَّة الامَم . لُجّة الالم فى ترجمة حجّة الامم . سرابى تبريزى ، ميرزا قلى ( د 1283 ق ) . ترجمهء « لهوف » ابن طاوس . ( چ . تهران 1311 ق ، سنگى ، 182 ص ) . ( ص 1748 ) .\r\nلؤلؤ البحرين فى ذكر مناقب الحسين . بسطامى ، نوروز على فرزند محمد باقر معروف به فاضل بسطامى ( 1227 - 1309 ق / 1812 - 1891 م ) . . . ( ص 1750 ) .\r\nليالى عشر فى الحزن على شفيع يوم الحشر . حسين فرزند على فرزند عبد العالى .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nگزيده‌اى است از « مصائب العارفين » ( هف ) خود نگارنده . در سوگوارى ، در مجالسى كه هر يك خطبه‌اى جداگانه دارد . ( ص 1750 ) .\r\nماتمكده . بيدل رودبارى ، قربان فرزند رمضان قزوينى به روزگار سيد محمد باقر حجّة الاسلام رشتى ( د 1260 ق ) . در سوگوارى . در تهران 1266 و 1270 و پس از آن چند بار چاپ شده است . . . ( ص 1751 ) .\r\nمُبكى العيون . قاجار ، محمود ميرزا ، سوگوارى . ( ص 1752 ) .\r\nمُبكى العيون . گيلانى شيرازى ، محمّد حسين فرزند محمّد ابراهيم ( سدهء 13 ق ) . در پند و اندرز و سوگوارى در 120 « مجلس » . . . ( ص 1752 ) .\r\nمجالس حسينيّه . نظام العلما ميرزا رفيع الدين طباطبايى تبريزى ( د 1326 ق ) فرزند على اصغر در اسرار شهادت . ( چ . تبريز 1322 ق ، سنگى ، 437 ص ) ( ص 1753 ) .\r\nمجالس روضه خوانى . مرحوم آقا - سركار آقا . نگاشتهء 1297 ق . ( ص 1753 ) .\r\nمجالس سيّد الشّهدا . ن . سوگوارى . ( ص 1753 ) .\r\nمجالس الشّهداء فى احوال اصحاب سيّد الشّهدا . على اكبر فرزند غلام على كرمانى . . .\r\n( ص 1754 ) .\r\nمجرى البكاء . كرهرودى عراقى ، محمّد شفيع فرزند محمّد حسين . همروزگار محمّد شاه قاجار ( 1250 - 1264 ق ) . سوگوارى و اسرار شهادت . ( ص 1755 ) .\r\nمجمع المصائب فى نوائب الاطائب . ساوجبلاغى ، قريش فرزند محمّد حسينى . در يك « مقدّمه » و 14 « مجمع » و يك « خاتمه » . در مقتل حضرت حسين ( ع ) . آغاز : الحمد للّه الّذى رفع درجات الشّهدا الى اعلى منازل الدّرجات . ( ص 1757 ) .\r\nمحرّق القلوب . نراقى ، محمّد مهدى فرزند ابىذر ( د 1209 ق / 1795 م ) . . . رويداد كربلا . . .\r\n( ص 1759 ) .\r\nمختار نامه . آثار منثور بسيارى از مؤلّفان با همين عنوان دربارهء قيام مختار ثقفى ( ص 1761 تا 1764 ) .\r\nمختاريّه . مزيل الهُموم . برغانى ، سيّد عبّاس ( همان 1 / 472 ) ، كه « منتخب الثّلاث » را در تاريخ 1313 ق نگاشته است . در داستان مختار ثقفى در 40 « دفتر » . . . ( ص 1764 ) .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nمخزن البكا . برغانى قزوينى ، محمّد صالح فرزند احمد ، در 1261 ق به انجام رسيده ، تاريخ و سوگوارى در يك « مقدّمه » و 14 « فصل » . . . ( ص 1765 ) .\r\nمرآة المصائب . سَردَرودى ، محمّد حسن . ( ص 1768 ) .\r\nمرقع كربلا . نيشاپورى كنتورى ، اعجاز حسين امروهى ( 1240 - 1286 ق ) . ( ص 1768 ) .\r\nمسكن الغمّه فى مصايب الائمّه . على مراد فرزند على محمّد شيرازى . تاريخ زندگى امام حسين ( ع ) و داستان كربلا است براى اهل منبر و سخن گويان با پاره‌اى سروده‌هاى در خور . . .\r\n( ص 1768 ) .\r\nمسيّب نامه . روايت كوفى ، محمّد فرزند احمد . افسانه‌اى است حماسى و دينى دربارهء رويداد كربلا ، و گروه ( توّابين ) و خونخواهى و انتقام از آن رويداد . ( ص 1769 ) .\r\nمسيل العبرات و مزيل العثرات . محمّد حسن فرزند عبد اللّه ( شايد قراچه داغى تبريزى ، معروف به مظلوم ، در گذشته پس از 1280 ) . در سوگوارى است . . . ( ص 1769 ) .\r\nمصايب امام سوم . مجلسى دوم ، محمّد باقر گرفته از « بحار الانوار » او . ( ص 1771 ) .\r\nمصيبت نامه . نام چندين اثر با همين عنوان . ( ص 1772 و 1773 ) .\r\nمعدن الصُّلحا در بيان سيّد الشّهدا . محمّد على فرزند محمد فاضل ، نگاشتهء 1218 ق / 3 - 4 1804 م ) ( ص 1781 ) .\r\nمعين البكاء . تنكابنى ، ميرزا محمّد ( د پيرامون 1310 ق ) فرزند سليمان . تاريخ و سوگوارى . ( ص 1786 ) .\r\nمفتاح البكاء فى مصيبة سيّد الشّهداء . برغانى قزوينى ، محمّد صالح فرزند محمّد نگاشتهء 1270 ق . ( ص 1787 ) .\r\nمقتل . عنوان چندين اثر در سوگوارى . ( ص 1790 و 1791 ) .\r\nمقتل الشّهدا . عاصى ( پيش از 887 ق ) . ( ص 1791 ) .\r\nمقتل الشّهدا . رازى ، ابو المفاخر . ( ص 1791 ) .\r\nمقمعة الحسينيّه . ملّاساوجى ، محمّد صالح فرزند محسن ، سدهء 12 ق . ترجمهء « حديدة الحسينيّه » . ( ص 1791 ) .\r\nمنبع البكا . برغانى قزوينى ، محمّد صالح فرزند آقا محمّد ( د 1283 ق ) پس از « معدن البكا » ى خود كه به عربى است نوشته ، ترجمه مانندى است در 14 « مجلس » . . . ( ص 1797 ) .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nمنبع البكاء . هراتى ، يوسف خان ( د پيرامون 1335 ق ) . سوگوارى . ( ص 1797 ) .\r\nمنبع الدّموع . دامغانى ، ملّاعبّاس ( ن 1266 ق ) فرزند على اكبر دامغانى . . . در 16 « مجلس » به سال 1266 ق . در سوگوارى . ( ص 1797 ) .\r\nمهيج الاحزان . يزدى حايرى ، ملّاحسن فرزند محمّد على ( د 1242 ق ) ( ن 1237 ق ) در آداب برگزارى هر يك از تعزيت و سوگوارى . در ايران 1275 همراه « ملهوف » ( / اللّهوف ) و « مقتل ابومخنف » و پس از آن چند بار چاپ شده است : ( ص 1804 ) .\r\nنجاة العاصين . مشهدى بخارايى ، ذوالفقار فرزند رجب مشهدى ، ( ن 1306 ق ) ، در يك « ديباچه » با 2 « مقدّمه » و 76 « مجلس » به شمارهء شهيدان كربلا . . . ( ص 1809 ) .\r\nنجات المجرمين . فدايى كاشغرى ، محمّد . در سوگوارى . ( ص 1809 ) .\r\nنخبة المصائب . ملّاحبيب اللّه فرزند على مدد شريف كاشانى ساوجى . سوگوارى .\r\n( ص 1810 ) .\r\nنوحة الاحزان و صيحة الاشجان . دهخوارقانى ، محمّد يوسف ( ن 1069 ق ) . به روزگار شاه عباس دوم ( 1052 - 1077 ق ) . از روى « روضة الشّهدا » ى كاشفى . در يك « مقدّمه » و 5 « مسلك » و يك « خاتمه » . . . ( ص 1818 ) .\r\nنوار الابصار . عبد الوهّاب فرزند على اشرف شيرازى ، نگارندهء « نخبة الاخبار » سوگوارى حضرت حسين است . . . ( ص 1719 ) .\r\nنهاية المسئول ( السّئول ) فى مناقب ريحانة الرّسول . عبد الوهّاب مدراسى ( ن 1209 ق ) .\r\nدر سرگذشت حضرت حسين در 11 « فصل » . . . ( ص 1822 و 1823 ) .\r\nواقعهء جانسوز كربلا . سانحهء كربلا . فقير دهلوى ، مير شمس الدّين ( 1115 - 1183 / 1703 - 1769 م ) . ( ص 1824 ) .\r\nواقعهء علىّ اكبر . محرم شاملو ، مرتضى قلى خان ( د 1020 ق ) . در رويداد كربلا .\r\n( ص 1824 ) .\r\nواقعهء كربلا . چندين اثر منثور با همين عنوان از چند مؤلّف ( ص 1824 و 1825 ) .\r\nوسيلة الفردوس . حسين فرزند عبدالرزّاق تبريزى ، نگاشتهء 1278 ق . . . حالات حضرت امام حسين ( ع ) و داستان كربلا در 50 « مجلس » براى اهل منبر . . . ( ص 1826 )\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nوسيلة النّجاة . ر . ك . سفينة النجاة در رويداد كربلا و سوگوارى براى منبريان در 10 « باب » و هر باب ويژهء يك روز از دههء آغاز محرّم . . . ( ص 1827 و 1828 ) .\r\nهم و غم . يزدى ، حسين فرزند على حسين فرزند عبد على . در يك « مقدّمه » و 14 « مجلس » و يك « خاتمه » . . . امّا بعد ، اقلّ غلامان حسينِ على . . . بر الواح صافيهء دوستان مىنگارد كه اين ضعيف در دههء عاشورا به حديث شريف نفس المهموم . ( ص 1832 و 1833 ) .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n\r\nفصل پنجم : فهرست كتب داستانى و تاريخى عاشورا ويژهء كودكان و نوجوانان و جوانان\r\n\r\n","description":"","footnote":"","page_name":" 271 ","page_number":271},
  {"content":"\r\n . \r\n","description":"","footnote":"","page_name":" 272 ","page_number":272},
  {"content":"\r\n\r\n\r\nمقدمه\r\nدر فصل پنجم به معرفى كتابهايى مىپردازيم كه بيشتر در قالب داستان ، روايت عاشورا را قلمى كرده‌اند .\r\nهدف غالب نويسندگان اين دسته از كتابها ، آشنا ساختن قشر جوان و نوجوان و كودك با واقعه عظيم عاشورا با زبانى ساده و داستانى بوده تا رغبت آنان را به مطالعه برانگيزند يا بيشتر كنند .\r\nبديهى است از زمان تدوين اين اثر تا نشر آن ، كتابهاى ارزندهء ديگرى نيز روى پيشخوانِ كتابفروشىها قرار گرفته كه اميد داريم در فرصتى جديد آنها را نيز معرفى نماييم .\r\nفهرست كتابهاى داستانى عاشورا عنوان كتاب : آفتاب سرخ غمگين\r\nمؤلّف : كمال السّيد\r\nمترجم : حسين سيّدى\r\nموضوع : زندگينامهء امام سجّاد ( ع )\r\nناشر : انتشارات مدرسه ، تهران ، 1377 .\r\n* عنوان كتاب : آيه‌هاى غمناك\r\nمؤلّف : محمّد جهان تيغ\r\nموضوع : حاوى 4 داستان كوتاه از عاشورا\r\nناشر : محراب قلم ، تهران ، 1377\r\nتعداد صفحه : 48\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n* عنوان كتاب : امام حسين ( ع )\r\nمؤلّف : سيّد مهدى آيت اللّهى\r\nموضوع : مطالبى پيرامون زندگى امام حسين ( ع ) و اصحاب آن حضرت\r\nناشر : نشر جهان آرا ، تهران ، 1376\r\nتعداد صفحه : 24\r\n* عنوان كتاب : امام حسين ( ع )\r\nمؤلّف : اميد اميدوار\r\nموضوع : شرح كوتاهى از جريان قيام امام حسين ( ع )\r\nناشر : شفق ، قم .\r\nتعداد صفحه : 32\r\n* عنوان كتاب : امام حسين ( ع )\r\nمؤلّف : عبّاس قديانى\r\nموضوع : مرورى گذرا بر زندگى سالار شهيدان . اين كتاب ، مجلّدى از سرى آثارى است با عنوان : نگاهى به چهارده معصوم .\r\nناشر : فردا به ، تهران ، 1378\r\nتعداد صفحه : 48\r\n* عنوان كتاب : امام حسين ( ع ) ، از سرى كتابهاى سيره عملى اهل‌بيت عليهم السلام\r\nمؤلّف : سيّد كاظم ارفع\r\nموضوع : بررسى كوتاهى پيرامون زندگانى امام حسين ( ع )\r\nناشر : فيض كاشانى . محلّ نشر : تهران . سال نشر : 1372\r\nتعداد صفحه : 93\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n* عنوان كتاب : امام حسين پس از شهادت\r\nمؤلّف : محمّد سالار\r\nموضوع : داستان حكومت و مرگ يزيد ، اسيران كربلا و شورش توّابين\r\nناشر : نشر حر\r\nتعداد صفحه : 24\r\n* عنوان كتاب : ابرهاى تشنگى\r\nمؤلّف : سيّد محمّد سادات اخوى\r\nموضوع : حاوى 14 داستان از زندگانى انبياء و ائمّهء معصومين ، خصوصاً حضرت سيّد الشّهدا ، و حماسهء عاشورا\r\nناشر : حوزهء هنرى سازمان تبليغات اسلامى . محلّ نشر : تهران . سال نشر : 1375\r\nتعداد صفحه : 62\r\n* عنوان كتاب : ارمغانى از آسمان\r\nمؤلّف : سرور كتبى\r\nموضوع : زندگينامهء حضرت سجّاد ( ع ) به شيوهء داستانى\r\nناشر : بنياد بعثت . محلّ نشر : تهران . تاريخ نشر : 1370\r\nتعداد صفحه : 24\r\n* عنوان كتاب : از حسين برايم بگو\r\nمؤلّف : مهدى مشايخى\r\nموضوع : ماجراى پسر بچه‌اى به نام « سعيد » و تأثير مراسم سينه زنى در او و پرسش ماجراى كربلا از پدر\r\nمحلّ نشر : تهران . تاريخ نشر : 1364\r\nتعداد صفحه : 58\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n* عنوان كتاب : از ديار حبيب\r\nمؤلّف : سيّد مهدى شجاعى\r\nموضوع : پيرامون شخصيت ممتاز حبيب بن مظاهر از شهداى نامدار عاشورا\r\nناشر : مدرسه . محلّ نشر : تهران . سال نشر : 1371\r\nتعداد صفحه : 63\r\n* عنوان كتاب : از مدينه تا كربلا\r\nمؤلّف : رضا شيرازى\r\nموضوع : بررسى زندگانى امام حسين ( ع ) در قالب داستانى .\r\nناشر : پيام آزادى . سال نشر : 1371\r\nتعداد صفحه : 160\r\n* عنوان كتاب : با حسين تا مهدى\r\nمؤلّف : سيّد مجتبى حسينى\r\nموضوع : حاوى مطالبى پيرامون علل قيام حسينى و ارتباط آن با حركت ساير انبيا و اوليا و در نهايت قيام حضرت مهدى ( عج )\r\nناشر : نشر نيستان . محلّ نشر : تهران . سال نشر : 1378\r\nتعداد صفحه : 58\r\n* عنوان كتاب : باغ آسمان\r\nمؤلّف : ناصر نادرى\r\nموضوع : حاوى 40 قصّه از زندگانى امام زين العابدين ( ع ) با نثرى ساده و روان\r\nناشر : پيام محراب . محلّ نشر : تهران . سال نشر : 1377\r\nتعداد صفحه : 110\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n* عنوان كتاب : بانوى عاشورا\r\nمؤلّفان : بشير خزامى و بهمن زندى\r\nموضوع : زندگينامهء حضرت زينب ( س ) براى گروه سنّى ( ب ) و ( ج )\r\nناشر : نهضت سواد آموزى . محلّ نشر : تهران . سال نشر : 1377\r\nتعداد صفحه : 44\r\n* عنوان كتاب : بغض شكفته\r\nمؤلّف : لطيف راشدى\r\nموضوع : داستانهاى كوتاهى از زندگانى امام حسين ( ع )\r\nناشر : نشر سبحان\r\nتعداد صفحه : 72\r\nبىتا .\r\n* عنوان كتاب : پرچمدار\r\nمؤلّف : رضا شيرازى\r\nموضوع : تاريخ عاشورا و نقش حضرت عبّاس ( ع ) با زبانى ساده و روان براى گروه سنّى ( عج )\r\nناشر : پيام نينوا . محلّ نشر : تهران . سال نشر : 1371\r\nتعداد صفحه : 72\r\n* عنوان كتاب : پرچمدار نينوا\r\nمؤلّف : محمد محمدى اشتهاردى\r\nموضوع : بررسى گسترده‌اى پيرامون حضرت عبّاس ( ع )\r\nناشر : انتشارات مسجد مقدس جمكران . محلّ نشر : قم . سال نشر : 1376\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n* عنوان كتاب : تا به آفتاب\r\nمؤلّف : ابراهيم حسن بيگى\r\nموضوع : شرح احوال نافع بن هلال و ماجراى پيوستن او به كاروان حسينى و شهادت وى .\r\nناشر : مدرسه . محلّ نشر : تهران . سال نشر : 1370\r\nتعداد صفحه : 46\r\n* عنوان كتاب : تو هم بيا . . . !\r\nمؤلّف : مرتضى دانشمند\r\nموضوع : داستانى است در 15 قسمت و ماجراى پسرى به نام على اصغر ، و اثر محرّم و شهادت در صحنه‌هاى جنگ تحميلى .\r\nناشر : دفتر تبليغات حوزهء علميّهء قم . سال نشر : 1376 . محلّ نشر : قم\r\nتعداد صفحه : 86\r\n* عنوان كتاب : حادثهء روز دهم ، در دو جلد\r\nمؤلّف : رضا شيرازى\r\nموضوع : داستان رشادت و جانبازى اصحاب و همراهان امام حسين ( ع )\r\nناشر : پيام محراب . محلّ نشر : تهران . تاريخ نشر : 1374\r\nتعداد صفحه : جلد اوّل در 111 ص و جلد دوّم در 109 ص\r\n* عنوان كتاب : حبيب بن مظاهر\r\nمؤلّف : جواد محدثى\r\nموضوع : بيان نقش حبيب بن مظاهر در زمان امام على ، حكومت معاويه ، نهضت مسلم بن عقيل و شهادت او .\r\nناشر : دفتر تبليغات حوزهء علميّهء قم . محلّ نشر : قم . سال نشر : 1375 .\r\nتعداد صفحه : 56\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n* عنوان كتاب : حرّ بن يزيد رياحى ، از مجموعهء كتابهاى « پيشگامان ايثار »\r\nمؤلّف : الدّار الاسلاميّه\r\nمترجم : مؤسّسهء بلاغ\r\nموضوع : گزارش اوّلين ملاقات « حر » با امام حسين تا شهادت آن بزرگوار .\r\nناشر : سازمان تبليغات اسلامى . محلّ نشر : تهران . سال نشر : 1369\r\nتعداد صفحه : 20\r\n* عنوان كتاب : حسين ، احياگر آدم\r\nمؤلّف : ابوالقاسم حسينجانى\r\nموضوع : حاوى قطعات ادبى همراه با جمله‌هاى عربى و ترجمهء آنها در رثاى سالار شهيدان عليه السلام\r\nناشر : انتشارات سروش . محلّ نشر : تهران . تاريخ نشر : 1377\r\nتعداد صفحه : 78\r\n* عنوان كتاب : حسين ( ع ) فرياد بلند ستمديدگان تاريخ\r\nمؤلّف : گودرز نجفى\r\nموضوع : حاوى مقالات تحقيقى پيرامون قيام حسينى\r\nناشر : نشر سبحان . سال نشر : 1376\r\nتعداد صفحه : 78\r\n* عنوان كتاب : حضرت امام حسين ( ع ) ، از سرى كتابهاى هدايتگران راه نور\r\nمؤلّف : سيّد محمد تقى مدرّسى\r\nموضوع : مرور كوتاهى بر زندگانى حضرت سيّد الشّهدا عليه السلام\r\nناشر : نشر بقيع . محلّ نشر : تهران . سال نشر : 1376\r\nتعداد صفحه : 59\r\n\r\n","description":"","footnote":"","page_name":" 279 ","page_number":279},
  {"content":"\r\n\r\n* عنوان كتاب : حضرت زينب از سرى نمونه‌هاى ايثار ( 2 )\r\nمؤلّف : سيد محمد تقى مدرسى\r\nموضوع : بررسى كوتاهى پيرامون زندگى حضرت زينب ( س )\r\nناشر : محمد صادق شريعت\r\nتعداد صفحه : 71\r\nبىتا .\r\n* عنوان كتاب : حضرت علىّ اكبر ( ع ) ، از سرى نمونه‌هاى ايثار ( 3 )\r\nمؤلّف : سيّد محمد تقى مدرّسى\r\nموضوع : زندگينامهء حضرت علىّ اكبر عليه السلام\r\nناشر : صبان الحسين . سال نشر : 1377\r\n* عنوان كتاب : حضرت مسلم ( ع ) ، از سرى نمونه‌هاى ايثار ( 4 )\r\nمؤلّف : سيّد محمد تقى مدرسى\r\nمترجم : حسن خاكر\r\nموضوع : شرح احوال مختصرى از مسلم بن عقيل عليه السلام\r\nناشر : محبّان الحسين . محلّ نشر : تهران . سال نشر : 1377\r\nتعداد صفحه : 46\r\n* عنوان كتاب : حضور سبز\r\nمؤلّف : مصطفى شكيباخو\r\nموضوع : داستان زندگى وهب از شهداى كربلا\r\nناشر : مدرسه . محلّ نشر : تهران . تاريخ نشر : 1370\r\nتعداد صفحه : 31\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n* عنوان كتاب : حكايت آن سر\r\nمؤلّف : سيّد مهدى شجاعى\r\nموضوع : ماجراى ورود سرِ مقدّس سالار شهيدان به بزم يزيد و اعتراض سفير پادشاه روم .\r\nناشر : بنياد بعثت . محلّ نشر : تهران . سال نشر : 1369\r\nتعداد صفحه : 24\r\n* عنوان كتاب : حماسهء حسينى و ظهور حقيقت آدمى\r\nمؤلّف : مصطفى دلشاد تهرانى\r\nموضوع : حاوى بحثهايى پيرامون حادثهء كربلا\r\nناشر : نشر ذكر . محلّ نشر : تهران . سال نشر : 1375\r\nتعداد صفحه : 89\r\n* عنوان كتاب : حماسه سازان عاشورا\r\nمؤلّف : مصطفى اسرار\r\nموضوع : حاوى 11 داستان كوتاه دربارهء اصحاب امام حسين عليه السلام\r\nناشر : قادر . محلّ نشر : تهران . تاريخ نشر : 1376\r\nتعداد صفحه : 199\r\n* عنوان كتاب : حنجرهء معصوم\r\nمؤلّف : دكتر محمد رضا سنگرى\r\nموضوع : حاوى 6 يادداشت ادبى در مورد برخى از وقايع كربلا و تنى چند از چهره‌هاى شاخص عاشورا\r\nناشر : نشر قو . محلّ نشر : تهران . سال نشر : 1374\r\nتعداد صفحه : 56\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n* عنوان كتاب : خلاصهء تاريخ اسلام ، ج 3 ، خلاصه شدهء كتاب زندگانى امام حسين ( ع )\r\nمؤلّف : سيّد هاشم رسولى محلّاتى\r\nتلخيص از : محمّد على چنارانى\r\nموضوع : فراز هايى از زندگانى امام حسين عليه السلام\r\nناشر : دفتر نشر فرهنگ اسلامى . محلّ نشر : تهران . سال نشر : 1373\r\nتعداد صفحه : 312\r\n* عنوان كتاب : خلاصهء قيام امام حسين ( ع ) ، كه خلاصه شدهء كتاب قيام امام حسين ( ع ) است\r\nمؤلّف : دكتر سيّد جعفر شهيدى\r\nموضوع : حاوى بررسىهايى پيرامون قيام امام حسين عليه السلام\r\nناشر : دفتر نشر فرهنگ اسلامى . محلّ نشر : تهران . سال نشر : 1376\r\nتعداد صفحه : 79\r\n* عنوان كتاب : خورشيد ، ماه ، ستاره‌ها\r\nمؤلّف : ناصر نادرى\r\nموضوع : ماجراى زندگانى امام حسين عليه السلام از روزى كه معاويه مىميرد تا شهادت آن حضرت .\r\nناشر : انتشارات كيهان . محلّ نشر : تهران . سال نشر : 1376\r\nتعداد صفحه : 87\r\n* عنوان كتاب : خورشيدى بر خاك\r\nمؤلّف : مژگان كلهر\r\nموضوع : حاوى 9 داستان كوتاه است كه سه داستان اوّل آن به زندگى امام حسين عليه السلام مربوط مىشود .\r\nناشر : نشر پيدايش . محلّ نشر : تهران . سال نشر : 1377\r\nتعداد صفحه : 71\r\n\r\n","description":"","footnote":"","page_name":" 282 ","page_number":282},
  {"content":"\r\n\r\n* عنوان كتاب : خون خدا\r\nمؤلّف : جواد محدّثى\r\nموضوع : گزارش گونه‌اى از واقعهء عاشورا با بيان ساده و ادبى\r\nناشر : دفتر انتشارات اسلامى . محلّ نشر : قم . سال نشر : 1376\r\nتعداد صفحه : 112\r\n* عنوان كتاب : خيمهء خورشيد\r\nمؤلّف : ناصر نادرى\r\nموضوع : حاوى 40 داستان كوتاه از زندگانى امام حسين عليه السلام\r\nناشر : پيام محراب . محلّ نشر : تهران . سال نشر : 1377\r\nتعداد صفحه : 104\r\n* عنوان كتاب : داستان حر\r\nمؤلّف : نصير ميرجانى\r\nموضوع : زندگينامهء حرّ بن يزيد رياحى\r\nناشر : انتشارات منير . محلّ نشر : تهران . تاريخ نشر : 1375\r\nتعداد صفحه : 63\r\n* عنوان كتاب : داستان زندگى امام حسين ( ع )\r\nمؤلّف : امير مهدى مراد حاصل\r\nموضوع : زندگانى امام حسين عليه السلام از ولادت تا شهادت\r\nناشر : پيام نور . محلّ نشر : تهران . تاريخ نشر : 1375\r\nتعداد صفحه : 35\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n* عنوان كتاب : داستانهايى از حضرت رقيّه ( س )\r\nمؤلّفان : شهيد احمد مير خلف‌زاده و قاسم مير خليف‌زاده\r\nموضوع : حاوى داستانهايى از سرگذشت دختر سه سالهء امام حسين عليه السلام\r\nناشر : مهدى يار . محلّ نشر : قم . سال نشر : 1379\r\nتعداد صفحه : 95\r\n* عنوان كتاب : داستانهايى از آثار تمسّك به امام حسين ( ع )\r\nمؤلّف : اسد اللّه افشار\r\nموضوع : حاوى مطالبى پيرامون دعا و زيارت و آثار توسّل به امام حسين عليه السلام\r\nناشر : نشر نور . محلّ نشر : تهران . سال نشر : 1371\r\nتعداد صفحه : 128\r\n* عنوان كتاب : داستانهايى از حضرت زينب ( س )\r\nمؤلّف : قاسم مير خلف زاده\r\nموضوع : مطالبى پيرامون حضرت زينب ( س ) در قالب 150 داستان ارايه شده است .\r\nناشر : نشر يوسف . محلّ نشر : اصفهان . سال نشر : 1378\r\nتعداد صفحه : 159\r\n* عنوان كتاب : دانستنيهاى عاشورا\r\nمؤلّف : عبّاس صالح مدرسه‌اى\r\nموضوع : حاوى اطّلاعات آموزنده‌اى از قيام عاشورا براى نوجوانان با نثرى ساده و گيرا .\r\nناشر : پيام آزادى . محلّ نشر : تهران . سال نشر : 1377\r\nتعداد صفحه : 62\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n* عنوان كتاب : دستهاى تنهاى من\r\nمؤلّف : احمد پهلوانيان\r\nموضوع : واگويى واقعهء عاشورا از زبان عبداللّه فرزند كوچك امام حسن عليه السلام\r\nناشر : دفتر تبليغات اسلامى . محلّ نشر : قم . سال نشر : 1377\r\nتعداد صفحه : 63\r\n* عنوان كتاب : دو دست چون بال\r\nمؤلّف : ابراهيم حسن بيگى\r\nموضوع : حكايت « عابس » و غلامش « شوذب » و ماجراى حضورشان در اردوى حسينى و شهادت آنان .\r\nناشر : مدرسه . محلّ نشر : تهران . سال نشر : 1369\r\nتعداد صفحه : 31\r\n* عنوان كتاب : راز زندگى پروانه‌ها\r\nمؤلّف : مجتبى آموزگار\r\nموضوع : داستانى نمادين از زندگى سرور شهيدان و ديگر شهدا\r\nناشر : نشر زيتون . محلّ نشر : تهران . سال نشر : 1378\r\nتعداد صفحه : 24\r\n* عنوان كتاب : روايت خاكستر\r\nمؤلّف : سيّد محمّد سادات اخوى\r\nموضوع : حاوى چهار داستان كوتاه مرتبط با ماجراى كربلا و عاشورا\r\nناشر : سازمان تبليغات اسلامى . محلّ نشر : تهران . سال نشر : 1376\r\nتعداد صفحه : 40\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n* عنوان كتاب : روزى اين چنين\r\nمؤلّف : جواد جزينى\r\nموضوع : زندگىنامهء عمرو بن قريطهء انصارى از اصحاب با وفاى امام حسين ( ع )\r\nناشر : حوزهء هنرى سازمان تبليغات اسلامى . محلّ نشر : تهران . تاريخ نشر : 1373\r\nتعداد صفحه : 34\r\n* عنوان كتاب : زندگانى امام حسين ( ع )\r\nمؤلّف : سيّد هاشم رسول محلّاتى\r\nموضوع : بررسى تفصيلى زندگى امام حسين عليه السلام\r\nناشر : دفتر نشر فرهنگ اسلامى . محلّ نشر : تهران . سال نشر : 1372\r\nتعداد صفحه : 591\r\n* عنوان كتاب : زندگانى حضرت زينب ( س )\r\nمؤلّف : دكتر مصطفى اوليائى\r\nموضوع : حاوى سخنرانيهاى حضرت زينب ( س ) و فرازهاى كوتاهى از زندگانى آن بانو .\r\nتاريخ نشر : 1373\r\nتعداد صفحه : 62\r\n* عنوان كتاب : زهير بن قين ، از مجموعهء كتابهاى « پيشگامان ايثار »\r\nمؤلّف : الدّار الاسلاميّه\r\nمترجم : مؤسّسهء بلاغ\r\nموضوع : بررسى كوتاهى پيرامون زهير بن قين در رابطه با حادثهء عاشورا\r\nناشر : سازمان تبليغات اسلامى . محلّ نشر : تهران . سال نشر : 1369\r\nتعداد صفحه : 20\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n* عنوان كتاب : زيد بن مغفّل\r\nمؤلّف : سيّد جعفر آگاه\r\nموضوع : ماجراى پيكار امام حسين ( ع ) و شهادت زيد بن مغفّل\r\nناشر : ابجد\r\nتعداد صفحه : 24\r\nبىتا .\r\n* عنوان كتاب : زينت دامان زهرا ، حضرت زينب كبرى ( س )\r\nمؤلّف : مجيد سيّاحى\r\nموضوع : بيان گوشه‌هايى از زندگى حضرت زينب عليهاالسلام و رخداد كربلا\r\nناشر : گوهر سيّاح . محلّ نشر : مشهد . سال نشر : 1377\r\nتعداد صفحه : 48\r\n* عنوان كتاب : زيارت\r\nمؤلّف : رضا شيرازى\r\nموضوع : حاوى داستان دو دربارهء جابر بن عبداللّه انصارى و حضور او بر تربت سالار شهيدان .\r\nناشر : كتابهاى پرنده - پيام آزادى . محلّ نشر : تهران . سال نشر : 1376\r\nتعداد صفحه : 16\r\n* عنوان كتاب : زيارتنامهء عشق\r\nمؤلّف : كمال السيّد\r\nمترجم : حسن سيّدى\r\nموضوع : بيان فرازهايى از واقعهء عاشورا و حماسهء كربلا\r\nناشر : انتشارات مدرسه . محلّ نشر : تهران . تاريخ نشر : 1376\r\nتعداد صفحه : 76\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n* عنوان كتاب : سازندگىهاى اخلاقى امام حسين ( ع )\r\nمؤلّف : احمد صابرى همدانى\r\nموضوع : حاوى روايات و سخنان امام حسين عليه السلام در رابطه با موضوعات اخلاقى\r\nناشر : دفتر نشر معارف اسلامى . محلّ نشر : تهران . سال نشر : 1373\r\nتعداد صفحه : 153\r\n* عنوان كتاب : سپهسالار عشق\r\nمؤلّف : احمد لقمانى\r\nموضوع : بررسى زندگانى حضرت قمر بنى هاشم عليه السلام\r\nناشر : مركز تحقيقات اسلامى جانبازان . محلّ نشر : تهران\r\nتعداد صفحه : 160\r\nبىتا .\r\n* عنوان كتاب : ستاره‌ها بر خاك\r\nمؤلّف : سعيد آل رسول\r\nموضوع : بيان روايى گوشه‌هايى از واقعهء عاشورا\r\nناشر : بنياد بعثت . محلّ نشر : تهران . سال نشر : 1374\r\nتعداد صفحه : 35\r\n* عنوان كتاب : سرگذشت راست\r\nمؤلّف : جلال الدّين فارسى\r\nموضوع : حاوى مطالبى پيرامون زندگى حضرت زينب عليهاالسلام ، براى گروه سنّى ( ج ) و ( د ) .\r\nناشر : نشر مطهّر . محلّ نشر : تهران . سال نشر : 1372\r\nتعداد صفحه : 62\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n* عنوان كتاب : سعيد بن عبداللّه\r\nمؤلّف : سيّد جعفر آگاه\r\nموضوع : زندگى سعيد بن عبداللّه از اصحاب امام حسين عليه السلام و ماجراى شهادت او .\r\nناشر : ابجد . محلّ نشر : تهران\r\nتعداد صفحه : 32\r\nبىتا .\r\n* عنوان كتاب : سوار سوم ، در دو جلد\r\nمؤلّف : محمّد كاظم مزينانى\r\nموضوع : حاوى 7 واگويه از داستان زندگى امام حسين عليه السلام\r\nناشر : نشر پيدايش . محلّ نشر : تهران\r\nتعداد صفحه : جلد اوّل در 96 ص و جلد دوم در 135 ص\r\nبىتا .\r\n* عنوان كتاب : سوك سرخ\r\nمؤلّف : محمد رضا سنگرى\r\nموضوع : حاوى چند مقاله دربارهء كربلا ، امام حسين ( ع ) و تاسوعا و عاشورا\r\nناشر : تربيت . محلّ نشر : تهران . سال نشر : 1370\r\nتعداد صفحه : 80\r\n* عنوان كتاب : سيّد الشّهداء عليه السلام\r\nمؤلّف : شهيد آيت اللّه دستغيب شيرازى\r\nموضوع : حاوى سخنرانىهاى آن مرحوم دربارهء قيام كربلا و عاشورا\r\nناشر : نشر ميثم . محلّ نشر : تهران\r\nتعداد صفحه : 312\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nضمناً كتابى با همين عنوان و از همين مؤلّف توسّط انتشارات القرآن الحكيم در 316 صفحه منتشر شده و ناشر و محّل و سال نشر آن مشخص نيست .\r\n* عنوان كتاب : سيرهء ابوالفضل العبّاس ( ع )\r\nمؤلّف : عباسعلى محمودى\r\nموضوع : بررسى زوايايى از زندگانى حضرت عبّاس عليه السلام\r\nناشر : فيض كاشانى . محلّ نشر : تهران . سال نشر : 1370\r\nتعداد صفحه : 159\r\n* عنوان كتاب : عابس\r\nمؤلّف : سيّد جعفر آگاه\r\nموضوع : ماجراى پيوستن « عابس » به سپاه امام حسين عليه السلام\r\nناشر : ابجد\r\nتعداد صفحه : 24\r\nبىتا .\r\n* عنوان كتاب : عاشورا در سرزمينها ( 1 )\r\nمؤلّف : بى آزار شيرازى\r\nموضوع : گزارش مراسم عزادارى در كشور ايران و شبه قارّهء هند .\r\nناشر : دفتر نشر فرهنگ اسلامى . محلّ نشر : تهران . سال نشر : 1377\r\nتعداد صفحه : 46\r\n* عنوان كتاب : عاشورا در سرزمينها ( 2 )\r\nمؤلّف : بى آزار شيرازى\r\nموضوع : بررسى عزادارى حسينى در سه كشور بحرين و عربستان و تركيّه\r\nناشر : دفتر فرهنگ نشر اسلامى . محلّ نشر : تهران . سال نشر : 1377\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n* عنوان كتاب : عاشورا در سرزمينها ( 3 )\r\nمؤلّف : بى آزار شيرازى\r\nموضوع : گزارش مراسم عزادارى حسينى در كشورهاى آلمان ، بلژيك ، رومانى ، انگلستان ، دانمارك ، پرتغال و يونان\r\nناشر : دفتر فرهنگ نشر اسلامى . محلّ نشر : تهران . سال نشر : 1377\r\nتعداد صفحه : 36\r\n* عنوان كتاب : عاشورا در سرزمينها ( 4 )\r\nمؤلّف : عبد الكريم بىآزار شيرازى\r\nموضوع : گزارش عزادارى حسينى در 6 كشور افريقايى\r\nناشر : دفتر فرهنگ نشر اسلامى . محلّ نشر : تهران . سال نشر : 1377\r\nتعداد صفحه : 46\r\n* عنوان كتاب : عاشورا در سرزمينها ( 5 )\r\nمؤلّف : عبد الكريم بىآزار شيرازى\r\nموضوع : گزارش مراسم عزادارى در سه كشور قارّه امريكا\r\nناشر : دفتر فرهنگ نشر اسلامى . محلّ نشر : تهران . سال نشر : 1377\r\nتعداد صفحه : 32\r\n* عنوان كتاب : عاشورا و عبرتها\r\nمؤلّف : مؤسّسهء فرهنگ قدر ولايت\r\nموضوع : حاوى بررسىهايى پيرامون درسها و عبرتهاى عاشورا\r\nناشر : مؤسّسهء فرهنگى قدر ولايت . محلّ نشر : تهران . سال نشر : 1377\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n* عنوان كتاب : عبّاس بن على ، از مجموعهء كتابهاى « پيشگامان ايثار »\r\nمؤلّف : دار الاسلاميّه\r\nمترجم : مؤسّسهء بلاغ\r\nموضوع : حاوى مطالبى پيرامون حضرت عبّاس عليه السلام\r\nناشر : سازمان تبليغات . محلّ نشر : تهران . سال نشر : 1369\r\nتعداد صفحه : 86\r\n* عنوان كتاب : عقيلهء بنى هاشم\r\nمؤلّف : بهداروند\r\nموضوع : واگويى فرازهايى از زندگى حضرت زينب عليهاالسلام و واقعهء عاشورا\r\nناشر : پيام آزادى . محلّ نشر : تهران . سال نشر : 1374\r\nتعداد صفحه : 59\r\n* عنوان كتاب : علىّ اكبر\r\nمؤلّف : محمّد على قطب\r\nمترجم : محمّد سالارى\r\nموضوع : زندگانى و شخصيّت علىّ اكبر عليه السلام\r\nناشر : نشر حر\r\nتعداد صفحه : 23\r\nبىتا .\r\n* عنوان كتاب : علمدار نيامد\r\nمؤلّف : حسين صبورى\r\nموضوع : زندگينامهء كوتاهى از حضرت عبّاس عليه السلام\r\nناشر : نشر محب . محلّ نشر : تهران . سال نشر : 1377\r\nتعداد صفحه : 68\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n* عنوان كتاب : عمو جان عبّاس\r\nمؤلّف : ابراهيم حسن بيگى\r\nموضوع : واگويى حادثهء عاشورا از زبان حضرت رقيه عليهاالسلام\r\nناشر : انتشارات مدرسه . محلّ نشر : تهران . تاريخ نشر : 1374\r\nتعداد صفحه : 23\r\n* عنوان كتاب : عون و محمّد ، از مجموعه كتابهاى « پيشگامان ايثار »\r\nمؤلّف : الدّار الاسلاميّه\r\nمترجم : مؤسّسهء بلاغ\r\nموضوع : گزارش نحوهء شهادت عون و محمد از فرزندان حضرت زينب عليهم السلام\r\nناشر : سازمان تبليغات اسلامى . محلّ نشر : تهران . سال نشر : 1369\r\nتعداد صفحه : 15\r\n* عنوان كتاب : غروب خورشيد\r\nمؤلّف : عليرضا ميرزا محمّد\r\nموضوع : گزارش بسيار كوتاهى از تولّد تا شهادت امام حسين عليه السلام\r\nناشر : نشر بعثت . محلّ نشر : تهران . سال نشر : 1366\r\nتعداد صفحه : 28\r\n* عنوان كتاب : فراموشان\r\nمؤلّف : داود غفّار زادگان\r\nموضوع : حاوى 6 حكايت از حادثهء كربلا\r\nناشر : قديانى . تاريخ نشر : 1375\r\nتعداد صفحه : 96\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n* عنوان كتاب : قاسم ، نوجوان جنگجو\r\nمؤلّف : محمّد سالار\r\nموضوع : داستان حضرت قاسم ( ع ) و شهادت او\r\nناشر : انتشارات حُر\r\nتعداد صفحه : 23\r\nبىتا .\r\n* عنوان كتاب : قافلهء عشق\r\nمؤلّف : نور اللّه حسين خانى\r\nموضوع : واگويى گذارى واقعهء عاشورا و نقل سخنان جابر بن عبداللّه انصارى با عطّيه و عبداللّه بن كميت بر مزار امام شهدا .\r\nناشر : انتشارات مسعى . محلّ نشر : تهران . سال نشر : 1376\r\nتعداد صفحه : 87\r\n* عنوان كتاب : قصر سپيد\r\nمؤلّف : منصوره دانش طلب\r\nموضوع : حاوى 8 داستان كوتاه از تاريخ كربلا و حوادث عاشورا .\r\nناشر : نشر ريحان . محلّ نشر : تهران . تاريخ نشر : 1371\r\nتعداد صفحه : 47\r\n* عنوان كتاب : قيس بن مسهّر\r\nمؤلّف : فرح الدّين ضياء\r\nموضوع : سرگذشت قيس بن مسهّر از اصحاب با وفاى امام حسين ( ع )\r\nناشر : دفتر نشر فرهنگ اسلامى . محلّ نشر : تهران\r\nتعداد صفحه : 40\r\nبىتا .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n* عنوان كتاب : كشتى نجات\r\nمؤلّف : سيد مهدى شمس الدين\r\nموضوع : زندگينامهء امام حسين عليه السلام ، از سلسله كتابهاى « راويان وحى »\r\nناشر : نورنگار . محلّ نشر : قم . سال نشر : 1376\r\nتعداد صفحه : 48\r\n* عنوان كتاب : مسلم بن عقيل ، از سرى كتابهاى « پيشگامان ايثار »\r\nمؤلّف : الدّار اسلاميّه\r\nموضوع : بررسى گذرايى پيرامون زندگى مسلم بن عقيل عليه السلام\r\nمترجم : مؤسّسهء بلاغ\r\nناشر : سازمان تبليغات اسلامى . محلّ نشر : تهران . سال نشر : 1369\r\nتعداد صفحه : 39\r\n* عنوان كتاب : مسلم بن عقيل در دو جلد\r\nمؤلّف : محمّد سالار\r\nموضوع : داستان زندگانى مسلم بن عقيل ( ع )\r\nناشر : هادى\r\nتعداد صفحه : جلد اوّل و دوم هر كدام 32 ص\r\nبىتا .\r\n* عنوان كتاب : نمايشنامهء حُر\r\nمؤلّف : عبّاس فرجخش\r\nموضوع : حرّ بن يزيد رياحى و شخصيّت و شهادت او ، در قالب نمايشنامه ، همراه با ماجراى حبيب بن مظاهر\r\nناشر : دفتر نشر فرهنگ اسلامى . محلّ نشر : تهران . سال نشر : 1356\r\nتعداد صفحه : 95\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n* عنوان كتاب : نمونه‌هاى ايثار ( حضرت ابو الفضل العبّاس )\r\nمؤلّف : سيّد محمّد تقى مدرّسى\r\nمترجم : كورش عليائى\r\nموضوع : بررسى اجمالى زندگينامهء حضرت عبّاس عليه السلام\r\nتعداد صفحه : 52\r\nبىتا .\r\n* عنوان كتاب : نوحهء باران\r\nمؤلّف : سيّد محمّد سادات اخوى\r\nموضوع : پيرامون عاشوراى حسينى در 14 بخش\r\nناشر : مدرسه . محلّ نشر : تهران . سال نشر : 1376\r\nتعداد صفحه : 118\r\n* عنوان كتاب : نيلوفرهاى مرداب\r\nمؤلّف : احمد گلزارى\r\nموضوع : حاوى سه داستان عاشورايى به نامهاى ( سماع خونين دل ) ، ( طنين جارى فرياد ) و ( سكوت صاعقه )\r\nناشر : انتشارات مدرسه . محلّ نشر : تهران . سال نشر : 1369\r\nتعداد صفحه : 79\r\n* عنوان كتاب : نينوا ( براى كودكان )\r\nمؤلّف : جمشيد رمضان زاده\r\nموضوع : تاريخ مختصرى دربارهء قيام حسينى در قالب داستان .\r\nناشر : نشر ميعاد . محلّ نشر : تهران . تاريخ نشر : 1378\r\nتعداد صفحه : 16\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n* عنوان كتاب : واى تشنگى\r\nمؤلّف : سيّد مهدى شجاعى\r\nموضوع : داستان حضرت سكينه سلام اللَّه عليها\r\nناشر : بنياد بعثت . محلّ نشر : تهران . سال نشر : 1371\r\nتعداد صفحه : 23\r\n* عنوان كتاب : هزار آفتاب\r\nمؤلفان : حسن بيگى و غفّارزادگان\r\nموضوع : حاوى 6 داستان دربارهء شهداى كربلا\r\nناشر : انتشارات مدرسه . محلّ نشر : تهران . تاريخ نشر : 1373\r\nتعداد صفحه : 166\r\n* عنوان كتاب : همگام با حسين و يارانش\r\nمؤلّف : على قائمى\r\nموضوع : داستان كربلا\r\nناشر : انتشارات شناخت اسلام\r\nتعداد صفحه : 86\r\nبىتا .\r\n* عنوان كتاب : ياران كوچك امام حسين ( ع )\r\nمؤلّف : سيد احمد موسوى واداقانى\r\nموضوع : بيان نقش كودكان و نوجوان در حماسهء ماندگار كربلا\r\nناشر : قديانى محل نشر : تهران . سال نشر : 1377\r\nتعداد صفحه : 245\r\n\r\n","description":"","footnote":"","page_name":" 297 ","page_number":297},
  {"content":"\r\n . \r\n","description":"","footnote":"","page_name":" 298 ","page_number":298},
  {"content":"\r\n\r\n« نمايهء منابع و مآخذ »\r\nالف\r\nآثار الحزن ، ملك الكُتّاب شيرازى ، چاپ سنگى ، بمبئى ، 1322 ق .\r\nآداب الحرب و الشّجاعه ، محمد بن منصور بن سعيد ( فخر مدبّر ) ، به تصحيح احمد سهيلى خوانسارى ، تهران ، 1346 .\r\nآفتاب در حجاب ، سيد مهدى شجاعى ، تهران ، چاپ اول ، 1377 .\r\nآفتاب سرخ غمگين ، كمال السّيد ، ترجمهء حسين سيدى ، تهران ، 1377\r\nآنجا كه حق پيروز است ، پرويز خرسند ، چاپ نهم ، تهران ، 1376 .\r\nآيه‌هاى غمناك ، محمد جهان تيغ ، تهران ، 1377 .\r\nاخلاق محسنى ، ملاحسين واعظ كاشفى سبزوارى ، به اهتمام مرتضى مدرسى چهاردهى ، كتابخانه علميهء حامدى ، بىتا .\r\nاربعين حسينيّه ، حاج ميرزا محمد ارباب ، چاپ اول ، انتشارات اسوه ، تهران ، 1372 .\r\nارج نامهء فقيهى ، مقاله قطره‌اى از دريا ، چاپ اول ، قم ، 1380 .\r\nارمغانى از آسمان ، سرور كتبى ، تهران ، 1370 .\r\nاز حسين برايم بگو ، مهدى مشايخى ، تهران ، 1364 .\r\nاز ديار حبيب ، سيد مهدى شجاعى ، تهران ، 1371 .\r\nاز مدينه تا كربلا ، حسن شيرازى ، پيام آزادى ، 1371 .\r\nاسرار الشهاده ، محمد اشرفى بار فروشى ( حاجى اشرف ) ، چاپ سنگى ، تهران ، 1322 ق .\r\nاسرار الشهاده ، اسماعيل خان سرباز بروجردى ، نگاشتهء 1274 ق ، چاپى ، بى جا ، بىتا .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nاسرار الشهاده ، رفيع الدين تبريزى ، نگاشتهء سدهء 14 ، چاپى ، بى جا ، بى تا .\r\nاسرار الشهاده ، عبد العزيز دهلوى ، ترجمهء ابو القاسم مير قدرت الله ، چاپى ، كلكته ، سال 1253 ق .\r\nاسوه‌هاى عاشورا ، محمد قطب ، ترجمه و نگارش محمود افتخار زاده ، چاپ معراج ، چاپ اول ، 1364 .\r\nاسوه‌هايى از قيام عاشورا ، حسين اسعدى ، انتشارات ائمّه ، چاپ اول ، 1380 .\r\nاظهار السعاده فى ترجمه اسرار الشهاده ، متن از عبد العزيز دهلوى ، ترجمهء على اكبر إله آبادى ، نگاشتهء 1218 ق ، خطى .\r\nاكسير التواريخ ، ترجمهء كشف الغمّه فى معرفة الائمّه ، برگردان ملك الكتّاب شيرازى ، چاپ بمبئى ، 1308 ق .\r\nاكليل المصائب ، ميرزا محمد تنكابنى ، نگاشتهء 1297 ق ، چاپ سنگى ، بى جا ، بى تا .\r\nالفباى ماتم و غم ، محبوب نواز خان ونت بهادر ، چاپ سنگى ، بى جا ، بى تا .\r\nامام حسين ، سيد مهدى آيت اللهى ، تهران ، 1376 .\r\nامام حسين ، اميد اميدوار ، قم ، بى تا .\r\nامام حسين ، عباس قديانى ، تهران ، 1378 .\r\nامام حسين ، سيد كاظم ارفع ، تهران ، 1372 .\r\nامام حسين پس از شهادت ، محمد سالار ، نشر حر ، بى تا .\r\nامواج البكاء ، نوروز على بسطامى ، چاپ سنگى ، بى جا ، 1288 ق .\r\nانوار حسينى ، ملامحمد حسين غلام ، نگاشتهء 1123 ق ، ترجمهء جلد دهم بحار الانوار .\r\nانوار السعاده فى ترجمة اسرار الشهاده ، متن از ملاآقا دربندى ، ترجمهء ميرزا محمد حسين تبريزى ، چاپى ، بى جا ، بى تا .\r\nانوار الشهاده ، حسن كثنوى يزدى ، به سال 1301 ق در هامش « نور العين » و به سال 1303 در هامش مراثى بيدل و وصال .\r\nانيس الواعظين ، عبد الكريم تربتى خراسانى ، نگاشتهء 1257 ق ، چاپى ، بى جا ، بى تا .\r\n« ب »\r\nبا حسين تا مهدى ، سيد مجتبى حسينى ، تهران ، 1378 .\r\nباغ آسمان ، ناصر نادرى ، تهران ، 1377 .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nبانوى عاشورا ، بشير خزامى و بهمن زندى ، تهران ، 1377 .\r\nبحر الانساب ، ملك الكتّاب شيرازى ، چاپى ، بى جا ، بى تا .\r\nبحر المصائب و كنز الغرائب ، محمد جعفر تبريزى ، نگاشتهء 1282 ق ، چاپى ، بى جا ، بىتا .\r\nبررسى و تحقيق پيرامون نهضت حسينى ، سيد على فرحى ، تهران ، چاپ اول ، 1375 .\r\nبصيرة السعداء فى مقتل الشهداء ، محمد رضا ، چاپ سنگى ، هند ، 1251 ق .\r\nبغض شكسته ، لطيف راشدى ، نشر سبحان ، بى تا .\r\n« پ »\r\nپاسداران وحى ، شهاب الدين اشراقى و محمد موحدى فاصل ، چاپ دوم ، قم ، بى تا .\r\nپدر ، عشق و پسر ، سيد مهدى شجاعى ، چاپ پنجم ، تهران ، 1377 .\r\nپرچمدار ، رضا شيرازى ، تهران ، 1371 .\r\nپرچمدار نينوا ، محمد محمدى اشتهاردى ، قم ، 1376 .\r\nپس از 50 سال پيرامون قيام امام حسين ، سيد جعفر شهيدى ، چاپ پانزدهم ، تهران ، 1372 .\r\nپيام‌هاى عاشورا ، محمد دشتى ، چاپ اول ، قم ، 1376 .\r\nپيام‌هاى عاشورا ، جواد محدّثى ، چاپ اوّل ، قم ، 1377 .\r\n« ت »\r\nتا به آفتاب ، ابراهيم حسن بيگى ، تهران ، 1370 .\r\nتاريخ ائمّه معصومين ، سيّد دلدار على لكهنوى نصيرآبادى ، سدهء 13 ، چاپ سنگى ، لكهنو ، بى تا .\r\nتاريخ بيهقى ، ابوالفضل محمد بن حسين بيهقى ، به اهتمام دكتر غنى و دكتر فياض ، تهران ، انتشارات خواجو ، چاپ سوم ، 1362 .\r\nتاريخ حسين بن على ، محمد جواد حسين ، چاپ سنگى ، كانپور ، 1329 ق .\r\nتاريخ سيّد الشّهداء ، حاج شيخ عباس صفائى حائرى ، انتشارات مسجد مقدس جمكران ، قم ، 1379 .\r\nتاريخ طبرى ، ترجمهء ابوالقاسم پاينده ، دورهء 15 جلدى ، انتشارات اساطير ، چاپ دوم ، 1362 .\r\nتاريخ طبرى ، به تصحيح محمد ابوالفضل ابراهيم ، ج 5 ، دار التّراث العربى ، بيروت ، 1387 ق .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nتاريخ كامل ايران ، دكتر عبداللّه رازى ، چاپ اقبال ، چاپ پنجم ، تهران ، 1362 .\r\nتاريخ گزيده ، حمداللّه مستوفى ، به اهتمام دكتر عبد الحسين نوائى ، تهران ، 1339 .\r\nتاريخنامهء طبرى ، گردانيدهء منسوب به بلعمى به تصحيح و تحشيهء محمد روشن ، نشر نور ، چاپ دوم ، تهران ، 1368 .\r\nتأملى در نهضت عاشورا ، رسول جعفريان ، چاپ دوم ، قم ، 1381 .\r\nتبصرة العوام فى مقالات الانام ، سيّد مرتضى بن داعى حسنى رازى ، به تصحيح عباس اقبال ، تهران ، چاپ دوم ، 1364 .\r\nتجارب السّلف ، هندوشاه ، به تصحيح عبّاس اقبال ، تهران ، مطبعهء فردين ، تهران ، 1313 .\r\nتحفهء حسينيّه ، نوروز على بسطامى ، چاپ سنگى ، ايران ، بى تا .\r\nتحفهء حسينيّه ، ميرزا محمد على مدرس رشتى چهاردهى ، سدهء 13 و 14 خطى .\r\nتحفة الذّاكرين ، بيدل كرمانشاهى ، نگاشتهء 1273 ق ، چاپى ، بى جا ، بى تا .\r\nتحفة المجالس ، سلطان محمّد سرّ آبادى ، چاپى ، بى جا ، بى تا .\r\nتذكرة المصائب ، شيخ جواد يزدى ، چاپ سنگى ، بى جا ، بى تا .\r\nترجمهء كتاب مبارك مقتل ، متن از حاج كريم خان كرمانى ، ترجمه از سيد جواد قرشى كرمانى ، چاپى ، بىجا ، بى تا .\r\nتو هم بيا ، مرتضى دانشمند ، قم ، 1376 .\r\n« ث »\r\nثار اللّه ، حاج شيخ حسين عندليب ، انتشارات در راه حق ، چاپ اوّل ، قم ، 1376 .\r\nثمرة الخلافة ، سيد محمد لكهنوى ، نگاشتهء 1249 ق ، چاپى ، لكهنو ، بى تا .\r\n« ج »\r\nجواهر الاسرار ، كمال‌الدين حسين خوارزمى ، به تصحيح محمدجواد شريعت ، اصفهان ، انتشارات مشعل .\r\nجواهر الايقان و سرمايهء ايمان ، فاضل دربندى ، چاپى ، بى جا ، بى تا .\r\nجواهر الكلام فى سوانح‌الايام ، ميرزاحسن يزدى ( اشرف‌الواعظين ) مجلّديكم ، چاپ سنگى ، تهران ، 1362 .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n« ح »\r\nحادثهء روز دهم ، رضا شيرازى ، تهران ، 1374 .\r\nحجّة السعاده فى حجّة الشهاده ، محمد حسن خان اعتماد السلطنهء مراغه‌اى ، نگاشتهء 1304 ق ، چاپى ، تهران ، بى تا .\r\nحدايق الانس ، آقا صدر الدين محمد قزوينى ، چاپى ، بى تا .\r\nحديقة العارفين ، متن عربى از محمد حسن بارفروشى مازندرانى ، ترجمه از حاج ملّاهاشم ، چاپ سنگى ، تهران ، 1323 ق .\r\nحرّ بن يزيد رياحى ، الدار الاسلاميه ، ترجمه مؤسسه بلاغ ، تهران ، 1369 .\r\nحزن المتقين ، ميرزا محمد ملك الكُتّاب شيرازى ، چاپ سنگى ، بمبئى ، بى تا .\r\nحزن المؤمنون ، شيخ محمد على هندى ، نگاشتهء 1255 ق ، چاپى ، بى تا .\r\nحسين ، احياگر آدم ، ابوالقاسم حسينجانى ، تهران ، 1377 .\r\nحسين ، فرياد بلند ستمديدگان تاريخ ، گودرز نجفى ، نشر سبحان ، 1376 .\r\nحضرت امام حسين ، سيد محمد تقى مدرسى ، تهران ، 1376 .\r\nحضرت زينب ، سيد محمد تقى مدرسى ، بى جا ، بى تا .\r\nحضرت علىّ اكبر ، سيد محمد تقى مدرسى ، بى جا ، 1377 .\r\nحضرت مسلم ، سيد محمد تقى مدرسى ، تهران ، 1377 .\r\nحضور سبز ، مصطفى شكيباخو ، تهران ، 1370 .\r\nحكايت آن سر ، سيد مهدى شجاعى ، تهران ، 1369 .\r\nحكمت شهادت ، يا اسرار الشهاده محمد باقر مجلسى دوم ، بىتا ، خطى .\r\nحلية الموحدين ، ابوالحسن زواره‌اى اصفهانى ، ترجمهء روضة الواعظين شيخ شهيد ابوعلى محمد ، سدهء 5 ، خطى .\r\nحماسهء حسينى ، مجموعهء سخنرانىهاى استاد شهيد مرتضى مطهرى درباره حادثه كربلا ، قم ، چاپ سىام .\r\nحماسه سازان عاشورا ، مصطفى اسرار ، تهران ، 1376 .\r\nحنجرهء معصوم ، دكتر محمد رضا سنگرى ، تهران ، 1374 .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n« خ »\r\nخصائص الزينبيّه ، سيد نور الدين شوشترى جزايرى ، سدهء 14 ، چاپ سنگى ، نجف ، 1341 ق .\r\nخلاصهء تاريخ اسلام ، سيد هاشم رسولى محلاتى ، تهران ، 1373 .\r\nخلاصهء قيام امام حسين ، دكتر سيد جعفر شهيدى ، تهران ، 1376 .\r\nخورشيد بر خاك ، مژگان كلهر ، تهران ، 1377 .\r\nخورشيد ، ماه ، ستاره‌ها ، ناصر نادرى ، تهران ، 1376 .\r\nخون خدا ، جواد محدثى ، قم ، 1376 .\r\nخيمهء خورشيد ، ناصر نادرى ، تهران ، 1377 .\r\n« د »\r\nداستان حر ، نصير ميرجانى ، تهران ، 1375 .\r\nداستان زندگى امام حسين ، امير مهدى مراد حاصل ، تهران ، 1375 .\r\nداستانهائى از حضرت رقيه ، شهيد احمد مير خلف‌زاده و قاسم مير خلف‌زاده ، قم ، 1379 .\r\nداستانهائى از آثار تمسك به امام حسين ، اسد اللّه افشار ، تهران ، 1371 .\r\nداستانهائى از حضرت زينب ، قاسم مير خلف‌زاده ، اصفهان ، 1378 .\r\nداستانهائى دربارهء زندگى پيامبران و امامان ، حق ويردى ، سدهء 11 ، خطى .\r\nدانستنىهاى عاشورا ، عباس صالح مدرسه‌اى ، تهران ، 1371 .\r\nدانشنامهء اسلام و ايران .\r\nدر كربلا چه گذشت ، ( ترجمهءنفس‌المهموم ) ، شيخ‌محمدباقر كمره‌اى ، چاپ پنجم ، تهران ، 1374 .\r\nدُرّه ، جلال الدين ميثمى عراقى تهرانى ، سدهء 13 و 14 ، نگاشتهء 1349 ق ، خطى .\r\nدستهاى تنهاى من ، احمد پهلوانيان ، قم ، 1377 .\r\nدفع الملال بكشف فضائل الآل ، سيد مرتضى جونپورى ، چاپى ، بى تا .\r\nدمع العين على خصائص الحسين ، ميرزا محمد حسين شهرستانى ، ترجمهء خصائص الحسينيهء شوشترى ، چاپ سنگى ، بمبئى ، 1313 ق .\r\nدو دست چون بال ، ابراهيم حسن بيگى ، تهران ، 1369 .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n« ذ »\r\nالذّريعه الى تصانيف الشيعه ، علامه شيخ آقا بزرگ تهرانى ، چاپ دوم ، طبع دار الاضواء ، بيروت ، ج 22 .\r\n« ر »\r\nراز زندگى پروانه‌ها ، مجتبى آموزگار ، تهران ، 1378 .\r\nراهنماى كتاب ، مجله ، سال 19 ، شماره 4 و 6 ، مقاله محمد حسين روحانى .\r\nرساله در وقايع ده روز اول محرم ، ملّامحمد باقر فشاركى اصفهانى ، چاپى ، بى تا .\r\nرسالهء قشيريه ، به تصحيح بديع الزمان فروزانفر ، تهران ، شركت انتشارات علمى و فرهنگى ، چاپ سوم ، 1367 .\r\nروايت خاكستر ، سيد محمد سادات اخوى ، تهران ، 1375 .\r\nروزى اين چنين ، جواد جزينى ، تهران ، 1373 .\r\nروضات الجنّات فى احوال العلماء و السادات ، محمد باقر موسوى خوانسارى ، انتشارات اسماعيليان ، ج 3 ، بى تا .\r\nروضة الاحباب فى سيرة النّبى و الآل و الاصحاب ، جمال الدين عطاء اللّه دشتكى شيرازى ، سدهء 9 و 10 ، خطى .\r\nرياض الاحزان و حدايق الاشجان ، ملامحمد حسن ، چاپ ايران ، 1305 .\r\nرياض الشهاده فى ذكر مصائب الساده ، محمد حسن قزوينى شيرازى ، سدهء 13 ، چاپى ، بى تا .\r\nرياض الشهداء . بى نا ، چاپى ، بى تا .\r\nرياض القدس ، صدر الدين اقدس قزوينى ، سدهء 13 و 14 ، چاپى ، بى تا .\r\nرياض الكونين فى احوال المعاد و مصائب الحسين ، محمد على برغانى ، چاپى ، بى تا .\r\nريحانة الادب ، محمد على مدرس ، تبريز ، تبريز ، مجلد 3 و 5 ، چاپ دوم .\r\n« ز »\r\nزندگانى امام حسين ، سيّد هاشم رسولى محلاتى ، تهران ، 1372 .\r\nزندگانى امام حسين ، زين‌العابدين رهنما ، چاپ دوم ، سازمان انتشارات جاويدان ، تهران ، 1346 .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nزندگانى حضرت حسين ،\r\nزندگانى حضرت زينب ، دكتر مصطفى اوليائى ، بى جا ، 1373 .\r\nزهير بن قين ، الدار الاسلاميه ، مترجم مؤسسهء بلاغ ، تهران ، 1369 .\r\nزيارت ، رضا شيرازى ، تهران ، 1376 .\r\nزيارتنامه ، كمال السيد ، ترجمهء حسن سيدى ، تهران ، 1376 .\r\nزيد بن مغفّل ، سيّد جعفر آگاه ، نشر ابجد ، بى تا .\r\nزينت دامان زهرا حضرت زينب كبرى ، مجيد سيّاحى ، مشهد ، 1377 .\r\n« س »\r\nسبك‌شناسى ، محمد تقى ملك الشّعراى بهار ، تهران ، چاپ نهم ، ج 1 و 2 ، 1376 .\r\nسپهسالار عشق ، احمد لقمانى ، تهران ، بى تا .\r\nستاره‌ها بر خاك ، سعيد آل رسول ، تهران ، 1374 .\r\nسحاب رحمت ، عباس اسماعيلى يزدى ، چاپ سوم ، قم ، 1380 .\r\nسخنان حسين بن على از مدينه تا كربلا ، محمد صادق نجمى ، چاپ هشتم ، قم ، 1378 .\r\nسرگذشت راست ، جلال الدين فارسى ، تهران ، 1372 .\r\nسعادات ناصرى ، يا سعادت ناصرى ، ملّاآقا دربندى ، سدهء 13 ، چاپى ، بى تا .\r\nسعيد بن عبداللّه ، سيد جعفر آگاه ، تهران ، بى تا .\r\nسلك السّلوك ، ضياء الدّين نخشبى ، به تصحيح غلامعلى آريا ، چاپ اول ، تهران ، 1369 .\r\nسوار سوم ، محمد كاظم مزينانى ، تهران ، بى تا .\r\nسوك سرخ ، محمد رضا سنگرى ، تهران ، 1370 .\r\nالسّياسة الحسينيه ، ابى الحسن طالقانى ، چاپى ، 1348 ق .\r\nسيد الشّهداء ، حاوى سخنرانىهاى شهيد دستغيب شيرازى ، تهران ، بى تا .\r\nسير الملوك ، نظام الملك طوسى ، به اهتمام هيوبرت دارك ، چاپ سوم ، تهران ، 1355 .\r\nسيرهء ابوالفضل العباس ، عباسعلى محمودى ، تهران ، 1370 .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\n« ش »\r\nشرف النّبى ، ابو سعيد واعظ خرگوشى ، ترجمهء نجم الدين محمود راوندى ، به تصحيح محمد روشن ، تهران ، چاپ اول ، 1361\r\nشعشعهء حسينى ، شيخ جواد يزدى مشهدى ، چاپ سنگى ، بى جا ، بى تا .\r\nشكوه شعر عاشورا در زبان فارسى ، محمدعلى مجاهدى ، مركز تحقيقات اسلامى سپاه ، چاپ اول ، 1379 .\r\nشمس الحسينيه ، شمس الذاكرين ، بى تا ، خطى .\r\nشهادت مسلم ، يا شهادت نامه ، بى نا ، چاپى ، بى تا .\r\n« ص »\r\nصحيفهء ذهبيّه ، محمد عبد القادر ، نگاشتهء 1165 ق ، خطى .\r\n« ط »\r\nطبقات ناصرى ، منهاج سراج ، به تصحيح عبد الحىّ حبيبى ، قندهار ، چاپ اول ، جلد اوّل .\r\nطراز المذهب مظفرى ، عباس قلى سپهر كاشانى ، نگاشتهء 1314 ق ، چاپى ، تهران ، بى تا .\r\nطريق البكاء ، محمد حسين گريان ، شهرابى ، چاپى ، بى تا .\r\nطريق الجنه ، حسين واعظ اصفهانى ، سدهء 14 ، چاپى ، بى تا .\r\n« ع »\r\nعابس ، سيّد جعفر آگاه ، نشر ابجد ، بى تا .\r\nعاشورا ، على صفائى حائرى ، انتشارات هجرت ، قم 1397 ق .\r\nعاشورا در سرزمينها ، بى آزار شيرازى ، 5 مجلّد ، تهران ، 1377 .\r\nعاشورا و عبرتها ، مؤسسه فرهنگى قدر ولايت ، تهران ، 1377 .\r\nعباس بن على ، الدّار الاسلاميه ، ترجمهء مؤسسهء بلاغ ، تهران ، 1369 .\r\nعبرت السعيد ، محمد رضا فرزند اسد اللّه ، ترجمه محمد صالح مدرس ، بى تا ، خطى .\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nعشريّه ، محمد باقر فشاركى اصفهانى ، چاپ سنگى ، بى جا ، 1323 ق .\r\nعقيلهء بنى هاشم ، بهداروند ، تهران ، 1374 .\r\nعلمدار نيامد ، حسين صبورى ، تهران ، 1377 .\r\nعلىّ اكبر ، محمد على قطب ، ترجمهء محمد سالارى ، نشر حر ، بى تا .\r\nعمّان البكاء ، عمّانى ، چاپ سنگى ، ايران ، 1276 ق .\r\nعمو جان عباس ، ابراهيم حسن بيگى ، تهران ، 1374 .\r\nعون و محمد ، الدار الاسلاميه ، ترجمهء مؤسسهء بلاغ ، تهران ، 1369 .\r\nعين البكاء ، محمد تقى بروجردى كاشانى ، نگاشتهء 1099 يا 1199 ، چاپ لكهنو ، بىتا .\r\nعنصر شجاعت ، يا هفتاد و دو تن و يك تن ، حاج ميرزا خليل كمره‌اى ، تهران ، چاپ اول ، 1381 ق .\r\n« غ »\r\nغروب خورشيد ، عليرضا ميرزا محمد ، تهران ، 1366 .\r\n« ف »\r\nالفتوح ، محمد بن علىّ بن اعثم كوفى ، ترجمهء محمد بن احمد مستوفى هروى ، به تصحيح غلامرضا طباطبائى مجد ، تهران ، چاپ اول ، 1372 .\r\nفراموشان ، داود غفارزادگان ، نشر قديانى ، 1375 .\r\nفرسان الهيجاء ، شيخ ذبيح اللّه محلاتى ، تهران ، چاپ دوم ، 1390 ق .\r\nفرهنگ آنندراج ، محمد پادشاه متخلّص به « شاد » ، زير نظر محمود بيرسياقى ، كتابخانهء خيام ، 1335 .\r\nفرهنگ فارسى دكتر معين ، دورهء 6 جلدى ، چاپ هفتم ، مؤسسه انتشارات اميركبير ، 1364 .\r\nفضايل بلخ ، عبداللّه بن عمر بن محمد بن داود واعظ بلخى ، ترجمهء عبداللّه بن محمد بن حسين حسينى ، به تصحيح عبد الحى حبيبى ، تهران ، 1350 .\r\nفهرستوارهء كتابهاى فارسى ، احمد منزوى ، تهران ، انجمن آثار و مفاخر فرهنگى ، مجلد سوم .\r\nفيض الدّموع ، محمد ايوب بدايع نگار تهرانى ، چاپ سنگى ، تهران ، 1286 ق .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n« ق »\r\nقاسم نوجوان جنگجو ، محمد سالار ، انتشارات حر ، بى تا .\r\nقافلهء عشق ، نور اللّه حسين خانى ، تهران ، 1376 .\r\nقبسات الاحزان ، جعفر جهرمى شيرازى ( ميرزا آقا شيرازى ) ، نگاشتهء 1275 ق ، خطى .\r\nقصر سپيد ، منصوره دانش طلب ، تهران ، 1371 .\r\nقصّهء كربلا به ضميمهء قصّهء انتقام ، على نظرى منفرد ، چاپ سوم ، قم ، 1377 .\r\nقمقام زخّار و صمصام بتّار ، فرهاد ميرزا معتمد الدوله ، تهران ، 1394 ق .\r\nقيس بن مسهّر ، فرح الدين ضياء ، تهران ، بى تا .\r\n« ك »\r\nكتاب الحجّة ، شيخ محمد رازى ، قم ، بى تا .\r\nكحّال العيون ، محمد جعفر شاطر عقدايى يزدى ، نگاشتهء 1232 ق ، خطى .\r\nكشتى نجات ، سيد مهدى شمس الدين ، قم ، 1376 .\r\n« ل »\r\nلجّة الالم و حجة الامم ، ميرزاقلى سرابى تبريزى ، ترجمهء لهوف ، چاپ سنگى ، تهران ، 1311 ق .\r\nلطائف الطوائف ، فخرالدين على صفى ، به اهتمام احمد گلچين معانى ، چاپ دوم ، تهران ، 1346 .\r\nلؤلؤ و مرجان ، محدّث نورى ، قم ، انتشارات طباطبائى ، چاپ سوم ، 1371 .\r\nلهوف ، سيد بن طاوس ، تحقيق شيخ فارس تبريزيان ، ترجمهء سيد ابو الحسن ميرزا ابوطالبى ( حسينى ) ، قم ، چاپ اول ، بى تا .\r\nاللهوف على قتلى الطفوف ، على بن جعفر بن محمد ، ترجمهء عقيقى بخشايشى .\r\nليالى عشر فى الحزن على شفيع يوم المحشر ، برگزيدهء ( مصائب العارفين ) ، حسين فرزند على ، بى تا ، خطى .\r\n« م »\r\nماتمكده ، قربان بيدل رودبارى ، سدهء 13 ، چاپى ، بى جا ، بى تا .\r\nمجالس حسينيه ، ميرزا رفيع الدين طباطبائى ( نظام العلماء تبريزى ) ، چاپ سنگى ، تبريز ، 1322 ق .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nمجالس شوشترى ، به كوشش صادق حسن‌زاده ، انتشارات مؤمنين ، چاپ اول ، 1380 .\r\nمجمل التواريخ و القصص ، به تصحيح محمد تقى ملك الشعراى بهار ، تهران .\r\nمحرّق القلوب ، محمد مهدى نراقى ، چاپى ، بى تا .\r\nمخزن البكاء ، محمد صالح برغانى قزوينى ، نگاشتهء 1261 ق ، چاپى ، بى تا .\r\nمسلم بن عقيل ، الدار الاسلاميه ، ترجمهء مؤسسهء بلاغ ، تهران ، 1369 .\r\nمسلم بن عقيل ، محمد سالار ، در دو مجلّد ، نشر هادى ، بى تا .\r\nالمعجم فى معاير اشعار العجم ، شمس‌الدين محمدقيس رازى ، به تصحيح محمد قزوينى ، تهران .\r\nمفاتيح الجنان ، حاج شيخ عباس قمى ، چاپ‌هاى متعدد .\r\nمقتل الشمس ، محمد جواد صالحى ، قم ، انتشارات هجرت ، چاپ سوم ، 1375 .\r\nمقتل مطهر ، با تحقيق جعفرى صالحان ، حاوى مراثى استاد شهيد مطهرى ، دربارهء شهداى كربلا انتشارات سلطان ، چاپ سوم ، 1380 .\r\nمقمعة الحسينيه ، محمد صالح ملاساوجى ، ترجمهء ( حديدة الحسينيه ) ، سدهء 13 ، خطى .\r\nمنتهى الآمال ، حاج شيخ عباس قمى ، با تصحيح و مقابله حاج ميرزا على آقا ( ابن مؤلّف ) ، تهران ، بى تا .\r\nمهيج الاحزان ، ملاحسن يزدى حائرى ، سدهء 13 ، چاپ ايران ، همراه با لهوف ، بى تا .\r\n« ن »\r\nناسخ التواريخ ، ميرزامحمدتقى سپهر ، بخش مربوط به حضرت سيد الشهداء ، تهران ، چاپ سوم ، 1368 .\r\nنخبة المصائب ، ملاحبيب الله كاشانى ، چاپ تهران ، 1336 .\r\nنزهة الكرام و بستان العوام ، محمد بن حسين ، به تصحيح محمد شيروانى ، مجلد دوم .\r\nنقد ادبى ، دكتر عبد الحسين زرين كوب ، چاپ دوم ، انتشارات امير كبير ، تهران ، 1354 .\r\nالنّقض ، شيخ عبدالجليل راضى ، به تصحيح و تعليق محدّث ارموى ، تهران ، چاپخانهء سپهر ، 1331 .\r\nنمايشنامهء حر ، عباس فرحبخش ، تهران ، 1356 .\r\nنوحهء باران ، سيد محمد سادات اخوى ، تهران ، 1376 .\r\nنيلوفرهاى مرداب ، احمد گلزارى ، تهران ، 1369 .\r\nنينوا ، جمشيد رمضان زاده ، تهران ، 1378 .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n« و »\r\nواقعهء جانسوز كربلا ، يا سانحهء كربلا ، شمس الدين فقير دهلوى ، سدهء 12 ، خطى .\r\nواى تشنگى ، سيد مهدى شجاعى ، تهران ، 1371 .\r\nوسيلة النجاة ، نوروز على بسطامى ( فاضل بسطامى ) ، سدهء 13 و 14 ، چاپى ، بى تا .\r\n« ه »\r\nهزار آفتاب ، حسن بيگى وغفارزادگان ، تهران ، 1373 .\r\nهمگام با حسين و يارانش ، على قائمى ، نشر شناخت اسلام ، بى تا .\r\n« ى »\r\nياران كوچك امام حسين ، سيد احمد موسوى وادقانى ، تهران ، 1377 .\r\n\r\n\r\n","description":"","footnote":"","page_name":" 311 ","page_number":311}
  ]