[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nسلسله انتشارات\r\nكنگره بزرگداشت فقيه متأله حضرت آيت الله سيدعلى آقاقاضى ( ره )\r\nآسمان توحيد ومعرفت\r\n( شهود توحيدى ومراتب آن در مكتب قرآن و اهل بيت عليهم السلام )\r\nحجت الاسلام والمسلمين محمدباقر تحريرى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nكنگره بزرگداشت فقيه متأله\r\nحضرت آيت الله حاج سيدعلى آقاقاضى ( ره )\r\nآسمان توحيد و معرفت\r\nحجت الاسلام والمسلمين محمدباقر تحريرى\r\nشمارگان : 1200 نسخه - تاريخ چاپ : پاييز 1391 - تبريز\r\nامور هنرى ومراحل چاپ : كانون تبليغاتى ثقلين ( انتشارات نور ولايت ) 5237002 - 0411\r\nاين كتاب از سلسله منشورات كنگره بزرگداشت آيت الله حاج سيدعلى آقا قاضى ( ره )\r\nمى باشد كه توسط اداره كل فرهنگ و ارشاد اسلامى آذربايجان شرقى منتشر مى گردد .\r\nشابك : 9 - 39 - 8815 - 964 - 978\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدمه\r\nآشنايى با سيره و سلوك مفاخر علما و عرفا و تأسى به اين الگوهاى رفيع سعادت ، چراغ راه رهروانى است كه در وادى عبوديت قدم نهاده ، مىخواهند به سرمنزل سعادت رهنمون گردند .\r\nدر جاى جاى ميهن اسلامى ايران به ويژه سرزمين آذربايجان عالمان عارفى زيسته‌اند كه دل به نور توحيد بر افروخته و با توجه به معارف قرآن و آموزه‌هاى آسمانى ائمه اطهار عليهم‌السلام با چشم دل به مشاهده قيامت برخاسته‌اند .\r\nطرح جامع « مفاخر آذربايجان ، نمادهاى عزّت و سربلندى ايران اسلامى » با هدف آشناكردن جوانان و نوجوانان با سيره و سلوك بزرگان علما و عرفا ، نشر آموزه هاى بلند و متعالى قرآن و ائمه اطهار عليهم‌السلام ، مبارزه با شبيخون فرهنگى دشمن ، پيشگيرى از گسست فرهنگ دينى بين نسل‌ها و . . . در سه بخش « علما و عرفا » ، « شعرا و نويسندگان » و « شهدا و هنرمندان » به پنج زبان\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nزنده دنيا و با بهره‌گيرى از ظرفيت غالب رشته‌هاى هنرى و فضاى مجازى و . . . در حال اجراست .\r\nانجام پژوهش جامع براى شناسايى مفاخر آذربايجان ، تهيه تابلوى پرتره و خط هنرى از زندگىنامه مفاخر ، چاپ آلبوم نفيس از اين تابلوها ، ايجاد سايت موزه دائمى ، ايجاد سه نمايشگاه دائمى از آثار مفاخر و آثار توليد شده ، توليد فيلم مستند سينمايى ، توليد متون نمايش ، توليد داستان زندگى ، برگزارى كنگره بزرگداشت و . . . از جمله برنامه‌هايى است كه براى اين مفاخر پيش‌بينى گرديده است . بخش اول آثار توليدشده مربوط به علما و عرفا آماده بهره‌بردارى و تمهيدات بخش اول مربوط به شعرا و نويسندگان در دست اقدام است .\r\nكنگره بزرگداشت سيدالعارفين آيت الله حاج‌سيدعلىآقا قاضى طباطبايى تبريزى قدس‌سره الشريف در همين راستا و با هدف ترويج ديانت و شرع انور اسلام ، ايجاد فضاى معنوى و باطنى در جامعه به ويژه در ميان قشر جوان جامعه اسلامى و در مهد علم ، ادب ، حماسه و مردم شريعت پيشه آذربايجان و مركز معنوى آن ، تبريز برگزار مىگردد .\r\nآيت الله سيدعلىآقا قاضى رضوان‌الله تعالىعليه از جمله انسان‌هايى است كه ارتباط معنوى با عالم بالا و لاهوت داشته و در اثر اين ارتباط معنوى با خداى سبحان ، باطن خود را از تمام رذيله‌هاى مادى ، عارى و خالى نموده و عالم ناسوت را هيچ انگاشته است ؛ او فخرالعارفين و معلم‌السالكين الىالله است .\r\nآن بزرگوار در عرفان ، متكى به قرآن و شريعت غراى ناب محمدى صلىالله‌عليه و آله بوده ، عَلَم بارز و نمونه اعلاى سلوك شرعى و دينى مىباشد و توانسته‌اند با ورود به دنياى عرفان و خوض در درياى بىكران معنا و تصفيه\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nباطن ، از قشريات و ظواهر مردود ، پرهيز نمايند . تربيت عرفاى گرانقدرى چون علامه طباطبايى ، شيخ‌محمدتقى آملى ، شيخ‌محمدتقى بهجت و . . . نشان برجسته‌اى است از عمق تدين ، عرفان ، فقاهت و تقيّد كامل آن عارف حقيقى به شريعت نبوى .\r\nكميته علمى كنگره علاوه بر برگزارى جلسات ، دعوت از علما و اساتيد حوزه و دانشگاه ، انجام ديدارهاى مختلف با آيات عظام ، تلاش كرد براى معرفى اين شخصيت بزرگ به جوانان و نوجوانان چند اثر زير را چاپ و تقديم شيفتگان معارف و آموزه‌هاى قرآن كريم و ائمه اطهار عليهم‌السلام نمايد :\r\n1 - اخلاص‌مند اخلاص‌كيش ( فرازهايى از نامه‌هاى مرحوم‌آيت‌الله حاج‌سيدعلىآقا قاضى ( ره ) به مرحوم آيت الله سيدمحمد باقر قاضى ( ره ) .\r\n2 - كوه توحيد ( بررسى سير زندگى ، افكار و آثار سيدالعارفين آيت الله سيدعلىآقا قاضى تبريزى ( ره ) .\r\n3 - آسمان توحيد و معرفت .\r\n4 - زينةالارشاد ( حواشى آيت الله‌حاج‌سيد على آقا قاضى ( ره ) بر كتاب الارشاد مرحوم شيخ مفيد ) .\r\n5 - سيد العارفين ( يادنامه كنگره بزرگداشت آيت الله قاضى ) .\r\n6 - 7 - مجموعه مقالات برگزيده كنگره .\r\n8 - خبرنامه شماره اول كنگره ( تير 1391 ) .\r\n9 - خبرنامه شماره دوّم كنگره ( مهر 1391 ) .\r\nتمام آثار با داورى كميته علمى كنگره چاپ گرديده است و با اين حال صحت مطالب و دفاع از آن‌ها به عهده صاحبان آثار است . با اين حال اميد\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nوافر دارد كه مطالعه‌كنندگان اين آثار ، با نظر لطف و عنايت ، كاستىهاى احتمالى را يادآورى فرمايند .\r\nاميد كه اين هداياى باطنى آن فقيه عارف مورد عنايت حضرت احديّت جلّ علا و حضرت بقيةالله الاعظم عجل الله تعالى فرجه‌الشريف قرار گرفته و براى عموم سودمند واقع شود .\r\nدر خاتمه از مؤلف محترم حضرت حجت الاسلام والمسلمين محمدباقر تحريرى ، و از بنياد نيمه شعبان مسجد آيت الله انگجى تبريز و معاونت فرهنگى اداره كل فرهنگ و ارشاد اسلامى آذربايجان‌شرقى به خاطر قبول مسؤوليت برگزارى اين كنگره عظيم و از همه عزيزانى كه در تدوين آثار و برگزارى اين كنگره ما را يارى نمودند ، صميمانه تقدير و تشكر مىنمايد .\r\nاحمد غروى\r\nعلي داننده\r\nمسئول كميته علمى كنگره\r\nمدير كل فرهنگ و ارشاد اسلامى\r\nآذربايحان شرقى و دبير كنگره\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nبسم الله الرحمن الرحيم\r\nالحمد لله المعروف من غير رؤية ، الاول لا شىء قبله و الآخر لا غايه له ، والصلوة والسلام علي محمد وآله شجرة النبوة ، و محط الرساله و مختلف الملائكة و معادن العلم ، و ينابيع الحكم واللعن الدائم علي اعدائهم اجمعين .\r\n\r\nپيشگفتار\r\nبحث از سرگذشت شخصيت‌هايى مانند مرحوم آيت‌الله‌العظمى حاج سيدعلىآقا قاضى از حد نوشتار بسيار بالاتر است ، لكن چاره‌اى از بيان گوشه‌اى از راه و روش و اهداف ايشان ، براى راهگشايى ديگران در اين مسير نيست تا اولًا مسير و اهداف ايشان به طور صحيح مطرح گردد و ثانياً از تحريف‌ها و انحراف‌ها در اين مسير جلوگيرى شود و ثالثاً روشن گردد كه طى اين طريق با شرايطاش براى همگان امكان دارد .\r\nمقصود از اين نوشتار بيان كرامات اين مرد بزرگ الهى نيست ، زيرا تنها بيان كرامات دردى از كسى ، درمان نكرده و انسان را به راه صحيح نمىاندازد ، اگر چه به نوعى مؤيد انسان در مسير كمالى مىباشد ، لكن توجه به كرامات آسيب مهم‌اش ، فراموش‌كردن مقصد است ، چون گاهى كرامات با نداشتن اعتقادات و راه روشن صحيح و مطابق با واقع و انجام رياضت‌هاى نفسانى و عملى باطل نيز به دست مىآيد ، كه نتيجه آن جز خسران ابدى در سرنوشت انسان نمىباشد و همچنين مقصود بيان مقامات معنوى و درجه‌ى قرب الهى اين شخصيت برجسته‌ى اسلامى نمىباشد ، زيرا كسى جز با احاطه‌ى روحى ، نمىتواند به رتبه‌ى روحى و كمال معنوى شخصى راه پيدا كند ، به ويژه براى\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nاين نويسنده‌ى بىبضاعت ، بلكه مقصود تحليل اجمالى و كلى از راه و روش و مقصد اصلى و والاى ايشان است با بضاعت اندكى كه از آشنايى با راه و روش و مقصد ايشان در دست است .\r\nمقصد حقيقى اين بزرگواران ، همان مقصد نبىاكرم و ائمه - عليهم‌السلام - است و آن رسيدن به نهايت درجه‌ى عبوديت است كه از آن به عبوديت و معرفت حقيقى تعبير مىشود .\r\nتحقق اين مقصود جز با تعبد دقيق و كامل به دستورات شرع مقدس در ابعاد گوناگون زندگى ، امكان‌پذير نيست .\r\nاين مقصود را با بيان علمى ، با تمسك به دوپشتوانه‌ى محكم قرآن و سنت ، در اين نوشتار پى مىگيريم ، تا روشن گردد ، راه و روش اين بزرگواران ، مكتبى وارداتى نيست كه از خارج دين الهى آمده باشد ، بلكه مكتب علمى و عملى و معرفتى بسيار دقيقى است كه برخاسته از پشتوانه‌ى تزلزل‌ناپذير دين الهى ومرام اولياى دين - عليهم‌السلام - مىباشد ، اگرچه قله‌هاى بلند آن را جز عده‌ى كمى كه از ديدگاه عميق معرفتى اوليه‌ى دينى برخوردار بوده و همتى بلند در پيمودن مستمر راه عبوديت حقيقى داشته‌اند ، نمىتوانند طى كنند .\r\nبحث از عرفان و موضوع و مسايل آن از مباحث بسيار مهمى است كه تمامى مكاتب الهى به نوعى به آن پرداخته و درباره‌ى آن اظهار نظر كرده‌اند و اسلام نيز كه اكمل اديان الهى است بيانات مخصوص به خود درباره‌ى آن ، معارف بلندى را ارائه كرده است . اگرچه آنها را به صورت علم رايج مطرح نكرده است ، مانند ساير مسايل مربوط به حوزه‌ى وجود انسان مانند اخلاق ، مسايل حقوقى و روانشناسى ؛ لكن معارف والايى را مطرح كرده است كه از آن\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nموضوع ، مسايل و اهداف هر يك از اين علوم رايج با زبان و ديدگاه و روش ويژه‌ى خودش استخراج مىشود . در عين حال عده‌اى از دانشمندان اسلامى با تسلط بر معارف عقلى و بينش اسلامى ، عرفان را به صورت علم رايج تدوين كرده‌اند و آن را به دوقسمت « عرفان نظرى » و « عرفان عملى » تقسيم كرده‌اند و با تحقيقى كه انجام گرفته عرفان عملى به صورت علم رايج تدوين نگرديده است ، اگرچه كتاب‌هاى بسيار ارزشمندى در اين رابطه تدوين شده است كه بهترين آنها كتاب « منازل‌السائرين » خواجه عبدالله انصارى است كه در رابطه با منزل‌ها و مقاماتى كه سالك آن را طى مىكند مباحث علمى بيان شده است ، البته كتاب « تحف - ة الملوك آن و رابطه‌ى آنها با يكديگر و نظرات عده‌اى از صاحبنظران ، بايد به بيانات نورانى قرآن و سنت پرداخت تا روشن شود آيا در اين منابع اصيل از اين معارف بلند خبرى هست يا خير ؟ و مقصود از سنت ، روايات و دعاها و مناجات‌ه » در سير و سلوك منسوب به بحرالعلوم - رضوان‌الله تعالى عليه - در رابطه با منازل و راه‌هاى كلى طى منازل معنوى با بيانى مخصوص تدوين شده است ، اگرچه طريقه‌ى خاصى براى شروع عملى در آن بيان نشده است ، لكن كتابى كه پيش‌رو است در رابطه با چيستى ، اهداف و ضرورت عرفان عملى تدوين شده است و قهراً براى رسيدن به اين مقصود پس از بيان تعريف عرفان و انواع اى اولياى دين - عليهم‌السلام - است . با دقت در معارف قرآن و سنت استفاده مىكنيم كه بر مسئله‌ى معرفت انسان به حق تعالى و اسما و صفات و افعال او توجه ويژه‌اى شده است و چون معرفت انسانى دوگونه است : « حصولى » و « حضورى » و معرفت حصولى كه با مفاهيم و استدلال‌هاى ذهنى مرتبط است ، نوع انسان‌ها مىتوانند با دقت‌هاى عقلى به\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nاين معرفت نايل شوند ، از اين جهت اسلام معارف توحيديش را در سطوح گوناگون عقلى مطرح كرده است و عميق‌ترين معارف را نيز بيان نموده تا كسانى كه توان درك آن را دارند ، به آن دسترسى پيدا كنند ، لكن هدف اصلى دين ارتباط مستقيم و معرفت حضورى به اسما و صفات و ذات الهى مىباشد از اين جهت ، در تمامى وظايف عملى و اخلاقى خود ، بالارفتن ديدگاه قلبى انسان را به ذات اقدس الهى در نظر دارد تا هر كس با تحصيل شرايط علمى و عملى ، اين ارتباط قلبى به اندازه‌ى ظرفيت وجودش ، از درون جانش ظهور نمايد ، و اين همان عرفان عملى است كه رسول‌اكرم و ائمه - عليهم‌السلام - به كامل‌ترين مرتبه‌ى آن نايل شده‌اند و ضرورت سير در اين مسير نيز روشن مىشود . زيرا حقيقت براى همگان در قيامت ظهور مىكند و كسانى كه به گونه‌اى در مسير بوده‌اند ، به اندازه آن بهره‌مند مىشوند .\r\n\r\nعرفان در لغت و اصطلاح\r\nراغب اصفهانى در تعريف عرفان معرفت مىنويسد : آن ادراك چيزى است با تفكر و تدبر در اثر آن ، و آن از علم ، خاص‌تر است ، زيرا متعدى به مفعول نمىشود و اين تعبير غلط است كه : « فلان يعلم الله ، بر خلاف اين جمله كه : فلان يعرف الله ، چون معرفت خداوند به واسطه‌ى تدبر در آياتش مىباشد نه درك ذاتش ، همچنين صحيح است گفته شود : الله يعلم كذا و صحيح نيست گفته شود : الله يعرف كذا ، چون معرفت در علم محدودى كه با تفكر حاصل مىشود به كار مىرود » . « 1 »\r\n\r\n\r\n","description":"","footnote":"\r\n( 1 ) - مفردات راغب ، ماده‌ى عرف .\r\n","page_name":" 14 ","page_number":14},
  {"content":"\r\n\r\nخواجه عبدالله انصارى مىفرمايد : « المعرف - ة احاط - ة بعين‌الشىء كما هو » ، معرفت احاطه‌ى به خود چيزى است آن طور كه هست ، و عبدالرزاق كاشانى در شرحش مىنويسد : « معرفت ادراك حقيقت چيزى به ذات و صفاتش مىباشد آن‌طور كه هست نه به صورت زايدى مانند آن ، بر خلاف علم كه ادراك چيزى است به صورت زايدى در ذات مدرك ، پس معرفت اتحاد عارف به معروف است به اين كه يكى هستند يا اين كه ذات معروف در عارف است ، پس چيزى را نمىشناسى مگر به آنچه در تو است از او ، يا به آنچه در او است از تو ، پس معرفت چشيدن است و علم حجاب است » . « 1 »\r\nامام‌خمينى - رضوان‌الله عليه - مىفرمايد : « علم در اصل لغت مخصوص به كليات است و معرفت مخصوص به جزئيات و شخصيات ؛ و گويند : عارف بالله كسى است كه حق را به مشاهده‌ى حضوريه بشناسد و عالم بالله كسى است كه به براهين فلسفيه علم به حق پيدا كند » . « 2 »\r\nبه نظر مىرسد معناى هر يك از اين دو لفظ ( علم و معرفت ) بستگى به نحوه‌ى كاربرد آنها داشته باشد ، يعنى هيچ يك از معناى لغوى و اصطلاحى ، معانى اين دو را به مورد خاصى محدود نمىكند ، هم لفظ علم در شناخت جزئيات به كار مىرود و هم لفظ معرفت در امور شخصى و نيز لفظ علم هم در علم حصولى استفاده مىشود و هم در علم حضورى و شهودى ، مانند آيات قرآنى كه علم خداوند را به موجودات بيان مىكند : « و يعلم ما فيالسماوات و ما فيالارض » . « 3 »\r\n\r\n\r\n","description":"","footnote":"\r\n( 1 ) - شرح منازل‌السائرين ، انتشارات حامدى ، سال 1354 ، صفحه 246 .\r\n( 2 ) - چهل حديث ، حديث 37 .\r\n( 3 ) - سوره آل‌عمران ، آيه 29 .\r\n","page_name":" 15 ","page_number":15},
  {"content":"\r\n\r\nلفظ معرفت نيز چنين است . از اين جهت مرحوم خواجه نصير طوسى معرفت را به معناى شناخت گرفته كه براى آن مراتب بسيارى است و نهايت معرفت خدا را معرفت حضورى به حق تعالى دانسته كه عارف در آن مرحله منتفى مىشود ، مانند كسى كه با آتش سوخته و ناچيز گردد . « 1 » و در آياتى از قرآن كريم نيز كلمه‌ى معرفت در معرفت حصولى به كار رفته است . « 2 »\r\n\r\nانواع عرفان و معرفت\r\nبا توجه به معانى لغوى و اصطلاحى لفظ عرفان و معرفت ، معلوم مىشود كه به جهت كاربرد اين لفظ ، براى آن دومعنا در رابطه با شناخت خداوند متعال وجود دارد :\r\n\r\n1 - معرفت حصولى\r\nو آن شناخت چيزى است به واسطه‌ى صورت يا مفهومى از آن ، يا از طريق حس و يا به صورت اقامه‌ى برهان و استدلال . در رابطه با خداشناسى هرگاه به مبادى و اصول عقلى تكيه شود ، استدلال صرفاً عقلى و فلسفى خواهد بود و به فرموده‌ى شهيد مطهرى - رضوان‌الله عليه - هرگاه مبادى و اصول به اصطلاح كشفى تكيه‌گاه استدلال باشد كه با زبان عقلى توضيح داده شود به آن عرفان نظرى گفته مىشود ، در حقيقت عرفان نظرى به تفسير هستى در باره‌ى خدا و جهان و انسان بحث مىنمايد و استدلالات عرفانى مانند مطالبى است كه از زبان ديگر ترجمه شده باشد ، يعنى عرفان لااقل به ادعاى خودش آنچه را كه با\r\n\r\n\r\n","description":"","footnote":"\r\n( 1 ) - اوصاف‌الاشراف ، صفحه 134 - 130 .\r\n( 2 ) - سوره بقره ، آيات 89 ، 146 و 273 سوره‌ى انعام ، آيه 20 .\r\n","page_name":" 16 ","page_number":16},
  {"content":"\r\n\r\nديده‌ى دل و با تمام وجود خود شهود كرده است با زبان عقل توضيح مىدهد ، بر خلاف فلسفه كه به زبانى نوشته شده و با همان زبان اصلى مطالعه مىشود . « 1 » اين كلام در رابطه با عرفان نظرى نسبت به بنيان‌گذاران و تدوين‌كنندگان « 2 » اوليه‌ى اين علم ، صادق است ، لكن پس از اين كه اين علم به صورت تعليم و تعلّم رايج درآمد ، نوعاً جنبه‌ى نظرى خالص پيدا كرده است كه فرقش با مباحث فلسفى در موضوع و روش تحليل مسايل مىباشد ، مگر كسانى كه با قدم مجاهده‌ى نفس و انجام رياضت‌هاى شرعى ، ديده‌ى دلشان باز شده باشد كه در اين صورت مىتوانند به اندازه‌ى صفاى باطن و سعه‌ى روح ، آن معارف را مشاهده‌ى قلبى كنند ، در عين حال بايد مسايل اوليه‌ى هستىشناسى و خداشناسى را با براهين مسلم عقلى دنبال كرد ، سپس وارد عرفان نظرى شد ، زيرا بنيان اين علم نيز بر گذراندن مسايل عقلى و دقت نظر پيداكردن به واسطه‌ى تحصيل مبانى عقلى است .\r\n\r\n2 - معرفت حضورى\r\nو آن شناخت چيزى است بدون واسطه‌ى صورت يا مفهومى از آن ، مانند آگاهى انسان از خويش و قواى وجوديه و افعال و حالات نفسانى ، مانند آگاهى انسان از خويش و قواى وجوديه و افعال و حالات نفسانى خويش . اين درك به واسطه‌ى قوه‌اى از قواى وجودى او به دست نمىآيد ، بلكه انسان با تمام وجود يا با جان خويش به اين امور اشراف دارد ، اگرچه به واسطه‌ى عقل ، مفهومى از خود يا حالات خود گرفته و آن را به صورت كلى درمىآورد و به\r\n\r\n\r\n","description":"","footnote":"\r\n( 1 ) - اقتباس از آشنايى با علوم اسلامى ، كلام ، عرفان ، درس 2 .\r\n( 2 ) - مانند محى الدين عربى در فصوص و شارح تمهيد القواعد\r\n","page_name":" 17 ","page_number":17},
  {"content":"\r\n\r\nديگران منتقل مىكند و بر ديگران نيز قابل انطباق مىباشد و نيز به واسطه‌ى قوه‌ى بينايى از اعضا و جوارح خود صورتى در ذهنش نقش مىبندد .\r\nدر رابطه با شناخت خداوند متعال و اسماء و صفات و ذاتش نيز ادعا شده كه ممكن است انسان به اندازه‌ى ظرفيت وجودى خويش ، شناخت حضورى از او پيدا كند ، البته چون علم حضورى به چيزى جداى از آن چيز نيست ، چنان كه علم حضورى انسان به خويش جداى از مرتبه‌ى وجودى او نيست ، معناى علم حضورى و شهودى پيداكردن به حق تعالى اين مىشود كه پس از پيمودن راه‌هايى ، براى انسان به اندازه‌ى ظرفيت وجوديش ، وجود و حضور حقيقى حق تعالى و اسما و صفات و فعلش كشف و پرده‌بردارى مىشود نه اين كه در اين علم ، چيزى به وجود آيد ، همانند كشف قوانين و واقعيات علمى براى دانشمندان تجربى . اصطلاحاً اين راه را « سير و سلوك » مىنامند ، كه پس از آن شناخت حاصل شده يا ظهور مىكند ، يعنى هر موجودى و هر انسانى شناخت حضورى اوليه فطرى به حق تعالى دارد ، لكن ناآگاهانه يا نيمه‌آگاهانه است ، اما توجهى به آگاهى خود ندارد ، لكن انسان با تحصيل معارف عقلى صحيح و پيمودن راه‌هاى عملى مطمئن با تكيه به وحى الهى ، مىتواند پرده‌هاى غفلت از چهره‌ى قلب او نسبت به آن حقيقت كنار رود و آن حقيقت خود را آشكارا براى او نشان دهد . به اين شناخت اصطلاحاً « عرفان عملى » گفته مىشود كه محصول اعمال خاص جوارحى و قلبى است ، و نحوه‌ى آن به اندازه درك و فهم نويسنده بيان مىشود . انشاءالله .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nرابطه‌ى عرفان نظرى و عملى\r\nپس از اين كه تا حدودى انواع شناخت خداوند متعال بيان گرديد و روشن شد كه محور مباحث عرفانى ، شناخت ذات خداوند و اسما و صفات ، رابطه‌ى موجودات و انسان با حق تعالى ، شناخت انسان كامل و رجوع حقيقى آنها به حق تعالى است ، اين مسئله مطرح مىشود كه آيا بين دونوع شناخت رابطه‌ى ضرورى برقرار است يا خير ؟ به اين معنا كه هركس بخواهد به عرفان عملى دست يابد ، بايد مباحث عرفان نظرى را بگذراند يا اين كه بين اين‌دو چنين رابطه‌ى تنگاتنگى وجود ندارد ؟\r\nبه نظر مىرسد كه رسيدن به معرفت‌هاى شهودى نياز ضرورى دارد به معرفت‌هاى صحيح از خداوند و كمالات وجوديه‌ى او و رابطه‌ى موجودات با او و نيز تكيه مىكند به شناخت مرتبه‌ى وجودى انسان و كمال نهايى او و راه صحيح رسيدن او به پروردگارش ، لكن ضرورتى ندارد اين معرفت‌ها از طريق فراگيرى عرفان نظرى به دست بيايد ، زيرا كسى كه در اين راه قدم مىگذارد بايد اولًا ، شناخت صحيح عقلى از امورى كه گفته شد داشته باشد و ثانياً چون عقل هر چه قوى و دقيق باشد نمىتواند راه صحيح رسيدن به حق تعالى را براى انسان در تمامى شئونى كه نياز دارد ، ارايه دهد و او را در تمامى امور جزيى راهنمايى و دستگيرى كند ، از اين جهت بايد به وحى الهى از طريق انبيا و اولياى او تكيه كرد و هنگامى كه اين مقدمات پيموده شد انسان پس از به دست آوردن ابعاد شناختى كه به آن نياز دارد ، با تكيه به تحليل‌ها و براهين دقيق عقلى و دقت در معارف قرآن و سنت يا تعبد به سخن صاحب‌نظران مطمئن اين معارف كه حقايقى وجود دارد و انسان مىتواند با تعبد دقيق و مستمر به وحى الهى به آن\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nبرسد ، مىتواند با التزام عملى به دستورات شرع مقدس از راه‌هاى معين آن ( اجتهاد يا تقليد صحيح و يا احتياط ) به آن حقايق و معرفت‌هاى شهودى نايل شود ، به ويژه با همراهى استاد حاذق و مطمئن اين مسير .\r\nاز اين جهت مشاهده مىكنيم كه قرآن و سنت در اظهار معارفش ، براى سطوح مختلف افكار و عقل‌ها بيانات گوناگونى دارد و براى روندگان در مسير عرفان عملى ، معارف عميق آنها كفايت مىكند ، چنان كه در قسمت بعد به گوشه‌اى از آنها اشاره مىشود . انشاءالله .\r\n\r\nچيستى عرفان\r\nپس از اين كه روشن شد عرفان و معرفت به معناى شناخت است و آن نيز دونوع است كه از نظر ماهيت و حقيقت تفاوت دارند و تنها در لفظ و معناى شناخت مشترك مىباشند و اين‌گونه نيست كه حقيقت‌شان يكى باشد ، لكن مراتب آنها مختلف مىباشد ، زيرا معرفت حصولى ، شناخت چيزى است به واسطه صورت يا مفهومى از آن ، لكن معرفت حضورى شناخت واقعيت عينى آن چيز است بدون دخالت صورت يا مفهومى از آن ، مانند آگاهى به گرسنگى هنگام گرسنه‌شدن و آگاهى به آن هنگام سيربودن ، كه در نوع دوم تنها مفهومى از گرسنگى براى انسان حاصل است ، بر خلاف نوع اول كه واقعيت آن موجود مىباشد . بنابراين شناخت نسبت به حق تعالى و اسما و صفات او ، رابطه‌ى وجودى موجودات به او و نيز شناخت حقيقت وجود خويش نيز داراى اين دونوع مىباشد كه هر يك آثار و نشانه‌هايى دارد .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nانسان ارتباطات گوناگونى با جهان خارج از خويش دارد كه در علوم مختلف دسته‌بندى شده و هر يك نام مخصوصى دارد ، لكن او يك رابطه‌ى ويژه‌اى با جهان دارد كه به واسطه‌ى آن ديگر ارتباطات كشف شده و نامگذارى گرديده است و آثار هريك از ديگرى متمايز نشده است و از آن رابطه به علم ، معرفت ، آگاهى ، شناخت و امثال اين الفاظ تعبير مىشود كه حقيقتش كشف واقعيات براى انسان است نه ايجاد واقعيات از جانب انسان ، اگرچه پس از كشف واقعيات ، انسان با تلاش علمى پيگير و فراهم‌كردن ابزار مناسب ، مىتواند اختراعاتى انجام دهد ، لكن اين اختراعات نيز به معناى ايجاد واقعيات عينى ( به‌وجودآمدن چيزى از عدم صرف ) نيست ، بلكه كشف واقعياتى از جهان است كه با نزديك‌كردن آنها به يكديگر ، خاصيت و اثر جديد ظاهر مىشود و انسان از آن استفاده مىكند .\r\nبه هر حال انسان به لحاظ اين كه مرتبه‌ى وجودى ويژه‌اى دارد ، مىتواند از اين طريق روابط گوناگون موجودات را به اندازه‌ى ظرفيت وجودى خويش كشف كند و همواره در اين كشف پيش رود ، چنان كه پيشرفت علوم تاكنون از اين قبيل بوده ، بر خلاف حيوانات كه آگاهى ايشان از جهان خارج خود بسيار سطحى بوده و توان كشف روابط بين موجودات را ندارند .\r\nابتدا براى كشف روابط و قوانين گوناگون عالم دو ، ابزار لازم است اول : حس ، دوم ، عقل . كار حس برقراركردن ارتباط ظاهرى با اشيا است كه در اين مرحله فقط صورت يا مفهوم سطحى نصيب انسان مىشود و اگر دخالت عقل همراه با به‌كارافتادن حواس در كار نباشد ، نمىتوان به جهان خارج و حالات آن پى برد ، تا اين مرحله ، حيوانات نيز مشترك هستند ، لكن عقل با تحليل‌هاو\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nدقت‌هايش نسبت به امورى كه نوعاً از حس گرفته مىشود و يا در خود با علم حضورى مىيابد ، به معلومات بيشترى از خارج ، يعنى به روابط دقيق‌ترى از آن پى مىبرد و استدلال‌هاى خود را پىريزى مىكند و از آثار متفاوت اشياء علوم گوناگون را كه بر موضوعات مختلف مبتنى است بنيان مىگذارد و هر مقدار دستگاه عقل دقيق‌تر كار كند به روابط پيچيده‌ترى در بين اشياء راه مىيابد كه حقيقت آنها را در وجود خودش نيز مىتواند بيابد ، اگرچه با دقت بيشتر اين حقيقت را اول در خويش يافته و سپس با دستگاه تحليل‌گر عقل آن را با مفاهيم مناسب به ديگر اشيا نيز عموميت مىدهد .\r\nآن رابطه‌ى پيچيده ارتباط وجودى با عالم غيب مطلق است كه غنى بالذات بوده و قيام به خود دارد و ساير موجودات همواره به او ظهور و قيام دارند و هر مقدار دقت انسان در كشف روابط وجودى بيشتر باشد مفاهيم دقيق‌ترى از هستى و كيفيت روابط آن به دست مىآورد و آن را با استدلال‌هاى عميق‌تر به ذات اقدس الهى به كار مىبندد و حقايق والاترى را كشف مىكند . از اين جهت فلاسفه‌ى الهى استدلاهاى گوناگونى بر اثبات وجود حق تعالى و كمالات وجودى او اقامه كرده‌اند مانند : برهان حركت ، حدوث ، وجوب و امكان و برهان صديقين .\r\nويژگى اين‌نوع از شناخت اين است كه قابل انتقال به ديگران مىباشد ، از اين‌رو بيانات قرآن و سنت نيز در معارف عقلى ، حقايق نابى را ارايه مىدهند و با استدلال‌هاى مخصوص به خود با افراد و سطح فكرهاى گوناگون مواجه مىشوند ، البته نوع اين بيانات جنبه‌ى تنبهى دارد و انسان را به آنچه واقعيت دارد توجه مىدهد كه با حقايق وجوديه چگونه برخورد كند و هر مقدار انسان\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nابزار شناختن را براى رسيدن به واقعيات هستى بهتر و صحيح‌تر به كار بندد ، آگاهيش دقيق‌تر مىشود و چگونگى برخورد و استفاده‌ى علمى از معلوماتش بهتر و آسان‌تر مىشود ، اگرچه انسان تمايلات ديگرى نيز به حسب وجودش در عالم دنيا دارد و آگاهى از آنها مانع مىشود كه او بر مسير درك‌هاى عقلانى صحيح‌اش از جهان و خويشتن حركت كند و با حركت صحيح مطابق درك‌هاى عقلانى از خود و از راه دقيق به سوى هدف از آفرينش خود ( تبعيت از دين و انبيا و اولياى الهى ) انسان به نوع ديگرى از شناخت حق تعالى و حقايق جهان راه پيدا مىكند و آن ، يافتن آنها در وجود خويش به اندازه‌ى ظرفيت خود مىباشد .\r\n\r\nمراتب القاى معارف در قرآن\r\nخداوند متعال انسان را به اقتضاى حكمتش در اين عالم قرار داده است كه لازمه‌ى آن تكامل تدريجى اختيارى او در دوبعد علم و عمل و كمالات روحى است ، از اين جهت انسان نمىتواند از ابتدا كه به رشد عقلى مىرسد تمامى حقايق را به طور كامل درك كند و تمامى انسان‌ها نيز در يك درجه از شكوفايى عقلى نيستند كه حقايق بلند را بتوانند درك كنند ، چنان كه انسان‌ها نسبت به علوم گوناگون نيز اين چنين‌اند ، لذا قرآن‌كريم واقعيات عالم را به زبان‌هاى گوناگون براى انسان القا مىكند ، هم نسبت به وجود حق تعالى ، هم در رابطه‌ى وجودى موجودات با ذات مقدس او و هم نسبت به هدف و غايت وجودى موجودات با ذات مقدس او و هم نسبت به هدف و غايت وجودى موجودات و انسان و چون درجات انسان‌ها به لحاظ مراتب شناخت آن‌ها\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nنسبت به اين امور معين مىشود و بحث در چيستى عرفان است از اين‌رو به طور اجمال اين امور را به صورت مرتب با ذكر آياتش بيان مىكنيم .\r\n1 - انسان چون در برخورد اول با اشيا ، با آثار آن‌ها مواجه مىشود و سپس به مؤثر پىمىبرد از اين جهت قرآن‌كريم در ارتباط با خداوند و ارتباط اشيا با او ، اول مسئله خالقيت خدا را مطرح مىكند ، كه مخلوق‌بودن آن‌ها مورد تصديق تمامى صاحبان عقل است « 1 » و خالق‌بودن خداوند مورد تصديق مشركان نيز مىباشد « 2 » و سپس به نحوه‌ى اداره آنها به عنوان مربوط بودنشان و ارتباط آن با مخلوقيتشان از جانب حق‌تعالى در برابر مشركان تصريح مىكند « 3 » و بر اين حقيقت در آياتى استدلال مىكند و چون لازمه‌ى مربوب و مخلوق بودن چيزى براى كسى خضوع وجودى در برابر اوست ، خدا را با صفت معبود به‌حق‌بودن ، معرفى مىكند كه انسان به‌طور آگاهانه و با اراده بايد در برابر او اظهار خضوع كند ، « 4 » و چون ممكن است توهم كند كه افعال او به خداوند نسبتى ندارد در آيه‌اى فرمايد : خدا خالق شما و آنچه شما عمل مىكنيد مىباشد ، « 5 » و به جهت ايجاد امورى كه در بقا موجودات دخالت دارد خداوند رازق معرفى شده است ، « 6 » و چون رازقيت ، ربوبيت و خالقيت با يك برنامه‌ى معين و منظمى اجرا مىشود به او مدبر گفته شده است ، « 7 » و چون تدبير به علم ،\r\n\r\n\r\n","description":"","footnote":"\r\n( 1 ) - سورهء طور ، آيه 35 .\r\n( 2 ) - سوره غافر ، آيه 62 .\r\n( 3 ) - سوره مؤمنون ، آيه 91 و سوره انبياء آيه 22 .\r\n( 4 ) - سوره انعام ، آيه 2 - 1 .\r\n( 5 ) - سوره صافات ، آيه 96 .\r\n( 6 ) - سوره هود ، آيه 6 .\r\n( 7 ) - سوره يونس ، آيه 3 .\r\n","page_name":" 24 ","page_number":24},
  {"content":"\r\n\r\nآگاهى و قدرت بر اجرا نياز دارد به او عالم و قادر گفته مىشود ، « 1 » و چون آفرينش خداوند براى هدف حق مىباشد او حكيم ناميده مىشود ، « 2 » و با تأمل در موجودات و مقايسه‌ى آن‌ها با يكديگر مىفهميم كه بيشتر آنها مقدمه‌ى وجود انسان بوده است ، « 3 » و قهراً او افضل از ساير موجودات است ، « 4 » و خداوند كمالاتش را در او بيشتر ظهور داده است ، از اين جهت غايت آفرينش عالم را رسيدن انسان به كمال مناسبش قرار داده است و آن بندگى خالصانه‌ى خداوند « 5 » و رسيدن به رحمت خاص الهى است . « 6 »\r\n2 - با توجه ابتدايى در مضامين آياتى كه اين ديدگاه‌ها را در رابطه با خداوند و آفرينش به ما مىدهد ، اين ذهنيت براى انسان پيدا مىشود كه او موجودى جداى از موجودات ديگر است كه مستقيماً بدون ايجاد واسطه‌اى آن‌ها را براى هدفى معين آفريده و ابزارى را نيز برايشان فراهم كرده و آن‌ها در آن مسير به خودى خود در حال حركت‌اند به ويژه با توجه به آياتى كه توهم جسمانيت براى حق‌تعالى دارد مانند : استيلاى او بر عرش ، « 7 » دست‌داشتن او ، « 8 » آمدن او ، « 9 » لكن با توجه به آياتى كه مىفرمايد : مانند خدا كسى نيست ، « 10 »\r\n\r\n\r\n","description":"","footnote":"\r\n( 1 ) - سوره روم ، آيه 54 .\r\n( 2 ) - سوره آل‌عمران ، ايه 62 .\r\n( 3 ) - سوره ابراهيم ، آيه 32 و 33 ، سوره جائيه ، آيه 13 .\r\n( 4 ) - سوره اسراء ، آيه 70 و سوره تين ، آيه 4 . .\r\n( 5 ) - سوره ذاريات ، آيه 56 .\r\n( 6 ) - سوره هود ، آيه 119 .\r\n( 7 ) - سوره طه ، آيه 5 .\r\n( 8 ) - سوره فتح ، آيه 10 .\r\n( 9 ) - سوره فجر ، آيه 22 .\r\n( 10 ) - سوره شوى ، آيه 11 .\r\n","page_name":" 25 ","page_number":25},
  {"content":"\r\n\r\nچشم‌ها او را نمىبيند ، « 1 » او هر روز در شأنى است ، « 2 » سوگند به تدبيركنندگان امور ، « 3 » نتيجه مىگيريم كه خداوند جسم نبوده و ويژگىهاى جسمانى را ندارد و موجودات حدوثاً و بقائاً به افاضله‌ى او هستى و شئون هستى را دارند و آنها نيز مرتبه‌ى پايين‌ترى دارند كه بدون واسطه از او افاضه شوند و با توجه به اين نتايج ؛ درك عميق‌ترى از حق تعالى و افاضه‌ى او و رابطه‌ى وجودى موجودات با او حاصل مىشود .\r\n3 - در عين حال اين درك نيز نواقصى دارد كه با مرتبه‌ى وجودى حضرت حق كه آيات ديگر قرآنى به ما ارايه مىدهد ، مناسبت ندارد ، چون از آيات و مطالب فوق ابتدا به ذهن مىرسد كه اولًا ، خداوند وجودش جداى از موجودات است و ثانياً ، آفرينش او مانند آفرينش‌هاى معمولى است كه كسى با استفاده از امور موجود و جمع‌كردن آن‌ها با نظم و علم خاصى چيزى را مىسازد و نيز آن وسايط با اختيارى كه به آنها داده شده در تدبير امور دخالت دارند .\r\nلكن با عميق‌ترشدن در آيات قرآنى استفاده مىكنيم كه اولًا ، حق تعالى احاطه‌ى وجودى به هر چيزى دارد ؛ « 4 » و ثانياً ، ايجاد او به صورت آنى است ، همين كه چيزى را اراده كند آن چيز تحقق مىيابد ، « 5 » با اين كه اشياى مادى نياز به زمينه‌هايى دارند كه آنها را آفريده باشد ؛ و ثالثاً ، وسايط فيض استقلالى در برابر خداوند ندارند ، بلكه فعل آنها فعل خداوند است از اين جهت يك\r\n\r\n\r\n","description":"","footnote":"\r\n( 1 ) - سوره انعام ، آيه 103 .\r\n( 2 ) - سوره الرحمن ، آيه 29 .\r\n( 3 ) - سوره نازعات ، آيه 5 .\r\n( 4 ) - سوره فصلت ، آيه 54 .\r\n( 5 ) - سوره يس ، آيه 54 .\r\n","page_name":" 26 ","page_number":26},
  {"content":"\r\n\r\nفعل هم به خداوند نسبت داده شده و هم ملائكه ؛ مانند : تدبير ، « 1 » جان‌گرفتن « 2 » و انزال وحى . « 3 »\r\n4 - با توجه به اين آيات و شبيه به آن اگر چه ديدگاه عميق‌ترى از ديدگاه دوم نسبت به معارف توحيدى به دست مىآيد ، لكن اين ديدگاه هم نواقصى دارد كه اولًّا ، به ذهن مىآيد ايجاد خداوند بدون داشتن كمالات اوليه قبل از ايجاد باشد ؛ و ثانياً ، ايجادش به صورت توليدى باشد ؛ يعنى ، نعوذ بالله چيزى از خودش جدا مىشود ؛ مانند . رابطه‌ى توليدى بين موجودات اين عالم كه تجزيه در او لازم آيد و نوعى كثرت پيدا كند ، لكن با توجه به دسته‌ى ديگرى از آيات قرآنى ديدگاه توحيدى ظريف‌ترى به دست مىآيد و آن اين است كه اولًا ، مىفرمايد : هيچ چيزى نيست مگر اين كه گنجينه‌هاى آن نزد ما مىباشد ، « 4 » و ثانياً ، او اول و آخر و ظاهر و باطن است ، « 5 » و نيز بگو اى پيامبر ، الله را بخوانيد يا رحمن را هر كدام را كه بخوانيد براى او اسماى حسنايى است ، « 6 » بنابراين با توجه به اين‌گونه از آيات كه خيلى اندك در قرآن آمده است استفاده مىشود كه كمالات موجودات نزد خداوند موجود است و نيز موجودات تنزل آن كمالات و حقايق هستند و همچنين اسماى حسناى الهى به نوعى وساطت در افاضه‌ى موجودات و كمالات‌شان دارد .\r\n\r\n\r\n","description":"","footnote":"\r\n( 1 ) - سوره يونس ، آيه 3 و سوره نازعات ، آيه 5 .\r\n( 2 ) - سوره زمر ، آيه 42 و سوره سجده ، آيه 11 و سوره نحل ، ايه 28 و 32 .\r\n( 3 ) - سوره قدر ، آيه 1 و سوره شعرا ، آيه 193 و سوره عبس ، آيه 15 .\r\n( 4 ) - سوره حجر ، آيه 21 .\r\n( 5 ) - سوره حديد ، آيه 3 .\r\n( 6 ) - سوره اسراء ، آيه 111 .\r\n","page_name":" 27 ","page_number":27},
  {"content":"\r\n\r\n5 - اين بيانات نيز ممكن است نقصى در ديدگاه توحيدى به حضرت حق به ذهن بياورد و آن نوعى كثرت در ذات مقدس ربوبى است ، لذا عميق‌ترين بيان در معرفى خداوند متعال براى پيامبر اسلام - صلىالله عليه وآله - از جانب ذات كبريايى نازل مىشود كه در هيچ يك از اديان توحيدى چنين كلامى سابقه ندارد و آن سوره‌ى توحيد است كه در روايات « 1 » نسبت پروردگار معرفى شده است . در آن سوره خداوند تبارك و تعالى اولًا ، احد مطلق دانسته شده كه هيچ تعددى براى او تصور نمىشود و اسماى حسناى او و نيز كمالات موجودات به نحو وحدت و بساطت براى حق‌تعالى موجود است ، و ثانياً ، بىنياز مطلق است در هستى و شئون آن ، كه نه تركيبى خارجى دارد و نه وهمى و نه عقلى ، و ثالثاً ، ايجاد او به صورت توليد از خويش نيست و به صورت تركيب‌كردن اشياى موجوده نيز نمىباشد ، چون در هيچ‌يك از هستى و ايجاد در هستى ، شريكى ندارد و خداوند در آنها نيز مانند آفريده‌هايش نمىباشد و در حقيقت با حفظ وحدت و بساطت مطلقه‌ى وجودى حق‌تعالى ، همواره اول و آخر و ظاهر و باطن است و موجودات تنزل از خزاين غيب الهى يافته‌اند ، رابطه‌ى وجودى آن‌ها با حق‌تعالى بسيار ظريف و عميق مطرح مىشود به‌گونه‌اى كه آنها تجلى حق‌تعالى مىباشند و در هيچ يك از هستى و كمالات آن جز او را نشان نمىدهند ، چون ابتدائشان از او است و به او نيز برمىگردند ، ( او آخر است ) و ظاهرشان حق است و باطنشان نيز حق است ، لذا در آيات متعددى از قرآن كريم آن‌ها به عنوان نشانه و آيه‌ى مطلق حق‌تعالى معرفى شده‌اند « 2 » كه هيچ‌گاه آيه از ذوالآيه جدا نيست .\r\n\r\n\r\n","description":"","footnote":"\r\n( 1 ) - توحيد صدوق ، ص 93 روايت 5 .\r\n( 2 ) - سوره نحل ، ايات 11 ، 13 ، 65 ، 67 ، 69 ، سوره شعراء آيات 8 ، 7 ، 67 ، 103 ، 121 ، 128 و 139\r\n","page_name":" 28 ","page_number":28},
  {"content":"\r\n\r\n\r\nكيفيت رابطه‌ى حق‌تعالى مطابق ديدگاه توحيدى\r\nبا توجه به اين ديدگاه‌هاى عميق توحيدى ، نحوه‌ى رابطه برقراركردن انسان با حق‌تعالى بسيار عميق‌تر مطرح مىشود ، زيرا اولًا ، مرتبه‌ى وجود او به عنوان مظهر اتم حق تعالى نسبت به موجودات اين عالم خواهد بود و معناى خليفه‌ى او بودنش متفاوت مىشود ، با ديدگاه اوليه از اين معنا ، ثانياً ، عبوديت او نسبت به خدايى است كه واحد مطلق است و همواره با او است ، ثالثاً ، رجوع انسان به حق‌تعالى حقيقت ديگرى پيدا مىكند نه تنها به اين صورت باشد كه عالم ديگرى خواهد بود به نام قيامت يا اسامى ديگر ، كه مواقفى دارد و انسان در آن به پاداش خود مىرسد ، بلكه با اين كه تمامى اين مطالب حق است ، لكن رجوع حقيقى به حق‌تعالى به اين معنا است كه حق‌تعالى براى كسى كه راه عبوديت او به طور كامل پيموده است ظهور تام پيدا مىكند و روشن مىشود كه او حق مطلق است . براى كسى كه راه عبوديت او را به طور كامل پيموده است ، ظهور تام پيدا مىكند و روشن مىشود كه او حق مطلق است و تمامى آيات و حق‌هاى نسبى ، حق‌بودنشان به او است . اين حقيقت براى همگان نيز به فرموده‌ى قرآن‌كريم هنگام ظهور قيامت ، روشن مىشود . « 1 » اين‌ها گوشه‌اى از معارف توحيدى قرآن‌كريم بود كه خداوند متعال حقايق را به لحاظ مراتب فهم انسان‌ها در قالب بيانات گوناگون القا كرده است با اين كه حقيقت يك چيز بيش نيست و مراتب بيانات توحيدى قرآن‌كريم تمامى آن‌ها به همان يك حقيقت دلالت مىكند ، لكن هركس به اندازه‌ى فهمش آن را درك مىكند و اگر در رسيدن به آن حقيقت تقصير نكرده باشد معذور خواهد بود و\r\n\r\n\r\n","description":"","footnote":"\r\n( 1 ) - سوره نور ، آيه 25 .\r\n","page_name":" 29 ","page_number":29},
  {"content":"\r\n\r\nاگر به لوازم آن نيز عمل كند به نتايجى هم نايل مىشود ، اگرچه به نتايج رسيدن به آن حقيقت ، نايل نشود .\r\n\r\nمراتب بيانات توحيدى ائمه - عليهم‌السلام -\r\nبا دقت در فرمايشات نورانى ائمه - عليهم‌السلام - به‌ويژه در معارف عقلى و اعتقادى به اين نكته مهم پى مىبريم كه ايشان در القاى مطالب خود به مرتبه‌ى فهم‌شنونده و مخاطب بسيار اهميت مىدادند ، از اين جهت هم با انسان‌هاى ملحد و منكر خداوند احتجاج و گفتگو داشتند ، « 1 » و هم با ثنويه و دوگانه‌پرستان « 2 » و يهوديان « 3 » و هم با مسلمانانى كه ديدگاه شرك‌آلود به حق تعالى داشتند ؛ مانند مجسمه . « 4 » و كسانى كه قايل به جبر يا تفويض « 5 » يا به زايدبودن صفات ذاتيه خداوند با ذاتش بودند و يا قايل به عدم ثبوت صفات كماليه براى حق‌تعالى بودند « 6 » و تمامى آن‌ها را با استدلال‌هاى مناسب هريك محكوم مىكردند . « 7 »\r\nبا اين كه حقايق را براى آنان نيز به طور ضمنى بيان مىفرمودند در عين حال براى كسانى كه ظرفيت درك حقايق توحيدى را داشتند ، آنها را با بياناتى\r\n\r\n\r\n","description":"","footnote":"\r\n( 1 ) - توحيد صدوق ، باب 42 .\r\n( 2 ) - همان ، باب 36 .\r\n( 3 ) - همان ، باب 37 .\r\n( 4 ) - همان ، باب 6 .\r\n( 5 ) - همان ، باب 59 .\r\n( 6 ) - همان ، باب 11 .\r\n( 7 ) - به جلد 10 بحارالانوار مراجعه شود .\r\n","page_name":" 30 ","page_number":30},
  {"content":"\r\n\r\nلطيف و عميق و بدون آوردن اصطلاحات خاص فلسفى يا عرفانى ، القا مىكردند ، اگرچه بعدها اصطلاحات خاص از اين فرمايشات گرفته شده است .\r\nشخصى باديه‌نشين نزد رسول خدا - صلىالله عليه‌وآله - آمد و عرض كرد : يا رسول‌الله علوم غريبه به من تعليم فرما . حضرت فرمود : در اساس علم چه كار كردى كه از علوم غريبه سئوال مىكنى ؟ عرض كرد : يا رسول‌الله اساس علم چيست ؟\r\nحضرت فرمود : شناخت حق معرفت خدا . اعرابى عرض كرد : حق معرفت خدا چيست ؟ حضرت فرمود : او را بشناسى بدون داشتن مثل و شبيه و ضد و اين كه او واحد ، احد ، ظاهر ، باطن ، اول و آخر است ، شريك و نظيرى براى او نيست ، پس اين است حق شناخت او . « 1 »\r\nاز امام سجاد - عليه السلام - از توحيد سئوال شد ، حضرت فرمود : خداوند عز و جل مىدانست كه در آخرالزمان گروه ژرف‌انديش مىآيند پس سوره توحيد و شش آيه‌ى اول سوره حديد را نازل كرد ، پس كسى كه غير از آن را قصد كنند و بگويد ، هلاك شده است . « 2 »\r\nائمه - عليهم‌السلام - علاوه بر اين كه در بيانات خود ، بحث‌هايى از اثبات خداوند و يگانگى او و اثبات صفات كماليه و سلب صفات زائده و ناقصه دارند ، فرمايشات عميقى در وحدانيت مطلقه‌ى الهى و اسما و صفاتش اظهار كرده‌اند . به گوشه‌اى از آن‌ها براى حصول معرفت بيشتر و ارتباط آن با عرفان عملى اشاره مىشود .\r\n\r\n\r\n","description":"","footnote":"\r\n( 1 ) - توحيد صدوق ، ص 284 ، روايت 5 .\r\n( 2 ) - همان ، ص 283 ، روايت 2 .\r\n","page_name":" 31 ","page_number":31},
  {"content":"\r\n\r\nيعنى علاوه بر اين كه در معرفى حق‌تعالى از راه بيان آيات و آثار او وارد شده‌اند ، از راه معرفى مستقيم ذات حق و سپس كمالات ذاتيه‌ى او و مراتب فعل او نيز وارد شده‌اند . از طرفى اثبات حق‌تعالى را بديهى مىدانند « 1 » و مىفرمايند : موجودات غير او را اراده نمىكنند . « 2 » و از سويى مىفرمايند : به واسطه‌ى عقل مىتوان به معرفت او رسيد و با فطرت عقل حجت او ثابت مىشود ، « 3 » و در مقام معرفى خدا مىفرمايند : حدى براى او نيست كه به آن منتهى شود . « 4 » در عين حال در موارد گوناگون به وحدانيت مطلقه‌ى او تصريح شده است ، على - عليه السلام - مىفرمايد : «\r\nالذي لم‌يزل و لايزال وحدانياً ازلياً قبل بدء الدهور و بعد صرف الامور » . « 5 »\r\nخدا آن كسى است كه همواره در گذشته و آينده يگانه است قبل از شروع زمان‌ها ، ( و بعد از گذشت امور ) ، امام‌رضا - عليه السلام - نيز مىفرمايند :\r\n« اما الواحد فلم‌يزل واحداً كائناً لا شيء معه بلاحدود و لااعراض و لايزال كذلك » . « 6 »\r\nاما خداى واحد همواره يگانه بوده است به‌گونه‌اى كه چيزى با او نبوده بدون داشتن حدود و عرضى و همواره اين‌گونه خواهد بود و نيز مىفرمايند :\r\n« ان الله المبدي الواحد الكائن‌الاول ، لم‌يزل واحداً لاشيء معه ، فرداً لا ثاني معه ، لامعلوماً و لامجهولًا و لامحكماً ولامتشابهاً ولامذكوراً ولامنسياً ولايقع عليه اسم شيء من‌الاشياء غيره » . « 7 »\r\nبه راستى خداوند\r\n\r\n\r\n","description":"","footnote":"\r\n( 1 ) - همان ، ص 31 ، روايت 1 .\r\n( 2 ) - همان ، ص 47 ، روايت 9 .\r\n( 3 ) - همان ، ص 34 ، روايت 2 و ص 44 ، روايت 4 .\r\n( 4 ) - همان ، ص 31 ، روايت 1 و ص 98 ، روايت 4 و 9 و 12 و 13 .\r\n( 5 ) - همان ، ص 41 ، روايت 3 .\r\n( 6 ) - همان ، ص 43 ، سطر 22 .\r\n( 7 ) - همان ، ص 435 ، روايت 12 .\r\n","page_name":" 32 ","page_number":32},
  {"content":"\r\n\r\nابتدا كننده يگانه موجود اول ، همواره يگانه است و چيزى با او نيست ، فرد است ، دومى با او نيست ، نه معلوم است و نه مجهول ، و نه محكم و نه متشابه و نه ياد شده و نه فراموش شده و اسم چيزى از اشيا غير خودش بر او واقع نمىشود . اين كلام عميق ، بالاترين نسبت به وحدانيت مطلقه‌ى الهى است يعنى او حقيقتى است كه هيچ اشاره و توجهى حقيقتاً نمىتوان به او كرد ، زيرا هيچ اسم و رسمى ندارد به گونه‌اى كه گفته شود : معلوم است يا مجهول ، ياد شده است يا فراموش شده ، زيرا اگر اسم و رسمى داشته باشد يا بتوان حقيقتاً به او اشاره كرد ، لازم مىآيد كه فردى و كسى در مقابل او و با او باشد ، لذا امام‌باقر - عليه السلام - هستى مطلق او و نسبت غير او را با او اين گونه معرفى مىكنند :\r\n« ان‌الله تبارك و تعالي كان و لاشي غيره . . و كذلك هو اليوم و كذلك لا يزال ابداً » ، « 1 »\r\n( به راستى خداوند تبارك و تعالى بود و چيزى غير او نبود . . . و او امروز نيز اين‌گونه است و همواره ابداً اين‌گونه خواهد بود ) و امام‌صادق - عليه السلام - نيز مىفرمايد\r\n: « ان الله تبارك و تعالي . . . ليس شيء غيره . . . كذلك لم‌يزل ولايزال ابد الآبدين » « 2 » :\r\nبه راستى خداوند تبارك و تعالى . . . چيزى غير او نيست . . . همواره اين چنين بوده و همواره تا ابد اين‌گونه خواهد بود . از اين‌بيانات استفاده مىشود كه موجودات حقيقتى ندارند كه در مقابل حق‌تعالى باشند تا غير او به حساب آيند چنان كه ذكرى كه به زبان على - عليه السلام - در روز جنگ بدر و صفين جارى بود به اين حقيقت دلالت دارد : « يا هو يا من لا هو الا هو » ؛ « 3 » ( اى حقيقت مطلق ، اى كسى كه حقيقتى جز او نيست ) ، با توجه\r\n\r\n\r\n","description":"","footnote":"\r\n( 1 ) - همان ص 128 ، روايت 8 .\r\n( 2 ) - همان ، ص 140 ، روايت 5 .\r\n( 3 ) - همان ، ص 89 ، روايت 2 .\r\n","page_name":" 33 ","page_number":33},
  {"content":"\r\n\r\nبه اين‌بيانات ، موجودات تجلى و ظهور او هستند كه هيچ‌گاه از متجلى جدا نيستند چنان كه على - عليه السلام - مىفرمايد : « الحمد الله المتجلي لخلقه بخلقه » : « 1 » ( ستايش مطلق مخصوص خدايى است كه با آفريده‌هايش براى آنها تجلى كرده است . ) و به فرموده حضرت موسى بن جعفر - عليهماالسلام - توجه به جنبه‌ى خلقيت و غيريت حجاب بين ما و حق تعالى مىشود كه\r\n: « ليس بينه و بين خلقه حجاب غيرخلقه ، احتجب به غير حجاب محجوب و استتر به غير ستر مستور » : « 2 »\r\nبين خدا و آفريده‌هايش پرده‌اى غير از ( جنبه‌ى ) خلقيت نيست ، او بدون داشتن حجابى محجوب است و بدون داشتن پرده‌اى مستور است . از اين‌جهت هنگامى كه امام‌صادق - عليه السلام - از كسى از معناى الله اكبر سئوال مىكند و او مىفرمايد :\r\n« الله اكبر من كل شيء فقال : و كان ثم شيء فيكون اكبر منه ؟ فقلت : فما هو ؟ الله اكبر من ان‌يوصف » : « 3 »\r\nخدا بزرگتر از هر چيزى است ، حضرت فرمود : آيا آن‌جا ( عالم ) چيزى است تا خدا از آن بزرگتر باشد ؟ راوى مىگويد : عرض كردم پس او چگونه است ؟ حضرت فرمود : خدا بزرگتر از آن است كه توصيف شود ، از اين بيان نورانى نيز استفاده مىشود كه رابطه‌ى وجودى موجودات با حضرت حق ، به‌گونه‌ى روابطى كه عقل بتواند حقيقتش را درك كند نيست ، تا لازمه‌اش اين باشد كه او حقيقتى جدا و محدود باشد و بتوان وجودش را با چيزى مقايسه كرد و اساساً چيزى در برابر او وجود ندارد ، بلكه موجودات مظهر او هستند كه به هر خصوصيت وجودى آنها توجه شود جز حق تعالى را نشان نمىدهد ؛ چنان كه امام‌رضا - عليه السلام - مىفرمايد :\r\n« فاي\r\n\r\n\r\n","description":"","footnote":"\r\n( 1 ) - نهج‌البلاغه ، خطبه 108 .\r\n( 2 ) - توحيد صدوق ، ص 178 ، روايت 12 .\r\n( 3 ) - توحيد صدوق ، ص 313 ، روايت 2 .\r\n","page_name":" 34 ","page_number":34},
  {"content":"\r\n\r\nظاهر اظهر و اوضح من الله تعالى » : « 1 »\r\nپس چه موجود آشكارى كه از خدا آشكارتر و روشن‌تر باشد ؟ على عليه السلام - نيز مىفرمايد :\r\n« الحمد لله الاول فلاشىء قبله ، والآخر فلاشىء بعده ، والظاهر فلاشىء فوقه ، والباطن فلاشىء دونه » « 2 »\r\n، ( ستايش مخصوص خدايى است كه اول است پس چيزى قبل از او نيست ، و آخر است پس چيزى بعد از او نيست و ظاهر است پس چيزى بالاتر از او نيست و باطن است و چيزى نزديك‌تر از او نيست . و نيز مىفرمايد :\r\n« و كل ظاهر غيره باطن و كل باطن غيره ظاهر » : « 3 »\r\nو هر چيز آشكارى غيرخداوند ، مخفى است و هر امرى مخفى غير او ، ظاهر نيست ) ، از اين‌فرمايشات استفاده مىشود كه اولًا ، هر چيزى با هر چيزى برخورد مىكند اوّل ، با خدا تماس برقرار مىكند ، و ثانياً ، پس از قطع توجه از موجودى يا پس از نابودى او ، حق‌تعالى موجود است ، چون او حقيقت مطلق است كه حقيقتى غير او نيست و هر امرى غيرخداوند كه براى آن ظهورى توهم شود او باطن و مخفى است ، زيرا خداوند هم ظاهر است و هم باطن و در عين ظاهربودن ، مخفى است و با مخفىبودن نيز نزديك است .\r\n\r\nاهداف القاى معارف توحيدى\r\nپس از اين كه از بيانات اجمالى گذشته استفاده شد ، قرآن و سنت در اظهار معارف خود به ويژه معارف توحيدى كه نياز به دقت و تأمل عقلى و آمادگى روحى دارد ، به‌تدريج از مطالب ساده تا پيچيده و سنگين شروع نموده\r\n\r\n\r\n","description":"","footnote":"\r\n( 1 ) - همان ، ص 186 ، روايت 2 .\r\n( 2 ) - نهج‌البلاغه ، خطبه 96 .\r\n( 3 ) - همان ، خطبه 56 .\r\n","page_name":" 35 ","page_number":35},
  {"content":"\r\n\r\nو سطح فكرى مخاطبين مختلف و نيز اختلاف مرحله‌ى درك انسان را در زمان‌هاى متعدد ، مراعات كرده است ؛ نتيجه مىگيريم هدف اصلى دين و اولياى آن - عليهم‌السلام - در اين‌گونه بيان‌كردن معارف و نيز در بيان دستورات عملى و اخلاقى پس از اعتقاد صحيح انسان به معارف الهيه و التزام عملى به وظايفش ، معرفت تفصيلى پيداكردن او نسبت به حق‌تعالى و اسما و صفات او و افعال صادره از او مىباشد ، كه هركس به اندازه‌ى ظرفيت وجودى خود به اين معرفت برسد . امام‌حسين - عليه السلام - به اصحابش خطاب كرد :\r\n« ان الله ما خلق العباد الا ليعرفوه فاذا عرفوه عبدوه فاذا عبدوه استغنوا بعبادته عن عبادة ماسواه » « 1 » :\r\nبه‌راستى خدا بندگان را نيافريد ، مگر اين كه او را بشناسند پس هنگامى كه او را شناختند ، بندگيش را انجام دهند و زمانى كه او را بندگى كردند ، با آن از بندگى غير او بىنياز شوند . و براى معرفت حق‌تعالى فضايل بسيارى در روايات آمده است . على - عليه السلام - مىفرمايد :\r\n« معرف - ة الله سبحانه اعلي المعارف » « 2 » :\r\nمعرفت خداوند سبحان بالاترين شناخت‌هاست . و آن حضرت « 3 » و امام‌رضا - عليهماالسلام « 4 » - نيز اول دين و متدين‌بودن را معرفت حق‌تعالى و كمال معرفت را به وحدانيت مطلقه‌دانستن او مبتنى كرده‌اند .\r\nلكن معرفت حق‌تعالى يك وقت از راه آياتش مىباشد كه حضرات ائمه - عليهم‌السلام - نوعاً افراد را به اين مرتبه از معرفت هدايت و ترغيب مىكردند و يك وقت از خود حضرت حق به خودش معرفت پيدا مىشود كه در اين\r\n\r\n\r\n","description":"","footnote":"\r\n( 1 ) - علل‌الشرائع ، ص 9 ، روايت 1 .\r\n( 2 ) - عورالحكم ، روايت 9864 .\r\n( 3 ) - نهج‌البلاغه ، خطبه 1 .\r\n( 4 ) - توحيد صدوق ، ص 56 ، روايت 14 .\r\n","page_name":" 36 ","page_number":36},
  {"content":"\r\n\r\nمرتبه اگر چه انسان با تعقل يا از راه خويشتن حركت مىكند ، لكن به خود آن‌ها توجه ويژه نمىشود و به حقيقت آيات توجه مىشود ، چنان كه ائمه - عليهم‌السلام - گاهى افراد با استعداد روحى را به اين طرق ارشاد مىفرمودند ؛ مثلًا امام‌صادق - عليه السلام - مىفرمايد : كسى كه گمان كند خدا را به واسطه‌ى پرده يا صورت يا مثال شناخته است او مشرك است ، زيرا حجاب و مثال و صورت غير اوست و خداوند فقط يكتاى يگانه است ، پس چگونه موحد باشد كسى كه گمان كند خدا را به غير او شناخته است ؟ فقط كسى كه خدا را به خدا بشناسد ، او را شناخته است و كسى كه او را به او نشناسد او را نشناخته است ، بلكه غير او را شناخته و خدا اشيا را از چيزى آفريده است ، با اسم‌هايش ناميده مىشود ، لكن او غير از اسم‌هايش مىباشد و اسما نيز غير از اوست و موصوف غير از وصف‌كننده است . پس كسى كه گمان كند به آن‌چه نمىشناسد ايمان دارد ، او از معرفت گمراه است ، آفريده‌اى چيزى را جز به خدا درك نمىكند ، « 1 » از اين فرمايش استفاده مىشود كه خداوند معروف بالذات است و غير او به او شناخته مىشود : يعنى غير او مظهر او مىباشد . چنان كه از على - عليه السلام - سئوال شد : آيا خدا را به محمد ( ص ) شناختى يا محمد ( ص ) را به خداى عزوجل ؟ فرمود : خدا را به محمد - صلىالله عليه وآله - نشناختم و لكن محمد را به خداوند عزوجل شناختم هنگامى كه او را آفريد و حدودى از طول و عرض در او احداث كرد ، پس با استدلال و الهام وارده‌ى از جانب خداوند ، شناختم كه او تدبيرشده و مصنوع است . « 2 » و همچنين از آن حضرت\r\n\r\n\r\n","description":"","footnote":"\r\n( 1 ) - همان ، ص 142 ، روايت 7 .\r\n( 2 ) - توحيد صدوق ، ص 286 ، روايت 4 .\r\n","page_name":" 37 ","page_number":37},
  {"content":"\r\n\r\nسئوال شد : چگونه پروردگارت را شناختى ؟ حضرت فرمود : آن‌گونه كه خودش را به من شناساند . حضرت فرمود : صورتى شبيه او نيست ، با حواس حس نمىشود ، و به مردم سنجيده نمىشود ، در حال دورى نزديك است ، با نزديكى دور است ، بالاتر از هر چيزى است و گفته نمىشود : چيزى بالاى اوست ، جلوى هر چيز است و گفته نمىشود : براى او جلو هست . « 1 »\r\nو در اين راستا شخصى خدمت امام‌صادق - عليه السلام - مشرف مىشود ، حضرت از او مىپرسد : كيستى ؟ عرض مىكند : از محبين شما هستم ، حضرت مىفرمايد : از كدام دسته از محبين هستى ؟ راوى مىپرسد : محبين شما چند گروه‌اند ؟ حضرت مىفرمايد : سه دسته هستند ، گروهى كه ما را آشكارا دوست دارند و در باطن دوست ندارند ، ( گروه پايين هستند ) و دسته‌اى ما را در باطن دوست دارند ، نه در آشكار ( طبقه‌ى وسط هستند ) و عده‌اى ما را هم در باطن دوست دارند و هم آشكارا كه ايشان طبقه‌ى اعلى مىباشند و از آب گواراى فرات نوشيده ، به تأويل كتاب و فصل‌الخطاب و سبب‌الاسباب عالم‌اند . . . سپس حضرت نشانه‌هايى را براى ايشان ذكر مىفرمايد : اول اين كه ايشان به حق شناخت توحيد ، معرفت پيدا كرده و علم توحيد الهى و ايمان به او و به صفت‌اش را محكم گردانيده‌اند ، سپس حدود ايمان و حقايق و شروط و تأويل آن را عالم هستند ، راوى عرض كرد : اى فرزند رسول‌خدا ، نشنيده بودم كه تاكنون ايمان را به اين صفت توصيف بفرماييد ، حضرت فرمود : سئوال‌كننده نمىتواند از كيفيت ايمان سئوال كند تا اين كه بداند ايمان به چه كسى مقصود است . پس از سئوال ، راوى از تفسير ايمان پرسيد . حضرت فرمود : كسى كه\r\n\r\n\r\n","description":"","footnote":"\r\n( 1 ) - همان 285 ، روايت 2 .\r\n","page_name":" 38 ","page_number":38},
  {"content":"\r\n\r\nگمان كند خدا را با توهم دل ( با ساختن صورتى براى او ) مىشناسد ، او مشرك است و كسى كه گمان كند ، خدا را با اسم ( ظهور كمالاتش ) مىشناسد نه به معنا ( حقيقت وجود حق ) اقرار به طعن كرده كه سزاوار سرزنش است و كسى كه گمان كند اسم و معنا را با هم بندگى كرده نه با ادرك‌كردن ( كسى كه صفت كمالى دارد و من او را اصلًا درك نمىكنم ) پس بر موجود غايب حواله داده است و كسى كه گمان كند صفت و موصوف را بندگى مىكند ، توحيد و يگانه‌پرستى را باطل كرده است ، زيرا صفت غيرموصوف است و كسى كه گمان كند موصوف ( ذات مقدس الهى ) را به صفت اضافه كرده است ( يعنى او با صفت‌اش حقيقت دارد ) موجود بزرگ را كوچك شمرده است و حق قدر خداوند را ندانسته‌اند ؛ به آن حضرت عرض شد ، پس راه توحيد چگونه است ؟ حضرت فرمود : راه بحث ممكن است و مىتوان از آن خارج شد به راستى شناخت حقيقت موجودى كه شاهد است قبل از صفتش مىباشد و شناخت صفت موجودى كه غايب است قبل از رسيدن به خودش مىباشد . سئوال شد : چگونه حقيقت موجود شاهد را قبل از موصوفش مىشناسى ؟ امام‌صادق - عليه السلام - فرمود : او را مىشناسى و علامت او را مىدانى ، خودت را به او مىشناسى و خود را به خودى خود از راه خودت نمىشناسى و مىدانى آنچه در او ( موجود شاهد ) است براى او بوده و به او قائم است ، چنان كه برادران يوسف به او گفتند : آيا تو يوسف هستى ؟ او گفت : من يوسفم و اين برادرم مىباشد پس او را به او شناختند ، و او را به غير او نشناختند و او را از راه خودشان با توهم دل‌ها و خيالات و تصوراتشان نشاختند . « 1 »\r\n\r\n\r\n","description":"","footnote":"\r\n( 1 ) - تحف‌العقول ، چاپ اعلمى ، ص 140 .\r\n","page_name":" 39 ","page_number":39},
  {"content":"\r\n\r\nاز اين روايت طولانى استفاده مىشود كه معرفت حقيقى خداوند از خودش به خودش مىباشد كه در پرتو آن ، شناخت حقيقى خويش و ساير موجودات نيز محقق مىشود ، چنان كه على - عليه السلام - مىفرمايد :\r\n« اعرفوا الله بالله » « 1 » ،\r\n( خدا را با خدا بشناسيد ) و امام‌سجاد - عليه السلام - نيز به خداوند عرض كرد :\r\n« بك عرفتك و انت دللتني عليك » « 2 » ،\r\n( تو را با تو شناختم و تو مرا بر خودت راهنمايى كردى ) .\r\n\r\nمراتب معرفتى انسان‌ها در قرآن\r\nقرآن‌كريم در رابطه با ابزار شناخت انسان و هدف از ايجاد آنها در وجود او و كيفيت ورودش در اين عالم مىفرمايد : « والله اخرجكم من بطون امهاتكم لاتعلمون شيئاً و جعل لكم السمع و الابصار و الافئده لعلكم تشكرون » « 3 » ، ( و خدا شما را از شكم مادرانتان بيرون آورد در حالى كه چيزى را نمىدانيد و براى شما گوش و چشم‌ها و دل‌ها قرار داد شايد شكرگذار باشيد ) . و نسبت به كسانى كه اين ابزار را به كار نبسته يا به طور صحيح به كار نبندند و يا به مقتضاى درك صحيح حركت نكنند ، مىفرمايد : « ولقد ذرأنا لجهنم كثيراً من الجن و الانس لهم قلوب لايفقهون بها و لهم اعين لايبصرون بها و لهم آذان لايسمعون بها اولئك كالانعام بل هم اضل اولئك هم الغافلون » « 4 » ، ( و به تحقيق گروه بسيارى از جن و انس را براى دوزخ\r\n\r\n\r\n","description":"","footnote":"\r\n( 1 ) - توحيد صدوق ، ص 285 ، روايت 3 .\r\n( 2 ) - اقبال‌الاعمال ، ص 67 .\r\n( 3 ) - سوره نحل ، آيه 78 .\r\n( 4 ) - سوره اعراف ، آيه 179 .\r\n","page_name":" 40 ","page_number":40},
  {"content":"\r\n\r\nآفريديم ، براى ايشان دل‌هايى است كه با آن ( نمىانديشند ) و نمىفهمند و چشمانى است كه با آن نمىبينند و گوش‌هايى است كه با آن نمىشنوند ، آنها مانند چهارپايانند ، بلكه گمراه‌ترند ، ايشان همان غافلانند ) ، در حالى كه خداوند متعال انسان را خليفه‌ى خود معرفى مىكند : « اني جاعل في الارض خليفه » ، « 1 » ( من در روى زمين جانشين قرار مىدهم ) و او را نيز داراى ظرفيتى قرار داده كه مىتواند حقايق اسماى الهى را درك شهودى كند به گونه‌اى كه ملائكه‌ى مقرب خويش را به اين مرتبه قرار نداد : « و علم آدم‌الاسماء كلها » ، « 2 » ( و خدا تمامى اسما را به آدم تعليم كرد ) و آن موجودات شريفه را خاضع در برابر او و خدمتگزارش قرار داد : « و إذ قلنا للملائك - ة اسجدوا لآدم » ، « 3 » ( و ياد كن هنگامى را كه به ملائكه گفتيم كه براى آدم سجده كنند ) و به طور خاص به او خطاب كرده است : « يا ايها الانسان انك كادح الي ربك كدحاً فملاقيه » ، « 4 » ( اى انسان تو با تلاش و رنج به سوى پروردگارت مىروى و او را ملاقات مىكنى ) و نسبت به كسانى كه اين استعدادهاى خويش را به فعليت رساندند ، تعبيرات گوناگونى را به حسب مرتبه اين شكوفايى به كار برده است ، بعضى از تعبيرات مخصوص مرتبه‌ى معينى از كمال معنوى انسان است ، مانند « صالحين » ، « صديقين » و « مقربين » كه نشان‌دهنده‌ى بالاترين درجه‌ى كمال وجودى انسان است ، اگر چه ويژگىهاى اين عناوين را ذكر نكرده است و تنها از به كار بردن آنها براى\r\n\r\n\r\n","description":"","footnote":"\r\n( 1 ) - سوره بقره ، آيه 30 .\r\n( 2 ) - همان ، آيه 31 .\r\n( 3 ) - همان ، آيه 35 .\r\n( 4 ) - سوره انشقاق ، آيه 6 .\r\n","page_name":" 41 ","page_number":41},
  {"content":"\r\n\r\nانسان‌هاى والامقام ، مرتبه‌ى دارندگان اين عناوين را مىفهيم ؛ مانند . انبياى الهى كه صالحين به ايشان اطلاق شده است البته اين صفت بر افراد ديگرى كه مرتبه‌ى پايين‌ترى دارند نيز به كار رفته است . « 1 » لكن براى مقربين اوصافى ذكر شده است كه مرتبه‌ى درك و شناخت ايشان را نسبت به حق تعالى به طور رمزى نشان مىدهد ، در جايى مىفرمايد : « فاما ان كان من المقربين فروح و ريحان و جن - ة نعيم » ، « 2 » ( پس اگر از مقربين باشد پس روح و ريحان و جنت نعيم براى اوست ) و در جاى ديگر مىفرمايد : « ان كتاب الابرار لفي عليين و ما ادراك ما عليون ، كتاب مرقوم ، ان الابرار لفي نعيم . . . يسقون من رحيق مختوم . . . و مزاجه من تسنيم ، عينا يشرب بها المقربون » ، « 3 » ( به راستى نامه اعمال نيكان در عليين است و تو چه مىدانى عليين چيست ، نامه‌اى است رقم‌خورده و سرنوشتى است قطعى كه شاهد آن هستند ، مسلماً نيكان در انواع نعمت هستند . . . از شراب زلال دست نخورده و سربسته‌اى سيراب مىشوند . . . اين شراب آميخته با تسنيم است ، همان چشمه‌اى كه مقربان از آن مىنوشند ) . بعضى از تعبيرات اولين مرحله‌ى ورود به كمال نفسانى و معرفتى انسان را تا رسيدن به آخرين مرحله‌ى آن شامل مىشود ؛ مانند ، صفت ايمان و تقوى ، تمامى اين اوصاف بيانگر درجه شناخت انسان به حق تعالى و كمال وجود او و التزام عملى مطابق آن است .\r\n\r\n\r\n","description":"","footnote":"\r\n( 1 ) - سوره آل‌عمران ، آيه 114 .\r\n( 2 ) - سوره واقعه ، آيه 88 و 89 .\r\n( 3 ) - سوره مطفقيبن ، آيه 28 - 18 .\r\n","page_name":" 42 ","page_number":42},
  {"content":"\r\n\r\n\r\nرابطه‌ى بندگى خدا با معرفت او\r\nشناخت انسان به حق‌تعالى هرگونه باشد ، بندگى او نيز نسبت به حق‌تعالى به همان نحو است ، چنان كه از روايت بالا استفاده مىشود و انسان براى بندگى صحيح هرچند در پايين‌ترين مرتبه‌ى آن باشد بايد ديدگاه صحيح توحيدى داشته باشد لذا امام‌صادق - عليه السلام - اين معارف را به گونه‌ى ديگر بيان مىفرمايد : كسى كه خدا را با توهم ( تصوير يا مفهوم و تخيلات ذهنى ) بندگى كند ، كافر شده است و كسى كه اسم را بدون معنا بندگى كند ، كافر شده است و كسى كه اسم و معنا را بندگى كند مشرك است و كسى كه معنا را بندگى كند با واقع كردن اسما بر او به واسطه‌ى صفاتى كه او خودش را با آنها توصيف كرده است و قلب‌اش به آن معتقد شود و زبانش در باطن و آشكار به آن گويا باشد . پس ايشان اصحاب اميرالمؤمنين - عليه السلام - هستند و در روايت ديگر آمده است ، ايشان مؤمنين حقيقى هستند . « 1 »\r\nاين حقيقت در فرمايش رسول‌خدا - صلىالله عليه وآله - به اباذر - رضوان‌الله عليه - نيز آمده است :\r\n« يا اباذر اعبدالله كأنَّكَ تراه ان كنت لاتراه فانه يراك و اعلم ان اول عباده الله المعرف - ة به فهو الاول قبل كل شيء فلاشيء قبله ، و الفَرد فلاثاني له و الباقي لا الي غاي - ة ، فاطر السماوات و الارض و ما فيهما و بينهما من شيء و هواللطيف‌الخبير و هو علي كل شيء قدير ، ثم‌الايمان بي و الاقرار بان‌الله تعالي ارسلني الي كاف - ة الناس بشيراً و نذيراً و داعيا اليالله باذنه و سراجا منيراً ، ثم حب اهل بيتيالذين اذهب‌الله عنهم الرجس و طهرهم تطهيرا » ، « 2 »\r\n( اى اباذر ، خدا را به\r\n\r\n\r\n","description":"","footnote":"\r\n( 1 ) - توحيد صدوق ، ص 220 ، روايت 12 .\r\n( 2 ) - بحارالانوار ، ج 77 ، روايت 74 .\r\n","page_name":" 43 ","page_number":43},
  {"content":"\r\n\r\nگونه‌اى بندگى كن ، مانند اين كه او را مىبينى و اگر او را نمىبينى ، او تو را مىبيند و بدان كه اولين مرتبه‌ى بندگى خدا شناخت اوست ، پس او اول است قبل از هر چيزى كه قبل از او چيزى نيست و فرد است كه دومى براى او نيست و باقى است نه تا نهايتى ، شكافنده آسمان‌ها و زمين و آنچه در آن‌ها و بين آن‌هاست ( از عدم به وجود ) و او خداى لطيف خبير است و بر هر چيزى قادر است ، سپس ايمان به من و اقرار به اين كه خداوند متعال مرا به سوى تمامى مردم بشارت دهنده و ترساننده و دعوت‌كننده به سوى خويش با اذنش و چراغ روشنگر فرستاد ، سپس محبت اهل بيت من كسانى كه خدا پليدى را از ايشان بر طرف كرده است و به گونه‌اى ايشان را پاك گردانيده است ) . در اين بيان نورانى به دو مرتبه‌ى بالا از مراتب بندگى حق‌تعالى سفارش شده است و علاوه بر اين ، معرفت حق‌تعالى اولين مرحله‌ى عبوديت به حساب آمده ، خداوند متعال نيز بايد آن طور كه معرفى شده ، بندگى شود ، به‌گونه‌اى كه اگر كسى بخواهد اين مراتب بالاى از بندگى و معرفت او را داشته باشد بايد به وسايط فيض او ، يعنى رسول‌گرامى و اهل بيتش - عليهم‌السلام - ايمان داشته باشد و ايشان را به رسالت كامله و امامت قبول داشته باشد .\r\nاز اين روايت و روايات ديگر كه ذكر مىشود ، استفاده مىشود كه معرفت الهى مانند بندگى او نوعاً در مراحل اوليه به طور عادى و با توجه ذهنى به حق‌تعالى تحقق مىيابد كه از آن به معرفت حصولى و بندگى از راه دور و توجه به موجود غايب تعبير مىشود و سپس با حضور قلبى و شهود حق‌تعالى ظهور مىكند كه از آن به معرفت حقيقى و شهودى و بندگى حقيقى تبيين\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nمىشود و رسيدن به اين مرتبه شرايط زيادترى را نسبت به درك واقعيات به‌طور صحيح ، لازم دارد .\r\nبنابراين اهداف عرفان عملى در اسلام اين است كه انسان به درجه‌اى از معرفت صحيح به حق‌تعالى و درك رابطه‌ى وجودى خود و موجودات با او از راه التزام عملى به راهى كه خداوند براى رسيدن به خودش معرفى كرده ، نايل شود تا بالاترين مرتبه‌ى آن كه تمام وجودش معرفت و شناخت از حق‌تعالى شود كه در فصل بعد به آن اشاره مىشود .\r\n\r\nضرورت عمل در رسيدن به عرفان\r\nبا توجه به مطالب گذشته ، نتيجه گرفته مىشود كه تمامى همت دين و اولياى آن ، اولًا ، تبيين صحيح معارف عقلى و اخلاقى و عملى براى انسان است كه ماهيت او در فهميدن و رسيدن به اين سه‌بعد شكل مىگيرد : « قل كل يعمل علي شاكلته » ، « 1 » ( بگو : هر كس طبق روش خلق و خوى و طرز تفكر و روحيات خود عمل مىكند و ثانياً ، ترغيب او از راه‌هاى گوناگون براى حركت در اين مسير و رسيدن به حق‌تعالى است ، از اين جهت رابطه ، تنگاتنگى بين عمل و معرفت است چنان كه امام‌صادق - عليه السلام - مىفرمايد : خدا عملى را جز با معرفت قبول نمىكند و معرفت نيز جز با عمل ( شكل و تثبيت ) نمىشود ، پس كسى كه عمل نكند معرفت ندارد ، « 2 » از اين فرمايش نورانى استفاده مىشود كه شناخت صحيح ابتدايى از خدا و رابطه‌ى وجودى خود و\r\n\r\n\r\n","description":"","footnote":"\r\n( 1 ) - سوره اسراء ، آيه 84 .\r\n( 2 ) - اصول كافى ، ج 1 ، ص 44 ، روايت 2 .\r\n","page_name":" 45 ","page_number":45},
  {"content":"\r\n\r\nموجودات با او ، انسان را به طاعت از او مىكشاند و اگر طاعتى تحقق نيافت بايد معرفت اجمالى اوليه را تصحيح كرد و عمل نيز تأثير در روشن‌تر و حقيقىشدن معرفت مىگذارد و مطابق روايات ، ايمان امر قلبى است كه با عمل مطابق آن ، در قلب تثبيت و تدريجاً تقويت مىشود و بر تمامى اعضا و جوارح انسان پخش است و هر عضوى يك وظيفه‌ى ايمانى دارد كه اگر به وظيفه‌اش عمل نكرد ، ايمان ناقص است . « 1 » پس با توجه به اين آيه‌ى شريفه : « اليه يصعد الكلم الطيب و العمل‌الصالح يرفعه » ، « 2 » ( كلمات پاكيزه ( اعتقادات حق ) به سوى خدا بالا مىرود و عمل صالح آن را بالا مىبرد ) و نيز آياتى كه آثار ايمان و عمل صالح را بيان مىكند ، نتيجه مىگيريم كه ايمان صحيح در هر درجه‌اى كه باشد با عمل صالح تأثير ويژه‌اى بر قلب و حقيقت وجود انسان مىگذارد و موجب مىشود ارتباطش با عالم غيب و واقعيات عالم عينى شود و آن را به‌گونه‌اى در وجودش بيابد ، با اين كه تمامى انسان‌ها خواه‌ناخواه به سوى حق‌تعالى در حركت‌اند : « يا ايها الانسان انك كادح الي ربك كدحا فملاقيه » ، « 3 » ( اى انسان تو با هر گونه تلاش و رنجى به سوى پروردگارت مىروى و او را ملاقات مىكنى ) ، اين ملاقات آگاهانه است و بالاتر از رجوع موجودات به خداوند متعال است ، لذا اين ملاقات دوگونه است : يا سرورآور است اگر با ايمان و عمل صالح باشد ، يا حزن و عذاب‌آور است اگر با انكار و يا تكذيب اعتقادى يا عملى مستمر نسبت به حق‌تعالى باشد ، چنان كه در ادامه‌ى آيه‌ى\r\n\r\n\r\n","description":"","footnote":"\r\n( 1 ) - همان ، ج 2 ، ص 33 ، روايت 1 .\r\n( 2 ) - سوره فاطر ، آيه 9 .\r\n( 3 ) - سوره انشقاق ، آيه 6 .\r\n","page_name":" 46 ","page_number":46},
  {"content":"\r\n\r\nفوق اين تقسيم‌بندى وجود دارد ، « 1 » و اين آيه اين معنا را نيز تثبيت مىكند : « كلا بل ران علي قلوبهم ما كانوا يكسبون كلا انهم عن ربهم يومئذ لمحجوبون » ، « 2 » ( چنين نيست كه كافران مىپندارند بلكه اعمال‌شان چون زنگارى بر دل‌هايشان نشسته است ، نه چنين است ، بلكه ايشان در آن روز از پروردگارشان محجوبند ) ، با اين كه آيات قيامت دلالت مىكند حقايق در آن عالم به ويژه ارتباط وجودى با حق تعالى براى همگان مكشوف مىشود : « و يعلمون ان الله هو الحق المبين » ، « 3 » ( و مردم مىفهمند كه خداوند حق آشكار است ) ، يعنى اين گروه ( محجوبين ) از كشف اين حقيقت و به‌هم‌خوردن روابط ظاهرى و نظام اسباب ، بهره‌ى خوبى نمىبرند ، اگر چه آن را مىيابند . بنابراين هر يك از اعتقادات و اعمال صالح ارتباط وجودى انسان را با حقايق عالم و حق‌تعالى ، ظهور داده و تثبيت مىكند زيرا اين ارتباط خواه‌ناخواه وجود دارد و در مقابل اعتقادات باطل و يا اعمال مستمر ناپسند ، استفاده‌ى مطلوب از آن ارتباط وجودى را قطع كرده و انسان را به دورى و سپس عذاب و رنج مبتلا مىگرداند ، چنان‌كه حضرت موسى بن جعفر - عليهماالسلام - مىفرمايد : به راستى خداوند تبارك و تعالى مؤمن را با روحى از جانب خويش تأييد مىكند ، در هروقتى كه احسان كرده و تقوا داشته باشد و آن روح از او غايب مىشود در هر وقتى كه گناه و تجاوز كند ، پس اين روح با او همواره در حال سرور است و هنگامى كه احسانى مىكند از روى سرور به حركت درمىآيد و هنگامى كه\r\n\r\n\r\n","description":"","footnote":"\r\n( 1 ) - سوره انشقاق ، آيه 7 و 15 .\r\n( 2 ) - سوره مطففين ، آيه 14 و 15 .\r\n( 3 ) - سوره طور ، آيه 25 .\r\n","page_name":" 47 ","page_number":47},
  {"content":"\r\n\r\nبدى مىكند در خاك فرو مىرود ، تنزل وجودى پيدا مىكند . « 1 » آيات و روايات در اين رابطه بسيار است كه ايمان با عمل صالح همواره زياد مىشود ، « 2 » يا اعتقادات باطل و تكذيب اعتقادات حق و نيز تداوم بر اعمال قبيح و مخالفت با حق‌تعالى موجب انكار حقايق « 3 » و خسارت وجودى « 4 » و محروميت از بهره‌مندى از ارتباط با حقايق و رسيدن به درد و عذاب ، « 5 » مىشود . علاوه بر اين از آيات قرآنى استفاده مىشود كه ايمان و عمل صالح ، تأثير خوبى در نظام آفرينش مىگذارد : « ولو ان اهل القري آمنوا و اتقوا لفتحنا عليهم بركات من السماء و الارض » ، « 6 » ( و اگر اهل شهرها ايمان آورده و تقوا پيشه مىكردند ، حتماً بركات آسمان و زمين را بر آنان مىگشوديم ) ، همچنين كفر و اعمال ناپسند تأثير نامطلوبى در مسير آفرينش مىگذارد : « و لكن كذبوا فاخذناهم بما كانوا يكسبون » ، « 7 » ( و لكن حق را تكذيب كردند پس ايشان را به كيفر اعمال‌شان مجازات كرديم ) ، يا مىفرمايد : « ظهر الفساد في البحر و البر بما كسبت ايدي الناس » ، « 8 » ( فساد در دريا و خشكى به جهت اعمال مردم آشكار شد ) .\r\n\r\n\r\n","description":"","footnote":"\r\n( 1 ) - اصول كافى ، ج 2 ، ص 268 ، روايت 1 .\r\n( 2 ) - سوره يونس ، آيه 9 .\r\n( 3 ) - سوره روم ، آيه 10 .\r\n( 4 ) - سوره عنكبوت ، آيه 52 ؛ سوره اعراف ، آيه 9 .\r\n( 5 ) - سوره مؤمنون ، آيه 103 .\r\n( 6 ) - سوره اعراف ، آيه 96 .\r\n( 7 ) - همان .\r\n( 8 ) - سوره روم ، ايه 41 .\r\n","page_name":" 48 ","page_number":48},
  {"content":"\r\n\r\n\r\nمراتب معرفت شهودى\r\nاز مطالب گذشته استفاده شد كه عرفان عملى ، شناخت قلبى به حق‌تعالى و كمالات وجوديه‌ى او و به رابطه‌ى وجودى اشيا و انسان با او در ابتدا و انتهاى معاد مىباشد ، كه پس از عمل به دين الهى و پيروى دقيق از رسول خدا و اوصيائش - عليهم‌السلام - براى انسان ظهور مىكند و همگام به مرتبه‌اى از آن در اين عالم به ويژه در عالم ديگر كه محل كناررفتن پرده‌هاى غفلت از ظهور حقايق است ، نايل مىشوند : « لقد كنت في غفل - ة من هذا فكشفنا عنك غطائك فبصرك اليوم حديد » ، « 1 » ( به يقين تو از اين صحنه حضور در پيشگاه خداوند غافل بودى پرده را از چشم تو كنار زديم و امروز ديده‌ات تيزبين است ) و كسانى كه در مسير حق بوده‌اند از ظهور حقايق بهره‌مند مىشوند كه ، ( و بهشت به پرهيزكاران نزديك مىشود و از آن دور نيستند ، اين چيزى است كه به آن وعده داده مىشويد ، كسانى كه به سوى خدا باز مىگردند و پيمان‌ها و احكام او را حفظ مىكنند ، آن كس كه از خداوند مهربان مىترسد و با قلبى اناب‌كننده در محضر او حاضر شود ، به ايشان گفته مىشود با سلامت وارد شويد ، امروز روز جاودانگى است ، هر چه بخواهيد در آنجا برايشان هست و نزد ما بيشتر از آن موجود است ) ، « 2 » اما كسانى كه در اين عالم اعتقاداً و عملًا يا تنها عملًا به هيچ وجه در آن مسير نبوده‌اند از ظهور حقايق نه تنها بهره‌اى نمىبرند ، بلكه عذاب و رنج آنها كه با آن سروكار داشتند ولى از آن غفلت\r\n\r\n\r\n","description":"","footnote":"\r\n( 1 ) - سوره ق ، آيه 22 .\r\n( 2 ) - همان ، آيه 35 - 31 .\r\n","page_name":" 49 ","page_number":49},
  {"content":"\r\n\r\nداشته‌اند ظهور كرده و شعله‌ور مىشود ، « و برزت الجحيم لمن يري » ، « 1 » ( و جهنم براى كسى كه ببينيد آشكار مىشود ) « و اذا الجحيم سعرت » ، « 2 » ( و آن هنگام كه جهنم شعله‌ور گردد ) ، اين امور براى اين‌گونه افراد است كه ، ( ياد كن روزى را كه ساق پاها از وحشت برهنه مىشود و دعوت به سجود مىشوند در حالى كه سالم بودند ) ، « 3 » اكنون با دقت در اين حقايق بايد توجه كرد كه انسان در اين عالم همواره با تلاش عقلى ، علمى و عملى ، خود را با رسيدن به حقايق ، سعادتمند مىكند و يا با دورشدن از آن‌ها شقاوتمند مىگرداند و سعادت و شقاوت نيز داراى مراتبى است ، ( به راستى انسان در خسارت است مگر كسانى كه ايمان آورده و عمل صالح انجام داده‌اند و يكديگر را به پيروى از حق سفارش كرده و يكديگر را به شكيبايى و استقامت در راه حق توصيه نموده‌اند ) . « 4 »\r\nاز اين جهت حضرات ائمه - عليهم‌السلام - همگان را به نوعى با حقايق آشنا كرده و به توجه و رسيدن به آن دعوت و سفارش كرده‌اند ، على - عليه السلام - وارد بازار شدند و شنيدند شخصى مىگويد : نه ، سوگند به كسى كه پشت هفت‌آسمان محجوب است ، حضرت فرمود : چه كسى در پشت هفت آسمان در حجاب است ؟ گفت : خدا ، اى اميرمؤمنان حضرت فرمود : خطا مىكنى ، يقيناً بين خداوند عز و جل و مخلوقاتش حجابى نيست ، چون آن‌ها هرجا باشند او با آن‌ها است ، عرض كرد : كفاره‌ى سوگندم چيست ، اى\r\n\r\n\r\n","description":"","footnote":"\r\n( 1 ) - سوره نازعات ، آيه 36 .\r\n( 2 ) - سوره تكوير ، آيه 12 .\r\n( 3 ) - سوره قلم ، آيه 42 و 43 .\r\n( 4 ) - سوره عصر .\r\n","page_name":" 50 ","page_number":50},
  {"content":"\r\n\r\nاميرمؤمنان ؟ حضرت فرمود : اين كه بدانى خدا با تو است هرجا باشى . عرض كرد : به مساكين اطعام كنم ؟ فرمود : خير ، چون به غير پروردگارت سوگند ياد كردى . « 1 » حضرت على - عليه السلام - به اين‌مرد در بازار ، اين حقيقت توحيدى را بيان مىفرمايد و امام‌صادق - عليه السلام - نيز به ابوبصير كه از شاگردان مخصوص‌اش مىباشد حقيقت ديگرى را بيان مىفرمايد : سئوال كرد : آيا مؤمنان خدا را در قيامت مىبينند ؟ حضرت فرمود : بلى و قبل از قيامت او را ديده‌اند ، عرض مىكند : چه وقت ؟ حضرت مىفرمايد : هنگامى كه به ايشان فرمود : آيا پروردگارتان نيستم ؟ سپس حضرت مدتى ساكت شدند و فرمودند : به راستى مؤمنين ، خدا را در دنيا قبل از روز قيامت مىبينند ، آيا او را در اين‌وقت نمىبينى ؟ با اين كه ابوبصير نابينا بود ، سپس فرمود : مقصود ديدن با قلب است نه ديدن با چشم ، « 2 » و امام‌باقر - عليه السلام - در جواب سئوال يكى از خوارج كه : چه چيزى را بندگى مىكنى ؟ فرمود : خدا را ، سئوال كرد : آيا او را ديده‌اى ؟ حضرت فرمود : چشم‌ها به طور آشكار او را نمىبينند و لكن دل‌ها با حقايق ايمان او را مىبينند ، « 3 » و هنگامى كه كسى از حضرت على - عليه السلام - سئوال مىكند : آيا پروردگارت را هنگام بندگى ديده‌اى ؟ حضرت مىفرمايند : خدايى را كه نديده باشم بندگى نمىكنم ، و كيفيت ديدن را همان‌گونه بيان فرمود . « 4 »\r\nاز اين بيانات روشن مىشود كه ديدن قلبى خداوند متعال مراتبى دارد ، اول ناآگاهانه و يا نيمه‌آگاهانه كه به طور فطرى براى همه‌ى انسان‌ها ثابت\r\n\r\n\r\n","description":"","footnote":"\r\n( 1 ) - توحيد صدوق ، ص 184 ، روايت 21 .\r\n( 2 ) - همان ، ص 117 ، روايت 20 .\r\n( 3 ) - همان ، ص 108 ، روايت 5 .\r\n( 4 ) - همان ، ص 109 ، روايت 6 و ص 403 ، روايت 1 و ص 308 ، روايت 2 .\r\n","page_name":" 51 ","page_number":51},
  {"content":"\r\n\r\nاست و با آفرينش آن‌ها همراه است ، چنان كه در آياتى از قرآن‌كريم آمده است : كه اگر از مشركان بپرسى ، چه كسى آسمان‌ها و زمين را آفريد و خورشيد و ماه را مسخر نمود و آب را از آسمان نازل كرد تا زمين زنده شود ؟ مىگويند : خداوند « 1 » و مراتب ديگرش با تنبهات عقلى و قلبى به نظام آفرينش و ايمان‌آوردن به حق‌تعالى و دين او ، عمل مطابق آن ، تدريجاً آگاهانه مىشود تا به گونه‌اى شود كه براى اولياى دين - عليهم‌السلام - ظاهر گرديد .\r\n\r\nراهكارهاى رسيدن به عرفان عملى\r\nدر اينجا با بيان راهكارهاى كلى كه راه‌گشا و مبناى راهكارهاى جزيى است ، از فرمايشات ائمه - عليهم‌السلام - بهره مىبريم . با توجه به بيانات گذشته نسبت به رابطه‌ى وجودى حق‌تعالى با موجودات ، روشن مىشود كه مهمترين راهكار رسيدن به حقيقت اين رابطه ، چنان كه امام‌رضا - عليه السلام - در خطابش با شخص زنديق ، با اين كه با استدلال وجود حق‌تعالى را براى او اثبات مىفرمايد و مرتبه‌ى وجودى او را نيز بيان فرمود كه حدى ندارد ، راهكارى براى ارتباط حقيقى با حضرت حق و روشن‌شدن او براى انسان بيان مىفرمايد : هنگامى كه زنديق سئوال مىكند : پس چرا خداوند محجوب شده است ؟ مىفرمايد : به راستى محجوب‌ماندن او از مردم به جهت گناهان بسيار ايشان است ، اما خداوند در طول شب و روز چيزى بر او مخفى نمىباشد ، « 2 » در عين حال حضرت على و حضرت موسىبن‌جعفر - عليهماالسلام - اين‌حجاب را امر\r\n\r\n\r\n","description":"","footnote":"\r\n( 1 ) - سوره عنكبوت ، آيه 61 و 63 ، سوره لقمان ، آيه 25 .\r\n( 2 ) - توحيد صدوق ، ص 250 ؛ روايت 3 .\r\n","page_name":" 52 ","page_number":52},
  {"content":"\r\n\r\nظريف و دقيق‌ترى بيان مىفرمايند :\r\n« حجب بعضها عن بعض ليعلم ان لا حجاب بينه و بين خلقه غير خلقه » ، « 1 »\r\n( خدا بعضى از مخلوقات را از بعضى ديگر محجوب كرد تا معلوم شود كه پرده‌اى بين او و بين مخلوقاتش غير از ( جنبه ) مخلوقيت نيست حضرت على - عليه السلام - در فرمايش طولانى و بسيار عميق در رابطه با توضيح فقرات اذان ، به ويژه كلمه‌ى الله اكبر كه هفت معنا برايش مىفرمايد ، بيانى در رابطه با امكان كناررفتن اين پرده‌ها و رسيدن به حقيقت ، در تفسير\r\n« قد قامت الصلاة »\r\nمىفرمايد :\r\n« حان وقت الزياره و المناجاة و قضاء الحوائج و درك المني و الوصول الي الله عز و جل و الي كرامته و غفرانه و عفوه و رضوانه » ، « 2 »\r\n( رسيد هنگام زيارت و مناجات و برآورد شدن حوايج و رسيدن به آرزو و رسيدن به خداوند عزوجل و رسيدن به كرامت و مغفرت و عفو و خشنودى او ) . آن حضرت - عليه السلام - در اين فرمايش راهكار رفع حجاب و رسيدن به خداوند عزوجل را نماز و عبادت با حفظ تمامى شرايط صحت و قبول و حضور قلب بيان مىفرمايد و امام‌حسن‌عسگرى - عليه السلام - نيز مىفرمايد : به راستى رسيدن به خدا سفرى است كه نمىتوان آن را جز با مركب قراردادن - شب بيدارى - شب به عبادت پيمود . « 3 » بهترين و كامل‌ترين راهكار را كه شامل تمامى حركات و سكنات بنده مىشود ، رسول‌خدا - صلىالله‌عليه وآله - به اباذر - رضوان‌الله عليه - مىفرمايد : حضرت پس از بيان دو مرتبه‌ى بلند از بندگى خدا و سپس توصيف خدايى كه مىخواهد بندگى شود ،\r\n\r\n\r\n","description":"","footnote":"\r\n( 1 ) - همان ، ص 308 ، روايت 2 و ص 178 ، روايت 12 .\r\n( 2 ) - توحيد صدوق ، ص 238 ، روايت 1 .\r\n( 3 ) - بحارالانوار ، ج 78 ، ص 380 .\r\n","page_name":" 53 ","page_number":53},
  {"content":"\r\n\r\nقبلًا بيان شد ، نيز پس از سفارشات گوناگون اخلاقى و عملى ، مىفرمايد : آيا نمىخواهى به تو كلماتى تعليم كنم تا خداوند عزوجل تو را با آنها سود دهد ؟ گفتم : بله اى رسول‌خدا ، حضرت فرمود :\r\n« احفظ الله يحفظك احفظ الله تجده امامك » ، « 1 »\r\n( خدا را حفظ كن تا او تو را حفظ كند ، خدا را حفظ كن تا او را پيش رويت بيابى ) .\r\nحفظ خداى متعال همان مراقبه در اعمال و كردار و حالات خود و محاسبه از آن‌ها است كه داراى مراتبى است و اجمال آن ، با توجه به دستورات تربيتى شرع مقدس كه هر يك در جاى خود ثابت است ، عبارتند از :\r\nاول : مراقبت بر انجام واجبات و ترك محرمات الهى .\r\nدوم : التزام بر انجام مستحبات و ترك مكروهات كه در مرحله اول تصميم بر تداوم بر انجام مستحبات مهم داشته باشد كه تأثير عمده در تصفيه و نورانيت روح دارند مانند نماز اول وقت ، التزام به جماعت ، خواندن قرآن و سپس توسعه دهد نسبت به مستحباتى كه در كارهاى مختلف آمده است .\r\nسوم : مراقبت بر اوصاف نفسانى كه صفت رذيله‌اى از او صادر نشود و نفس به صفات حميده متصف شود .\r\nچهارم : مراقبت بر اصلاح انگيزه و نيت و تحصيل اخلاص ، كه آن هم مراتبى دارد و تا انسان مرتبه پايين‌تر را در حركات سكناتش پياده نكند ، روحاً نمىتواند مرتبه‌ى بالاتر را پياده نمايد .\r\n\r\n\r\n","description":"","footnote":"\r\n( 1 ) - بحارالانوار ، ج 77 ، ص 87 .\r\n","page_name":" 54 ","page_number":54},
  {"content":"\r\n\r\n\r\nمراتب كلى اخلاص و آثار آن\r\nبه نظر مىرسد مرحله‌ى اول آن انجام وظايف بندگى است به نيت ترتّب آثار آخرتى ( همان‌گونه كه در قرآن و سنت بر انجام وظايف بندگى آثار بسيارى ذكر شده و نيز براى گناهان عقوبت‌هاى فراوانى بيان شده است ) تا انسان با اين انگيزه ، ترغيب به انجام وظايف شده و مانعى از ارتكاب محرمات الهى بر او پيدا شود و با تداوم بر بندگى تغيير حالت و اشتياق بر انجام بندگى پيدا شود و انگيزه قوىتر گردد و به مرحله‌ى دوم ؛ يعنى ، تحصيل خشنودى حق‌تعالى و حب به او ، نايل شود و نشانه‌اش آن است كه اگر خداوند آثارى را نيز بر انجام طاعات و معاصى مترتب نكند او طاعت خواهد كرد و با حفظ اين انگيزه در تمامى حركات ، سكنات و مباحات ، نورانيت قلب زيادتر شده و علاوه بر رفع پرده‌هاى ظلمانى از قلب او ( ترك مخالفت و دورى از رذايل اخلاقى و عدم اخلاص ) و جهت الهى پيدا كردن تعلقات وجوديش ، موفق مىشود كه پرده‌هاى نورانى نيز از چهره‌ى قلب او زدوده شود و مراقبه‌اش بسيار عميق‌تر گردد و به فضايل قرب نوافل و فرايض نايل شود ؛ يعنى ، تاكنون با انگيزه‌هاى گوناگون كه هركدام در جاى خود مطلوب هستند كارهايش را انجام مىداد و خود را فاعل آنها مىدانست ، لكن پس از اين ، با كشش عميق‌تر به خداى متعال و محبت ويژه خداوند به او ، توحيد افعالى برايش كشف شده و خدا را با شهود قلبى فاعل مستقل افعالش و سپس افعال و آثار موجودات مشاهده مىكند و حقيقت : « و ما رميت اذ رميت و لكن الله رمي » ، « 1 » ( و هنگامى كه ( تير يا سنگ ) مىانداختى ، تو تير نمىانداختى و لكن خدا تير مىانداخت ) ، برايش كشف مىشود . انسان پس از\r\n\r\n\r\n","description":"","footnote":"\r\n( 1 ) - سوره انفال ، آيه 17 .\r\n","page_name":" 55 ","page_number":55},
  {"content":"\r\n\r\nتداوم بر طاعات با انگيزه‌هاى الهى و توجه به اين مرتبه از ظهور توحيد افعالى ، قابليت پيدا مىكند كه خداى متعال با محبت عميق‌تر به او و با تجلى به مقام عزتش براى او ، مرتبه‌ى بالاترى از توحيد اسماء و صفاتى را برايش ظهور دهد ، تا با شهود قلبى ، بيابد كه هر صفت كمالى را كه تاكنون به خود و موجودات نسبت مىداده است ، مالك حقيقى آنها خداوند است كه از طريق آنها ظهور مىكند ، چنان كه حضرت حق تبارك و تعالى به رسولش - صلىالله عليه وآله - در معراج مىفرمايد : و بنده‌اى از بندگانم به چيزى محبوب‌تر نزد من از آن‌چه بر او واجب گردانيدم نزديكى نمىجويد ، و او همواره با كارهاى زيادى ( نوافل ) به من تقرب و نزديكى مىجويد تا اين كه او را دوست خواهم داشت و هنگامى كه او را دوست داشتم ، شنوايى او مىشوم كه با آن فعاليت مىكند . « 1 » و پس از اين كه سالك بندگى را با مراقبه‌ى كامل و با توجه به اين حقايقى كه كشف شد ادامه داد ، ظرف وجودش كاملًا آماده مىشود كه حضرت حق تبارك و تعالى با تجلى كامل به مقام عزتش ، حقيقت وجود عبد را تحول ذاتى داده و نگاه استقلال‌گونه به خويش و ذات موجودات را از او زايل داده و بيابد كه هستى مطلق حقيقى ، تنها براى ذات اقدس الهى است كه موجودات فقط ظهورى از او هستند و چيزى غير از او ظهور بىحد او نيستند و اين حقيقت را مىيابد كه : « كل شيء هالك الا وجهه » ، « 2 » ( هر چيزى جز وجه الهى نابود است ) و نيز اين حقيقت را كه به پيامبراكرم - صلىالله عليه وآله - خطاب شده مىيابد : « قل ان صلاتي و\r\nنسكي و\r\n\r\n\r\n","description":"","footnote":"\r\n( 1 ) - اصول كافى ، ج 2 ، ص 352 ، روايت 7 و 8 .\r\n( 2 ) - سوره قصص ، آيه 88 .\r\n","page_name":" 56 ","page_number":56},
  {"content":"\r\n\r\nمحياي و مماتي لله رب العالمين لا شريك له و بذلك امرت و انا اول‌المسلمين » ، « 1 » ( بگو كه نماز و عبادت و زندگى و مرگ من براى خدا پروردگار جهانيان است ، شريكى براى او نيست و به اين امر مأمور شده‌ام و من اولين تسليم‌شوندگان هستم ) ، زيرا مالكيت خداوند ، حقيقى است كه با خود موجود ظهور مىكند و قابل انتقال به غير نمىباشد و معناى آن اين است كه او است كه با هستى و كمالات و آثار هستى موجودات ظهور كرده است و تنها رسول‌خدا - صلىالله عليه وآله - و تابعين خالص آن حضرات ائمه - عليهم‌السلام - « 2 » به تسليم كامل وجود و شئون وجودى خود به حق تعالى نايل شده‌اند به گونه‌اى كه در تمامى فعاليت‌ها و توجه‌ها از اين حقايق غافل نبوده و آنها را پياده مىنمايند و ديگران را نيز به پيمودن اين مراحل كه عالىترين كمالات انسانى است دعوت مىكنند : « قل هذه سبيلي ادعوا الي الله علي بصيره انا و من اتبعني و سبحان الله و ما انا من المشركين » ؛ « 3 » ( بگو اين است راه من كه با روشنايى ، من و كسانى كه از من تبعيت كرده‌اند ديگران را به سوى خدا دعوت مىكنيم ، خدا منزه است و من از مشركين نمىباشم ) ، اين مرحله بالاترين مرتبه‌ى ايمان است كه با هيچ شركى جمع نمىشود ، زيرا توجه استقلال‌گونه به هستى و كمالات و آثار موجودات هرچند دقيق باشد ، شرك بسيار مخفى حساب مىشود ، با اين كه حق‌تعالى اين گونه است : « لم يكن له كفواً احد » ، « 4 » ( هيچ شريكى براى او نيست ) و تنها دعوت رسول خدا - صلىالله عليه وآله - و روش و سيره‌ى عملى و وجودى آن حضرت و اهل\r\n\r\n\r\n","description":"","footnote":"\r\n( 1 ) - سوره انعام ، آيه 162 و 163 .\r\n( 2 ) - بحارالانوار ، ج 35 ، باب 33 .\r\n( 3 ) - سوره يوسف ، ايه 108 .\r\n( 4 ) - سوره توحيد ، آيه 4 .\r\n","page_name":" 57 ","page_number":57},
  {"content":"\r\n\r\nبيتش - عليهم‌السلام - است كه هيچ شركى را در برندارد ، از اين جهت به اباذر فرمود : خدا را حفظ كن تا او را پيش رويت بيابى ، زيرا اولًا ، حضرت به يافتن تكيه كردند نه دانستن ، زيرا يافتن ، شهود قلبى است و دانستن اعم از آن است ، و ثانياً : فرموده است او را پيش رويت بيابى به اين كه خداوند احاطه مطلقه « 1 » بر ذات و صفات و افعال اشياء دارد كه اين حكايت از واضح‌بودن اين حقيقت مىكند ، چون پيش‌رو از روشن‌ترين جهات است و ثالثاً ، يكى از موجوداتى كه او چنين احاطه‌اى را به آن دارد خود يابنده‌ى او است پس ، از اين فرمايش استفاده مىشود كه با مراقبه‌ى كامل نسبت به حق‌تعالى ، حالت انقطاع از توجه استقلال‌گونه به خود و موجودات پيدا مىشود و حق‌تعالى براى او تجلى مىكند و حق مطلق‌بودن او برايش آشكار مىشود « 2 » كه غيرى جز حق تعالى و كمالات ظهور يافته او نيست ، اين‌جا است كه معرفت حقيقى به او حاصل شده و شخص مىيابد كه خداوند به خودش شناخته شده است : « بك عرفتك » « 3 » ( تو را با تو شناختم ) و انقطاع حقيقى هر مقدار حاصل شود ، معرفت شهودى نيز به همان اندازه خواهد بود ، لذا اين حقيقت را على - عليه السلام - و ائمه اطهار - عليهم‌السلام - در مناجات شعبانيه به طور كامل از ذات اقدس الهى طلب مىكنند كه همواره براى آنان باشد : خدايا به من كمال انقطاع به سوى خويش را عنايت فرما و چشمان قلب ما را به پرتو نگاهش به سوى تو ، نورانى كن تا ديده‌هاى قلب پرده‌هاى نورانى را پاره كرده و به معدن عظمت برسد . . . خدايا مرا به نور عزت\r\n\r\n\r\n","description":"","footnote":"\r\n( 1 ) - سوره فصلت ، آيه 54 .\r\n( 2 ) - سوره نور ، آيه 25 .\r\n( 3 ) - اقبال‌الاعمال ، ص 67 .\r\n","page_name":" 58 ","page_number":58},
  {"content":"\r\n\r\nدرخشنده‌ات ملحق فرما تا عارف به تو شده و از غير تو رويگردان شوم و از تو خائف و مراقب باشم اى صاحب جلال و كرامت . « 1 » اين مقام ، همان مرتبه‌ى رؤيت قلبى على - عليه السلام - نسبت به حق تعالى است كه تا او را نديده بندگى كامل او را انجام نداده است و نيز همان مرحله‌اى است كه امام‌صادق - عليه السلام - سبب غشوه‌ى پيامبراكرم - صلىالله عليه وآله - را تجلى خداوند براى او دانسته كه بين او و خداوند چيزى وجود نداشته است . « 2 » چنان كه حضرت رسول - صلىالله عليه و آله - در باره‌ى خويش مىفرمايد :\r\n« لي مع‌الله وقت لايسعه ملك مقرب و لا نبي مرسل و لا عبد مؤمن امتحن الله قلبه لِلْايمان » ، « 3 »\r\n( براى من با خداوند وقتى است كه فرشته‌ى مقرب و پيامبر فرستاده شده و بنده‌ى مؤمنى كه خدا قلبش را براى ايمان امتحان كرده است آن را تحمل ندارد ) .\r\n\r\nبالاترين مرتبه‌ى معرفت حقيقى\r\nبنابراين بالاترين معرفت حقيقى و شهود قلبى نسبت به افعال و اسماء و صفات و ذات اقدس الهى براى رسول‌خدا و ائمه - عليهم‌السلام - تحقق يافته است به گونه‌اى كه در آن استقرار كامل يافته و تمامى شئون وجوديه‌ى خود و دستورات‌شان را براساس آن مشاهدات قرار مىدهند ، از اين جهت با اين‌كه به فرموده‌ى قرآن‌كريم تمامى انبيا - عليهم‌السلام - صالح هستند ، « 4 » لكن عده‌اى از\r\n\r\n\r\n","description":"","footnote":"\r\n( 1 ) - بحارالانوار ، ج 94 ، ص 96 ، روايت 13 .\r\n( 2 ) - توحيد صدوق ، ص 115 ، روايت 15 .\r\n( 3 ) - بحارالانوار ، ج 18 ، ص 360 .\r\n( 4 ) - سوره انبياء ، آيه 72 و 86 .\r\n","page_name":" 59 ","page_number":59},
  {"content":"\r\n\r\nايشان ملحق‌شدن به مقام صالحين را از خداوند تقاضا مىكنند « 1 » و خداوند تنها پيامبراكرم - صلىالله عليه وآله - و عده‌اى را در زمان آن حضرت از اين نوع صالحين معرفى مىكند كه بالاترين درجه‌ى صالحين را نايل شده‌اند . « 2 » و تنها به حضرت ابراهيم - عليه السلام - وعده ملحق‌شدن به ايشان را در آخرت داده است . « 3 » و هدف نهايى از دين و دستوراتش رسيدن انسان‌ها به اين حقايق است كه كسانى كه در جهت رسيدن به آن‌ها باشند در عالم آخرت نيز پس از ظهور آثار اعمال‌شان به همان مرتبه مىرسند . چنان كه خداوند متعال مىفرمايد : « من عمل صالحاً من ذكر او انثي و هو مؤمن فلنحيينه حياة طيبه و لنجزينهم اجرهم باحسن ما كانوا يعملون » ، « 4 » ( كسى كه عمل صالحى انجام دهد چه مرد باشد يا زن در حالى كه مؤمن است ، حتماً او را به زندگى پاكيزه زنده خواهيم كرد و پاداش آن‌ها را بهتر از آن چيزى كه عمل مىكردند مىدهيم ) ، اين انسان‌ها با اين كه در عالم ديگر به نتايج ظاهرى ايمان و عمل صالح خويش ( بهشت و مواهب آن ) مىرسند ، به حقايقى كه در آن طريق حركت كرده‌اند نيز نايل مىشوند كه از آن به « جن - ة النعيم » ، « 5 » « جنتي » ، « 6 » « جنات فردوس » ، « 7 » « جنات عدن » « 8 » و\r\n\r\n\r\n","description":"","footnote":"\r\n( 1 ) - سوره يوسف ، آيه 101 ، شعر آيه 83 ، نمل ، آيه 19 .\r\n( 2 ) - سوره اعراف ، آيه 196 .\r\n( 3 ) - سوره بقره ، آيه 130 .\r\n( 4 ) - سوره نحل ، آيه 97 .\r\n( 5 ) - سوره واقعه ، آيه 12 - 89 .\r\n( 6 ) - سوره فجر ، آيه 30 .\r\n( 7 ) - سوره كهف ، آيه 107 .\r\n( 8 ) - سوره صف ، آيه 12 .\r\n","page_name":" 60 ","page_number":60},
  {"content":"\r\n\r\n« عند مليك مقتدر » « 1 » و « لدينا مزيد » « 2 » تعبير شده است ، در مقابل كسانى كه توجهى به اين حقايق نداشته يا منكر رسيدن انسان به اين حقايق باشد ، اگر چه مؤمن بوده و اعمال صالح انجام دهند تنها به آثار و مواهب ظاهرى اعمال‌شان رسيده و از درك حقايق توحيدى محروم‌اند ، اما كسانى كه كفر ورزيدند يا به طور مستمر اعمال ناصالح و مخالفت با فرامين الهى داشته‌اند ، علاوه بر رسيدن به نتيجه افكار و اعمال‌شان ، به دورى از حقايق و رنج روحى به واسطه آن ، نايل مىشوند كه : « كلا بل ران على قلوبهم ما كانوا يكسبون ، كلا انهم عن ربهم يومئذ لمحجوبون ، ثم انهم لصالواالجحيم ثم يقال هذا الذى كنتم به تكذبون » ، « 3 » ( چنين نيست كه آن‌ها مىپندارند بلكه چون زنگارى بر دل‌هايشان نشسته است ، چنين نيست كه مىپندارند بلكه آنها در آن روز از پروردگارشان محجوب هستند ، سپس آنها يقيناً وارد دوزخ مىشوند ، بعد به آنان گفته مىشود : اين همان چيزى است كه آن را انكار مىكرديد ) ، با اين كه خداوند به تمامى انسان‌ها اين‌گونه خطاب كرده و نتيجه‌ى كارشان را بيان مىكند : اى انسان تو با تلاش و رنج به سوى پروردگارت مىروى و او را ملاقات خواهى كرد ، سپس كسى كه نامه‌ى اعمال او به دست راستش داده شود ، به زودى حساب آسانى مىشود و خوشحال به سوى اهل و خانواده‌اش باز مىگردد و اما كسى كه نامه‌ى اعمال او به پشت سرش داده شود ، به زودى فرياد مىزند : واى بر من كه هلاك شدم و در شعله‌هاى آتش سوزان مىسوزد ، چون در ميان خانواده‌اش پيوسته از كفر يا گناه\r\n\r\n\r\n","description":"","footnote":"\r\n( 1 ) - سوره قمر ، آيه 55 .\r\n( 2 ) - سوره ق ، آيه 35 .\r\n( 3 ) - سوره مطففين ، آيه 17 - 14 .\r\n","page_name":" 61 ","page_number":61},
  {"content":"\r\n\r\nخود مسرور بود ، او گمان مىكرد كه هرگز بازگشت نمىكند ، آرى پروردگارش نسبت به او بينا بود و اعمالش را براى حساب ثبت كرد . « 1 »\r\nاز اين بيانات و فرمايشات بسيار ديگر كتاب و سنت ، استفاده مىشود كه افكار ، اعتقادات و اعمال و اوصاف انسان ظهور حقيقى در وجودش دارد يا او را به‌گونه‌اى مرتبط با حقايق و رسيدن به آنها مىكند و يا او را از درك و ارتباط مستقيم سودمند از حقايق محروم مىكند ، اگر چه به آثار كشف اجمالى آنها و محروميت از آنها مىرسد ، از اين جهت ضرورت سير عملى مشخص براى رسيدن به معرفت حقيقى ، براى انسان آگاه به خويش و مرتبه‌ى وجودى خويش روشن مىشود .\r\n\r\nتوجه به امورى در رسيدن به معرفت حقيقى\r\nاز مطالب گذشته روشن شد كه در قرآن و سنت و روش اولياى دين - عليهم‌السلام - مطالب بسيار گوناگونى وجود دارد كه دلالت مىكند اولا ، حقايقى مخفى از ديدگاه عقل و قلب نوع مردم وجود دارد و ثانياً ، افراد محدودى با شرايط ويژه‌ى علمى و عملى مىتوانند به آن برسند و ثالثاً ، اين حقايق از نوع معارف توحيدى است كه شرط اصلى رسيدن به آن‌ها ، ايمان صحيح از راه تعبد به دين الهى پس از پذيرفتن آن با نورانيت عقلانى و درك‌هاى صحيح عقلى است ، اين امور عبارتند :\r\n\r\n\r\n","description":"","footnote":"\r\n( 1 ) - سوره انشقاق ، آيات 15 - 6 .\r\n","page_name":" 62 ","page_number":62},
  {"content":"\r\n\r\n\r\n1 - پذيرفتن حقايق دين\r\nاين امر از امور قطعى است كه اگر كسى بخواهد به حقايق دين نايل شود بايد بپذيرد كه اولًا ، دين الهى علاوه بر داشتن معارف گوناگون اعتقادى ، اخلاقى و عملى ، اين معارفش يك حقايقى را دربردارد كه آن‌ها را بايد با قلب و جان درك نمود ، چنان‌كه انسان اين معارف را با عقل و حالات نفسانى و اعمال صالح ، مىپذيرد ، و ثالثاً ، امكان رسيدن به اين حقايق وجود دارد و عده‌اى با تحصيل شرايطش به اندازه‌ى ظرفيت وجودى خود به آن رسيده‌اند .\r\n\r\n2 - امكان رسيدن به راهنمايى ويژهى الهى\r\nپس از پذيرفتن راهنمايىهاى عمومى دين براى همگان ، و با توجه و ارتباط با حق تعالى با اعتقاد صحيح و انجام اعمال صالح و حصول حالات معنوى و روحى ، براى رسيدن به حقايق توحيدى و شهود قلبى آن‌ها ، « 1 » راهنمايىهاى خاصى از جانب خداوند و اوليائش لازم است زيرا تا استعداد و ظرفيت ويژه‌اى براى ظهور حقايق براى انسان مؤمن و مهذب و مؤدب به آداب الهى پيدا نشود ، امكان ظهور حقايق از وجود او نيست ، چنان‌كه قرآن\r\n\r\n\r\n","description":"","footnote":"\r\n( 1 ) - شهود حقايق توحيدى ماهيه غير از ظهور حالات معنوى است زيرا حالات معنوى به نوعى با درك‌هاى لطيف ذهنى و حالات روحى همراه است كه براى عموم مؤمنين و كسانى كه در مسير تبعيت خالصانه‌ى حق‌تعالى هستند ظاهر مىشود و ممكن است صاحب منكر آن رسيدن به حقايق توحيدى يا منكر اصل آن‌ها نيز باشد مانند بعضى از بزرگانى كه منكر حقايق عرفانى هستند لكن انسان‌هاى مهذبى هستند و داراى حالات معنوى حتى ارتباطهاى ويژه با ائمه - عليهم‌السلام - هستند و نيز داراى كراماتى يا خلع روح از بدن مىباشند ، اما شهود قلبى حقايق توحيدى ، ظرفيت ويژه‌اى را مىطلبد و نيز آثار ويژه‌اى دارد كه به بيان نمىآيد و در مطالب گذشته از حالات اولياى دين - عليهم‌السلام - نمونه‌هايى ذكر شد .\r\n","page_name":" 63 ","page_number":63},
  {"content":"\r\n\r\nكريم مىفرمايد : يهدى به الله من اتبع رضوانه سبل‌السلام و يخرجهم من الظلمات الى النور بإذنه و يهديهم الى صراط مستقيم : « 1 » خداوند به واسطه‌ى قرآن ، كسانى را كه از رضايت او تبعيت كنند ، به راه‌هاى امن و سلامت هدايت مىكند و ايشان را از تاريكىها به سوى نور به اذن الهى ، خارج مىكند و ايشان را به راه راست هدايت مىكند ، روشن است كه اين هدايت در اين آيه ، هدايت ويژه‌اى است كه اولًا ، هدايت‌هاى ديگر قرآن پذيرفته شود و ثانياً ، شخص در مسير تبعيت از رضاى الهى باشد كه در اين صورت خداوند مستقيماً او را به راه‌هاى امن هدايت مىكند و اين هدايت ملازم با بيرون آمدن از تاريكىهاى ويژه است و معلوم مىشود كه صراط مستقيم نيز داراى ابعادى است و اين افراد به عمق و حقيقت آن هدايت مىشوند ، البته روشن است كه هدايت با تمام مراتبش بايد با همراهى ائمه - عليهم‌السلام - باشد .\r\n\r\n3 - انواع راهنمايى ويژه الهى\r\nبا توجه به اين كه راهنمايى ويژه به حقايق توحيدى جز با تبعيت مستمر از قرآن و اهل بيت - عليهم‌السلام - محقق نمىشود ، بايد دقت كرد كه اين راهنمايى با داشتن زمينه‌ه\r\n\r\n\r\n","description":"","footnote":"\r\n( 1 ) - سوره مائده ، آيه 16 .\r\n","page_name":" 64 ","page_number":64},
  {"content":"\r\n\r\nالف ) مسير شخصى : به اين صورت كه با قبول امور گذشته ، شخص با نوعى تسلط به احكام شرعى و مسايل اخلاقى ، تعبد مستمر به دستورات دينى داشته باشد ، به گونه‌اى كه دفعتاً عنايات الهى شامل حالش شده و پرده‌هايى را از چهره‌ى قلب او كنار زند و به مشاهده‌ى قلبى عوالم توحيدى نايل شود . « 1 »\r\nب ) سير جذبه‌اى : به اين گونه كه شخص ، با آمادگى و صفاى روحى ويژه‌اى يك‌مرتبه عنايات و جذبه‌هاى خاص الهى شامل حالش شود و به مراحلى از عوالم توحيدى سيرش دهند ، اين نوع را اصطلاحاً مجذوب سالك مىگويند . « 2 »\r\nج ) سير تربيتى : به اين صورت كه شخص داراى راه منظم براى سير توحيدى باشد ، به گونه‌اى كه پس از تحصيل مراتب اخلاص ، به عوالم خلوص راه يابد ، تا با تعبد مستمر به دستورات نورانى دين ، و ظهور عوالم توحيدى با مشاهدات قلبى ، استقرار در توجه به اين عوالم در تمامى امورش پيدا كند .\r\n\r\nامتياز اين راهنمايىها\r\nبا اين كه در تمامى اين انواع بايد تعبد دقيق به كتاب و سنت و روش ائمه - عليهم‌السلام - داشت ، و راهنمايى به آن‌ها جز با تضرع و خضوع به درگاه\r\n\r\n\r\n","description":"","footnote":"\r\n( 1 ) - مىتوان نمونه‌ى اين نوع را حضرت امام‌خمينى و استادش آيت الله شاه‌آبادى و نيز مرحوم آيت الله بهاءالدينى - رضوان‌الله‌عليهم - معرفى كرد .\r\n( 2 ) - مىتوان نمونه اين نوع را در معاصرين مرحوم آيت الله انصارى همدانى و غبار همدانى و از قدما باباطاهر همدانى را معرفى كرد .\r\n","page_name":" 65 ","page_number":65},
  {"content":"\r\n\r\nالهى و اوليائش - عليهم‌السلام - محقق نمىشود ، لكن بين آن‌ها امتيازاتى است كه توجه به آن‌ها ، بصيرت انسان را در سير بيشتر مىكند .\r\nاگرچه تمامى اين سه نوع خوب است ، لكن نوع سوم داراى روش است كه قابليت سرايت دادن به ديگران را نيز دارد و با نوعى تسلط به معارف عقلى و عملى دين ، آن روش را شخص از بيانات نورانى ائمه - عليهم‌السلام - استخراج مىنمايد ، مانند علومى كه در دين مطرح مىشود ازقبيل علم فقه ، اصول و كلام ، و اساس مباحث آن‌ها در كتاب و سنت وجود دارد ، لكن عالمان بصير و دقيق ، آن مباحث را با روش‌هاى مناسب با هر يك از علوم ، از اين دو منبع غنى ، استخراج كرده و به صورت علم خاص ارايه مىدهند .\r\nامتياز ديگرى كه نوع سوم دارد ، آن است كه سالكان اين طريق ، امكان رسيدن به بالاترين مراحل توحيدى را بيشتر از دو نوع ديگر دارد « 1 » و همچنين نياز خاص به دستگيرى ائمه - عليهم‌السلام - دارند .\r\n\r\n\r\n","description":"","footnote":"\r\n( 1 ) - زيرا گاهى جذبات الهى سنگين است و شخص توان تحمل آن را پيدا نمىكند كه يا در مسير ، مرگش فرامىرسد ، كه اصطلاحات گفته مىشود : شخص سوخت مانند غبار همدانى كه از مرحوم انصارى همدانى نقل شده است كه فرمود : اگر براى من جذبه‌ى ديگرى نمىرسيد من هم مىسوختم و خود ايشان نيز در اثر فشار آن جذبه‌ها مشكل قلبى پيدا كردند و فرموده بود كه اگر به مربى واردى برخورد كرده بود به اين مشكلات جسمانى مبتلا نمىشدم ، لكن با سير تربيتى شخص با اين كه حالات جذبه‌اى دارد و گاهى ممكن است از مجذوب سالك هم قوىتر باشد اما شرح صدر پيدا مىكند و مىتواند پس از طى مراحل فنا ( فناى در توحيد افعالى و اسماء و صفاتى و ذاتى و فناى از اين مراحل فنايى ) به عالم بقاء بالله برسد يعنى بتواند با فعاليت‌هاى ظاهرى و دنيايى آن مشاهدات توحيدى خود را حفظ نمايد كه اصطلاحاً گفته مىشود كه تمكن در توحيد پيدا مىكند و اين مرحله براى كمى از اولياء و عارفان تحقق مىيابد .\r\n","page_name":" 66 ","page_number":66},
  {"content":"\r\n\r\n\r\nروش عرفانى مرحوم قاضى\r\nبا توجه به انواع هدايت‌هاى خاص خداوند به عبوديت حقيقى و معرفت شهودى ، روشن مىشود كه روش عرفانى حضرت آيت‌الله‌العظمى سيدعلى قاضى - رضوان‌الله عليه - همان نوع سوم است كه از امتيازات ويژه برخوردار است ، به گونه‌اى كه اساتيد بزرگوار ايشان تمامى از فقها و علماى برجسته‌ى عالم اسلام و تشيع و از چهره‌هاى شناخته شده فقهى و دينى بوده‌اند و تعبد به دين و فرمايشات ائمه - عليهم‌السلام - از همه‌ى دستورات‌شان ظاهر است « 1 » به طورى كه اين روش را مىتوان گفت به امام‌زمان - عليه السلام - مىرسد زيرا فقيهانى را پرورش داده است كه سيره‌ى ايشان جز تمسك به قرآن و سنت نمىباشد و به فرموده‌ى حضرت امام‌خمينى - رضوان‌الله عليه - مرحوم شيخ‌انصارى آن فقيه و اصولى بزرگ عالم اسلام در قرون اخير ، ارتباط اخلاقى با مرحوم سيدعلى شوشترى سرسلسله‌ى اساتيد مرحوم قاضى ، داشته است . مرحوم قاضى مانند مرحوم مولى حسينقلى همدانى شاگردان فقيه بسيارى را تربيت كردند كه هر يك تأثير ويژه‌اى در ترويج دين و حقايق آن داشته ، به ويژه علامه‌ى طباطبايى - رضوان‌الله عليه - كه هم روش تربيتى استادش را به طور كامل ادامه داد و هم معارف دين و اين روش را در نوشته‌هاى خود تدوين كردند .\r\n\r\n\r\n","description":"","footnote":"\r\n( 1 ) - مقدارى از اين دستورات قابل گفتگو است و دستورات حقيقى آن كه راه كشف حقايق توحيدى است جز نزد افراد خاصى كه با اين روش از نزديك ارتباط دارند وجود ندارد و انجام آن‌ها بايد با ترتيب ويژه تحت تربيت اساتيد اين روش باشد و در ضمن مطالب گذشته اشاره‌اى به آن‌ها شده است . البته مطالب ديگرى در اين روش وجود دارد كه به اقتضاى مختصر بودن اين رساله از آن چشم‌پوشى شده و اجمال آن روش‌هاى توجه به نفس و توسل‌هاى ويژه به ائمه - عليهم‌السلام - است كه معرفت نفس به آن‌ها تكيه مىكند .\r\n","page_name":" 67 ","page_number":67},
  {"content":"\r\n . \r\n\r\n","description":"","footnote":"","page_name":" 68 ","page_number":68}
  ]