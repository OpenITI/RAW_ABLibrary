[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nدورهء علوم و معارف اسلام\r\n2\r\nهو العليم\r\nجلد ششم\r\nاز قسمت\r\nامام شناسى\r\n( غدير : 1 - حجة الوداع )\r\nتأليف\r\nحضرت علامه آية الله حاج سيد محمد حسين حسينى طهرانى\r\nقدس الله نفسه الزكية\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nحسينى طهرانى ، سيد محمد حسين ، 1345 - 1416 ق .\r\nامام شناسى / تأليف سيد محمد حسين حسينى طهرانى . - مشهد : علامه طباطبائى ، 1421 ق .\r\n18 ج . - ( دورهء علوم و معارف اسلام ؛ 2 )\r\nطبع قبلى اين جلد در سنهء 1419 ق . بوده است\r\nكتابنامه به صورت زيرنويس .\r\n1 . امامت . الف . عنوان . ب . فروست .\r\n223 BP\r\n45 / 297\r\nشابك دورهء معمولى 4 - 26 - 7227 - 964 ( جلد 6 )\r\nشابك دورهء زركوب 7 - 16 - 7227 - 964 ( جلد 6 )\r\nشابك معمولى 7 - 08 - 7227 - 964 ( دورهء 18 جلدى )\r\nشابك زركوب 8 - 07 - 7227 - 964 ( دورهء 18 جلدى )\r\nISBN SET 964 - 7227 - 26 - 4 ( VOL . 6 )\r\nISBN SET 964 - 7227 - 16 - 7 ( VOL . 6 )\r\nISBN 964 - 7227 - 02 - 7 ( 18 VOL . SET )\r\nISBN 964 - 7227 - 07 - 8 ( 18 VOL . SET )\r\nدورهء علوم و معارف إسلام ( 2 )\r\nامام شناسى\r\nجلد ششم\r\nتأليف : حضرت علامه آية الله حاج سيد محمد حسين حسينى طهرانى\r\nطبع چهارم : سيزدهم رجب المرجب 1421 هجرى قمرى\r\nتعداد : 2400 نسخه\r\nچاپ و صحافى : چاپخانهء دانشگاه مشهد\r\nناشر : انتشارات مؤسسهء ترجمه و نشر دورهء علوم و معارف إسلام ، مشهد مقدس ، خيابان شهيد هاشمى نژاد ، جنب مسجد الهادى ، شمارهء 217 ، تلفن 2210062 صندوق پستى 3559 - 91375\r\nاين كتاب تحت إشراف \" مؤسسه ترجمه و نشر دورهء علوم و معارف إسلام \"\r\nاز تأليفات حضرت علامه آية الله حاج سيد محمد حسين حسينى طهرانى بطبع رسيده و كليهء حقوق آن محفوظ و مخصوص اين مؤسسه مى باشد .\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\nهوالعزيز\r\nامام شناسى\r\nبحث هاى تفسيرى فلسفى روائى تاريخى اجتماعى دربارهء امامت و ولايت بطور كلى ؛ و دربارهء امامت و ولايت أميرالمؤمنين على بن ابيطالب و ائمه معصومين سلام الله عليهم اجمعين\r\nبالخصوص\r\nدرسهاى استدلالى علمى متخذ از قرآن كريم و روايات وارده از خاصه و عامه ؛ و ابحاث حلى و نقدى در پيرامون ولايت\r\nلمؤلفه الحقير :\r\nسيد محمد حسين حسينى طهرانى\r\nعفى عنه\r\n\r\n","description":"","footnote":"","page_name":" شناسنامه 5 ","page_number":5},
  {"content":"\r\n . \r\n","description":"","footnote":"","page_name":" شناسنامه 6 ","page_number":6},
  {"content":"\r\n\r\nفهرست\r\n\r\n","description":"","footnote":"","page_name":" 1 ","page_number":7},
  {"content":"\r\n . \r\n","description":"","footnote":"","page_name":" 2 ","page_number":8},
  {"content":"\r\n . \r\n","description":"","footnote":"","page_name":" 3 ","page_number":9},
  {"content":"\r\n . \r\n","description":"","footnote":"","page_name":" 4 ","page_number":10},
  {"content":"\r\n . \r\n","description":"","footnote":"","page_name":" 5 ","page_number":11},
  {"content":"\r\n . \r\n","description":"","footnote":"","page_name":" 6 ","page_number":12},
  {"content":"\r\n\r\n\r\nجلد ششم\r\n\r\nدرس هفتاد و ششم تا هفتاد و هشتم تفسير آيه يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ\r\n\r\n","description":"","footnote":"","page_name":" 7 ","page_number":13},
  {"content":"\r\n . \r\n","description":"","footnote":"","page_name":" 8 ","page_number":14},
  {"content":"\r\n\r\n\r\nدرس هفتاد و ششم تا هفتاد و هشتم تفسير آيه يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ إِنَّ اللَّهَ لا يَهْدِي الْقَوْمَ الْكافِرِينَ\r\nبسم اللّه الرّحمن الرّحيم و صلّى الله على محمّد و آله الطّاهرين ، و لعنة الله على أعدائهم أجمعين من الآن إلى قيام يوم الدين ، و لا حول و لا قوّة الّا بالله العليّ العظيم .\r\nقال اللّه الحكيم فى كتابه الكريم :\r\n يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ إِنَّ اللَّهَ لا يَهْدِي الْقَوْمَ الْكافِرِينَ  « 1 » .\r\n« اى پيغمبر ! برسان و تبليغ كن به مردم آنچه را كه از جانب پروردگارت به تو نازل شده است ! و اگر نرسانى ، رسالت پروردگارت را نرسانده‌اى ! و خداوند تو را از مردم حفظ مىكند ، و خداوند گروه كافران را هدايت نمىكند ! » .\r\nاين تهديد شديد إلهى به پيامبر از جانب خداوند ، دربارهء غدير خمّ و نصب مولى الموالى حضرت امير المؤمنين علىّ بن ابي طالب عليه السّلام به مقام ولايت و امامت و خلافت بلافصل رسول اللّه و معرّفى ايشان به عموم مردم بوده است .\r\n\r\n[ غديريّهء آية الله العظمى : شيخ محمَّد حسين غروى 
  ]\r\n باده بده ساقيا ولى ز خمّ غدير * چنگ بزن مطربا ولى به ياد أمير\r\nتو نيز اى چرخ پير بيا زبالا به زير * داد مسرّت بده ساغر عشرت بگير\r\nبلبل طبعم چنان قافيه پرداز شد * كه زهره در آسمان به نغمه دمساز شد\r\nمحيط كون و مكان دائرهء ساز شد * سرور روحانيان هو العلىّ الكبير \r\n\r\n\r\n","description":"","footnote":"\r\n( 1 ) - ( آيه 67 ، از سورهء مائده : پنجمين سوره از قرآن كريم ) .\r\n","page_name":" 9 ","page_number":15},
  {"content":"\r\n\r\n نسيم رحمت و زيد ، دهر كهن شد جوان * نهال حكمت دميد پر ز گل ارغوان\r\nمسند حشمت رسيد به خسرو خسروان * حجاب ظلمت دريد ز آفتاب منير\r\nوادى خمّ غدير ، منطقهء نور شد * يا ز كف عقل پير تجلّى طور شد\r\nيا كه بيانى خطير ز سرّ مستور شد * يا شده در يك سرير قران شاه و وزير\r\nشاهد بزم أزل ، شمع دل جمع شد * تا افق لم يزل روشن از آن جمع شد\r\nظلمت ديو و دغل ، ز پرتوش قمع شد * چه شاه كيوان محل شد به فراز سرير\r\nچون به سر دست شاه شير خدا شد بلند * به تارك مهر و ماه ظلّ عنايت فكند\r\nبه شوكت فرّ و جاه به طالعى ارجمند * شاه ولايت پناه به أمر حقّ شد أمير\r\nمژده كه شد مير عشق وزير عقل نخست * به همّت پير عشق أساس وحدت درست\r\nبه آب شمشير عشق نقش دوئيّت بشست * به زير زنجير عشق شير فلك شد أسير\r\nفاتح إقليم جود ، به جاى خاتم نشست * يا به سپهر وجود نيّر اعظم نشست\r\nيا به محيط شهود ، مركز عالم نشست * روى حسود عنود سياه شد همچو قير\r\nصاحب ديوان عشق ، عرش خلافت گرفت * مسند ايوان عشق زيب و شرافت گرفت\r\nگلشن خندان عشق حسن و لطافت گرفت * نغمهء دستان عشق رفت به أوج أثير\r\nجلوه به صد ناز كرد ليلى حسن قدم * پرده ز رخ باز كرد بدر منير ظلم\r\nنغمه‌گرى ساز كرد معدن كلّ حكم * يا سخن آغاز كرد عن اللّطيف الخبير\r\nبه هر كه مولا منم ، على است مولاى او * نسخهء اسما منم ، على است طغراى او\r\nسرّ معمّا منم ، على است مجلاى او * محيط انشا منم ، على مدار و مدير\r\nطور تجلّى منم ، سينهء سينا على است * سرّ انا اللّه منم ، آيت كبرى على است\r\nدرّهء بيضا منم ، لؤلؤلالا على است * شافع عقبى منم ، على مشار و مشير\r\nحلقهء افلاك را سلسله جنبان على است * قاعدهء خاك را اساس و بنيان على است\r\nدفتر إدراك را طراز و عنوان على است * سيّد لولاك را على وزير و ظهير\r\nدائرهء كن فكان ، مركز عزم على است * عرصهء كون و مكان خطّهء رزم على است\r\nدر حرم لا مكان خلوت بزم على است * روى زمين و زمان به نور او مستنير\r\nقبلهء اهل قبول ، غرّهء نيكوى اوست * كعبهء أهل وصول ، خاك سر كوى اوست\r\nقوس صعود و نزول حلقهء ابروى اوست * نقد نفوس و عقول به بارگاهش حقير \r\n\r\n","description":"","footnote":"","page_name":" 10 ","page_number":16},
  {"content":"\r\n\r\n طلعت زيباى او ظهور غيب مصون * لعل گهرزاى او مصدر كاف است و نون\r\nسرّ سويداى او منزّه از چند و چون * صورت و معناى او نگنجد اندر ضمير\r\nيوسف كنعان عشق ، بندهء رخسار اوست * خضر بيابان عشق تشنهء گفتار اوست\r\nموسى عمران عشق طالب ديدار اوست * كيست سليمان عشق بر در او يك فقير\r\nاى به فروغ جمال ، آينهء ذوالجلال * مفتقر خوش مقال مانده به وصف تو لال\r\nگرچه براق خيال در تو ندارد مجال * ولى ز آب زلال تشنه بود ناگزير \r\n« 1 »\r\n و قالوا : على علا ، قلت : لا * فإنّ العلى بعلىّ علا\r\nو لكن أقول كقول النّبيّ * و قد جمع الخلق كلّ الملا\r\nألا إنّ من كنت مولى له * يوالى عليّا و إلّا فلا \r\n« 2 » « و گفتند : على داراى مقام رفيع و مرتبهء بلندى است . من گفتم : چنين نيست ، بلكه بلندى و رفعت و شرف بواسطهء على ، حائز رفعت و بلندى شده ، و محلّ و مقام رفيع خود را يافته است .\r\nو ليكن من همان سخنى را مىگويم كه رسول خدا در وقتى كه تمام خلائق را به دور هم جمع كرده و گرد آورده بود ، دربارهء على گفت :\r\nاى معشر مردم آگاه باشيد و بدانيد : كه هر كس من ولىّ و صاحب اختيار او هستم ، او بايد على را ولىّ و صاحب اختيار خود بگيرد ، و گرنه مرا ولىّ و صاحب اختيار خود نگرفته ، و به نبوّت من و به قرآنى كه ولايت خدا را به من داده است ، نگرويده است » .\r\nاين اشعار از صاحب بن عبّاد است « 3 » و بيت اوّل آن بسيار ارزشمند است ،\r\n\r\n\r\n","description":"","footnote":"\r\n( 1 ) - « ديوان » آيت‌اللّه فقيه ، فقيد كمپانى ص 26 تا ص 28 .\r\n( 2 ) - « الغدير » ج 4 ص 41 ، و « مناقب » ابن شهرآشوب طبع سنگى ، ج 1 ص 531 .\r\n( 3 ) - در « اعيان الشّيعة » ج 11 ص 232 از طبع دوّم در ترجمهء اسمعيل بن عبّاد آورده است كه : ابو القاسم ملقّب به كافى الكفاة و صاحب ، اسمعيل بن عبّاد در سنهء 326 متولّد و در سنهء 385 رحلت كرده است ، و اصل او از اصطخر فارس و يا از طالقان بوده است ، سكونت او در رىّ ، و أوّلا مصاحبت با استادش ، أبو الفضل بن عميد داشته است ، و به همين مناسبت او را صاحب گويند ، و بعدا هم كه به مقام وزارت رسيد ،\r\n","page_name":" 11 ","page_number":17},
  {"content":"\r\n\r\nمىگويد : بزرگى و مجد و رفعت و علوّ مقام ، به على پيدا شد ، نه آنكه على به بزرگى و مجد و علوّ مقام ، بزرگ شد .\r\n\r\n[ ميزان و محور حقَّ علىَّ عليه السَّلام است 
  ]\r\nو اين گفتار نظير گفتار و متّخذ از گفتار حضرت رسول صلّى اللّه عليه و آله است كه :\r\nاللّهمّ أدر الحقّ معه حيث دار . « خداوندا هر جا كه على دور مىزند و مىگردد ، حقّ را هم با او بگردان » ! و نمىفرمايد : اللّهمّ أدر عليّا مع الحقّ حيث دار ! « خداوندا هر جا كه حقّ دور مىزند و مىگردد ، على را هم با او بگردان » !\r\n\r\n\r\n","description":"","footnote":"\r\nاين لقب به عنوان علم براى او باقى ماند . و سپس وزير مؤيّد الدّولهء ديلمى ، و پس از او ، وزير فخر الدوله شد ، و در وقت فوت او ، بر جنازهء او ، أبو العبّاس ضبّى نماز خواند كه بعد از او شاغل مقام وزارت شد . و در ص 257 گويد : مجلسى اوّل دربارهء او گفته است كه : او از فقيه‌ترين فقهاء اصحاب ما اماميّه بوده است ، و مجلسى دوّم در مقدمات « بحار الأنوار » همين سخن را گفته و از پدر خود پيروى كرده و تصريح نموده كه صاحب از اماميّه بوده است ، و قاضى شهيد سيّد نور الله در « مجالس المؤمنين » او را از وزراء شيعه شمرده است ، و شيخنا شيخ حرّ عاملى در كتاب « أمل الآمل » او را شيعى امامى ياد كرده است ، و شهيد ثانى او را از اصحاب ما شمرده است ، و در « الغدير » ج 4 ص 47 گويد : صاحب بن عبّاد در شهر رىّ كتابخانهء بسيار بزرگ و مجلّلى داشته كه مورد استفاده بوده است ، و خودش از وجود چنين كتابخانه‌اى پرده بر مىدارد در آنجا كه سلطان خراسان ، ملك نوح بن منصور سامانى از او استدعا مىكند تا به خراسان رود و در محضر او مشغول خدمت شود ، و در اين تقاضا بسيار ترغيب مىكند ، و پولهاى گرانى بذل مىكند ، صاحب از جمله عذرهاى خود را اين قرار مىدهد كه چگونه من مىتوانم أموال و أثقال خود را با خود حمل كنم ؟ با وجودى كه خصوص كتابهاى علمى كه دارم بالغ بر چهار صد بار است يا بيشتر ! در « معجم الادباء » ابو الحسن بيهقى گفته است : كتابخانه‌اى كه در شهر رىّ مىباشد دليل بر وجود چنين كتابهايى بوده است ، بعد از آن كه سلطان محمود بن سبكتكين آن را آتش زد ، چون كه من اين كتابخانه را ديده‌ام و مطالعه كرده‌ام ، فقط فهرست مجلّدات آن ده جلد بود . سلطان محمود چون در لشكركشى خود به شهر رى رسيد ، به او گفته شد : اين كتابها كتابهاى شيعيان و روافض و اهل بدعت است . او دستور داد تمام كتابهايى كه در علم كلام و تأييد مذهب شيعه در آنجا بود ، همه را خارج نموده و آتش زدند .\r\nو از اين گفتار بيهقى چنين ظاهر مىشود كه قسمت مهمّ از كتابهايى را كه آتش زدند ، كتابهايى خزينهء كتابخانهء صاحب بن عبّاد بوده است . آرى اينچنين دست ستم و جنايت به آثار شيعه و كتابهاى آنها و آثار آنها بازى مىكند و به ديار نابودى مىفرستد .\r\nصاحب بن عبّاد در لغت و ادبيّت عرب و شعر و كلام و فقه و سياست و متانت و رصانت ، مقام اوّل را حائز بوده است ، و حقّا بايد او را از اساتيد درجهء اوّل علم و ادب و درايت نام برد ، و حقّا از مفاخر شيعه مىباشد . و از جملهء مراثى كه در مرگ او گفته‌اند اين است :\r\n مضى نجل عبّاد المرتجى * فمات جميع بنى آدم\r\nأوارى بقبرك أهل الزّمان * فيرجع قبرك بالعالم \r\n.\r\n","page_name":" 12 ","page_number":18},
  {"content":"\r\n\r\nو اين جملهء آن حضرت حقّا حاوى يك دنيا حكمت است ، كه براى شرح آن بايد كتاب‌ها نوشت ، كه ميزان و معيار واقعيّت و أصالت ، و قطب و محور سنجش حقّ و حقيقت ، على است ، و در تمام عوالم بايد فعل و صفت و أخلاق و ملكات او را الگو و ميزان قرار داده ، و بدان تأسّى جست زيرا حقّ بر آن اساس است . او اسم اعظم خدا ، و كانون ولايت است ، و أصالت و واقعيّت از اينجا پيدا مىشود و نشأت مىگيرد نه آنكه خارج از اسم و ولايت ، چيزى به عنوان حقّ و واقعيّت وجود دارد ، آنگاه اسم اعظم إلهى و حقيقت ولايت از آن نشأت گيرند ، و بنا بر اين تمام پندارها و أفكار و آراء و نيّت‌ها و عقايد و صفات و خوبىها بايد با پندار و فكر و رأى و نيّت و عقيده و صفت و نيكويى على سنجيده شود ، و آن را كه مطابق بود نيكو شمرد ، و آن را كه مخالف بود ، زشت و خراب انگاشت ، و گرنه هر كس مىگويد : من كارهاى على را با حقّ سنجيدم ، آنچه مطابق بود گرفتم ، و آنچه نامطابق بود رها كردم . بايد به او گفت : حقّى را كه تو گرفته‌اى ! پندار توست ، و زاييدهء نفس زبون و گرفتار قوّهء واهمه ! فلهذا كار على را خلاف حقّ ديده‌اى ! بيا و از مرحلهء نفس عبور كن ! و از منزلهء خودخواهى و خودپسندى و خود محورى بدر آى ! تا بر تو همچو آفتاب ، روشن گردد كه على عين حقّ و منبع حقّ و نفس أصالت و واقعيّت است .\r\n\r\n\r\n","description":"","footnote":"\r\n« پسر عبّاد كه يك دنيا اميد بود درگذشت ، پس بنا بر اين ، تمام بنى آدم درگذشتند و مردند .\r\nمن چون تو را در ميان قبر پنهان كردم ، تمام أهل زمان را پنهان كردم ، و در عين حال قبر تو بر همهء عالم برترى و رجحان دارد » .\r\nو سيّد ابو الحسن محمّد بن الحسين الحسنى معروف به وصى همدانى در مرثيهء او اشعارى سروده است كه بدون ترجمه مىآوريم :\r\n نوم العيون على الجفون حرام * و دموعهنّ مع الدّماء سجام\r\nتبكى الوزير سليل عبّاد العلا * و الدّين و القرآن و الإسلام\r\nتبكيه مكّة و المشاعر كلّها * و حجيجها و النّسك و الإحرام\r\nتبكيه طيبة و الرّسول و من بها * و عقيقها و السّهل و الأعلام\r\nكافى الكفاة قضى حميدا نحبه * ذاك الإمام السّيّد الضّرغام\r\nمات المعالى و العلوم بموته * فعلى المعالى و العلوم سلام \r\n[ 1 
  ] - [ 1 
  ] - « الغدير » ج 4 ، ص 78 و ص 88 . -\r\n","page_name":" 13 ","page_number":19},
  {"content":"\r\n\r\nدربارهء اين حديث شريف كه حقّ با على است و على با حقّ است و هر كجا على برود و بگردد ، خداوندا حقّ را با او به گردش درآور و به دنبال او ببر ، روايات بسيارى از طريق خاصّه و عامّه وارد شده است كه بزرگان از شيعه و سنّت در كتب خود ذكر كرده‌اند . و ما اينك از كتاب « غاية المرام » سيّد هاشم بحرانى - رحمة اللّه عليه - كه از طريق عامّه پانزده حديث ، و از طريق خاصّه يازده حديث ذكر كرده است ، چند حديث مىآوريم :\r\nامّا از طريق عامّه : إبراهيم بن محمّد حمّوئى كه از أعيان علماء عامّه است با سلسله سند متّصل خود از أبو حيّان تيمى از حضرت امير المؤمنين عليه السّلام آورده است كه : قال : قال رسول اللّه صلّى اللّه عليه و آله : رحم الله عليّا ، اللّهمّ أدر الحقّ معه حيث دار « 1 » .\r\n\r\n[ حقَّ پيوسته با علىَّ عليه السَّلام و به دنبال اوست 
  ]\r\nرسول خدا صلّى اللّه عليه و آله فرمودند : « خداوند على را رحمت كند ، خداوندا بگردان حقّ را با على ، هر كجا كه على بگردد » ! و همين إبراهيم حمّوئى با سند ديگر متّصل خود روايت مىكند از برادر دعبل بن علىّ خزاعى كه او گفت : هارون الرّشيد از أزرق بن قيس از عبد الله بن عبّاس براى من روايت كرده است كه :\r\nقال : قال رسول اللّه صلّى اللّه عليه و آله : الحقّ مع علىّ بن أبي طالب حيث دار « 2 » .\r\nرسول خدا صلّى اللّه عليه و آله فرموده است : « حقّ با علىّ بن أبي طالب است ، هر جا على برود و بگردد » .\r\nو در كتاب « جمع بين الصّحاح السّتّة » كه مؤلّف آن : رزين - امام الحرمين - است در جزء سوّم از آن در مناقب امير المؤمنين عليه السّلام از « صحيح بخارى » از امير المؤمنين عليه السّلام آورده است كه :\r\nقال : سمعت رسول اللّه صلّى اللّه عليه و آله يقول : رحم الله عليّا ، اللّهمّ أدر الحقّ معه حيث دار « 3 » .\r\n\r\n\r\n","description":"","footnote":"\r\n( 1 ) - « غاية المرام » مقصد دوّم ، ص 539 ، حديث دوّم .\r\n( 2 ) - حديث سوّم .\r\n( 3 ) - حديث چهارم .\r\n","page_name":" 14 ","page_number":20},
  {"content":"\r\n\r\nمىگفت : « شنيدم از رسول خدا صلّى اللّه عليه و آله كه مىفرمود : خداوند على را رحمت كند ! خداوندا حقّ را با على به گردش در آور هر جا كه على مىگردد » .\r\nدر جزء اول از كتاب « فردوس » از امير المؤمنين عليه السّلام روايت كرده است كه :\r\nقال : قال رسول اللّه صلّى اللّه عليه و آله : رحم الله عليّا ، اللّهمّ أدر الحقّ معه حيث دار « 1 » .\r\n« فرمود : رسول اللّه صلّى اللّه عليه و آله فرمود : خداى رحمت كند على را ، خداوندا بگردان حقّ را با على هر جا كه على بگردد » .\r\nموفّق بن أحمد خوارزمى پس از آنكه با سلسله سند متّصل خود از أبو الحبّاب تيمى از پدرش از على عليه السّلام اين حديث را روايت مىكند ، مىگويد : اين حديث را ابو عيسى ترمذى در « جامع » خود آورده است . « 2 » و إبراهيم حمّوئى مىگويد كه : عزّ الدين أحمد بن إبراهيم به من نوشت كه : أبو طالب عبد الرّحمن هاشمى نقيب عبّاسيّين در واسط با سلسله سند متّصل خود براى من روايت كرد از اعمش از علقمة و أسود كه آن دو نفر گفتند : ما به نزد أبو ايّوب انصارى آمديم و به او گفتيم : اى أبو أيّوب ! خداوند تبارك و تعالى پيغمبرش را گرامى داشت ، و از فضل خدا كه بر پيامبرش ارزانى داشت ، در اثر صحبت ، چيزهائى را به تو مرحمت كرده است كه بدين وسيله داراى فضيلت و شرافت شده‌اى ! تو ما را با خبر كن كه چگونه با على عليه السّلام خروج كردى و با گويندگان لا إله إلّا اللّه به جنگ پرداختى ! أبو أيّوب در پاسخ گفت : براى شما دو نفر به خدا سوگند مىخورم كه رسول خدا در همين اطاقى كه فعلا شما در آن با من هستيد بود ، و غير از رسول خدا هيچ كس نبود ، جز على كه در طرف راست رسول خدا نشسته بود ، و من در طرف چپ او نشسته بودم ، و أنس ايستاده بود ، كه ناگهان صداى در به گوش رسيد .\r\nرسول خدا صلّى اللّه عليه و آله فرمود : در را براى عمّار - آن مرد پاك و پاكيزه شده - باز\r\n\r\n\r\n","description":"","footnote":"\r\n( 1 ) - « غاية المرام » مقصد دوّم ص 539 حديث پنجم .\r\n( 2 ) - حديث هفتم .\r\n","page_name":" 15 ","page_number":21},
  {"content":"\r\n\r\nكن ! در را باز كردند ، و عمّار داخل شد ، و بر رسول اللّه صلّى اللّه عليه و آله سلام كرد ، رسول خدا به عمّار خوش آمد گفتند . و سپس به او فرمودند : بعد از من به زودى در ميان امّت من حوادث سخت و ناگوارى پديد خواهد آمد ، تا به جايى كه بر روى يكديگر شمشير بكشند ، و بعضى بعضى ديگر را بكشند .\r\nو چون تو چنين مشاهده كردى فعليك بهذا الأصلع عن يمينى - يعنى علىّ بن أبي طالب - فإن سلك النّاس كلّهم واديا و سلك علىّ واديا فاسلك وادى علىّ عليه السّلام و خلّ عن النّاس ! يا عمّار إنّ عليّا لا يردّك عن هدى ، و لا يدلّك على ردىّ ! يا عمّار طاعة علىّ طاعتى ، و طاعتى طاعة اللّه عزّ و جلّ ! « 1 » « بر تو باد به اين مردى كه جلوى سر او مو ندارد ، و در سمت راست من است ! يعنى علىّ بن أبي طالب ! پس اگر تمام مردم همگى در راهى به راه افتادند ، و على به راه ديگر افتاد ، تو آن راه را برو كه على مىرود ! و مردم را ترك كن ! اى عمّار على تو را از هدايت بر نمىگرداند ، و به ضلالت رهبرى نمىنمايد ! اى عمّار ! اطاعت كردن از على ، اطاعت كردن از من است ، و اطاعت نمودن از من ، اطاعت نمودن از خداوند عزّ و جلّ است » .\r\nو أمّا از طريق خاصّة : شيخ طوسى در « أمالى » خود با سند متّصل روايت مىكند از مالك بن حفويه از أمّ سلمة رضى اللّه عنها قالت : سمعت رسول اللّه صلّى اللّه عليه و آله يقول و هو آخذ بكفّ علىّ عليه السّلام : الحقّ بعدى مع علىّ عليه السّلام يدور معه حيث دار « 2 » .\r\nأمّ سلمه گويد : « از پيامبر خدا - درحالىكه دست على عليه السّلام را گرفته بود - شنيدم كه مىگفت : بعد از من حقّ با على عليه السّلام است ، و هر كجا كه على برود و دور بزند ، حقّ با او مىرود و دور مىزند » .\r\nو نيز شيخ طوسى در « امالى » از جماعتى از أبو المفضّل با سند متّصل روايت مىكند از صلة بن زفر أنّه أدخل رأسه تحت الثّوب بعد ما سجّى على حذيفة ، فقال له : إنّ هذه الفتنة قد وقعت ، فما تأمرنى ؟ !\r\n\r\n\r\n","description":"","footnote":"\r\n( 1 ) - « غاية المرام » مقصد دوّم ص 540 ، حديث يازدهم .\r\n( 2 ) - ص 540 و ص 541 ، حديث اوّل .\r\n","page_name":" 16 ","page_number":22},
  {"content":"\r\n\r\nقال : إذا أنت فرغت من دفنى ، فشدّ على راحلتك و الحق بعلىّ عليه السّلام فإنّه على الحقّ و الحقّ لا يفارقه . « 1 » صلة بن زفر مىگويد : « چون رحلت حذيفه نزديك شد ، در همان لحظات آخر كه مىخواست جان تسليم كند ، و پارچهء سراسرى به روى او كشيدند ، من سر خود را در زير پارچه بردم و به حذيفه گفتم : اين فتنه واقع شد ، حال تو مرا به چه أمر مىكنى ؟ ! حذيفه گفت : چون از دفن كردن من فارغ شدى ! بر مركبت سوار شو و با سرعت خود را به على برسان و به او ملحق شو ! زيرا كه او بر حقّ است ، و حقّ از او مفارقت نمىكند » ! و نيز ابن بابويه با سند متّصل روايت مىكند از شدّاد بن أوس كه مىگفت : چون جنگ جمل بر پا شد ، من نه بر له على بودم و نه بر عليه او ، و تا هنگامى كه روز به نيمه رسيد ، من دست از قتال برداشته و متوقّف بودم ، و چون نزديك شد كه شب فرا رسد ، خداوند در دل من انداخت كه به على بپيوندم و بر له او جنگ كنم ، و على هذا به او پيوستم و جنگ كردم تا به جائى كه كار منتهى شد به همان‌جا كه منتهى شد ، و پس از آن به مدينه آمدم و بر أمّ سلمه وارد شدم .\r\nامّ سلمه به من گفت : از كجا مىآئى ؟ ! گفتم : از بصره ! أمّ سلمه گفت : با كداميك از دو گروه بوده‌اى ؟ ! گفتم : اى أمّ المؤمنين ! من تا نيمهء روز از جنگ كردن توقّف داشتم ! و خداوند در دل من انداخت كه به نفع على جنگ كنم ! امّ سلمه گفت : كار خوبى كردى ! چون من از رسول خدا شنيدم كه مىگفت : من حارب عليّا فقد حاربنى ، و من حاربنى فقد حارب اللّه .\r\n« هر كس با على جنگ كند ، با من جنگيده است ، و هر كس با من جنگ كند ، با خدا جنگيده است » .\r\nمن گفتم : أ فترين أنّ الحقّ مع علىّ ؟ !\r\n\r\n\r\n","description":"","footnote":"\r\n( 1 ) - « غاية المرام » مقصد دوّم ، ص 541 ، حديث دوّم .\r\n","page_name":" 17 ","page_number":23},
  {"content":"\r\n\r\nآيا نظر تو اينست كه حقّ با على است ؟ ! گفت : آرى به خدا سوگند علىّ مع الحقّ و الحقّ مع عليّ . على با حقّ است و حقّ با على است . سوگند به خدا كه امّت محمّد با پيغمبرشان از در انصاف در نيامدند ، زيرا كه مقدّم داشتند كسى را كه خدا او را مؤخّر داشت ، و مؤخّر داشتند كسى را كه خدا او را مقدّم داشت ، و ايشان زن‌هاى خود را در خانه‌هاى خودشان محفوظ و مصون نگاه داشتند ، آنگاه زوجهء رسول خدا را از خانه بيرون برده و در منظر و مرآى همهء مردم به جنگ بردند » .\r\n\r\n[ علىَّ و أهل بيت او عليهم السَّلام ميزان حقَّند 
  ]\r\nو الله لقد سمعت رسول اللّه يقول : إنّ لامّتى فرقة و خلفة فجامعوها إذا اجتمعت ، و إذ افترقت من النّمط الأوسط ، ارقبوا أهل بيتى ! فإن حاربوا فحاربوا ، و إن سالموا فسالموا ، و إن زالوا فزولوا ، فإنّ الحقّ معهم حيث كانوا .\r\n« سوگند به خدا كه من از رسول خدا شنيدم كه مىگفت : در امّت من اختلاف و جدائى واقع مىشود ، پس اگر همهء امّت من بر أمرى اجماع و اجتماع كردند ، شما نيز با آنان اجتماع كنيد ! و اگر از راه ميانه و معتدل جدائى را پيشه ساختند شما مراقب و ملازم أهل بيت من بوده باشيد ، پس اگر جنگ كردند ، شما نيز جنگ كنيد ! و اگر صلح كردند شما نيز صلح كنيد ! و اگر به جائى حركت كنند شما نيز با آنان حركت كنيد ! زيرا حقّ با ايشان است ، هر كجا كه بوده باشند » .\r\nمن گفتم : أهل بيت رسول خدا چه كسانى هستند ؟ ! گفت : آن كسانى كه خداوند ما را به پيروى و تمسّك از ايشان امر كرده است ، و ايشان إمامان بعد از او هستند كه تعدادشان به مقدار نقباء بنى اسرائيل ( دوازده عدد ) است .\r\nعلى است و دو سبط رسول خدا و نه نفر از صلب حسين ، أهل بيت رسول خدا هستند ، و ايشانند إمامان معصوم و پيشوايان مطهّرون .\r\nمن گفتم : إنّا لله ، هلك النّاس إذا . انّا لله بنابر اين همهء مردم هلاك هستند !\r\n\r\n","description":"","footnote":"","page_name":" 18 ","page_number":24},
  {"content":"\r\n\r\nگفت : كلّ حزب بمالديهم فرحون . « 1 » هر گروه و جماعتى به آنچه دارا هستند ، خرسند و خوشحالند .\r\nو نيز شيخ در « مجالس » خود از جماعتى از أبو المفضّل با سند متّصل خود از أعمش از سالم بن أبى الجعد مرفوعا از أبو ذرّ آورده است كه عمر بن الخطّاب امر كرد كه علىّ عليه السّلام و عثمان و طلحة و زبير و عبد الرّحمن بن عوف و سعد بن أبى وقّاص بعد از مرگ او ، در خانه‌اى بروند ، و در آن خانه را بر روى خود ببندند ، و در أمر خلافت مشورت كنند . و سه روز آنان را مهلت داد كه چنانچه پنج نفر از آنها بر خلافت يكى متّفق القول شدند ، و يك نفر از آنها مخالفت كرد ، بايد آن يك نفر كشته شود ، و اگر چهار نفر از آنها بر خلافت يكى متّفق شدند ، و دو نفر از آنها مخالفت كردند ، بايد آن دو نفر كشته شوند .\r\nو چون همهء آنها بر رأى واحدى اتّفاق كردند ، على بن أبي طالب عليه السّلام به آنها گفت : من دوست دارم كه آنچه را كه مىگويم از من بشنويد ! پس اگر حقّ بود قبول كنيد ، و اگر باطل بود ردّ كنيد ! همگى گفتند : بگو . أمير المؤمنين عليه السّلام يكايك از فضائل خود را بر شمرد ، و آنچه را كه رسول خدا دربارهء او گفته بود ، بازگو كرد ، و همگى تصديق مىنمودند ، تا آنكه فرمود :\r\nأ تعلمون أنّ رسول اللّه صلّى اللّه عليه و آله قال : الحقّ بعدى مع علىّ ، و علىّ مع الحقّ يزول الحقّ معه حيث زال ؟ ! قالوا : نعم ! « 2 » « آيا مىدانيد كه رسول خدا فرمود : بعد از من ، حقّ با على است ، و على با حقّ است ، و هر كجا على برود ، حقّ به دنبال او مىرود ؟ ! همگى گفتند : آرى » ! چقدر خوب و عالى ابن حمّاد عبدىّ « 3 » در غديريّات خود ، عيد غدير را توصيف\r\n\r\n\r\n","description":"","footnote":"\r\n( 1 ) - « غاية المرام » مقصد دوّم ، ص 541 و ص 542 ، حديث ششم .\r\n( 2 ) - « غاية المرام » مقصد دوّم ، ص 542 ، حديث هشتم .\r\n( 3 ) - ابو الحسن علىّ بن حمّاد بن عبيد الله بن حمّاد عدوى بصرىّ است ، و در « الغدير » ج 4 ، از ص 141 تا ص 171 ، در ترجمهء أحوال او و غديريّات و مراثى و قصائد او مطالبى نغز و دلنشين آورده است ، الحقّ اشعار\r\n","page_name":" 19 ","page_number":25},
  {"content":"\r\n\r\nكرده ، و مقام و منزلت مولا امير المؤمنين عليه السّلام را همانند بسيارى از شعراى ديگر بيان كرده است ، آنجا كه گويد :\r\n\r\n[ غديريّهء ابن حمَّاد عبدى 
  ]\r\n يوم الغدير لأشرف الأيّام * و أجلّها قدرا على الإسلام 1\r\nيوم أقام الله فيه إمامنا * أعنى الوصىّ إمام كلّ إمام 2\r\nقال النّبيّ بدوح خمّ رافعا * كفّ الوصىّ يقول للأقوام 3\r\nمن كنت مولاه فذا مولى له * بالوحى من ذى العزّة العلّام 4\r\nهذا وزيرى فى الحياة عليكم * فإذا قضيت فذا يقوم مقامى 5 \r\nيا ربّ والى « 1 »\r\n من أقرّ له الولا * و أنزل به من عاداه سوء حمام 6\r\nفتهافتت أيدى الرّجال لبيعة * فيها كمال الدّين و الانعام \r\n« 2 » 7 1 - حقّا كه روز غدير شريف‌ترين روزها ، و گران‌قدرترين روزها ، در عالم اسلام است .\r\n2 - روزى است كه در آن ، خداوند امام ما را كه وصىّ رسول خدا و امام هر امامى است به ولايت نصب كرد .\r\n3 - پيغمبر خدا در كنار سايبان درختان خمّ كه دست وصىّ خود را بلند كرده بود ، به تمام گروه و جماعت مردم گفت :\r\n4 - هر كس من بر او ولايت دارم ، اين على بر او ولايت دارد ، و اين وحيى است كه از خداوند عزيز و علّام رسيده است .\r\n\r\n\r\n","description":"","footnote":"\r\nاو دلكش و سليس و پر محتوى است ، و مىتوان او را در رديف اوّل از شعراى أهل بيت محسوب داشت . گويا سلاست ألفاظ و نظم معنى از درون آن موج مىزند ، و يكپارچه معانى مرتّبا و مسلسلا در قالب الفاظ ريخته مىشود . اين اشعار عاشق دلسوختهء أهل بيت است و داستان مظلوميّت آنان خواب و خوراك را از او ربوده است . داستان كربلا و قضاياى واقعه را خوب مجسّم مىكند . اين شاعر در قرن چهارم مىزيسته است و معاصر شيخ صدوق و از أقران او بوده است ، و نجاشى او را درك كرده است ، و او از كتب أبى أحمد جلودى بصرى متوفّى در سنهء 332 روايت مىكند .\r\n( 1 ) - والى صيغهء أمر از والى يوالى است و بايد وال باشد با حذف لام الفعل چون در ناقصات در حال جزم بجاى حركت آخر ، حرف آخر ساقط مىشود . ليكن چون وال قافيه و وزن را مىشكند ، كسرهء لام را اشباع كردند و از آن ياء متولّد شد .\r\n( 2 ) - « الغدير » ج 4 ، ص 148 . و در « مناقب » ابن شهرآشوب ، طبع سنگى ، ج 1 ، ص 531 شش بيت أوّل را آورده است .\r\n","page_name":" 20 ","page_number":26},
  {"content":"\r\n\r\n5 - اين على در زمان حيات من ، وزير من بر شماست ، و چون بدرود حيات گفتم جانشين من خواهد شد .\r\n6 - اى خداى من ! تو ولىّ آن كس باش كه ولايت او را إقرار كند ! و بر دشمن او مرگ بد را فرود آر ! 7 - پس بنابر اين گفتار ، دست‌هاى مردمان براى بيعت كردن با على از يكديگر پيشى مىگرفت ، و براى بيعت هجوم آورده و سبقت مىگرفتند ، آن بيعتى كه در آن كمال دين خدا و نعمت او منطوى بود .\r\nما بحول الله و قوّته در ابحاث سابق مدلّل و مبرهن ساختيم كه : ولايت از مهم‌ّترين اساس و پايه‌هاى دين مبين است ، بلكه مىتوان گفت بزرگترين ستون و تكيه گاه إيمان و أصالت و واقعيّتى است كه تمام دل‌ها را به خود جذب و به كعبه و قبلهء مقصود رهبرى مىكند ، فلهذا در حديث عشيره كه در پيرامون آيه إنذار بيان شد ، اسلام و پذيرش نبوّت رسول اللّه را توأم با ولايت و پذيرش مقام أولويّت مولى الموالى حضرت امير المؤمنين عليه السّلام قرار داده است . تو گوئى كه نبوّت و ولايت ، دو شاخه‌اى هستند كه از يك بن روئيده شده ، و يا دو طفلى مىباشند كه از يك پستان شير خورده‌اند ، خلافت و وصايت و ولايت آن حضرت ، در امتداد خلافت اللهى و ولايت رسول خدا بوده ، و علّت مبقيهء حيات و زندگى و سير تكاملى نفوس به مقام أمن و امان خدائى ، و آرامش در حريم دل و كعبهء توحيد ، پس از فراق و عبور از عالم كثرت و غوغاى آشوبگرانهء قواى خياليّه و وهميّه ، بعد از علّت محدثهء آن كه وجود أقدس حضرت رسول اللّه صلّى اللّه عليه و آله و سلّم است ، مىباشد .\r\nو بر همين قاعده ، رسول خدا پيوسته و هميشه مرارا و كرارا ، در سفر و حضر ، و شب و روز ، و خلوت و جلوت و در بين مجتمع مردم ، و در نزد خواصّ و نزديكان ، بر اين مهمّ مراقبت دارد ، و وصايت و ولايت أمير مؤمنان را إبلاغ و تبليغ مىنمايد ، و او را معرّفى مىكند ، و يكايك از مكارم أخلاق و حسن شيم او را بر مىشمرد ، و مقام علم وسعت دانش و بينش او را تذكّر مىدهد ، و ولايت را بر آنها استوار مىنمايد .\r\nولى تا سال آخر حيات رسول خدا صلّى اللّه عليه و آله و سلّم آيه‌اى كه با صراحت و روشنى\r\n\r\n","description":"","footnote":"","page_name":" 21 ","page_number":27},
  {"content":"\r\n\r\nاين مسئله را بيان كند نازل نشده ، و رسول خدا در مجمع علنى در ضمن خطبه‌اى آن حضرت را معرّفى ننموده و به مقام خلافت و ولايت نسبت به جميع مؤمنين و مؤمنات ، نصب ننموده بودند .\r\n\r\n[ وصيّت أكيد رسول الله صلَّى الله عليه و آله و سلَّم در سال آخر حيات 
  ]\r\nو البتّه معلوم است كه نصب آن حضرت كارى بس مشكل و دشوار است . اعراب تازه مسلمان و خوگرفته به آداب جاهليّت كه درست معناى نبوّت را نمىفهمند ، و بين آن و حكومت فرقى نمىگذارند ، و ولايت را فقط يك رياست و زعامت ظاهرى مىپندارند ، و در ميان آنان جماعت كثيرى از منافقان نيز ديده مىشوند كه به ظاهر ، اسلام را پذيرفته ، و در دل‌هاى آنان أحقاد بدريّه و حنينيّه و خيبريّه و احديّه غليان دارد ، راضى نيستند كه به آسانى ولايت را بپذيرند ، همچنان كه نبوّت را نيز به آسانى نپذيرفته بودند .\r\nآرى پيامبر اكرم تمام دستورات و قوانين خدا را براى مردم در مدّت بيست و سه سال - سيزده سال در مكّه و ده سال در مدينه - بيان كرده است ، و اصول معارف و توحيد و ارسال رسل و إنزال كتب و معاد خلايق را در روز باز پسين در پيشگاه و موقف حضرت ربوبى مشروحا مبيّن ساخته است ، و مهلكات و منجيات و مفاسد و مصالح و طريق شقاوت و راه سعادت را بطور مفصّل و مشروح تذكّر داده است ، و ليكن اينك نوبت آن رسيده است كه دين خدا را كامل و نعمت او را بر مردم تمام گرداند ، و با معرّفى و نصب حضرت على بن ابي طالب عليه السّلام به مقام ولايت و خلافت كه حاوى زعامت و حكومت مطلقهء اوست ، دايرهء تبليغ را مختوم و كامل و مكمّل گرداند ، و خير و رحمت و بركت و فيض إلهى را بر مردم بطور مداوم و مستمرّ جارى سازد ، و بدين‌وسيله تمام ثلمه‌ها و شكاف‌ها و موارد نقص و كوتاهى را كه در ظاهر دين پديد مىآمد براى أبد تتميم و ترميم فرمايد .\r\nاين امر پيوسته إدامه داشت تا سال آخر عمر رسول خدا ، كه در اين سال سفارش‌ها بيشتر ، و توصيه‌ها أفزون‌تر ، و تأكيدها قوىتر و شديدتر بود . زيرا كه رسول خدا مىدانستند كه از دنيا مىروند ، و غير از على كسى نيست كه واجد ولايت باشد ، و متحمّل أعباء خلافت گردد ، و در حقيقت حافظ و نگاهدارنده و پاسبان و\r\n\r\n","description":"","footnote":"","page_name":" 22 ","page_number":28},
  {"content":"\r\n\r\nپاسدار دين خدا و قرآن كريم و روح و سرّ نبوّت باشد ، و در حقيقت ولايت على در امتداد بيست و سه سال نبوّت رسول اللّه ، و حافظ خطّ مشى آن حضرت بود ، و بدون إعلان و معرّفى ولايت ، نبوّت رسول اللّه ناقص و زحمات طاقت فرساى آن حضرت عقيم مىماند .\r\nاز اين روى در اين سال پيوسته رسول اللّه به وصايت أمير المؤمنين ، و ولايت او بر هر مؤمن و مؤمنه ، و خلافت و زعامت او ، توصيه‌ها داشتند ، تا اينكه پيامبر مأمور مىگردند از طرف خدا ، ولايت او را علنا بدون خفيه و پنهانى ، بلكه علنى در مجمع مردم بيان كنند ، و او را معرّفى كنند ، در جائى كه همهء طبقات و أصناف مردم ، از شهرها و قراء و كشورها گرد آمده‌اند ، تا اينكه آنان اين پيام را به همهء مردم جهان برسانند .\r\nپيامبر در اين سال كه سال دهم از هجرت است ، خود عازم حجّ بيت الله الحرام شدند ، و از مدتى قبل در مدينه إعلام و إعلان حجّ آن حضرت شد . اين سفر ، سفر عادى نيست ، زيرا پيغمبر خدا با تجهيزات كافى براى أداء مناسك حجّ حركت مىكند ، تمام زوجات آن حضرت ، همراه هستند ، و هر كدام در كجاوه‌ها نشسته و با حالت إحرام از ذو الحليفة ( مسجد شجره ) همراه رسول اللّه به سوى مكّه رهسپارند . اصحاب آن حضرت و أرحام آن حضرت همگى هستند . و از شهر مدينه آن‌قدر مسلمانان حركت كرده‌اند كه قابل شمارش نيست ، زن و مرد ، پير و جوان ، غنىّ و فقير ، قدرتمند و ناتوان ، همه و همه إحرام بسته و به سوى مكّه مىروند ، بطورى كه در روايات و سير و تاريخ ، يكصد هزار نوشته ، و بسيارى يكصد و بيست و چهار هزار نفر ضبط كرده‌اند . و خلاصهء مطلب آنكه هر كس به نحوى كه ممكن بوده است با رسول الله حركت كرده ، و با كاروان نبوّت به راه افتاده است ، و غير از مردمان عاجز و فرتوت و مريض‌هائى كه قدرت بر حركت نداشتند ، تمام أهل مدينه در اين سفر ملازم پيامبر خدا هستند . وه چه سفرى ! بايد دانست كه رسول خدا صلّى اللّه عليه و آله و سلّم بعد از هجرت خود از مكّه به مدينه فقط يك حجّ بجاى آوردند ، و آن همين حجّى است كه در سال دهم از هجرت بوده است\r\n\r\n","description":"","footnote":"","page_name":" 23 ","page_number":29},
  {"content":"\r\n\r\nو نيز سه عمره انجام داده‌اند : اوّل ، عمرهء حديبيّه كه در آن پس از إحرام و حركت رسول الله و اصحاب ، كفّار مكّه جلوى حضرت را گرفتند و مانع از دخول مكّه شدند ، و حضرت دستور دادند در همان محلّ منع و توقّف ، سرها را بتراشند ، و شترها را قربانى كنند ، و از إحرام بيرون آيند ، و در ضمن معاهده نامه با كفّار قريش شرط شد كه مسلمانان در سال بعد به مكّه روند و عمره به جاى آورند .\r\n\r\n[ حج‌َها و عمره‌هاى رسول خدا صلَّى الله عليه و آله و سلَّم 
  ]\r\nدوم ، عمرهء فضاء كه در سال بعد ، رسول خدا صلّى اللّه عليه و آله و سلّم با أصحاب به احرام عمره ، محرم شده و به مكّهء مكرّمه داخل و عمره را بجاى آوردند .\r\nسوّم ، عمره‌اى بود كه پس از پايان غزوهء حنين چون رسول خدا غنائم جنگ را تقسيم كردند ، و از راه طائف مراجعت مىكردند ، به مكّه داخل شده و از جعرانة « 1 » إحرام بستند و يك عمره بجاى آوردند .\r\nو در بين اين سه عمره بين شيعه و سنّى اختلافى نيست ، و ليكن تواريخ اهل تسنّن ، براى رسول خدا يك عمرهء ديگر نيز ذكر مىكنند و مىگويند : آن عمره‌اى است كه رسول اللّه با حجّ خود در سنهء دهم هجرت انجام داده است ، و حجّ ايشان توأم با عمره بوده است ، و بنابراين مجموع عمره‌هاى رسول اللّه بعد از هجرت به چهار عدد مىرسد . « 2 » و ليكن اكثر أخبار شيعه اين مطلب را رد مىكند و إثبات مىكند كه رسول اللّه طبق مدارك خود أهل تسنّن در حجة الوداع فقط حجّ بجاى آورده‌اند ، و با آن عمره‌اى نبوده است . « 3 »\r\n\r\n\r\n","description":"","footnote":"\r\n( 1 ) - جعرانة و جعرّانة به كسر جيم و سكون عين ، و به كسر عين و فتحهء راء مشدّده ، هر دو قسم صحيح است .\r\n( 2 ) - « البداية و النّهاية » ج 5 ص 109 و ص 114 ، و « مناقب » ابن شهرآشوب از طبرى از ابن عبّاس ج 1 ، ص 121 .\r\n( 3 ) - در « كافى » با سند خود از حضرت صادق عليه السّلام روايت مىكند كه : اعتمر رسول اللّه صلّى اللّه عليه و آله و سلّم ثلاث عمر مفترقات : عمرة فى ذى القعدة أهلّ من عسفان و هو عمرة الحديبيّة ، و عمرة أهلّ من الجحفة و هى عمرة القضاء ، و عمرة أهلّ من الجعرانة بعد ما رجع من الطّائف من غزوة حنين . ( « كافى » ، جلد چهارم از فروع ، ص 251 ) . و امّا روايتى را كه در « بحار الانوار » ج 6 ص 666 از « خصال » صدوق و « امالى » طوسى ذكر مىكند از ابن عبّاس كه رسول خدا چهار عمره انجام داده‌اند و يكى از آنها با حجّشان بوده است ، قابل اعتماد نيست .\r\n","page_name":" 24 ","page_number":30},
  {"content":"\r\n\r\nگويند : همهء آن عمره‌هاى سه گانه در ماه ذوالقعدة الحرام واقع شده است . « 1 » امّا آيا حضرت رسول الله قبل از هجرت حجّ انجام داده‌اند ؟ و يا قبل از نبوّت هم حجّ انجام داده‌اند ؟ چون حجّ از جملهء شرايع حضرت إبراهيم عليه السّلام است ، و مشركين قبل از اسلام هم در جزيرة العرب بنا به پيروى از سنّت آن حضرت حجّ را با دخل و تصرّفات و تحريفاتى بجاى مىآوردند ، اين مسئله محلّ خلاف است . ابن كثير گويد : رسول خدا قبل از نبوّت و بعد از نبوّت و قبل از هجرت حجّ بجاى مىآورده‌اند . « 2 » ابن سعد گويد : از روزى كه رسول خدا به مقام نبوّت برانگيخته شدند ، تا آن روزى كه خداوند ، آن حضرت را به سوى خود برد و قبض روح نمود ، غير از يك حجّ كه همان حجّة الاسلام در سال دهم از هجرت باشد انجام ندادند ، و ابن عباس را ناخوشايند بود كه بگويند : اين حجّ حجّة الوداع است ، و مىگفت : حجّة الإسلام است . « 3 » ابن برهان حلبى شافعى گويد : از وقتىكه رسول الله به مدينه هجرت كردند ، غير از اين حجة الوداع حجّى انجام ندادند ، و امّا قبل از هجرت سه حج بجاى آوردند ، و گفته شده است : دو حجّ و آن دو حجّى است كه انصار مدينه در عقبة با آن حضرت بيعت كردند . و در كلام ابن اثير آمده است كه آن حضرت قبل از هجرت همه ساله حجّ مىكرده‌اند . و در كلام ابن جوزى آمده است كه آن حضرت قبل از نبوّت و بعد از نبوّت بقدرى حجّ نموده‌اند كه حساب آن را غير از خداوند كسى نداند . « 4 » ابن شهرآشوب گويد : بخارى گفته است رسول خدا قبل از نبوّت و بعد از نبوّت بقدرى حجّ نموده‌اند كه مقدارش معلوم نيست ، و بعد از هجرت غير از حجّة الوداع حجّ ديگرى را نكرده‌اند . و جابر بن عبد الله انصارى گفته است : رسول خدا سه حج كرده‌اند : دو تا قبل از هجرت و يكى بعد از هجرت كه حجّة الوداع\r\n\r\n\r\n","description":"","footnote":"\r\n( 1 ) - « البداية و النهاية » ، ج 5 ص 109 ، از بخارى و مسلم و احمد .\r\n( 2 ) - « البداية و النهاية » ، ج 5 ص 109 .\r\n( 3 ) - « الطبقات الكبرى » ، ج 2 ، ص 173 .\r\n( 4 ) - « سيرهء حلبيّه » ، ج 3 ، ص 289 .\r\n","page_name":" 25 ","page_number":31},
  {"content":"\r\n\r\nاست . و علاء بن رزين و عمرو بن يزيد از حضرت صادق عليه السّلام آورده‌اند كه فرمود : رسول خدا بيست حجّ بجا آورد . و طبرى از ابن عبّاس آورده است كه رسول خدا صلّى اللّه عليه و آله و سلّم چهار عمره : حديبيّة و قضآء و جعرانة و عمره‌اى كه با حجّشان نمودند بجاى آوردند . امّا معاوية بن عمّار از حضرت صادق عليه السّلام آورده است كه : رسول الله سه عمرهء جدا جدا انجام داده‌اند : حديبيّة و قضآء و جعرانة ، و ده سال در مدينة توقّف كردند و سپس حجة الوداع را انجام دادند و على بن أبي طالب را در روز غدير خم به إمامت نصب نمودند . « 1 » در « كافى » با سند خود از حضرت صادق عليه السّلام آورده است كه رسول الله بعد از ورود به مدينه يك حجّ بيشتر نكردند ولى در مكّه با قوم خود حج‌ّهاى بسيارى بجاى آورده‌اند . « 2 » و نيز در « كافى » با سند خود از حضرت صادق عليه السّلام آورده است كه رسول خدا بيست حجّ بجاى آورده‌اند . « 3 » و در « علل الشّرائع » با سند خود از حضرت صادق عليه السّلام روايت مىكند كه چون سليمان بن مهران خدمت آن حضرت عرض كرد : چند حجّ رسول خدا بجاى آورده‌اند ؟\r\nحضرت در پاسخ گفتند : بيست حجّ در پنهانى و مخفيانه ، و چون در هر نوبت از حجّ از مأزمين « 4 » عبور مىكرد پياده مىشد و بول مىكرد . سليمان مىگويد : گفتم به چه علّت در مأزمين پياده مىشد و بول مىكرد ؟ ! حضرت گفتند : به جهت آنكه آنجا أوّلين مكانى بود كه بت‌پرستى رواج يافت ، و از سنگ كوه آنجا قطعه‌اى را برداشته ، و بت هبل را تراشيده بودند ، همان بتى كه على بن ابي طالب آن را از بام كعبه به زير انداخت در وقت ظهور اسلام و علوّ\r\n\r\n\r\n","description":"","footnote":"\r\n( 1 ) - « مناقب » ابن شهرآشوب سنگى طبع سنگى ، ج 1 ، ص 121 .\r\n( 2 ) - « فروع كافى » ج 4 ، ص 244 . و « الوفاء بأحوال المصطفى » ، ج 1 ، ص 209 .\r\n( 3 ) - « فروع كافى » ج 4 ، ص 245 .\r\n( 4 ) - مأزم راه باريك و تنگ بين دو كوه را گويند ، و از همين جهت موضعى را كه بين عرفات و مشعر است و راه باريك مىشود مأزمين گويند .\r\n","page_name":" 26 ","page_number":32},
  {"content":"\r\n\r\nقدرت رسول الله ، و پيغمبر خدا أمر كردند كه آن را در زير در ورودى باب بنى شيبة دفن كردند ، تا چون مردم داخل مىشوند ، آن را در زير قدم خود بگيرند ، و از اين روست كه دخول از باب بنى شيبه مستحبّ شده است . « 1 » البتّه اشكالى كه در حجّهاى رسول الله قبل از هجرت به نظر مىرسد ، دو چيز است :\r\nاوّل از جهت مكان ، و آن اينكه قريش در موسم حجّ از حرم خارج نمىشدند ، و در ضمن أداء مناسك از مزدلفه به عرفات نمىرفتند و مىگفتند : قريش كه از أعاظم مردم به شمار مىآيند ، نبايد از حرم خارج شوند . و مىدانيم كه يكى از أعمال حجّ ، وقوف به عرفات است .\r\nدر اينجا روايات بيان مىكند كه رسول الله در ضمن حجّشان به عرفات مىرفته‌اند ، و با ساير طبقات مردم كه از غير قريش بوده‌اند ، و در عرفات وقوف مىكرده‌اند ، وقوف نموده و سپس به مشعر الحرام و مزدلفه مىآمدند .\r\nدوّم از جهت زمان ، و آن اينكه أعراب جاهلى براى آنكه پيوسته زمان حجّ در زمان معتدلى واقع شود كه هوا ملايم باشد ، در هر سال زمان حجّ را چند روز از حساب ماه‌هاى قمرى كه ميزان براى اعمال است به تأخير مىانداخته‌اند ، و اين عبارت است از نسىء كه قرآن آن را زيادى كفر خوانده است . و بنا بر اين در تمام سنوات حجّ ، حجّ در غير موقع و زمان مشخّص خود واقع مىشد ، مگر در سى و سه سال يك بار ، كه مطابق با همان زمان ماه هلالى و موقع مشخّص خود در نيمهء أوّل ماه ذوالحجّه الحرام مىشد . و اين مطابقه فقطّ در سنهء حجّة الوداع است كه رسول اللّه حجّ بجاى آورده . و همان طورى كه خواهيم ديد ، رسول خدا در ضمن خطبهء خود حجّ را به همان طريقهء واقعى خود برگردانيده و اعلان موقع مشخّص خود را با ترك نسىء در نيمهء أوّل شهر ذوالحجّة نمودند .\r\nو بنا بر اين أصل ، اگر رسول خدا ، از سى و سه سال مانده به سنهء حجّة الوداع يعنى ده سال مانده به نبوّت مىخواستند حجّ با مردم انجام دهند ، مىبايست آن را در\r\n\r\n\r\n","description":"","footnote":"\r\n( 1 ) - « علل الشّرائع » ج 2 ، ص 450 .\r\n","page_name":" 27 ","page_number":33},
  {"content":"\r\n\r\nغير موقع معيّن خود بجاى آورند و مبتلا به تأخير و نسىء گردند ، كه البتّه اين أمر از آن حضرت با وجود آيه قرآن كه آن را از كفر مىشمارد صادر نمىشد . و بنا بر اين بايد گفت : آن حضرت حجّ را خود به تنهايى در موقع مقرّر انجام مىداده‌اند .\r\n\r\n[ كيفيَّت حجَّ و عمره‌هاى رسول خدا صلَّى الله عليه و آله و سلَّم قبل از هجرت 
  ]\r\nو بر اين اساس علاوه بر روايتى را كه از « علل الشّرائع » نقل كرديم ، رواياتى ديگر وارد است كه صراحت دارد بر اينكه رسول خدا صلّى اللّه عليه و آله و سلّم ، حج‌ّهاى خود را در پنهانى انجام مىداده‌اند .\r\nچنان كه در « كافى » از سهل ، از ابن فضّال ، از عيسى فرّاء ، از ابن أبى يعفور ، از حضرت صادق عليه السّلام روايت مىكند كه قال : حجّ رسول اللّه صلّى اللّه عليه و آله و سلم عشرين حجّة مستسرّة كلّها ، يمرّ بالمأزمين فينزل فيبول . « 1 » « رسول خدا صلّى اللّه عليه و آله و سلّم بيست حجّ در پنهانى گزاردند ، كه در هر يك از آنها از مأزمين عبور مىكردند ، و پياده مىشدند ، و بول مىكردند » . و على هذا إشكال اختلاف موقف نيز حلّ خواهد شد .\r\nجمهور از عامّه گفته‌اند : حجّ در سنهء ششم از هجرت واجب شد ، و رافعى در كتاب « سير » خود آن را صحيح شمرده است ، و نووى از او پيروى كرده است . « 2 » و بعضى گفته‌اند در سنهء نهم واجب شد ، و بعضى در سنهء دهم گفته‌اند ، و اين قول را ابو حنيفه اختيار كرده است ، و بر همين اساس قائل به وجوب فورى شده است ، و بعضى قبل از هجرت گفته‌اند ، و اين گفتار غريبى است . « 3 » و أمّا از بعضى از روايات خاصّه كه دلالت دارد بر اينكه رسول خدا تمام أحكام دين را به مسلمين آموخته بودند ، از نماز و روزه و زكات . و فقط فريضهء حجّ و ولايت مانده بود ، تا رسول خدا در اين سفر آنها را به مردم آموخت ، و مناسك حجّ را يكايك بازگو كرد ، و امير المؤمنين عليه السّلام را در خطبه‌هاى خود در مكّه و عرفات و منى بطور عموم از راه توصيه به أهل بيت ، و در خطبهء غدير خمّ بطور خصوص از راه\r\n\r\n\r\n","description":"","footnote":"\r\n( 1 ) - « فروع كافى » جلد 4 ، ص 251 و ص 252 .\r\n( 2 ) - در « شذرات الذّهب » ج 1 ص 13 اين قول را قبول كرده است .\r\n( 3 ) - « سيرهء حلبيّه » ج 3 ، ص 289 . و ملخّصا در « نهايه » ابن كثير در ج 5 ص 109 آورده است .\r\n","page_name":" 28 ","page_number":34},
  {"content":"\r\n\r\nمعرّفى شخصى و شهودى و وجدانى به مقام ولايت و امامت از جانب حق نصب نمود ، و بنا بر اين دين خدا را كامل و نعمت را تمام نمود ، مىتوان استفاده كرد كه وجوب حجّ در سال دهم از هجرت بوده است .\r\nدر اين سال از اوّل ماه ذوالقعده حضرت رسول اللّه به أطراف و أعلام از مسلمانان نامه‌ها نوشتند ، و همه را مطّلع و خبردار نمودند كه رسول خدا در اين سال قصد حجّ دارد و عازم حركت به سوى بيت اللّه الحرام است . « 1 »    وَ أَذِّنْ فِي النَّاسِ بِالْحَجِّ يَأْتُوكَ رِجالًا وَ عَلى كُلِّ ضامِرٍ يَأْتِينَ مِنْ كُلِّ فَجٍّ عَمِيقٍ * لِيَشْهَدُوا مَنافِعَ لَهُمْ وَ يَذْكُرُوا اسْمَ اللَّهِ فِي أَيَّامٍ مَعْلُوماتٍ عَلى ما رَزَقَهُمْ مِنْ بَهِيمَةِ الْأَنْعامِ فَكُلُوا مِنْها وَ أَطْعِمُوا الْبائِسَ الْفَقِيرَ * ثُمَّ لْيَقْضُوا تَفَثَهُمْ وَ لْيُوفُوا نُذُورَهُمْ وَ لْيَطَّوَّفُوا بِالْبَيْتِ الْعَتِيقِ    . « 2 » « و ندا كن ! و با صداى بلند در بين مردم إعلان كن براى حجّ ! تا به سوى تو پيادگان و بر هر شتر لاغرى ( كه به جهت بعد سفر به لاغرى در آمده است ) از هر راه دورى بيايند * تا بدين وسيله منافع دنيوى و اخروى خود را مشاهده كنند و بيابند ، و خداوند را در روزهاى معلوم ( عيد قربان و سه روز پس از آن ) بر آنچه خداوند به ايشان از گوشت بهيمة الأنعام ( شتر و گاو و گوسفند ) روزى كرده است بخوانند و ياد كنند ، و از آن‌ها به مردم فقير و گرسنه طعام دهند و سپس ( از احرام بيرون آمده ) از آلودگيها و چرك‌ها خارج شوند ( ناخن گيرند و موى سر بسترند ) و نذرهاى خود را وفا كنند و بايد كه گرداگرد خانهء قديمى ( بيت الله الحرام ) طواف كنند » .\r\nجمهور از مفسّرين و حسن و جبائى گفته‌اند كه اين آيه خطاب به پيغمبر است ، و از امير المؤمنين و ابن عبّاس و أبو مسلم آمده است كه خطاب به حضرت ابراهيم است . « 3 »\r\n\r\n\r\n","description":"","footnote":"\r\n( 1 ) - در « كافى » ، فروع ، ج 4 ص 249 از حضرت صادق عليه السلام وارد است كه : ذكر رسول الله صلّى اللّه عليه و آله و سلّم الحجّ ، فكتب إلى من بلغه كتابه ممّن دخل فى الاسلام أنّ رسول اللّه يريد الحجّ يؤذّنهم بذلك ، ليحجّ من أطاق الحجّ .\r\n( 2 ) - سورهء حج : 22 - آيه 27 تا 29 .\r\n( 3 ) - تفسير « مجمع البيان » ، طبع صيدا ، ج 4 ، ص 80 .\r\n","page_name":" 29 ","page_number":35},
  {"content":"\r\n\r\nو چون در آيه قبل وارد است كه :  وَ إِذْ بَوَّأْنا لِإِبْراهِيمَ مَكانَ الْبَيْتِ أَنْ لا تُشْرِكْ بِي شَيْئاً وَ طَهِّرْ بَيْتِيَ لِلطَّائِفِينَ وَ الْقائِمِينَ وَ الرُّكَّعِ السُّجُودِ  . « 1 » و اين آيه عطف است بر خطاب طهّر بيتي ، لذا بايد گفت كه خطاب به ابراهيم است ، و خطاب به حضرت رسول الله از سياق كلام ، بعيد است . « 2 »\r\n\r\n[ دعوت رسول الله صلَّى الله عليه و آله و سلَّم براى حجَّة الوداع 
  ]\r\nو البته رسول اللّه به عنوان حكايت اين خطاب ، مردم را به حجّ دعوت مىنموده است ، و إعلام خدا را از ناحيهء نداى ابراهيم به سمع جهانيان مىرسانيده است ، و امر خدا را با اين آيه ابلاغ مىفرموده است .\r\nمردم از هر سو به مدينهء منوّره روى آوردند ، تا با رسول اللّه حجّ كنند و مناسك را بياموزند ، در اينجا ديگر جوان و پير ، و مرد و زن ، و غنى و فقير ، مطرح نبود ، بلكه بر هر كس كه متمكّن بود بدين سفر مبادرت كند ، و در خدمت رسول اللّه اين فريضه را بجاى آورد ، واجب بود به هر نحوى كه ممكن است آمادهء سفر گردد .\r\nتمام أهل مدينه كه متمكّن از سفر بودند ، به جز عاجزان و مريضان با معيّت افرادى كه از خارج مدينه آمده بودند ، با رسول اللّه سفر كردند .\r\nدر « سيرهء حلبيّه » گويد : « چون حضرت مىخواستند از مدينه بيرون روند ، در مدينه مرض آبله ( جدرى به ضم جيم و فتح دال ، و يا جدرى به فتح آن دو ) و يا مرض حصبه آمد ، و اين امر موجب شد كه بسيارى از مردم نتوانند با پيامبر حجّ كنند « 3 » ، و ليكن مع‌ذلك جماعت‌هايى با پيامبر خدا از مدينه بيرون آمدند كه تعداد آنها را غير از خدا كسى نمىداند . گفته شده است : چهل هزار نفر ، و گفته شده\r\n\r\n\r\n","description":"","footnote":"\r\n( 1 ) - « و ياد بياور اى پيغمبر زمانى را كه محلّ عبادت قرار داديم براى ابراهيم مكان بيت اللّه را و خطاب كرديم كه آن بيت را براى طواف طائفان و نمازگزاران و ركوع كنندگان و سجده بجاىآورندگان پاك و طاهر گردان » .\r\n( 2 ) - « الميزان » ج 14 ، ص 404 .\r\n( 3 ) - حضرت براى شادى خاطر محرومان از حركت با خود ، در موقع مراجعت فرمودند : عمرة فى رمضان تعدل حجّة . أو قال : حجّة معى : « عمره در ماه رمضان به أندازهء حجّ و يا به اندازهء حجّ با من ثواب دارد » ، اين جمله را به زن انصارى : أمّ سنان فرمودند چون از او پرسيدند : چرا با ما به حجّ نيامدى ؟ ! او در جواب گفت : ما فقط دو شتر آبكش داريم كه بر روى يكى از آنها شوهرم و فرزندم سوار شدند و به حجّ رفتند ، و با يك شتر ديگر از چاه آب مىكشيديم و زمين خود را كه كاشته بوديم آب مىداديم ! و اين جمله را حضرت نيز به امّ سليم و أمّ طلق و أمّ هيثم گفته‌اند . ( سيرهء حلبيّه » ج 3 ص 289 ) .\r\n","page_name":" 30 ","page_number":36},
  {"content":"\r\n\r\nاست : هفتاد هزار نفر ، و نود هزار نفر ، و گفته شده است : يكصد و چهارده هزار نفر ، و يكصد و بيست هزار نفر ، و بيش از اين مقدار نيز گفته شده است . » « 1 » مير خواند بلخى گويد : « قريب صد بدنة ( شتر ) جهت خاصّ خويش سوق فرمود ، و يكى از آنها را به دست مبارك خود إشعار و تقليد كرده ناجية بن جندب را به ضبط شتران گماشت . ناجيه گويد كه : از حضرت مقدّس نبوى پرسيدم كه اگر شترى از اين شتران به سر حدّ هلاك رسد چه كنم ؟ ! » « جواب داد كه : آن را نحر كن ! و قلّاده‌اش را خون‌آلود ساخته ، بر صفحهء يمناى ( راست ) سنام او بزن ، و بايد كه تو و هيچكس از رفقاى تو از آن گوشت نخورد . و در آن زمان فاطمة عليها السّلام و جميع أمّهات مسلمين را در هودج‌ها نشانده ، به شرف مصاحبت اختصاص داشتند . به روايتى در آن راه صد و چهارده هزار كس ملازم ركاب فلك فرساى بودند . » « 2 » و خواند امير ، غياث الدّين حسينى - مورّخ شهير - گويد : « در آن سفر سيّدة النّساء فاطمهء زهراء و امّهات مؤمنين تمام در هودج‌ها نشسته همراه بودند ، و به روايتى يكصد و چهارده هزار ، و به قولى صد و بيست و چهار هزار كس در آن راه به خدمت حضرت رسالت پناه استسعاد يافته زبان به تلبيه گشودند . » « 3 » و اين حجّ را حجّة البلاغ ، و حجّة الإسلام ، و حجّة الوداع « 4 » ، و حجّة التّمام ، و حجّة الكمال « 5 » گويند .\r\nامّا حجّة البلاغ گويند به جهت خطبه‌هايى كه حضرت در آن سفر ايراد مىكرده‌اند و در آنها خطاب به مسلمانان نموده و خدا را شاهد مىگرفتند و مىگفتند : اللّهمّ هل بلّغت ؟ ! « بار پروردگارا آيا من ابلاغ كردم ؟ ! » « 6 »\r\n\r\n\r\n","description":"","footnote":"\r\n( 1 ) - « سيرهء حلبيّه » ج 3 ، ص 289 .\r\n( 2 ) - « روضة الصّفا » طبع سنگى رحلى ، ج 2 ، در اوّل داستان حجّة الوداع .\r\n( 3 ) - « حبيب السّير » طبع حيدرى ، ج 1 ، ص 409 .\r\n( 4 ) - « سيرهء حلبيّه » ج 3 ، ص 288 .\r\n( 5 ) - « سيرهء » سيد احمد زينى دحلان ج 3 ، ص 1 در هامش « سيرهء حلبيّه » .\r\n( 6 ) - مرحوم علّامهء أمينى درج اوّل از « الغدير » در پاورقى ص 9 گويد : آنچه به گمان من مىرسد ( و گمان\r\n","page_name":" 31 ","page_number":37},
  {"content":"\r\n\r\nامّا حجّة الإسلام گويند به جهت آنكه رسول خدا ، أحكام حجّ را طبق دستورات اسلام بيان كرده ، حدود عرفات و مشعر و منى را معيّن نموده ، و وجوب إفاضه و حركت از عرفات را در شب عيد قربان كه مشركان براى قريش نسخ كرده بودند ، بيان فرمود ، و حجّ را به زمان أصلى خود برگردانيده ، و تأخير آن را كه نسىء مىباشد ، و موجب ازدياد كفر است ، مشروحا و مستدلّا بر آيه كريمه بيان فرمود ، و نيز سعى بين صفا و مروه را از شعائر الهى دانست ، و خود سعى فرمود ، و ساير آداب حجّ را از طواف و نماز ، و بالأخصّ بيان وجوب حجّ تمتّع را براى افرادى كه منزلشان از مكّه دور است ، و بقاء اين وجوب را تا روز قيامت مفصّلا بر فراز كوه مروه بعد از نزول جبرائيل و آوردن وحى الهى بيان فرمود .\r\n\r\n[ اسامى آخرين حجَّ رسول خدا 
  ]\r\nو امّا حجّة الوداع گويند ، به جهت توديع رسول الله با مسلمانان در ضمن برخوردها و خطبه‌ها ، و اين توديع بعد از رحلت آن حضرت در زمان كوتاهى كه هفتاد روز بعد از غدير خمّ و هشتاد روز بعد از خطبهء در عرفات و در منى صورت گرفته بود ، معلوم و مشهود شد ، و مردم را توديع و توصيه نمود به كتاب خدا : قرآن كريم ، و عترت خود : أهل بيت كه تا روز قيامت از هم جدا نمىشوند ، و دو متاع نفيس و پرارزش مىباشند كه متمسّكين به آنها هيچگاه گمراه نمىشوند .\r\nو أمّا حجّة « 1 » التّمام و اكمال گويند به جهت نزول آيه كمال دين و تمام نعمت كه به دنبال خطبهء آن حضرت در روز غدير خمّ بر مردم ارزانى شد ، و للّه الحمد دين مردم كامل و نعمت خداوندى به تماميّت خود رسيد .\r\nالبتّه بايد دانست كه اين جمعيّت انبوه كه با رسول اللّه به مكّه حركت كردند خصوص اهل مدينه و قراء اطراف بودند ، و امّا جماعتى كه از ساير اماكن همچون\r\n\r\n\r\n","description":"","footnote":"\r\nشخص روشن بين يقين است ) آن است كه حجةالوداع را حجة البلاغ گويند به جهت نزول قوله تعالى :  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ  . همچنان كه حجّة التمام و الكمال گويند به جهت نزول قوله تعالى : اليوم أكملت لكم دينكم و أتممت عليكم نعمتى - الآية .\r\n( 1 ) - حجة الوداع و حجة الاسلام - به كسر جيم - دلالت بر هيئت و كيفيّت كند ، و آنچه در السنه مشهور است كه به فتح جيم خوانند ، دلالت بر مرّه مىكند ، و از اغلاط است .\r\n","page_name":" 32 ","page_number":38},
  {"content":"\r\n\r\nبه من آمدند بر اين مقدار افزوده مىشد . امير المؤمنين عليه السّلام نيز با أبو موسى أشعرى « 1 » از جانب يمن آمدند ، و در مكّه به رسول خدا ملحق شدند .\r\nتوضيح آنكه : حضرت رسول اللّه در سنهء دهم از هجرت خالد بن وليد را با جماعتى به طرف يمن فرستادند ، تا آنان را به اسلام دعوت كنند . خالد بن وليد مدّت شش ماه با لشكر خود در يمن توقّف كرد و آنچه ايشان را به اسلام دعوت كرد مؤثّر نيفتاد . « 2 » تا آنكه حضرت رسول اللّه صلّى اللّه عليه و آله و سلّم امير المؤمنين عليه السّلام را با سيصد نفر روانهء يمن ساختند ، و براى آن حضرت لوائى ( پرچمى ) بستند ، و عمامهء سه پيچ بر سرش بستند كه از دو طرف آويزان بود ، از طرف جلو به قدر يك ذراع ، و از طرف پشت به قدر يك وجب بود « 3 » ، و فرمودند : چون بدانجا مىرسى خالد را خلع و عزل كن ! و امّا لشكريان خالد مختارند هر كدام كه بخواهند با تو باشند ، و هر كدام كه بخواهند با خالد به مدينه مراجعت كنند ، و چون به نزد اهل يمن رسيدى با آنان مبادرت به جنگ مكن ، مگر آنگاه كه آنان پيش قدم گردند ! و اين اوّلين لشگرى بود كه بدين ترتيب در آن بلاد كه بلاد مذحج است از ناحيهء نجران « 4 » وارد شد . امير المؤمنين عليه السّلام براى أخذ خمس و غنائم ، لشكر را متفرّق ساختند ، و مقدارى غنيمت گرد آمد و بر آن غنائم بريدة بن الحصيب اسلمى « 5 » را گماشتند ، و سپس آنان را به اسلام خواندند ، آنان امتناع كردند و شروع به تيراندازى نمودند ، و سنگ پرتاب مىكردند .\r\n\r\n\r\n","description":"","footnote":"\r\n( 1 ) - « سيرهء زينى دحلان » ج 3 ، ص 4 .\r\n( 2 ) - « البداية و النهاية » ج 5 ، ص 105 .\r\n( 3 ) - « روضة الصفا » ج 2 ، وقايع سال دهم هجرت ، ذكر توجّه أمير المؤمنين علىّ و شرح حال امام زمن . و « حبيب السّير » ج 1 ، ص 408 .\r\n( 4 ) - در « سيرهء ابن هشام » ج 4 ، ص 1019 آمده است كه : و بعث علىّ بن أبي طالب رضوان اللَّه عليه إلى أهل نجران ليجمع صدقتهم ، و يقدم عليه بجزيتهم . و عين اين عبارت را طبرى در تاريخ خود ، ج 3 ، ص 147 از طبع دوّم آورده است . و « سيرهء حلبيّه » ج 3 ، ص 232 و ص 233 .\r\n( 5 ) - بريدة بن حصيب أسلمى ، رئيس وفد طايفهء اسلم است كه بر پيامبر وفود كردند . « تاريخ يعقوبى » ، ج 2 ، ص 79 .\r\n","page_name":" 33 ","page_number":39},
  {"content":"\r\n\r\nحضرت صفوف خود را منظّم ساخت و لواء را به دست مسعود بن سنان سلّمى داد ، و با لشكر خود حمله نمود . بيست نفر از دشمنان كشته شدند و بقيّه هزيمت كردند .\r\n\r\n[ خروج أمير المؤمنين عليه السَّلام براى حجَّ از يمن به مكَّه 
  ]\r\nحضرت فراريان را تعقيب نفرمود ، و سپس ايشان را به اسلام دعوت كرد . آنان با مسارعت جواب مثبت دادند و بيعت كردند . قبيلهء همدان بدون جنگ اسلام آوردند و به مجرّد آنكه امير المؤمنين نامهء رسول اللّه را براى آنان خواندند ، همگى مسلمان شدند .\r\nحضرت صورت اسلام قبيلهء همدان را براى رسول اللّه نوشتند ، حضرت رسول اللّه صلّى اللّه عليه و آله و سلّم سجدهء شكر بجاى آوردند و سه بار گفتند : السّلام على همدان ، و اهالى يمن به دنبال اسلام قبيلهء همدان مرتّبا شروع كردند به اسلام آوردن . « 1 » امير المؤمنين عليه السّلام براى أخذ خمس از غنائم قرعه زدند ، بدين ترتيب كه غنائم را به پنج قسمت تقسيم كردند ، و دربارهء يك سهم نوشتند : سهم خدا . و چون قرعه زدند ، أوّلين سهم كه مشخّص بود ، سهم خمس درآمد ، آن را ممهور و مقفّل نمود تا به پيامبر برسانند ، و بقيهء غنيمت را كه چهار پنجم بود بين أصحاب و لشكريان خود توزيع كردند .\r\nدر « ارشاد » مفيد و « علل الشّرائع » صدوق وارد است كه : رسول خدا صلّى اللّه عليه و آله و سلّم براى امير المؤمنين عليه السّلام به يمن نامه نوشتند كه به سوى مكّه براى حجّ حركت كند و ليكن نوع حجّى را كه رسول خدا بر آن احرام بستند در اين نامه متذكّر نشدند . « 2 » امير المؤمنين عليه السّلام با لشكريان و سهم خمس از غنيمت ، از يمن به سوى مكّه حركت كرده ، و در راه محرم شدند و در مكّه با رسول خدا صلّى اللّه عليه و آله و سلّم تلاقى كردند . « 3 » حركت رسول خدا صلّى اللّه عليه و آله و سلّم از مدينه بعد از نماز ظهر روز شنبه بيست و پنجم ذوالقعده بوده است ، چون اوّلا طبق روايات كثيره ، آن حضرت پنج روز از ماه\r\n\r\n\r\n","description":"","footnote":"\r\n( 1 ) - « كامل التواريخ » ابن أثير ، ج 2 ، ص 300 ، و « إرشاد » مفيد ص 33 ، و « إعلام الورى » ص 137 .\r\n( 2 ) - « بحار الانوار » طبع كمپانى ج 6 ص 663 .\r\n( 3 ) - « طبقات » ابن سعد ج 2 ، ص 169 و 170 .\r\n","page_name":" 34 ","page_number":40},
  {"content":"\r\n\r\nذىقعدة مانده بيرون رفتند : لخمس بقين من ذى القعدة « 1 » ، و ثانيا بطور مسلّم روز اوّل ماه ذوالحجّه ، پنجشنبه بوده است ، زيرا بدون هيچ اختلاف بطور يقين گفته‌اند كه روز عرفه كه رسول اللّه در عرفات خطبه خوانده‌اند ، روز جمعه بوده است ، بنابر اين پنج روز به روز پنجشنبه مانده كه اول ذىحجّه است روز شنبه خواهد بود . غاية الأمر نمىتواند ماه ذىقعدة سى روز بوده باشد زيرا در اين صورت شنبه بيست و ششم مىشود ، و در روايات بيست و پنجم وارد شده است . و نمىتوانيم بگوئيم رسول خدا در روز جمعه از مدينه خارج شدند ، زيرا طبق رواياتى كه از أنس بن مالك رسيده است ، رسول اللّه نماز ظهر را در مدينه چهار ركعت بجاى آوردند . « 2 » و چون نماز ظهر روز جمعه بايد با خطبتين بجاى آورده شود ، نمىتواند چهار ركعت بوده باشد ، و از طرفى نمىتوان خروج رسول اللّه را روز پنجشنبه گرفت ، زيرا در اين صورت ، شش شب از ماه ذىقعدة باقى مىماند ، نه پنج شب ، و امّا روز شنبه فقط پنج روز به آخر ماه مانده است .\r\nبارى رسول خدا صلّى اللّه عليه و آله و سلّم غسل نموده ، و گيسوان شانه زده ، و به موى مشكبوى خود روغن ماليده ، و در دو لباس : إزار و رداء ، بعد از نماز ظهر به سوى ذو الحليفه كه در يك فرسخى مدينه است حركت كرد و نماز عصر را در آنجا بطور قصر ( دو ركعت ) بجاى آورد ، و در مدينه بجاى خود أبو دجانه سماك بن حرشهء ساعدىّ و يا سباع بن عرفطهء غفارىّ را گماشت . « 3 » حضرت فاطمهء زهراء سلام اللّه عليها با زوجات رسول اللّه همگى در ذو الحليفه محرم شدند ، و تلبيه گفتند ، و چون حجّ آنها حجّ افراد بود ، و با خود هدى ( شتر و يا گاو و يا گوسفند ) نياورده بودند ، فلهذا عقد إحرامشان به تلبيه بود . آنگاه در هودجها\r\n\r\n\r\n","description":"","footnote":"\r\n( 1 ) - « تاريخ طبرى » ج 3 ، ص 148 ، و « سيرهء ابن هشام » ج 4 ص 1020 ، و « طبقات » ابن سعد ج 2 ص 173 ، و « سيرهء حلبيّه » ج 3 ص 289 ، و « البداية و النّهاية » ج 5 ، ص 111 .\r\n( 2 ) - « البداية و النهاية » ج 5 ص 111 از بخارى و مسلم و سنائى از أبو قلابة از انس ، و از أحمد از ابراهيم بن ميسره از انس .\r\n( 3 ) - « سيرهء ابن هشام » ج 4 ، ص 1020 ، و « البداية و النهاية » ج 5 ص 110 و « سيرهء زينى دحلان » ج 3 ، ص 3 .\r\n","page_name":" 35 ","page_number":41},
  {"content":"\r\n\r\nنشسته و عازم رحيل شدند ، و تمام نه نفر از زن‌هاى حضرت رسول در اين سفر بودند .\r\n\r\n[ كيفيَّت إحرام رسول خدا صلَّى الله عليه و آله و سلَّم 
  ]\r\nو ليكن رسول خدا با خود هدى آوردند ، و آن عبارت بود از يكصد شتر ، و يا شصت و شش نفر ، و يا شصت و چهار نفر ، و يا شصت و سه نفر ، كه با هديى كه امير المؤمنين عليه السّلام از جانب يمن آوردند ، و مقدار آن سى و أندى بود ، مجموعا به يكصد نفر بالغ شد .\r\nاز اين شترهائى كه رسول اللّه با خود آورده بودند يكى را به دست مبارك خود در ذو الحليفه إشعار و تقليد كردند « 1 » ، و بقيّه را دستور دادند كه إشعار و تقليد كنند و عقد حجّ رسول اللّه كه حجّ قران بود به إشعار و تقليد شد . آنگاه بر روى ناقهء قصواى خود سوار شده ، و به راه افتادند ، و همين كه ناقه در حركت افتاد و حضرت به بيابان رسيدند ، صدا به تلبيه بلند كردند « 2 » :\r\nلبّيك ! اللّهمّ لبّيك ! لبّيك لا شريك لك لبّيك ! إنّ الحمد و النّعمة لك و الملك ! لا شريك لك ! « 3 » آرى ! آرى ! اجابت كردم دعوت تو را دو بار ، إجابة بعد إجابة ! اى پروردگار من ! اجابت كردم بعد از اجابت ! اجابت كردم بعد از اجابت ! هيچ گونه شريك و انبازى براى تو نيست ! اجابت كردم بعد از اجابت ! و حقّا كه تمام مراتب و درجات حمد و سپاس و نعمت و سلطنت ، اختصاص به تو دارد ! شريك و انبازى براى تو نيست ! بارى در ذو الحليفه أسماء بنت عميس « 4 » كه در آن‌وقت در حبالهء نكاح ابو بكر\r\n\r\n\r\n","description":"","footnote":"\r\n( 1 ) - إشعار عبارت است از آنكه صفحهء راست كوهان شترى را كه به عنوان هدى و قربانى خود به مكّه مىبرند ، خون‌آلود نموده ، بطورى كه خون بر صفحهء آن كوهان جارى شود . و تقليد عبارت است از آنكه يك جفت كفشى را كه آن شخص در آن نماز خوانده است ، به هم گره زده و در گردن آن شتر و يا گاو و يا گوسفند آويزان كنند .\r\n( 2 ) - « البداية و النهاية » ج 5 ، ص 117 و ص 120 .\r\n( 3 ) - « فروع كافى » طبع حيدرى ، ج 4 ص 250 ، و « سيرهء حلبيّه » ج 3 ص 292 ، و « روضة الصّفا » ، ج 2 .\r\n( 4 ) - اسماء بنت عميس خثعميّة از زنان بزرگوار و مكرّم اسلام است . خواهر مادرى ميمونة زن رسول اللّه است ، در سنهء دوم از هجرت با جعفر بن أبي طالب عليه السّلام ازدواج كرد ، و در هجرت حبشه از او سه فرزند : عبد اللّه ، و عون و محمّد را آورد ، و در سنهء هفتم از هجرت با حضرت جعفر به مدينه بازگشت . در سنهء هشتم\r\n","page_name":" 36 ","page_number":42},
  {"content":"\r\n\r\nبود محمّد بن ابى بكر را زائيد . « 1 » أسماء به رسول اللّه پيغام داد كه چه كنم و تكليف من با احرام چيست ؟ ! حضرت رسول اللّه صلّى اللّه عليه و آله و سلّم دستور دادند كه احرام ببند و تلبيه بگو ! و مقدارى پنبه با خود بردار و با كمربندى خود را ببند ، و تلبيه براى إحرام حجّ بگو ! « 2 » حضرت صادق عليه السّلام فرمودند : در زائيدن أسماء بركتى بود براى زنان ، براى آنان كه بزايند ، و يا به عادت حيض مبتلا شوند ، كه در اين صورت به همان عملى كه رسول خدا به او دستور دادند عمل مىكنند و بدون هيچگونه خللى حجّ خود را انجام مىدهند . « 3 » أسماء با همين حال وارد مكّه شد ، و چون مدّت نفاس او گذشت ، با آنكه هنوز خون قطع نشده بود حضرت رسول دستور دادند كه طواف كند و نماز بخواند ، و او هم طبق دستور رسول خدا عمل نمود . « 4 » بارى حضرت رسول اللّه صلّى اللّه عليه و آله و سلّم آن شب را در ذو الحليفه به خاطر اسماء توقّف\r\n\r\n\r\n","description":"","footnote":"\r\nشوهرش جعفر در جنگ موته شهيد شد ، و ابو بكر او را تزويج كرد و از او محمّد را زائيد ، و پس از ابو بكر حضرت امير المؤمنين عليه السّلام او را به حبالهء نكاح خويش درآوردند و از آن حضرت يحيى را آورد ( ابن عبد البرّ در « استيعاب » ج 4 ص 1785 ) . و نيز در « استيعاب » در ضمن ترجمهء احوال فاطمة بنت رسول اللّه عليهما السّلام در ج 4 ص 1897 آورده است كه : حضرت فاطمه سلام اللّه عليها به أسماء وصيّت كردند كه چون من از دنيا رفتم ، تو با على مرا غسل دهيد ! و كسى ديگر را راه مده ! چون آن حضرت رحلت كردند ، عائشه آمد و خواست وارد شود ، أسماء گفت : داخل مشو ! عائشه شكايت به نزد ابو بكر برد و گفت : اين زن خثعميّه مانع مىشود كه ما در تجهيز دختر رسول خدا دخالت كنيم . أبو بكر آمد ، و در خانه ايستاد و گفت : اى اسماء ! چرا نمىگذارى زن‌هاى رسول خدا بر دختر رسول خدا داخل شوند ؟ ! اسماء گفت : فاطمه وصيّت كرده ، و مرا أمر نموده كه كسى را بر جنازهء او وارد نكنم ! ابو بكر بازگشت و گفت : طبق أمر او رفتار كن ! و در اين حال على عليه السّلام و اسماء به تنهايى جنازهء دختر رسول اللّه را غسل دادند .\r\n( 1 ) - در « بحار الأنوار » طبع كمپانى ج 6 ص 662 در اين باره 2 روايت از « كافى » حكايت مىكند . و نيز در ص 665 از « إعلام الورى » .\r\n( 2 ) - « سيرهء حلبيّه » ج 3 ص 292 ، و « حبيب السير » ج 1 ص 409 ، و « روضة الصّفا » طبع سنگى ج 2 ، ضمن بيان حجة الوداع .\r\n( 3 ) - « فروع كافى » ج 4 ص 444 از حضرت صادق عليه السّلام .\r\n( 4 ) - « فروع كافى » ج 4 ص 449 از حضرت باقر عليه السّلام .\r\n","page_name":" 37 ","page_number":43},
  {"content":"\r\n\r\nكردند ، « 1 » و فردا صبح به راه افتادند ، و مسلمانان به راه افتادند . عجيب منظره‌اى است . در اين بيابان پهناور تا چشم كار مىكند سواره و پياده ، در جلو ، و پشت سر ، و أطراف رسول اللّه ، همه إحرام بسته و غسل كرده ، و صداى لبّيك از هر سو به گوش مىرسد ، و دل‌ها در عشق جذبات آن إسم أعظم إلهى در معراج است . اينك رسول اللّه است كه با جذبهء مغناطيسى الهى اين امّت را حركت داده ، و سر و پا برهنه در اين وادى پهناور در عشق حضرت محبوب أزلى خداى سرمدى به راه انداخته است ، همه مىگويند : لبّيك اللّهم لبّيك ! لبّيك لا شريك لك لبّيك .\r\n\r\n[ كيفيَّت حركت رسول الله صلَّى الله عليه و آله و سلَّم در سفر حجَّة الوداع 
  ]\r\nابن جوزى أبو الفرج گويد : از حضرت جعفر بن محمّد از پدرش عليهما السّلام روايت است كه : از جابر بن عبد اللّه أنصارىّ پرسيدم كه حجّ رسول خدا را براى من بيان كن ! جابر گفت : رسول خدا مدّت نه سال كه در مدينه درنگ نموده بود ، حجّ نكرد ، و پس از اين مدّت در سال دهم إعلان فرمود كه رسول اللّه در اين سال قصد حجّ دارد . أفراد بشر بسيارى به مدينه روى آوردند و همگى مىخواستند به رسول خدا اقتداء و ايتمام كنند ، و عمل خودشان را عينا طبق عمل آن حضرت قرار دهند .\r\nجابر گويد : ما با رسول خدا از مدينه بيرون آمديم تا به ذو الحليفه رسيديم ، رسول خدا صلّى اللّه عليه و آله و سلّم در مسجد آنجا دو ركعت نماز گزارد و سپس سوار ناقهء قصوا شد ، و چون ناقه ، آن حضرت را در ميان بيابان آورد ، من نظر كردم ديدم : تا جائى كه سوى چشم من مىبيند ، در جلوى آن حضرت سواره و پياده است ، و در طرف راست آن حضرت اينچنين است ، و در طرف چپ او اينچنين است ، و در طرف پشت سر اينچنين است .\r\nپس رسول خدا صدا به كلمهء توحيد گشود و زبان باز كرد : لبّيك اللّهمّ لبّيك ، لبّيك لا شريك لك لبّيك ، إنّ الحمد و النّعمة لك و الملك لا شريك لك . « 2 » آنگاه مىبينيم : اين حاكم بر دل‌ها ، و مسيطر بر قلوب ، و مهيمن بر ارواح\r\n\r\n\r\n","description":"","footnote":"\r\n( 1 ) - « إعلام الورى » ص 138 .\r\n( 2 ) - « الوفاء باحوال المصطفى » ج 2 ص 209 ، و « طبقات » ابن سعد ج 2 ص 177 ، و « كافى » ، فروع ، ج 4 ص 250 .\r\n","page_name":" 38 ","page_number":44},
  {"content":"\r\n\r\nكه اين سيل عظيم از انبوه جمعيّت را پروانه‌وار به دور خود جمع كرده ، و چون شمع در عشق جمال لايزالى در احتراق آورده است ، خود بر روى شتر سرخ مويى سوار شده كه فقط يك جلّ كهنه و فرسوده بر روى آن شتر انداخته شده است ، و با خود فقطّ يك قطيفه دارد ، كه از شدّت كهنگى ، ألياف برجستهء آن سائيده شده ، و از بين رفته ، و معلوم نيست كه چهار درهم ارزش داشته باشد .\r\nابن كثير دمشقى از حافظ ابو بكر بزّار با سند خود از أنس آورده است كه : إنّ النبيّ صلى اللّه عليه [ و آله 
  ] و سلّم حجّ على رحل رثّ و تحته قطيفة و قال : حجّة لا رياء فيها و لا سمعة « 1 » .\r\n« رسول خدا صلّى اللّه عليه و آله و سلّم حجّ خود را بر روى جلىّ كهنه و فرسوده بجاى آورد ، و زيرانداز او فقط يك قطيفه بود ، و مىفرمود : اين حجّى است كه در آن ريا و خودنمائى و شهرت طلبى نيست » .\r\nو حافظ أبو يعلى موصلى از أنس آورده است كه قال : حجّ رسول اللّه صلّى اللّه عليه [ و آله 
  ] و آله و سلّم على رحل رثّ و قطيفة تساوى - أولا تساوى - أربعة دراهم ، فقال : اللهمّ حجّة لا رياء فيها . « 1 » « رسول خدا صلّى اللّه عليه و آله و سلّم ، حجّ كردند بر روى پلاس كهنه و بى ارزشى ، و بر روى قطيفه‌اى كه ارزش آن چهار درهم بود - يا چهار درهم ارزش نداشت - و مىگفت : بار پروردگارا اين حجّى است كه در آن خودنمائى نيست » .\r\nبايد دانست كه همين رسول اللهى كه بر روى پلاس كهنه و قطيفهء بى ارزشى حجّ مىكند ، براى هدى و قربانى در راه خدا و اطعام مساكين و مستمندان با خود صد شتر مىبرد ، و همه را نحر مىكند ، و به فقرا و مستمندان تقسيم مىكند ، و به أمير المؤمنين مىفرمايد : حتّى پوست و جلّ شترها را به قصّاب مده ! و همه را در راه خدا انفاق كن ! اين است مقتداى ما . و  لَكُمْ فِي رَسُولِ اللَّهِ أُسْوَةٌ حَسَنَةٌ لِمَنْ كانَ يَرْجُوا اللَّهَ وَ الْيَوْمَ الْآخِرَ وَ ذَكَرَ اللَّهَ كَثِيراً  . « 3 »\r\n\r\n\r\n","description":"","footnote":"\r\n( 1 ) - « البداية و النهاية » ج 5 ، ص 112 و ص 113 ، و در « سيرهء حلبيّه » ج 3 ، ص 290 برهان الدّين حلبى شافعى آورده است ، و « طبقات » ابن سعد ج 2 ص 177 .\r\n( 3 ) - آيه 21 ، از سورهء 33 : أحزاب : « بتحقيق كه از براى شما در اقتداى شما به رسول خدا مادّهء تأسّى و الگوى\r\n","page_name":" 39 ","page_number":45},
  {"content":"\r\n\r\nأمّا اغنياى ما كه حجّ مىكنند از كشتن يك گوسفند در منى تجاوز نمىنمايند ، و بنده به خاطر ندارم و نشنيده‌ام كه كسى از همكيشان ما در منى شتر كشته باشد ، با آنكه مخارج اياب و ذهاب ، سنگين و ثروت نيز در درجهء بالا باشد .\r\n\r\n[ اعتراض عايشه به رسول الله صلَّى الله عليه و آله و سلَّم 
  ]\r\nدر « سيرهء حلبيّه » آورده است كه بعضى نقل كرده‌اند كه شتر عائشه تندرو و سريع السّير بود ، و بارش سبك . ولى شتر صفيّه ( يكى ديگر از زوجات رسول الله ) كندرو بود ، و بارش سنگين . فلهذا پيوسته شتر صفيّه از قافله عقب مىماند .\r\nو بنابراين حضرت رسول اللّه دستور دادند كه بار صفيّه را بر شتر عائشه گذاردند ، و بار عائشه را بر شتر صفيّه . و چون چنين كردند ، رسول خدا براى استمالت و عطف خاطر عائشه به نزد او آمدند و گفتند : يا أمّ عبد اللّه ! بار تو سبك بود و شتر تو سريع السّير ! و بار صفيّه سنگين بود و شتر او بطىء السّير ! و بدين جهت موجب كندى حركت قافله بود ، كه ملاحظه مىكرديد ، و به جهت هماهنگى با شتر صفيّه ، قافله از حركت مىماند ، و ما بار تو را بر شتر او ، و بار او را بر شتر تو نهاديم تا تعادل برقرار شود ، و قافله بتواند به سير خود ادامه دهد ! عائشه گفت : تو چنين مىانديشى كه رسول خدا هستى ؟ ! حضرت گفتند : يا أمّ عبد اللّه ! آيا تو در شكّ هستى كه من رسول خدا هستم ؟ ! عائشه گفت : پس چرا حالت اين‌طور شده است كه عدالت نمىكنى ؟ ! عائشه مىگويد : در أبو بكر پدرم حدّت و تندى بود ، و سيلى بر چهرهء من زد ، و رسول خدا أبو بكر را ملامت كردند كه چرا سيلى زدى ؟ ! أبو بكر گفت : مگر نشنيدى كه چه گفت ؟ ! رسول خدا فرمود : دعها فإنّ المرأة الغيراء لا يعرف أعلى الوادى من أسفله . « 1 » « او را به حال خود باز گذار ! چون زن شخصيّت طلب ، بالاى وادى و بيابان را از پائين آن تميز نمىدهد و فرق نمىگذارد » .\r\n\r\n\r\n","description":"","footnote":"\r\nخوبى است ، براى آن كس كه اميد خدا و روز قيامت را داشته باشد و ياد خدا را بسيار كند » .\r\n( 1 ) - « سيرهء حلبيّه » ج 3 ، ص 293 .\r\n","page_name":" 40 ","page_number":46},
  {"content":"\r\n\r\nو از أحمد بن حنبل با اسناد خود از اسماء بنت أبى بكر آورده‌اند كه : چون فرود آمدند در مكانى كه آن را عرج مىگفتند ، شترى كه بر روى آن توشهء سفر رسول اللّه بود گم شد ، و بر روى آن شتر توشهء سفر ابو بكر نيز بود . و نگهبان آن شتر ، غلام ابو بكر بود .\r\nأبو بكر به غلام خود گفت : شترت كجاست ؟ ! غلام گفت : ديشب آن را گم كرده‌ام ! أبو بكر در حالتى كه عصبانيّت و حدّت بر او چيره شده بود ، گفت : يك عدد شتر ، تو آن را هم گم مىكنى ، و شروع كرد با شلّاق و تازيانه به غلام خود زدن ، و رسول خدا مىگفت : نگاه كنيد به اين محرم و ببينيد در حال إحرام چه مىكند ؟ ! و خود رسول اللّه تبسّم مىكرد و زياده بر اين چيزى نگفت . « 1 » بعضى از أصحاب چون آگاه شدند كه زاملهء رسول اللّه ( شتر با بار توشه ) گم شده است قدرى حيس آوردند ( غذائى كه با آرد و روغن و خرما تهيّه مىكنند ) و در مقابل آن حضرت گذاردند . حضرت به ابو بكر كه به شدّت به غلام غيظ كرده بود ، فرمودند : اى أبو بكر آسان بگير بر خود ! كار نه به دست ماست و نه به دست تو ! و اين غلام بسيار مراقب و مواظب بود و اهتمام داشت كه شتر گم نشود .\r\nو اينك اين غذاى طيّب و پاكيزه را خداوند آورده است ، و اين بجاى آن غذائى است كه با زامله بود .\r\nحضرت رسول اللّه و أبو بكر و هر كس كه با آن دو نفر بودند ، از آن غذا خوردند ، و همگى سير شدند . و در اين حال صفوان بن معطّل كه وظيفهء او دنباله‌دارى قافله بود ، آمد و شتر گم شده را آورد كه بر روى آن زامله و توشه بود ، و آن شتر را در منزلگاه رسول اللّه خوابانيد .\r\nرسول خدا صلّى اللّه عليه و آله و سلّم به أبو بكر گفتند : حالا نظر كن و ببين آيا از متاع تو چيزى مفقود شده است ؟ ! أبو بكر گفت : چيزى گم نشده است مگر يك قعب ( كاسهء بزرگ ) كه با آن\r\n\r\n\r\n","description":"","footnote":"\r\n( 1 ) - « البداية و النّهاية » ج 5 ، ص 113 .\r\n","page_name":" 41 ","page_number":47},
  {"content":"\r\n\r\nآب مىخورديم ! غلام گفت : آن قعب با من است ، و گم نشده است .\r\n\r\n[ مكانهايى كه رسول الله صلَّى الله عليه و آله و سلَّم در سفر حجَّ پيمودند 
  ]\r\nچون خبر گم شدن زاملهء رسول اللّه به سعد بن عبادة و فرزندش قيس بن سعد رسيد ، ايشان براى رسول اللّه زامله و توشهء سفر كامل آوردند ، و هر كدام از آن دو پدر و پسر گفتند : يا رسول اللّه چنين خبردار شديم كه : زاملهء شما گم شده است ، و اينك اين توشهء سفر به جاى توشهء گم شده باشد ! رسول خدا صلّى اللّه عليه و آله و سلّم فرمودند : خداوند توشهء ما را به ما رسانيد ! شما توشهء خود را برداريد و برگردانيد ! خداوند به هر دو نفر شما بركت دهد ! « 1 » مقريزيّ گويد : روز يكشنبه بود كه رسول خدا صلّى اللّه عليه و آله و سلّم به يلملم « 2 » رسيدند ، و از آنجا حركت كرده و شام را در شرف السّيالة خوردند ، و در همان جا نماز مغرب و عشاء را بجاى آوردند ، و سپس به راه افتاده و نماز صبح را در عرق الظّبية خواندند ، و سپس در روحاء وارد شدند ، و از روحاء نيز گذشته و نماز عصر را در منصرف گزاردند ، و نماز مغرب و عشاء را در متعشّى خواندند و آنجا هم شام خوردند ، و نماز\r\n\r\n\r\n","description":"","footnote":"\r\n( 1 ) - « سيرهء حلبيّه » ج 3 ص 293 .\r\n( 2 ) - يلملم اشتباه است و صحيح يليل است ، زيرا همانطور كه در « معجم البلدان » آورده است : يلملم ميقات أهل يمن است و دو شب راه تا مكّه فاصله دارد ، ولى يليل اسم قريه‌اى است در نزديكى وادى صفرآء از توابع مدينه . و نيز آورده است كه : شرف السّيالة محلى است ميان ملل و روحاء ، و عرق الظّبية محلّى است بين مدينه و مكّه ، و روحاء نيز محلّى است بين مدينه و مكّه ، و منصرف موضعى است بين مكّه و بدر كه فاصلهء ميان آنها چهار بريد است ، و أثاية موضعى است در راه جحفه كه بين آنجا و مدينه بيست و پنج فرسخ است ، و عرج گردنه‌اى است بين مكه و مدينه در راه حجّاج كه با سقيا ذكر مىشود ، و جحفه قريهء بزرگى است در راه مدينه كه با مكّه چهار مرحله فاصله دارد ، و بين آنجا و مدينه شش مرحله است ، و فاصلهء آنجا تا غدير خمّ نيز دو ميل است ، و سقيا قريه‌اى است از توابع فرع كه فاصلهء ميان آن دو تا جحفه نوزده ميل است ، و أبواء قريه‌اى است از توابع فرع از مدينه كه بين آن و جحفه از سمت مدينه بيست و سه ميل است ، و قديد اسم موضعى است در نزديكى مكّه ، و عسفان بين جحفه و مكّه است ، و غميم و كراع الغميم موضعى است بين مكّه و مدينه كه در ميان رابغ و جحفه واقع است ، و ظهران واديى است در قرب مكّه و در آنجا قريه‌اى است كه آن را مرّ گويند و به همين مناسبت آن قريه را به اين وادى نسبت مىدهند و مىگويند : مرّ الظّهران ، و سرف در شش ميلى مكّه واقع است ( معجم البلدان به رديف حروف تهجّى ) . و متعشّى ظاهرا اسم علم براى موضعى نيست ، بلكه اسم مكان از مادّهء تعشّى است يعنى موضعى كه شام خورده مىشود .\r\n","page_name":" 42 ","page_number":48},
  {"content":"\r\n\r\nصبح را در أثايه بجاى آوردند ، و در صبح سه شنبه به عرج رسيدند ، و در عرج كه همان گردنهء جحفه است در دهان شتران حجام « 1 » نهادند ، و در روز چهارشنبه به سقيا رسيدند ، و صبح پنجشنبه در أبوآء بودند ، و نماز را در آنجا گزاردند ، و در روز جمعه به جحفة وارد شدند و از آنجا به قديد وارد شدند ، و در روز شنبه آنجا بودند و روز يكشنبه به عسفان رسيدند و از آنجا كه حركت كرده و به غميم رسيدند ، حاجيهاى پياده‌رو ، در مقابل آن حضرت صفّ كشيده ، و از راه رفتن شكايت كردند ، حضرت دستور دادند كه آنها بطور نسلان بروند ( قدم رو ، و حركت سريعى است كه به حدّ دويدن نمىرسد ) و چون پيادگان چنين كردند ، در خود احساس راحتى نمودند ، و در روز دوشنبه به مرّ الظّهران رسيدند ، و از آنجا حركت نكردند تا شب فرا رسيد و در سرف آفتاب غروب كرد و نماز مغرب را نخواندند تا داخل مكّه شدند ، و چون به ثنيّتين رسيدند ( دو گردنه است نزديك به هم متّصل به مكّه ) در بين آن دو گردنه شب را به روز آوردند ، و در روز سه شنبه داخل مكّه شدند . « 2 » و نيز در « طبقات » آورده است كه : رسول خدا در روز دوشنبه به مرّ الظّهران رسيدند و آفتاب بر آن حضرت در سرف غروب كرد ، و چون صبح شد غسل كرده ، و در وقت روز داخل مكّه شدند . « 3 » و البتّه مىدانيم كه چون پنجشنبه اوّل ماه ذوالحجّة بوده است ، روز ورود آن حضرت به مكّه كه روز سه‌شنبه است ششم ذوالحجّه خواهد بود .\r\nبارى حضرت رسول اللّه صلّى اللّه عليه و آله و سلّم در سرف كه در شش ميلى مكّه است نزول كردند . در آنجا به تمام حجّاج امر كردند كه نيّت خود را از حجّ به عمره برگردانند ، و به نيّت عمره تلبيه گويند ، و وارد مكّه كه مىشوند عمل عمره بجاى آورند ، مگر آن كسانى كه با خود هدى ( قربانى ، أعمّ از شتر و گاو و گوسفند ) آورده‌اند كه آنها به همان نيّت حجّ باقى باشند ، تا هدى خود را به محلّش در منى رسانيده ، و در آنجا\r\n\r\n\r\n","description":"","footnote":"\r\n( 1 ) - حجام چيزى است كه در دهان شتر مىگذارند تا گاز نگيرد ، و هيجان نكند .\r\n( 2 ) - « الغدير » ج 1 ، ص 9 و ص 10 از « امتاع » مقريزى ، ص 513 - 517 .\r\n( 3 ) - « طبقات » ابن سعد ، ج 2 ، ص 173 ، و « سيرهء ابن هشام » ج 4 ، ص 1020 .\r\n","page_name":" 43 ","page_number":49},
  {"content":"\r\n\r\nقربانى كنند ، و رسول خدا صلّى اللّه عليه و آله و سلّم و جمعى از مردم با خود هدى آورده بودند . « 1 »\r\n\r\n[ حكم زنان حائض در حج 
  ]\r\nحضرت فاطمهء زهراء سلام اللّه عليها ، و جميع زن‌هاى مؤمنات ، و نه تن زوجات رسول خدا صلّى اللّه عليه و آله و سلّم همگى نيّت‌هاى خود را از حجّ إفراد به عمره مبدّل كرده و بدين قصد تلبيه گفتند ، و عائشه نيز به قصد عمره تلبيه گفته بود كه در همين منزل سرف حائض شد ، و معلوم است كه حائض نمىتواند داخل مسجد الحرام شود ، و طواف كند و نماز گزارد ، و عمره نياز به طواف و نماز و دخول در مسجد دارد .\r\nاو مىگويد : رسول خدا صلّى اللّه عليه و آله و سلّم آمد و من گريه مىكردم ، فرمود : چرا گريه مىكنى گويا حائض شده‌اى ؟ ! گفتم : آرى ! سوگند به خدا كه دوست داشتم در اين سفر با شما نيايم ! رسول خدا فرمود : چنين سخن مگوى ! اين أمرى است كه خداوند بر دختران آدم نوشته است ، ضررى بر تو ندارد ! تو هم از دختران آدمى ! آنچه بر آنها نوشته شده ، بر تو هم نوشته شده است ! تو تلبيه براى حجّ بگو ! و عمرهء خود را واگذار ! إحرام براى حجّ ببند ، و آنچه را كه شخص حاجّ بجا مىآورد ، بجاى بياور ! مگر آنكه طواف نمىكنى « 2 » ، و چون طاهر شدى طواف مىكنى ، و از احرام حجّ بيرون مىآيى ! عائشه مىگويد : من داخل مكّه شدم ، ولى در مسجد الحرام نرفتم ، و وقوف به عرفات نمودم با آنكه در حال حيض بودم ، و چون طاهر شدم و آن در روز عيد قربان و يا در شامگاه عرفه بود ، دور خانهء خدا طواف كردم ، و سعى بين صفا و مروه نمودم ، حضرت رسول اللّه فرمود : از حجّ محلّ شدى و بيرون آمدى . « 3 » اين فقط حجّى بود كه عائشه انجام داد ، حجّ افراد كه با آن عمره نبوده است ، و ليكن حضرت زهراء سلام اللّه عليها و ساير زوجات رسول اللّه و زن‌هاى مسلمان به مجرّد دخول در مكّه عمرهء مفرده بجاى آوردند ، و سپس محلّ شده و از\r\n\r\n\r\n","description":"","footnote":"\r\n( 1 ) - « الكامل فى التاريخ » ابن اثير ، ج 2 ، ص 302 ، و « سيرهء ابن هشام » ج 4 ، ص 1020 .\r\n( 2 ) - « سيرهء ابن هشام » ج 4 ، ص 1020 ، « و البداية و النهاية » ج 5 ص 164 .\r\n( 3 ) - « سيرهء حلبيّه » ج 3 ، ص 292 ، و « البداية و النهاية » ج 5 ص 164 .\r\n","page_name":" 44 ","page_number":50},
  {"content":"\r\n\r\nإحرام بيرون شدند ، تا در روز هشتم ذوالحجّه كه روز ترويه است از مكّه إحرام براى حجّ بسته ، و به نيّت حجّ إفراد تلبيه گفتند و به عرفات آمدند ، و در مشعر و منى مناسك حاجّ را انجام دادند ، و در مكّه طواف و نماز و سعى نموده ، و حجّ خود را كامل نموده و سپس محلّ شدند ، و بنابر اين در اين سفر يك عمرهء كامل و يك حجّ كامل بجا آوردند كه آن را حجّ تمتّع گويند .\r\nو چون حضرت رسول اللّه ايام حجّ را به پايان رسانيد ، و بعد از ايّام تشريق به مكّه بازگشت ، و در محصّب « 1 » نزول فرمود ، و نماز ظهر و عصر و مغرب و عشاء را در آنجا انجام داد . عائشه گفت : اى رسول خدا ! من از اينجا به مدينه باز گردم و فقطّ يك حجّ بجا آورده باشم كه با آن عمره نبوده باشد ؟ ! حضرت رسول صلّى اللّه عليه و آله و سلّم برادرش - عبد الرّحمن بن أبى بكر - را طلب كردند ، و گفتند : خواهرت را از حرم بيرون ببر ، و محرم شده ، و چون از طواف فارغ شديد ، در اينجا كه محصّب است بياييد ! و بنابر اين يك عمره را خداوند مقدّر فرمود . و در عبارت ديگرى آمده است كه :\r\nما چون از حرم بيرون شديم از تنعيم « 2 » به إحرام عمره إحرام بستيم بجاى آن عمره‌اى كه از من فوت شده بود « 3 » ، و در دل شب طواف را انجام داديم و سپس در محصّب آمديم . « 4 » رسول اللّه فرمود : آيا از انجام طواف خود فارغ شديد ؟ ! عرض كرديم : آرى ! « 5 » رسول خدا صلّى اللّه عليه و آله و سلّم پس از آنكه در صبح سه شنبه غسل كرده به سوى مكّه\r\n\r\n\r\n","description":"","footnote":"\r\n( 1 ) - محصّب موضعى است بين مكّه و منى ، و به منى نزديكتر است . و بطحاء ، مكّه و خيف بنى كنانه است و حدّ آن از حجون است به طرف منى ( معجم البلدان ) .\r\n( 2 ) - تنعيم موضعى است در مكّه كه در خارج حرم و واقع در حلّ است ، و بين مكّه و سرف واقع است كه تا مكّه دو فرسخ فاصله دارد ( معجم البلدان ) .\r\n( 3 ) - « سيرهء حلبيّه » ج 3 ، ص 306 ، و « سنن بيهقى » ج 5 ص 95 .\r\n( 4 ) - در « كامل التواريخ » ج 5 ص 164 آورده است كه همانطور كه در احاديث وارد است حضرت رسول به جهت آرامش خاطر و طيب نفس او به او دستور چنين عمره‌اى را دادند .\r\n( 5 ) - « سيرهء ابن هشام » ج 4 ، ص 1020 ، و « تاريخ طبرى » طبع دار المعارف ج 3 ص 148 ، و « طبقات » ج 2 ص 189 ، و « بحار الانوار » ج 6 ص 666 از « كافى » .\r\n","page_name":" 45 ","page_number":51},
  {"content":"\r\n\r\nحركت كردند ، و در وقتىكه خورشيد بالا آمده بود در وقت ضحى از ثنيّهء عليا ( گردنهء بالاى مكّه ) كه آن را كدآء گويند ( به فتح كاف و مدّ ) وارد مكّه شدند ، و ثنيّهء كدآء همان محلّى است كه از آنجا به مقبرهء مكّه معلاة و الآن آنجا را جحون گويند سرازير مىشود .\r\n\r\n[ تكبير رسول الله صلَّى الله عليه و آله و سلَّم به هنگام ديدن بيت الله 
  ]\r\nو از باب عبد مناف ، كه همان باب بنى شيبه است ، و الآن به باب السّلام معروف است وارد مسجد الحرام شدند ، و چون نظرشان به كعبه - خانهء خدا - افتاد دستهاى خود را بلند كرده « 1 » و تكبير گفتند و سپس گفتند : اللّهمّ أنت السّلام ، و منك السّلام ، فحيّنا ربّنا بالسّلام ! اللّهمّ زد هذا البيت تشريفا و تعظيما ، و مهابة و برّا ، و زد من شرفه و كرمه ممّن حجّه أو اعتمره تشريفا و تكريما و تعظيما و برّا ! « 2 » « بار پروردگارا تو حقيقت سلام و اسم سلام و عالم سلام و سلامتى و امن هستى ! و سلام بر عالميان از ناحيهء وجود أقدس تو افاضه مىشود ! پس بار پروردگارا ما را با إسم سلام خود تحيّت بخش ! و وجود ما را سراسر از سلام و سلامت خود سرشار فرما .\r\nبار پروردگارا بر شرافت و عظمت و مهابت و إحسان اين خانه بيفزا ! و از شرف و كرامت آن ، بر شرافت و كرامت و عظمت و إحسان كسانى كه حجّ آن را بجا مىآورند ، و يا عمرهء آن را انجام مىدهند افزون كن » ! از جابر بن عبد اللّه روايت است كه چون وارد مكّه شديم و آفتاب بر آمده بود ، رسول خدا صلّى اللّه عليه و آله و سلّم تا در مسجد الحرام آمدند آنگاه شتر خود را خوابانيده و در داخل مسجد شدند و يكسره به سوى حجر الأسود رفتند ، و آن را استلام نمودند ، در حالى كه دو چشم آن حضرت پر از اشك شده و سرازير مىشد ، و چون طواف كرده ، و از آن فارغ شدند ، حجر الأسود را بوسيدند ، و دست‌هاى خود را بر آن ماليده ، و به صورت خود\r\n\r\n\r\n","description":"","footnote":"\r\n( 1 ) - در « تاريخ يعقوبى » طبع بيروت 1379 ، ج 2 ص 109 وارد است كه : آن حضرت هنگام ديدن خانهء خدا دست‌ها را تا بالاى زمام ناقه بلند كردند ، و قبل از نماز به طواف مشغول شدند .\r\n( 2 ) - « سنن بيهقى » ج 5 ص 73 ، و « سيرهء حلبيّه » ج 3 ص 294 ، و « البداية و النهاية » ج 5 ص 152 ، و « طبقات » ابن سعد ج 2 ص 173 .\r\n","page_name":" 46 ","page_number":52},
  {"content":"\r\n\r\nماليدند . « 1 » و از عكرمه از ابن عبّاس روايت است كه گفت : ديدم كه رسول خدا صلّى اللّه عليه و آله و سلّم بر حجر الأسود سجده كردند . « 2 » و از شافعى روايت است كه رسول خدا صلّى اللّه عليه و آله و سلّم در كنار حجر الأسود رو به روى آن ايستادند و آن را استلام نموده و مدّت درازى دو لب خود را بر حجر گذارده بودند . و هر وقت آن حضرت استلام مىكردند ، مىگفتند : بسم اللّه و اللّه أكبر . و به عمر گفتند : إنّك رجل قوىّ لا تزاحم على الحجر ( أى الأسود ) تؤذى الضّعيف ، إن وجدت خلوة فاستلمه و إلّا فاستقبله و هلّل و كبّر « 3 » .\r\n« تو مردى قوى هستى ، و ضعيف را اذيّت مىكنى ! با روى آوردن به حجر الأسود مردم را زحمت مده ! اگر مكان را خلوت يافتى ، بر آن دست بكش ! و اگر نه رو به روى آن بايست و تهليل و تكبير بگوى ! » و پس از طواف ، حضرت رسول صلّى اللّه عليه و آله و سلّم ، در پشت مقام حضرت ابراهيم دو ركعت نمازگزاردند ، و در ركعت أوّل سورهء قل يا أيّها الكافرون ، و در ركعت دوّم سورّهء قل هو اللّه احد را قرائت كردند ، و به سوى زمزم آمده ، دلوى از آب براى حضرت در آوردند ، حضرت از آب زمزم آشاميدند و بقيّهء آب دهان را در دلو ريخته ، و سپس دلو را در چاه زمزم خالى كردند ، و گفتند : اگر مردم آب كشيدن از زمزم را با دست خود سنّتى نمىگرفتند ، من با دست خودم از چاه آب مىكشيدم .\r\nسپس آن حضرت به حجر الأسود بازگشتند و آن را استلام نمودند و به سوى كوه صفا رفتند ، و اين آيه را تلاوت كردند :  إِنَّ الصَّفا وَ الْمَرْوَةَ مِنْ شَعائِرِ اللَّهِ فَمَنْ حَجَّ الْبَيْتَ أَوِ اعْتَمَرَ فَلا جُناحَ عَلَيْهِ أَنْ يَطَّوَّفَ بِهِما وَ مَنْ تَطَوَّعَ خَيْراً فَإِنَّ اللَّهَ شاكِرٌ عَلِيمٌ  . ( آيه 158 از سورهء 2 : بقره ) « بدرستى كه كوه صفا و كوه مروه از شعائر اللّه است ، پس هر كس كه حجّ\r\n\r\n\r\n","description":"","footnote":"\r\n( 1 ) - « سنن بيهقى » ج 5 ص 74 ، و « سيرهء حلبيّه » ج 3 ، ص 294 ، و « كافى » ، فروع ، ج 4 ، ص 250 .\r\n( 2 ) - « سنن بيهقى » ج 5 ص 75 ، و « البداية و النهاية » ج 5 ، ص 155 .\r\n( 3 ) - « سيرهء حلبيّه » ج 3 ، ص 294 ، و « البداية و النهاية » ج 5 ص 159 . و در « بداية » آورده است : و الّا فكبّر و امض : يعنى تكبير بگوى و بگذر !\r\n","page_name":" 47 ","page_number":53},
  {"content":"\r\n\r\nخانهء خدا بجا آورد ، و يا آنكه عمره را انجام دهد ، باكى بر او نيست كه بين اين دو كوه سعى كند ، و هر كس متصدّى كار خير شود خداوند شكر گزار و به كار او داناست . « 1 »\r\n\r\n[ كيفيَّت طواف و سعى رسول الله صلَّى الله عليه و آله و سلَّم 
  ]\r\nآنگاه فرمود : أبدأ بما بدأ اللّه « 2 » . « من ابتدا مىكنم از صفا كه خداوند هم در كلام خود به صفا ابتدا نموده است » . و از صفا بالا آمد بطورى كه خانهء خدا ديده مىشد ، روى خود را به بيت اللّه نموده ، و سه بار گفت : اللّه أكبر اللّه أكبر اللّه أكبر و پس از آن تهليل گفت و سپس گفت : لا إله إلّا اللّه وحده لا شريك له ، له الملك و له الحمد ، يحيى و يميت ، و هو على كلّ شىء قدير ، لا إله إلّا اللّه وحده ، أنجز وعده ، و نصر عبده ، و هزم الأحزاب وحده . و سپس دعا كرد و پس از آن ، دو بار مثل آنچه را كه از تكبير و تهليل و دعا بر زبان جارى كرده بود بر زبان جارى كرده كه مجموعا سه بار شد .\r\nآنگاه از صفا پايين آمده و به سمت مروه حركت كرد ، تا موقعى كه قدم‌هايش در رفتن مستقرّ شد در ميان وادى و بطن مسيل « 3 » شروع كرد بطور رمل ( قدم رو ) راه رفتن تا آنكه از بطن مسيل چون بالا آمد بطور راه رفتن عادى حركت كرد تا به مروه رسيد .\r\nرسول خدا از مروه بالا رفت تا خانهء خدا ديده مىشد و روى خود را به بيت\r\n\r\n\r\n","description":"","footnote":"\r\n( 1 ) - از « صحيح مسلم » در شأن نزول اين آيه آمده است كه مهاجرين در زمان جاهليّت كه مىخواستند حجّ كنند ، تلبيهء خود را از نزد دو بتى كه در ساحل شطّ دريا بودند ، و أساف و نائلة نام داشتند ، مىگفتند و پس از آن مىآمدند ، و بين صفا و مروه طواف مىكردند و بعد از آن سر مىتراشيدند ، چون اسلام آمد ، مهاجرين ناپسند داشتند كه بين صفا و مروه طواف كنند زيرا كه آن را از آداب جاهليّت مىپنداشتند ، خداوند اين آيه را فرستاد : إنّ الصّفا و المروة من شعائر اللّه . و بعضى گفته‌اند كه : سبب نزول آيه اين است كه : در دوران جاهليت ، انصار كه مىخواستند حجّ كنند ، تلبيه به نام بت مناة مىگفتند و هر كس كه تلبيه به نام بت مناة مىگفت ديگر بين صفا و مروه طواف نمىكرد ، و چون اسلام آوردند دربارهء اين موضوع از رسول اللّه پرسيدند ، و آيه  إِنَّ الصَّفا وَ الْمَرْوَةَ  فرود آمد « سيرهء حلبيّه » ج 3 ص 295 .\r\n( 2 ) - « سيرهء حلبيّه » ج 3 ص 295 ، و « البداية و النّهاية » ج 5 ص 160 ، و « كافى » ، فروع ، ج 4 ص 249 .\r\n( 3 ) - محلّى كه امروز بين صفا و مروه بوده و بنام مسعى معروف است ، در زمان رسول خدا به صورت يك وادى بوده است كه مقدارى از آن مسيل بوده و سطحش نسبت به ساير نقاط مسير بين صفا و مروه عميق‌تر بوده است . هروله و حركت رملى رسول اللّه در بطن اين مسيل بوده است .\r\n","page_name":" 48 ","page_number":54},
  {"content":"\r\n\r\nنموده آنچه را كه از تكبير و تهليل و دعا در بالاى صفا بجا آوردند در اينجا نيز به همان مقدار بجاى آورده ، و پس از آن به سوى صفا حركت كردند و چون به همان مكان اوّل - بطن مسيل - رسيدند هروله كنان حركت كرده تا از مسيل خارج شدند و بر صفا بالا رفته و پس از استقبال بيت اللّه و تكبير و تهليل و دعا به همان مقدار دفعهء اوّل باز از صفا پائين آمده و به همان كيفيّت دفعهء اوّل از حركت هروله و حركت عادى در همان مواضع مخصوص به بالاى مروه رفتند و به همان ترتيب استقبال نموده و دعا و تكبير گفتند . و اين رفت و آمد ادامه داشت تا هفت نوبت شد كه در نوبت هفتم بر فراز كوه مروه ختم شد . « 1 » بايد دانست كه تا آن زمان ، عمل عمره و عمل حجّ دو عمل مستقلّ و به تمام معنى جدا از يكديگر بوده‌اند .\r\nعمل حجّ عبارت بود از : إحرام از ميقات ، و وقوف در عرفات ، و مشعر ، و مناسك منى ، و طواف خانهء خدا ، و نماز ، و سعى بين صفا و مروه ، و البتّه اين عمل در ماه‌هاى بخصوص و تعيين شده براى حجّ صورت مىگرفت .  الْحَجُّ أَشْهُرٌ مَعْلُوماتٌ  ( آيه 196 ، از سورهء 2 : بقره ) .\r\n« حجّ را بايد در ماه‌هاى معلوم و معيّن شده ( شوّال و ذوالقعده و ذوالحجّة ) بجاى آورد » . و در ساير اوقات اگر كسى براى حجّ إحرام مىبست باطل بود .\r\nو عمل عمره عبارت بود از : إحرام از ميقات ، و طواف بيت اللّه الحرام ، و نماز ، و سعى بين صفا و مروه ، و حلق يا تقصير . و اين عمل وقت مشخّصى نداشت ، بلكه در هر يك از ماه‌هاى سال و در شب و روز بدون تعيين روز خاصّى و يا شب معيّنى صورت مىگرفت .\r\nو چون حجّ از طرف خدا به عنوان فريضه ، واجب شد :  وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا  ( آيه 97 از سورهء 3 : آل عمران ) .\r\n\r\n\r\n","description":"","footnote":"\r\n( 1 ) - « سنن بيهقى » ج 5 ص 93 و ص 94 ، و « سيرهء حلبيّه » ج 3 ص 295 ، و « البداية و النهاية » ج 5 ص 160 ، و « روضة الصّفا » ج 2 در ضمن ذكر حجّة الوداع رسول اللَّه ، و « الوفا بأحوال المصطفى » ج 1 ص 209 و 210 .\r\n","page_name":" 49 ","page_number":55},
  {"content":"\r\n\r\n« و از براى خدا بر عهدهء مردم است ، كه كسانى كه راه تمكّن و طريق قدرتى براى رفتن به خانهء خدا را دارند ، حجّ خانهء او را انجام دهند » .\r\n\r\n[ جدا بودن حجَّ و عمره قبل از حجَّة الوداع 
  ]\r\nبر هر كس كه متمكّن بود در يكى از ماه‌هاى حجّ : شوّال و ذوالقعده و تا هشت روز از ذوالحجّة محرم شود ، و خود را در ظهر روز نهم به عرفات رساند ، و مناسك حجّ را انجام دهد ، واجب بود كه بر اين عمل قيام كند .\r\nو در طول مدّت سال ، نيز هر كس متمكّن مىشد از بجا آوردن عمره ، بر او واجب بود كه در همان وقت ، از ميقات محرم شود و به مكّه رود ، و عمل عمره را انجام دهد .\r\nالبتّه عمره كار نسبة آسانى بود ، زيرا إحرام بستن از ميقات و به مكّه در آمدن و چند ساعتى در حال إحرام در مكّه باقى ماندن تا عمل عمره به پايان رسد ، كار بسيار مشكلى نبود .\r\nولى حجّ كار بسيار مشكلى بود ، زيرا كسى كه إحرام به حجّ مىبست ، نمىتوانست از إحرام بيرون آيد ، مگر آنكه روز عيد قربان در منى قربانى كند ، و سر بتراشد ، و طواف را انجام دهد . و اين مستلزم گذشت زمان ، و باقى ماندن در إحرام به مدّت مديدى بود . زيرا همانطور كه دانستيم افرادى كه مىخواستند حجّ كنند ، مىتوانستند از روز أوّل ماه شوّال كه عيد فطر است از ميقات محرم شوند و به سوى مكّه رهسپار گردند ، و پس از ورود در مكّه و بجا آوردن طواف و نماز و سعى مىبايست حلق و تقصير نكنند ، و در لباس إحرام باقى باشند ، و از زنان دورى گزينند ، و از ساير محرّمات در إحرام خوددارى كنند و همينطور صبر كنند تا عرفه و مشعر بگذرد ، و روز قربان برسد ، آنگاه از إحرام بيرون آمده و با طواف مكّه بكلّى محلّ شوند . و چه بسا هفتاد روز در إحرام بودند . و اين كار بسيار مشكل بود خصوصا براى مسافر ، و بالأخصّ در هواى گرم مكّه كه غالب اوقات گرم است .\r\nدر دين مقدّس إسلام كه أعمال و تكاليف روى اساس دشوارى و صعوبت پايه گذارى نشده است ، چنين تكليفى مشكل بود . و از طرفى مىدانيم كه هفتاد روز در إحرام بودن ، خصوصا براى جوان در هواى گرم كه حرارت غريزى بدن بالا\r\n\r\n","description":"","footnote":"","page_name":" 50 ","page_number":56},
  {"content":"\r\n\r\nمىرود ، و ميل به همسر زياد مىگردد ، چه بسا تاب و تحمّل را از دست مىگرفت ، و افرادى كه با زنانشان به حجّ مشرّف شده و در حال إحرام بودند ، وادار بدين عمل زناشوئى مىشدند ، و حجّشان باطل مىشد ، و علاوه كفّاره نيز بر آنان تعلّق مىگرفت ، و يا خداى نكرده أفرادى كه با زنهاى خود نبوده‌اند مبتلا به زنا و عمل قبيح مىشدند ، و آن وقت يك چنين عمل روحانى و حجّى كه صرفا عمل روح انگيز و نورآور است ، دچار ديو ظلمت شهوت مىگشت ، و موجب افسردگى و تاريكى مىشد .\r\nو نيز به جهات مختفيهء از ما كه ما نمىدانيم ، و خدا و رسول او بهتر مىدانند ، رسول خدا در اين سفر از طرف حضرت ذات ذوالجلال مأمور مىشود ، كه براى غير أهل حرم و قرآء نزديك به حرم ، حجّ را داخل عمره كند ، و هر دو را عمل واحدى قرار دهد ، بدين طريق كه كسانى كه از ميقات محرم مىشوند در حج‌ّهاى وجوبى خود ، از ميقات به قصد حجّ محرم نشوند ، بلكه به قصد عمره محرم شوند و تلبيه گويند . و در مكّه آمده ، و عمره را كه چند ساعتى بيشتر وقت نمىبرد ، بجاى آورند . و بدون إحرام باقى بوده باشند تا روز هشتم ذوالحجّه كه روز حركت به منى و عرفات است . در اين صورت از مكّه به قصد حجّ محرم شوند و تلبيه گويند ، و به عرفات و مشعر و منى روند ، و مناسك خود را انجام دهند ، و در اين صورت هم عمره بجاى آورده‌اند و هم حجّ ، و در عين حال ، زمان إحرام كه مستلزم مشكلاتى است ، طويل نبوده است ، زيرا در عمره فقطّ عبارت بوده از زمان سير از ميقات تا مكّه و مدّت زمان أعمال عمره كه چند ساعت بيشتر وقت لازم ندارد ، و زمان حجّ نيز عبارت بوده از روز نهم تا روز دوازدهم كه مناسك خود را به پايان مىرسانند ، و اين هم زمان مديدى نيست ، و اين را حجّ تمتّع گويند ، زيرا شخص حاجى پس از انجام عمرهء خود تا وقت فرا رسيدن زمان حجّ مىتواند از زنان و از ساير محرّمات در حال إحرام بهره‌مند شود ، به خلاف حجّى كه از ميقات محرم شده و فقطّ حجّ انجام مىداد ، كه آن را حجّ إفراد گويند ، اگر حاجى با خود هدى همراه نداشته باشد ، و حجّ قران گويند اگر با خود قربانى و هدى به همراه ببرد .\r\n\r\n","description":"","footnote":"","page_name":" 51 ","page_number":57},
  {"content":"\r\n\r\nو عمره‌اى را كه نيز به تنهائى بجا آورده شود ، و به دنبال آن حجّ نبوده باشد عمرهء مفرده گويند .\r\n\r\n[ دستور انجام تمتَّع در حجَّ 
  ]\r\nبارى رسول اللّه صلّى اللّه عليه و آله و سلّم در اين سفر به قصد حجّ حركت كردند و تمام مؤمنين و مؤمنات به قصد حجّ حركت كردند و به قرآء و ولايات نوشتند كه رسول اللّه قصد حجّ دارد و نيز خود رسول اللّه در نامه‌اى به امير المؤمنين عليه السّلام كه از طرف آن حضرت براى انجام مأموريّت به يمن رفته بودند ، نوشتند كه : من قصد حجّ دارم ، و اصولا سخنى از عمره در ميان نبود ، و در قوّهء متخيّلهء كسى خطور نداشت . همه به قصد حجّ إحرام بستند و تلبيه گفتند ، و به سوى مكّه سرازير شدند . « 1 » ولى همانطور كه ديديم در منزلگاه سرف كه در شش ميلى مكّه است رسول خدا دستور دادند كه هر كس با خود قربانى آورده است به همان قصد حجّ باقى باشد و تلبيه را به قصد حجّ بگويد ، و هر كس با خود قربانى نياورده است نيّتش را از حجّ برگرداند و به قصد عمره تلبيه بگويد .\r\nرسول خدا كه با خود شتر به قربانى همراه داشت ، به همين قصد حجّ باقى بود ، و تلبيه به همان نيّت مىفرمود ، تا چون به مكّه رسيد تلبيه را قطع كرد ، زيرا در درون خانه آمد و به مقصود رسيد . و اينك كه طواف را بجاى آورده ، و نماز طواف را نيز گزارده ، و سعى بين صفا و مروه را كه مسلمين از بجا آوردن آن إبا داشتند ، إحيا فرموده ، و خود سعى فرموده ، و پيوسته أمر به سعى مىفرموده است ، « 2 » و الآن سعى خود\r\n\r\n\r\n","description":"","footnote":"\r\n( 1 ) - در « فروع كافى » ج 4 ، ص 248 و ص 249 از حلبى از حضرت صادق عليه السّلام وارد است : و أحرم النّاس كلّهم بالحجّ لا ينوون عمرة و لا يدرون ما المتعة - الحديث .\r\n( 2 ) - در « سيرهء حلبيّه » ج 3 ص 295 از « صحيح مسلم » آورده است كه : سبب نزول آيه :  إِنَّ الصَّفا وَ الْمَرْوَةَ مِنْ شَعائِرِ اللَّهِ فَمَنْ حَجَّ الْبَيْتَ أَوِ اعْتَمَرَ فَلا جُناحَ عَلَيْهِ أَنْ يَطَّوَّفَ بِهِما  اين بود كه : مهاجرين در زمان جاهليّت ، إهلال حجّ را از نزد دو بت ( أساف و نائلة ) كه در كنار شطّ دريا قرار داشت انجام مىدادند و از آنجا مىآمدند و بين صفا و مروه طواف مىكردند و سپس سر مىتراشيدند ، و چون اسلام آمد مهاجرين ناگوار دانستند كه بين صفا و مروه سعى كنند و آن را از أمر جاهليّت مىپنداشتند ، و خداوند اين آيه را فرستاد كه سعى بين صفا و مروه از شعائر خداست ، و بطلان إهلال از نزد آن دو بت و احرام از نزد بت موجب بطلان اصل سعى نيست و سعى در اسلام امضاء شده است . و بعضى گفته‌اند : سبب نزول اين آيه آن بود كه انصار در جاهليّت إهلال و احرام خود را براى بت منات انجام مىدادند و كسى كه از منات محرم مىشد ، سعى بين صفا و مروه را نمىنمود و\r\n","page_name":" 52 ","page_number":58},
  {"content":"\r\n\r\nرا به پايان رسانيده ، و بر فراز كوه مروه ايستاده است ، فرمود : اى مسلمانان اينك جبرائيل نازل شده « 1 » ، و أمر مىكند از جانب خداوند كه هر كس با خود هدى همراه نياورده است محلّ شود و از إحرام بيرون آيد ، يعنى آن كسانى كه أمر آن حضرت را در سرف نشنيده‌اند از كسانى كه با خود هدى نياورده‌اند ، به إحرام عمره محرم شده و تلبيه به قصد عمره گويند ، و اينك اين عمل خود را از طواف و سعى از اعمال عمره قرار داده و تقصير كنند ، و از إحرام بيرون آيند ، و آن كسانى كه با خود هدى آورده‌اند بايد به إحرام باقى باشند تا هدى خود را در محلّش كه منى است نحر و يا ذبح كنند « 2 » .\r\nدر « سيرهء حلبيّه » آورده است كه : سهيلى گفته است : هيچ كس از اصحاب آن حضرت با خود هدى همراه نياورده بود مگر طلحة بن عبد اللّه ، و همچنين أمير المؤمنين على بن ابي طالب عليه السّلام كه از يمن آمده بود و با خود هدى آورده بود . « 3 » رسول اللّه فرمود : آن كسانى كه هدى نياورده‌اند ، آنچه را كه لازمهء عمره است ، انجام دهند و سپس محلّ شوند ، يعنى بعد از تقصير ، و چون به عمل عمره معتمر شده ، و حالا خارج شده‌اند ، آنچه را كه براى محرم حرام است از آميزش و همبستر شدن با زنان و استعمال بوى خوش و پوشيدن لباس دوخته براى آنها حلال است ، و همينطور باقى بمانند تا روز ترويه ( هشتم ) و در آن روز از مكّه ، براى حجّ إحرام\r\n\r\n\r\n","description":"","footnote":"\r\nچون انصار ، مسلمان شدند از رسول اللّه صلّى اللّه عليه و آله و سلّم سؤال كردند كه سعى كنند يا نه ، اين آيه نازل شد كه : إنّ الصفا و المروة من شعائر اللّه - الآية .\r\n( 1 ) - در « علل الشرايع » ص 414 در ضمن روايت فضيل بن عياض از حضرت صادق عليه السّلام وارد است كه چون طواف آن حضرت بر مروه ختم شد جبرائيل آمد و او را أمر كرد كه اين عمل را عمره قرار دهد ، مگر آن كسى كه با خود هدى بهمراه آورده است ، كه او به جهت هدى خود محبوس است از محلّ شدن لقوله عزّ و جلّ : حتّى يبلغ الهدى محلّه ، و اعراب زمان جاهلى ناپسند داشتند كه در موسم حجّ ، عمره انجام دهند و روى همين جهت بر بعضى از اصحاب گران آمد كه آن إحرام را تبديل به عمره كنند ، زيرا آنان اصولا عمره را در ماه‌هاى حجّ نمىشناختند . من عرض كردم : آيا به چيزى از آداب جاهليّت مگر اسلام عنايت كرده است ؟ ! حضرت فرمود : أهل جاهليّت تمام سنّت‌هاى حضرت ابراهيم را ترك كرده بودند مگر ختان و تزويج و حجّ را كه به اين عمل مىكردند و اينها را ضايع نكردند .\r\n( 2 ) - « حبيب السّير » ج 1 ص 409 ، و « روضة الصّفا » ج 2 حجة الوداع ، و « الدّرّ المنثور » ج 1 ص 216 .\r\n( 3 ) - « سيرهء حلبيّه » ج 3 ص 295 ، و « سنن بيهقى » ج 5 ، ص 95 .\r\n","page_name":" 53 ","page_number":59},
  {"content":"\r\n\r\nمىبندند و تلبيه مىگويند .\r\n\r\n[ اعتراض بعض اصحاب دربارهء حجَّ تمتَّع 
  ]\r\nبعضى از صحابه اعتراض كردند و گفتند : ننطلق إلى منى و ذكر أحدنا يقطر ؟ و در لفظ ديگر آمده است : و فرجه يقطر منيّا ؟ أى قد جامع النّساء . « 1 » « چگونه ما به منى برويم ، درحالىكه از اين إحرام خود بيرون آمده ، و از آلت رجوليّت يكى از ما قطرات منى جارى است ؟ يعنى با زنان مجامعت نموده است » .\r\nو عائشه گويد : رسول اللّه صلّى اللّه عليه و آله و سلّم را با حال غضب مشاهده كردم ، و از او پرسيدم : چه كسى شما را به غضب در آورده است ؟ ! خداوند او را در آتش جهنّم بسوزاند ! فقال : أو ما شعرت أنّى أمرت النّاس بأمر فإذا هم يتردّدون . « 2 » « حضرت فرمود : آيا تو مطلع نشدى از اين قضيّه كه : من مردم را به عملى أمر كردم ، و آنها در انجام اين أمر ترديد و شكّ مىكنند » ! چون سخن اين صحابى به گوش رسول اللّه رسيد ، براى ايراد خطبه قيام كرد فحمد اللّه تعالى فقال : أمّا بعد فتعلّمون أيّها النّاس ؟ ! لأنا و اللّه أعلمكم بالله و أتقاكم له ، و لو استقبلت من أمرى ما استدبرت ما سقت هديا و لأحللت . « 3 » و فى رواية قالوا : كيف نجعلها عمرة و قد سمّينا الحجّ ؟\r\nفقال صلّى اللّه عليه ( و آله ) و سلّم : اقبلوا ما أمرتكم به ، و اجعلوا إهلالكم بالحجّ عمرة ، فلولا أنّى سقت الهدى لفعلت مثل الّذى أمرتكم به . ففعلوا\r\n\r\n\r\n","description":"","footnote":"\r\n( 1 ) - « سيرهء حلبيّه » ج 3 ص 296 ، و « طبقات » ابن سعد ج 2 ص 187 و ص 188 ، و « سنن بيهقى » ج 5 ص 95 .\r\n( 2 ) - « سيرهء حلبيّه » ج 3 ص 296 .\r\n( 3 ) - « الوفاء بأحوال المصطفى » ج 1 ص 210 ، و در كتاب « حياة محمّد » تأليف محمد حسين هيكل ص 460 و ص 461 آورده است كه : ثمّ نادى محمّد فى الناس أن لا يبق على إحرامه من لا هدى معه ينحره . و تردّد بعضهم فغضب النّبىّ لهذا التّردد أشدّ الغضب و قال : ما آمركم به فافعلوه ! و دخل قبته مغضبا فسألته عائشة : من أغضبك ؟ فقال : و ما لى لا أغضب و أنا آمر أمرا فلا يتبّع ! و دخل أحد أصحابه و ما يزال غضبان ، فقال : من أغضبك يا رسول اللّه ، أدخله اللّه النار ! فكان جواب الرّسول : أو ما شعرت أنّى أمرت الناس بأمر فاذا هم فيه يتردّدون ؟ و لو أنّى استقبلت من أمرى ما استدبرت ما سقت الهدى معى حتّى اشتريه ، ثمّ أحلّ كما حلّوا ، كذلك روى مسلم . فلمّا بلغ المسلمين غضب رسول اللّه حلّ الألوف من الناس إحرامهم على أسف منهم .\r\n","page_name":" 54 ","page_number":60},
  {"content":"\r\n\r\nو أهلّوا ، ففسخ الحجّ إلى العمرة . « 1 » « آنگاه حمد خداوند تعالى را بجاى آورد و فرمود : أمّا بعد ، اى مردم آيا شما خدا و رسول او را تعليم مىكنيد ؟ ! سوگند به خدا كه من از همهء شما به خدا داناترم ، و تقوايم براى او بيشتر است ! و اگر من مىدانستم از آنچه پيش آمد كرده است ، در آن زمانى كه گذشت ، هيچ‌گاه با خود هدى نمىآوردم ، و من هم محلّ مىشدم و از إحرام بيرون مىآمدم » ! و در روايتى آمده است كه گفتند : چگونه ما اين عمل را عمره قرار دهيم ، با آنكه ما به نام حجّ إحرام بستيم ؟ ! و اين عمل را حجّ ناميديم ؟ ! حضرت فرمود : آنچه را كه به شما أمر مىكنم بپذيريد ! و اين تلبيه و نيّت خود را كه براى حجّ كرده‌ايد به عمره مبدّل كنيد ! و اگر خود من هم با خود هدى نمىآوردم ، مثل آنچه را كه به شما أمر كرده‌ام ، خودم عمل مىنمودم ، پس بجاى آوردند ، و إهلال به عمره كردند ، و حجّ در عمره داخل شد » .\r\nسراقة بن مالك بن جعشم كنانىّ از آن حضرت پرسيد كه : يا رسول اللّه ! متّعتنا هذه لعامنا هذا أم للأبد ؟ ! « 2 » فشبّك صلّى اللّه عليه و آله و سلّم أصابعه ، فقال : بل للأبد الأبد دخلت العمرة فى الحجّ هكذا إلى يوم القيامة . و فى رواية : فشبّك بين أصابعه واحدة فى أخرى و قال : دخلت العمرة فى الحجّ هكذا - مرّتين - بل لأبد الأبد . « 3 » « اى رسول خدا ! آيا اين تمتّعى كه ما را در اين سال نمودى ( و بين عمره و حجّ ، اجازهء إحلال و تمتّع دادى ، و حجّ را داخل در عمره نمودى ) فقطّ اختصاص به اين سال دارد ، يا تا أبد ادامه دارد ؟ ! حضرت رسول خدا صلّى اللّه عليه و آله و سلّم انگشتان خود را در هم داخل كرده و گفتند : بلكه\r\n\r\n\r\n","description":"","footnote":"\r\n( 1 ) - « سيرهء حلبيّه » ج 3 ، ص 296 ، و « البداية و النهاية » ج 5 ص 166 .\r\n( 2 ) - « سيرهء حلبيّه » ج 3 ص 297 ، و « البداية و النهاية » ج 5 ص 166 ، و « طبقات » ابن سعد ج 2 ص 188 ، و « علل الشرايع » ص 414 . و در اين كتاب وارد است كه سراقه گفت : يا رسول اللّه علّمنا ديننا فكأنّا خلقنا اليوم الخ . و « كافى » ، فروع ، ج 4 ، ص 249 ، و « سنن بيهقى » ج 5 ص 95 .\r\n( 3 ) - « سيرهء حلبيّه » ج 3 ص 297 . و « الوفاء بأحوال المصطفى » ج 1 ص 210 .\r\n","page_name":" 55 ","page_number":61},
  {"content":"\r\n\r\nتا أبد الآباد ، تا روز قيامت ، همينطور كه انگشتان دست من در هم داخل شده است ، عمره داخل حجّ شد . و در روايتى آمده است كه :\r\nرسول خدا دو مرتبه انگشتهاى دست‌ها را يكى را در ديگرى داخل نموده ، و گفتند : اين‌طور عمره در حجّ تا أبد الآباد داخل شد » .\r\nو در « إعلام الورى » آورده است كه : قام إليه رجل من بنى عدىّ ، و قال : يا رسول اللّه ! أ نخرجنّ إلى منى و رؤوسنا تقطر من النّساء ؟ ! فقال : إنّك لن تؤمن بها حتّى تموت . « 1 » « مردى از قبيلهء عدىّ در مقابل رسول خدا برخاست ، و گفت : اى پيغمبر خدا آيا ما به سرزمين منى برويم ، درحالىكه قطرات آب غسل جنابت از مواقعهء با زنان از سرهاى ما مىريزد ؟ ! حضرت رسول فرمودند : توبه اين قضيّه ايمان نمىآورى تا زمانى كه بميرى » ! در « إرشاد » مفيد آورده است كه چون رسول خدا فرمودند : هر كس با خود هدى نياورده است ، احرام خود را در عمره قرار دهد و محلّ شود ، و هر كس با خود هدى آورده است بر إحرام حجّ باقى بماند ، بعضى از مردم موافقت كردند ، و بعضى مخالفت نمودند ، و در اين باره در ميان آنان كلمات مهمّى ردّ و بدل شد .\r\nو بعضى از آنان مىگفتند : رسول اللّه أشعث أغبر نلبس الثّياب و نقرب النّساء و ندهّن ؟ « رسول خدا با موهاى ژوليده و غبارآلود ، در حال احرام است ، ما چگونه لباس در تن كنيم و به زنان نزديك شويم ؟ و روغن به بدن بماليم » ؟ و بعضى ديگر مىگفتند : أ ما تستحيون ؟ تخرجون و رؤوسكم تقطر من الغسل و رسول اللّه على إحرامه ؟ ! « آيا شما حيا نمىكنيد ؟ و خجالت نمىكشيد ؟ كه در بين مردم بيرون مىآييد ، و قطرات آب غسل از سرهايتان مىريزد ، و رسول خدا در حال إحرام است ؟ ! »\r\n\r\n\r\n","description":"","footnote":"\r\n( 1 ) - « اعلام الورى » ص 138 ، و « علل الشرايع » ص 413 ، و « كافى » ، فروع ، ج 4 ، ص 249 و نيز ص 246 .\r\n","page_name":" 56 ","page_number":62},
  {"content":"\r\n\r\nفأنكر رسول اللّه صلّى اللّه عليه و آله و سلّم على من خالف فى ذلك ، و قال : لو لا أنّى سقت الهدى لأحللت و جعلتها عمرة ، فمن لم يسق هديا فليحلّ . فرجع قوم و أقام آخرون على الخلاف ، و كان فيمن أقام على الخلاف للنّبىّ عمر بن الخطّاب . فاستدعاه رسول اللّه و قال له : مالى أراك يا عمر محرما ؟ أسقت هديا ؟ ! قال : لم أسق : قال : فلم لا تحلّ و قد أمرت من لم يسق بالإحلال ؟ ! فقال : و اللّه ، يا رسول اللّه ! لا أحللت و أنت محرم ! فقال له النّبىّ : إنّك لم تؤمن بها حتّى تموت . فلذلك أقام على إنكار متعة الحجّ حتّى رقا المنبر فى إمارته فنهى عنها نهيا مجدّدا و توعّد عليها بالعقاب . « 1 » « حضرت رسول خدا ، عمل مخالفين را زشت شمردند و گفتند : اگر من با خودم قربانى نمىآوردم ، من هم از إحرام حجّ بيرون مىآمدم ، و آن را عمره قرار مىدادم ، پس كسى كه با خود قربانى نياورده است ، بايد از إحرام بيرون آيد . جماعتى از كردارشان بازگشتند و محلّ شدند ، و جماعتى ديگر بر كلام خود كه خلاف رسول خدا بود ايستادگى كردند ، و از جمله كسانى كه بر خلاف ايستادگى نمودند عمر بن خطّاب بود . حضرت رسول ، او را طلب كردند و گفتند : اى عمر ! چرا من تو را مىبينم كه محرم هستى ؟ ! آيا با خود هدى آورده‌اى ؟ ! گفت : نه هدى نياورده‌ام ! حضرت فرمودند : پس چرا از احرام بيرون نيامدى ؟ ! و من أمر كردم به كسانى كه قربانى همراه خود نياورده‌اند ، محلّ شوند ! عمر گفت : اى رسول خدا ! سوگند به خدا تا تو در إحرام هستى ، من محلّ نخواهم شد ! حضرت رسول به او فرمودند : توبه اين عمل إيمان نمىآورى تا وقتى كه بميرى . و روى همين جهت بر إنكار تمتّع در حالى حجّ ايستادگى كرد تا هنگامى كه در زمان حكومت خود به منبر بالا رفت و مجدّدا از آن نهى كرد و تهديد كرد بر آن كسانى كه از ميقات ، إحرام عمره در زمان حجّ ببندند و تمتع بجاى آورند ، آنها را عذاب كند و حدّ بر آنها جارى نمايد » .\r\n\r\n\r\n","description":"","footnote":"\r\n( 1 ) - « ارشاد » مفيد طبع سنگى ص 94 و ص 95 ، و نيز در « بحار الانوار » ج 6 كمپانى ص 664 از « علل الشرايع » و « تفسير امام » و « ارشاد » مفيد آورده است .\r\n","page_name":" 57 ","page_number":63},
  {"content":"\r\n . \r\n","description":"","footnote":"","page_name":" 58 ","page_number":64},
  {"content":"\r\n\r\n\r\nدرس هفتاد و نهم تا هشتاد و دوّم تفسير آيه فاذا أمنتم فمن تمتّع بالعمرة إلى الحجّ\r\n\r\n","description":"","footnote":"","page_name":" 59 ","page_number":65},
  {"content":"\r\n . \r\n","description":"","footnote":"","page_name":" 60 ","page_number":66},
  {"content":"\r\n\r\nدرس هفتاد و نهم تا هشتاد و دوّم بسم اللّه الرّحمن الرّحيم ، و صلّى اللّه على محمّد و آله الطّاهرين ، و لعنة اللّه على أعدائهم اجمعين من الآن الى قيام يوم الدّين ، و لا حول و لا قوّة إلّا بالله العلىّ العظيم قال اللّه الحكيم فى كتابه الكريم :\r\n فَإِذا أَمِنْتُمْ فَمَنْ تَمَتَّعَ بِالْعُمْرَةِ إِلَى الْحَجِّ فَمَا اسْتَيْسَرَ مِنَ الْهَدْيِ فَمَنْ لَمْ يَجِدْ فَصِيامُ ثَلاثَةِ أَيَّامٍ فِي الْحَجِّ وَ سَبْعَةٍ إِذا رَجَعْتُمْ تِلْكَ عَشَرَةٌ كامِلَةٌ ذلِكَ لِمَنْ لَمْ يَكُنْ أَهْلُهُ حاضِرِي الْمَسْجِدِ الْحَرامِ وَ اتَّقُوا اللَّهَ وَ اعْلَمُوا أَنَّ اللَّهَ شَدِيدُ الْعِقابِ  .\r\n( قسمت دوّم از آيه 197 ، از سورهء بقره : دوّمين سوره از قرآن كريم ) « پس اگر در حال ايمنى بوديد ( و خوف نداشتيد ) پس آن كسانى كه در ميان عمره تا زمان فرا رسيدن حجّ ، تمتّع كرده‌اند ( و حجّ و عمرهء تمتّع بجاى آورده‌اند ) بر عهدهء ايشان است كه به مقدار توانايى و سهولت خويش ، هدى و قربانى كنند ، و كسى كه متمكّن از هدى نباشد بايد در أيّام حجّ سه روز روزه بگيرد ، و هفت روز نيز در وقتى كه مراجعت مىكنيد ، اين ده روز كامل مىشود .\r\nاين عمل تمتّع وظيفهء كسى است كه أقوام و أهل او و خانه و سكونت او در قرب مسجد الحرام نباشد ، و تقواى خداوند را پيشه سازيد ! و بدانيد كه خداوند شديد العقاب است » ! اين آيه ، نصّ است بر آن كه كسانى كه خانه و اهل آنها در مشهد و در محضر مسجد الحرام نباشد - مانند غير أهالى مكّه و قرآء و قصبات نزديك مكّه كه\r\n\r\n","description":"","footnote":"","page_name":" 61 ","page_number":67},
  {"content":"\r\n\r\nحكم حاضر دارند - حتما بايد حجّ خود را بطور تمتّع انجام دهند ، و سپس در قربانگاه منى ، ذبيحه و هديى بر حسب تمكّن از شتر و گاو و گوسفند قربانى كنند ، و امّا كسانى كه خانه و اهلشان نزديك است و عرفا حكم حاضر را دارند ، بايد حجّ خود را به غير تمتّع از حجّ إفراد و حجّ قران بجاى بياورند .\r\n\r\n[ حكم تمتَّع در حجَّ بر اساس وحى بوده است 
  ]\r\nدانستيم كه رسول اللّه صلّى اللّه عليه و آله و سلّم بر اساس حكم خدا ، و نزول جبرائيل ، و اين آيه مباركه ، أوّلا در منزل سرف و ثانيا بعد از إتمام سعى بر فراز مروه ، إعلام كردند كه بر تمام كسانى كه با آن حضرت آمده‌اند ، چه از مدينه و چه از ساير اماكن ، واجب است كه نيّت خود را از إحرام به حجّ ، تبديل به إحرام عمره كنند ، و پس از تقصير از إحرام بيرون آيند ، و تمتّع كنند ، تا روز ترويه كه روز إحرام حجّ و حركت به سوى مشاعر حجّ از عرفات و مشعر و منى است . و اين دستور براى كسانى كه هدى همراه خود آورده‌اند نيست .\r\nخود آن حضرت و هر كس كه هدى به همراه دارد ، بايد در إحرام حجّ باقى بماند ، تا هدى خود را در منى قربانى كند . و انتشار اين حكم إلهى موجب مخالفت بعضى شد كه صريحا بيان مخالفت كردند ، و دوست داشتند به حال إحرام باقى باشند تا به عرفات و مشعر روند .\r\nابن كثير دو روايت از بخارى و مسلم نقل مىكند ، از جابر كه بعضى از اصحاب مىگفتند : اينك به اعمال حجّ چند روزى بيشتر باقى نمانده است ، چرا ما از إحرام بيرون آييم ؟ ! بخارى مىگويد : از أبو نعمان و حمّاد بن زيد ، از عبد الملك بن جريح ، از عطاء از جابر ، و از طاوس از ابن عبّاس روايت است كه : قالا : قدم النّبيّ صلّى اللّه عليه [ و آله 
  ] و سلّم و أصحابه صبح رابعة من ذى الحجّة يهلّون بالحجّ لا يخلطه شىء ، فلمّا قدمنا أمرنا فجعلناها عمرة ، و أن نحلّ إلى نسائنا ، ففشت تلك المقالة . الحديث . « 1 » جابر و ابن عبّاس مىگويند : « رسول خدا صلّى اللّه عليه و آله و سلّم با أصحاب در صبح روز\r\n\r\n\r\n","description":"","footnote":"\r\n( 1 ) - « البداية و النهاية » ج 5 ، ص 166 .\r\n","page_name":" 62 ","page_number":68},
  {"content":"\r\n\r\nچهارم ذوالحجّة ، در حالى كه لبّيك براى حجّ مىگفتند ، و أبدا در اين لبّيك غير از حجّ چيز ديگرى داخل نبود ، وارد مكّه شدند .\r\nچون وارد شديم رسول خدا أمر فرمود كه ما اين إحرام را عمره قرار دهيم ، و از إحرام بيرون آييم و به سوى زن‌هاى خود برويم . اين گفتار انتشار پيدا كرد » تا آخر حديث و مخالفت بعضى از صحابه .\r\nمسلم از قتيبة ، و ليث از ابن زبير ، از جابر روايت كرده است تا مىرسد به اينجا كه :\r\nو أمرنا رسول اللّه صلّى اللّه عليه [ و آله 
  ] و سلّم أن يحلّ منّا من لم يكن معه هدى ، قال : قلنا : حلّ ما ذا ؟ ! قال : الحلّ كلّه .\r\nفواقعنا النّسآء و تطيّبنا بالطّيب و لبسنا ثيابا و ليس بيننا و بين عرفة إلّا أربع ليال . « 1 » « و رسول خدا صلّى اللّه عليه و آله و سلّم به ما أمر نمود كه هر كدام از ما كه با خود هدى نياورده است ، محلّ شود ، و از احرام بيرون آيد . ما گفتيم : حلّ كدام قسمت از قسمت‌هاى احرام ؟ ! رسول اللّه فرمود : حلّ تمام قسمت‌هاى إحرام بطور عموم ! و بنا بر اين ما با زنانمان مواقعه و آميزش نموديم ، و خود را به عطر و بوى خوش معطّر ساختيم ، و لباس بر تن كرديم ، در حالى كه فاصلهء ما تا عرفه بيش از چهار شب نبود » .\r\nو اين دو حديث صراحت دارند بر آنكه رسول اللّه در روز چهارم وارد مكّه شده‌اند ، و بنابر آنكه روز عرفه پنجشنبه باشد ، روز ورود روز يكشنبه خواهد بود ، و اين طريق با آنچه كه از « إمتاع » مقريزىّ از « الغدير » آورديم ، كه روز ورود سه شنبه بوده است تفاوت دارد .\r\nبارى مخالفت بعضى از اصحاب كه مىخواستند در إحرام باقى باشند ، و به\r\n\r\n\r\n","description":"","footnote":"\r\n( 1 ) - « البداية و النهاية » ج 5 ، ص 166 . و در « طبقات » ابن سعد ج 2 ص 175 آورده است كه : فلبست القمص و سطعت المجامر و نكحت النساء .\r\n","page_name":" 63 ","page_number":69},
  {"content":"\r\n\r\nحال نسك و عبادت و ژوليده و غبارآلود بوده و همانند پيامبر بوده باشند ، به شدّت رسول اللّه را ناراحت و عصبانى كرد ، بطورى كه آثار غضب در چهره‌اش مشهود شد .\r\nآخر پيامبر توقّع ندارد ، پس از بيست و سه سال رنج و زحمت ، و در بدرى و خون دلى ، و مرارت‌ها و مصيبت‌ها ، امروز بعضى از صحابهء سابقه‌دار ، آن هم در أمر عبادى مردم مخالفت كنند ، مگر عبادت أمر خودسرى است ؟ كه انسان بتواند به دلخواه خود چيزى را كم و زياد كند ، و يا شاكلهء آن را تغيير دهد ؟ تشريع عبادت بدون اتّصال به مبدأ أعلى ، غلط و ناپسند است ، آن هم در مقابل آيه قرآن ، و نصّ صريح رسول خدا ، و ايراد خطبه ، و بيان مطلب ، و دوباره خطبهء ديگر ، و بيان آنكه من هم به جهت هدى ، إحرام را به عمره تبديل نكردم ، و گرنه به جهت هماهنگى با شما و به جهت أفضليّت تمتّع ، خودم نيز محلّ مىشدم و از إحرام بيرون مىآمدم .\r\n\r\n[ عدم ورود رسول الله صلَّى الله عليه و آله و سلَّم به خانه‌هاى مكَّه 
  ]\r\nرسول خدا صلّى اللّه عليه و آله و سلّم پس از انجام سعى حركت كردند و در أبطح كه زمين رملى و ماسه‌اى در طرف شرق مكّه است فرود آمدند ، و در خانه‌هاى مكّه وارد نشدند ، و مدّت اقامتشان در مكّه قبل از حركت به عرفات كه بقيّهء روز يكشنبه و دوشنبه و سه شنبه و چهارشنبه بود ، در أبطح بودند .\r\nو حتّى صبح روز پنجشبه هشتم ذوالحجّة كه روز ترويه است با أصحاب خود در أبطح نماز صبح را بجاى آوردند ، و أبدا در اين چند روز به مكّه نيامده و براى بيت اللّه و كعبه از محلّ خود مراجعت ننمودند . « 1 » « 2 » ما در ضمن درس هفتاد و ششم تا هفتاد و هشتم از همين كتاب در ص 33\r\n\r\n\r\n","description":"","footnote":"\r\n( 1 ) - در « عيون اخبار الرضا » ج 2 ، ص 84 با سند متّصل خود از حضرت موسى بن جعفر عليهما السلام روايت كرده است كه : إنّ عليّا عليه السلام لم يبت بمكّة بعد إذ هاجر منها حتّى قبضه اللّه إليه . قال : قلت له : و لم ذاك ؟ قال : كان يكره أن يبيت بأرض قد هاجر منها : ( و فى نسخة قد هاجر منها رسول اللّه صلّى اللّه عليه و آله و سلّم ) . و كان يصلّى العصر ، و يخرج و يبيت بغيرها . و در « علل الشرايع » ص 452 اين روايت را ذكر كرده است و ليكن فقط لفظ قد هاجر منها رسول اللّه را آورده است . و در « تاريخ يعقوبى » ج 2 ص 112 طبع بيروت در سنه 1379 آورده است كه : چون رسول خدا حجّشان تمام شد و از منى به مكّه بازگشتند در مكّه وارد نشدند و چون از آن حضرت خواستند كه در بعضى از منازل مكّه وارد شوند ، فرمود : من در شهرى كه مرا از آن خارج كرده‌اند وارد نمىشوم . ( قيل له فى ذلك : لو نزلت يا رسول اللّه بعض منازلك ؟ فقال : ما كنت لأنزل بلدا اخرجت منه ) .\r\n( 2 ) - « البداية و النهاية » ج 5 ، ص 167 .\r\n","page_name":" 64 ","page_number":70},
  {"content":"\r\n\r\nآورديم كه در وقتى كه رسول اللّه عازم حجّ بودند أمير المؤمنين عليه السّلام در مدينه نبودند ، زيرا رسول خدا آن حضرت را براى اسلام ناحيهء يمن و عزل خالد بن وليد و اخذ خمس غنائمى كه در دست خالد بود و ساير غنائم و أخماس ، به يمن فرستاده بودند . امير المؤمنين عليه السّلام با سيصد نفر از لشكر به صوب يمن روانه شدند ، و پس از انجام مأموريّت خود اينك كه رسول اللّه عازم حج هستند رسول خدا به آن حضرت نوشتند كه رسول خدا قصد حجّ دارد « 1 » و آن حضرت به سمت مكّه براى اداء فريضهء حجّ روانه شود .\r\nأمير المؤمنين عليه السّلام با لشكر خود و آنهائى كه در يمن ضميمه شده بودند ، و با خمس غنائم جنگى كه اختصاص به رسول اللّه داشت به سمت مكّه حركت كردند ، ولى قدرى زودتر از لشكر ، سريعتر محرم شده و خود را به مكّه رسانيدند ، و در مكّه چون عليا مخدّره حضرت سيّدة النّسآء فاطمهء زهراء عليها السّلام زوجهء مكرّمهء خود ، دختر رسول اللّه را ديدند كه لباس رنگين پوشيده و عطر استعمال كرده و از احرام بيرون آمده است ، از روى تعجّب از علّت آن سؤال كردند ، حضرت صدّيقه بازگو كردند كه : پدرم ما را بدين عمل امر فرموده است .\r\nحضرت امير المؤمنين به نزد رسول خدا صلّى اللّه عليه و آله و سلّم شرفياب شدند ، و داستان إحلال و تطييب و سرمه كشيدن حضرت زهراء را بيان كردند ، رسول اللّه فرمودند : همينطور است كه فاطمه خبر داده است . « 2 » آنگاه رسول خدا براى امير المؤمنين عليه السّلام ، داستان نزول جبرائيل و تغيير حكم حجّ را نسبت به كسانى كه به همراه خود قربانى نياورده‌اند ، از حجّ إفراد به\r\n\r\n\r\n","description":"","footnote":"\r\n( 1 ) - در « ارشاد » مفيد ص 93 وارد است كه : چون رسول اللّه به امير المؤمنين گفتند : بم أهللت يا علىّ ؟ ! فقال له : يا رسول اللّه إنّك لم تكتب لى إهلالك و لا عرّفتنيه فعقدت نيّتى بنبّتك فقلت : اللّهم إهلالا كإهلال نبيّك . و از اينجا مىتوان استفاده كرد كه رسول اللّه صلّى اللّه عليه و آله و سلّم براى أمير المؤمنين نامه نوشته بودند و ليكن كيفيّت إهلال را متذكّر نشده بودند .\r\n( 2 ) - « سيرهء ابن هشام » ج 4 ، ص 1021 ، و « سيرهء حلبيّه » ج 3 ص 297 ، و « البداية و النهاية » ج 5 ص 167 ، و « تاريخ طبرى » طبع دار المعارف ج 3 ص 148 و ص 149 ، و « الوفاء بأحوال المصطفى » ج 2 ص 210 ، و « حبيب السّير » ج 4 ص 410 ، و « روضة الصّفا » ج 2 حجة الوداع ، و « كافى » ، فروع ، ج 4 ، ص 249 .\r\n","page_name":" 65 ","page_number":71},
  {"content":"\r\n\r\nعمره و حجّ تمتّع بيان كردند .\r\nسپس فرمودند : بم أهللت حين أوجبت الحجّ ؟ « در آن زمانى كه تلبيه گفتى و محرم شدى ، به چه كيفيّت از اقسام حجّ محرم شدى » ؟ !\r\n\r\n[ شركت أمير المؤمنين عليه السَّلام با رسول الله صلَّى الله عليه و آله و سلَّم در حجَّ و قربانى 
  ]\r\nامير المؤمنين عرض كردند : باهلال كإهلال النّبيّ صلّى اللّه عليه و آله سلّم « 1 » « من به همان گونه و به همان كيفيّتى كه رسول خدا إحرام بسته است ، تلبيه گفته‌ام و محرم شده‌ام » .\r\nحضرت رسول اللّه فرمودند : آيا با خود هدى آوردى ؟ ! عرض كرد : نه ! رسول اللّه فرمودند : تو شريك در هدى من هستى ! از احرام بيرون نشو ، و به همان قصد حجّ باقى باش . و امير المؤمنين در إحرام حجّ باقى بودند ، تا با رسول خدا صلّى اللّه عليه و آله سلم از حجّ فارغ شدند ، و رسول خدا صلّى اللّه عليه و آله و سلّم هدى خود را براى دو نفر نحر كردند . « 2 » بايد دانست كه امير المؤمنين عليه السّلام با خود هدى نياورده بودند ، و ليكن در نيّت خود ، إحرام خود را طبق إحرام نيّت رسول خدا بستند ، فلهذا در حجّ و هدى رسول اللّه شريك شدند .\r\nو امّا آنچه در بعضى از سير و تواريخ آمده است كه أمير المؤمنين با خود شتر آورده بودند ، آن راجع به رسول اللّه بود ، كه جزء خمس غنائم جنگى بود ، نه راجع به أمير المؤمنين ، فلهذا در « البداية و النّهاية » آورده است كه : آن هديى كه با على بود ، و آن هديى كه رسول خدا از مدينه آورده بود ، و در بين راه نيز خريده بود مجموعا صد شتر شد . « 3 » پس صد شتر راجع به رسول خدا بود ، چنانچه در بسيارى از روايات وارد است كه رسول خدا با خود صد شتر داشت . پس شركت در قربانى بدين طريق شد كه : أمير المؤمنين در شترهاى قربانى رسول اللّه شريك شد . و اين منقبتى است بسيار\r\n\r\n\r\n","description":"","footnote":"\r\n( 1 ) - « سيرهء حلبيّه » ج 3 ص 297 ، و « طبقات » ابن سعد ، ج 2 ص 188 ، و « الكامل فى التاريخ » ج 2 ص 302 ، و « مروج الذهب » طبع دار الاندلس ، ج 2 ، ص 290 .\r\n( 2 ) - « سيرهء ابن هشام » ج 4 ، ص 1021 ، و « تاريخ طبرى » طبع دار المعارف ج 3 ص 149 .\r\n( 3 ) - « البداية و النهاية » ج 5 ص 166 و ص 167 ، و « الوفاء بأحوال المصطفى » ج 2 ص 211 .\r\n","page_name":" 66 ","page_number":72},
  {"content":"\r\n\r\nعظيم ، و درجه‌اى است بسيار رفيع كه با حجّ رسول اللّه و با قربانى او شريك شود .\r\nو از همين جا مىتوان فهميد كه بين رواياتى كه مىگويد : رسول خدا صد شتر آورد « 1 » ، و بين رواياتى كه مىگويد : شصت و سه شتر آورد ، و امير المؤمنين سى و هفت شتر « 2 » ، و يا رسول اللّه شصت و چهار شتر آورد و أمير المؤمنين سى و شش شتر « 3 » ، و يا رسول اللّه شصت و شش شتر آورد ، و امير المؤمنين سى و چهار شتر « 4 » ، و مجموعا يكصد شتر بود ، كه همهء آنها را در منى نحر كردند ، اختلافى نيست . زيرا شتران أمير المؤمنين متعلّق به رسول اللّه بوده است ، و بنا بر اين يكصد شتر از آن رسول اللّه بوده است . و عجيب است توافق شترانى كه رسول اللّه و شترانى كه أمير المؤمنين آورده بودند كه مجموعا يكصد نفر شد . ابن جوزى گويد : رسول خدا به على فرمود : فإنّ معى الهدى فلا تحلّ . و كان الّذى قدم به علىّ من اليمن و الّذى أتى به رسول اللّه مائة « 5 » .\r\nو از اين شتران ، شصت و أندى را رسول خدا در منى به دست مبارك خود نحر كردند ، و سى و أندى را أمير المؤمنين نحر كردند . « 6 » و از اين نحر بعضى فهميده‌اند كه شتران مختصّ به هدى أمير المؤمنين بوده است .\r\nو اين فهم صحيحى نيست ، زيرا نحر كردن أعمّ از ملكيّت است ، و علاوه اگر شتران مختصّ به أمير المؤمنين عليه السّلام بود ، ديگر شركت در هدى و شركت در حجّ چه معنى داشت ؟\r\nأمير المؤمنين عليه السّلام با خود سوق هدى كرده و حجّش قران است زيرا تا\r\n\r\n\r\n","description":"","footnote":"\r\n( 1 ) - « كافى » ، فروع ، ج 4 ص 248 ، و « البداية و النهاية » ج 4 ص 188 ، و « سيرهء حلبيّه » ج 3 ص 303 .\r\n( 2 ) - « علل الشرايع » ص 413 ، و « سيرهء حلبيّه » ج 3 ص 297 ، و « كافى » ، فروع ، ج 4 ص 249 .\r\n( 3 ) - « كافى » ، فروع ، ج 4 ص 247 .\r\n( 4 ) - « ارشاد » مفيد طبع سنگى ص 93 ، و « كافى » ، فروع ، ج 4 ص 247 و « بحار الانوار » كمپانى ج 6 ص 663 از « علل الشرايع » و « تفسير امام » و « ارشاد » مفيد آورده است .\r\n( 5 ) - « الوفاء باحوال المصطفى » ج 1 ص 211 . و در « حبيب السّير » ج 1 ص 410 گويد : على مرتضى از يمن آمد و شترى چند كه به نيّت هدى حضرت رسالت پناه همراه داشت به نظر انور رسانيد .\r\n( 6 ) - « اعلام الورى » ص 138 ، و « كافى » ، فروع ، ج 4 ص 250 ، و « البداية و النهاية » ج 5 ، ص 188 ، و « تاريخ يعقوبى » ج 2 ص 109 ، و « الوفاء باحوال المصطفى » ج 1 ص 214 .\r\n","page_name":" 67 ","page_number":73},
  {"content":"\r\n\r\nحتّى يبلغ الهدى محلّه حقّ نحر آنها را ندارد و نمىتواند محلّ شود ، مانند ساير كسانى كه با خود سوق هدى كرده بودند .\r\n\r\n[ عدم شركت أبو موسى أشعرى با رسول الله صلَّى الله عليه و آله و سلَّم در هدى 
  ]\r\nأمّا لطيفه اينجاست كه أمير المؤمنين با حجّ رسول اللّه و با هدى او شريك است ، زيرا إحرام بسته است طبق إحرام بستن رسول خدا و گفته است : اللّهمّ إنّى أهلّ بما أهلّ به نبيّك و عبدك و رسولك محمّد صلّى اللّه عليه و آله و سلّم « 1 » .\r\nپس أمير المؤمنين عليه السّلام با آنكه از خود هدى نداشت به إحرام باقى ماند و با حجّ رسول خدا شريك شد . و شايد اين نتيجهء استجابت دعاى رسول اللّه دربارهء آن سرور عالم ولايت باشد كه : و أشركه فى أمرى « 2 » ، طبق دعاى حضرت موسى دربارهء برادرش هارون كه : و أشركه فى أمرى « او را در أمر من شريك كن » ! و البتّه يكى از لوازم و شئون شركت در أمر ، شركت در حجّ و شركت در هدى و مزاياى معنوى آن است .\r\nأبو موسى أشعرىّ هم از يمن آمد با حال إحرام ، حضرت رسول اللّه به او گفتند : بم أهللت ؟ ! « به چه كيفيّت إحرام بسته‌اى ؟ » گفت : أهللت كإهلال النّبيّ ! حضرت فرمودند : آيا با خود هدى آورده‌اى ؟ گفت : نه ! حضرت أمر كردند كه طواف كند و سعى صفا و مروه نمايد ، و بعد از حلق و تقصير ، از إحرام بيرون آيد و محلّ شود « 3 » . چرا رسول اللّه او را با حجّ و هدى خود شريك ننمودند ؟ و أمر به احلال كردند ؟\r\nاين مزيّت و فضيلت ، اختصاص به شير بيشهء ايمان و محور ايقان و ولايت دارد ، و أنّى لهم ذلك ؟ .\r\nبارى ، رسول خدا صلّى اللّه عليه و آله و سلّم به أمير المؤمنين عليه السّلام گفتند : به لشگريان خود\r\n\r\n\r\n","description":"","footnote":"\r\n( 1 ) - « سيرهء ابن هشام » ج 4 ص 1021 ، و « سيرهء حلبيّه » ج 3 ص 296 ، و « إعلام الورى » ص 138 ، و « حبيب السّير » ج 4 ص 410 ، و « روضة الصّفا » ج 2 حجّة الوداع .\r\n( 2 ) - در « تذكرهء سبط ابن الجوزى » ص 14 از أحمد بن حنبل در « فضائل » آورده است با سند خود از اسماء بنت عميس كه مىگفت : شنيدم رسول خدا صلّى اللّه عليه [ و آله 
  ] و سلّم مىگفت : اللّهمّ إنّى أقول كما قال أخى موسى : اجعل لى وزيرا من أهلى عليّا أشدد به أزرى ، و أشركه فى أمرى كى نسبّحك كثيرا و نذكرك كثيرا - الآية .\r\n( 3 ) - « سيرهء حلبيّه » ج 5 ، ص 297 ، و « البداية و النهاية » ج 5 ص 168 .\r\n","page_name":" 68 ","page_number":74},
  {"content":"\r\n\r\nبپيوند ، و آنها را با خود بياور ! تا در مكّه ان شاء اللّه همه مجتمع باشيم ! أمير المؤمنين عليه السّلام از رسول اللّه خدا حافظى نموده ، و به سوى لشكر خود مراجعت كردند ، و در همان نزديكى مكّه به آنها برخورد نمودند ، و ديدند كه آنان حلّه‌ها و پارچه‌هاى يمانى را كه با آنها بوده و جزو صدقات و خمس و حقّ رسول اللّه بوده است ، از عدل‌ها خارج كرده و در تن كرده‌اند .\r\nاين تصرّف در بيت المال و حقوق مسلمين بر أمير المؤمنين عليه السّلام گران آمد ، و از اين كردار ، انتقاد كردند و به آن مردى كه از جانب خود ، رئيس آنان در موقع مسافرت و شرفيابى به نزد رسول اللّه قرار داده بودند گفتند : با آنكه من به تو اجازه نداده بودم ، به چه علّت قبل از آنكه حلّه‌ها را كه حقّ خدا و رسول خدا و مسلمين است ، به رسول خدا بسپاريم ، آنها را بين لشگريان تقسيم و تسهيم نمودى ؟ ! آن مسئول أمر در پاسخ گفت : لشگريان از من چنين طلب كردند ، و ميل داشتند كه با آن حلّه‌ها خود را بيارايند ، و در آنها إحرام ببندند ، و سپس آنها را به من مسترد دارند .\r\nأمير المؤمنين عليه السّلام أمر كردند كه لشگريان حلّه‌ها را از بدن خود بيرون آورند ، و آنها را در عدل‌ها و محلّهاى خود بستند ، و اين موجب شد كه آن قوم چون به مكّه در آمدند ، و عداوت و كينهء أمير المؤمنين را در دل گرفته بودند ، زبان شكوه و گلايهء خود را از أمير المؤمنين عليه السّلام بسيار كنند . « 1 » فأمر رسول اللّه صلّى اللّه عليه و آله و سلّم مناديا فنادى فى النّاس : ارفعوا ألسنتكم عن علىّ بن أبي طالب فإنّه خشن فى ذات اللّه عزّ و جلّ غير مداهن فى دينه . فكفّ القوم عن ذكره و علموا مكانه من النّبىّ صلّى اللّه عليه و آله و سلّم و سخطه على من رام الغميزة فيه . « 2 » « رسول خدا صلّى اللّه عليه و آله و سلّم در مكّه أمر كردند كه : منادى در بين مردم ندا كند كه : زبان سعايت و انتقاد را از على بن ابي طالب برداريد ! او مردى است كه در ذات خداوند عزّ و جلّ ، متصلّب و استوار ، و محكم و پابرجاست ، و در دين خود ، سست نيست و سستى نمىورزد .\r\n\r\n\r\n","description":"","footnote":"\r\n( 1 ) - « البداية و النهاية » ج 5 ، ص 106 ، و ج 5 ، ص 208 و ص 209 . و « تاريخ طبرى » ج 3 ، ص 149 .\r\n( 2 ) - « ارشاد » مفيد طبع سنگى ، ص 94 .\r\n","page_name":" 69 ","page_number":75},
  {"content":"\r\n\r\nدر اين حال آن جماعت از ذكر على به انتقاد ، خوددارى كردند ، و مكان و منزلت او را نسبت به رسول خدا دانستند ، و غضب و سخط رسول خدا را نسبت به كسى كه فىالجمله دربارهء على زبان به طعن و بدگوئى گشايد ، دانستند » .\r\n\r\n[ گفتار رسول الله صلَّى الله عليه و آله و سلَّم دربارهء تصلَّب علىَّ عليه السَّلام در دين 
  ]\r\nو أمين الإسلام فضل بن حسن طبرسىّ نيز به همين لفظ روايت كرده و گفته است كه : ارفعوا ألسنتكم من شكاية علىّ فإنّه خشن فى ذات اللّه . « 1 » و ابن هشام آورده است كه : فقام رسول اللّه صلّى اللّه عليه [ و آله 
  ] و سلّم فينا خطيبا ، فسمعته يقول : أيّها النّاس ! لا تشكوا عليّا ، فو اللّه إنّه لأخشن فى ذات اللّه - أو فى سبيل اللّه - من أن يشكى . « 2 » « رسول اللّه صلّى اللّه عليه و آله و سلّم در ميان ما به خطبه برخاست ، و من شنيدم كه مىگفت : اى مردم ! از على شكايت مكنيد ! سوگند به خدا كه حقّا او در ذات خدا - يا در راه خدا - استوارتر و محكم‌تر و پا برجاتر است از آنكه مورد شكوه و گلايه قرار گيرد » ! و عين اين عبارت را ابن أثير آورده است : فو اللّه إنّه لأخشن فى ذات اللّه - أو فى سبيل اللّه « 3 » - ! .\r\nو طبرى از أبو سعيد خدرى آورده است كه : فقام رسول اللّه فينا خطيبا ، فسمعته يقول : يا أيّها النّاس ! لا تشكوا عليّا ، فو اللّه إنّه لأخشى فى ذات اللّه - أو فى سبيل اللّه - من أن يشكى . « 4 » « رسول خدا در ميان ما خطبه‌اى ايراد كرد ، و من شنيدم كه مىگفت : اى مردم ! از على شكوه مداريد ! سوگند به خدا كه ترس و خشيت او در ذات خدا - يا در راه خدا - بيشتر است از آنكه مورد شكوه واقع شود ! »\r\n\r\n\r\n","description":"","footnote":"\r\n( 1 ) - « إعلام الورى » ص 138 .\r\n( 2 ) - « سيرهء ابن هشام » ج 4 ، ص 1022 ، و « البداية و النهاية » ج 5 ، ص 209 .\r\n( 3 ) - « الكامل فى التاريخ » ج 2 ، ص 301 ، و « البداية و النهاية » ج 5 ، ص 209 . و در « ينابيع المودّة » طبع اسلامبول سنهء 1301 ص 216 به همين عبارت از تخريج احمد حنبل آورده است ، و از كعب بن عجرة مرفوعا آورده است كه : إنّ عليّا مخشون فى ذات اللّه تعالى . ابو عمر اين حديث را تخريج كرده است و سپس گويد : شرح ( لأخشن أى اشتدّت خشونته ) .\r\n( 4 ) - « تاريخ الامم و الملوك » ج 3 ، ص 149 ، از طبع دار المعارف . و « مجمع الزوائد » ج 9 ، ص 129 .\r\n","page_name":" 70 ","page_number":76},
  {"content":"\r\n\r\nو حافظ أبو نعيم إصفهانىّ از أبو سعيد خدرى آورده است كه چون مردم از على شكايت كردند ، پيامبر در ميان ما به خطبه برخاست و فرمود :\r\nيا أيّها النّاس ! لا تشكوا عليّا ! فو اللّه إنّه لاخيشن فى ذات اللّه عزّ و جلّ . « 1 » « اى مردم ! دست از شكايت از على باز داريد ! سوگند به خدا كه او بسيار بسيار در ذات خدا استوار و پابرجا و متصلّب و متين است » .\r\nو به سند ديگر از اسحاق بن كعب بن عجرة ، از پدرش آورده است كه : رسول خدا صلّى اللّه عليه و آله و سلّم فرمود : لا تسبّوا عليّا فإنّه ممسوس فى ذات اللّه تعالى . « 1 » « على را سبّ نكنيد و دشنام مدهيد ! زيرا كه علىّ در ذات خدا فانى شده است » .\r\nو أبو الفتوح رازى گويد كه : چون رسول خدا با ترسايان نجران مصالحه كرد بر دو هزار حلّه من حلل الأواقى ، و على را به يمن فرستاد تا آن حلّه‌ها را ، بگيرد و بياورد ، در اين حال جبرائيل آمد و رسول خدا را أمر به حجّ كرد . چون رسول خدا از مدينه بيرون شد به أمير المؤمنين نامه نوشت كه من عزم حجّ كرده‌ام ، و تو چون كار خود را انجام دادى از يمن به مكّه درآى براى حجّ كه ملاقات در آنجا صورت گيرد . امير المؤمنين عليه السّلام نامه را خواند و عزم رفتن كرد و با اخذ حلّه‌ها ، و چهل و چهار شتر به مكّه آمد و قبل از وصول كاروان ، خودش زودتر نزد رسول خدا آمد و سپس برگشت كه كاروان را بياورد ديد آنها حلّه‌ها را پوشيده‌اند ، دستور داد كه آنها را بركنند و در عدل‌ها و بسته‌ها بپيچند . و چون اين أمر بر آنان دشوار آمد سخن به عيب گوئى گشادند . رسول خدا فرمود : على كار صحيحى كرده است . چون باز از عيب گوئى إمساك نكردند باز رسول خدا بر فراز منبر آمد و خطبه خواند و فرمود : ارفعوا ألسنتكم عن علىّ فإنّه خشن فى ذات اللّه غير مداهن فى دينه ! « زبان‌هاى عيبگويى خود را از على برداريد ! زيرا كه او در ذات خدا سخت و\r\n\r\n\r\n","description":"","footnote":"\r\n( 1 ) - « حلية الأولياء » ج 1 ، ص 68 . و حديث دوم را شاه ولى اللّه دهلوى در « إزالة الخفاء » ص 265 از حاكم نقل كرده است . و حديث ( 2 ) را هيتمى در « مجمع الزوائد » ج 9 ، ص 130 آورده است . و « سيرهء ابن هشام » ج 4 ص 1022 .\r\n","page_name":" 71 ","page_number":77},
  {"content":"\r\n\r\nدرشت و استوار است و در دين خود سستى نمىورزد . « 1 » »\r\n\r\n[ گلايه از علىَّ عليه السَّلام نزد رسول الله صلَّى الله عليه و آله و سلَّم راجع به شتران صدقه 
  ]\r\nبيهقى شكايت مردم را از على به نحو ديگر بيان كرده است . او با سند خود از سعد بن اسحاق بن كعب بن عجره ، از عمّه‌اش زينب - دختر كعب بن عجره - از ابو سعيد خدرى چنين نقل كرده است كه :\r\nرسول خدا صلّى اللّه عليه و آله و سلّم على بن أبي طالب را به سوى يمن فرستاد ، و ابو سعيد مىگويد : من هم از زمره كسانى بودم كه با على حركت كردم .\r\nچون على از شترهاى صدقه با خود برداشت و مىخواست همراه بياورد ، ما از او خواستيم كه آن شتران را به ما دهد ، تا سوار شويم ، و شتران ما استراحت كنند - چون در شترهاى خودمان عيب و نقصان ديديم - .\r\nأمير المؤمنين از دادن شتران صدقه به ما إباء و خوددارى كرد و گفت : فقط شما در آن شتران سهميّه‌اى مانند ساير مسلمانان داريد ! چون على از كارهاى خود فارغ شد ، و از يمن مراجعت مىكرد ، شخصى را به عنوان پاسدارى بر ما گماشت ، و به سرعت آمد و حجّ خود را بجاى آورد .\r\nچون حجّش تمام شد ، رسول خدا صلّى اللّه عليه و آله و سلّم به او گفتند : به سوى لشگريانت برگرد ! و بر آنها وارد شو ! أبو سعيد گويد : در نبودن على ، آنچه را كه از او طلب كرديم ، و او اجابت نكرد ، از آن شخص پاسدار كه خليفهء على بود طلب كرديم ، و اجابت كرد ، چون على بر ما وارد شد و دانست كه بر شترهاى صدقه سوار شده‌اند ، و آثار سوارى را بر آنها مشاهده كرد ، آن پاسدار خليفهء خود را پيش خوانده و ملامت و سرزنش كرد .\r\nأبو سعيد گويد : من با خود گفتم : سوگند به خدا كه اگر من در مدينه وارد شوم ، جريان را براى رسول خدا خواهم گفت و او را از غلظت و گرفتگى كه على دربارهء ما روا داشت مطّلع خواهم نمود .\r\nچون به مدينه وارد شدم ، صبحگاهان به حضور رسول خدا صلّى اللّه عليه و آله و سلّم رفتم و خواستم بر آنچه سوگند ياد كرده بودم ، وفا كنم ، أبو بكر را در حال خارج شدن از نزد\r\n\r\n\r\n","description":"","footnote":"\r\n( 1 ) - « تفسير ابو الفتوح » طبع مظفّرى ج 2 ص 190 و ص 191 .\r\n","page_name":" 72 ","page_number":78},
  {"content":"\r\n\r\nرسول خدا ديدم ، چون مرا ديد با من ايستاد و تعارفات بجاى آمد ، من از او پرسش كردم ، و او از من پرسيد و گفت : كى آمدى ؟ ! گفتم : ديشب آمدم ! او با من به نزد رسول اللّه صلّى اللّه عليه و آله و سلّم بازگشت ، و داخل شد و گفت : اين سعد بن مالك بن الشّهيد است ، رسول خدا فرمود : به او اجازه بده تا بيايد .\r\nمن بر رسول خدا وارد شدم ، و به آن حضرت تحيّت گفتم ، و آن حضرت به من تحيّت گفت ، و روى به من آورد ، و از حال من و أهل من ، احوال پرسى كرد ، و در پرسش چيزى فرو گذار نفرمود .\r\nمن عرض كردم : اى رسول خدا ! چقدر از على به ما از غلظت و بدى مصاحبت و سختگيرى رسيده است ؟ ! رسول اللّه با رزانت و تثبّت متوجّه سخنان من بودند : و من شروع كرده بودم و يكايك از آنچه را كه از على به ما رسيده بود ، بازگو مىكردم ، تا همين كه به وسط كلام خود رسيده بودم ، كه رسول اللّه با دست خود بر روى ران من زدند - چون در نزديكى ايشان نشسته بودم - و فرمودند : يا سعد بن مالك بن الشّهيد ! دست از اين گونه گفتار دربارهء برادرت على بردار ! فو اللّه لقد علمت أنّه أحسن فى سبيل اللّه ! سوگند به خدا كه من مىدانم كه او در راه خدا بسيار نيكو رفتار مىكند » ! أبو سعيد مىگويد : من با خود گفتم : اى سعد بن مالك ! مادرت به عزاى تو بگريد ! تا امروز ندانسته ، من در آنچه موجب كراهت خاطر رسول خدا بود بسر مىبردم ، سوگند به خدا كه از اين به بعد إلى الأبد على را نه در آشكار و نه در پنهانى به بدى و زشتى ياد نمىكنم .\r\nابن عساكر در « تاريخ دمشق » در جلد اوّل از ترجمه الامام على بن ابي طالب عليه السّلام در ص 387 و 388 تحت حديث رقم 493 كه اين روايت را بعينه از أبو سعيد خدرى ( سعد بن مالك ) ذكر مىكند در آخر مىگويد : رسول خدا فرمود : يا سعد بن مالك بن الشّهيد ! مه بعض قولك لأخيك علىّ ، فو اللّه إنّه أخشن فى سبيل اللّه ! « اى سعد بن مالك بن شهيد دست از بعضى از گفتارت دربارهء برادرت على بردار ! سوگند به خدا كه او سخت‌تر و استوارتر است در راه خدا » .\r\n\r\n","description":"","footnote":"","page_name":" 73 ","page_number":79},
  {"content":"\r\n\r\nو در كتاب « إزالة الخفاء » دهلوى اين حديث را بدين عبارت نقل مىكند كه : أخرج أبو عمرو ، عن اسحاق بن كعب بن عجرة ، عن أبيه قال : قال رسول اللّه صلّى اللّه عليه [ و آله 
  ] و سلّم : علىّ مخشوش فى ذات اللّه .\r\nابن كثير پس از اينكه اين قضيّه را از بيهقى نقل كرده است ، و قضيّهء قسمت كردن حلّه‌هاى يمانى را در غيبت أمير المؤمنين به دنبال اين قضيّه ذكر كرده است ، مىگويد : سياق قسمت كردن حلّه‌ها در سفر حجّ ، اقرب است . زيرا على كه از لشكريان جدا شد با خود هدى آورده بوده و به إهلال رسول اللّه محرم شده بود ، و رسول خدا به او امر كردند محرم بماند . « 1 » ولى بايد دانست كه آنچه را كه ما از آمدن امير المؤمنين عليه السّلام به مكّه و ديدن حضرت زهرا سلام اللّه عليها را با لباس رنگين ، و عطر زده ، و سرمه كشيده ، و سپس به نزد رسول اللّه آمدن و از كيفيّت واقعه سؤال كردن آورديم ، صريح است بر آنكه أوّلين ملاقات أمير المؤمنين با رسول خدا ، پس از سفر يمن در مكّه اتّفاق افتاده است . و اين تقرير ، منافات دارد با آنچه حافظ أبو القاسم طبرانى از حديث عكرمه از ابن عبّاس آورده است كه : إنّ عليّا تلقّى النّبىّ صلّى اللّه عليه و آله و سلّم إلى الجحفة « 2 » ، و با آنچه شيخ مفيد در « ارشاد » آورده است كه : چون رسول خدا از راه مدينه به مكّه نزديك شدند ، امير المؤمنين عليه السّلام از راه يمن به رسول اللّه نزديك شدند ، و از لشكر جدا شده ، و براى ملاقات رسول خدا به آن حضرت پيوست ، و پس از آنكه رسول اللّه به آن حضرت فرمودند : بر إحرام خود باقى باش ، فرمودند : عد إلى جيشك فعجّل بهم حتّى نجتمع بمكّة إن شاء اللّه « 3 » .\r\n« به سوى لشكر خود باز گرد و به سرعت آنها را بياور تا ان شاء اللّه در مكّه با هم اجتماع كنيم » ! على بن أبي طالب ، مرد حق است و مرد عدل است ، فلهذا نمىخواهد به اندازهء\r\n\r\n\r\n","description":"","footnote":"\r\n( 1 ) - « البداية و النهاية » ج 5 ، ص 106 .\r\n( 2 ) - « البداية و النهاية » ج 5 ، ص 168 .\r\n( 3 ) - « ارشاد » مفيد طبع سنگى ص 93 و ص 94 .\r\n","page_name":" 74 ","page_number":80},
  {"content":"\r\n\r\nمختصرى در حقوق غير ، تعدّى و تجاوز شود ، و امّا مردم متوجّه اين جهات دقيق و لطيف نيستند . تجاوز و تعدّى به بيت المال و صدقات را كه به صورت حلّه‌ها و شترهائى است كه همراه آنهاست ، تعدّى نمىشمرند ، و تجمّل و عبادت را گرچه از حقوق ضعفآء و سهم خدا باشد ، نيكو مىپندارند ، و خلاف آن را زشت تلقّى مىكنند .\r\nأمّا على نمىتواند از عدالت محض ، تنازل كند ، و با لشگريان خود در تصرّف آن اموال مماشات نمايد . زيرا اين رويّه ، ظلم است ، و كم كم مانند ظلم ساير خلفاء ، به ظلم‌هاى گران و بزرگ مىكشد .\r\nو اگر درست دقّت شود به دست مىآيد كه شكوهء مردم از أمير المؤمنين عليه السّلام بر اساس كوتاهى فرهنگ و قصور فكرى ايشان بوده است ، مردم غالبا هر چيز را كه مخالف ذوق و سليقهء شخصى ايشان باشد ناپسند مىدانند گرچه بر اساس واقع و منطبق بر حقيقت باشد . و هر چيز را كه موافق طبع و خواسته‌هاى نفسانى و لذّات مادّى باشد خوش و خوشايند تلقّى مىكنند ، گرچه بر اساس بطلان و زور و گناه و خلاف واقع و حقيقت باشد .\r\nاز جمله شكاياتى كه از أمير المؤمنين عليه السّلام نمودند ، شكايتى است كه بريدة بن حصيب اسلمىّ از جانب خالد بن وليد از سوى يمن آورد .\r\nتوضيح آنكه : حضرت رسول اللّه صلّى اللّه عليه و آله و سلّم أمير المؤمنين عليه السّلام را براى ارتداد عمرو بن معدى كرب « 1 » و غارت كردن او قوم بنى الحارث بن كعب را و گريختن او به يمن ، بر لشگرى از مهاجرين أمير كرده ، و به سوى بنى زبيدة فرستادند ، و خالد بن وليد را نيز به سركردگى جمعى از اعراب به سوى أعراب جعفىّ\r\n\r\n\r\n","description":"","footnote":"\r\n( 1 ) - ارتداد عمرو بن معدى كرب به جهت آن بود كه در مدينه ، نظرش بر أبو عثعث خثعمى افتاد كه قاتل پدرش بود ، او را گرفته ، و به نزد رسول خدا آورد كه حضرت حكم قصاص صادر كنند ، حضرت فرمودند : أهدر الإسلام ما كان فى الجاهليّة « اسلام براى خون‌هايى كه در جاهليّت ريخته شده است ارزشى قائل نيست » . و چون ابو عثعث مسلمان شده است لذا نمىتوان از او به عنوان تقاصّ خون معدى كرب كه در شرك و جاهليت بوده است انتقام گرفت ، عمرو بن معدى كرب از اين گفتار رسول اللّه از اسلام برگشت . ( « إعلام الورى » ص 134 ، و « حبيب السّير » ج 1 ص 403 ، و « روضة الصفا » ج 2 ، در ذكر توجّه امير المؤمنين على به جانب يمن ) .\r\n","page_name":" 75 ","page_number":81},
  {"content":"\r\n\r\nروانه ساختند ، و دستور دادند كه هر كجا كه دو لشكر با هم تلاقى داشته باشند أمير دو لشكر علىّ بن أبي طالب بوده باشد .\r\n\r\n[ نامهء شكايت‌آميز خالد به رسول الله صلَّى الله عليه و آله و سلَّم 
  ]\r\nچون چند منزل سپرى شد ، أعراب جعفى كه خالد متوجّه ايشان بود به دو فرقه شدند ، فرقه‌اى به يمن رفتند و فرقه‌اى به بنى زبيد پيوستند . أمير المؤمنين عليه السّلام چون از اين أمير مطلع شد ، قاصدى به نزد خالد فرستادند ، و پيغام دادند كه هر كجا باشى توقّف كن تا من به تو برسم ، خالد به اين پيغام اعتنا نكرد و به حركت ادامه داد . امير المؤمنين عليه السّلام خالد بن سعيد العاص را كه نائب حضرت در آن لشكر بود ، به دنبال خالد بن وليد فرستادند كه با شتاب خود را رسانيده و هر كجا او را ببيند متوقّف كند ، و خالد بن سعيد مأموريّت خود را انجام داده و خالد بن وليد با لشكرش را متوقّف ساخت ، و چون امير المؤمنين عليه السّلام رسيدند ، به خالد بن وليد در اثر مخالفتى كه كرده بود سخنان درشت گفتند .\r\nبارى أمير المؤمنين عليه السّلام خود را به بنو زبيد رسانيده ، و عمرو بن معدى كرب آمادهء جنگ شد و سپس فرار كرد و دوباره اسلام آورد ، و زنان از آن طائفه و زوجهء او كه اسير شده بودند ، به واسطهء إسلام او ثانيا آزاد شدند ، و حضرت ، خالد بن سعيد را براى أخذ زكات و جمع‌آورى غنائم مأمور كردند .\r\nامير المؤمنين عليه السّلام پس از جمع غنائم ، آنها را به پنج قسمت تقسيم كردند ، و سپس قرعه زدند كه تا سهم خدا را جدا كنند و بقيّهء آن غنائم تقسيم شود . أوّلين سهمى كه مشخّص شده بود ، قرعهء سهم خدا به نام آن افتاد ، و در آن سهم ، جاريه‌اى بود زيبا كه أمير المؤمنين عليه السّلام آن را براى خود انتخاب كردند ، و قطرات آب غسل بر سر و روى آن حضرت ديده شد . اين أمر براى خالد بن وليد گران آمد ، و كاغذى به رسول اللّه نوشت ، و يكايك از ناگواريهايى را كه در سفر از أمير المؤمنين مشاهده كرده بود بر شمرد ، و كاغذ مفصّل و طولانى به هم رسيده ، و آن را توسّط بريدة بن حصيب اسلمىّ به نزد رسول اللّه فرستاد كه بريده بخواند و خودش نيز يكايك آن مكروهات را تصديق كند و در حضور رسول خدا گواه باشد . بريدة از جيش خالد كه به مدينه باز مىگشت جدا شده ، و زودتر به مدينه\r\n\r\n","description":"","footnote":"","page_name":" 76 ","page_number":82},
  {"content":"\r\n\r\nآمد ، و خدمت حضرت رسول اكرم شرفياب شد ، و شروع كرد به بر شمردن كارهاى على بن ابي طالب از برگزيدن جاريه از سهم خمس و ساير كارها .\r\nبريده خودش نامهء خالد را مىخواند و تصديق نوشته‌هاى او را مىكرد . و گفت : اى رسول خدا اگر در فىء و تصرّف در غنيمت مسلمين اين‌طور رخصت دهى ، بكلّى فىء و سهميّهء مسلمين از غنائم جنگى از بين خواهد رفت .\r\nفقال رسول الله : يا بريدة ! أحدثت نفاقا ! إنّ علىّ بن أبي طالب يحلّ له من الفىء ما يحلّ لى ، إنّ علىّ بن أبي طالب خير النّاس لك و لقومك ! و خير من أخلف بعدى لكافّة أمّتى ! يا بريدة احذر أن تبغض عليّا فيبغضك الله ! « رسول الله فرمود : اى بريده ! ايجاد نفاق كردى و نفاق آفريدى ! براى على بن ابي طالب از فىء و غنيمت جنگى آن چه حلال است ، كه بر من حلال است . على بن أبي طالب بهترين مردم است براى تو و براى اقوام تو ، و بهترين كسى است كه من بعد از خودم براى جميع أمّت خودم خليفه قرار مىدهم ! اى بريده بپرهيز از اينكه على را دشمن دارى ، كه در اين صورت خداوند تو را دشمن خواهد داشت » ! قال بريدة : فتمنّيت أنّ الأرض انشقّت لى فسخت فيها ، و قلت : أعوذ بالله من سخط الله و سخط رسوله ، يا رسول الله ! استغفر لى فلن ابغض عليّا أبدا ، و لا أقول فيه إلّا خيرا . فاستغفر له النّبىّ . قال بريدة : فصار علىّ أحبّ خلق الله بعد رسوله إلىّ « 1 » .\r\n« بريدة مىگويد : من چنان پشيمان شدم كه آرزو مىكردم زمين براى من دهان باز كند ، و در آن فرو روم ، و گفتم : پناه مىبرم به خدا از غضب خدا و از غضب رسول خدا ! براى من از خداوند طلب آمرزش كن ! هيچ گاه ديگر من على را دشمن نخواهم داشت ، و دربارهء او سخن جز به خير و خوبى نخواهم گفت ! پيامبر براى او استغفار كردند . بريده مىگويد : از آن پس على در نزد من محبوب‌ترين مخلوقات بعد از رسول خدا بود » .\r\n\r\n\r\n","description":"","footnote":"\r\n( 1 ) - « إعلام الورى » ص 134 و ص 135 ، و « حبيب السّير » ج 1 ص 404 ، و « روضة الصّفا » ج 2 ، ضمن ذكر توجّه أمير المؤمنين على عليه السّلام به جانب يمن .\r\n","page_name":" 77 ","page_number":83},
  {"content":"\r\n\r\nاين داستان را بزرگان از اهل تاريخ و سير و حديث به الفاظ مختلف نقل كرده‌اند : ابن سعد در « طبقات » آورده است . « 1 » و ابن كثير چنين آورده است كه رسول خدا به بريده گفتند : اى بريده ! آيا على را مبغوض دارى ؟ ! گفتم : آرى ، فرمود : او را مبغوض مدار ! نصيب او در خمس بيش از اين مقدار است .\r\n\r\n[ گفتار رسول الله صلَّى الله عليه و آله و سلَّم با بريده دربارهء علىَّ عليه السَّلام 
  ]\r\nو در روايت ديگر آورده است كه در ميان كنيزان يك كنيز يك كنيز بود كه از همه افضل بود ، امير المؤمنين غنائم را تخميس كردند و تقسيم نمودند و آن كنيز را براى خود برداشتند . ما گفتيم : اى ابو الحسن اين چه كارى است ؟ ! أمير المؤمنين گفت : مگر شما نديديد كه اين كنيز در ميان كنيزان ديگر بود و من قسمت كردم و خمس را با قرعه جدا كردم ، و اين كنيز با قرعه در سهم خمس قرار گرفت ، و سپس قرعه زدم و اين كنيز در سهم اهل بيت رسول الله قرار گرفت ، و سپس قرعه زديم و اين كنيز در سهم آل على قرار گرفت ، و در اين صورت حكم صحيح همين بوده است .\r\nبريده مىگويد : چون آن مرد ( خالد بن وليد ) نامهء سعايت‌آميز نوشت و مرا بر تصديق مطالب آن گسيل داشت ، من شروع كردم به خواندن نامه و مىگفتم : راست مىگويد .\r\nدر اين حال رسول خدا دست مرا با نامه نگاه داشت و فرمود : آيا على را دشمن دارى ! گفتم : آرى ! فرمود : او را دشمن مدار و محبّتت را دربارهء او زياد كن ، سوگند به آن كسى كه نفس محمّد در دست اوست ، نصيب آل على در خمس ، بهتر و شايسته‌تر از يك كنيز و صيفه « 2 » و زيباست .\r\nبريده مىگويد : از آن به بعد هيچ كس غير از رسول خدا ، در نزد من محبوب‌تر از على نبود . « 3 » و شيخ مفيد اين قضيّه را در « إرشاد » آورده است ، و إضافه مىكند كه : چون\r\n\r\n\r\n","description":"","footnote":"\r\n( 1 ) - « طبقات » ج 2 ، ص 170 ، و « سيرهء حلبيّه » ج 3 ص 232 و ص 233 .\r\n( 2 ) - وصيفة دختر جوان را گويند .\r\n( 3 ) - « البداية و النهاية » ج 5 ص 104 .\r\n","page_name":" 78 ","page_number":84},
  {"content":"\r\n\r\nبريده به در خانهء رسول خدا رسيد عمر بن خطّاب را ملاقات كرد ، عمر از حال جنگ آنان سؤال كرد ، و نيز پرسيد : تو چرا زودتر آمده‌اى ! بريده گفت : به جهت سعايت و عيب‌هائى كه از علىّ بن أبي طالب خدمت رسول خدا بيان كنم ! و بريده براى عمر شرح حال كنيزك را گفت كه على آن را براى خود اختيار نمود .\r\nعمر گفت : امض لما جئت له فإنّه سيغضب لابنته ممّا صنع علىّ ! « براى انجام مأموريّت خودت به نزد رسول اللّه برو ، و مطالب را بيان كن ! رسول خدا حتما از اين كارى كه على انجام داده است ، به جهت خاطر دخترش ( كه زوجهء على است ) به غضب در خواهد آمد » .\r\nبريده مىگويد : چون نامهء خالد بن وليد را مىخواندم ، و يكايك سعايت‌ها را دربارهء على مىشمردم ، ( علاوه بر آنكه از اين عمل على عصبانى نشد ، بلكه ) از سعايت و بدگويى دربارهء على متغيّر شد ، و رنگ چهرهء رسول اللّه برگشت ، و مرا از خواندن بقيّهء نامه منع كرده ، و چنين و چنان دربارهء على به من فرمود . « 1 » و شيخ طوسى در « أمالى » پس از نقل مفصّل اين واقعه گويد كه : بريده گفت : چون بر رسول خدا وارد شدم و نامه را به آن حضرت دادم ، با دست چپ خود گرفت ، و همانطور كه خداوند عزّ و جلّ مىفرمايد : پيغمبر چيزى را نمىخواند و نمىنوشت ، من شروع كردم به بيان وقايع و عيب‌گوئى از على ، و حال من چنين بود كه چون سخن مىگفتم ، سر خود را تكان مىدادم ، و پايين مىآوردم ، من سخن خود را گفتم ، و چون عيبگويى من تمام شد ، سر خود را بالا آوردم ، و ديدم رسول خدا چنان غضبناك شده است كه از شدّت غضب هيچ گاه من او را به چنين غضبى نديده بودم مگر در روز بنى قريظه و بنى النّضير .\r\nرسول خدا به من فرمود : يا بريدة إنّ عليّا وليّكم بعدى ! فأحبّ عليّا فإنّه يفعل ما يؤمر ! « اى بريده على بن ابي طالب صاحب اختيار و مولاى شماست بعد از من ! پس او را دوست بدار ! او همان عملى را انجام مىدهد كه به او أمر شده است » !\r\n\r\n\r\n","description":"","footnote":"\r\n( 1 ) - « إرشاد » مفيد ، طبع سنگى ، از ص 85 تا ص 87 .\r\n","page_name":" 79 ","page_number":85},
  {"content":"\r\n\r\nبريده گويد : من از نزد رسول خدا برخاستم ، و هيچ كس روى زمين محبوب‌تر از على در نزد من نبود .\r\n\r\n[ خشم رسول الله صلَّى الله عليه و آله و سلَّم از شكايت كنندهء از أمير المؤمنين عليه السَّلام 
  ]\r\nعبد اللّه بن عطاء كه راوى اين روايت است مىگويد : من اين حديث را براى أبا حرث بن سويد بن غفلة بيان كردم ، او به من گفت : عبد اللّه پسر بريده كه اين حديث را براى تو بيان كرده است بعضى از فقرات آن را كتمان كرده است . رسول خدا به بريده فرمود : أنا فقت بعدى يا بريدة « 1 » « اى بريده آيا پس از من نفاق مىورزى ؟ » ابن عساكر ، در اين باره در تحت عنوان احاديث وارده در ولايت ، به روايت بريدهء اسلمىّ بيست و پنج حديث از شماره 458 تا شماره 482 در « تاريخ دمشق » ، كتاب الإمام أمير المؤمنين على بن أبي طالب عليه السّلام آورده است .\r\nدر روايت اوّل كه شمارهء 458 مىباشد ، با سند خود از سعيد بن جبير از ابن عبّاس از بريده نقل مىكند تا مىرسد به آنكه : فرأيت وجه رسول اللّه صلّى اللّه عليه [ و آله 
  ] و سلّم يتغيّر : فقال : يا بريدة أ لست أولى بالمؤمنين من أنفسهم ؟ ! فقلت : بلى يا رسول اللّه ! فقال : من كنت مولاه فعلىّ مولاه « 2 » .\r\n« بريده مىگويد : ديدم كه رنگ صورت رسول خدا صلّى اللّه عليه و آله و سلّم دگرگون شد و فرمود : اى بريده ! آيا ولايت من به مؤمنان ، از ولايت آنان به خودشان بيشتر و قوىتر نيست ؟ ! گفتم : آرى ، اى رسول خدا ! آنگاه فرمود : كسى كه من مولاى او هستم ، على مولاى اوست » .\r\nو در روايت دوّم ( 459 ) با سند خود از سعيد بن جبير از ابن عبّاس از بريده مىآورد كه : قال رسول اللّه صلّى اللّه عليه [ و آله 
  ] و سلّم : علىّ مولى من كنت مولاه . « 3 » « رسول خدا صلّى اللّه عليه و آله و سلّم فرمود : على صاحب اختيار و مولاى كسى است كه من صاحب اختيار او هستم » .\r\n\r\n\r\n","description":"","footnote":"\r\n( 1 ) - « أمالى » طوسى ، طبع سنگى ، ج 1 ، ص 157 .\r\n( 2 ) - جزء اوّل از كتاب ترجمهء امير المؤمنين عليه السّلام از « تاريخ دمشق » ، ص 365 و ص 366 .\r\n( 3 ) - ص 366 .\r\n","page_name":" 80 ","page_number":86},
  {"content":"\r\n\r\nو در روايت سوّم ( 460 ) با سند خود از سعيد بن جبير از ابن عبّاس از بريده كه قال رسول اللّه صلّى اللّه عليه و آله و سلّم : من كنت مولاه فعلىّ مولاه . « 1 » « رسول خدا فرمود : كسى كه من مولاى او هستم ، پس على مولاى اوست » .\r\nو روايت چهارم ( 461 ) بعينها همين مضمون است با سند ديگر . « 1 » و روايت پنجم ( 462 ) با سند خود از سعيد بن جبير از ابن عبّاس از بريده كه قال : قال رسول اللّه صلّى اللّه عليه [ و آله 
  ] و سلّم : علىّ بن أبي طالب مولى من كنت مولاه . « 3 » « رسول خدا فرمود : على بن ابي طالب پيشوا و صاحب اختيار كسى است كه من پيشوا و صاحب اختيار او هستم » .\r\nو در روايت ششم ( 463 ) با سند خود از سعيد بن جبير از ابن عبّاس از بريده آورده است كه قال : قال رسول اللّه صلّى اللّه عليه [ و آله 
  ] و سلّم : من كنت وليّه فعليّ وليه . « 4 » « رسول خدا فرمود : هر كس كه من ولىّ او هستم ، على ولىّ اوست » .\r\nو در روايت ( 464 ) با سند ديگر خود از ابن عبّاس آورده است كه : رسول خدا صلّى اللّه عليه و آله و سلّم فرمود : من كنت مولاه فعلىّ مولاه . « 5 » « كسى كه من فرمانده و صاحب أمر او هستم ، پس على فرمانده و صاحب أمر اوست » .\r\nو در روايت ( 465 ) با سند خود از عبد اللّه بن عطاء ، از عبد اللّه بن بريدة از پدرش آورده است كه رسول خدا صلّى اللّه عليه و آله و سلّم فرمود : علىّ بن أبي طالب مولى كلّ مؤمن و مؤمنة و هو وليّكم بعدى . « 6 » « على بن أبي طالب صاحب اختيار هر مرد مؤمن و هر زن مؤمنه‌اى است ، و او\r\n\r\n\r\n","description":"","footnote":"\r\n( 1 ) - مصدر سابق ص 366 .\r\n( 3 ) - ص 366 و ص 367 .\r\n( 4 ) - ص 367 و ص 368 .\r\n( 5 ) - ص 368 .\r\n( 6 ) - ص 368 و ص 369 .\r\n","page_name":" 81 ","page_number":87},
  {"content":"\r\n\r\nصاحب اختيار شماست بعد از من » .\r\n\r\n[ روايات ابن عساكر از بريدة دربارهء أمير المؤمنين عليه السَّلام 
  ]\r\nو در روايت ( 466 ) با سند خود از أجلح ، از عبد اللّه بن بريده ، از پدرش ، داستان جنگ خالد بن وليد و أمير المؤمنين عليه السّلام و ظهور مسلمانان را ذكر مىكند ، و انتخاب امير المؤمنين يكى از كنيزان را براى خود بيان مىنمايد ، مىگويد : خالد نامه‌اى براى رسول خدا نوشت و به همراهى من فرستاد ، و مرا أمر و سفارش كرد كه دربارهء على در نزد رسول خدا بدگويى و عيب گويى نمايم .\r\nمن چون به نزد رسول خدا رسيدم ، آثار گرفتگى و كراهت را در چهرهء او مشاهده كردم ، و گفتم : اين مكان و موقعيّت من ، موقعيّت كسى است كه از دست على به تو پناه آورده است ، تو مرا با مردى ( خالد ) فرستادى ، و أمر كردى از او اطاعت كنم ، و اينك آنچه را كه او فرستاده است ، به تو ابلاغ مىنمايم ! قال : يا بريدة ! لا تقع فى علىّ ، علىّ منّى و أنا منه ، و هو وليّكم بعدى . « 1 » « فرمود : اى بريده ! دربارهء على زشتى مگوى ! على از من است و من از على هستم ، و او صاحب اختيار شماست پس از من » ! و در روايت ( 467 ) با سند خود از أجلح ، از عبد اللّه بن بريده ، ( از پدرش ) با روات ديگرى به عين آنچه را كه در روايت قبل آورديم ، ذكر كرده است . « 2 » و در روايت ( 468 ) نيز با سند ديگر عين همين مضمون را آورده است . « 3 » و در روايت ( 469 ) با سند خود ، از عبد اللّه بن عطاء ، از عبد اللّه بن بريده ، از پدرش آورده است كه پس از نقل مقدّمات قضيّه ، بريده مىگويد : دشمنى و بغض من نسبت به على بن ابي طالب از بغض همهء مردم بيشتر بود ، و اين معنى را خالد از من دانسته بود .\r\nدر اين حال مردى آمد و گفت : علىّ بن أبي طالب از سهم خمس ، جاريه‌اى را برداشته است .\r\n\r\n\r\n","description":"","footnote":"\r\n( 1 ) - مصدر سابق ص 369 ، و هيتمى در « مجمع الزوائد » ج 9 ص 128 .\r\n( 2 ) - ص 370 .\r\n( 3 ) - ص 370 و ص 371 .\r\n","page_name":" 82 ","page_number":88},
  {"content":"\r\n\r\nخالد گفت : اين چه كارى است ؟ و سپس مرد ديگرى آمد ، و پس از آن مرد ديگرى ، و همينطور أخبار پشت سر هم مىآمد ، خالد بن وليد مرا خواست و گفت : اى بريده ! مىدانى كه على چه‌كار كرده است ؟ ! اينك اين نامهء مرا بگير ، و به نزد رسول اللّه ببر ، و او را از اين موضوع مطّلع گردان ! من نامه را گرفتم ، و حركت كردم ، تا به مدينه رسيدم ، و بر رسول خدا وارد شدم .\r\nرسول خدا نامه را به دست چپ گرفت ، و همانطور كه خداوند عزّ و جلّ فرموده است ، نمىنوشت و نمىخواند . و من مردى بودم كه چون به تكلّم مىآمدم ، سر خود را پائين مىآوردم ، تا از مطلب و حاجت خود فارغ شوم .\r\nو پيوسته سر خود را پائين مىآوردم و تكلّم مىكردم ، و آنچه را كه بايد ، دربارهء على عيب‌گويى كردم . و سپس سر خود را بلند كردم ، و ديدم كه رسول خدا در غضب آمده است ، چنان غضبى كه در غير روز بنى قريظه و بنى النّضير از آن حضرت نديده بودم . رسول خدا نظرى به من نموده گفت : يا بريدة إنّ عليّا وليّكم بعدى ، فأحبّ عليّا فإنّه يفعل ما يؤمر . « 1 » « اى بريده ! على پيشواى شماست بعد از من ! على را دوست بدار ! كارى را كه او انجام مىدهد ، طبق آن امرى است كه به او شده است » ! و عبد اللّه بن عطا گويد : چون اين حديث را براى حرث بن سويد بن غفله خواندم ، گفت : عبد اللّه بن بريده بعضى از اين حديث را از تو كتمان كرده است ، و آن اينكه رسول اللّه به او گفته بود : أنا فقت بعدى يا بريدة ! « اى بريده آيا پس از من نفاق مىورزى ؟ » و در روايت ( 470 ) و ( 471 ) و ( 473 ) و ( 474 ) و ( 475 ) و ( 476 ) و ( 477 ) آورده است ، كه بريده گويد : رسول خدا صلّى اللّه عليه و آله و سلّم فرمود : من كنت وليّه فعلىّ وليّه « 2 » . « هر كس كه من مولاى او هستم ، على مولاى اوست » .\r\n\r\n\r\n","description":"","footnote":"\r\n( 1 ) - مصدر سابق ص 371 و اين روايت را هيتمى در « مجمع الزوائد » ج 9 ص 128 و ص 129 آورده است ، و شيخ طوسى در « أمالى » آورده است .\r\n( 2 ) - از ص 372 تا ص 375 .\r\n","page_name":" 83 ","page_number":89},
  {"content":"\r\n\r\nو در روايت ( 472 ) آورده است كه رسول خدا صلّى اللّه عليه و آله و سلّم فرموده است :\r\nمن كنت وليّة فإنّ عليّا وليّه . « 1 » و در روايت ( 478 ) از بريده آورده است كه رسول خدا صلّى اللّه عليه و آله و سلّم فرمود :\r\nمن كنت مولاه فعلىّ مولاه ( وليّه - خ ) . « 2 » « هر كس كه من پيشوا و آقا و صاحب اختيار او هستم ، على پيشوا و آقا و صاحب اختيار اوست » .\r\nو در روايت ( 479 ) آورده است كه رسول خدا به بريده گفت : آيا على را مبغوض دارى ؟ بريده مىگويد : گفتم : آرى ! رسول خدا گفت : او را مبغوض مدار ! و بار ديگر نفسى كشيده و گفت : او را محبوب بدار ، چون سهميّهء على از خمس ، بيش از اين مقدار بوده است .\r\nو در حديث ( 480 ) نظير همين مضمون را با سند ديگر آورده است .\r\nو در حديث ( 481 ) با سند خود از عمرو بن عطيّه ، از عبد اللّه بن بريده ، از پدرش - بريده - روايت را آورده است تا اينجا كه بريده مىگويد : چون به نزد رسول خدا آمدم ، او مشغول شستن سر خود بود ، من آنچه را كه مىخواستم دربارهء على به او گفتم ، و ما هر وقت در نزد رسول اللّه مىنشستيم ، چشمان خود را به او نمىدوختيم ، رسول اللّه فرمود : اى بريده آرام بگير ! و دست از اين گفتارت بدار ! من سر خود را بلند كردم ، و ديدم كه چهرهء آن حضرت متغيّر شده است ، و چون اين حال را نگريستم ، گفتم : أعوذ بالله من غضب اللّه و غضب رسوله ! قال بريدة : و اللّه لا أبغضه أبدا بعد الّذى رأيت من رسول اللّه ( صلّى اللّه عليه و آله و سلّم ) . « 3 » « من پناه مىبرم به خدا از غضب خدا ، و از غضب رسول خدا ! سوگند به خدا كه من هيچ گاه ديگر على را مبغوض نمىدارم پس از آن حالتى كه در رسول خدا مشاهده كردم » .\r\n\r\n\r\n","description":"","footnote":"\r\n( 1 ) - مصدر سابق ص 373 .\r\n( 2 ) - ص 375 .\r\n( 3 ) - ص 376 و ص 377 .\r\n","page_name":" 84 ","page_number":90},
  {"content":"\r\n\r\nو در حديث ( 482 ) آورده است كه رسول خدا فرمود : فلا تبغضه و إن كنت تحبّه فازد دله حبّا ، فو الّذى نفس محمّد بيده لنصيب آل علىّ فى الخمس أفضل من وصيفة .\r\nقال : فما كان من النّاس أحد بعد قول رسول اللّه صلّى اللّه عليه و آله و سلّم أحبّ إلىّ من علىّ . « 1 » « اى بريده ! او را مبغوض مدار ! و اگر اين چنين هستى كه او را دوست مىدارى ، پس دوستى خود را زياده گردان ! سوگند به آن خدائى كه جان محمّد در دست اوست ، نصيب و بهرهء آل على در خمس أفضل است از يك كنيزك جوانى ! بريده گويد : بعد از اين گفتار رسول خدا صلّى اللّه عليه و آله و سلّم كسى نزد من از على عليه السّلام محبوب‌تر نبود » .\r\nو حافظ أبو بكر هيتمى از بريده اين روايت را ذكر مىكند ، تا مىرسد به اينجا كه بريده مىگويد : من به مدينه وارد شدم ، و داخل مسجد شدم ، ولى رسول خدا صلّى اللّه عليه [ و آله 
  ] و سلّم در منزل بودند ، و جمعى از اصحاب بر در خانه آن حضرت بودند : به من گفتند : اى بريده چه خبر آورده‌اى ؟ ! گفتم : خبر خير ! خداوند فتح و ظفر را نصيب مسلمانان كرد ! گفتند : براى چه تو زودتر بدينجا آمده‌اى ؟ ! گفتم : على ، جاريه‌اى را از سهم خمس برداشته است ، من آمده‌ام تا به پيغمبر خبر دهم .\r\nگفتند : خبر بده به پيغمبر ! زيرا اين خبر ، على را از چشم پيغمبر مىاندازد ! و پيغمبر از درون منزل ، اين سخنان را مىشنيد .\r\nدر اين حال پيغمبر با حالت غضب از منزل بيرون آمد و فرمود :\r\nما بال أقوام يتنقّصون عليّا ؟ من تنقّص عليّا فقد تنقّصنى ، و من فارق عليّا فقد فارقنى ، إنّ عليّا منّى و أنا منه ، خلق من طينتى و خلقت من طينة إبراهيم ، و أنا أفضل من إبراهيم ، ذرّيّة بعضها من بعض و اللّه سميع عليم .\r\n\r\n\r\n","description":"","footnote":"\r\n( 1 ) - مصدر سابق ص 377 و 378 ، و هيتمى در « مجمع الزوائد » ج 9 ، ص 127 .\r\n","page_name":" 85 ","page_number":91},
  {"content":"\r\n\r\nيا بريدة : أ ما علمت أنّ لعليّ أكثر من الجارية الّتى أخذ ، و إنّه وليّكم بعدى ؟ ! فقلت : يا رسول اللّه ! بالصّحبة إلّا بسطت يدك فبايعتنى على الإسلام جديدا ! قال : فما فارقته حتّى بايعته على الإسلام . رواه الطّبرانى فى الأوسط . « 1 » « چه حالتى دارند أقوامى كه از على مذمّت مىكنند ؟ كسى كه از على مذمت مىكند ، از من مذمّت كرده است . و كسى كه از على دورى گزيند ، از من دورى كرده است . بدرستى كه على از من است ، و من از على هستم . على از سرشت من آفريده شده است ، و من از سرشت إبراهيم آفريده شده‌ام ، و من از ابراهيم ، أفضل و أشرف مىباشم ، ذرّيّه‌اى است ، كه بعضى از بعضى هستند ، و خداوند شنوا و داناست .\r\n\r\n[ خشم رسول خدا صلَّى الله عليه و آله و سلَّم از جماعتى كه علىَّ عليه السَّلام را مذمَّت كردند 
  ]\r\nاى بريده ! آيا ندانسته‌اى كه سهميّهء على از خمس ، زيادتر از يك جاريه‌اى است كه برداشته است ، و او صاحب اختيار و ولىّ شماست بعد از من ؟ ! بريده مىگويد : من گفتم : اى رسول خدا ! ترا سوگند مىدهم به حقّ صحبت ديرينت كه دستت را بدهى ، تا من با تو بر سلام تازه‌ام بيعت كنم ! بريده مىگويد : من از پيامبر جدا نشدم تا اينكه بر اسلام با او بيعت كردم » .\r\nو اين روايت را طبرانىّ در « معجم أوسط » خود آورده است .\r\nبايد دانست كه همانطور كه از بعضى از تواريخ « 2 » و احاديث به دست مىآيد ، رسول خدا صلّى اللّه عليه و آله و سلّم دو بار أمير المؤمنين عليه السّلام را به عنوان رياست لشكر سريّه به سوى يمن فرستادند .\r\nيك بار ، همان دفعه‌اى بود كه براى تعقيب عمرو بن معدى كرب و اسلام نجران فرستادند ، كه در همان سفر هم خالد بن وليد را به سوى بنو جعفىّ روانه\r\n\r\n\r\n","description":"","footnote":"\r\n( 1 ) - « مجمع الزوائد و منبع الفوائد » ، ج 9 ص 128 .\r\n( 2 ) - « طبقات » ابن سعد ، ج 2 ، ص 169 ، و ابن اثير در « الكامل فى التاريخ » ج 2 ص 300 و ص 301 آورده است كه يك بار امير المؤمنين عليه السّلام را به يمن براى دعوت به اسلام فرستادند و يك بار براى جمع‌آورى صدقات و جزيه .\r\n","page_name":" 86 ","page_number":92},
  {"content":"\r\n\r\nساختند ، و دستور دادند كه در وقت تلاقى دو لشكر ، پيوسته إمارت لشكر با على بن أبي طالب بوده باشد ، و در آن سريّه ، حضرت أمير المؤمنين عليه السّلام نيابت و خلافت در لشكر را به خالد بن سعيد بن العاص سپردند ، و خالد بن وليد نيابت را به أبو موسى أشعرىّ سپرد ، و در همين سفر بود كه خالد مخالفت كرد و مورد عتاب واقع شد . و نيز در همين سفر بود كه خالد بن وليد نامه‌اى به معيّت بريدة بن حصيب اسلمىّ در شكايت از امير المؤمنين عليه السّلام به رسول الله نوشت و به مدينه فرستاد ، و هنوز لشكريان على بن أبي طالب و خالد بن وليد ، در مأموريت بودند كه بريدة به مدينه آمد و پيغام رساند ، و مورد غضب رسول خدا واقع شد ، و آن حضرت او را أمر به پيروى و متابعت از ولايت أمير المؤمنين كردند .\r\nو بار ديگر دفعه‌اى بود كه خالد بن وليد ، چون شش ماه در يمن ماند ، و دعوت او به اسلام به جائى منتهى نشد حضرت رسول الله أمير المؤمنين را روانه ساختند كه خالد را عزل كنند و هر كدام از لشكريان خالد بخواهد به لشكريان امير المؤمنين بپيوندد ، و در اين سريّه بود كه أمير المؤمنين عليه السّلام بريدة بن حصيب را مأمور محافظت و نگهدارى از غنائم نمودند ، و با لشكريان پس از انجام مأموريّت به مكّه آمدند ، و خود از لشكر جدا شده ، و به رسول الله براى حجّ پيوستند ، و مأمور آن حضرت در غياب ، حلّه‌هاى يمانى را بين لشگريان تقسيم كرد ، و امير المؤمنين چون از مكّه برگشتند ، و در نزديكى مكّه لشكر خود را بدين حال مشاهده كردند امر كردند تا حلّه‌ها را كه از صدقات بود از تن بيرون آورند ، و در عدل‌ها ببندند ، و به نزد رسول اللّه آوردند . و چون اين أمر موجب ناراحتى لشكر شد ، چون به مكّه وارد شدند ، زبان به تعييب امير المؤمنين گشودند . و رسول خدا اعلان كردند در ميان مردم كه على در راه خدا أهل مسامحه و مجامله نيست ، او در راه خدا از چيزى ترس ندارد ، و او فانى در ذات خدا گرديده است .\r\nولى البتّه اين دو سريّه و مأموريّت أمير المؤمنين عليه السّلام به جانب يمن در سنهء دهم از هجرت تحقّق پذيرفته است ، و از مكّه أمير المؤمنين در معيّت رسول خدا به مدينه بازگشتند ، و در جحفه و غدير خم ، آن خطبهء غرّاء را رسول خدا ، دربارهء ولايت\r\n\r\n","description":"","footnote":"","page_name":" 87 ","page_number":93},
  {"content":"\r\n\r\nكلّيّه و مطلقهء الهيّهء آن حضرت ايراد نمودند .\r\n\r\n[ خشم رسول خدا صلَّى الله عليه و آله و سلَّم از عمرو بن شاس أسلمى دربارهء علىَّ عليه السَّلام 
  ]\r\nو نيز أبو بكر هيتمىّ از عمرو بن شاس اسلمىّ كه از اصحاب حديبيّهء رسول اللّه است آورده است كه او مىگويد : من با على بن ابي طالب عليه السّلام به سوى يمن رفتيم . و على در اين سفر با من جفا كرد ، تا به جائى كه من در دلم از او ناراحت و غضبناك بودم ، و چون به مدينه بازگشتيم ، من شكايت خود را از على در مسجد براى مردم بيان مىكردم ، و اين شكايت من به سمع رسول اللّه رسيده بود .\r\nصبحگاهى كه در مسجد وارد شدم ، و رسول خدا در ميان جمعى از اصحاب خود نشسته بود ، چون نظرش به من افتاد ، كه من او را مىنگرم ، نگاه تند و حادّى به من نمود ، تا اينكه نشستم ، و قال : يا عمرو ! و اللّه لقد آذيتنى ! قلت : أعوذ بالله من أذاك يا رسول اللّه ! قال : بلى من آذى عليّا فقد اذانى ! « 1 » « فرمود : اى عمرو بن شاس ، سوگند به خدا كه تو مرا اذيّت كردى ! گفتم : من پناه مىبرم به خدا ، از آزار رسانيدن به تو ، اى رسول خدا ! فرمود : آرى ، كسى كه على را آزار برساند ، مرا اذيّت كرده است » ! و نيز هيتمىّ از أبو رافع آورده است كه : رسول خدا صلّى اللّه عليه و آله و سلّم ، على را به عنوان إمارت و رياست لشكر براى يمن مبعوث كردند ، و از جملهء لشكر كه با على خارج شدند ، مردى بود از قبيلهء أسلم كه به او عمرو بن شاس مىگفتند .\r\nاين مرد كه به مدينه مراجعت كرد ، از على مذمّت مىكرد ، و از او شكايت مىنمود .\r\nفبعث إليه رسول اللّه صلّى اللّه عليه [ و آله 
  ] و سلّم : فقال : اخسأ يا عمرو ! هل رأيت من علىّ جورا فى حكمه أو أثرة فى قسمه ؟ ! قال : اللّهمّ : لا ! « رسول خدا صلّى اللّه عليه و آله و سلّم به نزد او فرستادند ، و او را احضار كردند و گفتند :\r\n\r\n\r\n","description":"","footnote":"\r\n( 1 ) - « مجمع الزوائد » هيتمى ج 9 ، ص 129 ، و گفته است كه : أحمد حنبل و طبرانى با اختصار اين قضيّه را ذكر كرده‌اند ، و بزّار از آن مختصرتر ذكر كرده است ، و « البداية و النّهاية » ج 5 ، ص 104 و ص 105 ، و « تذكرة الخواص » ص 26 .\r\n","page_name":" 88 ","page_number":94},
  {"content":"\r\n\r\nخاموش شو ، و دور و مطرود باش اى عمرو ! آيا از على در حكمى كه نموده است ظلمى ديده‌اى ؟ و يا در قسمتى كه نموده است جانبدارى خود را مشاهده كرده‌اى ؟ ! گفت : سوگند به خدا ، نه » ! حضرت فرمودند : پس به چه علّت در ميان مردم چيزهايى را مىگويى كه به من ابلاغ شده است ؟ ! عمرو گفت : بعضى از آن مطالبى را كه گفته‌ام ، اختيارى من نبوده است ، و بدون توجّه عيب گويى كرده‌ام ! در اين حال آثار غضب چنان از چهرهء رسول خدا مشهود شده و فرمودند : من أبغضه فقد أبغضنى ، و من أبغضنى فقد أبغض اللّه ! و من أحبّه فقد أحبّنى ، و من أحبّنى فقد أحبّ اللّه تعالى . « 1 » بارى ، برگرديم به أصل آيه و مطلبى كه دربارهء حجّ تمتّع بيان شد ، و بيان اينكه حجّ تمتّع واجب است براى افرادى كه خانواده و أهل آنان جزو نواحى و سكنهء مسجد الحرام نيستند ، و اين فريضهء تمتّع واجب است تا روز قيامت ، و ترك تمتّع ، گناه و مؤبقه كبيره بوده ، و در آيه قرآن به عقاب شديد ، توعيد و تحذير شده است .\r\nحجّ از شريعت حضرت ابراهيم عليه السّلام است ، و پس از آن حضرت با آنكه در ميان اعراب حجاز و عربستان دستورات و أحكام الهيّهء آن حضرت رو به ضعف نهاد ، و غالب آنها نيز بكلّى از بين رفت ، ولى مع‌ذلك ، فريضهء حجّ - البتّه أصل حجّ با تغييرات و تصرّفاتى كه به مرور در آن داده بودند - باقى ماند .\r\nحجّ در زمان مخصوص انجام مىگرفت ، و از مكان مخصوص كه به نام ميقات بود ، إحرام مىبستند و به سوى مكّه و اطراف آن براى انجام مناسك آن رهسپار مىشدند ، و يا با خود قربانى مىآوردند و در منى ذبح و يا نحر مىكردند كه در اين صورت ، حجّ قران بود ، و يا قربانى نمىآوردند كه حجّشان ، حجّ إفراد بود . و أما حجّ تمتّع هيچ سابقه نداشت ، و أذهان هيچيك به آن آشنا نبود . اين از مختصّات\r\n\r\n\r\n","description":"","footnote":"\r\n( 1 ) - « مجمع الزوائد » ج 9 ، ص 129 ، و گفته است كه بزّار هم اين حديث را روايت كرده است .\r\n","page_name":" 89 ","page_number":95},
  {"content":"\r\n\r\nاسلام است كه جبرائيل از جانب حضرت بارى تعالى حدود و مشخصّات آن را آورد ، و آيه قرآن بدان ناطق شد . و لذا براى بسيارى از مسلمانان موجب تعجّب گرديد كه چگونه مىشود در زمان حجّ ، تمتّع كرد ؟\r\n\r\n[ تفاوت حجَّ تمتَّع با حجَّ إفراد و قران 
  ]\r\nالبتّه اين تعجّب ناشى از همان انس ذهنى به حجّ قران و حجّ افراد بود كه حاجى چون از ميقات إحرام مىبست ، و در مكّه مىآمد ، به همان حال إحرام و پرهيز و اجتناب از لباس دوخته ، و استعمال عطر ، و تمتّع از زنان و همسران ، و ساير محرّمات إحرام ، باقى مىماند تا به عرفات و مشعر در منى برود ، و مناسك آن را انجام دهد .\r\nولى با حجّ تمتّع كه چون وارد مكّه مىشود ، عمره بجا مىآورد ، و سپس محلّ مىگردد ، يعنى از لباس إحرام بيرون مىآيد ، و عطر استعمال مىكند ، و از زنان متمتّع مىگردد ، و ساير محرّمات إحرام را مرتكب مىشود ، تا زمان حجّ كه نيّت حجّ مىكند ، و براى آن احرام مىبندد و لبّيك مىگويد و دوبارهء در إحرام مىرود و از لذّات و مشتهيات ممنوعه خوددارى مىنمايد ، مسئله كاملا متفاوت است .\r\nدر حجّ قران و إفراد در تمام طول مدّت ، شخص إحرام بسته ، در إحرام با موهاى ژوليده ، و بدن غبار آلوده ، مىماند ، ولى در حجّ تمتّع از إحرام بيرون مىآيد ، و مدّتى در مكّه به حال عادى و معمولى از همهء تمتّعات بهره‌مند مىشود ، و سپس دوباره إحرام مىبندد . فلهذا اين تمتّع بين دو احرام را اعراب مأنوس به آداب قبل ، شكستى در حجّ پنداشتند و گويا نقصان و خللى در أركان آن به شمار آوردند ، و بر اساس همان سابقهء ذهنى از دوران جاهليّت ، اين تمتّع را مباين و منافى حقيقت حجّ انگاشتند ، فلهذا در مقام اعتراض برآمدند .\r\nو ما مىدانيم كه اين اعتراض بى جا و بى مورد است ، زيرا كه تشريع عبادات ، و كيفيّت مناسك ، و دخالت دادن شروط ، و يا معيّن كردن موانع ، به دست خداست ، كه به وسيلهء وحى و إنزال كتاب ، و ارسال پيامبر ، براى بشر مشخّص و معيّن مىنمايد ، و اصولا بشر هر كه و هر چه باشد ، و به هر قدر داراى علم و قدرت باشد ، تا وقتى كه متّصل به عالم غيب نباشد ، و با دل خود أحكام إلهيّه را بدون شائبهء\r\n\r\n","description":"","footnote":"","page_name":" 90 ","page_number":96},
  {"content":"\r\n\r\nدخالت نفسانيّهء خويش ، از مصادر عاليه تلقّى ننمايد ، نمىتواند براى مردم أحكامى را جعل كند ، بالأخصّ آن أحكامى كه راجع به عبادات و روابط قلبى مردم با خداى آنهاست .\r\nأحكام به دست خداست ، كه با زبان پيامبر بيان مىشود ، و نسخ أحكام نيز به دست خداست ، زيرا نسخ حكم هم حكم جديدى است كه بايد خداوند جعل فرمايد .\r\nحكم اسلام بر اساس همان سنّت حضرت ابراهيم تا سنهء حجّة الوداع دربارهء كيفيّت حجّ ، منحصر به همان حجّ قران و حجّ إفراد بود ، ولى در حجّة الوداع ، اين حكم دربارهء افرادى كه به مسجد الحرام نزديك هستند ، و حكم أهل آنجا را دارند ، و أهل و قبيلهء آنان ، در حكم حضّار مسجد الحرام شمرده مىشوند ، كه منظور ، أهالى خود مكّه و حرم و قرآء و قصبات نزديك تا شانزده فرسخ كه چهل و هشت ميل است ، به حال أوّليهء خود باقى ماند . ولى دربارهء أفراد دور تر از اين مقدار ، البتّه در خصوص حجّ واجب تغيير يافت ، و به حجّ تمتّع مبدّل شد . و جبرائيل آيه قرآن فرود آورد ، و رسول اللّه بر فراز مروه پس از اتمام سعى براى مردم قرائت فرمود :\r\nفمن تمتّع بالعمرة إلى الحجّ فما استيسر من الهدى تا آنكه مىفرمايد : ذلك لمن لم يكن أهله حاضرى المسجد الحرام .\r\n« بر آن كسانى كه حجّ را بطور تمتّع بجاى مىآورند ، واجب است كه به قدر ميسور ، قربانى و هدى بنمايند . . . و اين حجّ تمتّع ، وظيفه است براى آن كسانى كه أهل و عيال آنها از حاضرين مسجد الحرام نباشند » . و على هذا جملهء ذلك لمن لم يكن أهله حاضرى المسجد الحرام بطور وجوب تعيين وظيفه براى مردم دور دست مىكند . و تا روز قيامت اين حكم باقى است ، هم به إطلاق آيه ، و هم به نصّ صريح رسول خدا كه انگشت‌هاى خود را در جواب سراقة بن مالك در يكديگر نموده و فرمودند : اين حكم تا روز قيامت باقى است .\r\nو علّت آن اين است كه : شريعت اسلام كه دين سمحهء سهله است ، تكليف دو ماه و يا بيشتر را از إحرام إلزامى دربارهء حجّاج برداشته است . البته دربارهء خود\r\n\r\n","description":"","footnote":"","page_name":" 91 ","page_number":97},
  {"content":"\r\n\r\nأهالى مكّه و اطراف آن ، اين حكم صعوبتى ندارد ، زيرا أهل و عيال آنان همان جا هستند ، و در نزديكى أيّام حجّ مىتوانند محرم شوند و حجّ بجا آرند . و ليكن براى كسانى كه دور دست هستند ، و از نقاط مختلفهء دنيا به سوى مكّه رهسپار مىشوند ، و حتما بايد از ميقات‌هاى مشخّصه و معيّنه إحرام ببندند ، و رنج سفر را از ميقات تا مكّه و تا زمان حجّ متحمّل شوند ، در اين مدّت طولانى در حال إحرام باقى بودن بسيار سخت است . و اين اشكال و سختى در حج‌ّهاى واجبى بطور إلزام برداشته شده است .\r\n\r\n[ تفسير آيه قرآن در وجوب عينى حجَّ تمتَّع 
  ]\r\nآنان مىتوانند در بين عمره و حجّ در استراحت خانوادگى در آيند ، و از تمتّعات و لذّاتى كه خداوند براى آنان حلال فرموده است ، كامياب گردند ، و لطيفه در اين جملهء از آيه قرآن است كه مىگويد :  لِمَنْ لَمْ يَكُنْ أَهْلُهُ حاضِرِي الْمَسْجِدِ الْحَرامِ  يعنى مسافر نياز به سكون و آرامش و أهل دارد . افرادى كه اهلشان با خود آنهاست ، مانند حضّار مسجد الحرام ، از نعمت حضور بهره‌مند مىشوند . و افرادى كه أهل آنها از حضّار مسجد نيستند ، و نياز به سكون و آرامش دارند ، إجازه و إذن تمتّع از محرمان خود بمنزلهء حضور أهل و عيال و سكون و آرامش در برابر آنهاست ، و تمتّع از زوجات و كنيزهاى خود جايگزين حضور أهل و عيال آنها شده است .\r\nو چون در بين مردم زمينهء مخالفت با اين تشريع آسمانى موجود بوده است ، خداوند به دنبال اين آيه شديدا أمر به تقوا مىكند ، و مخالفين را از عذاب شديد خداوند در هراس و دهشت قرار مىدهد :\r\nو اتّقوا اللّه و اعلموا أنّ اللّه شديد العقاب .\r\nدر سنّت نبويّه صلّى اللّه عليه و آله و سلّم بدون هيچ گونه شكّ و ترديدى ، همگى اتّفاق دارند بر جريان حجّ تمتّع براى دوردستان در حجّه الوداع كه به دستور رسول خدا همهء مردم از إحرام بيرون آمده ، و متمتّع شدند ، و سپس براى حجّ ، إحرام ثانوى بستند ، و نيز بر جريان آن در زمان أبو بكر ، و جريان آن تا مقدارى از حكومت عمر .\r\nدر اين مسئله بين شيعه و عامّه اختلافى نيست ، و ليكن شيعه مىگويد : همان‌طور كه قرآن و رسول خدا آن را تشريع نمودند ، به همان حال تا روز قيامت باقى\r\n\r\n","description":"","footnote":"","page_name":" 92 ","page_number":98},
  {"content":"\r\n\r\nاست ، و عامّه مىگويد : در زمان حكومت عمر منسوخ شد ، و عمر آن را برداشت ، و سنّت عمر لازم الإجراء است ، مانند سنّت رسول خدا .\r\nاين اصل و روح مطلبى است كه از مجموع مناقشات و ردّ و ايرادهاى طرفين دستگير مىشود . ما در اين مسئله نيازى به نقل روايات متواتره از شيعه و إمامان آن نداريم ، زيرا كه بعد از صراحت آيه قرآن و بيان صريح رسول خدا مكرّرا در مكّه ، شبهه‌اى باقى نمىماند ، تا روايات معتضده از طريق شيعه را بازگو كنيم .\r\nو ليكن صرفا براى إرشاد و راهنمائى برادران عامّه و براى رفاقت در بحث از طريق جدل ، عين بعضى از روايات معتبرهء آنان را از كتب خود آنان مىآوريم ، و سپس به بحث كوتاهى در پيرامون آن مىپردازيم . اميد است براى همهء آنان مفيد باشد ، به شرط آنكه در مقام مخاصمه برنيامده ، و بر اصل حقيقت و بينش أصالت ، با ما گام به گام بيايند .\r\n إِنَّ فِي ذلِكَ لَذِكْرى لِمَنْ كانَ لَهُ قَلْبٌ أَوْ أَلْقَى السَّمْعَ وَ هُوَ شَهِيدٌ .  « 1 » در « الدّرّ المنثور » آورده است كه : أخرج البخارىّ و البيهقىّ عن ابن عبّاس أنّه سئل عن متعة الحجّ ، فقال : أهلّ المهاجرون و الأنصار و أزواج النّبىّ صلّى اللّه عليه [ و آله 
  ] و سلّم فى حجّة الوداع و أهللنا ، فلمّا قدمنا مكّة قال رسول اللّه صلّى اللّه عليه [ و آله 
  ] و سلّم : اجعلوا إهلالكم بالحجّ عمرة إلّا مقلّد الهدى . فطفنا بالبيت و بالصّفا و المروة و أتينا النّسآء و لبسنا الثّياب .\r\nو قال : من قلّد الهدى فإنّه لا يحلّ حتّى يبلغ الهدى . ثمّ أمرنا عشيّة التّروية أن نهلّ بالحجّ ، فإذا فرغنا من المناسك جئنا فطفنا بالبيت و بالصّفا و المروة ، و قد تمّ حجّنا و علينا الهدى كما قال اللّه : « فما استيسر من الهدى فمن لم يجد فصيام ثلاثة أيّام فى الحجّ و سبعة إذا رجعتم » إلى أمصاركم ، و الشّاة تجزى . فجمعوا نسكين فى عام بين الحجّ و العمرة ، فإنّ اللّه أنزله فى كتابه و سنّة نبيّه ، و أباحه للنّاس غير أهل مكّة .\r\nقال اللّه تعالى :  ذلِكَ لِمَنْ لَمْ يَكُنْ أَهْلُهُ حاضِرِي الْمَسْجِدِ الْحَرامِ  .\r\n\r\n\r\n","description":"","footnote":"\r\n( 1 ) - آيه 37 ، از سورهء 50 : ق : « بدرستى كه در اين امر يادآورى و تذكّر است براى كسى كه داراى ادراك و تعقّل باشد ، و يا گوش فرا دهد ، و حاضر و ناظر باشد » .\r\n","page_name":" 93 ","page_number":99},
  {"content":"\r\n\r\nو أشهر الحجّ الّتى ذكرها اللّه : شوّال و ذوالقعدة و ذوالحجّة ، فمن تمتّع فى هذه الأشهر فعليه دم أو صوم . و الرّفث : الجماع ، و الفسوق : المعاصى ، و الجدال : المراء . « 1 »\r\n\r\n[ روايات عامّه دربارهء تمتَّع در حجَّ 
  ]\r\n« بخارى و بيهقى از ابن عبّاس تخريج كرده‌اند كه : چون از او دربارهء متعهء حجّ سؤال شد ، در جواب گفت : تمام مهاجرين و أنصار و زن‌هاى رسول خدا صلّى اللّه عليه [ و آله 
  ] و سلّم در حجّة الوداع إحرام بسته و لبّيك گفتند ، و ما هم إحرام بستيم و لبّيك گفتيم ، و چون وارد مكّه شديم ، رسول خدا صلّى اللّه عليه [ و آله 
  ] و سلّم به ما گفت : همهء شما إحرامتان براى حجّ را ، إحرام براى عمره قرار دهيد مگر آن كسى كه با خود هدى و قربانى به همراه آورده باشد .\r\nما دور خانهء خدا طواف نموديم ، و سعى بين صفا و مروه كرديم ، و سپس نزد زن‌هاى خود رفتيم و لباس‌هاى خود را در تن نموديم . و رسول اللّه فرمود : كسى كه با خود هدى آورده است از إحرام بيرون نشود تا وقتى كه هدى به جاى خودش برسد . و سپس رسول خدا در شامگاه روز ترويه ما را أمر نمود كه إحرام براى حجّ ببنديم ، و لبّيك بگوييم .\r\nو چون از مناسك حجّ فارغ شديم ، به مكّه آمديم ، و طواف بيت اللّه را كرديم ، و سعى صفا و مروه را نموديم ، و حجّ ما تمام شد ، و بر عهدهء ما هدى بود همچنان كه خداوند فرمود : « هر كس بايد به قدر وسع خود هدى بياورد ، و كسى كه متمكّن از هدى نباشد ، به جاى هدى بايد در ايّام حجّ ، سه روز روزه بگيرد ، و هفت روز در وقتى كه شما حاجيان به شهرهاى خود مراجعت نموده‌ايد » ، و در هدى هم يك گوسفند كافى است .\r\nو بنا بر اين در حجّة الوداع بين دو عبادت و نسك را كه حجّ و عمره باشد ، در سال واحد ، جمع كردند ، چون اين قسم از حجّ را خداوند در كتاب خود بيان فرموده ، و در سنّت رسول خدا آمده است ، و براى همهء مردم غير أهل مكّه مباح گردانيده است .\r\n\r\n\r\n","description":"","footnote":"\r\n( 1 ) - « تفسير الدرّ المنثور » ج 1 ، ص 215 .\r\n","page_name":" 94 ","page_number":100},
  {"content":"\r\n\r\nخداوند مىفرمايد : « اين وظيفهء كسى است كه أهل او از حضور يافتگان در مسجد الحرام نباشند » .\r\nو ماه‌هاى حجّ را كه خداوند ذكر كرده است عبارت است از : ماه شوّال و ماه ذوالقعده و ماه ذوالحجّه . پس كسى كه در اين ماه‌ها تمتّع كند ، بر عهدهء اوست كه خونى ( از گوسفند و يا گاو و يا شتر ) بريزد ، يا روزه بگيرد ، و رفث كه منع شده است عبارت است از : جماع ، و فسوق عبارت است از گناهان ، و جدال عبارت است از مراء و مجادله و گفتگو كردن » .\r\nو نيز در « تفسير الدّرّ المنثور » آورده است كه : أخرج البخارىّ و مسلم عن ابن عمر ، قال : تمتّع رسول اللّه فى حجّة الوداع بالعمرة الى الحجّ ، و أهدى فساق معه الهدى من ذى الحليفة ، و بدأ رسول اللّه فأهلّ بالعمرة ، ثمّ أهل بالحجّ ، فتمتّع النّاس مع النّبىّ صلّى اللّه عليه [ و آله 
  ] و سلّم بالعمرة إلى الحجّ ، فكان من النّاس من أهدى فساق الهدى ، و منهم من لم يهد .\r\nفلمّا قدم النّبىّ صلّى اللّه عليه [ و آله 
  ] و سلّم مكّة ، قال للنّاس : من كان منكم أهدى فإنّه لا يحلّ لشىء حرّم منه حتّى يقضى حجّه ، و من لم يكن أهدى فليطف بالبيت و بالصّفا و المروة و ليقصّر و ليحلّل ثمّ ليهلّ بالحجّ ، فمن لم يجد هديا فليصم ثلاثة أيّام فى الحجّ و سبعة إذا رجع إلى أهله . « 1 » « بخارى و مسلم از ابن عمر تخريج كرده‌اند ، كه مىگويد : رسول خدا در حجّة الوداع به سبب بجا آوردن عمره و تماميّت آن ، تا زمان فرا رسيدن حجّ ، تمتّع نمود ، و هدى را با خود سوق داده بود ، از ذو الحليفه ، و رسول خدا ابتدا إهلال به عمره كرد ، و سپس إهلال به حجّ نمود . و مردم با پيامبر صلّى اللّه عليه [ و آله 
  ] و سلّم از بجا آوردن عمره تا فرا رسيدن حجّ ، تمتّع نمودند ، بعضى از مردم با خود هدى آورده بودند همان را با خود به منى بردند ، و بعضى با خود هدى نياورده بودند ، چون پيغمبر صلّى اللّه عليه و آله و سلّم وارد مكّه شدند به مردم گفتند : هر كدام از شما كه هدى آورده است ، نبايد از چيزى از آن چيزهايى كه إحرام بسته است ، و بر او حرام شده است ، بيرون آيد تا وقتى كه\r\n\r\n\r\n","description":"","footnote":"\r\n( 1 ) - « تفسير الدّرّ المنثور » ج 1 ، ص 216 .\r\n","page_name":" 95 ","page_number":101},
  {"content":"\r\n\r\nحجّ خود را به انجام رساند ، و هر كدام از شما كه هدى نياورده است بايد دور خانهء خدا طواف كند ، و سعى به صفا و مروه نمايد ، و تقصير كند ، و از إحرام بيرون آيد ، و سپس براى بجا آوردن حجّ ، إحرام بندد و تلبيه گويد . و كسى كه متمكّن از هدى نيست بايد در موسم حجّ سه روز روزه بگيرد و هفت روز بعد از آنكه به منزل و أهل خود بر مىگردد » .\r\nاين روايت به ملاحظهء صدرش كه دلالت دارد بر آنكه رسول خدا صلّى اللّه عليه و آله و سلّم خودشان حجّ تمتّع بجاى آوردند ، خالى از اضطراب نيست ، و ليكن به ملاحظهء ذيلش كه افرادى كه با خود هدى نياورده‌اند بايد محلّ شوند و سپس تلبيه براى حجّ بگويند ، صراحت در تبديل وظيفهء حجّ افراد به تمتّع دارد .\r\nو نيز در « الدّرّ المنثور » آورده است كه : أخرج الحاكم و صحّحه من طريق مجاهد و عطاء عن جابر : قال : كثرت القالة من النّاس ، فخرجنا حجّاجا حتّى إذا لم يكن بيننا و بين أن نحلّ إلّا ليال قلائل أمرنا بالإحلال .\r\nقلنا : أ يروح أحدنا إلى عرفة و فرجه يقطر منيّا ؟ فبلغ ذلك رسول اللّه ، فقام خطيبا فقال : أبا لله تعلّمون أيّها النّاس ؟ ! فأنا و اللّه أعلمكم بالله و أتقاكم له . و لو استقبلت من أمرى ما استدبرت ما سقت هديا و لحللت كما أحلّوا . فمن لم يكن معه هدى فليصم ثلاثة أيّام فى الحجّ و سبعة إذا رجع إلى أهله ، و من وجد هديا فلينحر . فكنّا ننحر الجزور عن سبعة .\r\nقال عطاء : قال ابن عبّاس : إنّ رسول اللّه صلّى اللّه عليه [ و آله 
  ] و سلّم قسّم يومئذ فى أصحابه غنما ، فأصاب سعد بن أبى وقّاص تيس ، فذبحه عن نفسه . « 1 » « حاكم تخريج كرده و تصحيح نموده از طريق سلسلهء روايت مجاهد و عطاء از جابر ، كه او مىگويد :\r\nقيل و قال كنندگان در ميان مردم بواسطهء أمر رسول خدا به حجّ تمتّع زياد شد ، چون ما براى بجا آوردن حجّ از مدينه بيرون شديم ، تا وقتى كه ديگر بين ما و بين\r\n\r\n\r\n","description":"","footnote":"\r\n( 1 ) - « تفسير الدّرّ المنثور » ج 1 ، ص 217 . و نظير اين روايت را ابن سعد در « طبقات » ج 2 ص 187 از جابر آورده است .\r\n","page_name":" 96 ","page_number":102},
  {"content":"\r\n\r\nزمانى كه بايد در منى محلّ شويم و از إحرام بيرون آييم ، جز چند شب كمى بيشتر نبود ، در اين زمان رسول خدا ما را أمر فرمود كه از إحرام بيرون آييم .\r\nما گفتيم : چگونه أفراد ما به سوى عرفه رهسپار شوند ، در حالى كه از آلت آنان قطرات منى جارى است ؟\r\nاين گفتار به رسول خدا رسيد ، و براى ايراد خطبه قيام فرمود ، و گفت : سوگند به خدا كه اى مردم آيا شما خدا و رسول خدا را تعليم مىدهيد ؟ ! سوگند به خدا من از همهء شما به خدا داناترم ، و تقواى من در برابر أوامر او بيشتر است ! و اگر من مىدانستم جريانى را كه پيش آمده است ، از آنچه را كه گذشته است ، با خود هدى نمىآوردم ، و من هم همچنان كه مردم محلّ شدند محلّ مىشدم ، و از إحرام بيرون مىآمدم .\r\nپس هر كدام از شما كه هدى ندارد ، بايد سه روز روزه بدارد در ايّام حجّ و هفت روز در هنگامى كه به سوى أهل خود مراجعت مىكند ، و هر كدام كه هدى بيابد بايد نحر كند .\r\nجابر گويد كه : ما در آن وقت شترى را كه موسم كشتنش رسيده بود ، از طرف هفت نفر قربانى مىكرديم .\r\nعطاء كه راوى اين روايت است مىگويد : ابن عبّاس مىگفت : رسول خدا صلّى اللّه عليه و آله و سلّم در آن روز در ميان أصحاب خود تعداد گوسفندانى را تقسيم كرد تا براى خود ذبح كنند ، به سهميهء سعد بن أبى وقّاص يك بز نر اصابت كرد كه براى خود ذبح كرد » .\r\nو نيز در « الدّرّ المنثور » آورده است كه : أخرج ابن أبى شيبة و البخارىّ و مسلم عن عمران بن حصين قال : نزلت آية المتعة فى كتاب الله ، و فعلنا مع رسول الله صلّى الله عليه [ و آله 
  ] و سلّم ثمّ لم تنزل آية تنسخ آية متعة الحجّ ، و لم ينه عنها حتّى مات ، قال رجل برأيه ما شاء . « 1 » « ابن أبى شيبه و بخارى و مسلم از عمران بن حصين تخريج كرده‌اند ، كه او\r\n\r\n\r\n","description":"","footnote":"\r\n( 1 ) - « تفسير الدّرّ المنثور » ج 1 ، ص 216 .\r\n","page_name":" 97 ","page_number":103},
  {"content":"\r\n\r\nگفت : آيه تمتّع در كتاب خدا نازل شد ، و ما با رسول خدا صلّى اللّه عليه [ و آله 
  ] و سلّم تمتّع نموديم ، و هيچ آيه ديگرى نازل نشد كه حكم تمتّع را نسخ كند ، و رسول خدا نيز تا وقتى كه از دنيا رحلت نمود ، از آن نهى نكرد . آنگاه مردى به رأى خود آنچه را كه مىخواست دربارهء آن گفت » .\r\nاستاد أكرم علّامهء طباطبائى - رضوان الله عليه - پس از نقل اين روايات در « تفسير الميزان » در ذيل بيان روايت أخير گفته‌اند :\r\nاين روايت نيز به ألفاظ ديگرى قريب المعنى به آنچه در « الدّرّ المنثور » نقل شده است ، روايت شده است .\r\nو در « صحيح مسلم » و « مسند أحمد » و « سنن نسائى » از مطرف آورده است ، كه مىگويد : عمران بن حصين در مرض مرگ خود ، به دنبال من فرستاد و مرا طلب كرد ، و گفت : من تو را به أحاديثى حديث مىكنم كه اميد دارم بعد از من براى تو سود داشته باشد ، پس اگر من از اين مرض بهبودى يافتم آنها را كتمان كن و نقل مكن از من ! و اگر مردم ، آنها را براى مردم حكايت كن ! چون كه در اين صورت خداوند مرا از آفات افشاء آنها حفظ فرموده است .\r\nو بدان كه رسول خدا صلّى اللّه عليه و آله بين حجّ و عمره را جمع كرد ، و پس از آن نه در كتاب خدا و نه از رسول خدا نهيى از آن نرسيد ، و مردى به رأى خود آنچه را كه مىخواست دربارهء آن گفت . « 1 » و در « صحيح ترمذى » و « زاد المعاد » ابن قيّم آمده است كه : سئل عبد الله بن عمر عن متعة الحجّ . قال : هى حلال . فقال السّائل : إنّ أباك قد نهى عنها ! فقال : أ رأيت إن كان أبى نهى و صنعها رسول الله صلّى اللّه عليه و آله و سلّم ، أ أمر أبى متّبع أم أمر رسول الله صلّى اللّه عليه و آله و سلّم ؟ فقال الرّجل : بل أمر رسول الله صلّى اللّه عليه و آله و سلّم .\r\nفقال : لقد صنعها رسول الله صلّى اللّه عليه و آله . « 1 » « از عبد الله بن عمر دربارهء تمتّع حجّ پرسيدند . او در جواب گفت : حلال است .\r\n\r\n\r\n","description":"","footnote":"\r\n( 1 ) - « تفسير الميزان » ج 2 ، ص 89 .\r\n","page_name":" 98 ","page_number":104},
  {"content":"\r\n\r\nسائل گفت : پدر تو از آن نهى كرده است ! عبد الله گفت : بگو ببينم اگر پدر من نهى كند ، و ليكن رسول خدا بجاى آورده باشد ، آيا أمر پدر من بايد پيروى شود ، و يا أمر رسول خدا ؟ ! آن مرد گفت : بلكه أمر رسول خدا بايد پيروى شود . عبد الله گفت : حجّ تمتّع را پيامبر انجام داده است » .\r\nو در « صحيح ترمذى » و « سنن نسائى » و « سنن بيهقى » و « موطّأ مالك » و كتاب « أمّ شافعىّ » از محمّد بن عبد الله روايت كرده است كه او گفتگوى سعد بن أبى وقّاص و ضحّاك بن قيس را در سالى كه معاوية بن أبى سفيان حجّ كرده بود شنيده بود ، كه آنان دربارهء حجّ تمتّع با يكديگر مذاكره داشتند .\r\nضحّاك مىگويد : تمتّع را بعد از عمره تا حجّ كسى انجام نمىدهد مگر آنكه نسبت به أمر خدا جاهل باشد .\r\nسعد مىگويد : بد مطلبى را گفتى اى پسر برادر من ! ضحّاك مىگويد : عمر بن خطّاب از تمتّع در حجّ ، مردم را منع كرد .\r\nسعد مىگويد : رسول خدا آن را عمل كرد ، و ما هم با رسول خدا عمل كرديم . « 1 » و در « الدّرّ المنثور » آورده است كه : أخرج البخاريّ و مسلم و النّسآئيّ عن أبى موسى ، قال : قدمت على رسول اللّه صلّى اللّه عليه [ و آله 
  ] و سلّم و هو بالبطحآء ، فقال : أهللت ؟ قلت : أهللت باهلال النّبىّ صلى اللّه عليه ( و آله ) و سلّم . قال : هل سقت من هدى ؟ ! قلت : لا . قال : طف بالبيت و بالصّفا و المروة ثمّ حلّ .\r\nفطفت بالبيت و بالصّفا و المروة ، ثمّ أتيت امرأة من قومى فمشطتنى رأسى و غسلت رأسى ، فكنت أفتى النّاس فى إمارة أبى بكر و إمارة عمر ، فإنّى لقائم بالموسم إذ جاءنى رجل فقال : إنّك لا تدرى ما أحدث أمير المؤمنين فى شأن النّسك ؟\r\nفقلت : يا أيّها النّاس ! من كنّا أفتيناه بشىء فليتئدّ ! فهذا أمير المؤمنين قادم عليكم ، فبه فائتمّوا ! فلمّا قدم ، قلت : ما ذا الّذى أحدثت فى شأن النّسك ؟ ! قال : إن نأخذ\r\n\r\n\r\n","description":"","footnote":"\r\n( 1 ) - « تفسير الميزان » ج 2 ، ص 89 .\r\n","page_name":" 99 ","page_number":105},
  {"content":"\r\n\r\nبكتاب اللّه ، فإنّ اللّه قال : « و أتمّوا الحجّ و العمرة لله » ، و إن نأخذ بسنّة نبيّنا صلّى اللّه عليه [ و آله 
  ] و سلّم ، لم يحلّ حتّى نحر الهدى . « 1 » « بخارىّ و مسلم و نسائى از أبو موسى اشعرى تخريج كرده‌اند كه او مىگويد : در بطحاء مكّه بر رسول خدا وارد شدم ، حضرت فرمود : إحرام بسته‌اى ؟ ! گفتم : احرام بسته‌ام به احرام رسول خدا .\r\nفرمود : با خود هدى آورده‌اى ؟ ! گفتم : نه ! حضرت فرمود : به دور خانهء خدا طواف كن ، و به صفا و مروه سعى كن ، و پس از آن محلّ شو و از إحرام بيرون بيا ! من طواف خانهء خدا ، و صفا و مروه را نمودم ، و سپس به نزد زنى از أقوام خود آمدم ، او سر مرا شانه كرد ، و سر مرا شست ، و من به همين نحو در زمان حكومت أبو بكر و عمر فتوى مىدادم ، تا در زمان عمر كه در موسم حجّ شركت كرده بودم و متولّى و امير حجّ بودم مردى آمد و گفت : آيا خبر دارى كه امير المؤمنين - عمر - دربارهء كيفيّت حجّ چه چيز تازه‌اى قرار داده است ؟ ! من به مردم گفتم : أيّها النّاس ، هر كسى كه در أمر عبادت حجّ ، من براى او فتوى داده‌ام ، تأمّل و درنگ كند ، زيرا كه أمير المؤمنين اينك مىرسد ، و شما بايد از او پيروى نمائيد ! چون عمر از راه رسيد ، من به او گفتم : دربارهء أمر حجّ چه چيز تازه‌اى قرار داده‌اى ؟ ! گفت : اگر به كتاب خدا عمل كنيم ، خدا مىگويد : حجّ و عمره را براى خدا تمام كنيد ! و اگر به سنّت پيامبرمان عمل كنيم ، او از إحرام بيرون نيامد مگر آنكه در منى شتر نحر كرد » ! و محصّل مطلب و مستفاد از اين روايات و روايات مشابه آنها كه برخى از آنها نيز خواهد آمد ، و مستفاد از نصّ صريح آيه قرآن ، وجوب و لزوم كيفيّت تمتّع است در حج‌ّهاى واجب و لازم ، براى افراد دوردست ، كه در ابتداء به إحرام عمره\r\n\r\n\r\n","description":"","footnote":"\r\n( 1 ) - « تفسير الميزان » ج 2 ، ص 90 ، و « تفسير الدّرّ المنثور » ج 1 ، ص 216 .\r\n","page_name":" 100 ","page_number":106},
  {"content":"\r\n\r\nمحرم شوند ، و سپس در مكّه پس از طواف و سعى و تقصير محلّ گردند ، و پس از آن ثانيا براى حج از مكّه محرم گردند ، و حجّ خود را تمام كنند ، و در اين صورت با يك سفر به بيت اللّه الحرام در أيّام حجّ ، يك عمرهء تمام و يك حجّ تمام ، با دو نيّت و دو إحرام مستقلّ انجام داده‌اند . و عمره در حجّ داخل شده ، و گويا مثل آن است كه در بين عمل حجّ ، إحلال و تمتّعى صورت گرفته است فلهذا آن را حجّ تمتّع نام نهاده‌اند .\r\nعمر در زمان حكومت خود اين حكم را برداشت ، و دستور داد كه در أشهر حجّ ، عمره بجاى نياورند ، و از ميقات فقطّ براى حجّ إحرام بندند ، و تمتّعى به عمل نيايد ، و عمره را در ساير ماه‌هاى سال مستقلّا از ميقات محرم شده و انجام دهند ، و در حقيقت حجّ منحصر مىشود به همان دو قسم حجّ إفراد و حجّ قران . و در اين صورت كيفيّت حجّ بازگشت مىكند به همان كيفيّت سابق كه در ميان أعراب از زمان جاهليّت به سنّت حضرت ابراهيم عليه السّلام باقى مانده بود . و بطور كلّى حجّ تمتّع ، و نسخ آن حجّ سابق را نسبت به أفراد دوردست ، و دستورات جديد رسول اللّه در حجّة الوداع ، و نزول جبرائيل در بالاى مروه ، و انزال آيه قرآن  ذلِكَ لِمَنْ لَمْ يَكُنْ أَهْلُهُ حاضِرِي الْمَسْجِدِ الْحَرامِ  ، و خطبهء مكرّر رسول خدا در مكّه ، و اعتراض شديد آن حضرت به اعتراض بعضى كه معترض شده بودند ، همه و همه از بين مىرود .\r\nما اينك بايد بحث كنيم و ببينيم اين عمل بر چه اساسى صورت گرفته است ، و أدلّهء كسانى كه فعلا بر اساس همان سنّت عمر ، در انجام دادن حجّ ، تمتّع نمىكنند چيست ؟\r\nآنان از چند ناحيه بر مدّعاى خود استدلال كرده‌اند :\r\nأوّل - از ناحيهء آيه كريمهء :  وَ أَتِمُّوا الْحَجَّ وَ الْعُمْرَةَ لِلَّهِ  . ( صدر آيه 197 از سوره 2 : بقره ) .\r\nبه ادّعاء آنكه تماميّت حجّ به إحرام بستن از ميقات است ، و كسانى كه از ميقات محرم شوند ، و پس از آن عمره بجاى آورده ، و در مكّه محل گردند ، و سپس از مكّه براى حجّ إحرام ببندند ، در تماميّت حجّ ايشان نقصان و خللى روى داده است ، زيرا در اين صورت عمره و حجّ در يكديگر داخل شده‌اند ، و محلّ شدن در بين آن دو ،\r\n\r\n","description":"","footnote":"","page_name":" 101 ","page_number":107},
  {"content":"\r\n\r\nدر حكم محل شدن در بين حجّ است ، و اين مستلزم عدم تماميّت آن است .\r\n\r\n[ ردَّ مخالفين در استدلال به آيه : و أتمّوا الحجَّ و العمرة للَّه 
  ]\r\nو پاسخ اين ادّعاء روشن است ، زيرا تماميّت هر يك از عمره و حجّ ، انجام دادن آن است با تمام شرائط و أجزاء و پرهيز از موانع آن ، و كسى كه از ميقات به قصد عمره إحرام مىبندد ، و در مكّه طواف و نماز و سعى و تقصير بجاى مىآورد ، يك عمرهء تمام انجام داده است ، و كسى كه از مكّه إحرام مىبندد ، و به قصد حجّ به سوى عرفات و مشعر مىرود ، و مناسك منى و مناسك بيت اللّه را انجام مىدهد ، يك حجّ تمام انجام داده است ، و تمام أجزاء و شرائط آن را بجا آورده ، و از موانع آن اجتناب ورزيده است .\r\nو دانستيم كه تعيين شرائط و أجزاء و موانع هر يك از عمره و حجّ ، با شارع است ، و چون او براى ما مقرّر دارد كه در حجّ قران و حجّ إفراد ، بايد از ميقات به قصد حجّ إحرام بست ، و در حجّ تمتّع بايد از مكّه إحرام بست ، در اين صورت تماميّت آن به بجا آوردن آن بر همين نهج و بر همين شكل است ، و خلاف آن مستلزم نقصان و عدم تماميّت است ، و محصّل مطلب اين است كه پيكرهء حجّ و كيفيّت اجزاء و شرائط آن بايد از شارع اخذ شود ، و در اين صورت تمام است ، و خلاف آن ناتمام .\r\nو كسى نمىتواند از نزد خود جزوى و يا شرطى را اضافه كند ، و يا بردارد ، و سپس تماميّت و نقصان را بر اساس جعل خود تعيين كند ، فعلى هذا آيه :  وَ أَتِمُّوا الْحَجَّ وَ الْعُمْرَةَ لِلَّهِ  بيش از اين نمىرساند كه بايد حجّ و عمره را براى خداوند تمام نمود . و أمّا تماميّت آن به عدم محلّ شدن بين عمره و حجّ ، و به يكسره باقى بودن با حال إحرام تا رفتن به عرفات است ، با هزار ضمّ و ضميمه نمىتوان از آيه استنتاج نمود .\r\nو ما براى توضيح بيشتر اين حقيقت تمام آيه را ذكر مىكنيم و سپس مدلّل مىداريم كه آيه و أتمّوا نه تنها دلالت بر مدّعاى آنان ندارد بلكه دلالت بر عكس آن دارد :\r\n وَ أَتِمُّوا الْحَجَّ وَ الْعُمْرَةَ لِلَّهِ فَإِنْ أُحْصِرْتُمْ فَمَا اسْتَيْسَرَ مِنَ الْهَدْيِ وَ لا تَحْلِقُوا رُؤُسَكُمْ حَتَّى يَبْلُغَ الْهَدْيُ مَحِلَّهُ فَمَنْ كانَ مِنْكُمْ مَرِيضاً أَوْ بِهِ أَذىً مِنْ رَأْسِهِ فَفِدْيَةٌ مِنْ صِيامٍ أَوْ صَدَقَةٍ أَوْ نُسُكٍ فَإِذا أَمِنْتُمْ فَمَنْ تَمَتَّعَ بِالْعُمْرَةِ إِلَى الْحَجِّ فَمَا اسْتَيْسَرَ مِنَ الْهَدْيِ فَمَنْ لَمْ يَجِدْ فَصِيامُ ثَلاثَةِ أَيَّامٍ فِي الْحَجِّ وَ سَبْعَةٍ إِذا رَجَعْتُمْ تِلْكَ عَشَرَةٌ \r\n\r\n","description":"","footnote":"","page_name":" 102 ","page_number":108},
  {"content":"\r\n\r\n كامِلَةٌ ذلِكَ لِمَنْ لَمْ يَكُنْ أَهْلُهُ حاضِرِي الْمَسْجِدِ الْحَرامِ وَ اتَّقُوا اللَّهَ وَ اعْلَمُوا أَنَّ اللَّهَ شَدِيدُ الْعِقابِ  . ( آيه 197 ، از سورهء 2 : بقره ) « و حجّ و عمره را براى خدا تمام كنيد ، پس اگر محصور شديد ( و بواسطهء مرض و يا دشمن متمكّن نشديد كه تمام كنيد ) آن مقدارى كه از هدى و قربانى كه مىتوانيد بفرستيد ! و سرهاى خود را نتراشيد مگر زمانى كه هدى و قربانى به محلّ خود برسد ( در عمره به مكّه برسد و در حجّ به منى برسد ) و هر كدام از شما كه در حال إحرام مريض شد ، و يا در سر او آزارى پديد آمد ( مانند شپش و غيره ) كه ناچار شد سر خود را بتراشد ، جايز است سر خود را بتراشد و به جاى آن كفّاره ، روزه و يا إطعام فقرا و يا قربانى بجاى آورد ، و اگر شما در حال ايمنى بوديد ، پس كسى كه در عمرهء خود تا زمان فرا رسيدن حجّ ، تمتّع كند ، بر او واجب است كه به قدر ميسور هدى در منى قربانى كند ، و اگر كسى متمكّن از هدى و قربانى آن نشد ، واجب است كه سه روز در حجّ ، و هفت روز پس از آنكه از حجّ مراجعت مىكنيد ، روزه بگيرد ، اين دو دفعهء روزه مجموعا ده روزه كامل مىشود ، اين وظيفهء حجّ تمتّع ، و وجوب هدى وظيفهء كسانى است كه اهل بيت و اقوام آنها از نزديكان و حاضران مسجد الحرام نباشند ، و تقواى خدا را پيش گيريد و بدانيد كه خداوند شديد العقاب است » .\r\nدر صدر اين آيه وارد است كه حجّ و عمره را براى خدا تمام كنيد ! تماميّت هر چيزى به چيزى است كه چون به ساير أجزاء آن ضميمه شود آن چيز تحقّق خود را پيدا مىكند ، و آثار مطلوب بر آن مترتّب مىگردد ، پس بنا بر اين تمام كردن عبارت است از ضميمه نمودن جزئى از اجزاء بعد از شروع كردن در چيزى كه بواسطهء ضميمه نمودن آن جزء ، آثار مطلوبهء از آن چيز به دست آيد .\r\nو كمال چيزى عبارت است از حال و يا وصف و يا أمرى كه چون آن چيز آن را پيدا كند ، آثار مطلوبه از آن چيز بعد از تماميّت آن به دست مىآيد ، آن آثارى كه بدون كمال به دست نمىآيد .\r\nمثلا انضمام بعضى از أجزاء انسان به بعضى ديگر تماميّت اوست ، و ليكن عالميّت و شجاعت كمال اوست . ضمّ بعضى از أجزاء ماشين برق ، يا ماشين چاپ و غيره به بعضى از اجزاء ديگر تا بواسطهء اين ضميمه ماشين قابليّت برق دادن و چاپ\r\n\r\n","description":"","footnote":"","page_name":" 103 ","page_number":109},
  {"content":"\r\n\r\nكردن را پيدا كند ، و از نقصان بدر آيد ، تماميّت آن است ، و ليكن ترتّب اثر مطلوب بر آن ، از برق دادن و چاپ كردن بعد از فرض تماميّت ، كمال آن است .\r\n\r\n[ تفسير آيه : و أتمّوا الحجَّ و العمرة للَّه 
  ]\r\n وَ أَتِمُّوا الْحَجَّ  يعنى تمام أجزاء مشروطهء در حج را بجاى آوريد ! و از بجا آوردن جزئى از آن فرو گذارى منمائيد ! و شاهد بر اين گفتار آنست كه فورا مىفرمايد :  فَإِنْ أُحْصِرْتُمْ فَمَا اسْتَيْسَرَ مِنَ الْهَدْيِ  اگر بواسطهء مرضى ، و يا جلوگيرى دشمنى ، نتوانستيد آن را به پايان برسانيد ، بايد قربانى و هدى را بفرستيد ! و چون در محلّ خود قربانى شد ، آنگاه از إحرام بيرون آئيد ! و معلوم است كه حصر و إحصار ، موجب نقصان و عدم تماميّت أجزآء حجّ است ، پس اين آيه مىرساند كه در هر صورت ، و در هرگونه حجّ ، از حج‌ّهاى قران و إفراد و تمتّع بايد آن را تمام كنيد ، و از نقصان آن به ترك جزئى و يا شرطى از آن بپرهيزيد ! بعدا در همين آيه دستور حجّ تمتّع را مىدهد ، و مىفرمايد : كسانى كه متمتّع مىگردند بايد در منى قربانى كنند ، و تماميّت حجّ آنان به هدى و قربانى است ، و اين حجّ تمتّع واجب است براى كسانى كه خانه و أهلشان از مسجد الحرام دور است . پس صدر آيه  وَ أَتِمُّوا الْحَجَّ وَ الْعُمْرَةَ لِلَّهِ  به طور اجمال دستور به تمام كردن حجّ مىدهد ، هر حجّى كه باشد ، و ذيل آن حجّ را به دو قسمت مىكند : حجّ تمتّع براى غير حاضرين مسجد الحرام ، و حجّ غير تمتّع براى حاضرين مسجد الحرام . و وجوب تمتّع از اين آيه مباركه از جملهء :  ذلِكَ لِمَنْ لَمْ يَكُنْ أَهْلُهُ حاضِرِي الْمَسْجِدِ الْحَرامِ  استفاده مىشود نه از جملهء :  فَمَنْ تَمَتَّعَ بِالْعُمْرَةِ إِلَى الْحَجِّ  ، زيرا جملهء فمن تمتّع فقط به دو گونه قسمت مىكند و جملهء ذلك لمن لم يكن وجوب يك نوع از آن را كه تمتّع است براى دوردستان ، و اين معنى در كمال وضوح است .\r\nو پس از آنكه دانستيم كه كيفيّت أجزآء و شرائط حجّ و يا هر عبادت ديگرى بايد از ناحيهء شارع معيّن گردد ، و رسول خدا به إنزال جبرائيل و آوردن آيه :  ذلِكَ لِمَنْ لَمْ يَكُنْ أَهْلُهُ حاضِرِي الْمَسْجِدِ الْحَرامِ  ، و نيز در بيان خود در بالاى كوه مروه ، و نيز در خطبهء خود تأكيدا در مكّهء مكرّمه بيان فرمودند ، كه براى دوردستان كيفيّت حجّ بدين گونه است تا روز قيامت ، پس بنابر اين تماميّت حجّ براى دوردستان به نحو تمتّع\r\n\r\n","description":"","footnote":"","page_name":" 104 ","page_number":110},
  {"content":"\r\n\r\nاست نه إفراد و قران . فعلىهذا آيه و أتمّوا الحجّ ما را دعوت به تماميّت حجّ طبق دستور رسول خدا و آيه قرآن مىكند ، كه براى دوردستان به كيفيّت تمتّع است ، و غير تمتّع از آنها مجزى نيست .\r\nو أمّا دلالت آيه :  وَ أَتِمُّوا الْحَجَّ  بر وجوب فاصله انداختن بين عمره و حجّ ، و اثبات تماميّت حجّ به إحرام بستن از ميقات از اين آيه كريمه « فدون إثباته خرط القتاد » ، همچنان كه استاد اكرم علّامهء طباطبائى رضوان اللّه عليه بدان تصريح فرموده‌اند . « 1 » و از اين بيان به خوبى روشن مىشود كه استدلال عمر به آيه :  وَ أَتِمُّوا الْحَجَّ وَ الْعُمْرَةَ لِلَّهِ  بر عدم جواز تمتّع همچنان كه در روايت وارده از أبو موسى اشعرى ، أخيرا گذشت ، صحيح نيست همچنان كه استدلال او به اين آيه در روايت ديگر نيز غير صحيح است : آن روايتى را كه :\r\nدر « تفسير الدّرّ المنثور » آورده است كه : أخرج مسلم عن أبى نضرة قال : كان ابن عبّاس يأمر بالمتعة ، و كان ابن الزّبير ينهى عنها ، فذكر ذلك لجابر بن عبد اللّه ، فقال : على يدى دار الحديث ، تمتّعنا مع رسول اللّه صلّى اللّه عليه [ و آله 
  ] و سلّم ، فلمّا قام عمر ، قال : إن اللّه كان يحلّ لرسول اللّه ما شآء ممّا شاء ، و إنّ القرآن نزل منازله ، فأتمّوا الحجّ و العمرة كما أمركم اللّه و افصلوا حجّكم من عمرتكم فإنّه أتمّ لحجّكم و أتمّ لعمرتكم . « 2 » « مسلم از أبو نضرة تخريج كرده است كه او گفت : ابن عباس أمر به حجّ تمتّع مىكرد ، و ابن زبير نهى از آن مىنمود ، اين داستان به گوش جابر بن عبد اللّه انصارى رسيد ، او گفت : جريان اين قضيّه به دست ما بوده است ، و از ما بايد پرسش نمود .\r\nما با رسول خدا صلّى اللّه عليه و آله و سلّم حجّ تمتّع بجاى آورديم ، چون عمر به حكومت رسيد ، گفت : رويّهء خدا چنين بود كه براى رسول خود ، آنچه را كه مىخواست از آنچه را كه إراده مىنمود ، حلال مىكرد ، و قرآن هم در خصوص محلّ نزول آن ، نازل شده\r\n\r\n\r\n","description":"","footnote":"\r\n( 1 ) - « تفسير الميزان » ج 2 ، ص 92 .\r\n( 2 ) - « تفسير الدّرّ المنثور » ج 1 ، ص 217 ، و « تفسير الميزان » ج 2 ، ص 90 .\r\n","page_name":" 105 ","page_number":111},
  {"content":"\r\n\r\nاست . پس شما حجّ و عمره را تمام كنيد همچنان كه خداوند به شما أمر نموده است و حجّ خود را از عمرهء خود جدا كنيد ! زيرا كه جدا كردن آن دو از يكديگر موجب أتميّت حجّ و أتميّت عمرهء شما خواهد شد » !\r\n\r\n[ پاسخ قائلين به عدم جواز تمتَّع در حجَّ 
  ]\r\nجواب عمر از اين كلام روشن است : زيرا كه به نصّ قرآن كريم ، حجّ تمتّع اختصاص به رسول اللّه نداشته است ، و به نصّ خطبهء رسول اللّه ، تا روز قيامت ، حجّ و عمره در هم مانند اشتباك انگشتان داخل شده‌اند ، و همهء علماء چه از شيعه و چه از عامّه ، اتفاق دارند بر آنكه شأن نزول ، مخصّص نيست ، يعنى نزول آيه‌اى در موردى از موارد ، حكم را منحصر به آن مورد نمىكند ، و بنا بر اين گفتار او كه « إنّ القرآن نزل منازله » و سپس گفتار او كه : بنا بر اين حجّ را تمام كنيد ، به اينكه آن را از عمره مجزّى و جدا انجام دهيد ، از أغرب غرائب است ، و استنتاجى فكرى در مقابل نصّ است . و از اينجا استفاده مىشود كه :\r\nناحيهء دوّم از دليل مخالفين كه عدم تمتّع موجب تماميّت حجّ و تأسّى به سنّت رسول خداست ، زيرا كه آن حضرت هدى خود را قربانى نكرد و از إحرام بيرون نرفت و تمتّع ننمود تا در منى انجام داد ، بر بنيان خطبهء عمر در حديث أبو موسى اشعرى كه گفت : إن نأخذ بكتاب اللّه فإنّ اللّه قال : « و أتمّوا الحجّ و العمرة لله » ، و إن نأخذ بسنّة نبيّنا صلّى اللّه عليه و آله و سلّم لم يحلّ حتّى نحر الهدى ، نيز بىاساس و بنيان است . زيرا اتّباع و پيروى از سنّت رسول خدا ، در جائى صحيح است كه خود آن حضرت تصريح به خلاف آن براى امّت نكرده باشد ، مانند روزه‌هاى مستحبّى و قيام شب به عبادت ، و أمّا آن جائى كه تصريح به خلاف كرده باشد ، مانند عدم جواز زياده از چهار زن عقدى گرفتن ، بدون شكّ پيروى از آن حضرت و مثلا نه زن را به حبالهء نكاح در آوردن ، مخالفت أمر و سنّت آن حضرت محسوب مىشود ، و در حجّة الوداع تصريح فرمود به آنكه عدم احلال من به جهت سوق هدى است ، و گرنه من هم همانند شما محلّ مىشدم ، و در اين صورت باقى بودن به إحرام تا منى براى كسانى كه سوق هدى نكرده‌اند خلاف سنّت است ، نه موافق سنّت . و چون اين حكم تمتّع تا روز قيامت وارد شد ، براى دوردستان انجام دادن حجّ قران و افراد ، در خصوص حج‌ّهاى واجب خلاف سنّت است .\r\n\r\n","description":"","footnote":"","page_name":" 106 ","page_number":112},
  {"content":"\r\n\r\nو عجيب است ادّعاى پيروى از سنّت ، با آنكه رسول اللّه ، در خطبهء خود در مكّه اعتراضا به اين ادّعاى باطل فرمود : أبا لله تعلّمون أيّها النّاس ؟ ! « آيا شما بر حكم خدا سبقت مىگيريد ، و مىخواهيد خدا را و رسول خدا را بياموزيد » ؟ ! و إحرام حجّ به مجرّد عدم حلق سر تا زماني كه هدى به محلّ خودش كه منى باشد برسد نيست ، و آيه دلالت دارد بر آنكه سوق دهندهء هدى براى حجّ كه نبايد سر خود را بتراشد ، اگر از حضّار مسجد الحرام نباشد ، لا محاله حجّ او حجّ تمتّع خواهد بود . و محصّل كلام آنكه رسول خدا حجّ تمتّع نكردند ، و ليكن جميع أصحاب خود را و جميع همراهان خود را و جميع امّت خود را تا روز قيامت أمر به تمتّع كردند ، پس چگونه مىتوان چنين عملى را سنّت رسول اللّه نگرفت ؟ آيا امرى كه اختصاص به رسول اللّه دارد ، و امّت خود را به غير آن امر كرده است ، مىتوان آن را سنّت رسول اللّه دانست و مردم را بدان أمر كرد ؟ حاشا و كلّا .\r\nو از اينجا نيز مىتوان به دست آورد كه آنچه گفته‌اند كه : حجّ تمتّع اختصاص به أصحاب رسول خدا داشته است ، نيز بىاساس است . در « الدّرّ المنثور » آورده است كه : أخرج ابن ابى شيبة و مسلم عن أبى ذرّ ، قال : كانت المتعة فى الحجّ لأصحاب محمّد صلّى اللّه عليه [ و آله 
  ] و سلّم خاصّة . « 1 » « ابن أبى شيبه و مسلم از أبو ذرّ تخريج كرده‌اند كه گفته است : تمتّع در حجّ ، اختصاص به اصحاب محمّد صلّى اللّه عليه و آله و سلّم داشته است » .\r\nو نيز در « الدّرّ المنثور » آورده است كه : أخرج مسلم عن أبى ذرّ قال : لا تصلح المتعتان إلّا لنا خاصّة - يعنى متعة النّساء و متعة الحجّ - « 1 » .\r\n« مسلم از أبو ذر تخريج كرده است كه گفت : دو متعه صلاحيّت ندارد مگر براى خصوص ما - يعنى تمتّع از زنان ، و تمتّع در حال حجّ - و نيز روايتى است كه در « الدّرّ المنثور » ج 1 ص 216 آورده است كه : اخرج اسحاق بن راهويه عن عثمان بن عفّان أنّه سئل عن المتعة فى الحجّ ، فقال :\r\nكانت لنا ، ليست لكم .\r\n\r\n\r\n","description":"","footnote":"\r\n( 1 ) - « تفسير الدّرّ المنثور » ج 1 ، ص 216 ، و « تفسير الميزان » ج 2 ، ص 91 .\r\n","page_name":" 107 ","page_number":113},
  {"content":"\r\n\r\nاين دو روايت مضمونش مخالف با كتاب خداست كه ذلك لمن لم يكن أهله حاضرى المسجد الحرام زيرا إطلاق اين آيه و عدم تقييد آن به زمان خاصّى ، و يا به أفراد مخصوصى ، مخالفت دارد با متن آن دو . و چون آن دو مخالف كتاب هستند مطرود مىباشند ، و نيز مخالف با گفتار رسول خداست زيرا شبّك بين أصابعه و فرمود : مانند اين انگشتان حجّ و عمره در هم وارد شدند ، و تا روز قيامت با هم خواهند بود . و علاوه بر اين از انكار بعضى از اصحاب رسول خدا ، و از ترك كردن آنها حجّ تمتّع را ، همانند عمر و عثمان و ابن زبير و أبو موسى اشعرىّ و معاويه ( و چنان كه در بعضى از روايات وارد است ابو بكر ) استفاده مىشود كه مختصّ به اصحاب رسول خدا نبوده است .\r\n\r\n[ حجَّ تمتَّع اختصاص به اصحاب رسول الله صلَّى الله عليه و آله و سلَّم ندارد 
  ]\r\nابن كثير دمشقى در « البداية و النهاية » ج 5 ، ص 166 گويد : اين كلام را احمد بن حنبل ردّ كرده است ، او گفته است : « جائى كه يازده نفر از اصحاب روايت تمتّع را كرده باشند كجاى اين گفتار ارزشى دارد ؟ و ابن عباس هم فتوى به وجوب تمتّع براى همه داده است ، و در « سيرهء حلبيّه » بعد از بيان گفتار حضرت رسول بر تغيير حجّ به صورت تمتّع و سؤال سراقة بن مالك و خطبهء آن حضرت بعد از استماع گفتار مخالفين ، اعتراف مىكند كه : اينها همه صراحت دارند بر آنكه مراد از تمتّع ، محلّ شدن بين عمره و حجّ است ، و اين حكم تا روز قيامت باقى است ، ليكن پس از آن مىگويد : امامان فقه ما از اين مسئله جواب داده‌اند كه عمرهء تمتّع در آن سال از اختصاصات صحابه بوده است ، براى آنكه مخالفت شود با سنّت جاهليّت كه بجا آوردن عمره را در ماه‌هاى حج حرام مىدانستند ، و أفجر فجور مىپنداشتند . و أبو حنيفه و مالك و شافعى و جماهير علماء از سلف و خلف ، بر اين منهاج مشى كرده‌اند ، و ليكن إمام احمد بن حنبل و طائفه‌اى از أهل ظاهر با آنها مخالفت نموده و گفته‌اند :\r\nحجّ تمتّع ، اختصاص به اصحاب در آن سال نداشته است ، بلكه براى تمام افراد است تا روز قيامت ، پس براى هر كس كه به احرام حجّ محرم شود و با خود هدى نياورده باشد جايز است إحرام خود را به عمره تبديل كند و پس از اعمال عمره محلّ شود . « 1 »\r\n\r\n\r\n","description":"","footnote":"\r\n( 1 ) - « سيرهء حلبيّه » ج 3 ، ص 298 .\r\n","page_name":" 108 ","page_number":114},
  {"content":"\r\n\r\nسوّم - از ناحيهء عدم مناسبت تمتّع با هيئت ملائم و مناسب وضع حجّاج ، بدين تقرير كه : هيئت شخص محرم به إحرام حجّ ، هيئت شخص مسافر به راه خدا ، رنج سفر ديده ، و مشقّت طريق خريده ، شعثا غبرا ، گردآلود ، و با موهاى ژوليده ، حمّام نرفته ، و عطر و مشك استعمال نكرده ، و در راه خدا از أهل و عيال ، از زن و كنيز و هرگونه تمتّعات و لذّات مادّى و طبعى محروم مىباشد . و اگر بنا شود در مكّه از إحرام بيرون آيند ، و گيسوان شانه زده و عطر استعمال كنند ، و در نزد زنان و كنيزان خود روند ، و از هرگونه لباس‌هاى رنگين و دوخته در بر كنند ، و مانند شهر و ديار خود گردند ، ديگر براى حجّ احترامى باقى نخواهد ماند ، و آن ابّهت و جلال و عظمت حجّ فرو ريخته خواهد شد .\r\nدر « مسند » احمد حنبل از ابو موسى اشعرى آورده است كه : إنّ عمر قال : هى سنّة رسول اللّه صلّى اللّه عليه و آله و سلّم - يعنى المتعة - و لكنّى أخشى أن يعرسوا بهنّ تحت الأراك ثمّ يروحوا بهنّ حجّاجا . « 1 » عمر مىگويد : « تمتّع سنّت رسول خداست ، و ليكن من بيم از آن دارم كه مردان زنان خود را در زير درخت‌هاى اراك در مكّه فرود آورند ، و سپس آنها را از آنجا براى حجّ كوچ دهند » .\r\nو در « جمع الجوامع » سيوطى از سعيد بن مسيّب آورده است كه : إنّ عمر بن الخطّاب نهى عن المتعة فى أشهر الحجّ و قال : فعلتها مع رسول اللّه صلّى اللّه عليه و آله و سلّم و أنا أنهى عنها ، و ذلك أنّ أحدكم يأتى من أفق من الآفاق شعثا نصبا معتمرا فى أشهر الحجّ ، و إنّما شعثه و نصبه و تلبيته فى عمرته ، ثمّ يقدم فيطوف بالبيت و يحلّ و يلبس و يتطيّب و يقع على أهله إن كانوا معه حتّى إذا كان يوم التّروية أهلّ بالحجّ و خرج إلى منى يلبّى بحجّة لا شعث فيها و لا نصب و لا تلبية إلّا يوما ، و الحجّ أفضل من العمرة ، لو خلّينا بينهم و بين هذا لعانقوهنّ تحت الأراك ، مع أنّ أهل البيت ليس لهم ضرع و لا زرع و إنّما ربيعهم فيمن يطرء عليهم . « 1 » « عمر بن خطّاب در ماه‌هاى حجّ از بجا آوردن حجّ بطور تمتّع منع كرده\r\n\r\n\r\n","description":"","footnote":"\r\n( 1 ) - « تفسير الميزان » ج 2 ، ص 90 .\r\n","page_name":" 109 ","page_number":115},
  {"content":"\r\n\r\nاست ، و خود او گفته است كه : من با رسول خدا در حجّة الوداع حجّ را بطور تمتّع بجاى آورديم ، و ليكن من مردم را از اين عمل نهى مىكنم و علّت آن اينست كه : تمتّع ، رنج سفر را منحصر در عمره مىكند ، بدين صورت كه : يكى از شماها از افقى از آفاق جهان در ماه‌هاى حجّ با رنج و تعب سفر و گردآلود براى بجا آوردن عمره حركت مىكند ، آنگاه اين رنج و تعب و اين گردآلودى و تلبيه و إحرام خود را براى عمره قرار مىدهد ، و سپس وارد مكّه مىشود و طواف خانه را بجا مىآورد و سپس محلّ مىگردد ، و از إحرام بيرون مىآيد ، و لباس در بر مىكند و عطر مىزند و اگر زوجه‌اش با او باشد نيز آميزش و مواقعه مىنمايد ، و صبر مىكند تا در روز ترويه براى حجّ إحرام مىبندد و لبّيك مىگويد ، و به سوى منى مىرود ، و در اين صورت إحرام براى حجّى بسته است كه در آن رنجى و تعبى نبوده است ، و غبار آلودگى و لبّيك گفتنى نبوده است مگر يك روز .\r\n\r\n[ نهى عمر از تمتَّع در حجَّ ، اجتهاد در مقابل نصّ است 
  ]\r\nو حجّ أفضل است از عمره ، و اگر ما مردم را در انجام حجّ تمتّع آزاد بگذاريم ، هر آينه با زنان خود در زير درختان أراك دست در آغوش خواهند شد . علاوه بر اينها ساكنين مكّه كه أهل بيت خدا هستند نه دامى دارند و نه زراعتى ، و بهار معيشت آنها منحصر است در واردين به مكّه » ( كه در صورتى كه حجّ از عمره جدا باشد دو بار به مكّه مىآيند ، و أهل مكّه منفعت بيشترى مىبرند ، و اگر جدا نباشد يك بار مىآيند و طبعا منفعتشان كمتر است ) .\r\nو نيز در بعضى از روايات آمده است كه عمر گفت : قد علمت أنّ النّبى صلّى اللّه عليه و آله و سلّم فعله و أصحابه ، و لكنّى كرهت أن يعرسوا بهنّ فى الأراك ثمّ يروحون فى الحجّ تقطر رؤوسهم « 1 » . « حقّا من مىدانم كه رسول خدا و أصحاب او حجّ تمتّع را انجام دادند ، و ليكن من ناپسند دارم كه مردان زنان خود را در زير درختان أراك فرود آورند ، و سپس درحالىكه از سرهايشان قطرات آب غسل جنابت جارى است به سوى حجّ رهسپار شوند » . « 2 »\r\n\r\n\r\n","description":"","footnote":"\r\n( 1 ) - « تفسير الميزان » ج 2 ، ص 93 .\r\n( 2 ) - در كتاب « شيعه و اسلام » سبط در ج 2 ص 19 در پاورقى گويد : أبو الفداء در تاريخ ج 2 ص 39 نقل كند كه مأمون عباسى جملهء « متعتان كانتا محلّلتين » را به عمر نسبت مىداد . و نيز جاحظ در « بيان و تبيين » ج 2 ص 23 اين جمله را به عمر نسبت داده است .\r\n","page_name":" 110 ","page_number":116},
  {"content":"\r\n\r\nجواب - از اين ناحيهء دليل نيز روشن است ، زيرا اجتهادى است در مقابل نصّ ، خدا و رسول خدا تصريح بر جواز تمتّع نموده‌اند ، و تنصيص بر حجّ تمتّع جاى اشكال نيست . آن وقت چگونه مىتوان رأى شخصى و اجتهاد فكرى خويش را بر آن مقدّم شمرد ؟ و خدا و رسول خدا مىدانستند كه همان چيزى را كه عمر از آن مىترسد ، و نگران آن است ، انجام خواهند داد ، و مع‌ذلك أمر به تمتّع كرده‌اند ، و بلكه أمر كرده‌اند تا مردم تمتّع كنند ، و حجّ را بدين گونه انجام دهند . و اين از فيوضات ناشى از رحمت واسعهء رسول اللّه است كه خداوند آن زحمت و رنج و تعب أمّت‌هاى سابقه را از امّت او برداشته است و دعاى او را مستجاب فرموده است كه :\r\n رَبَّنا وَ لا تَحْمِلْ عَلَيْنا إِصْراً كَما حَمَلْتَهُ عَلَى الَّذِينَ مِنْ قَبْلِنا رَبَّنا وَ لا تُحَمِّلْنا ما لا طاقَةَ لَنا بِهِ  ( آيه 286 از سورهء 2 : بقره ) .\r\n« بار پروردگارا كار مشكل و سخت را بر ما تحميل مكن ، همچنان كه بر كسانى كه قبل از ما بوده‌اند تحميل كردى ! بار پروردگارا كارى را كه بر آن طاقت نداريم بر ما تكليف مفرما » .\r\nو در هنگامى كه خدا و رسول خدا صريحا اجازه مىدهند ، آيا كسى را جرأت مخالفت هست ؟ و علاوه خدا و رسول او داناترند به مصالح أحكام ، و ملاك قوانين ، و جلوگيرى از مفاسد ، و همانطور كه اشاره كرديم شايد طول مدّت إحرام حجّ ، موجب وارد ساختن بسيارى از حجّاج را در گناه و عمل غير مشروع بواسطهء عدم تحمّل آنها مىشد ، و خداوند « رحمة للامّة المرحومة » اين تكليف شاقّ را برداشت ، و يسر را بر عسر ترجيح بخشيد .\r\nو از عجائب أمر اينست كه در آيه‌اى كه حكم حجّ تمتّع را بيان فرموده است ، در بيان تشريع آن عينا همان معنائى را كه عمر از آن مىهراسيده است ، گوشزد فرموده و صريحا اجازه داده است ، مگر نمىفرمايد :  فَمَنْ تَمَتَّعَ بِالْعُمْرَةِ إِلَى الْحَجِّ  ؟ آيا تمتّع غير از استيفاء حظّ و بهره از نكاح طيّب و لباس طيّب و ساير تمتّعات طيّبه مىباشد ؟ شاهد بر گفتار ما روايتى است كه در « تفسير الدّرّ المنثور » ج 1 ، ص 214 آمده است كه : اخرج ابن أبى شيبة و ابن المنذر عن عطاء قال : إنّما سميّت المتعة لأنّهم كانوا يتمتّعون من النّساء و الثّياب . و فى لفظ : يتمتّع بأهله و ثيابه .\r\n\r\n","description":"","footnote":"","page_name":" 111 ","page_number":117},
  {"content":"\r\n\r\nپس معناى فمن تمتّع بالعمرة إلى الحجّ اين خواهد شد كه و من يعرس بزوجته و أمته تحت الأراك بعد العمرة إلى زمان الحجّ فما استيسر من الهدى .\r\n\r\n[ إشكالاتى كه عمر بر حجَّ تمتَّع داشته است 
  ]\r\nو عجيب‌تر از اين آنكه چون بعض اصحاب ، به رسول خدا دربارهء تمتّع اعتراض كردند ، و عين آميزش با زنان را در حجّ قبيح شمردند : أ يروح أحدنا إلى عرفة و فرجه يقطر منيّا « 1 » چون اين معنى به سمع رسول اللّه رسيد ، و به خطابه برخاست ، همان أمرى را كه از آن بيم داشتند ، و قبيح مىشمردند ، به آنان أمر فرموده ، و همانند دفعهء اول أمر به تمتّع فرمود . يعنى دوباره أمر به تمتّع زنان ، و لباس فاخر دوخته ، و استعمال عطر و مشك نمود . و آيا ناگوار دانستن اين أمر جز تحجّر فكرى از آداب جاهليّت چيز ديگر مىتواند بود ؟\r\n\r\n[ حجَّ تمتَّع ، اختصاص به صورت خوف ندارد 
  ]\r\nچهارم - از ناحيهء تعطيل بازارهاى مكّه ، همانطور كه در روايت سيوطى از « جمع الجوامع » از سعيد بن مسيّب آورديم كه عمر مىگويد : أهل بيت و خانهء خدا ، دامى و دانه‌اى ندارند ، و بهار معيشت ايشان منحصر است از زوّار خانهء خدا . و بنابر اين حجّ و عمره اگر در دو نوبت انجام پذيرد براى ايشان سودمندتر است .\r\nجواب - اين دلسوزى براى خداست ، و خدا نياز به دلسوز ندارد ، اين اجتهاد در قبال نصّ است . خداوند روزى بندگان خود را مىرساند به نحو أكمل و احسن ، از راه و طريق من حيث لا نحتسب و به أمر خود مىرسد  إِنَّ اللَّهَ بالِغُ أَمْرِهِ  ( آيه 3 ، از سورهء 65 : طلاق ) فقط ما بايد بندهء مطيع و فرمانبردار او باشيم ، و در كار او چون و چرا نكنيم ، و قدم از مرحلهء عبوديّت ، و از ناحيهء مأموريّت در مرحلهء آمريّت و ربوبيّت فرا ننهيم ، و بر گفتار خدا و رسول خدا و أمر آنان پيشى نگيريم .\r\n  يا أَيُّهَا الَّذِينَ آمَنُوا لا تُقَدِّمُوا بَيْنَ يَدَيِ اللَّهِ وَ رَسُولِهِ   ( آيه 1 ، از سورهء 49 : حجرات ) .\r\n« اى كسانى كه ايمان آورده‌ايد ، روبروى خدا و رسول او جلو نيائيد ، و قدم پيش ننهيد » !\r\n\r\n\r\n","description":"","footnote":"\r\n( 1 ) - « سيرهء حلبيّه » ج 3 ص 296 ، و « طبقات ابن سعد » ج 2 ص 178 و 188 ، و « سنن بيهقى » ج 5 ص 95 .\r\n","page_name":" 112 ","page_number":118},
  {"content":"\r\n\r\nنظير اين ترس و واهمه از تنگى معيشت را مؤمنان در صدر اسلام داشتند ، كه اگر از رفت و آمد مشركين به مكّه و مسجد الحرام نهى شود ، مؤمنان مكّه در عسر و ضيق معيشت خواهند افتاد ، خداوند اين آيه را فرستاد :\r\n يا أَيُّهَا الَّذِينَ آمَنُوا إِنَّمَا الْمُشْرِكُونَ نَجَسٌ فَلا يَقْرَبُوا الْمَسْجِدَ الْحَرامَ بَعْدَ عامِهِمْ هذا وَ إِنْ خِفْتُمْ عَيْلَةً فَسَوْفَ يُغْنِيكُمُ اللَّهُ مِنْ فَضْلِهِ إِنْ شاءَ إِنَّ اللَّهَ عَلِيمٌ حَكِيمٌ  ( آيه 29 از سورهء 9 : توبه ) .\r\n« اى كسانى كه ايمان آورده‌ايد ، مشركان نجس هستند ، و بعد از اين سال نبايد به مسجد الحرام نزديك شوند ، و اگر شما خوف و هراسى از تنگدستى و عائله‌مندى داريد ، پس به زودى خداوند اگر بخواهد شما را از فضل خود غنى و بىنياز مىگرداند ، و خداوند داناست ، و كردار و رفتارش از روى حكمت است » .\r\nپنجم - از ناحيهء اختصاص حجّ تمتّع به موارد خوف ، كه بنا بر اين در حال عدم خوف ، تمتّعى نيست .\r\nدر « الدّرّ المنثور » آورده است كه : أخرج مسلم عن عبد اللّه بن شقيق ، قال : كان عثمان ينهى عن المتعة ، و كان علىّ يأمر بها ، فقال عثمان لعلىّ كلمة ، فقال علىّ عليه السّلام : لقد علمت أنّا تمتّعنا مع رسول اللّه صلّى اللّه عليه [ و آله 
  ] و سلّم ، قال : و لكنّا كنّا خائفين « 1 » .\r\n« مسلم از عبد اللّه بن شقيق تخريج كرده است كه او گفت : عثمان پيوسته مردم را از حجّ تمتّع نهى مىكرد ، و على عليه السّلام پيوسته به حجّ تمتّع أمر مىنمود ، عثمان به على جمله‌اى گفت ، على در جواب فرمود : مىدانى كه ما با رسول خدا صلّى اللّه عليه و آله و سلّم حجّ تمتّع انجام داديم ، عثمان گفت : و ليكن ما در آن وقت ترسناك بوديم » .\r\nو نيز در « الدّرّ المنثور » آورده است كه : أخرج ابن أبى شيبة و ابن جرير و ابن المنذر عن ابن الزّبير أنّه خطب فقال : يا أيّها النّاس و اللّه ما التّمتّع بالعمرة إلى الحجّ\r\n\r\n\r\n","description":"","footnote":"\r\n( 1 ) - « تفسير الدّرّ المنثور » ج 1 ، ص 216 ، و « تفسير الميزان » ج 2 ، ص 91 .\r\n","page_name":" 113 ","page_number":119},
  {"content":"\r\n\r\nكما تصنعون ، إنّما التّمتّع أن يهلّ الرّجل بالحجّ فيحضره عدوّ أو مرص أو كسر ، أو يحبسه أمر حتّى يذهب أيّام الحجّ فيقدم فيجعلها عمرة فيتمتع تحلّه إلى العام المقبل ثمّ يحجّ و يهدى هديا ، فهذا التّمتّع بالعمرة إلى الحجّ - الحديث « 1 » .\r\n\r\n[ تمسَّك به آيه اولى الامر در مسأله از أغلاط است 
  ]\r\n« ابن أبى شيبه ، و ابن جرير ، و ابن منذر ، از عبد اللّه بن زبير تخريج كرده‌اند كه : او خطبه خواند و گفت : اى مردم ! سوگند به خدا كه مراد از تمتّع به سبب عمره تا زمان حجّ اين‌طور نيست كه شما بجاى مىآوريد ! بلكه مراد از تمتّع اين است كه شخص براى حجّ إحرام مىبندد و لبّيك مىگويد ، و سپس بواسطهء دشمن ، و يا مرض ، و يا شكستگى كه براى او پيش مىآيد ، و يا بواسطهء پيشامد أمر ديگرى كه او را از رفتن به حجّ باز مىدارد ، نمىتواند به سوى حجّ برود تا اينكه أيّام حجّ سپرى مىشود ، و در اين صورت آن إحرام را تبديل به إحرام عمره مىكند ، و به مكّه مىآيد و عمره را انجام مىدهد ، و از إحرام بيرون مىآيد و تمتّع مىكند ، و اين عمل عمره را كفّارهء عدم حجّ خود قرار مىدهد ، تا سال آينده برسد ، و در آن سال حجّ مىكند و با خود هدى مىآورد . اينست معناى تمتّع به سبب بجا آوردن عمره تا فرا رسيدن زمان حجّ - الحديث » .\r\nجواب - آنست كه : آيه قرآن و گفتار رسول خدا مطلق است ، و انحصار به صورت خوف ندارد ، و آيه  فَإِذا أَمِنْتُمْ  مخصوصا تصريح دارد كه اين حكم تمتّع در صورت أمن و عدم خوف است . پس بنابر اين حصر مورد آيه به صورت خوف بلا دليل است . و علاوه اين تفسيرى را كه عبد اللّه بن زبير نموده است ، يك معناى تخيّلى من در آوردى بيش نيست ، و شاهدى از كتاب و سنّت ندارد ، بلكه إطلاق آيه و اطلاق گفتار رسول خدا مخالف آن است . از همهء اينها گذشته ، ما به فقرهء فمن تمتّع بالعمرة إلى الحجّ اثبات وجوب تمتّع را نمىكنيم ، تا بگويند : اين فقره فقطّ لزوم هدى را در صورت فرض تمتّع مىرساند ، بلكه استدلال ما به ذيل آن ، يعنى به جملهء : ذلك لمن لم يكن أهله حاضرى المسجد الحرام است ، و اين ذيل به طور إطلاق و\r\n\r\n\r\n","description":"","footnote":"\r\n( 1 ) - « تفسير الدّرّ المنثور » ج 1 ، ص 214 ، و « تفسير الميزان » ، ج 2 ، ص 94 .\r\n","page_name":" 114 ","page_number":120},
  {"content":"\r\n\r\nهيچگونه تقييدى به خوف از عدوّ و مرض و شكستگى و غيره ، وجوب تمتّع را براى دوردستان مىرساند .\r\nششم - از ناحيهء ولايت ، بدين تقريب كه عمر نهى از تمتّع براساس ولايت شرعيّهء خود كرده است ، زيرا خداوند اطاعت اولوا الأمر را واجب مىداند ، آنجا كه گويد :\r\n يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  ( آيه 59 ، از سورهء 4 : نساء ) .\r\n« اى كسانى كه ايمان آورده‌ايد اطاعت كنيد از خداوند ، و اطاعت كنيد از پيغمبر ، و از صاحبان أمرى كه از شما هستند » ! و بر همين منوال رواياتى را از نهى صريح عمر در زمان حكومت خود از حجّ تمتّع آورده‌اند از جمله :\r\nدر « سنن نسائى » از ابن عبّاس وارد است كه مىگويد : سمعت عمر يقول : و الله إنّى لأنهاكم عن المتعة و إنّها لفى كتاب الله ، و لقد فعلها رسول الله صلّى اللّه عليه و آله و سلّم - يعنى العمرة فى الحجّ - . « 1 » « شنيدم كه عمر مىگفت : سوگند به خدا كه من شما را از تمتّع نهى مىكنم ، گرچه در كتاب خدا وارد شده است ، و با آنكه حقّا رسول خدا آن را به جاى آورده است . - و مراد او از تمتّع ، داخل كردن عمره در حجّ است - » .\r\nو در « سنن بيهقى » از مسلم از أبى نضرة از جابر روايت است كه گفت : إن ابن الزّبير ينهى عن المتعة و ابن عبّاس يأمر به . قال : على يدى جرى الحديث ، تمتّعنا مع رسول اللّه صلّى اللّه عليه و آله و سلّم و مع ابى بكر ، فلمّا ولى عمر خطب النّاس فقال إنّ رسول اللّه صلّى اللّه عليه و آله و سلّم هذا الرّسول ، و القرآن ، هذا القرآن ، و إنّهما كانتا متعتين على عهد رسول اللّه صلّى اللّه عليه و آله و سلّم و أنا أنهى عنهما و اعاقب عليهما ، إحديهما متعة النّساء ، و لا أقدر على رجل تزوّج أمرأة إلى أجل إلا غيّبته بالحجارة ، و الاخرى متعة الحجّ . « 2 »\r\n\r\n\r\n","description":"","footnote":"\r\n( 1 ) - « تفسير الميزان » ج 2 ، ص 91 .\r\n( 2 ) - « تفسير الميزان » ج 2 ، ص 90 و ص 91 .\r\n","page_name":" 115 ","page_number":121},
  {"content":"\r\n\r\n« عبد اللّه بن زبير از متعه منع مىكرد ، و عبد اللّه بن عبّاس به متعه أمر مىنمود ، جابر بن عبد اللّه چنين گفت : اين داستان به دست ما صورت گرفته است ، و از ما بايد آموخت ، ما با رسول خدا صلّى اللّه عليه و آله و سلّم تمتّع مىنموديم ، و در زمان ابو بكر نيز تمتّع مىكرديم ، و ليكن چون نوبت حكومت به عمر رسيد ، در خطبهء خود مردم را مخاطب ساخته ، و چنين گفت : رسول خدا همان رسول است ، و قرآن نيز همان قرآن است ، دو تمتّع در زمان رسول خدا صلّى اللّه عليه و آله و سلّم بوده‌اند ، و من از آن دو نهى مىكنم ، و هر كسى را كه مرتكب آن شود مجازات و كيفر مىكنم .\r\nيكى از آن دو ، تمتّع با زنان است ، و من تاب نمىآورم كه ببينم مردى زنى را تا زمان معيّنى به ازدواج خود در آورده است ، مگر آنكه جسد او را در زير سنگ باران رجم ، سنگسار نموده ، و پنهان كنم ، و ديگرى تمتّع در موسم حجّ است » .\r\nجواب - آنست كه عمر چنين ولايتى از طرف خدا ندارد ، كه بتواند حكمى را تغيير دهد ، و حرامى را حلال و يا حلالى را تحريم نمايد ، و آيه  أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  شامل وجوب اطاعت در نظائر اين معنى نمىشود .\r\nزيرا أوّلا - همانطور كه در جلد دوّم از همين دورهء « امام‌شناسى » از سلسلهء دورهء علوى و معارف اسلام آورده‌ايم ، أولوا الأمر اختصاص به معصومين دارد ، و فخر رازى با نهايت تصلّب خود در عقيده و مذهبش بر اين معنى اعتراف كرده است . ما در جلد دوّم مفصّلا و مشروحا از اين موضوع بحث كرده‌ايم ، و به تمام معنى الكلمة أطراف و جوانب مطلب را بررسى نموده ، و شبهات مدافعين را به حول و قوّهء خدا پاسخ داده و اثبات نموده‌ايم كه بر فرض شمول آيه اولى الأمر به غير معصومين ، متن آيه مستلزم تناقض خواهد شد .\r\nو ما تا به حال به كلام كسى برخورد نكرده‌ايم كه براى عمر و امثال او از خلفاء قائل به عصمت بوده باشد ، بلكه تمام علماء عامّه با تمام سعى و كوشش مىخواهند خطاهاى او را ترميم نموده ، و براى مطالب و أوامر و نواهى او محمل صحيحى درست كنند . و با گذشت چهارده قرن و تلاش اين همه علماء و نوشتن اين همه مسفورات و كتب هنوز نتوانسته‌اند رفع خطا از او بنمايند ، و كلام وى را متحقّق به حقيقت و مقرون به صواب ، و خود او را معصوم جلوه دهند .\r\n\r\n","description":"","footnote":"","page_name":" 116 ","page_number":122},
  {"content":"\r\n\r\nو ثانيا - به طور كلّى ولايتى را كه قرآن كريم براى أهلش قرار مىدهد ، شامل مثل اين موارد نمىشود .\r\nو توضيح اين معنى نياز به يك مقدمهء كوتاه دارد ، و آن اينست كه :\r\nآيات قرآن به طور فراوان دلالت دارند بر لزوم پيروى از آنچه را كه خداوند بر رسول خود نازل كرده است مثل آيه :  اتَّبِعُوا ما أُنْزِلَ إِلَيْكُمْ مِنْ رَبِّكُمْ  ( آيه 2 از سورهء 7 اعراف ) .\r\n« پيروى كنيد از آنچه كه از طرف پروردگارتان به سوى شما فرستاده شده است » .\r\nو نيز دلالت دارند بر لزوم پيروى از آنچه كه رسول خدا به اذن خدا تشريع فرموده و بيان كرده است مثل آيه :  وَ لا يُحَرِّمُونَ ما حَرَّمَ اللَّهُ وَ رَسُولُهُ  ( آيه 30 ، از سورهء 9 : توبه ) .\r\n« و حرام نمىدانند آنچه را كه خدا و رسولش حرام كرده‌اند » .\r\nو مثل آيه :  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  ( آيه 7 ، از سورهء 59 : حشر ) .\r\n« آنچه پيغمبر به شما أمر مىكند عمل كنيد ! و از آنچه كه شما را نهى مىكند دست بداريد » ! زيرا كه اتيان در اين آيه به مقابلهء نهى ، به معناى أمر كردن است . فعلى هذا إطاعت خدا و رسول او واجب است به امتثال أوامر و اجتناب از نواهى آنها . و همچنين است دربارهء قضاوت و حكم كه بايد طبق حكم و قضاوت خدا و رسولش عمل كرد و حكم كرد . و در سورهء 5 : مائده در سه مورد به ترتيب آيات 47 و 48 و 50 وارد است كه :  وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْكافِرُونَ  .\r\n« و كسى كه طبق آنچه كه خدا فرو فرستاده است حكم نكند ، پس آن جماعت البتّه كافرانند » .\r\n وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الظَّالِمُونَ  .\r\n« و كسى كه طبق آنچه كه خدا فرو فرستاده است حكم نكند ، پس آن جماعت البتّه ظالمانند » .\r\n\r\n","description":"","footnote":"","page_name":" 117 ","page_number":123},
  {"content":"\r\n\r\n وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْفاسِقُونَ  .\r\n« و كسى كه طبق آنچه كه خدا فرو فرستاده است حكم نكند ، پس آن جماعت البتّه فاسقانند » .\r\n\r\n[ اولو الأمر حقَّ تشريع أحكام كلّيّه را ندارند 
  ]\r\nو مثل آيه :  وَ ما كانَ لِمُؤْمِنٍ وَ لا مُؤْمِنَةٍ إِذا قَضَى اللَّهُ وَ رَسُولُهُ أَمْراً أَنْ يَكُونَ لَهُمُ الْخِيَرَةُ مِنْ أَمْرِهِمْ وَ مَنْ يَعْصِ اللَّهَ وَ رَسُولَهُ فَقَدْ ضَلَّ ضَلالًا مُبِيناً  ( آيه 36 ، از سورهء 33 : احزاب ) .\r\n« و براى هيچ مرد مؤمن و هيچ زن مؤمنه‌اى چنين نيست كه در زمانى كه خدا و رسول خدا نسبت به چيزى حكم كنند ، اختيار براى خود آنها در آن چيز باشد . و كسى كه عصيان خدا و رسول او كند ، حقّا به گمراهى آشكارى گمراه شده است » .\r\nو مثل آيه :  وَ رَبُّكَ يَخْلُقُ ما يَشاءُ وَ يَخْتارُ ما كانَ لَهُمُ الْخِيَرَةُ  ( آيه 68 ، از سورهء 28 : قصص ) .\r\n« و پروردگار تو آنچه را كه بخواهد مىآفريند ، و اختيار مىكند ، براى آنان اختيارى نيست » .\r\nو مراد از اختيار در اين آيات ، يا قضاء و يا تشريع است ، و يا شامل هر دو قسمت از قضاء و تشريع مىشود ، و در قرآن به طور تصريح وارد است كه كتابى است نسخ ناشدنى ، و احكام نازلهء در قرآن تا روز قيامت بر همان كيفيّتى كه وارد شده است باقى هستند .\r\n  وَ إِنَّهُ لَكِتابٌ عَزِيزٌ * لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ تَنْزِيلٌ مِنْ حَكِيمٍ حَمِيدٍ   ( آيه 41 و 42 ، از سورهء 41 : فصّلت ) .\r\n« و بدرستى كه اين قرآن هر آينه كتاب عزيزى است كه باطل به آن راه پيدا نمىكند نه از مقابلش و نه از قفايش ، فرستاده شده از جانب خداوند حكيم و حميد است » .\r\nضمير در « إنّه » به ذكر بر مىگردد كه مراد قرآن است إنّ الّذين كفروا بالذّكر لمّا جائهم ( صدر آيه 41 ) . و عزيز به معناى منيع و استوار است كه نمىگذارد چيزى در او اثر پيدا كند ، و او پيوسته حافظ و پاسدار خود مىباشد .\r\nو مراد از إيتان باطل ، ورود باطل است در آن ، بطورى كه همهء آن را و يا\r\n\r\n","description":"","footnote":"","page_name":" 118 ","page_number":124},
  {"content":"\r\n\r\nبعضى از اجزاء آن را چه از معارف حقّه ، و چه از أحكام و شرايع ، و چه از اخلاقيّات ، و چه از قصص و اخبار گذشتگان و آيندگان ، و چه از أمثال و حكايات را خراب كند ، و آنها را باطل و غير قابل قبول و يا غير قابل عمل نمايد .\r\nو مراد از مقابل و قفا كه در آيه به لفظ من بين يديه و لا من خلفه آمده است ، يا منظور به حسب زمان است يعنى باطل به او راه ندارد چه در زمان‌هاى جلو و آينده و چه در زمان‌هاى گذشته ، و در اين صورت معنى چنين مىشود كه هيچ حكمى و چيزى كه در آينده به وقوع پيوندد ، نمىتواند در قرآن إشكالى وارد سازد ، و هيچ حكم و اشياء به تحقّق پيوسته در سابق نيز در قرآن رخنه پيدا نمىكند ، و آن را تباه و واهى نمىسازد ، و يا به حسب أخبار و موجوداتى است كه حكايت از آن وقايع مىكند ، و در اين صورت معنى به عكس مىشود ، يعنى هيچ يك از چيزها و قانون‌ها و علوم فعلى كه حكايت از قرون سابقه مىكند و فعلا موجود است ، نمىتواند در قرآن وهنى ايجاد كند ، و هيچيك از أحكام و قوانين و علومى كه بعدا تا روز قيامت خواهد آمد ، نيز نمىتواند در قرآن فتورى دهد .\r\nو على كلا التّقديرين مفاد آيه يكى است ، و آن اينكه به هيچ وجه در بيانات قرآن تعارضى نيست ، و در خبرهايش دروغ نيست ، و در معارف و أحكام و شرايعش بطلان راه ندارد ، و نسخ و تحريف و تغيير در او پيدا نمىشود ، و با او چيزى معارضه نمىكند ، چه نسبت به وقايع حادثه از حال تا روز قيامت ، و چه از وقايع گذشته تا زمان خلقت عالم .\r\nو بالجمله آيه دلالت دارد بر عدم إمكان نسخ در احكام آن به طور اطلاق و عموم . و بنا بر اين آنچه را خدا و رسول خدا تشريع كرده‌اند ، و يا حكم فرموده‌اند ، بر همهء امّت واجب است از آن پيروى كنند ، چه أفراد عادى از امّت و چه خصوص اولوا الأمر . اين مقدّمه‌اى بود براى مقصود كه بدين كيفيّت بيان شد .\r\nاز اين بيان به دست مىآيد كه آيه :  أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  براى اولوا الأمر اثبات حقّ متابعت و پيروى مىكند در غير أحكام ، و أمّا دربارهء أحكام كليّهء الهيّه اولوا الأمر و تمام رعيّت در حفظ أحكام خدا و رسول خدا ، و در وجوب پيروى از آنها مساوى هستند .\r\n\r\n","description":"","footnote":"","page_name":" 119 ","page_number":125},
  {"content":"\r\n\r\nو بر اين اساس وجوب اطاعت از اولوالأمر فقط در أوامر و نواهى آنهاست ، نسبت به مواردى كه صلاح امّت اسلام را در آن ببينند ، و ليكن در هر حال حكم اللّه بايد در قضيّه و مورد محفوظ باشد .\r\nعينا مانند صلاحديدى كه شخص در امور شخصى خود مىكند ، و كارى را انجام مىدهد ، و يا ترك مىكند ، و در هر دو حال أصل حكم و اختيار او ثابت و لا يتغيّر است ، مثلا هر كدام از ما چنين حقّى داريم كه در روز جمعه أنار بخوريم ، و حقّ داريم كه نخوريم ، پس يا خوردن و يا نخوردن را اختيار مىكنيم ، ولى در هر دو صورت جواز أنار خوردن در روز جمعه از مال شخص خود به حال خود باقى است . ما مىتوانيم در روز پنجشنبه فلان چيز را بخريم و يا نخريم ، و در هر دو صورت جواز بيع و شراى مال حلال به حال خود باقى است . ما مىتوانيم در فلان منازعه به قاضى شرع رجوع كنيم ، و حقّ خود را بگيريم ، و مىتوانيم رجوع ننمائيم و از حقّ خود صرف نظر نمائيم ، و در هر دو حال حكم جواز رجوع به قاضى شرع ثابت است .\r\nولى نمىتوانيم حكمى را تغيير دهيم ، مثلا شراب بخوريم ، و يا معاملهء ربوى انجام دهيم ، و يا مال غير را غصب كنيم . و حكم ملكيّت او را باطل نمائيم ، گرچه مصلحت شخص خويشتن را در آن ببينيم . زيرا در تمام اين أحوال ، اين فعل ما ، مزاحمت با حكم خدا پيدا كرده است ، و حكم خدا ثابت و لا يتغيّر است . اين مثالى بود در تصرّفات شخصى .\r\nدربارهء ولىّ أمر مطلب از همين قرار است ، غاية الأمر نسبت به امور عامّه بر طبق مصالح كلّيّه با رعايت حفظ أحكام كلّيّهء الهيّه بر همان نهجى كه قرآن مجيد آورده ، و پيامبر خدا بيان فرموده است .\r\nاولوا الأمر بر حسب مصالح نوعيّه بايد از ثغور اسلام نگهدارى كنند ، و وظيفهء جنگ و صلح را مشخّص سازند . و در تجارت و زراعت و امور عبادى مردم ، راه نزديك و طريق مستقيم را براى بهره‌بردارى و كاميابى آنان نشان دهند ، ولى حقّ تحريم كلّى و تغيير حكم الهى را ندارند .\r\nو محصّل مطلب آنست كه ولىّ الأمر به منزلهء فرد واحد است غاية الأمر در امور نوعى كه براى عامّه است و هر وظيفه و اختيارى كه براى هر فرد از افراد در امور\r\n\r\n","description":"","footnote":"","page_name":" 120 ","page_number":126},
  {"content":"\r\n\r\nشخصى و خانوادگى اوست ، براى ولىّ أمر در امور عمومى و اجتماعى است .\r\nولىّ أمر حقّ هر گونه تصرّفى را در امور اجتماعى بر حسب صلاحديد خود نسبت به منافع عامّه با رعايت حفظ حكم اللّه در هر واقعه و حادثه‌اى را دارد .\r\nو اگر بنا بشود براى ولىّ أمر جايز باشد كه در احكام تشريعيّه ، تكليفيّه و يا وضعيّه بر حسب صلاح وقت و زمان ، تصرّف كند ديگر هيچ حكمى باقى نخواهد ماند ، و ديگر شريعتى نخواهد بود . زيرا هر يك از صاحبان أمر اگر حكمى را بردارند ، و يا بگذارند ، پس از مرور چند ولىّ أمر ، شريعت دگرگون و بنياد آن واژگون خواهد شد ، و ديگر براى استمرار و دوام شريعت تا روز قيامت معنى و مفهومى تصوّر نمىشود .\r\nو چه تفاوت است بين آنكه گفته شود : حكم تمتّع از زنان به نكاح موقّت ، و حكم تمتّع در حجّ از زنان و غيره با هيئت نسك و عبادت حجّ و وضع و كيفيّت حاجّ مناسبت ندارد ، و بايد برداشته شود ، و بين آنكه گفته شود : مباح بودن بنده و غلام را به عنوان إسارت و استرقاق گرفتن مناسبت با وضع دنياى فعلى ندارد ، و بايد برداشته شود ، و بين آنكه گفته شود : إجراء حدود إلهيّه از قطع يد سارق ، و رجم و جلد شخص زناكار و يا كشتن و قصاص شخص قاتل را تمدّن امروز دنيا نمىپسندد و هضم نمىكند ، و قوانين جاريه در دنيا امروز آن را قبول نمىكند ، و بايد برداشته شود ، و نظير اين معنى بسيار است .\r\nو اين معنى از بعض روايات وارده در اين باب استفاده مىشود كه ابىّ بن كعب در مقابل عمر ايستاد و گفت : تو چنين حقّى را ندارى كه حكم قرآن و رسول خدا را تغيير دهى ! و عمر پاسخى نداشت كه بدهد .\r\nدر « الدّرّ المنثور » آورده است كه : أخرج إسحاق بن راهويه فى مسنده و احمد عن الحسن : إنّ عمر بن الخطّاب همّ أن ينهى عن متعة الحجّ فقام إليه أبىّ بن كعب ، فقال : ليس ذلك لك ! قد نزل بها كتاب اللّه و اعتمرناها مع رسول اللّه صلّى اللّه عليه [ و آله 
  ] و سلّم فنزل عمر . « 1 »\r\n\r\n\r\n","description":"","footnote":"\r\n( 1 ) - « تفسير الدّرّ المنثور » ج 1 ، ص 216 ، و « تفسير الميزان » ج 2 ص 96 .\r\n","page_name":" 121 ","page_number":127},
  {"content":"\r\n\r\n« اسحاق پسر راهويه در « مسند » خود و أحمد حنبل از حسن روايت كرده‌اند كه : عمر بن خطّاب تصميم گرفت كه مردم را از تمتّع در حجّ نهى كند ، ابىّ بن كعب برخاست و گفت : اين حقّ براى تو نيست . كتاب خدا اين حكم را آورده است ، و ما با رسول خدا صلّى اللّه عليه و آله و سلّم عمره و حجّ تمتّع بجاى آورديم . عمر به شنيدن اين سخن از منبر فرود آمد » .\r\n\r\n[ دستور عمر در خلاف حكم رسول الله صلَّى الله عليه و آله و سلَّم مقبول نيست 
  ]\r\nو نيز در « الدّرّ المنثور » آورده است كه : أخرج البخارىّ و مسلم و النّسائىّ عن سعيد بن المسيّب قال : اختلف علىّ و عثمان و هما بعسفان فى المتعة ، فقال عليّ : ما تريد إلّا أن تنهى عن أمر فعله رسول اللّه صلّى اللّه عليه [ و آله 
  ] و سلّم ، قال : فلمّا رأى ذلك علىّ أهلّ بهما جميعا . « 1 » « بخارى و مسلم و نسائى از سعيد بن مسيّب تخريج كرده‌اند ، كه او گفت : در عسفان ( كه يكى از منازل بين مكّه و مدينه است ) بين على بن أبي طالب عليه السّلام و عثمان ، دربارهء تمتّع حجّ گفتگو و اختلاف واقع شد . على عليه السّلام فرمود : تو مقصودى ندارى مگر آنكه مردم را از عملى كه رسول خدا صلّى اللّه عليه و آله و سلّم انجام داده است جلوگيرى نمائى ! و چون على عليه السّلام ديد كه عثمان بر مقصود خود باقى است ، خودش به نيّت حجّ تمتّع يعنى عمره با حجّ لبّيك گفت و إحرام بست » .\r\nاز آنچه بيان شد به دست آمد كه : اين تغييرات و تحريفات عمر در شريعت حضرت رسول اللّه صحيح نبوده است . و بر فرض انتخاب و حكومت مردمى او همانطور كه عامّه مىپندارند ، باز چنين تصرّفاتى از او غير قابل قبول است .\r\nعمر نه تنها از متعهء حجّ نهى كرد ، بلكه از متعهء نسوان نيز منع كرد ، و گفت : كسى كه زنى را تا مدّت معيّنى به عقد ازدواج خود درآورد ، بر او حدّ جارى مىكنم . يعنى در متعهء نسوان ، حكم زنا جارى مىكنم و حدّ مىزنم . و نيز در بسيارى از امور ديگر تصرّفاتى داد كه بر خلاف شريعت بود ، و در كتب مفصّلهء شيعه و عامّه مضبوط است .\r\nو عثمان نيز بر اساس سنّت أبو بكر و عمر به خلافت رسيد ، چون وقتى كه در\r\n\r\n\r\n","description":"","footnote":"\r\n( 1 ) - « تفسير الدّرّ المنثور » ج 1 ، ص 216 .\r\n","page_name":" 122 ","page_number":128},
  {"content":"\r\n\r\nمجلس شورى پس از انقضاء سه روزى را كه عمر تعيين كرده ، نتيجهء گفتگوها و مباحثات به جائى نرسيد عبد الرّحمن بن عوف به امير المؤمنين عليه السّلام گفت : بيعت مىكنم با توبه خلافت ، به شرط آنكه به كتاب خدا و سنّت رسول خدا و سيرهء شيخين رفتار كنى ! امير المؤمنين عليه السّلام فرمود : فقط به شرط عمل به كتاب خدا و سنّت پيغمبر خدا .\r\nآنگاه عبد الرّحمن بن عوف رو كرد به عثمان و گفت : بيعت مىكنم با توبه شرط عمل به كتاب خدا و سنّت رسول خدا و سيرهء شيخين ! عثمان قبول كرد ، و بر اين أصل او را به خلافت انتخاب كرد . « 1 » فلهذا مىبينيم : عثمان در دوران حكومت خود ، خلاف‌هائى را كه أبو بكر و عمر انجام دادند محترم مىشمرد ، و بر أحكام مجعولهء آنان صحّه مىنهاد . و نيز معاوية بن أبى سفيان و ساير خلفاء بنى أميّه سيرهء شيخين را محترم مىشمردند ، درحالىكه از نقطه نظر بحث عقلى و نقلى ، هيچ محمل صحيحى براى آن نمىتوان يافت .\r\nما كه به كتاب خدا و به گفتار رسول او عمل مىكنيم براى آنست كه آنها را معصوم از خطا و تجاوز مىدانيم ، و گرنه چه دليل قطعى ما را إلزام مىنمود ، كه تا روز قيامت بدون حجّت قاطعه ، كسب و كار و عبادت و نكاح و جهاد و أمور اجتماعى خود را تعبّدا بر أصلى پايه گذارى كنيم ، كه پايهء محكم و استوارى ندارد .\r\nعمر با آنكه معصوم نبوده ، و از كتاب خدا و سنّت رسول خدا ، چنين تجويزى براى عمل او نيامده است ، به چه مجوّزى اين تصرّفات را كرد ؟ وانگهى او به هر دليل كه خود مىدانست اين تصرّفات را كرد ، ليكن ما به چه مجوّز عقلى و يا شرعى بايد تا روز قيامت تابع او باشيم ؟ و أمر و نهى و سيرهء او را محترم بشماريم ؟ و در مقابل كتاب خدا و تشريع رسول خدا ، تشريع او را هم أرج نهيم ، و پايه‌اى از پايهء دين به شمار آريم ؟\r\nاگر عمر حكومت شرعى هم داشت ، و اگر ولىّ أمر أمّت بر اساس واقع هم\r\n\r\n\r\n","description":"","footnote":"\r\n( 1 ) - « شرح نهج البلاغة » ابن أبى الحديد ، طبع دار إحياء الكتب العربيّة ، ج 1 ص 194 .\r\n","page_name":" 123 ","page_number":129},
  {"content":"\r\n\r\nبود ، باز در زمان خود بود ، و بايد أوامر و نواهى او در زمان خود او اجراء شود ، نه تا نسلا بعد نسل و جيلا بعد جيل إلى الأبد .\r\n\r\n[ لزوم أخذ سنَّت و ترك بدعت 
  ]\r\nاين مصيبتى است بزرگ كه برادران عامّهء ما بدان گرفتارند ، آخر اين رنج و تعب و اين مشكلات عمل به دين را بر چه اساسى آنان به خود تحميل مىكنند ؟ و اين لبّيك و حجّ را براى چه منظورى انجام مىدهند ؟ اگر براى پيروى از حقّ و حقيقت ، و أمر خدا و كتاب خدا و سنّت رسول خداست ، كه دانستيم : آن چيز ديگرى است .\r\nو اگر براى إرضاء و خوشايند خاطر عمر و خلفاست ، بايد بدانيم كه اشتباه است و يوم القيامة يكفرون بشرككم « 1 » عائد آنها خواهد شد .\r\nكتاب خدا و سنّت رسول خدا دو أصل از اصول عمل به دين است ، و دخالت دادن سيرهء شيخين و سنّت عمر ، در حكم نسخ قرآن و نسخ شريعت محمّدى است ، و وارد ساختن باطل و سست كردن كتاب است . و اختلاف ما شيعيان با برادران عامّه هداهم اللّه الى الصّراط المستقيم و النّهج القويم در آنست كه ما فقط كتاب خدا و گفتار رسول خدا و معصوم را محور و پايهء دين و استنباط قرار مىدهيم ، و ليكن آنها سيرهء شيخين را هم ضميمه مىكنند ، و در نتيجه ، اصول مستنبطهء آنان ، استمداد از افكار و آراء شيخين هم مىگيرد .\r\nدر اينجا يك نكته لازم است كه ذكر شود و آن اينست كه : بدون هيچ اشكال و ايرادى آنان أمير المؤمنين عليه السّلام را خليفهء رابع مىدانند ، و خلفاى اربعه را خلفاى راشدين مىخوانند ، در اين صورت مىگوئيم : چه دليلى شما را الزام كرد كه به سيرهء شيخين عمل كنيد ، و به سيره امير المؤمنين عليه السّلام عمل نكنيد ؟ مگر او خليفهء به حق و خليفهء انتخابى شما نبود ؟ در اين صورت چرا سنّت او را عمل نمىكنيد ؟ و در جائى كه در تمام مسفورات و كتب معتبرهء شما آمده است كه آن حضرت متعه را جايز مىدانسته‌اند ، و علنا به مباح بودن ازدواج موقّت فتوى مىداده‌اند ، و علنا امر به حجّ تمتّع مىكرده‌اند ، پس چرا شما اين سنّت و سيره را مقدّم نمىداريد ؟ ، و بر فرض\r\n\r\n\r\n","description":"","footnote":"\r\n( 1 ) - آيه 14 ، از سورهء 35 : فاطر .\r\n","page_name":" 124 ","page_number":130},
  {"content":"\r\n\r\nتعارض با سيرهء عمر و ابو بكر و تساقط دو سيره از حجّيّت ، باز هم أصل ، رجوع به كتاب و سنّت است ، كه بالنتيجة فقه أهل بيت عليهم السّلام خواهد بود . و اينك زمان آن رسيده است كه با فكر و تأمّل ، و درايت و تدبّر ، برادران عامّهء ما به زواياى تاريخ خود مراجعه كنند ، و با جرح و تعديل ، آن را كه به دين اضافه شده است ، از اصل دين جدا سازند ، و طبق واقع و متن حقّ عمل كنند .\r\nدر اينجا بىمناسبت نيست دو حكايت را ذكر كنيم ، اول - در « الدّرّ المنثور » آورده است كه بخارى و مسلم از أبو جمرة روايت كرده‌اند كه او گفت : من دربارهء متعه از ابن عبّاس پرسيدم ، مرا بدان أمر كرد ، و از هدى پرسيدم ، گفت : شتر و يا گاو و يا گوسفند ، يا آنكه در خونى كه ريخته مىشود شريك گردى ! و ليكن بعضى از مردم بودند كه تمتّع را در حجّ ناخوشايند مىدانستند ( و چون تمتّع كردم و خوابيدم ) در خواب ديدم كه انسانى ندا مىكرد : حجّ مبرور و متعة متقبلة « حجّ پسنديده و نيكو و متعهء مورد قبول واقع شده » .\r\nمن به نزد ابن عبّاس آمدم ، و خواب خود را نقل كردم ، گفت : اللّه أكبر ، سنّة أبى القاسم صلّى اللّه عليه [ و آله 
  ] و سلّم . « 1 » دوّم - از راغب اصفهانى در كتاب محاضراتش كه از جمله كتابهاى پرفائده است ، نقل شده است كه گفت : يحيى بن أكثم از شيخى از أهل بصره پرسيد : در جواز متعه به چه كسى اقتدا كرده‌اى ؟ ! شيخ گفت : به عمر بن خطّاب ! يحيى پرسيد : چگونه اين حرف درست است در صورتى كه مىدانيم : عمر شديدترين مردم در نهى از متعه بوده است ؟\r\nشيخ گفت : نعم : صحّ الحديث عنه أنّه صعد المنبر فقال : يا أيّها النّاس متعتان أحلّهما اللّه و رسوله لكم ، و أنا أحرّمهما عليكم و اعاقب عليهما . فقبلنا شهادته ، و لم نقبل تحريمه . « 2 » « آرى ! حديث صحيح از عمر وارد شده است كه او بر فراز منبر رفت و\r\n\r\n\r\n","description":"","footnote":"\r\n( 1 ) - « تفسير الدّرّ المنثور » ج 1 ، ص 216 و ص 217 .\r\n( 2 ) - « أصل الشيعة و أصولها » طبع دهم ، ص 178 .\r\n","page_name":" 125 ","page_number":131},
  {"content":"\r\n\r\nگفت : اى مردم دو متعه بودند ( متعهء نسوان و متعهء حجّ ) كه خدا و رسول خدا آنها را براى شما حلال كردند ، و ليكن من آنها را بر شما حرام مىكنم ، و هر كس بجا آورد حدّ مىزنم . ما شهادت او را در اينكه خدا و رسول خدا حلال كرده‌اند پذيرفتيم و ليكن تحريم او را نپذيرفتيم » .\r\n\r\n","description":"","footnote":"","page_name":" 126 ","page_number":132},
  {"content":"\r\n\r\n\r\nدرس هشتاد و سوّم تا نودم تفسير آيه و إذ بوّانا لابراهيم مكان البيت\r\n\r\n","description":"","footnote":"","page_name":" 127 ","page_number":133},
  {"content":"\r\n . \r\n","description":"","footnote":"","page_name":" 128 ","page_number":134},
  {"content":"\r\n\r\nدرس هشتاد و سوم تا درس نودم بسم اللّه الرّحمن الرّحيم ، و صلّى اللّه على محمد و آله الطّاهرين ، و لعنة اللّه على أعدائهم أجمعين ، من الآن الى قيام يوم الدين ، و لا حول و لا قوّة إلا بالله العلىّ العظيم .\r\nقال اللّه الحكيم فى كتابه الكريم :\r\n     وَ إِذْ بَوَّأْنا لِإِبْراهِيمَ مَكانَ الْبَيْتِ أَنْ لا تُشْرِكْ بِي شَيْئاً وَ طَهِّرْ بَيْتِيَ لِلطَّائِفِينَ وَ الْقائِمِينَ وَ الرُّكَّعِ السُّجُودِ * وَ أَذِّنْ فِي النَّاسِ بِالْحَجِّ يَأْتُوكَ رِجالًا وَ عَلى كُلِّ ضامِرٍ يَأْتِينَ مِنْ كُلِّ فَجٍّ عَمِيقٍ * لِيَشْهَدُوا مَنافِعَ لَهُمْ وَ يَذْكُرُوا اسْمَ اللَّهِ فِي أَيَّامٍ مَعْلُوماتٍ عَلى ما رَزَقَهُمْ مِنْ بَهِيمَةِ الْأَنْعامِ فَكُلُوا مِنْها وَ أَطْعِمُوا الْبائِسَ الْفَقِيرَ * ثُمَّ لْيَقْضُوا تَفَثَهُمْ وَ لْيُوفُوا نُذُورَهُمْ وَ لْيَطَّوَّفُوا بِالْبَيْتِ الْعَتِيقِ * ذلِكَ وَ مَنْ يُعَظِّمْ حُرُماتِ اللَّهِ فَهُوَ خَيْرٌ لَهُ عِنْدَ رَبِّهِ وَ أُحِلَّتْ لَكُمُ الْأَنْعامُ إِلَّا ما يُتْلى عَلَيْكُمْ فَاجْتَنِبُوا الرِّجْسَ مِنَ الْأَوْثانِ وَ اجْتَنِبُوا قَوْلَ الزُّورِ      . « 1 » « ( و ياد بياور اى پيغمبر ) زمانى را كه ما مكان بيت اللّه الحرام را براى ابراهيم مهيّا و آماده نموديم ، اينكه هيچ چيزى را شريك من قرار مده ! و اين بيت مرا براى طواف كنندگان و قيام كنندگان به نماز و براى ركوع كنندگان ، سجده كنندگان پاك و پاكيزه گردان .\r\nو در ميان مردم إعلان و إعلام حجّ كن ، تا اينكه به سوى تو پيادگان و بر هر\r\n\r\n\r\n","description":"","footnote":"\r\n( 1 ) - ( آيات 26 تا 30 ، از سورهء حجّ : بيست و دوميّن سوره از قرآن كريم ) .\r\n","page_name":" 129 ","page_number":135},
  {"content":"\r\n\r\nشتر لاغرى ( كه از بعد سفر و رنج مسافت ، ضعيف و لاغر شده است ) رهسپار گردند ، آن شترانى كه از راه دور و مسافت درازى مىآيند ، به جهت اينكه مردم بهره‌ها و منفعت‌هاى خود را مشاهده كنند و در آنها حضور يابند ، و إسم خدا را در أيّام معلومه و مشخّصه به ياد و زبان آورند ، بر آنچه از چهار پايان غير قادر بر تكلّم ( شتر ، گاو ، گوسفند ) روزى ايشان كرده است ، پس شما از آن چهار پايان بخوريد ! و به گرسنهء فقير در شدّت و سختى بخورانيد !\r\n\r\n[ حركت رسول خدا صلَّى الله عليه و آله و سلَّم از مكَّه براى عرفات 
  ]\r\nو سپس بايستى از إحرام بيرون آيند ، آلودگىها و چرك و پليدى را از خود دور كنند ، و بايد به نذرهاى خود وفا كنند ، و بايد گرداگرد خانه و بيت اللّه قديمى طواف نمايند .\r\nاينست اى پيامبر كه هر كس چيزهاى محترم خدا را بزرگ و معظّم بدارد ، براى او پسنديده است در نزد پروردگارش . و چهار پايان بر شما حلال شد ، مگر آنچه را كه براى شما خوانده مىشود . پس بنابر اين از رجس و پليدى از بت‌ها دورى گزينيد ! و از گفتار دروغ و كلام باطل و ناروا پرهيز كنيد » ! بارى ، رسول خدا صلّى اللّه عليه و آله و سلّم پس از انجام طواف و سعى و بيان حكم تمتّع براى تمام كسانى كه با خود هدى نياورده بودند ، با جميع متعلّقان و دختر گرامى خود حضرت زهراء سلام اللّه عليها ، و با أولاد صغار آن بىبى عالم كه در آن سفر در معيّت مادر خود بوده‌اند : حضرت امام حسن و امام حسين و زينب و امّ كلثوم عليهم السّلام كه به ترتيب عمرشان در حدود هشت سال و هفت سال ، و كمتر از اين مقدار بود ، و با جنين او : حضرت محسن عليه السّلام كه بر حسب قرائن در زمان حجّ ، بى بى حامل به او بودند ، به أبطح كه در مشرق مكّه است آمدند ، و اين چند روزى را كه تا زمان حجّ مانده است در آنجا توقّف كردند .\r\nو بنا بر آنكه در روز يكشنبه چهارم ذوالحجّه وارد مكّه شده باشند ، چهار شب ديگر در مكّه توقّف كردند ، « 1 » و در روز هفتم كه آن را يوم الزّينة گويند به جهت زينت كردن شترهاى هدى به روپوش‌ها ، خطبه‌اى خواندند « 2 » ، و در روز هشتم كه روز\r\n\r\n\r\n","description":"","footnote":"\r\n( 1 ) - « البداية و النهاية » ج 5 ، ص 166 .\r\n( 2 ) - همان كتاب ص 169 ، و « طبقات ابن سعد » ج 2 ، ص 173 .\r\n","page_name":" 130 ","page_number":136},
  {"content":"\r\n\r\nترويه است نيز خطبه‌اى ايراد كردند و مردم را به كيفيّت عمل به مناسكشان آگاه كردند « 1 » ، و در روز پنجشنبه هشتم كه ترويه است قبل از زوال شمس و يا بعد از آن به طرف منى حركت كردند ، و دستور دادند كه در همين روز تمتّع كنندگان ، به إحرام حجّ از مكّه محرم شوند و لبّيك‌گويان به جانب منى بروند . « 1 » و بنا بر اين غير از خود حضرت رسول اكرم و حضرت أمير المؤمنين عليهما السّلام و كسانى كه با خود هدى آورده بودند ، جميع تمتّع كنندگان از روز چهارم كه به دستور آن حضرت از إحرام بيرون آمده بودند تا روز هشتم ( ترويه ) محلّ بودند ، و در اين روز محرم شده و به صوب منى رهسپار شدند .\r\nرسول خدا به منى آمدند ، و نماز ظهر و عصر و مغرب و عشاء را در منى بجاى آوردند ، و تا به صبح در منى توقّف كردند ، و نماز صبح روز نهم را كه روز عرفه است نيز در منى بجاى آوردند ، و سپس عازم عرفات شدند ، و در اين مسئله هيچ خلافى نيست كه رسول خدا اين پنج نماز را در منى انجام دادند . و حتى كسانى كه تصريح كرده‌اند كه رسول خدا بعد از زوال شمس در روز ترويه حركت كردند ، نيز تصريح كرده‌اند كه نماز ظهر را در منى بجا آوردند . « 3 » و بر همين اساس و بر اصل رواياتى كه از اهل البيت عليهم السلام وارد است ، مستحبّ مؤكّد است كه حجّاج از مكّه يكسره به عرفات نروند ، بلكه شب عرفه را در منى بيتوته كنند ، و صبح روز عرفه به جانب عرفات رهسپار گردند .\r\nصبح روز عرفه پس از آنكه آفتاب طلوع كرد ، آن حضرت به جانب عرفات حركت كردند ، و دستور داده بودند كه چادرشان را در نمرة « 4 » برافرازند .\r\nقريش چون خود را أهل حرم مىدانستند ، فلهذا در حال حجّ از مشعر الحرام كه داخل حرم است بيرون نمىرفتند ، و وقوف خود را در مشعر مىگذاردند ، و مىگفتند : وقوف به عرفات كه خارج از حرم است براى غير قريش است ، و روى اين\r\n\r\n\r\n","description":"","footnote":"\r\n( 1 ) - « البداية و النّهاية » ج 5 ، ص 169 .\r\n( 3 ) - « البداية و النهاية » ج 5 ، ص 170 .\r\n( 4 ) - نمرة - به فتح نون و كسر ميم - ناحيه‌اى است در عرفات كه رسول خدا در آنجا وارد شدند . و گفته شده است كه حرم از راه طائف در كنار عرفات در يازده ميلى نمره قرار دارد . ( معجم البلدان ) .\r\n","page_name":" 131 ","page_number":137},
  {"content":"\r\n\r\nمبنى چون رسول خدا از منى حركت كردند ، هيچ شكّى نداشتند در اينكه رسول خدا كه از قريش است در مشعر وقوف خواهد نمود ، ولى اين پندارشان غلط در آمد ، و رسول خدا يكسره از منى به عرفات آمدند و در قبّه و چادر خود كه از مو بود و در نمرة سرزمين عرفات نصب شده بود وارد شدند « 1 » و طبق آيه قرآن :  ثُمَّ أَفِيضُوا مِنْ حَيْثُ أَفاضَ النَّاسُ وَ اسْتَغْفِرُوا اللَّهَ إِنَّ اللَّهَ غَفُورٌ رَحِيمٌ  « 2 » ( آيه 199 ، از سورهء 2 : بقره ) .\r\n\r\n[ خطبهء حضرت رسول صلَّى الله عليه و آله و سلَّم در عرفات 
  ]\r\n« و سپس افاضه كنيد ، و كوچ كنيد از همان‌جائى كه مردم كوچ مىكنند ، و از خدا طلب غفران و آمرزش كنيد ! كه خداوند آمرزنده و مهربان است » ، وقوف را در عرفات قرار داده و از آنجا به مشعر الحرام و سپس به منى براى انجام مناسك منى حركت كردند .\r\nبارى ، رسول خدا در عرفات در چادر خود بودند تا موقع زوال شمس فرا رسيد ، ناقهء قصواء « 3 » خود را طلبيده ، و بر آن سوار شدند و تا وسط وادى عرفات آمدند ، و مردم را مخاطب قرار داده و اين خطبه را ايراد كردند :\r\nإنّ دماءكم و أموالكم حرام عليكم ، كحرمة يومكم هذا ، فى شهركم هذا ، فى بلدكم هذا ، ألا كلّ شىء من أمر الجاهليّة موضوع تحت قدمى ، و دماء الجاهليّة موضوعة ، و إنّ أوّل دم أضع من دمائنا دم ابن ربيعة بن الحارث - و كان\r\n\r\n\r\n","description":"","footnote":"\r\n( 1 ) - « البداية و النهاية » ج 5 ، ص 170 . و « السيرة الحلبيّة » ج 3 ، ص 289 . و « الوفاء بأحوال المصطفى » ج 1 ، ص 211 .\r\n( 2 ) - در « سيرهء حلبيّه » ج 3 ، ص 289 از كلام ابن جوزى نقل كرده است كه : رسول خدا قبل از نبوّت و بعد از آن حج‌ّهائى انجام داده‌اند كه مقدارش معلوم نيست ، يعنى قبل از نبوّت هم در عرفات وقوف مىكردند و از آنجا به مزدلفه كوچ مىكردند به توفيقى كه خداوند به آن حضرت داده بود ، بر خلاف قريش ، چون آنها از حرم بيرون نمىرفتند و مىگفتند : ما فرزندان ابراهيم عليه السّلام هستيم ، و ما أهل حرم و پاسداران بيت اللّه و معتكفين در مكّه مىباشيم ، و على هذا هيچ كس از عرب مقام و منزلت ما را ندارد ، و اگر در حال حجّ از حرم خارج شوند و به عرفات روند ، ديگر عرب به آنها به ديدهء حقارت مىنگرد ، و آن عظمت و احترامى كه در حرم دارند در حل نخواهند داشت ، و بايد در موسم حجّ از حرم بيرون نرويم ، تا پيوسته احترام ما در حلّ مانند حرم باشد ، و مىگفتند : ما مردم استوار و متين و شجاع هستيم ، فلهذا وقوف به عرفات را براى غير قريش مىدانستند ، و خودشان وقوف به عرفات و كوچ از عرفات را به مزدلفه ترك مىكردند .\r\n( 3 ) - قصواء به فتح قاف و مدّ است ، و بعضى كه به ضمّ قاف و قصر خوانده‌اند : قصوى اشتباه است ، و اين ناقه غير از ناقهء عضباء و جدعاء است ، و نيز بعضى كه اين اسامى را براى ناقهء واحدى علم دانسته‌اند اشتباه است . ( سيرهء حلبيّه ، ج 3 ، ص 298 ) .\r\n","page_name":" 132 ","page_number":138},
  {"content":"\r\n\r\nمسترضعا فى بنى سعد فقتله هذيل - .\r\nو ربا الجاهليّة موضوع ، و أوّل ربا أضع ربانا ربا العبّاس بن عبد المطّلب فإنّه موضوع كلّه . « 1 » و اتقوا اللّه فى النّساء فإنكم أخذ تموهنّ بأمانة اللّه و استحللتم فروجهنّ بكلمة اللّه ، و لكم عليهنّ أن لا يوطئن فرشكم أحدا تكرهونه ، فإن فعلن ذلك فاضربوهنّ ضربا غير مبرّح ! و لهنّ عليكم رزقهنّ و كسوتهنّ بالمعروف .\r\nو قد تركت فيكم ما لن تضلّوا بعدى إن اعتصمتم به : كتاب اللّه « 2 » ! و أنتم تسألون عنّى فما أنتم قائلون ؟ ! قالوا : نشهد أنّك قد بلّغت و أدّيت و نصحت ! فقال بإصبعه السّبّابة ، يرفعها إلى السّماء و ينكتها على النّاس : اللّهمّ اشهد ! اللّهمّ اشهد ! اللّهمّ اشهد ! ثلاث مرّات . « 3 » « همان طورى كه امروز شما كه روز عرفه است روز محترمى است ، و اين ماه ذىالحجّهء شما ماه محترمى است ، و اين شهر و بلدهء شما كه مكّه است شهر محترمى است ، و حرام است در اين روز و اين ماه و اين شهر محرّمات الهيّه ، همينطور خون‌هاى شما ، و مال‌هاى شما بر شما محترم است ، و ريختن خونهايتان و بردن مالهايتان بر يكديگر حرام است !\r\n\r\n\r\n","description":"","footnote":"\r\n( 1 ) - بسيارى از فقرات اين خطبه را در تاريخ « الكامل » ج 2 ، ص 302 ابن اثير نقل كرده است .\r\n( 2 ) - در « سيرهء ابن هشام » ج 4 ، ص 1023 آورده است : كتاب اللّه و سنّة نبيّه . و در « تاريخ يعقوبى » طبع بيروت 1379 ، ج 2 ، ص 111 آورده است : كتاب اللّه و عترتى أهل بيتى . و بنابراين به ظنّ قوى در تمام اين روايات و عترتى أهل بيتى بوده است ، غاية الأمر در كتب مذكوره بكلّى اين جمله حذف شده است : و در « سيرهء ابن هشام » به و سنّة نبيّه تبديل و تحريف شده است .\r\n( 3 ) - « البداية و النهاية » ج 5 ، ص 170 . و « سيرهء ابن هشام » ج 4 ، ص 1022 و ص 1023 ، و « سيرهء حلبيّه » ج 3 ، ص 298 و ص 299 و « بحار الانوار » ط كمپانى ج 6 ص 668 از كتاب « منتقى » ، و « روضة الصّفا » ج 2 ، حجة الوداع ، و « تاريخ طبرى » ج 3 ، ص 150 و ص 151 از طبع دوّم دار المعارف ، و « الوفاء بأحوال المصطفى » ج 1 ص 212 و « الكامل فى التاريخ » ج 2 ، ص 302 و محمد حسين هيكل در كتاب « حياة محمد » از ص 461 تا ص 463 آورده است .\r\n","page_name":" 133 ","page_number":139},
  {"content":"\r\n\r\nآگاه باشيد ! تمام امور و سنّت‌هاى جاهليّت را من در زير گام خود نهادم ، و خون‌هائى كه در جاهليّت ريخته شده ، همگى زير قدم نهاده شده ، و قصاص ندارد . و أوّلين خونى را كه من قصاصش را ساقط كردم از خون‌هاى ما كه در جاهليّت ريخته شد ، خون پسر ربيعة بن حارث بن عبد المطّلب است ، - و او رفته بود تا از طائفهء بنى سعد دايه‌اى طلب كند ، او را طائفهء هذيل به قتل رسانيده‌اند - ( و چون مسلمان نبوده است قصاص ندارد گرچه پسر عموى پيغمبر بوده است ) و رباهائى كه در جاهليّت تعهّد به آن شده است ، همگى را از اعتبار انداختم ، و أوّلين ربا و منفعت پولى را كه از اعتبار انداختم و زير قدم خود قرار دادم ، رباهائى است كه عموى من عبّاس بن عبد المطّلب از مردم مىخواهد ، تمام اين منفعت پول‌ها و رباها را ساقط كردم .\r\nاى مردم تقواى خدا را پيشه سازيد دربارهء نگاهدارى و حمايت از زنان ! زيرا كه شما به أمانت خدا آنها را به حبالهء نكاح خود در آورديد ! و به نام خدا و كلمهء خدا آميزش و مواقعهء با آنان را بر خود حلال كرديد ! و حقّ شما بر ايشان آن است كه هيچكس را كه شما ناپسند داريد ، در منزل و خوابگاه شما وارد نسازند ، و اگر چنين كردند ، بزنيد آنها را زدنى كه آنان را به تعب و مشقّت و اذيّت شديد نيفكند . « 1 » و حقّ ايشان بر شما آن است كه طعام و لباس آنها را به طور پسنديده و شايسته بدهيد ! و من در ميان شما باقى گذاردم چيزى را كه اگر به آن تمسّك كنيد گمراه نخواهيد شد ، و آن كتاب خداست .\r\nو شما دربارهء من مورد سؤال و پرسش قرار خواهيد گرفت ! پس شما چه خواهيد گفت ؟ ! مخاطبان به خطبه گفتند : ما شهادت مىدهيم كه تو تبليغ رسالات خدا را كردى ، و ابلاغ نمودى ، و تكاليف خود را ادا كردى و به تعهّد خود عمل نمودى ، و\r\n\r\n\r\n","description":"","footnote":"\r\n( 1 ) - ضربا غير مبرّح : برّح به الأمر : أتعبه و جهده و أذاه أذى شديدا .\r\n","page_name":" 134 ","page_number":140},
  {"content":"\r\n\r\nامّت را به نصيحت و ارشاد هدايت فرمودى ! در اين حال رسول خدا ، انگشت سبّابهء خود را به آسمان بلند كرده ، و به طرف مردم سه بار پائين آورده ، و با اشاره به آنها گفت : خداوندا گواه باش ! خداوندا گواه باش ! خداوندا گواه باش » ! عمرو بن خارجة گويد : عتّاب بن أسيد براى حاجتى در روز عرفه مرا به سوى رسول خدا صلّى اللّه عليه و آله و سلّم فرستاد ، آن حضرت در عرفات وقوف داشت ، من حاجتش را معروض داشتم ، و سپس در زير ناقهء آن حضرت ايستادم و بطورى نزديك بودم كه آب دهان ناقه بر سر من مىريخت ، و شنيدم كه مىگفت :\r\nأيّها النّاس ! إنّ اللّه أدّى إلى كلّ ذى حقّ حقّه ، و إنّه لا يجوز وصيّة لوارث ، و الولد للفراش ، و للعاهر الحجر ، و من ادّعى إلى غير أبيه ، أو تولّى غير مواليه فعليه لعنة اللّه و الملائكة و النّاس أجمعين ، لا يقبل اللّه له صرفا و لا عدلا . « 1 » « اى مردم ! خداوند حقّ هر ذىحقّى را به او رسانيده است : جايز نيست كسى براى وارث خود وصيّت كند ( بطورى كه حقّ ورثهء ديگر ضايع شود ) « 2 » بچّه‌اى را كه زنى مىزايد ، تابع نكاح صحيح است ، و به صاحب فراش و پدر ملحق مىشود ، و شخص زناكار در اين فراش نصيبى از بچّه ندارد ، بلكه نصيب او به جرم عمل قبيح زنا سنگباران شدن است .\r\nهر كس ، فرزندى خود را به غير پدر خود نسبت دهد ، و هر بنده‌اى كه خود را بندهء غير مولاى خود بداند ، لعنت خداوند و فرشتگان و تمام أفراد بشر بر او خواهد بود . و خداوند از او هيچگونه توبه و عوضى را نمىپذيرد ، ( و يا هيچ واجب و مستحبّى را از او قبول نمىكند ) » .\r\n\r\n\r\n","description":"","footnote":"\r\n( 1 ) - « البداية و النهاية » ج 5 ، ص 171 ، از محمّد بن اسحاق و ترمذى و نسائى و ابن ماجه روايت كرده است ، و « سيرهء حلبيّه » ج 3 ص 300 و « طبقات ابن سعد » ج 2 ، ص 183 .\r\n( 2 ) - شاهد بر اين معنى ، عبارت است كه در « طبقات ابن سعد » ج 2 ص 183 آورده است كه رسول خدا صلّى اللّه عليه و آله و سلّم در اين خطبه فرمود : إنّ اللّه قسّم لكلّ إنسان نصيبه من الميراث ، فلا يجوز لوارث وصيّة . خداوند براى هر شخصى نصيب و سهم او را از ميراث معيّن و مشخّص نموده است ، بنابراين جايز نيست كسى براى وارث خود وصيّتى كند كه موجب از بين رفتن حق ساير ورّاث گردد . و امّا وصيتى كه موجب تضييع حق آنان نشود مانند وصيّت از مقدار ثلث خود كه در آن مجاز است اشكال ندارد .\r\n","page_name":" 135 ","page_number":141},
  {"content":"\r\n\r\nرسول خدا خطبه را انشاء مىكردند و ربيعة بن أميّة بن خلف كه مرد جهورىّ الصّوت و بلند صدائى بود ، كلمات رسول اللّه را براى مردم با صداى بلند حكايت مىكرد ، و رسول خدا به او مىگفتند : بگو : اى مردم ! رسول خدا چنين مىگويد . . . « 1 »\r\n\r\n[ تحقيق در نماز ظهرى كه در عرفات خوانده شد 
  ]\r\nپس از خطبهء رسول اللّه بلال أذان گفت ، و سپس اقامه گفت ، و رسول خدا نماز ظهر را بجاى آوردند ، و بدون فاصله بلال إقامه گفت ، و رسول خدا نماز عصر را بجاى آوردند .\r\nو در اين كلام معلوم است كه رسول خدا پس از فرا رسيدن ظهر ، خطبه قرائت كردند و سپس نماز ظهر و عصر را با هم جمع كردند ، و آيا اين نماز ظهر ، نماز جمعه بوده است كه دو ركعت بجاى آورده و خطبه را قبل از آن خوانده‌اند ، يا نماز ظهر بدون كيفيّت جمعه بوده ، غاية الأمر خطبه‌اى قبل از آن خوانده شده است ؟ از اينكه آن روز ، روز جمعه بوده است و رسول خدا بين نماز ظهر و عصر را جمع كرده‌اند ، و قبل از نماز خطبه خوانده‌اند ، ممكن است بگوئيم : نماز جمعه بوده است خصوصا از روايتى كه از حضرت امام صادق عليه السّلام از پدرش ، از جابر در حجّة الوداع آمده است كه جابر گفت : پيامبر به سوى موقف عرفات رفتند ، و خطبهء اوّل را خواندند ، و پس از آن بلال أذان گفت ، و پس از آن پيامبر شروع در خطبهء دوّم كردند ، و بلال از اذان و رسول خدا از خطبه فارغ شدند ، و سپس بلال إقامه گفت ، و رسول خدا نماز ظهر را بجاى آوردند ، و بلال إقامه گفت و رسول خدا نماز عصر را بجا آوردند ، « 2 » و از خواندن دو خطبه آن هم بعد از زوال شمس ، و جمع بين دو نماز ظهر و عصر ، استفادهء نماز جمعه را كرده‌اند ، و از آنكه رسول خدا مسافر بوده‌اند ، و بر مسافر نماز جمعه واجب نيست ، و خطبهء بعد از زوال هم به جهت آمادگى براى عبادت بوده است ، كما آنكه جمع بين ظهر و عصر هم براى همين جهت بوده است ، و دو خطبه از رسول خدا ثابت نشده است ، بالأخصّ آنكه نماز ظهر را هم اخفاتا خوانده‌اند ، نه\r\n\r\n\r\n","description":"","footnote":"\r\n( 1 ) - « البداية و النهاية » ج 5 ، ص 171 ، و « سيرهء حلبيّه » ج 2 ، ص 299 .\r\n( 2 ) - « البداية و النهاية » ج 5 ، ص 172 .\r\n","page_name":" 136 ","page_number":142},
  {"content":"\r\n\r\nجهرا ، همچنان كه از بحث مالك با أبو يوسف در محضر هارون الرشيد استفاده مىشود ، مىتوان به دست آورد كه نماز ظهر را به كيفيّت جمعه نخوانده‌اند . « 1 »\r\n\r\n[ إفاضهء رسول الله صلَّى الله عليه و آله و سلَّم از عرفات به مزدلفه 
  ]\r\nو پس از اتمام نماز ، حضرت رسول اللّه صلّى اللّه عليه و آله و سلّم بر راحلهء خود سوار شده ، و به موقف آمدند ، و رو به قبله به دعا كردن همينطور ايستاده بودند تا آفتاب غروب كرد . و در حديث است كه آن حضرت گفته‌اند : با فضيلت‌ترين دعا در روز عرفه ، و آنچه را كه من و پيامبران پيش از من در روز عرفه مىگفته‌اند ، اينست : لا إله إلّا اللّه وحده لا شريك له ، له الملك و له الحمد ، و هو على كلّ شىء قدير .\r\n« هيچ معبود و مؤثّرى نيست غير از اللّه كه تنها و واحد است ، و شريكى براى او نيست ، پادشاهى و ستايش اختصاص به او دارد ، و او بر هر چيز قادر و تواناست » .\r\nآنگاه رسول خدا بسيار دعا نمودند و به قدرى دعا كردند كه آفتاب غروب كرد .\r\nو جماعتى از نجد آمدند و از كيفيّت حج پرسيدند ، حضرت أمر كردند كه منادى ندا كند : الحجّ عرفه ، من جاء ليلة جمع - أى المزدلفة - قبل طلوع الفجر فقد أدرك الحجّ .\r\n« حجّ عبارت است از وقوف به عرفات ، و كسى كه در شب عيد قربان به مشعر برسد ، و قبل از طلوع صبح صادق ، وقوف مزدلفه را إدراك كند ، حجّ را إدراك كرده است » « 1 » .\r\nو رسول خدا بر روى ناقهء عضباء خود سوار بودند ، و چون آفتاب غروب كرد اسامة بن زيد را در پشت خود بر روى ناقه سوار كرده ، و به جانب مزدلفة روان شدند ، و در راه مردم را أمر مىكردند كه با سكينه و آرامى حركت كنند . چون در راه به شعب أبتر رسيدند پياده شده ، و إدرار كرده و وضوى مختصرى گرفتند . « 3 » و بلادرنگ آمدند تا به مزدلفه رسيدند ، و در آنجا نماز مغرب و عشاء را\r\n\r\n\r\n","description":"","footnote":"\r\n( 1 ) - « سيرهء حلبيّه » ج 3 ، ص 300 ، و « البداية و النهاية » ج 5 ، از ص 173 تا ص 175 .\r\n( 3 ) - « سيرهء حلبيّه » ج 3 ، ص 301 . و اين ادرار كردن به جهت آن بود كه بت‌هاى جاهليّت را از آن كوه مىتراشيدند .\r\n","page_name":" 137 ","page_number":143},
  {"content":"\r\n\r\nبا هم جمع كرده ، و با يك أذان و دو إقامه بدون فاصله انجام دادند « 1 » و خود بر پهلوى خود آرميده ، و به زنان و كودكان كه ضعفاء محسوب مىشدند إجازه دادند كه بعد از نيمه شب به منى حركت كنند . ابن عبّاس مىگويد : رسول خدا ضعفاى أهل خود را به من سپردند ، تا من آنها را بعد از نيمهء شب به منى بياورم ، ولى تأكيد كردند كه جمرهء عقبه را رمى نكنند مگر آنكه آفتاب طلوع كرده باشد .\r\n\r\n[ حركت رسول الله صلَّى الله عليه و آله و سلَّم براى منى 
  ]\r\nچون سپيدهء صبح صادق دميد ، در همان تاريكى شب رسول خدا صلّى اللّه عليه و آله و سلّم نماز صبح را به جماعت با مردم در مزدلفه بجاى آوردند و سپس به مشعر الحرام آمدند و در حالى كه بر روى ناقهء خود سوار بودند ، رو به قبله كرده ، و وقوف نمودند ، و خدا را به بزرگى و عظمت و وحدانيّت خواندند ، و دعا مىكردند تا اينكه هوا جدّا روشن گشت . « 2 » رسول خدا سواره به جانب منى رهسپار شدند ، و فضل بن عبّاس را پشت سر و رديف خود نشاندند ، و چون به وادى محسّر رسيدند ، ناقهء خود را كمى به جنبش در آوردند ، و از راهى كه به جمرهء عقبه منتهى مىشد روان شده ، تا بدانجا رسيدند ، و با هفت ريگى كه عبد اللّه بن عبّاس براى آن حضرت جمع كرده بود ، از قسمت پائين جمره هفت ريگ به جمره زدند ، و در هر بارى كه مىزدند يك بار اللّه اكبر مىگفتند .\r\nدر « البداية و النّهاية » ج 5 ، ص 187 از مسلم از يحيى بن حصين از جدّهء خود امّ الحصين ، و نيز با سند ديگر از جابر بن عبد اللّه آورده است كه : رأيت رسول اللّه يرمى لجمرة على راحلته يوم النّحر و يقول : لتأخذوا مناسككم فإنّى لا أدرى لعلّى لا أحجّ بعد حجّتى هذه .\r\n« رسول خدا را ديدم در روز عيد قربان كه بر روى شتر خود نشسته و جمره را رمى مىنمود و مىگفت : شما بايد مناسك خود را از من ياد بگيريد ! زيرا كه من نمىدانم شايد بعد از اين حجّ ، حجّ ديگرى انجام ندهم » !\r\n\r\n\r\n","description":"","footnote":"\r\n( 1 ) - « البداية و النهاية » ج 5 ، ص 180 .\r\n( 2 ) - « سيرهء حلبيّه » ج 3 ، ص 301 .\r\n","page_name":" 138 ","page_number":144},
  {"content":"\r\n\r\nو سپس حضرت فيما بين جمرات ، در حالى كه در روى ناقه‌اى و يا بغلهء شهبائى « 1 » سوار بودند ، خطبه‌اى مفصّل إنشاء كردند ، و مردم بعضى ايستاده و بعضى نشسته خطبهء آن حضرت را گوش مىدادند . « 2 » و أمير المؤمنين على بن ابي طالب عليه السّلام خطبهء آن حضرت را با صداى بلند براى مردم بازگو مىنمود . « 3 » و ما اين خطبه را از « تاريخ يعقوبى » مىآوريم :\r\nنضّر اللّه وجه عبد سمع مقالتى فوعاها و حفظها ثمّ بلّغها من لم يسمعها ، فربّ حامل فقه غير فقيه ، و ربّ حامل فقه إلى من هو أفقه منه .\r\nثلاث لا يغلّ عليهنّ قلب امرىء مسلم : إخلاص العمل لله ، و النّصيحة لأئمة الحقّ ، و اللّزوم لجماعة المؤمنين ، فإنّ دعوتهم محيطة من ورائهم « 4 » .\r\n\r\n\r\n","description":"","footnote":"\r\n( 1 ) - بغلهء شهباء : قاطر سفيد رنگى را گويند كه در آن نقطه‌هاى سياه باشد .\r\n( 2 ) - « سيرهء حلبيّه » ج 3 ، ص 302 .\r\n( 3 ) - « البداية و النهاية » ج 5 ، ص 199 و نيز در حديث ديگرى كه در ص 198 آورده است .\r\n( 4 ) - اين فقرات از خطبه را در « مجالس » شيخ مفيد ، طبع نجف ص 100 و ص 101 آورده است و بجاى نضّر اللّه ، نصر اللّه آورده است ، و نيز لفظ و النّصيحة لأئمة المسلمين و اللّزوم لجماعتهم ذكر كرده است ، و در آخر آن آورده است : « المؤمنون إخوة ، تتكافى دمائهم و هم يد واحد على من سواهم ، يسعى بذمّتهم أدناهم » . و در « روضهء بحار » طبع كمپانى ج 17 ص 39 از « مجالس » مفيد به همين لفظ آورده است ، ولى در همين باب در طبع حروفى ج 77 ص 130 با لفظ نضر اللّه ذكر كرده است . و در « تحف العقول » ص 42 اين خطبه را به رسول اللّه در مسجد خيف نسبت داده است و به همين مضمون « مجالس » مفيد آورده است ، و در طبع « بحار » كمپانى ج 17 ص 42 چون از « تحف العقول » نقل كرده است به لفظ نصر آورده ، و در طبع حروفى ج 77 ص 146 از « تحف العقول » نضّر با ضاد معجمه ذكر كرده است . و در « بحار الانوار » طبع كمپانى ج 15 ، جزء دوم ص 85 از « اكمال الدّين » صدوق به لفظ نضّر آورده است و مضمونش با آنچه مفيد آورده است يكى است مگر در بعضى از الفاظ . و نيز محدّث قمى در « تتمّة المنتهى » ص 153 از رسول اللّه در مسجد خيف آورده است همچنان كه در « إكمال الدّين » نيز چنين است . و در تفسير « فى ظلال القرآن » ص 125 از جزء اوّل از امام أحمد حنبل جملات : المسلمون تتكافأ دماوهم ، و هم يد على من سواهم يسعى بذمّتهم أدناهم را از رسول خدا صلّى اللّه عليه و آله ذكر كرده است . بارى معناى فقرات اين است كه : مؤمنين با هم برادر هستند ، و قيمت خون‌هاى آنها به قدر يكديگر است ، و تمام مؤمنين حكم دست واحدى را دارند بر عليه غير خودشان ، و كمترين آنان مىتواند عهدهء همهء آنان را مشغول سازد . در « مجمع البحرين » دربارهء حديث : ذمّة المسلمين واحدة يسعى بها أذناهم آورده است كه چون از حضرت صادق عليه السّلام از معناى آن سؤال شد ، در پاسخ فرمودند : اگر لشكرى از مسلمانان ، طائفه‌اى از مشركان را محاصره كنند ، آنگاه يك نفر از آن مشركان جلو بيايد و بگويد : به من أمان دهيد تا من رئيس شما را ملاقات كنم و با او گفتگو نمايم ، و در اين حال اگر\r\n","page_name":" 139 ","page_number":145},
  {"content":"\r\n\r\n« خداوند نيكو و خرّم گرداند چهرهء بنده‌اى را كه گفتار مرا بشنود ، و آن را حفظ كند ، و به خاطر بسپارد ، و سپس آن را به كسى كه نشنيده است برساند . زيرا چه بسا راويان و حاملان فقه و دانشى ، كه خود آنها فقيه و دانشمند نيستند ، و چه بسا راويان و حاملان فقه و دانشى كه آن فقه و دانش را به سوى فقيه‌تر و دانشمندتر از خود مىبرند .\r\n\r\n[ خطبهء مشهور حضرت رسول صلَّى الله عليه و آله و سلَّم در منى 
  ]\r\nسه چيز هستند كه هيچوقت دل مرد مسلمان از ارتكاب آنها حقد و غشّ و خيانت و سنگينى پيدا نمىكند : خالص گردانيدن عمل از براى خدا و نصيحت كردن به زمامداران و حاكمان حقّ ، و ملازمت با جماعت مؤمنان ، زيرا كه دعوت مؤمنان مختصّ آنها نيست و از پشت سر ايشان نيز مردم را احاطه كرده است .\r\nو پس از آن فرمود : اى ربيعة ( ربيعة بن أميّة بن خلف ) بگو : اى مردم ! رسول خدا مىگويد : لعلّكم لا تلقوننى على مثل حالى هذه و عليكم هذا ! هل تدرون اىّ بلد هذا ؟ و هل تدرون أىّ شهر هذا ؟ ! و هل تدرون أىّ يوم هذا ؟ ! فقال النّاس : نعم ! هذا البلد الحرام و الشّهر الحرام و اليوم الحرام ! قال : فإنّ اللّه حرّم عليكم دماءكم و أموالكم كحرمة بلدكم هذا ، و كحرمة شهركم هذا و كحرمة يومكم هذا ، ألا هل بلّغت ؟ ! قالوا : نعم ! قال : اللّهمّ اشهد ! « شايد شما ديگر بعد از اين مرا بر مثل اين حال كه شما نيز بر اين كيفيّت باشيد ، ملاقات نكنيد ! آيا مىدانيد اين چه شهرى است ؟ ! و آيا مىدانيد اين چه ماهى است ؟ ! و آيا مىدانيد اين چه روزى است ؟ ! مردم گفتند : آرى ، اينست شهر حرام و محترم ، و اينست ماه حرام و محترم ، و اينست روز حرام و محترم ! آنگاه فرمود : خداوند چنان خون‌هاى شما را و أموال شما را حرام و محترم شمرده است ، نظير احترامى كه اين بلدهء شما دارد ، و مانند حرمتى كه اين ماه شما\r\n\r\n\r\n","description":"","footnote":"\r\nپست‌ترين و كم‌اهميت‌ترين فرد مسلمان به او أمان دهد ، بر با فضيلت‌ترين و شريف‌ترين أفراد مسلمان لازم است كه به أمان او وفا كند - انتهى . و بر همين اساس زينب دختر رسول خدا صلّى اللّه عليه و آله و سلّم شوهر خود أبو العاص را كه مشرك بود و به مدينه آمد ، امان داد . ( رجوع شود به كتاب زينب بطلة كربلاء ، تأليف دكتر بنت الشّاطىء ) .\r\n","page_name":" 140 ","page_number":146},
  {"content":"\r\n\r\nدارد ، و مانند احترامى كه اين روز شما دارد ! آيا من تبليغ كردم ؟ ! همه گفتند : آرى . آن حضرت گفت : بار پروردگارا شاهد باش » ! ثمّ قال : و اتّقوا اللّه و لا تبخسوا النّاس أشياءهم و لا تعثوا فى الأرض مفسدين . فمن كانت عنده أمانة فليؤدّها ! ثمّ قال : النّاس فى الإسلام سواء ، النّاس طفّ الصّاع لأدم و حوّاء ، لا فضّل عربىّ على عجمى ، و لا عجمىّ على عربىّ إلّا بتقوى اللّه ! ألا هل بلّغت ؟ ! قالوا : نعم ! قال : اللّهمّ اشهد .\r\n« و سپس فرمود : و تقواى خدا را پيشه سازيد ! و از حقوق و امور مردم چيزى را كم مگذاريد ! و در زمين بهم ريختگى و آشفتگى و فساد مكنيد ! پس در نزد هر كس أمانتى است ، بايد آن را به صاحبش ادا كند .\r\nو پس از آن فرمود : مردم در إسلام مساوى هستند ، تمام أفراد مردم هر يك همچون پيمانهء پر بدون تفاوت ، از آدم و حوّا هستند ، هيچيك از مردمان عرب را بر عجم فضيلتى نيست ، و هيچيك از مردمان عجم را بر عرب فضيلتى نيست ، مگر به پرهيزگارى و تقواى خدائى . آيا من إبلاغ كردم و مطلب را رساندم ؟ ! گفتند : بلى ! آن حضرت گفت : بار پروردگارا شاهد باش » ! ثمّ قال : كلّ دم فى الجاهليّة موضوع تحت قدمى ، و أوّل دم أضعه ، دم آدم بن ربيعة بن الحارث بن عبد المطّلب - و كان آدم بن ربيعة مسترضعا فى هذيل فقتله بنو سعد بن بكر ، و قيل فى بنى ليث فقتله هذيل - . ألا هل بلّغت ؟ ! قالوا : نعم ! قال : اللّهم اشهد ! « و سپس فرمود : تمام خون‌هائى كه در جاهليّت ريخته شده است در زير قدم من گذارده شد و قصاص ندارد . و أوّلين خونى را كه از اعتبار و ارزش ساقط مىكنم خون آدم بن ربيعه پسر حارث بن عبد المطّلب ( نوادهء عموى خود من است ) - و آدم بن ربيعه از طائفهء هذيل طلب دايه مىكرده است كه او را بنى سعد بن بكر كشته‌اند ، و گفته شده است كه از بنى ليث دايه مىطلبيده است ، و او را قبيلهء هذيل كشته‌اند - .\r\nآيا من تبليغ كردم و حقّ را گفتم ؟ !\r\n\r\n","description":"","footnote":"","page_name":" 141 ","page_number":147},
  {"content":"\r\n\r\nگفتند : آرى ! آن حضرت گفت : بار پروردگارا شاهد باش » ! ثم قال : و كلّ ربا كان فى الجاهليّة موضوع تحت قدمى ، و أوّل ربا أضعه ربا العبّاس بن عبد المطّلب . ألا هل بلّغت ؟ ! قالوا : نعم ! قال : اللّهمّ اشهد ! « و پس از آن فرمود : و تمام منفعت پول‌ها و رباهائى كه در جاهليت صورت گرفته است ، در زير قدم من نهاده شده است ، و أوّلين ربائى را كه از اعتبار ساقط مىنمايم ، رباى عبّاس بن عبد المطّلب ( عموى من ) است .\r\nآيا من إبلاغ كردم و حكم خدا را رساندم ؟ ! گفتند : آرى ! آن حضرت گفت : بار پروردگارا شاهد باش » ! ثمّ قال : يا أيّها النّاس إنّما النّسىء زيادة فى الكفر يضلّ به الّذين كفروا يحلّونه عاما و يحرّمونه عاما ليواطئوا عدّة ما حرّم اللّه . ألا و إنّ الزّمان قد استدار كهيئته يوم خلق اللّه السّماوات و الأرض ، و إنّ عدّة الشّهور عند اللّه اثنا عشر شهرا فى كتاب اللّه منها أربعة حرم : رجب الّذى بين جمادى و شعبان ، يدعونه مضر ، و ثلاثة متوالية : ذوالقعدة و ذوالحجّة و المحرّم . ألا هل بلّغت ؟ ! قالوا : نعم ! قال : اللّهمّ اشهد ! « اى مردم نسى ( كه عبارت است از تأخير انداختن أحكام و تكاليف مقرّرهء در هر ماه به ماه ديگر و به زمان‌هاى بعد ) زيادتى در كفر است ، كه بواسطهء آن مردمى كه كافر شده‌اند ، مورد ضلالت و گمراهى واقع مىشوند ، آن ماهى را كه نسىء كرده باشند ، در يك سال از ماه‌هاى حلال مىشمارند ، و در يك سال از ماه‌هاى حرام ، تا با آن مقدار از ماه‌هاى محرّم خدا از جهت تعداد تطبيق كند . آگاه باشيد كه اينك زمان به گردش خود به نقطهء اصلى خود رسيد ، بر همان هيئت و ميزانى كه در روزى كه خداوند آسمان‌ها و زمين را آفريد آن‌طور بود .\r\nو حقّا تعداد ماه‌ها در نزد خداوند دوازده ماه است ، كه در كتاب خدا اين‌طور است ، از آن ماه‌هاى دوازده‌گانه ، چهارتايش از ماه‌هاى محترم است كه به ماه‌هاى حرام معروف است : رجب كه بين جمادى و شعبان است ، و آن را مضر گويند . و سه ماه ديگر متوالى و پياپى است ، كه عبارتند از : ذوالقعدة و ذوالحجّة و محرّم . آگاه\r\n\r\n","description":"","footnote":"","page_name":" 142 ","page_number":148},
  {"content":"\r\n\r\nباشيد : آيا من اين مطلب را تبليغ كردم ؟ ! گفتند : آرى ! آن حضرت گفت : بار پروردگارا شاهد باش » ! ثمّ قال : أوصيكم بالنّساء خيرا ، فإنّما هنّ عوان عندكم ، لا يملكن لأنفسهنّ شيئا ، و إنّما أخذ تموهنّ بأمانة اللّه ، و استحللتم فروجهنّ بكتاب اللّه ، و لكم عليهنّ حقّ ، و لهنّ عليكم حقّ كسوتهنّ و رزقهنّ بالمعروف ، و لكم عليهنّ ألّا يوطئن فراشكم أحدا ، و لا يأذنّ فى بيوتكم إلّا بعلمكم و إذنكم ، فإن فعلن شيئا من ذلك فاهجروهنّ فى المضاجع و اضربوهنّ ضربا غير مبرّح ! ألا هل بلّغت ؟ ! قالوا : نعم ! قال : اللّهمّ اشهد ! « و سپس فرمود : من شما را دربارهء حمايت و پاسدارى از زنان سفارش مىكنم كه به نيكوئى و خوبى با آنان رفتار كنيد ، چون ايشان در نزد شما متحمل كارهاى سخت و دشوار مىشوند ، و براى خودشان چيزى ندارند ، و شما به أمانت خدا آنها را گرفته‌ايد ، و به حكم خدا و كتاب خدا ، مواقعه و دخول بر آنها را حلال شمرده‌ايد ! از براى شما بر عهدهء آنها حقّى است ، و از براى آنها بر عهدهء شما حقّى است ، حقّ آنها بر شما آنست كه لباس و پوشش و رزق و طعام ايشان را به طور نيكو و پسنديده بدهيد ، و حقّ شما بر آنها آنست كه در منزلگاه و خوابگاه شما كسى را نياورند ، و در خانه‌هاى شما دخل و تصرّفى نكنند مگر با علم شما و إجازهء شما ! و اگر از اين چيزهاى ممنوعه بجا آورند ، شما از خوابيدن با آنها در خوابگاهشان دورى گزينيد ، و آنها را بزنيد ، زدنى كه آنها را به مشقّت نيندازد ، و از پاى در نياورد . آگاه باشيد : آيا من تبليغ كردم ؟ ! گفتند : آرى . آن حضرت فرمود : بار پروردگارا شاهد باش » ! ثمّ قال : فاوصيكم به من ملكت أيمانكم فأطعموهم ممّا تأكلون و ألبسوهم ممّا تلبسون ، و إن أذنبوا فكلوا عقوباتهم إلى شراركم ! ألا هل بلّغت ؟ ! قالوا : نعم ! قال : اللّهمّ اشهد .\r\n\r\n","description":"","footnote":"","page_name":" 143 ","page_number":149},
  {"content":"\r\n\r\n« پس از آن فرمود : پس از سفارش دربارهء زنان ، من شما را وصيّت و سفارش مىكنم دربارهء غلامان و كنيزان كه مالك آنها شده‌ايد ! از هر چه شما مىخوريد ، به آنها هم بخورانيد ، و از هر چه شما مىپوشيد ، به آنها هم بپوشانيد ، و اگر مرتكب گناهى شدند ، خود شما متصدّى كيفرشان نگرديد ، و عقوبت آنها را به عهدهء بدانتان بگذاريد ! آگاه باشيد : آيا من تبليغ كردم ؟ ! گفتند : بلى ! آن حضرت گفت : بار پروردگارا شاهد باش » ! ثمّ قال : إنّ المسلم أخو المسلم لا يغشّه و لا يخونه و لا يغتابه ، و لا يحلّ له دمه و لا شىء من ماله إلّا بطيبة نفسه . ألا هل بلّغت ؟ ! قالوا : نعم ! قال : اللّهم اشهد ! « سپس فرمود : هر مسلمانى برادر مسلمان ديگر است ، به او غشّ و خدعه نمىكند ، و به او خيانت نمىورزد ، و از او غيبت نمىنمايد ، و خون وى را حلال نمىشمرد ، و هيچگونه تصرّفى در مال او را حلال نمىداند مگر با طيب نفس و رضايت خاطر او . آگاه باشيد : آيا من تبليغ كردم ؟ ! گفتند : آرى ! آن حضرت گفت : بار پروردگارا شاهد باش » ! ثمّ قال : إنّ الشّيطان قد يئس أن يعبد بعد اليوم ، و لكن يطاع فيما سوى ذلك من أعمالكم الّتى تحتقرون ، فقد رضى به . ألا هل بلّغت ؟ ! قالوا : نعم ! قال : اللّهمّ اشهد ! « و پس از آن فرمود : حقّا كه شيطان پس از اين روز مأيوس شده است كه مورد عبادت و پرستش واقع شود ، و ليكن مطاع و فرمانده قرار مىگيرد در غير مورد پرستش از أعمالى كه شما بجاى مىآوريد ، و آنها را كوچك مىشماريد ، به آن گناهان و خطاها راضى است ! آگاه باشيد : آيا من تبليغ كردم ؟ ! گفتند : آرى ! آن حضرت گفت : بار پروردگارا شاهد باش » ! ثمّ قال : أعدى الأعداء على اللّه قاتل غير قاتله ، و ضارب غير ضاربه ، و من كفر نعمة مواليه فقد كفر بما أنزل اللّه على محمّد ، و من انتمى إلى غير أبيه فعليه لعنة اللّه و الملائكة و النّاس أجمعين . ألا هل بلّغت ؟ ! قالوا : نعم ! قال : اللّهمّ اشهد !\r\n\r\n","description":"","footnote":"","page_name":" 144 ","page_number":150},
  {"content":"\r\n\r\n« و سپس فرمود : دشمن‌ترين دشمنان بر خدا كسى است كه كشندهء غير از قاتل خود باشد ، و زنندهء غير از ضارب خود باشد ( قصاص قبل از جنايت كند ، و به مجرّد توهّم و سوء قصد كسى به قتل و يا به ضرب او ، او را بكشد و يا بزند ) و كسى كه كفران نعمت موالى و صاحبان ولايت خود را نمايد ، حقّا به آنچه خداوند بر محمّد فرو فرستاده است كافر شده است ، و كسى كه خود را به غير پدرش منتسب كند ، لعنت خدا و ملائكه و تمامى مردمان براى اوست . آگاه باشيد : آيا من تبليغ كردم ؟ ! گفتند : آرى ! آن حضرت گفت : خداوندا شاهد باش » ! ثمّ قال : ألا إنّى إنّما أمرت أن اقاتل النّاس حتّى يقولوا : لا إله إلّا اللّه و انّى رسول اللّه ، و إذا قالوا ، عصموا منّى دماءهم و أموالهم إلّا بحقّ و حسابهم على اللّه . ألا هل بلّغت ؟ ! قالوا : نعم . قال : اللّهمّ اشهد ! « و پس از آن فرمود : آگاه باشيد كه من از جانب خدا مأمور شدم كه با مردم جنگ كنم ، تا اينكه بگويند : لا إله إلّا اللّه ، و محمّد رسول اللّه . و چون بدين شهادت گويا شدند ، خون‌هاى خود را و اموال خود را از تعرّض من حفظ كردند ، مگر به حقّ ، و ليكن اين از نقطه‌نظر ظاهر است ، ولى از جهت واقع و حقيقت أمر ، حساب ايشان با خداست . آيا من تبليغ كردم ؟ ! گفتند : آرى ! آن حضرت گفت : بار پروردگارا شاهد باش » ! ثمّ قال : لا ترجعوا بعدى كفّارا مضلّين يملك بعضكم رقاب بعض . إنّى قد خلّفت فيكم ما إن تمسّكتم به لن تضلّوا : كتاب اللّه و عترتى أهل بيتى .\r\nألا هل بلّغت ؟ ! قالوا : نعم ! قال : اللّهمّ اشهد ! « و سپس فرمود : پس از رحلت من به كفر برنگرديد ، كه گمراه كنندگان بندگان خدا بوده باشيد ، و بعضى از شما بر بعضى ديگر مسلّط گردد ، و تمليك إراده و اختيار و نفوس و اموال مردم را بنمايد ! من در ميان شما دو چيز را به وديعت مىگذارم كه اگر به آنها تمسّك كرديد هيچگاه گمراه نخواهيد شد : يكى كتاب خدا ، و ديگرى عترت من كه أهل\r\n\r\n","description":"","footnote":"","page_name":" 145 ","page_number":151},
  {"content":"\r\n\r\nبيت من مىباشند . آگاه باشيد : آيا من تبليغ كردم » ؟ ! گفتند : آرى ! آن حضرت فرمود : خداوندا شاهد باش » ! ثمّ قال : إنكم مسئولون ، فليبلّغ الشّاهد منكم الغائب . « 1 » « و در آخر فرمود : حقّا همهء شما مسئول و مورد پرسش قرار خواهيد گرفت ، و بنا بر اين واجب است كه هر كدام از شما كه در اينجا حضور داشتيد اين مطالب را به غائبين برسانيد » .\r\nما اين خطبهء شريف حضرت رسول خدا صلّى اللّه عليه و آله و سلّم را كه در منى ايراد كرده‌اند از « تاريخ يعقوبى » آورديم ، زيرا كه تمام خطبه در اين كتاب آمده است ، و در ساير كتب همين خطبه ليكن به طور تفريق و قطعه قطعه ذكر شده ، و هر قطعه از آن توسّط بعضى از روات روايت شده است ، همچنان كه در تعليقه ، به نام بعضى از كتب كه فقرات آن را بطور جداگانه آورده‌اند اشاره كرديم .\r\nاين خطبه بسيار بليغ و رسا ، و حاوى مطالب مهمّه ، و قوانين عظيم سياسى و اجتماعى ، و دستورات اخلاقى و فقهى است . و حقّا مىتوان مانند آيات قرآن حكيم ، از نقطه نظر متانت و رصانت و استحكام بدان توسّل جست . و چه نيكو بود براى آن شرحى مفصّل نوشته مىشد ، و مطالب و فقرات آن را با آيات قرآن و ساير روايات و\r\n\r\n\r\n","description":"","footnote":"\r\n( 1 ) - « تاريخ يعقوبى » طبع بيروت سنه 1379 هجريّه ، ج 2 ، از ص 209 تا 212 . و اين خطبه را با مختصر اختلافى در عبارت در « تفسير الدّرّ المنثور » ج 3 ص 234 و ص 235 از تخريج أحمد بن حنبل و باوردى و ابن مردويه از أبو حمزهء رقاشى از عمويش كه از اصحاب بوده و زمام ناقهء رسول اللّه صلّى اللّه عليه و آله را گرفته بوده است ، روايت كرده است . و اصل اين روايت در « مسند » أحمد حنبل ، در ج 5 در ص 72 و ص 73 آمده است . و مجلسى در « بحار الانوار » طبع كمپانى ج 6 ص 662 و ص 663 از « كافى » روايت كرده است . و در « سيرهء ابن هشام » ج 4 از ص 1022 تا ص 1024 آورده است ، ولى در عبارت كتاب الله و عترة نبيّه تحريفى به عمل آمده و به عبارت : كتاب الله و سنة نبيّه آورده است . و همچنين در « البداية و النهاية » ج 5 با چند سند از ص 194 تا ص 201 آورده است ، و نيز بيهقى در « سنن » ج 5 كتاب الحجّ ص 140 آورده است ، و نيز ابن جوزى در كتاب « الوفاء بأحوال المصطفى » ج 1 ، ص 207 و ص 208 ذكر كرده است . و نيز ابن سعد در « طبقات » ج 2 از ص 183 تا ص 187 آورده است . و « روضة الصفا » ج 2 ، باب حجّة الوداع . و « تفسير علىّ بن ابراهيم » در ذيل آيه  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ  از ص 159 تا ص 161 آورده است . و همچنين طبرى در « تاريخ الامم و الملوك » ج 3 از ص 150 تا ص 152 و جاحظ در « البيان و التبيين » طبع قاهره ، سنهء 1367 ، در ج 2 ، از ص 31 تا ص 33 آورده است .\r\n","page_name":" 146 ","page_number":152},
  {"content":"\r\n\r\nأصول مسلّمهء سنّت نبويّه ، و منهاج آل طاهرين از سلالهء آن حضرت ، تطبيق ، و معارف محتويهء آن را مكشوف مىنمود ، و ليكن اينك ما براى روشن شدن يك فقره از فقرات آن كه شايد نياز به شرح و توضيح بيشترى دارد ، به قدر وسع اقدام مىكنيم ، و از خداوند منّان توفيق مىطلبيم ، و عليه توكّلت و إليه أنيب .\r\nو آن فقره اينست : يا أيّها النّاس إنّما النّسىء زيادة فى الكفر تا آخر جملاتى كه در اين باره آن حضرت بيان فرمود . بيان آن حضرت در اينجا شرح و توضيح مطلبى است كه در دو آيه از قرآن وارد شده است :\r\n  إِنَّ عِدَّةَ الشُّهُورِ عِنْدَ اللَّهِ اثْنا عَشَرَ شَهْراً فِي كِتابِ اللَّهِ يَوْمَ خَلَقَ السَّماواتِ وَ الْأَرْضَ مِنْها أَرْبَعَةٌ حُرُمٌ ذلِكَ الدِّينُ الْقَيِّمُ فَلا تَظْلِمُوا فِيهِنَّ أَنْفُسَكُمْ وَ قاتِلُوا الْمُشْرِكِينَ كَافَّةً كَما يُقاتِلُونَكُمْ كَافَّةً وَ اعْلَمُوا أَنَّ اللَّهَ مَعَ الْمُتَّقِينَ * إِنَّمَا النَّسِيءُ زِيادَةٌ فِي الْكُفْرِ يُضَلُّ بِهِ الَّذِينَ كَفَرُوا يُحِلُّونَهُ عاماً وَ يُحَرِّمُونَهُ عاماً لِيُواطِؤُا عِدَّةَ ما حَرَّمَ اللَّهُ فَيُحِلُّوا ما حَرَّمَ اللَّهُ زُيِّنَ لَهُمْ سُوءُ أَعْمالِهِمْ وَ اللَّهُ لا يَهْدِي الْقَوْمَ الْكافِرِينَ   ( آيه 36 و 37 ، از سورهء 9 : توبه ) .\r\n« بدرستى كه تعداد ماه‌ها در نزد خداوند ، در آن وقتى كه آسمان‌ها و زمين را آفريد ، دوازده ماه است ، كه از اين ماه‌ها ، چهارتايش ماه‌هاى محترم هستند ، آنست آئين استوار و پابرجا ، پس در اين ماه‌هاى محترم بر خودتان ستم روا مداريد ! و با همهء مشركان جنگ و كارزار كنيد ، همچنان كه ايشان با همهء شما جنگ و كارزار نمودند ! و بدانيد كه حقّا خداوند با پرهيزكاران است ! اينست و جز اين نيست كه تأخير انداختن تكاليف و وظائف وارده در ماه‌ها به ماه‌هاى ديگر ، موجب زيادى كفر است ، كه بدين‌وسيله كسانى كه كافر شده‌اند گمراه مىشوند . اين كافران در يك سال ، ماه حرام را حلال مىكنند ، و در يك سال ماه حرام را حرام مىشمارند ، تا بدين جهت فقط با تعداد ماههائى كه خداوند حرام فرموده است ، موافقت كنند ، و بالنتيجه آن ماهى را كه خدا محترم شمرده است ، حلال مىكنند ، و حرمت آن را ناديده مىگيرند ، بدى و زشتى كردار آنان برايشان زينت داده شده است ، و خداوند گروه كافران را هدايت نمىكند » .\r\nرسول خدا صلّى اللّه عليه و آله و سلّم با استناد و استشهاد به اين آيه ، تأخير و نسىء ماه‌ها را\r\n\r\n","description":"","footnote":"","page_name":" 147 ","page_number":153},
  {"content":"\r\n\r\nحرام شمردند و روشن نمودند كه بايد اعمال و رفتار هر ماهى را در همان ماه انجام داد .\r\n\r\n[ تفسير آيه حرمت نسيء 
  ]\r\nنسىء « 1 » مصدر است مثل نذير و نكير از مادّهء نسأ الشّىء ينسؤه نسأ و منسأة و نسيئا : إذا أخّره تأخيرا . يعنى آن چيز را به تأخير انداخت .\r\nشيخ طبرسى گويد : طائفهء عرب ماه‌هاى چهارگانهء : رجب و ذوالقعده و ذوالحجّه و محرّم را بنا بر تمسّك بر ملّت و آئين حضرت ابراهيم و اسماعيل عليهما السّلام محترم مىشمردند ، و جنگ و قتال را در آنها حرام مىدانستند ، و چون مردان كارزار و مخاصمه بودند ، صبر كردن سه ماه متوالى : ذوالقعده و ذوالحجّه و محرّم براى آنان سخت بود ، كه به هيچوجه به جنگ و غارت دست نزنند . فلهذا حرمت ماه محرّم را به ماه صفر تأخير مىانداختند ، و بجاى محرّم ماه صفر را ماه حرام مىشمردند ، و ماه محرّم را حلال مىكردند . و مدّتى بر اين نهج كه مىخواستند درنگ مىكردند ، سپس حرمت را دوباره به محرّم بر مىگردانند ، و اين عمل تأخير را نيز در ماه ذىالحجه انجام مىدادند و حكم بدان مىنمودند .\r\nفرّاء گويد : آن كسى كه متعهّد و مسئول نسىء بود مردى بود از طائفهء كنانة كه به او نعيم بن ثعلبة مىگفتند ، و در حجّ رئيس موسم بود ، و مىگفت : من آن كسى هستم كه هيچگاه مورد عيب گوئى مردم واقع نمىشوم ، و در نيل به مقصود پيوسته مظفّر و منصورم ، و حكمى را كه مىكنم هيچوقت برگردانده نمىشود ! مردم در موسم در پاسخ او مىگفتند : آرى راست مىگوئى ! اينك يك ماه را براى ما تأخير انداز ! حرمت ماه محرّم را بردار ! و به ماه صفر انداز ! و محرّم را براى\r\n\r\n\r\n","description":"","footnote":"\r\n( 1 ) - در « نهايهء » ابن اثير ج 2 ص 139 در مادّهء دور آورده است كه : و در حديث است كه إنّ الزّمان قد استدار كهيئته يوم خلق الله السّماوات و الأرض گفته مىشود : دار يدور و استدار يستدير به معناى آنكه گرداگرد چيزى دور زد ، و به جائى كه حركت را از آنجا شروع كرد ، برگشت ، و معناى حديث اينست كه : عادت عرب اين بود كه ماه محرّم را به ماه صفر تأخير مىانداختند براى آنكه در محرّم جنگ كنند و اين نسىء است ، و هر سال بعد از سال ديگر اين كار را انجام مىدادند . و بنابراين محرّم از ماهى به ماه ديگر منتقل مىشد بطورى كه در تمام ماه‌هاى سال گردش مىكرد و دور مىزد . و چون آن سالى كه رسول خدا حجّ نموده بود ، ماه محرّم به همان زمان مخصوص خود كه قبل از انتقال داشت برگشته بود ، و سال به همان هيئت و كيفيّت اوّل خود دور زده بود ، فلهذا رسول خدا چنين فرمود .\r\n","page_name":" 148 ","page_number":154},
  {"content":"\r\n\r\nما حلال كن ! او نيز اين كار اين را مىكرد .\r\nو در هنگامى كه إسلام آمد ، آن شخص مسئول اين كار ، جنادة بن عوف بن أميّة كنانى بود . و ابن عباس گويد : اوّلين كسى كه اين عمل نسىء و تأخير اندازى را در بين عرب دائر كرد عمرو بن لحى بن قمعة بن خندف بود . و أمّا أبو مسلم بن أسلم مىگويد : مردى از بنى كنانه بود كه او را قلمّس مىگفتند : او مىگفت : من محرّم را در اين سال تأخير انداختم ، پس در اين سال ، دو ماه صفر داريم ، و چون سال آينده مىشد مىگفت : ما حرمت ماه محرّم سال قبل را اينك قضا مىكنيم ، و اين هر دو ماه را محرّم قرار مىدهيم . و شاعر كنانى در اين باره گفته است : و منّا ناسئ الشّهر القلمّس .\r\n« و قلمّس كه مقام تأخيراندازى ماه‌ها را دارد ، از طائفهء ماست » .\r\nو كميت شاعر گويد :\r\n و نحن النّاسئون على معدّ * شهور الحلّ نجعلها حراما \r\n« ما كسانى هستيم كه بر قبيلهء معد ، حكم به تأخير مىكنيم ، و ماه‌هاى حلال را حرام مىگردانيم » .\r\nو مجاهد گويد : مشركان در هر ماهى دو سال حجّ مىگزاردند ، يعنى در ذوالحجّه ، دو سال پى در پى حجّ مىكردند ، و سپس در ماه محرّم دو سال حج مىكردند ، و سپس در ماه صفر دو سال حجّ مىگزاردند ، و همچنين به همين ترتيب در ماه‌هاى ديگر ، در هر يك از آنها دو سال حجّ مىگزاردند ، تا اينكه آن حجّى كه در سال قبل از حجّة الوداع انجام داده شد ، در ماه ذوالقعده بود . و رسول خدا صلّى اللّه عليه و آله و سلّم كه در سال بعد كه حجّة الوداع بود حجّ گزاردند ، با ماه ذوالحجّه موافق شد ، و بر اين اساس رسول خدا صلّى اللّه عليه و آله و سلّم در خطبهء خود فرمود :\r\nألا و إنّ الزّمان قد استدار كهيئته يوم خلق اللّه السّماوات و الأرض ، السّنة اثنا عشر شهرا منها أربعة حرم ، ثلاثة متواليات : ذو القعدة و ذو الحجّة و المحرّم و رجب مضر الّذى بين جمادى و شعبان .\r\n« آگاه باشيد كه اينك زمان در گردش خود به همان هيئت و كيفيتى\r\n\r\n","description":"","footnote":"","page_name":" 149 ","page_number":155},
  {"content":"\r\n\r\nبرگشته است كه خداوند در وقت خلقت آسمانها و زمين آن را بدان كيفيت آفريد .\r\n\r\n[ گفتار تفسير مجمع و أبو السَّعود در آيه نسيء 
  ]\r\nسال دوازده ماه است ، و چهار تا از آنها ماه‌هاى حرام است ، سه تا پشت سر هم ، ذو القعدة و ذو الحجّة و محرم ، و رجب مضر كه بين ماه جمادى و ماه شعبان است » .\r\nدر اين عبارت رسول خدا صلّى اللّه عليه و آله و سلّم خواسته است بفهماند كه ماه‌هاى حرام اينك به مواضع حقيقى و اصلى خود بازگشته است ، و انجام مراسم حجّ به ماه ذوالحجّه باز گرديده است ، و نسىء و تأخير در اين حجّ باطل شده است . « 1 » و در « تفسير أبو السّعود » بعد از بيان ماه‌هاى حرام و بيان خطبهء رسول خدا در حجّة الوداع كه إنّ الزّمان قد استدار كهيئته يوم خلق السّماوات و الأرض ، و اينكه ماه‌ها دوازده تا هستند ، گفته است كه : معنى چنين مىشود كه : ماه‌ها از جهت حرمت و حلّ بازگشت كردند به همان حالى كه أوّلا داشتند ، و حجّ نيز بازگشت كرد به ماه ذوالحجّه بعد از آنكه به واسطهء نسىء و تأخيرى كه در زمان جاهليّت مىكردند ، آن را از موضع و موقع أصلى خود تغيير داده بودند . و بنا بر اين حجّ رسول اللّه در حجّة الوداع موافق با ماه ذوالحجّه شد ، و حجّ أبو بكر قبل از حجّ رسول اللّه در ماه ذوالقعده واقع شده بود . « 2 » و نظير اين‌گونه تفسيرى كه در « مجمع البيان » و « تفسير أبو السّعود » ديديم ، در غالب تفاسير مشاهده مىشود ، و محصّل آنچه به دست مىآيد آنست كه : در بين أعراب جاهليت دوگونه تغيير در ماه‌ها ديده مىشد : يكى تغيير ماه‌هاى حرام از جاى خود ، همچون محرّم به ماه صفر ، و ديگرى تغييرى كه در حجّ مىنمودند ، و به واسطهء آن حجّ از ذوالحجّه برداشته مىشد ، و به ماه‌هاى ديگر مىرفت و در ماه‌هاى ديگر دور مىزد ، تا دو مرتبه به محل أصلى خود برگردد ، و اين هر دو گونه تأخير را نسىء مىگفتند .\r\nشاهد بر تغيير اوّل يعنى تغيير حرمت ماه‌هاى حرام به ماه‌هاى بعد رواياتى است :\r\n\r\n\r\n","description":"","footnote":"\r\n( 1 ) - « مجمع البيان » طبع صيدا ، ج 3 ، ص 29 .\r\n( 2 ) - « تفسير أبو السعود » ج 2 ، ص 548 .\r\n","page_name":" 150 ","page_number":156},
  {"content":"\r\n\r\nدر « تفسير الدّرّ المنثور » ابن أبى حاتم و أبو الشيخ از ابن عمر تخريج كرده‌اند كه او گفت : وقف رسول اللّه صلّى اللّه عليه و آله و سلّم بالعقبة ، فقال : إنّ النّسىء من الشّيطان زيادة فى الكفر ، يضلّ به الذين كفروا ، يحلّونه عاما و يحرّمونه عاما ، و يحرّمون صفر عاما و يستحلّون المحرّم و هو النّسىء « 1 » .\r\n« رسول خدا صلّى اللّه عليه و آله و سلّم در عقبهء سرزمين منى ايستاد و گفت : حقّا نسىء از شيطان است ، كه موجب زيادى كفر است ، و بدين وسيله كافران گمراه مىشوند ، از ماه‌هاى حرام در يك سال آن را حلال مىشمرند ، و در يك سال حرام مىشمرند ، و ماه صفر را حرام مىكنند ، و ماه محرّم را حلال مىكنند ، و اينست معناى نسىء » .\r\nو نيز در « الدّرّ المنثور » آورده است كه : ابن جرير و ابن منذر و ابن أبى حاتم و ابن مردويه از ابن عبّاس تخريج كرده‌اند كه او گفت : كان جنادة بن عوف الكنانىّ يوفى الموسم كلّ عام ، و كان يكنّى أبا ثمادة ، فينادى : ألا إنّ أبا ثمادة لا يخاف و لا يعاب ، ألا إن صفر الأوّل حلال . « 2 » و كان طوائف من العرب إذا أرادوا أن يغيروا على بعض عدوّهم أتوه فقالوا : أحلّ لنا هذا الشّهر - يعنون صفر - ، و كانت العرب لا تقاتل فى الأشهر الحرم ، فيحلّه لهم عاما و يحرّمه عليهم فى العام الآخر . و يحرّم المحرّم فى قابل ليواطئوا عدّة ما حرّم اللّه ، يقول : ليجعلوا الحرم اربعة غير انهم جعلوا صفر عاما حلالا و عاما حراما « 3 » .\r\n« جنادة بن عوف كه از قبيلهء بنو كنانه بود ، و او را أبو ثماده مىگفتند ، در هر\r\n\r\n\r\n","description":"","footnote":"\r\n( 1 ) - « تفسير الدّر المنثور » ج 3 ص 236 ، و تفسير « الميزان » ج 9 ص 286 .\r\n( 2 ) - علّامهء طباطبائى رضوان الله عليه در ج 9 « الميزان » ص 287 از سيوطى در كتاب « مزهر » نقل كرده‌اند كه : عرب در زمان قبل از اسلام ماه محرّم را صفر مىناميد ، و آن را صفر أوّل مىگفت ، و ماه صفر را صفر دوّم مىگفت ، پس همانند دو ربيع ، و دو جمادى ، دو ماه صفر بود و نسىء در صفر اول واقع مىشد و از صفر دوّم تجاوز نمىكرد ، و چون اسلام استقرار يافت ، به جهت احترام ماه صفر أوّل كه حرمتش بواسطهء نسىء زائل شده بود آن را شهر الله المحرّم خواندند ، و بواسطهء كثرت استعمال ، محرّم خوانده شد ، و ماه صفر به صفر دوّم اختصاص يافت . پس محرّم از ألفاظ اسلامى است و از اوصافى است كه بواسطهء كثرت استعمال در ماه صفر اول علم بالغلبة شده است . .\r\n( 3 ) - « تفسير الدّرّ المنثور » ج 3 ، ص 236 و ص 237 ، و « تفسير الميزان » ج 9 ص 286 و 287 .\r\n","page_name":" 151 ","page_number":157},
  {"content":"\r\n\r\nسال در موسم حجّ حاضر مىشد ، و ندا مىكرد : آگاه باشيد كه : أبو ثماده از هيچ چيز نمىهراسد ، و هيچكس بر او عيبى نمىتواند بگيرد ! آگاه باشيد كه ماه صفر أوّل حلال است !\r\n\r\n[ روايات وارده در تفسير نسيء به تأخير ماه‌هاى حرام 
  ]\r\nو عادت طوائف عرب بر اين بود كه چون مىخواستند بر بعضى از دشمنانشان بتازند ، نزد او مىآمدند و مىگفتند : اين ماه صفر را ( محرّم را ) بر ما حلال كن ! و عادت عرب اين‌طور بود كه در ماه‌هاى حرام جنگ نمىكردند . أبو ثماده براى آنها ماه صفر أول را در يك سال حلال مىكرد ، و در سال ديگر همان ماه را حرام مىكرد ، و ازاين‌جهت در سال ديگر حرام مىكرد كه در تعداد و مطابقه با مقدار ماههائى كه خداوند حرام كرده است ، موازنه حاصل شود . خداوند مىفرمايد : اين كار را مىكردند تا ماه‌هاى حرام از جهت مقدار و تعداد بهم نخورد ، مگر اينكه ماه صفر أوّل را در يك سال حلال و در سال ديگر حرام مىكردند » .\r\nو نيز در « الدّرّ المنثور » آورده است كه : ابن منذر از قتادة دربارهء آيه « إنّما النّسىء زيادة فى الكفر » تخريج كرده است كه او گفت : عمد أناس من أهل الضّلالة فزادوا صفر فى الأشهر الحرم ، و كان يقوم قائمهم فى الموسم ، فيقول : إن ألهتكم قد حرّمت صفر ، فيحرّمونه ذلك العام ، و كان يقال لهما الصّفران .\r\nو كان أوّل من نسأ النّسىء بنو مالك من كنانة ، و كانوا ثلاثة : أبو ثمامة صفوان بن أميّة ، أحد بنى فقيم بن الحارث ، ثمّ أحد بنى كنانة . « 1 » « جماعتى از اهل ضلالت اراده كردند كه در ماه‌هاى حرام ، ماه صفر را اضافه كنند ، و در اين صورت رئيس ايشان در موسم حجّ مىايستاد و مىگفت : خدايان شما براى شما ماه صفر را حرام كرده‌اند ، و ايشان در آن سال ماه صفر را بر خود حرام مىكردند ، و به ماه محرّم و صفر هر دو ، ماه صفر گفته مىشد .\r\nو أوّلين كسى كه نسىء را رواج داد ، بنو مالك از بنى كنانه بودند ، و سه تن بودند : أبو ثمامه صفوان بن أميّه ، و يك تن از بنى فقيم بن حارث ، و يك تن از بنو كنانه . »\r\n\r\n\r\n","description":"","footnote":"\r\n( 1 ) - « تفسير الدّرّ المنثور » ج 3 ص 237 ، و « تفسير الميزان » ج 9 ص 287 .\r\n","page_name":" 152 ","page_number":158},
  {"content":"\r\n\r\nو نيز در « الدّرّ المنثور » آورده است كه : ابن أبى حاتم از سدّى در اين آيه شريفه ، تخريج كرده است كه : كان رجل من بنى كنانة يقال له : جنادة بن عوف يكنّى أبا أمامة ينسىء الشّهور ، و كانت العرب يشتدّ عليهم أن يمكثوا ثلاثة أشهر لا يغير بعضهم على بعض ، فإذا أرادوا أن يغيّر على أحدهم قام يوما بمنى فخطب فقال : إنّى قد أحللت المحرّم و حرّمت صفر مكانه . فيقاتل النّاس فى المحرّم ، فإذا كان صفر عمدوا و وضعوا الأسنّة ثمّ يقوم فى قابل فيقول : إنّى قد أحللت صفر و حرّمت المحرّم فيواطئوا أربعة أشهر فيحلّوا المحرّم . « 1 » « مردى از قبيلهء كنانه بود كه به او أبو أمامة ، جنادة بن عوف مىگفتند ، و كار او تأخير انداختن ماه‌ها بود . و چون بر عرب بسيار گران بود كه سه ماه پياپى درنگ كنند ، و بر يكديگر نتازند و غارت نكنند ، لذا چون جناده مىخواست براى آنها حكم حرمت را تغيير دهد ، روزى در منى مىايستاد و خطبه مىخواند و مىگفت : من ماه محرّم را حلال كردم ، و به جاى آن ماه صفر را حرام كردم ، فبناء على هذا مردم در ماه محرّم جنگ مىكردند ، و چون ماه صفر فرا مىرسيد ، نيزه‌ها و سنان‌ها را كنار مىگذاشتند ، و دست از كارزار باز مىداشتند .\r\nو در سال بعد نيز در منى خطبه مىخواند ، و مىگفت : من ماه صفر را حلال ، و ماه محرّم را حرام كردم ، فعلىهذا در چهار ماه حرام از جهت مقدار موافقت داشتند ، إلّا اينكه محرّم را حلال مىدانستند . » و نيز دو روايت ديگر بر اين نهج ، در « الدّرّ المنثور » با تخريج ابن مردويه از ابن عبّاس وارد شده است ، كه آيه شريفه را بدين كيفيّت تفسير مىنمايد . « 2 » و شاهد بر تغيير دوّم ، يعنى تغيير زمان حجّ از زمان اصلى خودش ، و گردش كردن حجّ در تمام ماه‌هاى سال ، تا دو مرتبه به ماه ذىالحجه برگردد ، و دور خود را كامل كند ، نيز رواياتى است :\r\n\r\n\r\n","description":"","footnote":"\r\n( 1 ) - « تفسير الدّرّ المنثور » ج 3 ص 237 ، و « تفسير الميزان » ج 9 ص 287 .\r\n( 2 ) - « تفسير الدّرّ المنثور » ج 3 ص 237 .\r\n","page_name":" 153 ","page_number":159},
  {"content":"\r\n\r\nدر « الدّرّ المنثور » آورده است كه : طبرانى و أبو الشيخ و ابن مردويه از عمرو بن شعيب از پدرش از جدّش تخريج كرده‌اند كه مىگفت : كانت العرب يحلّون عاما شهرا ، و عاما شهرين ، و لا يصيبون الحجّ إلّا فى كلّ ستّة و عشرين سنة مرّة ، و هو النّسىء الّذى ذكر اللّه تعالى فى كتابه .\r\n\r\n[ روايات وارده در تفسير نسيء به گردش ماه‌ها در فصول سال 
  ]\r\nفلمّا كان عام الحجّ الأكبر ثمّ حجّ رسول اللّه صلّى اللّه عليه [ و آله 
  ] و سلّم من العام المقبل فاستقبل النّاس الأهلّة ، فقال رسول اللّه صلّى اللّه عليه [ و آله 
  ] و آله و سلّم : إنّ الزّمان قد استدار كهيئته يوم خلق اللّه السّماوات و الأرض . « 1 » « عادت عرب چنين بود كه : در يك سال يك ماه از ماه‌هاى حرام را حلال مىشمردند ، و در سال ديگر دو ماه را حلال مىشمردند . و چون اين عمل در ماه‌ها دور مىزد ، به حجّ واقعى و حقيقى خود كه بر زمان أصلى خود منطبق باشد ، فقط در بيست و شش سال يك بار مىرسيدند . و اين عمل همان نسىء است كه خداوند در كتابش فرموده است .\r\nتا رسيد به زمان حجّ اكبر ، همان حجّى كه رسول خدا بجاى آوردند ، در آن سالى بود كه چون مردم ماه‌ها را شمردند ، و بر ماه حجّ موافق بود ، رسول خدا صلّى اللّه عليه و آله و سلّم در خطبهء خود فرمود : اينك زمان دور زده است ، و به جائى رسيده است كه بر همان كيفيّت و هيئتى است كه خدا آسمان‌ها و زمين را در آن روز آفريد . » و نيز در « الدّرّ المنثور » آورده است كه : أحمد حنبل و بخارى و مسلم و أبو داود و ابن منذر و ابن أبى حاتم و أبو الشّيخ و ابن مردويه و بيهقى در كتاب « شعب الايمان » از أبو بكرة تخريج كرده‌اند كه : رسول خدا صلّى اللّه عليه و آله و سلّم در حجّ ، خطبه‌اى ايراد كردند و فرمودند : ألا إنّ الزّمان قد استدار كهيئته يوم خلق اللّه السّماوات و الأرض ، السّنة اثنا عشر شهرا ، منها أربعة حرم ، ثلاثة متواليات : ذوالقعدة و ذوالحجّة و المحرّم ، و رجب مضر الّذى بين جمادى و شعبان . « 2 » « بدانيد كه : زمان دور زده است ، همانند روزى كه خداوند آسمانها و زمين\r\n\r\n\r\n","description":"","footnote":"\r\n( 1 ) - « تفسير الدّرّ المنثور » ج 3 ص 236 ، و « تفسير الميزان » ج 9 ص 289 .\r\n( 2 ) - « تفسير الدّرّ المنثور » ج 3 ، ص 234 ، و « مسند » أحمد حنبل ، ج 5 ، ص 37 .\r\n","page_name":" 154 ","page_number":160},
  {"content":"\r\n\r\nرا آفريد ! سال دوازده ماه است ، كه چهار تاى از آنها ماه‌هاى محترم است ، سه تا از اين چهار تا ، پى در پى است ، كه ذىقعده و ذىحجّه و محرّم است ، و يكى تنها است كه رجب مضر است ، و آن بين جمادى و شعبان است . » و نيز در « الدّرّ المنثور » آورده است كه همين مضمون را بزّاز و ابن جرير و ابن مردويه از أبو هريره تخريج كرده‌اند « 1 » ، و ابن جرير و ابن منذر و ابن أبى حاتم و ابن مردويه از ابن عمر تخريج كرده‌اند « 1 » . و ابن منذر و أبو الشّيخ و ابن مردويه از ابن عبّاس تخريج كرده‌اند « 1 » .\r\nو نيز در « الدّرّ المنثور » آورده است كه : عبد الرّزاق و ابن منذر و ابن أبى حاتم و أبو الشيخ از مجاهد تخريج كرده‌اند كه در تفسير آيه :  إِنَّمَا النَّسِيءُ زِيادَةٌ فِي الْكُفْرِ  گفته است كه : فرض اللّه الحجّ فى ذى الحجّة و كان المشركون يسمّون الأشهر : ذوالحجّة و المحرّم و صفر و ربيع و ربيع و جمادى و جمادى و رجب و شعبان و رمضان و شوّال و ذوالقعدة و ذوالحجّة ثمّ يحجّون فيه .\r\nثمّ يسكتون عن المحرّم فلا يذكرونه ، ثم يعودون فيسمّون صفر صفر ، ثمّ يسمّون رجب جمادى الآخرة ، ثمّ يسمّون شعبان رمضان ، و رمضان شوّال ، و يسمّون ذا القعدة شوّال ، ثمّ يسمّون ذا الحجة ذا القعدة ، ثمّ يسمّون المحرّم ذا الحجّة ، ثمّ يحجّون فيه و اسمه عندهم ذوالحجّة .\r\nثمّ عادوا إلى مثل هذه القصّة فكانوا يحجّون فى كلّ شهر عاما حتّى وافق حجّة أبى بكر الآخرة من العام فى ذى القعدة ، ثمّ حجّ النّبىّ صلّى اللّه عليه [ و آله 
  ] و سلّم حجّته الّتى حجّ فيها فوافق ذوالحجّة ، فذلك حين يقول صلّى اللّه عليه [ و آله 
  ] و سلّم فى خطبته : إنّ الزّمان قد استدار كهيئته يوم خلق اللّه السّماوات و الأرض . « 4 » و محصّل آنچه از اين روايت ، با وجود اضطراب و تشويشى كه در عبارات صدر آن است ، استفاده مىشود ، آنست كه : أعراب قبل از إسلام ، حجّ خانهء خدا را در ماه ذوالحجّه بجاى مىآوردند ، با اين تفاوت كه مىخواستند در هر سالى حجّ را\r\n\r\n\r\n","description":"","footnote":"\r\n( 1 ) - « تفسير الدّرّ المنثور » ج 3 ، ص 234 ، و « مسند » أحمد حنبل ، ج 5 ، ص 37 .\r\n( 4 ) - « تفسير الدّرّ المنثور » ج 3 ، ص 237 و « تفسير الميزان » ج 9 ص 288 .\r\n","page_name":" 155 ","page_number":161},
  {"content":"\r\n\r\nدر يكى از ماه‌هاى سال بجا بياورند ، و بنا بر اين حجّ را در ماه‌هاى سال ، يكى پس از ديگرى به گردش در مىآوردند . و چون نوبه به هر ماهى كه بناى آن سال ، آن بود كه حجّ در آن انجام شود ، مىرسيد ، نام آن ماه را ذىحجّه مىگذاردند ، و اسم أصلى آن ماه را بر زبان نمىآوردند .\r\n\r\n[ روايات وارده در تفسير نسيء به گردش حجَّ در فصول سال 
  ]\r\nو لازمهء اين مرام آن مىشد كه : هر سالى كه در آن حجّ مىگذاردند ، سيزده ماه مىشد ، و نام بعضى از ماه‌ها دو بار و يا يك بار تكرار مىشد ، همچنان كه در اين روايت ذكر شد . و طبرى ذكر كرده است كه عرب ، ماه‌هاى سال را سيزده ماه قرار مىداد ، و در روايتى است كه سال را دوازده ماه و بيست و پنج روز مىگرفت .\r\nو لازمهء اين مرام آنست كه تمام اسامى ماه‌ها تغيير كند ، و نام هيچ ماهى بر آن ماه منطبق نگردد ، مگر در هر دوازده سال يك بار ، اگر اين تأخير بر اصل و نظام محفوظ بوده ، و بر گونهء دوران تغيير يابد . « 1 » فخر رازى در تفسير خود در شرح كيفيت نسىء بطور مشروح بحث كرده است و در ذيل آيه  إِنَّ عِدَّةَ الشُّهُورِ عِنْدَ اللَّهِ اثْنا عَشَرَ شَهْراً فِي كِتابِ اللَّهِ  گويد : بدان كه اين شرح نوع سوّم از قبائح أعمال يهود و نصارى و مشركين است ، كه در تغيير أحكام خدا سعى مىكنند ، زيرا كه چون در تغيير احكام خدا در زمانهاى خود سعى كردند ، و آنها را به سبب نسىء تغيير دادند ، پس در حقيقت سعى در تغيير سنّت به حسب آراء و أهواء خود كرده ، و اين موجب زيادى كفر و حسرت ايشان خواهد شد .\r\nو سپس در بيان مسئلهء اوّل از مسائلى كه مطرح نموده است گفته است كه : بدان كه سال در نزد عرب عبارت است از دوازده ماه از ماه‌هاى قمرى ، و دليل آن يكى همين آيه است ، و ديگرى گفتار خداى تعالى :  هُوَ الَّذِي جَعَلَ الشَّمْسَ ضِياءً وَ الْقَمَرَ نُوراً وَ قَدَّرَهُ مَنازِلَ لِتَعْلَمُوا عَدَدَ السِّنِينَ وَ الْحِسابَ  « 2 » .\r\n« خداوند است كه خورشيد را نور دهنده ، و ماه را نورانى قرار داد ، و ماه را در سير گردش خود در منازل و مكان‌هاى مختلفى معيّن و مقدّر فرمود ، براى اينكه شما تعداد سال‌ها و حساب را بدانيد ! »\r\n\r\n\r\n","description":"","footnote":"\r\n( 1 ) - « الميزان » ج 9 ، ص 288 .\r\n( 2 ) - آيه 5 ، از سورهء 10 : يونس .\r\n","page_name":" 156 ","page_number":162},
  {"content":"\r\n\r\nخداوند در اين آيه گردش ماه را در منازل مختلف ، علّت دانستن سال‌ها و حساب قرار داده است ، و اين وقتى صحيح است كه سال بستگى به سير و گردش ماه داشته باشد . و نيز گفتار ديگر خداى تعالى دلالت بر آن دارد :\r\n يَسْئَلُونَكَ عَنِ الْأَهِلَّةِ قُلْ هِيَ مَواقِيتُ لِلنَّاسِ وَ الْحَجِّ  . « 1 » « ( اى پيامبر ) چون از تو دربارهء كيفيّت هلال ماه پرسش كنند ، بگو : اين أشكال مختلف ماه براى تنظيم اوقات مردم و براى حجّ است . » و امّا در نزد ساير طوائف مردم غير از عرب ، سال عبارت است از زمانى كه خورشيد يك دور كامل بگردد . و چون سال قمرى به مقدار مشخّصى از سال شمسى كمتر است ، بدين جهت ماه‌هاى قمرى از فصلى به فصل ديگر منتقل مىشوند . و بنا بر اين حجّ در بعضى از اوقات ، در فصل زمستان واقع مىشود ، و در برخى ديگر در تابستان ، و اين أمر موجب مشقّت براى حجّ گزاران مىشد . و از طرف ديگر چون براى حجّ مىرفتند ، تجارت هم مىكردند ، و چه بسا موسم حجّ ، موافق با موقع و فصل تجارت نمىشد ، و در أمر تجارت خلل پديد مىآمد ، براى رفع اين دو محذور ، أعراب جاهلى ، بنا بر آنچه در علم زيجات معلوم است ، إقدام به عمل كبيسه كردند « 2 » ، و حجّ خود را بر اساس ماه‌هاى شمسى و سال شمسى قرار دادند ، فعلىهذا حجّشان در زمان مشخّصى از فصول صورت مىگرفت ، كه هم طبق مصلحت آنان از جهت سرما و گرما بود ، و هم طبق مصلحت آنان از جهت منافعى كه از تجارت مىبردند .\r\nو اين نسىء و تأخيرى كه در ماه‌هاى قمرى مىكردند ، گرچه موجب حصول منافع دنيويّهء ايشان بود ، ليكن موجب تغيير حكم خداوند متعال مىشد ، زيرا كه چون وقتى را كه خداوند براى حجّ معلوم كرده است ، معيّنا و مشخّصا در ماه‌هاى محدود و مقدّرى است ، اگر بواسطه اين نسىء و عقب اندازى در ساير ماه‌هاى قمرى واقع شود ، مسلّما حكم خدا و تكليف خدا را تغيير داده‌اند . و بدين جهت در اين\r\n\r\n\r\n","description":"","footnote":"\r\n( 1 ) - آيه 189 ، از سورهء 2 : بقره .\r\n( 2 ) - كبيسه گرفتن در اينجا عبارت است از محاسبهء تفاوت مقدار سال قمرى ، با مقدار سال شمسى ، و اضافه نمودن آن تفاوت را به سال قمرى در آخر سال قمرى .\r\n","page_name":" 157 ","page_number":163},
  {"content":"\r\n\r\nآيه ، آن را گناه و كفر شمرده است و به مذمّت عظيمى از آن تنقيد كرده است .\r\nو چون سال شمسى از سال قمرى بيشتر است ، اين مقادير زيادى را به روى هم انباشتند ، و چون مقدارش يك ماه شد ، آن ماه را به آخر سال اضافه كردند ، و آن سال را سيزده ماه گرفتند . و از اينجاست كه خداوند متعال اين عمل آنها را زشت و ناپسند داشته و منكر شمرده است ، و فرموده است كه : حكم أزلى و قطعى خدا اين بوده است كه سال ، دوازده ماه باشد ، نه كمتر و نه زيادتر ، و اين حكمى را كه براى بعضى از سال‌ها نموده ، و آن را سيزده ماه قرار داده‌اند ، حكمى است كه بر خلاف حكم خدا صورت گرفته است ، و سبب براى تغيير تكاليف خدا از مواضع خود شده است ، و بر خلاف دين است .\r\nآئين عرب از زمان پيشين بنا بر سال‌هاى قمرى بوده است ، نه شمسى . و اين روش را بطور وراثت از حضرت إبراهيم و اسماعيل عليهما الصّلاة و السّلام ارث برده‌اند ، و امّا آئين يهود و نصارى چنين نبوده است ، و اين روش نسىء و كبيسه گيرى را بعضى از أعراب ، از يهوديان و مسيحيان آموختند ، و در شهرهاى عرب‌نشين رواج دادند . « 1 » و نيز فخر رازى پس از بيان مطالبى مشروح گفته است كه : نسى به معناى تأخير است ، و أبو زيد گفته است : نسأت الإبل عن الحوض أنساها نسأ إذا أخّرتها ، و أنسأته إنساء إذا أخرته عنه و الاسم النّسئية و النّسء . و امّا قطرب كه گفته است : النّسىء أصله من الزّيادة ، يقال نسأ فى الأجل و أنسأ ، إذا زاد فيه ، واحدى در پاسخش گفته است كه : صحيح همان معناى أوّل است ، و أصل معناى نسىء تأخير است ، و در اينجا هم تأخير در مدّت مراد است ، نه زيادى در آن . « 2 » و سپس فخر رازى گفته است : اعراب جاهلى اگر حجّ خود را بر حساب سال قمرى قرار مىدادند ، چون گاهى در تابستان ، و گاهى در زمستان واقع مىشد ، و مسافرت در اين فصول مشكل بود ، و نيز در تجارتهاى خود و معاملات خود سودى\r\n\r\n\r\n","description":"","footnote":"\r\n( 1 ) - « تفسير مفتاح الغيب » طبع دار الطباعة العامرة ، ج 4 ، ص 633 .\r\n( 2 ) - « تفسير مفتاح الغيب » ج 4 ، ص 637 و 638 .\r\n","page_name":" 158 ","page_number":164},
  {"content":"\r\n\r\nنمىبردند ، چون ساير أفراد مردم از ساير نقاط به مكّه نمىآمدند مگر در اوقات مناسب و طبق احوال خود ، فلهذا چون دانستند كه رعايت سال قمرى در انجام تكاليف و حجّ ، به مصالح دنيوى آنها اخلال وارد مىكند ، سال قمرى را كنار زده ، و سال شمسى را معتبر شمردند . و چون سال شمسى از سال قمرى به مقدار معيّن و مشخّصى زيادتر است ، نيازمند به كبيسه‌گيرى شدند ، و به سبب اين عمل كبيسه براى آنان دو چيز پيدا شد :\r\nاول آنكه به جهت اجتماع اين زيادتىها ناچار شدند كه بعضى از سال‌ها را سيزده ماه قرار دهند .\r\nدوم آنكه حجّ از بعضى از ماه‌هاى قمرى حركت كرد ، و منتقل به ماه‌هاى ديگر شد ، حجّ در بعضى از سال‌ها در ذوالحجّه واقع مىشد ، و پس از آن در محرّم ، و پس از آن در صفر ، و همينطور به همين منوال دور مىزد ، تا بعد از مدّت معيّنى بار ديگر به ماه ذوالحجّة قرار مىگرفت .\r\nپس بنا بر اين به سبب اين كبيسه‌گيرى دو چيز حاصل مىشد : زيادى در مقدار ماه‌ها ، و تأخير حرمت ماه‌هاى حرام به ماه‌هاى ديگر . و ما چه لفظ نسىء وارد در آيه قرآن را به معناى تأخير بگيريم ، همانطور كه اكثر اهل لغت بر آنند ، و چه به معناى زيادتى بگيريم ، همانطور كه بعضى از اهل لغت بر آنند ، در هر حال لفظ نسىء منطبق بر اين دو امر خواهد شد .\r\nو حاصل و محصّل كلام آنست كه بناء عبادات كه بر سال قمرى است مخلّ به مصالح دنيوى بوده است ، و بناء آنها بر سال شمسى موافق مصالح دنيوى بوده است . خداوند ايشان را از زمان حضرت ابراهيم و اسماعيل عليهما السلام أمر فرموده است كه بناى كار خود را بر سال قمرى قرار دهند ، و ليكن ايشان به جهت مصالح دنيوى خود أمر خدا را مراعات نكردند ، و سال قمرى را ترك گفتند ، و سال شمسى را معتبر شمردند ، و حجّ را در ماه ديگرى غير از ماه‌هاى حرام انجام دادند . فلذا خداوند ايشان را مورد تعييب و تعيير و توبيخ قرار داد ، و موجب زيادى كفرشان دانست .\r\nو امّا علّت زيادتى كفر اين است كه : چون آنها حجّ را در غير ماه‌هاى حرام\r\n\r\n","description":"","footnote":"","page_name":" 159 ","page_number":165},
  {"content":"\r\n\r\nانجام مىدادند ، و نيز معتقد شده بودند كه اين عمل خلاف ، همان عمل واجب است ، و بجا آوردن آن در ماه‌هاى قمريّه واجب نيست ، پس اين عمل ، إنكار حكم خدا با علم به آن ، و تمرّد از اطاعت او مىشده است . و به إجماع مسلمانان إنكار حكم خدا و تمرّد از آن با وجود علم موجب كفر است .\r\n\r\n[ گفتار فخر رازى در كبيسه‌گيرى أعراب 
  ]\r\nو امّا طريقهء حسابى كه با آن مقدار زيادى را به دست مىآوردند ، و با كبائس شهور خود را تعديل مىنمودند ، در كتب زيجات ، مدوّن و مذكور است .\r\nو واحدى گفته است كه : أكثر علماء بر آنند كه اين نسىء و تأخير ، اختصاص به يك ماه ندارد ، بلكه در تمام ماه‌ها صورت مىگرفته است ، و اين گفتار در نزد ما صحيح است بنا بر آنچه ذكر شد ، و بنا بر اتّفاق مسلمين بر آنكه چون رسول خدا صلّى اللّه عليه و آله و سلّم ارادهء حج فرمود در حجّة الوداع ، در حقيقت و واقع أمر ، حجّ به همان زمان أصلى خود كه ذوالحجّه بود بازگشت نمود ، و رسول خدا در خطبه فرمود :\r\nألا إنّ الزّمان قد استدار كهيئته يوم خلق السّماوات و الأرض ، السّنة اثنا عشر شهرا . و چنين إراده فرمود كه : ماه‌هاى حرام اينك به مواضع خود بازگشت نموده است . « 1 » و قبل از فخر رازى ، أبوريحان بيرونى « 2 » در چند جاى كتاب مشهور خود : « الآثار الباقية عن القرون الخالية » از كيفيّت نسىء و تأخير أعراب در شهور ، و اصل تأسيس تاريخ اسلامى و اسامى ماه‌ها بحث كرده است . در يك جا پس از آنكه نام ماه‌هاى دوازده‌گانهء عرب را بدين طريق ذكر كرده است :\r\nالمحرّم ، صفر ، ربيع الأوّل ، ربيع الآخر ، جمادى الاولى ، جمادى الآخرة ، رجب ، شعبان ، رمضان ، شوّال ، ذو القعدة ، ذوالحجّه « 3 » .\r\n\r\n\r\n","description":"","footnote":"\r\n( 1 ) - « تفسير مفاتيح الغيب » ج 4 ، ص 638 و 639 .\r\n( 2 ) - أبوريحان محمّد بن احمد بيرونى خوارزمى ، از بزرگان دانشمندان اسلام است كه در قرن چهارم و پنجم مىزيسته است ، تولّدش در سنهء 360 هجرى در خوارزم ، و وفاتش در سنهء 440 هجرى در غزنة بوده است .\r\n( 3 ) - در « الآثار الباقيّة » از ص 60 تا ص 62 براى شهور عربى قبل از اسلام در زمان جاهليّت پيشين نام‌هاى ديگرى را ذكر كرده است و وجه تسميهء آن شهور را به آن نامها نيز بيان كرده است . سپس گويد : البتّه اين نامها متعلّق به عصر قديم بوده و سپس در جاهليّت قبل از اسلام به نامهاى كنونى تبديل شده است . و آن نام‌ها\r\n","page_name":" 160 ","page_number":166},
  {"content":"\r\n\r\nمىگويد : أعراب در زمان جاهليّت نام ماه‌ها را به همان گونه كه أهل اسلام استعمال مىكنند ، استعمال مىكردند ، و حجّ آنان در فصول چهارگانه دور مىزد ، سپس خواستند تا حجّشان را در زمانى انجام دهند كه متاع و بضاعت تجارى آنان از پوست‌هاى دبّاغى شده ، و انواع چرم‌ها ، و ميوه‌ها به دست آيد ، و نيز ساير أمتعهء آنان حاضر باشد ، و اين زمان پيوسته بر حالت ثابتى باقى باشد ، كه خرّم‌ترين زمان‌ها و پرنعمت‌ترين اوقات بوده باشد .\r\nروى اين اساس عمل كبيسه‌گيرى را از يهوديان كه در مجاورت ايشان سكونت داشتند ، نزديك دويست سال قبل از هجرت آموختند . و همانند يهوديان مشغول كبيسه كردن شدند ، بدين ترتيب كه مقدار زياديى كه ما بين سالهاى قمرى آنان ، و ما بين سال شمسى بود ، چون به يك ماه مىرسيد ، آن يك ماه را به ماه‌هاى خود ملحق نمودند . و بعد از اين متولّى اين كار قلامس « 1 » بودند كه پس از انقضاء حجّ مىايستادند و خطبه مىخواندند در موسم حجّ ، و ماه را به تأخير مىانداختند بدين\r\n\r\n\r\n","description":"","footnote":"\r\nاز اين قرار است : المؤتمر - خوّانٌ - حنتمٌ - ناجرٌ - صوانٌ - زبّاء - الأصمّ - نافقٌ - هواعٌ - عادلٌ - واغلٌ - بركٌ - و نيز در بعضى از اين نامها در تواريخ اختلاف است و همچنين در ترتيب آنها . و بهترين شعرى كه در اين باره ، سروده شده است ، شعر صاحب ، اسماعيل بن عبّاد است :\r\n أردت شهور العرب فى الجاهليّة * فخذها على سرد المحرّم تشترك\r\nفمؤتمر يأتى و من بعد ناجر * و خوّان مع صوان يجمع فى شرك\r\nحنين و زبّا و الأصمّ و عادل * و نافق مع و غل و رنّة مع برك \r\n« اگر مىخواهى نام ماه‌هاى عرب را در زمان جاهليّت بدانى پس براساس شروع از ماه محرّم و انتظام آنها بر اين منوال قرار بده ( زيرا كه از جهت ترتيب و نظم با ماههائى كه اوّل آن به نام محرّم است مشترك هستند ) اوّلين ماه نامش مؤتمر است و سپس ماه ناجر و خوّان و صوان همگى در يك رديف و يك رشته منتظم مىشوند . و ماه حنين و زبّا و أصمّ و عادل و نافق با و غل و رنّه و برك ، نيز يكى پس از ديگرى مىآيند .\r\n( 1 ) - قلامس جمع قلمّس است يعنى درياى پرآب ، و آن لقب نسىءگران در دورهء جاهليّت بوده است ، كه از قبيلهء بنى كنانه بوده‌اند . و أوّلين نسيئگر حذيفة بن عبد فقيم كنانى بوده و يكى پس از ديگرى منصب خود را ارث مىبردند ، و آخرين آنها كه هفتمين نفر بود أبو ثمامة جنادة بن عوف است ، ( أبو ثمامة جنادة بن عوف بن اميّة بن قلع بن عبّاد بن قلع بن حذيفة ) و اگر سنّ متوسّط هر نسل را سى سال بگيريم ، مجموعا دويست و ده سال مىشود كه چون ده سال هجرت را از آن كم كنيم ، نخستين آنان دويست سال قبل از هجرت بوده است . و به اين زمان مقريزى در كتاب « خطط » خود ج 2 ، ص 54 تصريح كرده است .\r\n","page_name":" 161 ","page_number":167},
  {"content":"\r\n\r\nمعنى كه ماه بعدى را به نام آن ماه مىخواندند .\r\n\r\n[ گفتار بيرونى دربارهء نسيء و تبديل سال قمرى به شمسى 
  ]\r\nو چون عرب از آنها إطاعت داشتند ، تمامى آنها بر اين تأخير و تسميه متّفق مىشدند ، و گفتار ايشان را مىپذيرفتند و اين كارشان را نسىء مىناميدند . زيرا آنان در هر دو سال و يا هر سه سال به قدر يك ماه ، أوّل سال اعراب را به تأخير مىانداختند بر حسب مقدارى كه آن سال مستحقّ آن بود .\r\nو روى اين اصل يكى از گويندگانشان مىگويد :\r\n لنا ناسئ تمشون تحت لوائه * يحلّ إذا شاء الشّهور و يحرّم \r\n« آن مقام تأخير اندازنده از ماست ، كه شما در تحت پرچم او حركت مىكنيد ، و هر ماهى را كه بخواهد حلال مىكند ، و هر ماهى را كه بخواهد حرام مىنمايد . » و أوّلين نسىء و تأخيرى كه واقع شد ، براى ماه محرّم بود . فلهذا ماه صفر به نام محرم نامگذارى شد ، و ماه ربيع الأوّل به نام صفر نامگذارى شد ، و همينطور به ترتيب يكى پس از ديگرى ، نام هر ماهى را به روى ماه‌هاى بعدى گذاردند .\r\nو دوّمين نسىء و تأخيرى كه واقع شد ، براى ماه صفر بود . فلهذا ماه بعدى را كه ربيع بود أيضا به نام صفر گذاردند . و همينطور اين عمل نسىء بدين ترتيب دور مىزد ، و در تمام ماه‌هاى دوازده‌گانه گردش مىكرد ، تا بار ديگر به ماه محرّم برگردد ، در اين حال همان كار اوّل را دوباره إعاده مىنمودند .\r\nعادت أعراب جاهلى اين بود كه مقدار تعداد دوره‌هاى نسىء را مىشمردند ، و با تعداد اين دوره‌ها ، زمان را اندازه مىگرفتند ، و مىگفتند : از زمان فلان تا زمان فلان كه سال‌ها گردش كرده‌اند ، يك دوره گذشته است . و با اين وصف اگر باز هم ماهى از ماه‌ها از فصل خود كه از فصول اربعه بود پيش مىافتاد ، و اين پيش افتادن به علّت كسرهاى سال شمسى ، و بقيّهء مقدار تفاوت سال شمسى با سال قمرى بود كه به آن سال قمرى ملحق كرده بودند ، در اين صورت بار ديگر كبيسه مىكردند « 1 » ، و اين تقدّم ماه از فصل خود به واسطهء طلوع منازل ماه و سقوط آن منازل\r\n\r\n\r\n","description":"","footnote":"\r\n( 1 ) - يعنى مقدار جمع شدن تفاوت‌هاى ناديده گرفته شده را كه ميان سال حساب‌شدهء قمرى كه از كبيسه گرفتن با مقدار سال شمسى پيش مىآيد ، با كبيسهء ديگرى كه به حساب دقيق‌تر بود تصحيح مىكردند . و\r\n","page_name":" 162 ","page_number":168},
  {"content":"\r\n\r\nبراى آنها معلوم مىشد .\r\nاين بود تا هنگامى كه رسول خدا صلّى اللّه عليه و آله و سلّم هجرت كردند ، و همانطور كه ذكر كردم نوبت نسىء در آن وقت به ماه شعبان رسيده بود ، كه آن را محرّم ناميدند ، و ماه رمضان را صفر ناميدند .\r\nرسول خدا صلّى اللّه عليه و آله و سلّم در مدّت اقامت در مدينه انتظار مىكشيد ، تا براى حجّ در حجّة الوداع رهسپار شد ، و براى مردم خطبه خواند و گفت : ألا و إنّ الزّمان قد استدار كهيئته يوم خلق الله السّماوات و الأرض ، و منظور آن حضرت اين بود كه ماه‌هاى قمرى اينك به مواضع خود بازگشت كرده‌اند ، و آن كار نسىء عرب از بين رفت و به همين جهت آن حجّ را كه حجّة الوداع بود ، حجّ أقوم نام نهادند ، و پس از آن اين عمل حرام شد ، و بكلّى از بين رفت . « 1 » و در جاى ديگر گويد : روز نوزدهم ماه رمضان ، روز فتح مكّه است ، و رسول خدا صلّى اللّه عليه و آله و سلّم هيچ إقامهء حجّ ننمودند . زيرا كه ماه‌هاى عربى بواسطهء نسىء از جاهاى خود تغيير كرده و از بين رفته بود ، و حضرت انتظار كشيدند تا به جاى خود برگشت ، آنگاه حجّ حجّة الوداع را به جاى آوردند و نسىء را در آن حجّ تحريم نمودند . « 2 » فلّينو در كتاب « علم الفلك » خود گويد : اين حدس كه نسىء عبارت از نوعى كبيسه باشد ، تا تعادل بين ماه‌هاى قمرى و سال شمسى پيدا شود ، از فكر بكر فخر الدّين رازى نيست ، زيرا كه بسيارى از صاحبان علم هيئت در اين رأى از او پيشى گرفته‌اند ، و قديم‌ترين ايشان بر حسب آنچه مىدانيم أبو معشر بلخى « 3 » ، متوفّى در سنهء 272 هجرى قمرى بوده است .\r\n\r\n\r\n","description":"","footnote":"\r\nاين كيفيّت كبيسه‌گيرى را براى اعراب جاهليّت مقريزى متوفّى در سنهء 845 هجرى در كتاب « المواعظ و الاعتبار بذكر الخطط و الآثار » ج 2 ، ص 56 ، از طبع مصر آورده است .\r\n( 1 ) - « الآثار الباقية » ص 62 و ص 63 .\r\n( 2 ) - همين كتاب ص 332 .\r\n( 3 ) - اين أبو معشر فلكى از صاحبان علم نجوم و هيئت است ، و غير از أبو معشر نجيح بن عبد الرحمن سندى صاحب كتاب « مغازى » است ، او از محدثين مشهور است و در سال 170 هجرى فوت كرده است .\r\n","page_name":" 163 ","page_number":169},
  {"content":"\r\n\r\nأبو معشر در كتاب « الألوف » « 1 » آورده است كه : اعراب زمان جاهليّت دورهء سال خود را بر أساس رؤيت ماه در رؤوس شهور مىدانستند ، همچنان كه رسم مسلمانان نيز همين است ، و حجّ خود را در روز دهم ماه ذوالحجّه انجام مىدادند ، و اين وقت در فصل خاصّى از فصول اربعهء سال واقع نمىشد ، بلكه اختلاف پيدا مىكرد . گاهى در تابستان بود ، و گاهى در زمستان ، و گاهى در دو فصل ديگر . به علّت آنكه بين سال‌هاى شمسى با سال‌هاى قمرى اختلاف بود .\r\n\r\n[ گفتار أبو معشر بلخى دربارهء نسيء و كبيسه‌گيرى اعراب 
  ]\r\nايشان نتوانستند تا حجّشان را موافق با موقع تجارت خود قرار دهند ، و در عين حال هوا از جهت گرما و سرما معتدل باشد ، و درختان داراى برگ بوده ، و زمين‌ها از سبزه و علف پر شده باشند . تا اينكه مسافرت به مكّه بر ايشان آسان باشد ، و در مكّه هم به تجارت اشتغال ورزند ، و هم مناسك حجّ خود را انجام دهند ، فلهذا عمل كبيسه گيرى را از يهوديان آموختند و نام آن را نسىء گذاردند ، يعنى تأخير . با اين تفاوت كه يهوديان از هر نوزده سال قمرى هفت ماه قمرى را كبيسه مىكردند ، تا اينكه نوزده سال قمرى آنان به صورت نوزده سال شمسى درآيد ، و أعراب از هر بيست و چهار سال قمرى دوازده ماه قمرى را كبيسه مىنمودند .\r\nبراى انجام اين مهم مردى از بنو كنانه را انتخاب كردند و او را قلمّس مىگفتند و أولاد او را پس از او كه متكفّل اين أمر شدند قلامسة نام نهادند و آنها را نسأة نيز مىگفتند يعنى نسىء گيران . قلمّس درياى پر آب است ، و آخرين كسى كه متولّى اين أمر از أولاد او شد أبو ثمامة جنادة بن عوف بن أميّة بن قلع بن عبّاد بن قلع بن حذيفة بود قلمّس در موسم حجّ چون مىخواست منقضى شود ، در عرفات به خطبه مىايستاد ، و ابتدا مىكرد از زمانى كه حجّ در ذوالحجّه واقع مىشد ، و محرّم را\r\n\r\n\r\n","description":"","footnote":"\r\n( 1 ) - اين كتاب ، مفقود الأثر است و ليكن اين گفتار را دربارهء نسىء ، عبد الجبّار بن عبد الجبّار بن محمد خرقى ، متوفّى در شهر مرو به سال 553 هجرى ، در كتاب خود كه موسوم به : « منتهى الإدراك فى تقاسيم الأفلاك » است از او نقل كرده است ، و محمود افندى كه سپس به محمود پاشا فلكى ملقّب شد ، از يك نسخهء خطى كه در پاريس است استخراج نموده ، و در مجلهء آسيائى به نام « ژورنال آسياتيك » به طبع رسانيده است .\r\n","page_name":" 164 ","page_number":170},
  {"content":"\r\n\r\nإنسآء مىكرد و آن را از ماه‌هاى دوازده‌گانه مىشمرد ، و اوّل ماه‌هاى سال را ماه صفر قرار مىداد ، و در اين صورت ماه محرّم آخرين ماه‌هاى سال محسوب مىشد ، و به جاى ماه ذوالحجّه مىنشست ، و مردم در آن ماه حجّ مىكردند . و بنابر اين حجّ در ماه محرّم دو مرتبه واقع مىشد ، و پس از آن در سال سوّم در وقت منقضى شدن حجّ ، باز در موسم به خطبه مىايستاد ، و ماه صفر را إنسآء مىكرد ، آن ماه صفرى كه آن را براى دو سال پيشين ، ماه اوّل قرار داده بود ، و ماه ربيع الأوّل را ماه اوّل سال سوّم و چهارم قرار مىداد ، بطورى كه در اين دو سال حجّ در ماه صفر كه آخرين ماه سال از اين سال است واقع مىشد . و پيوسته بر همين منوال در هر دو سالى يك بار إنسآء مىكرد ، تا اينكه دورهء گردش به حال اوليّهء خود بازگشت كند . و اين قلامسه هر دو سال را بيست و پنج ماه حساب مىكردند .\r\nو نيز أبو معشر در همين كتابش از بعضى از راويان عرب نقل كرده است كه : اعراب عادتشان چنين بود كه در هر بيست و چهار سال قمرى ، نه ماه قمرى را كبيسه مىكردند ، بدين طريق كه تفاوت سال شمسى را با سال قمرى كه تقريبا ده روز و بيست و يك ساعت و خمس ساعت است « 1 » در نظر مىگرفتند و هر وقت اين زيادى مساوى با مقدار روزهاى ماه مىشد ، يك ماه تمام بر سال مىافزودند ، ولى اين مقدار زيادى را ده روز و بيست ساعت حساب مىكردند . و بنا بر اين ماه‌هاى ايشان با گذشت زمان بر نهج واحدى كه مىخواستند ثابت مىماند ، نه جلو مىافتاد ، و نه عقب مىرفت . تا آنكه پيغمبر خدا صلّى اللّه عليه و آله و سلّم حجّ گزاردند . « 2 »\r\n\r\n\r\n","description":"","footnote":"\r\n( 1 ) - اين مقدار در نزد صاحبان علم هيئت مسلّم است . و بايد دانست كه هر ماه قمرى نجومى كه عبارت است از فاصلهء دو مقارنهء پى در پى شمس و قمر عبارت است از : بيست و نه روز و دوازده ساعت و چهل و چهار دقيقه . ( 44 دقيقه 12 ساعت 29 روز ) و چون اين مقدار را در دوازده ضرب كنيم سيصد و پنجاه و چهار روز و هشت ساعت و چهل و هشت دقيقه مىشود ، پس سال قمرى عبارت است از ( 48 دقيقه 8 ساعت 354 روز ) و چون هر سال شمسى تقريبا عبارت است از سيصد و شصت و پنج روز و شش ساعت ( 6 ساعت 365 روز ) فلهذا تفاضل سال شمسى از سال قمرى تقريبا ده روز و بيست و يك ساعت و دوازده دقيقه مىشود ( 12 دقيقه 21 ساعت 10 روز ) كه همان مقدارى است كه أبو معشر ذكر كرده است .\r\n( 2 ) - « علم الفلك ، تاريخه عند العرب فى القرون الوسطى » تأليف فلكى ايطاليائى : السينور كرلو فلّينو ، طبع دوم سنهء 1911 ميلادى ، ص 87 تا ص 89 .\r\n","page_name":" 165 ","page_number":171},
  {"content":"\r\n\r\nفلّينو در اين كتاب ، درس‌هاى دوازدهم و سيزدهم و چهاردهم خود را به اطّلاعات اعراب جاهليّت دربارهء آسمان و ستارگان و مسئلهء نسىء كه در قرآن كريم آمده است ، با ذكر چند آيه قرآن و گفتار مفسّرين اختصاص داده است . « 1 »\r\n\r\n[ نسيء معناى عام دارد ، و شامل هر دو نوع مىشود 
  ]\r\nو محصّل آنچه از بحث ما در تفسير نسىء در اين آيه شريفه به دست آمد ، به انضمام روايات كثيره‌اى كه در اين مقام وارد شده است ، و به انضمام گفتار مورّخين از علماء هيئت و نجوم همچون أبو ريحان بيرونى ، و همچون أبو معشر بلخّى ، و همچون گفتار رحّالهء كبير و مورّخ جليل : علىّ بن حسين مسعودى متوفّى 346 هجرى در « مروج الذّهب » « 2 » و در كتاب نفيس : « التّنبيه و الإشراف » آنست كه : اصول ماه‌هاى قمرى در ميان أعراب جاهليّت به دو علّت تغيير پيدا مىكرده است :\r\n\r\n\r\n","description":"","footnote":"\r\n( 1 ) - « علم الفلك » المحاضرة الثانية عشر الى المحاضرة الرابعة عشر ص 83 تا ص 99 .\r\n( 2 ) - در « مروج الذهب » ج 2 ، ص 188 و 189 از طبع دار الأندلس آمده است كه : أسامى ماه‌هاى هلالى از اين قرار است : اوّل آن ماه‌ها محرّم است ، و تعداد روزهاى سال هلالى سيصد و پنجاه و چهار روز است كه از تعداد روزهاى ماه‌هاى سريانى يازده روز و ربع روز كمتر است ، و بنابراين در هر سى و سه سال از سالهاى سريانى ، يك سال عربى بيشتر خواهد بود ، و در سال‌هاى عربى نوروز وجود ندارد ، و عرب جاهلى براى آنكه سال‌ها و ماه‌هاى خود را با سال‌ها و ماه‌هاى سريانى تطبيق دهد در هر سه سال يك ماه اضافه مىكرد و كبيسه مىگرفت و اين عمل را به نسىء كه معناى تأخير دارد نام مىنهاد ، و خداوند اين عمل را مذمّت نموده و آيه  إِنَّمَا النَّسِيءُ زِيادَةٌ فِي الْكُفْرِ  را نازل فرمود ، و عرب ماه‌ها را به ترتيب ، اوّل را محرّم قرار داد چون اول سال بود ، و آن را محرّم ناميد به جهت حرام بودن جنگ و غارت در آن ، و صفر را صفر ناميد به جهت بازارهائى كه در يمن بر پا مىشد ، و از آن بازارها آذوقه و متاع خود را تهيّه مىكردند ، و هر كس از ورود در آن بازارها خوددارى مىكرد از گرسنگى هلاك مىشد .\r\nو بعضى گفته‌اند : وجه تسميهء صفر آنست كه شهرها به علّت خروج مردم به جنگ خالى مىشد ، و اين كلمه از صفرت الدّار منهم اخذ شده يعنى خانه از آنها خالى شد ، و ربيع و ربيع را دو ربيع گويند به جهت آنكه در اين دو ماه ، مردم و چهار پايان از گياه‌ها و علف‌هاى سرسبز زمين بهره‌گيرى مىكنند . و اگر كسى بگويد فعلا در غير اين دو ماه ربيع نيز چهارپايان از سبزى زمين بهره‌مند مىشوند و در آن چرا مىكنند . و اگر كسى بگويد فعلا در غير اين دو ماه ربيع نيز چهار پايان از سبزى زمين بهره‌مند مىشوند و در آن چرا مىكنند ، جوابش آنست كه اين اسم براى اين دو ماه موسمى كه در فصل بهار واقع مىشده است نهاده شده و سپس با انتقال و اختلاف زمان به همان نام باقى مانده است ، و جمادى ، و جمادى را دو جمادى گويند ، چون در اين دو ماه آب‌ها جامد مىشد و فرو مىنشست ، در آن هنگامى كه اين نام براى آنها گذاشته شد ، و مردم نمىدانستند كه سرما و گرما پيوسته دور مىزند و گردش مىكند ، و اوقات آن از محلّ خود انتقال مىيابد ، و رجب را رجب گويند ، چون از آن مىترسيدند ، و گفته مىشود : رجبت الشّىء وقتى كه از آن چيز ترسيدى ، و شعبان وجه تسميه‌اش همان تشعّب قبائل است براى حركت به سمت آبهاى خود و براى طلب غارت كردن ، و وجه تسميهء رمضان به جهت شدّت درجهء حرارت و گرماى ريگ‌هاى بيابان است ، و وجه تسميهء ديگرش آنست كه\r\n","page_name":" 166 ","page_number":172},
  {"content":"\r\n\r\nأوّل - به سبب تأخير ماه‌هاى حرام از محلّ خود همچون ماه محرّم كه آن را به عقب مىانداختند و حرمت آن را به تأخير مىسپردند ، و آن را ماه صفر مىناميدند ، و در آن از جنگ و قتال و نهب و غارت دريغ نمىورزيدند ، و براى آنكه چهار ماه محترم ( ذوالقعدة و ذوالحجّة و محرّم و ماه رجب ) مقدار حرمتش محفوظ باشد ، إجمالا به مقدار چهار ماه از نظر كميّت و مقدار ، نه از نظر كيفيّت و خصوصيّت ، چهار ماه را در مدّت سال دست از جنگ باز مىداشتند ، ليواطئوا عدّة ما حرّم الله ، براى آنكه فقط در مقدار ماه‌ها كه خداوند محترم شمرده است هم ميزان و هم مقدار باشند .\r\nدوّم - به سبب تأخير ايّام حجّ و يا ايّام روزه و بعضى از عبادات و مناسك از محلّ خود به زمان بعد ، براى مناسب بودن آب و هوا ، و براى فروش أمتعهء تجارتى و جلب قبائل براى بجا آوردن حجّ . و بنا بر اين حجّ پيوسته از نقطه نظر اعتدال هوا در فصل خاصّى صورت مىگرفت و در ماه‌هاى قمرى دور مىزد و گردش مىكرد تا در هر سى و سه سال بنا بر كبيسهء دقيق ، و يا در هر بيست و شش سال بنا بر كبيسهء تقريبى ، همانطور كه در روايت عمرو بن شعيب از پدرش از جدّش گذشت ، حجّ به زمان اصلى خود مىرسيد ، همچنان كه در حجّ رسول خدا صلّى اللّه عليه و آله سلّم كه حجّة الوداع بود ، به زمان اصلى خود بازگشت كرده بود ، و روى همين اساس آن حضرت در خطبهء مشهورهء خود فرمود : إنّ الزّمان قد استدار كهيئته يوم خلق الله السّماوات و الأرض . و ما هيچگونه إلزامى نداريم كه آيه شريفهء قرآن را در عدّة الشّهور و نسىء بخصوص\r\n\r\n\r\n","description":"","footnote":"\r\nرمضان اسمى از اسماء خداست تعالى ذكره ، و لهذا گفته نمىشود رمضان و بايد گفت : ماه رمضان . و شوال را شوال نام نهاده‌اند به جهت آنكه شترها در آن وقت به علّت شهوت و ميل به جفت‌گيرى دم‌هاى خود را بلند نگاه مىدارند ، و به همين سبب مردم ماه شوّال را شوم مىدانند و ازدواج و نكاح در آن را ناپسند مىدانند . و ذوالقعده را بدين نام نهاده‌اند ، به جهت آنكه همه مردم از جنگ و غارت دست بر مىدارند ، و مىنشينند . و ذوالحجّه را نيز بدين نام نهاده‌اند به جهت آنكه حجّ را در اين ماه به جاى مىآورند . انتهى .\r\nاز اين بيان و از آنچه ابو ريحان بيرونى در « الآثار الباقية » راجع به علّت اسم‌گذارى ماه‌هاى قمرى بيان كرده است معلوم مىشود كه مدّت‌ها اين نام‌ها را طبق ماه‌هاى شمسى روى فصول شمسى مىنهاده‌اند و سپس در اثر قانون اسلام از ماه‌هاى شمسى دوباره به ماه‌هاى قمرى كه تطبيق با فصول نمىكند برگردانيده شده است ، و اين همان نسىء است كه در آن به جهت تأخير احكام و تكاليف از مواقع و زمان‌هاى خود به زمان‌هاى ديرتر به جهت مصالح دنيوى ، خداوند آن را موجب زيادى كفر شمرده است .\r\n","page_name":" 167 ","page_number":173},
  {"content":"\r\n\r\nتأخير ماه‌هاى حرام ، و يا بخصوص تأخير حجّ از موقع واقعى خود بگيريم ، بلكه آيه مباركه به عموم و إطلاق شامل هر دو گونه از نسىء مىگردد ، و نقل روايات مشهوره بل مستفيضه نيز اين معنى را تأييد مىكند .\r\n\r\n[ عدم مشروعيَّت تبديل ماه‌هاى قمرى به شمسى 
  ]\r\nو بنا بر اين در شرع أنور اسلام هم تأخير حرمت ماه‌هاى حرام از محلّ خود حرام است ، و هم تأخير آداب و أحكام و دستوراتى كه در زمانهاى مشخّص همچون ماه رمضان براى روزه و ماه ذوالحجّة براى حجّ مقرّر شده است . و على هذا تبديل ماه‌هاى قمرى به ماه‌هاى شمسى و تبديل سالهاى قمرى به شمسى به‌هيچ‌وجه من الوجوه جايز نيست .\r\nمسلمان نمىتواند روزهء رمضان را در شوّال و يا يكى از ماه‌هاى معتدل ديگر بگيرد و به جهت اعتدال هوا و كوتاه شدن روزها در فصل زمستان آن را بجاى آورد ، يعنى نمىتواند روزهء خود را به حساب سالها و ماه‌هاى شمسى قرار دهد .\r\nمسلمان نمىتواند حجّ ذوالحجّهء خود را در محرّم و يا يكى از ماه‌هاى معتدل ديگر به جهت تناسب هوا و فروش أمتعه و امور اعتباريّه و مصالح ماديّه و دنيويّهء خود ، در فصل بهار و يا پائيز قرار دهد ، يعنى نمىتواند حجّ خود را به حساب سالها و ماه‌هاى شمسى بجاى آورد .\r\nو همچنين نسبت به ساير تكاليف از واجبات و مستحبّات و محرّمات و مكروهات و همچنين نسبت به أحكام اجتماعيّه و سنّت‌هاى اعتباريّه و آداب و رسوم و عاداتى كه در جامعه با آن مواجه است .\r\nمسلمان نمىتواند سال شمسى را ملاك و ميزان براى أعمال و تاريخ خود معيّن و مقرّر دارد ، زيرا كه در قرآن مجيد با صراحت سال مسلمان را سال قمرى قرار داده ، و  إِنَّ عِدَّةَ الشُّهُورِ عِنْدَ اللَّهِ اثْنا عَشَرَ شَهْراً فِي كِتابِ اللَّهِ يَوْمَ خَلَقَ السَّماواتِ وَ الْأَرْضَ مِنْها أَرْبَعَةٌ حُرُمٌ  « 1 » را إعلان كرده است .\r\nاين آيه از چند جهت صراحت دارد بر آنكه سال‌ها و ماه‌هاى رسمى اسلامى سالها و ماه‌هاى قمرى است :\r\n\r\n\r\n","description":"","footnote":"\r\n( 1 ) - آيه 36 ، از سورهء 9 : توبه .\r\n","page_name":" 168 ","page_number":174},
  {"content":"\r\n\r\nاوّل - از جهت لفظ منها أربعة حرم زيرا از ضروريّات است كه اسلام هيچ ماهى را از ماه‌هاى حرام قرار نداده است ، مگر چهار ماه از ماه‌هاى قمرى را كه ذوالقعده و ذوالحجّه و محرّم و رجب مىباشند . و اين چهار ماه ، از ماه‌هاى قمرى است نه شمسى ، و در روايات عديده و در خطبهء رسول اللّه صلّى اللّه عليه و آله و سلّم آمده است كه سه تا از اين ماه‌ها پهلوى هم قرار گرفته‌اند و يكى از اينها جدا و تنها است : ثلاثة منها سرد و واحد منها فرد « 1 » ، آن سه كه پهلوى همند ذوالقعده و ذوالحجّه و محرّم هستند ، و آن يك كه تنها افتاده است ماه رجب است .\r\nدوم - از جهت لفظ عند الله . و سوّم - از جهت لفظ فى كتاب الله يوم خلق السّماوات و الأرض . چون اين قيود دلالت دارند بر آنكه اين ماه‌ها أبدا قابل تغيير و اختلاف نيستند ، و با وضع و جعل و امور قرار دادى سر و كار ندارند ، زيرا اين ماه‌ها در نزد خداوندى كه علم و إحاطهء او لا يتغيّر است ، چنين است ، و در كتاب خدا در روزى كه آسمان‌ها و زمين را آفريده است چنين بوده است .\r\nپس در حكم نگاشته‌شدهء در كتاب تكوين و در قانون نوشته‌شدهء در دفتر خلقت اين‌طور بوده است ، و لا معقّب لحكمه تعالى . و معلوم است كه ماه‌هاى شمسى به هر صورت و به هر عنوان و از هر تاريخى كه باشد ، ماه‌هاى قراردادى است كه بر اساس حساب منجّم و زياده و كمىهاى اعتباريّه و وضعيّه بدين صورت در آمده است .\r\nأمّا ماه‌هاى قمرى در آن وقتى كه خداوند آسمان و زمين را خلقت كرد ، همينطور بوده است . يعنى به ابتداى رؤيت هلال به خروج از محاق و تحت الشّعاع شروع مىشده ، و به محاق و دخول تحت الشعاع پايان مىيافته است .    وَ الشَّمْسُ تَجْرِي لِمُسْتَقَرٍّ لَها ذلِكَ تَقْدِيرُ الْعَزِيزِ الْعَلِيمِ * وَ الْقَمَرَ قَدَّرْناهُ مَنازِلَ حَتَّى عادَ كَالْعُرْجُونِ الْقَدِيمِ * لَا الشَّمْسُ يَنْبَغِي لَها أَنْ تُدْرِكَ الْقَمَرَ وَ لَا اللَّيْلُ سابِقُ النَّهارِ وَ كُلٌّ فِي فَلَكٍ يَسْبَحُونَ    ( آيه 38 تا 40 از سورهء 36 : يس )\r\n\r\n\r\n","description":"","footnote":"\r\n( 1 ) - در « تفسير امام فخر رازى » ج 4 ص 634 از طبع 8 جلدى آورده است كه : قد أجمعوا على أن هذه الأربعة ثلاثة منها سرد و هى ذو القعدة و ذو الحجّة و المحرّم ، و واحد فرد و هو رجب . و در ص 635 گفته است كه : ذلك الدين القيّم به اثنا عشر برمىگردد چون كفّار در هر سال سيزده ماه مىگرفتند .\r\n","page_name":" 169 ","page_number":175},
  {"content":"\r\n\r\n« و خورشيد بر مدار معيّن خود پيوسته در حركت و گردش است ، اينست حكم خداوند مقتدر و دانا . و ماه را ما در منزل‌هاى مختلف به سير و گردش در آورديم تا عاقبت ( كه آخر ماه نزديك و محاق مىشود ) همانند شاخهء زرد و لاغرى درآيد ، نه در سير و گردش منظّم جهان آفرينش ، خورشيد را چنين توان و قدرتى است كه به ماه برسد و او را دريابد ، و نه مىتواند شب بر روز سبقت گيرد ، و هر يك از اين خورشيد و ماه و از اين شب و روز در مدار معيّن و مقرّر پيوسته در حركت و شناورند . »\r\n\r\n[ تاريخ اسلام ، تاريخ قمرى است 
  ]\r\nماه‌هاى قمرى حسّى و وجدانى است و ابتدا و انتهاى مشخصى در عالم تكوين دارد ، به خلاف ماه‌هاى شمسى كه قراردادى و اصطلاحى است ، و اگر چه فصول اربعة و سال‌هاى شمسى هم تقريبا حسّى است ، لكن ماه‌هاى دوازده‌گانه كه داراى اصل ثابتى هستند فقط ماه‌هاى قمرى است .\r\nو بنا بر اين معناى آيه اين‌طور مىشود كه : ماه‌هاى دوازده گانه‌اى كه از آنها سال درست مىشود ، آن ماههائى است كه در علم خداوند سبحانه و تعالى ثابت است . و همان ماههائى است كه در كتاب تكوين در روزى كه آسمان‌ها و زمين را آفريد معيّن فرمود ، و حركات عامّهء جهان خلقت را كه از جملهء آنها حركات خورشيد و ماه است مقرّر نمود . و آن حركت واقعى و ثابت پايه و اصل براى تعيين مقدار اين ماه‌هاى دوازده‌گانه قرار گرفت .\r\nو از جمله آياتى كه صراحت در لزوم تاريخ قمرى دارد ، همانطور كه ذكر شد آيه 5 از سورهء 10 : يونس است :  هُوَ الَّذِي جَعَلَ الشَّمْسَ ضِياءً وَ الْقَمَرَ نُوراً وَ قَدَّرَهُ مَنازِلَ لِتَعْلَمُوا عَدَدَ السِّنِينَ وَ الْحِسابَ  .\r\n« خداوند است آنكه خورشيد را نوردهنده ، و ماه را نورانى آفريد ، و ماه را در منزلگاههاى مختلفى به حركت و گردش در آورد ، تا شما شمارهء سال‌ها و حساب امور خود را از آن بدانيد » .\r\nمعلوم است كه از اشكال مختلف ماه بر آسمان همچون هلال و تربيع و تثليث و تسديس تا در شب چهاردهم به شكل بدر يعنى دايرهء كامل در آمدن ، و سپس رو به نقصان گذاردن ، مردم مىتوانند بدون منجّم و نيازمند بودن به أهل حساب ، در هر نقطه از خشكى و دريا ، و در هر زمين از كوه يا بيابان به مجرّد رؤيت هلال و أطوار\r\n\r\n","description":"","footnote":"","page_name":" 170 ","page_number":176},
  {"content":"\r\n\r\nمختلفهء آن ، در طول ماه قمرى حساب خود را داشته باشند . و اين از اختصاصات ماه قمرى است نه شمسى . فلهذا با اينكه لفظ شمس در اين آيه آمده است ، و ليكن گردش ماه را سبب محاسبه و تقويم قرار داده است .\r\nو از جملهء آيات آيه 189 از سورهء 2 : بقره است :\r\n يَسْئَلُونَكَ عَنِ الْأَهِلَّةِ قُلْ هِيَ مَواقِيتُ لِلنَّاسِ وَ الْحَجِّ  .\r\n« اى پيامبر از تو دربارهء علّت اشكال مختلف هلال ( كه به أطوار گوناگون بر فراز آسمان پديدار مىشود ) چون بپرسند ( در پاسخ ) بگو اين اختلاف أشكال ماه را خداوند به جهت تعيين اوقات مردم و تاريخ آنها و براى أمر حجّ قرار داده است . » ماه‌هاى قمرى را به شمسى تبديل كردن ، نسىء است ، يعنى تأخير انداختن أعمال از زمان مقرّر خود ، و اين همان است كه در قرآن كريم آن را موجب زيادى كفر به شمار آورده است ، و از كلمات روشن و جالب رسول خدا صلّى اللّه عليه و آله و سلّم در خطبه‌اى كه در منى ايراد كردند همين نكته است كه ماه‌هاى قمرى را كه بر اساس سنّت إبراهيم خليل و اسماعيل ذبيح عليهما السّلام قرار داده شده بود ، و در زمان جاهليّت به ماه‌هاى شمسى تبديل كرده بودند ، آن حضرت به همان ماه‌هاى قمرى برگردانيده ، و جهارا على رؤوس الأشهاد اعلان فرمود كه اين حجّ ، حجّ صحيح است كه در زمان خود واقع شده ، و در اثر گردش زمان دوباره اين حجّ در موضع خود قرار گرفته است . و اين حجّ را حجّة الإسلام گويند ، زيرا كه طبق قانون اسلام در جاى خود قرار گرفت و در ماه ذوالحجّه كه ماه حجّ واقعى است واقع شد .\r\nدر « سيرهء حلبيّه » آورده است كه : يقال لها حجّة الإسلام ، قيل لإخراج الكفّار الحجّ عن وقته لأنّ أهل الجاهليّة كانوا يؤخّرون الحجّ فى كلّ عام أحد عشر يوما حتّى يدور الزّمان إلى ثلاث و ثلاثين سنة فيعود إلى وقته و لذلك قال عليه السّلام فى هذه الحجّة : إنّ الزّمان قد استدار كهيئته يوم خلق الله السّماوات و الأرض ، فإنّ هذه الحجّة كانت فى السّنة الّتى عاد فيها الحجّ إلى وقته و كانت سنة عشر . « 1 » « يعنى به حجّى كه رسول خدا به جاى آوردند ، حجّة الإسلام گويند به جهت\r\n\r\n\r\n","description":"","footnote":"\r\n( 1 ) - « سيرهء حلبيّه » ج 3 ، ص 289 .\r\n","page_name":" 171 ","page_number":177},
  {"content":"\r\n\r\nآنكه آن حجّ در زمان خود واقع شد ، و طبق آئين اسلام بود ، چون كفّار قريش حجّ را از وقتش به تأخير مىانداختند ، و در هر سال حجّى را كه انجام مىداده‌اند ، يازده روز ديرتر از موقع انجام آن در سال قبل بود ، و پيوسته به اين كار مبادرت مىكردند ، تا در زمان رسول خدا كه سى و سه سال از وقت حجّ واقعى گذشته بود ، و زمان حجّ به وقت أصلى خود بازگشته بود ، رسول خدا صلّى اللّه عليه و آله و سلّم در خطبه فرمود : اينك زمان دور زده است ، و رسيده است به همان وضعى كه خداوند آسمانها و زمين را آفريد ، چون آن حجّ در سال دهم از هجرت بود ، و آن رأس سى و سوّمين سال از تغيير بود . » « 1 » و به اين معنى يعقوبى و مسعودى و ابن اثير « 2 » تصريح كرده‌اند بلكه مسعودى فقط از ذكر حوادث سال دهم از هجرت از تمام قضايا و داستان‌هاى حجّة الوداع ، فقط اين جملهء رسول خدا را آورده است كه : إنّ الزّمان قد استدار .\r\nو اين معانى همه گويا و شاهد صادقند بر آنكه تبديل سالهاى قمرى به شمسى جايز نيست ، و مسلمان بايد با تمام اهتمام در حفظ اوقات بر اساس تاريخ مقرّرهء رسول الله كه بر سنّت حضرت ابراهيم پايه گذارى شده ، و قرآن كريم آن را حتم و لازم شمرده است عمل كند . « 3 »\r\n\r\n\r\n","description":"","footnote":"\r\n( 1 ) - « السيرة الحلبيّة » ج 3 ، ص 289 .\r\n( 2 ) - « تاريخ يعقوبى » طبع بيروت ، ج 2 ، ص 110 ، و « مروج الذّهب » طبع دار الاندلس ج 2 ص 290 ، و « الكامل فى التاريخ » طبع بيروت ج 2 ص 302 .\r\n( 3 ) - خداوند عزّ و جل به اين حقير توفيق عنايت فرمود تا رساله‌اى دربارهء لزوم استناد ابتداى شهور قمريّه ، به رؤيت هلال در خارج ، گرد آورد . اين رساله موسوعه‌اى است علمى و فقهى در لزوم اشتراك آفاق در رؤيت هلال براى دخول ماه‌هاى قمرى . و در آن بحث‌هاى فنّى و مراسلاتى است كه حلّ هرگونه إشكال را نموده و قلع مادّهء خلاف را مىكند .\r\nاين رساله با برهان علمى و دليل شرعى مىرساند كه ماه‌هاى قمرى حتما بايد با ديدن ماه در شب اوّل ماه شروع شود ، و قول منجّمين كه براساس حساب و رصد است ، هيچگونه حجّت شرعى نيست . و به ضرورت آيات قرآن و إجماع أهل اسلام و سنّت رسول اللّه صلّى اللّه عليه و آله كه فرمود : صوموا لرؤيته ، و أفطروا لرويته ! تمام ماه‌هاى قمرى بايد با مشاهدهء هلال در فوق أفق صورت گيرد . و در هر جا كه ماه ديده شد ابتداى آن ماه شروع مىشود ، و در أماكنى كه ماه در آن شب قابل رؤيت نيست ، و حتما در شب بعد ديده مىشود ، ابتداى ماه آنها از شب بعد خواهد بود و على هذا فتواى مشهور كه دخول ماه قمرى را تابع رؤيت مىدانند ، و هر نقطه از جهان ، تابع افق خود آنست ، صحيح است . و قول بعضى از اعلام و أساطين كه خروج ماه را از تحت الشّعاع براى همهء جهان و يا براى نيمكرهء مسكونى ، كافى مىدانند ، و در يك شب حكم به دخول ماه در سراسر\r\n","page_name":" 172 ","page_number":178},
  {"content":"\r\n\r\nاگر كسى بگويد : چه اشكال دارد كه مسلمانان أعمال و تكاليف عباديّهء خود را مثل روزه و حجّ طبق ماه‌هاى قمرى انجام دهند ، و ساير آداب و شئون اجتماعيّه و سياسيّهء خود را طبق ماه‌هاى شمسى بجاى آورند ، و در اين صورت نسىء كه مستلزم كفر است ، لازم نمىآيد ، بلكه فقط طبق قراردادهاى اعتباريّهء خود ، امور غير شرعيّه خود را از واجبات ، براساس تاريخ ديگرى فقط از جهت تعداد روزهاى ماه‌ها همچون تاريخ رومى و يا روسى و يا فرانسوى و يا تاريخ ايران باستانى انجام دهند ، و با فرض آنكه در تمام اين تواريخ مبدأ تاريخ را هجرت رسول خدا صلّى اللّه عليه و آله و سلّم بگيرند ، فقط تاريخ رسمى خود را به حسب مصالح دنيوى تاريخ شمسى قرار داده‌اند .\r\nدر پاسخ گوئيم : تمام إشكالات از همين طرز تفكّر پيدا مىشود ، زيرا :\r\nأوّلا - تاريخ شمسى را رسمى قرار دادن ، خلاف نصّ قرآن و خلاف سنّت نبوّى و سيرهء ائمّهء طاهرين و علماء اسلام ، بلكه خلاف منهج راستين تمام مسلمانان است .\r\nو ثانيا - موجب تفكيك دين از سياست ، و إمضاء اعمال عباديّه طبق تاريخ قمرى شرعى و احكام اجتماعيّه و شئون كشوريّه و سياسيّه طبق تاريخ شمسى مىگردد ، و اين از مصاديق واضح تفكيك دين از سياست ، و موجب انزواى دين و انحصار آن به امور شخصيّه و فرديّه خواهد شد .\r\n\r\n[ تاريخ همهء مسلمين جهان بايد هجرى و قمرى باشد 
  ]\r\nو ثالثا - موجب تعطيل كتابها و تواريخ نوشته شده ، و قطع رابطهء نسل خلف با سلف صالح است ، زيرا از زمان صدر اسلام تاكنون در تمام كتب تفاسير و احاديث و تواريخ و تراجم و حتّى در كتب علميّه همچون نجوم و رياضى و هيئت و فقه و غيرها ، تواريخ وقايع و حوادث بر اساس سالهاى قمرى و ماه‌هاى قمرى آمده است ، نه هزاران بلكه ميليون‌ها كتابى كه در دورهء حكومت مسلمين در حيطهء قلمرو آنان به رشتهء تحرير در آمده است چه به زبان عربى و چه به زبان فارسى و تركى و هندى و آفريقائى و\r\n\r\n\r\n","description":"","footnote":"\r\nجهان مىكنند ، خالى از اعتبار است . بلكه أدلّهء متقنه بر خلاف آن ، و براهين منتهى به ضرورت بر ردّ آن قائم است .\r\nاين رسالهء علمى و فقهى به زبان عربى بوده و به نام رسالة حول مسألة رؤية الهلال نامگذارى شده است و از جمله كتب مطبوعهء شمارهء 6 از دورهء علوم و معارف اسلام انتشار يافته است .\r\n","page_name":" 173 ","page_number":179},
  {"content":"\r\n\r\nاروپاى شرقى همه و همه مستند به تاريخ هجرى و سنوات و شهور قمرى است ، اينك اگر از اين به بعد مبدأ تاريخ را شمسى بگذارند ، آيا در انزوا در آوردن آن كتاب‌ها و قطع رابطهء اين نسل با فرهنگ اصيل اسلامى در قرون و اعصار گذشته نيست ؟\r\nبرگرداندن تاريخ قمرى به تاريخ شمسى بىشباهت به برگردانيدن خطّ اسلامى به خطوط أجنبى نيست ، بلكه از متفرّعات همان أصل ، و از شاخه‌هاى پرورش يافتهء همان ريشه است .\r\nو رابعا - موجب عدم اتّحاد مسلمانان در دنياست ، زيرا همهء مسلمين بنا بر آنكه تاريخشان قمرى بوده باشد ، در اين صورت موجب اختلاف تاريخ ما با آنان است ، و اگر آنها هم هر يك براى خود راهى مختصّ به خود را پيش گيرند و تاريخى شمسى خواه هجرى يا مسيحى و يا زردشتى و يا كورشى و غيرها را انتخاب كنند ، فيا للأسف بهذه الطّريقة كه درست در جهت مخالف راه و روش پيامبر اكرم ، و موجب تشعّب و تفرّق جامعه‌هاى مسلمان ، و گسيختگى و از هم در رفتگى كيان آنهاست .\r\nتاريخ از امور اصوليّهء احكام اسلامى است ، و اتّحاد مسلمانان در تاريخ موجب اتّحاد آنان در فرهنگ رسول اللهى ، و اختلاف آنان در تاريخ موجب تفرقه و تشتّت است .\r\nاسلامى كه همهء فرق و أقوام و عشاير از عرب و عجم و ترك و كرد و هندو ، و شرقى و غربى ، و سياه و سپيد ، و زرد و سرخ را با همهء اختلاف آداب و عادات قومى در زير يك پرچم واحد توحيد جمع كرده است ، چقدر نازيباست كه در تاريخ كه از أهمّ أمور اتّحاد و اتّفاق و موجب تحكيم روابط ميان آنهاست ، آنان را يله و رها سازد ، و هر كس دنبال مرام و مقصدى به انتخاب خود در اين مورد برود ؟\r\nاتّحاد تاريخ همچون اتّحاد زبان در عبادات و مناسك ، همانند قرآن و نماز و دعا و ذكر ، موجب تشكيل صف واحد ، و اختلاف تاريخ همچون اختلاف زبان در مناسك و عبادات ، موجب پارگى و گسستگى آنها مىشود .\r\nو در حالى كه مىبينيم مسلمانان جهان از هر چه بيشتر به اتّحاد و اتّفاق نياز\r\n\r\n","description":"","footnote":"","page_name":" 174 ","page_number":180},
  {"content":"\r\n\r\nدارند ، و رسول اكرم پيامبر آنان همهء آنان را أمر به اتّحاد نموده ، و قرآن كريم به  وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا  ندا در داده است ، و از طرفى خود اين قرآن مجيد ، و نفس شريف رسول اللّه ، تاريخ را تاريخ قمرى اعلان كرده‌اند ، چرا ما با دست خود نامهء سعادت خود را پاره كنيم ، و بر خلاف اين مسير گام برداريم ؟\r\nدشمنان اسلام در اين چند قرن أخير خوب دانستند كه يگانه راه و وسيلهء غلبه بر مسلمانان ، و از بين بردن كيان عقيدتى و فرهنگى آنان ، براى راه پيدا كردن براى منافع مادّى و استثمار و استعباد آنها ، ايجاد تشتّت و جدائى در آداب و رسوم و تجزيهء أوطان و درهم شكستگى هر چه بيشتر در أركان وحدت آنها مىباشد ، فلهذا با تمام قوا مساعى خود را براى درهم ريختن مسلمين به كار بستند ، و در ساليان متمادى با نقشه‌هاى مزوّرانه ، آنها را پاره پاره ، و فرهنگ و پايه‌هاى آداب و اخلاق و علوم آنان را يكى پس از ديگرى منهدم و واژگون نمودند .\r\nمرحوم والد ما : آية اللّه حاج سيّد محمّد صادق حسينى طهرانى رضوان اللّه عليه مىفرمود : چون اسكندر سلوكى بر مشرق زمين مسلّط شد ، و يكسره همهء كشورها را فتح كرد ، و تا هند پيش راند ، براى استاد خود : أرسطو نوشت : من بر همهء ممالك شرق استيلا يافتم . اينك چه كنم كه آنها در دست من باقى بماند ؟ ! أرسطو در پاسخ او چنين نوشت : اين كشورهاى گستردهء مفتوحه را به كشورهاى كوچك كوچك تقسيم كن ! و براى هر يك از آنها يك شاه و حاكم قرار بده ! و خودت را حاكم بر همه و شاه شاهان بخوان ! در اين صورت همهء آنها مطيع و منقاد تو خواهند بود ، و از ترس حفظ تاج و موقعيت خود بر تو نمىشورند ، و علم مخالفت بر پا نمىكنند ، و هميشه كشورهاى تو آباد و در راه حفظ منافع تو كوشا خواهند بود ، و اگر أحيانا يكى از آنها به خلاف برخاست ، با اين قدرت محيطهء خود ، فورا او را سركوب مىكنى و غائله را مىخوابانى ! ولى اگر بنا بشود خودت بدون واسطه بخواهى بر آنها حكومت كنى ! و يا همهء آن كشورها را به دست يك تن بسپارى ! بيم آن مىرود كه كم كم قوّت گيرند ، و با يكديگر دست به دست هم داده و بر تو بشورند ، و آن يك تن گرچه از أخصّ خواصّ تو باشد ، بر تو ياغى شود ، و به داعيهء سلطنت قيام كند ، و در اين صورت شكست\r\n\r\n","description":"","footnote":"","page_name":" 175 ","page_number":181},
  {"content":"\r\n\r\nخواهى خورد ، و همهء اين سرزمين‌ها را از دست خواهى داد !\r\n\r\n[ تسلَّط أجانب بر اصل افتراق مسلمين صورت گرفت 
  ]\r\nانگليس‌ها با مسلمانان بر اساس همين نقشه رفتار كردند و پس از شكست كشور پهناور عثمانى - كه بيش از شش قرن ( از 1299 ميلادى تا 1923 ميلادى ) بر قسمت عظيمى از آسيا و اروپا و آفريقا به عنوان خلافت مسلمين حكومت مىكردند ، و مجموعا سى و هشت سلطان ، يكى پس از ديگرى ، كه أوّل آنها : سلطان عثمان خان غازى بوده و در سنهء 699 هجرى قمرى به حكومت نشست ، و آخر آنها سلطان عبد العزيز دوّم كه تا 1342 هجرى قمرى حكومت كرد ، بر صحنهء خلافت و حكومت عرضه داشتند - با همين نقشه رفتار كردند ، يعنى كشور عثمانى را قطعه قطعه كردند ، و هر قطعه را به دست يكى از نوكران خود سپردند .\r\nقسمت اروپائى عثمانى را كه شامل كشورهاى شبه جزيرهء بالكان و هنگرى و قدرى از رومانى كه شامل بخارست است مىباشد ، به كشورهاى يوگسلاوى ( صربستان ) ، آلبانى ، يونان ، بلغارستان ، و قسمت تركيهء اروپا ، و هنگرى ( مجارستان ) و رومانى كه شامل بخارست است قسمت كردند .\r\nو قسمت آسيائى كشور عثمانى را به تركيه ، سوريه ، لبنان ، اردن ، فلسطين ، حجاز ، عدن ، يمن ، عراق و كويت تقسيم نمودند .\r\nو قسمت آفريقائى كشور عثمانى را به مصر و طرابلس كه همان كشور ليبى است تقسيم كردند .\r\nو همانطور كه ملاحظه مىشود كشور عثمانى را به نوزده قسمت تجزيه و تفكيك نمودند .\r\nكفّار و أجانب براى آنكه بر هدف خود فائق گردند ، بعد از تقسيم و نيز قبل از تقسيم اين كشورها در ساير كشورهاى اسلامى كه كم و بيش رخنه كرده بوده و تسلّط يافته بودند ، براى از بين بردن روح وحدت مسلمين ، كه كتاب آسمانى آنان قرآن مجيد است ، تا توانستند أهل هر كشور را به مليّت و آداب و رسوم قوميّت و محبّت به وطن ، كه منظور همان حدود مشخّصه‌اى بوده است ، كه خود آنها دور ميز نشسته و تعيين كرده‌اند ، دعوت كردند . و با روزنامه‌ها ، و راديوها ، و سينماها ، و تسلّط بر معارف و فرهنگ مردم به وسيله مدارس و دانشگاهها ، و تأسيس دانشگاههاى\r\n\r\n","description":"","footnote":"","page_name":" 176 ","page_number":182},
  {"content":"\r\n\r\nمستقلّى فقط براى حفظ نمودن آداب و مليّت هر قومى كه جز الفاظى تو خالى چيزى نيست ، و جز افتخار و مباهات بر استخوان خشك نياكان ، و تنافس در مقدارى كاسه و كوزه شكسته به عنوان آثار ملّى ، و جمع‌آورى و نگهدارى از آنها در موزه‌هاى مجلّل چيزى به دست نمىدهد مردم را سرگرم كردند .\r\nايرانيان را دعوت به آداب و رسوم زردشتى و إحياء زند و اوستا ، و تعريف و تمجيد بىحدّ و حساب از شاهنامهء فردوسى ، و بيان افسانه‌هاى كورش و داريوش و سيروس و رستم زال نمودند .\r\nما با چشم خود مىديديم كه در شب چهارشنبه سورى از روى آتش مىپريدند ، و نوروز و مهرجان را محترم مىشمردند ، و روز سيزده را نحس و سيزده بدر مىرفتند ، و هزاران قصّه و افسانه‌هاى سرگرم كنندهء ديگر كه جزو دستورات سياسى طبقهء حاكمه بود ، كه با مصارف هنگفتى مىبايد در اين كشور اجرا گردد .\r\nلغت قرآن را كه زبان أوّل هر مسلمان است لغت أجنبى خواندند ، و تعليم و تدريس لغت و زبان و دستور عربى را در مدارس به سر حدّى تنزّل دادند كه در حكم عدم بود ، ولى لغات أجنبى و لغات غير مأنوسه‌اى را از كتاب اوستا مىيافتند و با هزار برهان و دليل مىخواستند به جاى آن لغات مأنوس و شيرين عربى به كار برند . و براى وزارت معارف ، فرهنگستان تشكيل دادند ، و در آن جز اين روش اسلام زدائى و غرب گرائى چيز ديگر ملموس نبود .\r\nدر هر يك از كشورهاى اسلامى به مناسبت سوابق تاريخى قبل از اسلام آن ، همين برنامه را إجرا كردند . در ايران به نام پان ايرانيزم و در كشورهاى عرب به نام پان عربيزم ، و نعرهء العروبة ، و در تركيه به نام پان تركيزم ، و در هند و پاكستان به نام پان هندوئيزم و بالأخره در هر محدوده و محيط كوچكى هم كه بود همچون سواحل خليج فارس و شيخ‌نشين‌هاى قطر و قطيف و أبوظبى و غيرها هى استقلال دادند ، و بر روى آن يك پان گذاردند .\r\nبارى اين كشورها را كه تجزيه مىكردند و استقلال مىدادند ، استقلال نبود ، بلكه در محدودهء ضعيف خود به حال نيمه جان زندگى كردن ، و در تحت الحماية و مستعمره بودن آنها بود .\r\n\r\n","description":"","footnote":"","page_name":" 177 ","page_number":183},
  {"content":"\r\n\r\nاز مهم‌ترين چيزهائى را كه موفّق شدند بردارند ، تاريخ قمرى اسلامى بود كه ظاهرا در غير از عربستان سعودى از همه جا برداشتند . به عنوان نداى اتّحاد بين المللى ، و لزوم رابطه با تاريخ كشورهاى صنعتى و تجارتى و براى روابط سياسى ، تاريخ قمرى اسلامى را منسوخ ، و به جاى آن تاريخ شمسى ، آن هم با مبدأ ميلاد حضرت مسيح قرار دادند . تاريخ رسمى كشورهاى مسلمانان مسيحى شد ، و ديگر نه از هجرت رسول اللّه چيزى به گوش مردم مىرسيد ، و نه از ماه محرّم و صفر .\r\n\r\n[ دست اجانب در تغيير تاريخ مسلمين 
  ]\r\nدر عراق و بين النّهرين مبدأ سال را ژانويه گذارده و ماه‌ها را ماه‌هاى رومى قرار داده و بدين ترتيب طبق ماه‌هاى مسيحى كه أوّل آن ژانويه و بين ماه اوّل و ماه دوّم زمستان است ابتداى سال خود را شروع مىكردند : 1 - كانون دوّم ، 2 - شباط ، 3 - آذار ، 4 - نيسان ، 5 - أيار ، 6 - حزيران ، 7 - تموز ، 8 - آب ، 9 - إيلول ، 10 - تشرين أوّل ، 11 - تشرين ثانى ، 12 - كانون أوّل « 1 » كه ماه أوّل زمستان است ، و ابتداى سنوات را نيز تاريخ تولّد حضرت عيسى گرفته و سال‌ها را مسيحى ناميدند .\r\nو در هر يك از شامات ( سوريّه - لبنان - فلسطين ) و مصر و غيرها همان تاريخ فرنگى را با اسم فرنگى همانند : نوامبر و دسامبر و غيرها رائج نموده و مبدأ سال را نيز مسيحى كردند ، و در هند و پاكستان نيز مطلب از اين قرار بود .\r\n\r\n\r\n","description":"","footnote":"\r\n( 1 ) - در « نصاب » آمده است :\r\n دو تشرين و دو كانون و پس آنگه * شباط و آذر و نيسان أيار است\r\nحزيران و تموز و آب و أيلول * نگهدارش كه از من يادگار است \r\nو راجع به مقدار روزهاى اين ماه‌ها آورده‌اند : تشرين أوّل 31 روز ، تشرين آخر 30 روز ، كانون أوّل 31 روز ، كانون آخر 31 روز ، شباط 28 روز ، و در سالهاى كبيسه 29 روز ، آذار 31 روز ، نيسان 30 روز ، أيار 31 روز ، حزيران 30 روز ، تموز 31 روز ، آب 31 روز ، إيلول 30 روز . ( التنبيه و الاشراف مسعودى ص 183 ) .\r\nو أما شعر معروف « نصاب » .\r\n لا و لا لب لا و لا لاشش مه است * لل كط و كط لل شهور كوته است \r\nراجع به ماه‌هاى رومى بر لغت عربى حمل و ثور و جوز است . يعنى تعداد روزهاى شهور رومى از حمل به ترتيب 31 و 31 و 32 و 31 و 31 و 31 شش ماه أوّل تا آخر سنبله است و 30 و 30 و 29 و 29 و 30 و 30 شش ماه دوّم تا آخر حوت است كه مجموعا سيصد و شصت و پنج روز مىشود .\r\nالبتّه چون سال شمسى سيصد و شصت و پنج روز و پنج ساعت و چهل و هشت دقيقه و چهل و پنج ثانيه است ، براى آنكه سال عقب نيفتد ، بايد اين خورده‌ها را در چهار سال يك بار كه يك روز مىشود جمع نموده و يك روز به آن سال اضافه كرد ، و اين سال را كبيسه گويند .\r\n","page_name":" 178 ","page_number":184},
  {"content":"\r\n\r\nدر ايران مصلحت نديدند يكباره تاريخ را مسيحى كنند ، چون مردم اين سرزمين شيعه‌نشين و تابع علماء راستين مىباشند ، و از حكّام جائر وقت إطاعت و حرف شنوى ندارند ، به خلاف كشورهاى سنّى نشين كه مردم آن مرز و بوم ، حاكم را هر چه باشد ، واجب الاطاعة و اولو الأمر مىدانند ، و چون حاكم حكم به پيروى از تاريخ مسيحى كرد ، همه تسليم و منقاد مىشوند .\r\nو با وجود علماء متنفّذ و با قدرت در كشور شيعه برگرداندن تاريخ هجرى قمرى به مسيحى شمسى بسيار مشكل بلكه ممتنع بود .\r\nفلهذا منظور و مقصود خود را به طور مرحله‌اى انجام دادند ، تا كم كم چشم و گوش مردم به مراحل قبلى خو گرفته و عادت كرده ، و انجام مراحل بعدى براى آنها ممتنع نباشد .\r\nدر هشتاد سال پيش از اين ، در دورهء دوّم قانون گزارى مجلس شوراى ملّى ، يك مرحله از آن را إجرا كردند ، و آن فقط تبديل ماه‌هاى قمرى به ماه‌هاى شمسى بود ، آن هم فقط در دوائر دولتى ، بدون آنكه رأس سنوات شمسى از جاى خود تغيير كند ، و بدون آنكه نام ماه‌هاى شمسى عوض شود ، بلكه رأس سنوات همان هجرت رسول اللّه صلّى اللّه عليه و آله و سلّم از مكّه به مدينه طيّبه بوده ، « 1 » و نام ماه‌ها هم عربى معمول و طبق حركت شمس در بروج دوازده‌گانه باشد ، يعنى به ترتيب از أوّل بهار بدين قرار باشد :\r\nحمل و ثور و جوزا و سرطان و أسد و سنبله و ميزان و عقرب و قوس و جدى و دلو و حوت .\r\nو جهت لزوم تغيير را هم در مجلس از نقطه نظر تنظيم امور مالى مطرح كردند ، كه سال شمسى به نفع دولت است ، براى آنكه چون سال شمسى يازده روز\r\n\r\n\r\n","description":"","footnote":"\r\n( 1 ) - چون بعثت رسول خدا صلّى اللّه عليه و آله در 27 رجب واقع شد و 13 سال آن حضرت در مكّه بماند و سپس در 12 ربيع الأوّل به مدينه هجرت فرمود ، پس دقيقا درنگ تحقيقى آن حضرت در مكّه دوازده سال و هفت ماه و نيم مىشود و آن حضرت ده سال تمام منهاى 14 روز يعنى از 12 ربيع الأوّل سال اوّل هجرت تا 28 صفر سال يازدهم از هجرت در مدينه توقّف فرمود . هجرت آن حضرت در سال 622 مسيحى و أوّل محرّم آن سال كه مبدأ سال مسلمانان واقع شد مطابق با 16 ژوئيه 622 به تعديل تقويم ژولين و 19 ژوئيه به تعديل تقويم فعلى مسيحى گرگوارى بوده است .\r\n","page_name":" 179 ","page_number":185},
  {"content":"\r\n\r\nاز سال قمرى بيشتر است ، در اين صورت بودجهء دولت و حقوق كارمندان را طبق اين برج‌ها پرداختن به صرفهء دولت تمام مىشود .\r\n\r\n[ تبديل سالهاى قمرى به شمسى در مجلس دوَّم 
  ]\r\nمثلا اگر در سال ، بيست و چهار ميليون ، دولت طبق سالهاى شمسى خرج كند ، اگر آن را طبق ماه‌هاى قمرى بدهد ، بايد در هر سه سال دو ميليون بيشتر صرف كند ، زيرا در هر سه سال يك ماه زيادتر مىشود و دولت دو ميليون زيان مىكند . « 1 » و همچنين وقتى در ايران گمرك دائر شد تصوّر كردند كه يك تاريخ شمسى براى امور دولتى لازم است . از مردم پرسيدند كه سال چندم شمسى است ؟ هيچ در دست نبود ، گفتند : در سالهاى منجّمين يك حمل و ثورى هست كه آنها مىدانند ، همان را بلژيكىها گرفتند و معمول كردند .\r\nبنده هر چه فكر مىكنم كه اين أدلّه چگونه براى تغيير دادن ماه‌ها و سالهاى قمرى اسلامى به برج‌ها و سالهاى شمسى كافى است ، هيچ فكرم به جائى نمىرسد . آخر دليل تا اين اندازه واهى و ضعيف است كه به جهت نياز يك تعرفهء گمركى به سال شمسى ، سال يك كشورى را تغيير دهند ، و تمام آداب و رسوم و تعطيلات و تشريفات را در همهء دوائر از دادگسترى و فرهنگ و غيرها و حتى وزارت ماليّه و دارائى در همهء امور كشور تبديل كنند ، اين چه حسابى است ؟ ! اين چه كتابى است ؟ ! و امّا قضيّهء بودجه و مخارج دولت كه طبق ماه‌هاى قمرى زيان متوجّه او\r\n\r\n\r\n","description":"","footnote":"\r\n( 1 ) - و هفتاد سال قبل از اين تاريخ ، عثمانىها هم متوجّه اين موضوع شدند ، و تاريخ دولتى خود را شمسى كردند يعنى در سنهء 1256 قمرى تاريخشان را عوض كردند ، ولى يك سهوى كه در آن وقت براى آنها واقع شد ، آن بود كه از آن روز به اين طرف را شمسى كردند ، و از آن روز به قبل را قمرى گذاشتند ، پس فعلا تاريخ آنها از اوّل هجرت نه قمرى را نشان مىدهد و نه شمسى را . هفتاد سالش را شمسى گذاردند و أسامى رومى ، شباط و تشرين و غيرها را بر آن گذاردند ، و سابقه‌اش به حال قمرى و محرّم و صفر باقى ماند .\r\nو بنابراين تا اين تاريخ كه نگارنده مىنگارد و ربيع الاوّل يكهزار و چهارصد و پنج قمريّه است ، و از آن تاريخ يكصد و پنجاه سال مىگذرد ، و كسرى اين مقدار چهار سال و نيم است ، بايد تاريخ سنوات عثمانى يكهزار و چهارصد باشد . ولى مصطفى كمال پاشا كه روى كار آمد نه تنها تاريخ هجرى را برانداخت ، و آن را مسيحى كرد ، بلكه تمام آداب و رسوم و خط را أجنبى نمود ، و مساجد را تعطيل ، و تعطيلات جمعه را به روز يكشنبه تبديل نمود .\r\n","page_name":" 180 ","page_number":186},
  {"content":"\r\n\r\nمىشود ، به قدرى سست است كه انسان از عقل و درايت پيشنهاد كنندگان تغيير تاريخ در شگفت مىماند .\r\nآخر كه گفته است كه دولت بودجهء خود را از جمع‌آورى ماليات‌ها و غيره به حسب ماه و سال قمرى از ملّت و رعايا بگيرد ، آن وقت طبق بروج و سالهاى شمسى خرج كند ؟ و به كارمندان بپردازد ؟ اگر دولتى به حسب تاريخ شمسى جمع‌آورى مىكند ، به حسب شمسى هم پرداخت مىكند ، و اگر دولتى به حسب تاريخ قمرى جمع‌آورى مىكند ، به حسب قمرى هم پرداخت مىكند ، نسبت در هر دو حال محفوظ و ابدا نفع و زيانى متصوّر نيست .\r\nاگر بودجهء كشور بيست و چهار ميليون در سال شمسى است ، چنانچه بخواهند طبق سال قمرى بپردازند ، ديگر بيست و چهار ميليون بودجهء آن نيست ، طبعا كمتر است ، و پرداختن همان مقدار كمتر به ماه‌ها و سالهاى كوتاه‌تر چه ضررى مىرساند ؟\r\nتعيين بودجه و دخل و خرج دولت ، و پرداخت و جمع‌آورى آن ، چه طبق سالهاى شمسى باشد و يا سالهاى قمرى ، هر دو در دست دولت است ، و تناسب در هر حال محفوظ ، و يك ريال كم و بيش نخواهد شد .\r\nاگر شما در منزل ده نفر ميهمان دعوت كنيد ، در نزد هر يك از آنان يك ظرف طعام مىگذاريد ! و اگر بيست نفر دعوت كنيد ! بايد بيست ظرف طعام بگذاريد ! و در هر دو حال ميهمانان فقط از ظروف خود خورده و سير مىشوند ! بلى اگر شما بيست نفر دعوت كنيد ! و طعام ده نفر را براى آنان قرار دهيد ، همگى نيم سير مىمانند ! شما هيچگونه إلزامى نداريد ، كه بيست نفر دعوت كنيد ، و طعام ده نفر به آنها بدهيد ! يا بيست نفر دعوت كنيد ، با طعام بيست نفر ، و يا ده نفر دعوت كنيد ، با طعام ده نفر ، و در هر دو صورت هم همگى ميهمانان سير شده‌اند ، و هم شما مورد خجلت كمبود طعام واقع نشده ، و از عهده بر آمده‌ايد ! بارى تمام اين دليل‌ها بهانه است ، مىخواهند محرّم و صفر و رمضان و ذوالحجّه را بردارند ، و يك درجه قدم پيش نهند ، و يك مرحله را پشت سر گذارند ، تا\r\n\r\n","description":"","footnote":"","page_name":" 181 ","page_number":187},
  {"content":"\r\n\r\nبراى قدمهاى بعدى مراحل پيموده نشده ، راه استوار باشد .\r\n\r\n[ تغيير تاريخ قمرى به شمسى ، موجب نسخ إسلام و برقرارى متد غرب و غرب‌گرائى است 
  ]\r\nمجلس دورهء دوّم سالها و ماه‌هاى قمرى را برداشت ، و بجاى محرّم و صفر حمل و ثور و جوزا را گذاشت . و در پاسخ طبقهء روشن بين و تيزهوش و متعهّد كه مىگفتند : شما شعائر اسلام را برمىداريد ! و محرّم و صفر را تغيير مىدهيد ! مىگفتند : ما أبدا به محرّم و صفر شما كارى نداريم ! شما در محرّم و صفر ، عزادارى خودتان را بكنيد ! و در رمضان روزهء خود را بگيريد ! و در ذوالحجّه به حجّ برويد ! أبدا ما با اين أعمال عبادى ، در اين زمان‌هاى مقرّرهء در شرع كارى نداريم ! اين راجع به شماست ! ما از نقطهء نظر كارهاى دولتى ، و روابط ديپلماسى ، و تنظيم و تنسيق امور حكومت ، و تشكيلات ادارى و وزارتخانه‌ها ، تاريخ رسمى كشور را تاريخ شمسى قرار مىدهيم ! آن هم به هيچ جا ضررى نمىرساند ! هر وقت كه ما گفتيم : شما در برج حمل روزه بگيريد ! و يا در رأس سرطان به مكّه برويد ! حقّ با شماست ! و جاى إعتراض باقى است ! كسى به آنها نگفت : در إسلام امور عبادى و سياسى تفاوتى ندارد ، و تشكيلات إدارى از نماز و روزه جدا نيست ، و وزارتخانه‌ها در استخدام فرهنگ أصيل اسلام و حجّ و زيارت ، و روزهء رمضان و عزادارى سيّد الشّهداء عليه السّلام قرار دارند ، ما و شما نداريم ! دولت و ملّت اسلام واحد است ! تغيير تاريخ قمرى به تاريخ شمسى ، موجب تفكيك ملّت مسلمان از دولت است . موجب به انزوا در آوردن إسلام در صحنهء اجتماع و رسميّت است . و در حقيقت موجب نسخ اسلام و برقرارى متد غرب و غرب گرائى است .\r\nبارى اين مرحلهء أوّل از تغيير بود كه در مدّت بيست سال به همين منوال در كشور سارى و جارى بود ، تا نوبت به إجراء طرح مرتبهء دوّم رسيد ، و ازهرجهت زمينه آماده و دشمنان اسلام در انتهاز فرصت براى إجراء مرحلهء دوّم بودند .\r\nتا در دورهء پنجم مجلس شوراى ملّى در جلسهء يكصد و چهل و سوّم كه روز سه شنبه 27 حوت 1303 شمسى و مطابق با 21 شعبان 1342 قمرى بود ، تاريخ شمسى را كه طبق بروج و به اسامى عربى بود ، نسخ ، و به جاى آن تاريخ هجرى شمسى باستانى قرار دادند .\r\n\r\n","description":"","footnote":"","page_name":" 182 ","page_number":188},
  {"content":"\r\n\r\nآنچه در آن مجلس از نطق‌ها و خطابه‌ها خوانده شد كه از اين أمر جلوگيرى به عمل آيد مؤثّر واقع نشد ، و مخصوصا جناب شريعتمدار دامغانى مستدلّا بيان كرد كه : ماه‌هاى شمسى كه طبق حركت آفتاب در برج‌ها معيّن و مقرّر است بهتر است از ماه‌هاى ساختگى باستانى كه با اصول علمى هيچگونه موافقت ندارد .\r\n\r\n[ تبديل سالهاى شمسى به باستانى در دورهء پنجم 
  ]\r\nأصل اين پيشنهاد به وسيلهء أرباب كيخسرو شاهرخ « 1 » مرد زرتشتى مذهب و دشمن اسلام و از أعضاء فراماسونرى ايران ، و به تشويق و ترغيب سيّد حسن تقى زاده « 2 » مهرهء خاص أجنبى ، و از رؤسآء و سابقه‌داران شصت سالهء فراماسونرى در ايران صورت گرفت .\r\nسيّد محمّد تديّن « 3 » چنان كه از گفتار او در همان مجلس پيداست ، سهم به سزائى در اين انگيزه داشته است .\r\nاين پيشنهاد بدين طور بود كه در تاريخ رسمى شمسى كشور ، دو تغيير بايد داده شود : أوّل - نام ماه‌هاى عربى از حمل و ثور و جوزا به نام ماه‌هاى ايران باستانى : فروردين ، ارديبهشت ، خرداد ، تير ، امرداد ، شهريور ، مهر ، آبان ، آذر ، دى ، بهمن ، اسفند « 4 » تبديل شود .\r\nدوّم - در تعداد روزهاى اين بروج ، شش ماه أوّل را 31 روز ، و پنج ماه دوّم را 30 روز ، و ماه آخر را 29 گرفت ، اين مىشود سيصد و شصت و پنج روز . و براى خوردهء آن هر چهار سال يك بار اسفندماه را 30 روز بگيرند ، و آن سال را 366 روز محاسبه كنند .\r\nمىگفتند : اين طريق از تقويم سلطان ملكشاه سلجوقى أخذ شده است ، و چون او ملاحظه كرد كه سالهاى شمسى به واسطهء عدم محاسبهء تعديلات ، و عدم\r\n\r\n\r\n","description":"","footnote":"\r\n( 1 ) - به كتاب « فراموشخانه و فراماسونرى در ايران » تأليف اسماعيل رائين ، طبع پنجم ، جلد دوّم از ص 142 تا ص 147 و نيز به صفحات 49 و 50 و 54 و 75 و 451 مراجعه شود .\r\n( 2 ) - به همين كتاب ، جلد سوّم از ص 531 تا ص 534 مراجعه شود .\r\n( 3 ) - سيّد محمّد تديّن در كمك و مساعدت روى كار آمدن پهلوى سهمى به سزا داشته است ، و ساليان دراز مقام وكالت مجلس و وزارت را در عهد او ، و پس از او در عهد پسرش عهده‌دار بود .\r\n( 4 ) - اين نام‌ها را مسعودى در كتاب « التنبيه و الإشراف » ص 184 آورده است .\r\n","page_name":" 183 ","page_number":189},
  {"content":"\r\n\r\nمحاسبهء كبائس دقيق رو به عقب رفته است ، لذا با تنظيم و تنسيق حكيم عمر خيّام و بعضى از منجّمين ديگر ، سالهاى شمسى را بدين گونه قرار داد ، كه : تمام برج‌ها سى روز باشد ، كه مجموعا مىشود سيصد و شصت روز ، آنگاه براى كسر نيامدن سالها پنج روز به آخر آبان ماه ، و يا إسفند ماه اضافه مىكردند ، و آن را خمسهء مسترقّه مىگفتند ، و اين هم به علّت آن بود كه زرتشتيان قبل از إسلام پنج روز از سال را جزو سال حساب نمىكردند ، و در آن پنج روز مجّانا دنبال كارهاى خير مىرفتند .\r\nو با اين پنج روز ، سال سيصد و شصت و پنج روز مىشد ، و هر چهار سال يك سال را كبيسه مىكردند ، و سيصد و شصت و شش روز مىگرفتند ، و باز براى حساب دقيق‌تر ، كبيسهء دوّم گرفته و هر سى و سه سال يك بار سال كبيسه را سال پنجم قرار مىدادند ، يعنى بعد از سال 29 و 30 و 31 كه مىبايد سال سى و دوم را كبيسه بگيرند ، يك سال عقب انداخته و سال 33 را كبيسه مىكردند « 1 » .\r\nبا اين حساب سالهاى شمسى تا شش هزار سال فقط يك روز عقب مىافتد .\r\nسلطان ملكشاه سلجوقى اين تقويم را تنظيم و ابتداى سال را نيز مبدأ جلوس خود به تخت سلطنت قرار داد . و تاريخ هجرى را ناديده گرفت . و اين تقويم را مىخواست رائج كند .\r\nولى به علّت تغيير مبدأ تاريخ از هجرت به جلوس بر تخت سلطنت خويش ، مردم نپذيرفتند ، و در ايران اين تقويم رائج نشد ، ولى از جهت محاسبه دقيق است .\r\nحال اگر شش ماه أوّل را سى و يك روز ، و شش ماه دوّم را سى روز ، و روزهاى إسفند را بيست و نه روز قرار دهيم ، و هر چهار سال يك بار كبيسه كنيم ، و هر سى و سه سال يك بار كبيسهء دوّم بگيريم ، در تعداد روزهاى سال مجموعا تغييرى پيدا نمىشود ، و سال هم به عقب نمىافتد ، يعنى از نقطه نظر محتوا طبق تقويم\r\n\r\n\r\n","description":"","footnote":"\r\n( 1 ) - و اين بدين طريق بود كه طبق محاسبات خيّام بايد در هر 33 سال 8 سال را كبيسه نمود تا اختلافى پيدا نشود . لهذا بنابر اين گذارد كه در هر 4 سال يك سال را كبيسه كنند ، و در رأس آخر كه سال سى و سوّم است كبيسه را در رأس سال پنجم كه سى و سوّمين سال است قرار دهند ، و بنابراين در دورهء آخر چهار سال ساده و سال پنجم كبيسه خواهد بود .\r\n","page_name":" 184 ","page_number":190},
  {"content":"\r\n\r\nملكشاه است ، و از نظر تعداد روزهاى هر ماه بخصوصه ، با آن تفاوت دارد ، و اين امر مهمّى نيست .\r\nو خلاصهء مطلب آنكه در سالهاى شمسى به أندازه بودن سروته سالها لازم است ، ولى ماه‌هاى شمسى چه تفاوت مىكند ، كه سى روز باشد ، يا سى و يك روز ، و يا كمتر ، و يا بيشتر ، عمده حساب مجموع است .\r\nما اسم فروردين را براى ماه أوّل بهار قرار مىدهيم خواه با برج حمل تطبيق كند ، و يا نكند .\r\nاين از جهت تعداد روزهاى برج‌ها ، و أمّا از جهت تغيير اسامى ، گفتند : هيچ مهم نيست . فقط تغيير ألفاظ است ، و به جائى صدمه نمىزند ، ألفاظ عربى را برداشتن و بجاى آن ألفاظ باستانى گذاردن ، موجب إحيآء سنّت ملّى است . و هر ملّتى بايد آئين خود را محترم بشمارد ، و مخصوصا گفتند كه : اسلام هم ما را به إحيآء سنّت‌هاى ملّى دعوت كرده است .\r\nچون به آنها گفته شد : منظور شما برداشتن محرّم و صفر است ! گفتند : ما چنين منظورى نداريم ! امور شرعيّه بجاى خود محفوظ است ، ما مىخواهيم ألفاظ عربى را برداريم ، و ألفاظ زيبا و قشنگ باستانى را بجاى آن گذاريم ! ما كه نبايد از عرب هم عرب‌تر شويم ، امروزه در بين النّهرين ( عراق ) و غيره ، نامهاى تشرين و كانون و شباط به كار مىبرند ، و هيچ به ياد نداريم كه كشور عربى نام حمل و جوزا و سنبله به كار برد .\r\nدر اينجا كه مرحوم مجاهد عالم عاليقدر سيّد حسن مدرّس گفت : در تمام ممالك اسلامى محرّم و صفر استعمال مىكنند ، گفتند : ما به محرّم و صفر كار نداريم ، آن مال ملّتهاست ، كه امور شرعيّهء خود را انجام مىدهند ، گفتار ما راجع به تقويم رسمى دولتى است ، نه امور شرعيّهء مردم .\r\nو همين تقويم رسمى شمسى را كه تا به حال داشتيم ، اينك مىخواهيم ألفاظ ماه‌ها را تغيير دهيم ، و اين ضررى نمىزند ، و به محرّم و صفر كارى ندارد . آنها به جاى خود محفظوند . ما مىخواهيم اسم حمل و جوزا را به ارديبهشت و فروردين تبديل كنيم ، و اين إحياء سنّت و آثار كهن است .\r\n\r\n","description":"","footnote":"","page_name":" 185 ","page_number":191},
  {"content":"\r\n\r\nيكى از نمايندگان مخالف گفت : شما اگر مىخواهيد تغيير ألفاظ بدهيد ، به ألفاظى كه يكى از منجّمين فعلى براى اين ماه‌ها ساخته است ، و بسيار مناسب‌تر است تغيير دهيد . سيّد جلال الدّين طهرانى تقويمى ساخته است و نام ماه‌هاى سال شمسى را به ترتيب از اين قرار قرار داده است : چمن‌آرا ، گل‌آور ، جان پرور ، گرما خيز ، آتش بيز ، جهان‌بخش ، دژم خوى ، باران ريز ، أندوهگين ، سرماده ، برف‌آور ، مشگين‌فام . « 1 » اين نام‌ها بسيار زيباتر و از جهت معنى مناسبتش بيشتر است ، تا معانيى كه آقاى ارباب كيخسرو از روى كتابهاى باستانى تهيّه كرده‌اند .\r\nچمن‌آرا مناسبتش بيشتر است تا فروردين كه آن را به ( هم مانندى روانان ) كه مساوات أرواح باشد ترجمه كرده‌اند .\r\nو گل‌آور بهتر است از ارديبهشت كه به ( نظم كامل و تقدّس بهترين ) ترجمه كرده‌اند .\r\nبارى آنان إصرار داشتند كه چون إحياء سنّت كهن است ، ألفاظ فروردين و ارديبهشت و غيرها بهتر است ، و حتى در لفظ مرداد گفتند حتما بايد أمرداد باشد ، با همزهء مفتوحه ، چون در لغت باستانى با همزه است . « 2 »\r\n\r\n\r\n","description":"","footnote":"\r\n( 1 ) - اين نام‌ها را سيّد جلال الدّين طهرانى در گاهنامهء خود متعلّق به مورّخهء 1309 شمسى در صفحهء 79 آورده است .\r\n( 2 ) - در « لغت‌نامهء دهخدا » در مادّهء أمرداد گويد : در « أوستا » أمرتات است ، جزء أخير آن كه تات باشد پسوند است كه جداگانه مورد استعمال ندارد ، همين جزء در خرداد نيز ديده مىشود .\r\nپارهء ديگر اين واژه از دو جزء ساخته شده ، نخست از « ا » كه از أدوات نفى است يعنى نه . از براى اين جزء در فارسى « نا » يا « بى » آورده مىشود . جزء دوّم مرت يا مرت است ، يعنى مردنى و درگذشتنى و نيست شدنى و نابود گرديدنى . بنابراين أمرداد يعنى بىمرگ و آسيب نديدنى يا جاودانى . و بايد أمرداد با ادات نفى « [ ا 
  ] » باشد ، نه مرداد كه معنى بر خلاف آن را مىدهد .\r\nأمرداد در دين زردشتى أمشاسپندى است كه نمايندهء بىمرگى و جاودانى يا مظهر ذات زوال ناپذير أهور مزدا است . در جهان خاكى نگهبانى گياه‌ها و رستنىها به او سپرده شده است ( از فرهنگ ايران باستان نگارش ابراهيم پور داود ص 59 ) و رجوع به مزديستا و تأثير آن در ادبيّات فارسى تأليف آقاى دكتر معين و أمشاسپندان شود .\r\nو محصّل آنچه كه در اينجا از « لغت‌نامهء دهخدا » آورديم در تعليقهء مادهء مرداد از همين لغت‌نامه آورده است ، و نيز گويد : أمرداد كه پنجمين ماه سال و هفتمين روز ماه به دو سپرده شده ، از أمشاسپندان و مظهر جاودانى أهور مزدا\r\n","page_name":" 186 ","page_number":192},
  {"content":"\r\n\r\nبارى هر چه وكلاى مخالف گفتند : بايد روى اين مطالب تأمّل شود ، و فعلا كارهاى مهمترى مجلس در بر دارد ، و فعلا در آن موادّ مذاكره كنيم ، و وقت مجلس را به تغيير نام نگيريم ، سودى نبخشيد ، و با قيام و قعودهائى با فوريّت رأى گرفته شد .\r\n\r\n[ نام شش ماه از ماه‌هاى باستانى براساس اسامى فرشتگان در آئين زردشت است 
  ]\r\nدر اين جلسه حقيقتا نمايندگان مخالف را إغفال كردند و گفتند : ألفاظ باستانى و حفظ مليّت و قوميّت است ، ديگر شرح ندادند كه اين ألفاظ از أوستا گرفته شده ، و نام شش فرشتهء نمايندهء أهور مزدا كه زنده و جاودانه‌اند در ميان اين ماههاست ، و آنها عبارتند از : ارديبهشت و خرداد و أمرداد و شهريور و بهمن و اسفند .\r\nبسيارى از نمايندگان مخالف هم گيج و ويج شده ، نمىفهميدند چه بگويند ، مىگفتند : ما با آداب و رسوم ملّيّت مخالف نيستيم . يك نفر نگفت : اين آداب ملّيّت ، ملّيّت زردشت است ، اسلام آئين زردشت را به باد فنا داد ، و آفتاب درخشانش ديگر زمينه‌اى براى ذكرى از أهور مزدا و فرشتگان او باقى نمىگذارد .\r\nدر كشور اسلام و آئين محمّدى و رسميّت قرآن كريم ، چه معنى دارد كه تاريخ را بر اساس روزها و ماه‌هاى زردشتى قرار دهند ؟ اين نسخ اسلام است ، صحبت از ألفاظ قشنگ نيست ، صحبت از حملهء ديو شوم أهريمنى بر كيان اسلام است . امروز شما نام ماه‌ها را به نام فرشتگان مذهب زردشت مىگذاريد ! و از ترس\r\n\r\n\r\n","description":"","footnote":"\r\nو در جهان مينوى بخشايش ايزدى ، جزاى كارهاى نيكوكاران است ، و در جهان خاكى نگهبانى گياه با أمرداد است .\r\nاسترابون مورّخ يونانى معبد أمرداد را در آسياى صغير ديده است ، أمرداد روز از ماه أمرداد جشن أمردادگان بر پا مىشده . . .\r\nزرتشتيان ايران هم آن را أمرداد خوانند ( از حاشيهء دكتر معين بر برهان قاطع ، ذيل مرداد ) . و نيز در اين تعليقه آورده است كه : تات كه پسوند است ، دالّ بر اسم مجرّد مؤنّث است .\r\nو نيز در همين لغت‌نامه در مادّهء أمشاسپند گويد كه : به معناى فرشته و ملك است ، و در أوستا « أمشه و سپنته » آمده : مركّب از دو جزء : جزء اوّل ( أمشه ) نيز مركّب است از ( ا ) علامت نفى ، و ( مشه ) از ريشهء مر به معنى مردن ، جزء دوّم ( سپنته ) يعنى مقدّس ، مجموعا به معنى « جاودان مقدّس » است .\r\nشمارهء أمشاسپندان يا مهين فرشتگان هفت است كه نام شش تاى آنان در ضمن ماه‌هاى دوازده‌گانهء كنونى مندرج است . هومن بهمن ، اشه و هيشته ارديبهشت ، خشتره و ائيريه شهريور ، سپنته ارمئيتى سپندارمذ ، هئوروتات خرداد ، أمرتات أمرداد ، در رأس اين شش ، سپنتامينيو ( خرد مقدّس ) قرار داشته است ، بعدها به جاى او أهور مزدا را گذاشتند ، در گاتها كه قديمىترين قسمت أوستا است نام أمشاسپندان به كرّات ذكر شده است .\r\n","page_name":" 187 ","page_number":193},
  {"content":"\r\n\r\nو عدم موقعيّت رأس تاريخ را به همان هجرت رسول الله باقى مىگذاريد ! فردا آن را هم عوض مىكنيد ! و تاريخ هخامنشى ، با مبدأ جلوس سيروس بزرگترين پادشاه هخامنشى ، و يا با مبدأ سلطنت كورش و يا داريوش مىگذاريد ! و يا مبدأ سلطنت پهلوى را همانند سلطان سلجوقى ، به عنوان پديدآورندهء آثار نوين و بر اندازندهء ارتجاع و فرسودگى مذهب و أفكار كهنه ، مبدأ تاريخ قرار مىدهيد !\r\n\r\n[ إحياء نام ماه‌هاى باستانى ، در حقيقت إحياء سنَّت زردشت بود 
  ]\r\nدر آن مجلس كسى كه بالنّسبة دفاع كرد ، مرحوم شريعتمدار دامغانى بود كه مستدلّا گفت : تغيير روزهاى ماه‌ها فائده ندارد ، و خروج از موازين علميّه مىباشد ، و ألفاظ حمل و ثور و جوزا از ألفاظ فروردين و ارديبهشت كه معناى مناسبى ندارند بهتر است ، ولى مطلب را نشكافت ، و مبرهن نكرد كه اين پيشنهاد تغيير تاريخ به عنوان إحياء سنّت ملّى ، در حقيقت إحياء سنّت زردشت ، و إماتهء احكام شرعى و اساسى محمّدى در كشور اسلام است . زيرا همانطور كه ما اينجا بيان كرديم و در تعليقه نامى از فرشتگان آئين زردشت برديم ، شايد او نمىدانست ، و از أصل و ريشهء اين تغيير خبر نداشت . زيرا پيشنهاد كنندگان ، مقصد خود را مخفى كرده ، و فقط به عنوان تغيير ألفاظ عربى به تغيير ألفاظ باستانى وارد مسئله شدند ، و گفتند : فقط مسئلهء تغيير ألفاظ است و بسيار مسئلهء سهل و آسان است .\r\nدر روز 27 حوت 1303 مطابق 21 شعبان 1342 كه سه روز به نوروز مانده بود ، با اين عجله و شتاب ، در يك جلسه رأى گرفتند « 1 » ، و تاريخ را عوض كردند « 2 » ، و\r\n\r\n\r\n","description":"","footnote":"\r\n( 1 ) - به طورى كه تعديل اين تاريخ را معيّن نكردند و به همين قدر اكتفا كردند كه در سال‌هاى كبائس اسفند 30 روز گرفته شود امّا كدام سال كبيسه است معيّن نشده است ، و به همين علّت بود كه در سال 1308 نزديك بود كه اشتباه شود . چه مطابق معمول واضح بود كه سال چهارم بعد از سه سال 305 - 306 - 307 مىبايست كبيسه محسوب شود ، و حال آنكه در واقع و حقيقت امر مىبايستى ساده باشد ، چون سال 1309 سال آخر از دور 33 سالى بوده است ، و آن را مىبايست كبيسه قرار داد ، و به همين سبب يك تقويم اشتباه ضبط كرده ، و اسفند 1308 را 30 روز دانسته است ، و اين عمل ايجاب مىكند كه روز دوم حمل مطابق با اوّل فروردين شود . و اين اشتباه ناشى از نقص قانونى است كه از مجلس گذشته است . ( گاهنامه 1309 ، سيّد جلال الدّين طهرانى ، ص 78 ) .\r\n( 2 ) - مطالبى كه از مجلس شوراى ملّى دربارهء تغيير تاريخ نقل شده است ، همگى از روزنامهء رسمى كشور شاهنشاهى از صفحات 1010 تا 1014 ، و از صفحات 1056 تا 1060 ، راجع به جلسهء يكصد و چهل و سوّم ، صورت مشروح مجلس صبح سه‌شنبه ، 27 حوت 1303 مطابق 21 شعبان 1342 مىباشد .\r\n","page_name":" 188 ","page_number":194},
  {"content":"\r\n\r\nپس از تشريفات لازم در 11 فروردين 1304 شمسى به تصويب رسيد و مؤتمن الملك ( حسين پيرنيا ) كه در آن دوره رئيس مجلس بود به صورت نظام‌نامه به دولت إبلاغ كرد كه در دوائر دولتى إجراء نمايند . و به عنوان هديهء نوروزى براى ملّت ايران ألفاظ قشنگ ارديبهشت و بهمن را آوردند ، و زهر جانكاه را با پوشش‌هاى شيرين ملّيّت به خورد مردم دادند ، به‌طورىكه تا به حال هم بسيارى از حقيقت مسئله آگاه نيستند ، و نامهاى باستانى را بر زبان مىآورند و اصلش را نمىدانند .\r\nدر اثر رسمى شدن نام‌هاى فروردين و ارديبهشت ، در إدارات دولتى و مدارس و تقاويم و إعلانات ، أوّلا اين نام‌ها كه تا آن زمان جز عدّهء معدودى كسى از آنها خبرى نداشت ، مشهور و معروف شدند ، و از مدارس به منازل ، و از تقويم‌هاى ادارى به تقويم‌هاى ديوارى منزلى سرايت كرد ، و آذر و بهمن و اسفند ، همچون قل هو الله احد محفوظ هر خرد و پير ، و زن و مرد شد .\r\nو ثانيا نام محرّم و صفر و ربيع الأوّل و جمادى الثّانى و ذوالقعده و غيرها كم كم از بين رفت ، نه كسى از اين ماه‌ها ، و از دخول و خروجش خبرى داشت ، و نه أعمال روزانه و تكاليف اجتماعيّه و تشريفات و دعوت‌ها و جشن‌ها و ماتم‌ها و عزاهاى خود را بر اين ماه‌ها منطبق مىنمود .\r\nفقط ماه محرّم به جهت عزادارى ، و ماه رمضان به جهت روزه ، قدرى معروف‌تر بود ، و به جز پيرمردان تمام مردم كه مىخواستند مثلا در ماه رمضان روزه بگيرند مىگفتند : مثلا بايد إمسال از 15 بهمن ماه تا 14 اسفند ماه روزه بگيريم ، همچون جوانان مسلمان در خارج از كشور كه أعمال عباديّهء خود را با روزهاى ماه‌هاى فرنگى همچون فوريه و مارس و آوريل و مه و ژوئن و ژوئيه و غيرها منطبق مىنمايند .\r\n\r\n[ تغيير ساعت غروب كوك به ظهر كوك 
  ]\r\nو اين درست ، در خطّ همان راهى است كه استعمار كافر براى منزوى كردن آئين استوار اسلام كشيده و ترسيم نموده است ، و از اينجا نيز درست در مىيابيم كه آن كافر تا چقدر در انجام مرام خود پيروز شده ، و نامهاى أجنبى و زردشتى را به جاى نامهاى اسلامى نشانده ، و دست هر مرد و زن ، و مورد استعمال هر عالم و عامى ، و هر\r\n\r\n","description":"","footnote":"","page_name":" 189 ","page_number":195},
  {"content":"\r\n\r\nإدارى و بازارى ، و هر كارگر و كشاورز داده است « 1 » ، تا جائى كه از بعضى از علماء نيز ديده شده است در إعلانات خود ماه‌هاى باستانى را به كار برده ، و در امضاى خود\r\n\r\n\r\n","description":"","footnote":"\r\n( 1 ) - و نظير اين تغيير را در ساعات دادند ، چون بنابر دخول ماه‌هاى قمرى كه ابتداء آنها خروج قمر از تحت الشّعاع و رؤيت آن بعد از غروب آفتاب است ، اوّل هر ماه قمرى از اوّل شب آن شروع مىشود ، و شب هر روز مقدّم بر روز آن است . و بنابراين ساعت 12 أوّل غروب و ابتداى دخول شب است ، و هر ساعتى كه بگذرد يك ساعت از شب گذشته است فلهذا در شرع مقدّس وارد است كه در ساعت أوّل و يا دوّم و يا سوّم و يا چهارم از شب گذشته ، انسان چه تكاليفى را انجام دهد ، و اين در صورتى است كه مبدأ حساب ساعت را كه اول شب است ساعت 12 يعنى سر دسته قرار دهيم .\r\nدر اين صورت أوّلا روشن است كه چند ساعت از شب ما گذشته است ، ساعت 6 يعنى 6 ساعت از شب گذشته است ، و ثانيا در سپيدى روز مىدانيم ما چند ساعت روز داريم ، زيرا ساعت 12 يعنى غروب آفتاب و ابتداى شب ، پس ساعت 5 در روز مىدانيم كه ما 7 ساعت روز داريم و ساعت 9 مىرساند كه ما 3 ساعت روز داريم ، و على هذا ساعت غروب كوك براى تعيين مقدار شب و تعيين مقدار روز بسيار ساده و مفيد است ، و مسلمان كه مىخواهد از شب خود استفاده كند و از روز بهره‌مند شود مىداند چقدر از شب گذشته است و چقدر به روز باقيمانده است .\r\nو امّا ساعت‌هاى زوالى ( ظهر كوك ) شب و روز را نشان نمىدهند ، آنها فقط نصف شب و نصف النّهار را نشان مىدهند ، در صورتى كه مبدأ كار ما از أوّل غروب است ، مبدأ نصف شب به چه درد ما مىخورد ؟ و علاوه ساعت 1 يعنى يك صبح ، در حالى كه از أوّل شب ما چند ساعت بيشتر گذشته است و ساعت 1 ساعت 1 نخواهد بود ، براى مسلمان صبح عبارت است از أوّل فجر صادق و يا از أوّل آفتاب و از آن به بعد روز او شرع مىشود ، نه از ساعت نصف شب . مبدأ نصف شب براى كسانى است كه بين شب و روز و ابتداى هر كدام و انتهاى هر كدام فرقى نمىگذارند ، و فقط اجمالا 24 ساعت خود را به 2 دوازده ساعت به مبدأ نصف النهار و نصف اللّيل تقسيم كرده‌اند ، مانند اقوام غير مسلمان . و در اين صورت از ساعت 12 شب به بعد متعلّق به فرداى آن روز بوده و نصف از شب بعد از آن روز تا ساعت 12 نيز متعلّق به همان روز است . يعنى هر روز تمام ، دو نيمه شب در جلو و عقب دارد فلهذا مىگويند : شب سه‌شنبه و سه‌شنبه شب يعنى شب پيش و شب بعد ، ولى براساس ماه‌هاى قمرى كه حتما هر روز يك شب تمام دارد ، و آن شب پيوسته قبل از آن روز مىباشد ، اشتباهى هم رخ نمىدهد ، شب سه‌شنبه يعنى شب پيش از روز سه‌شنبه ، و شب چهاردهم رمضان يعنى شب بعد از روز سيزدهم رمضان و هكذا ، تمام احكام و تكاليفى كه براى شب‌ها مقرّر شده است براى شب‌هاى قبل از روز بوده و ابتداى آن دستورات از اول شب است ، يعنى ساعت 12 سردستهء غروب كوك .\r\nولى چون ساعت‌هاى ظهر كوك در كشورهاى غربى مرسوم بود ، كم‌كم حكومت‌هاى مسلمانان براساس ساعت گرنويچ كه زوالى است ، ساعت‌هاى خود را ميزان كردند ، و ملّت‌ها نيز رفته رفته از حكومت‌ها پيروى نمودند ، و براى استماع راديو و غيره كه به ساعات زوالى بود ، و براى فرستادن أطفال خود به مدرسه ، و براى رفتن به إدارات ، ساعت‌هاى منازل خود را نيز ظهر كوك نمودند . در صورتى كه براى آنان از ساعت غروب كوك منافع بيشترى حاصل بود .\r\nساعت ظهر كوك را ساعت فرنگى كوك ، و يا ساعت انگليزى ، و ساعت غروب كوك را ساعت شرعى مىناميدند .\r\n","page_name":" 190 ","page_number":196},
  {"content":"\r\n\r\nتاريخ شمسى و نام‌هاى زردشتى را به كار برده ، و در ضمن گاهى از اوقات مطابق با 7 محرم 1387 هجرى قمرى را مثلا با آن ضميمه نموده‌اند ، و گاهى هم از اين تطبيق رفع يد كرده ، به مجرّد تاريخ باستانى اكتفا نموده‌اند .\r\nبارى اين مرحلهء دوّم از تغيير بود كه پنجاه سال تمام دوران خود را طىّ كرد ، و پيوسته در صدد پيدا شدن زمينهء مساعد براى إجراى طرح مسئلهء سوّم بودند ، و آن كه از جهت اهميّت بسيار از تغيير دو مرحلهء قبل ، مهم‌تر بود ، نسخ تاريخ هجرى و تبديل آن به تاريخ شاهنشاهى بود . يعنى نسخ خود رسول اللّه و به روى كار آمدن طاغوت و رسميّت حكّام جائر در عقائد و سرنوشت قلوب ملّت .\r\nگرچه مدّتها بود كه طاغوت بر ملّت حاكم بود ، ولى تا به حال اعلان نسخ حكومت رسول اللّه ، و اعلان نسخ قرآن و إعلان نسخ شرف و فضيلت و وحى و نبوّت و ولايت ، و نسخ ايمان و عقيده نشده بود .\r\nاينك با اين تغيير ، جهارا على رؤوس الأشهاد ، إعلان عدم نياز به دين و مذهب ، و آئين محمّدى ، و بريدن زنجير ظاهر را با باطن ، و بيرون جستن از دامان معنويّت و روحانيّت رسول خدا و استغناء و عدم نياز به أحكام الهيّه را نمودند .\r\nما در اينجا متن روزنامهء اطّلاعات مورّخه يكشنبه 24 اسفند ماه 1354 شمارهء 14959 را مىآوريم و سپس به بحث مختصرى در پيرامون آن خواهيم پرداخت :\r\nمتن درشت روزنامه : امروز با تصويب يك قطعنامهء تاريخى در جلسهء مشترك مجلسين ، تقويم و مبدأ تاريخ ايران تغيير كرد . نوروز آينده سال 2535 شاهنشاهى خواهد بود .\r\nنخست وزير هويدا : تقويم مذهبى كما كان مورد استفاده است .\r\nقطعنامهء إجلاسيّهء مشترك مجلسين سنا و شوراى ملّى به رياست جعفر شريف امامى در كاخ سنا .\r\nابتدا درود و سپاس خود را بر دودمان پهلوى فرستاده از زحمات 50 سالهء آنان در راه اعتلاء مملكت قدردانى مىنمايد ، و انقلاب شاه و مردم را تنها عامل رهائى و آزادى و استقلال ميهن به شمار مىآورد .\r\nو اينك متن مورد نظر :\r\n\r\n","description":"","footnote":"","page_name":" 191 ","page_number":197},
  {"content":"\r\n\r\nمجلسين با ايمانى قاطع به نظام شاهنشاهى ، كه در طول بيش از 25 قرن منشأ و مبناى قوام و دوام قوميّت و ملّيّت كشور ما بوده است ، آغاز سلطنت كورش كبير بنيان گزار شاهنشاهى ايران را به عنوان سرآغاز تقويم و مبدأ تاريخ ملّى ايران به شمار مىآورد « 1 » ، مجلسين با اعتقاد راسخ به اصول حزب رستاخيز ملّت ايران ، اين قطعنامه را در جلسهء مشترك مورّخ بيست و چهارم اسفند ماه يكهزار و سيصد و پنجاه و چهار تصويب نمودند .\r\n\r\n[ مرحلهء سوّم از خطّ استعمار : تبديل سالهاى هجرى به شاهنشاهى 
  ]\r\nدر اين جلسه ابتدا رئيس مجلس و بعد سناتور دكتر عيسى صديق ، هلاكو رامبد ، سناتور عماد تربتى ، دكتر مصطفى ألموتى ، سناتور شوكت ملك جهانبانى ، خانم دكتر مهين صنيع صحبت كردند ، و آنگاه قطعنامه به اتّفاق آراء تصويب شد .\r\nابتدا شريف امامى طىّ نطق افتتاحيّهء خود از زحمات شاه تجليل كرده ، و اظهار مىدارد براى كمى وقت ، دو مجلس در هم إدغام شده ، و از هر كدام سه نفر نماينده صحبت مىنمايند ( روز تولّد رضا شاه ) .\r\nقطعنامه توسّط دكتر جواد سعيد نائب رئيس مجلس شوراى ملّى قرائت شد و آنگاه هويدا سخن گفت .\r\nسخنران أوّل دكتر صديق بود كه پس از ستايش از زحمات رضا شاه ، و شرح احوال ايران در آن دوره ، و هرج و مرج ، إقدامات مهمّ او را به چند مورد تقسيم مىكند :\r\n\r\n\r\n","description":"","footnote":"\r\n( 1 ) - بايد دانست كه از صدر اسلام تاكنون همهء مسلمانان جهان مبدأ تاريخ خود را هجرت رسول خدا صلّى اللّه عليه و آله و سلّم از مكّهء مكرّمه به مدينهء طيّبه قرار داده‌اند ، و اين تصويبنامه‌اى كه از مجلسين گذشت ، إعلان به خروج از صفّ مسلمين ، و جدائى از آنان به عنوان عدم اعتناء به شأن رسول خدا بود . مسعودى در كتاب « التّنبيه و الإشراف » از ص 195 تا ص 240 آورده است كه مسلمانان از هجرت به بعد براى هر يك از سنوات به مناسبت واقعهء مهمّى كه در آن سنه واقع شده است آن سال را به آن ناميده‌اند و آن نام ، علم براى آن سال شده است . سال هجرت را سنة الهجرة گفتند . سال دوّم را سنة الأمر ، سال سوّم را سنة التّمحيص . سال چهارم را سنة الترفيه . سال پنجم را سنة الأحزاب . سال ششم را سنة الاستئناس . سال هفتم را سنة الاستغلاب . سال هشتم را سنة الفتح . سال نهم را سنة . . . و سال دهم را سنة حجّة الوداع و سال يازدهم را سنة الوفاة . و در ص 252 گويد : در سنة 17 يا 18 عمر با اصحاب رسول الله دربارهء تاريخ مشورت كرد كه مبدأ تاريخ مسلمين چه باشد ؟ آراء و نظريّه‌ها بسيار شد . حضرت امير المؤمنين علىّ بن أبي طالب فرمودند : مبدأ روزى باشد كه رسول اللّه هجرت كرد و زمين شرك را ترك فرمود . همين سال را مبدأ گرفتند ولى تاريخ را از اول محرّم قرار دادند كه قبل از آمدن پيامبر به دو ماه و دوازده روز بود ، و دوست داشتند مبدأ تاريخ از أوّل باشد .\r\n","page_name":" 192 ","page_number":198},
  {"content":"\r\n\r\nإعزام دانشجو به خارج ، تأسيس دانشگاه تهران در فروردين 1310 ، تحصيل رايگان در تمام كشور ، تشكيل باشگاه و استخرهاى شنا به دست ولايتعهد ، برگزارى هزارهء فردوسى در 1313 و گشايش آرامگاه وى در طوس ( در سال مذكور در دانشگاههاى درجه أوّل دنيا نيز فردوسى و خدمات او به زبان و ملّيّت و تاريخ ايران مورد تجليل واقع شد ) ، و اقدام بسيار مهمّ كه به نظر ممتنع مىآمد ، رفع حجاب از زنان بود در 17 ديماه 1314 ، و اجتماع دانشمندان دنيا و تحقيق دربارهء فردوسى و مفاخر ايران ملّى .\r\nو سپس در اين مورد شرح مىدهد و بعدا دربارهء زحمات و خدمات محمّد رضا شاه سخن گفته ، و پس از آن دربارهء انقلاب سفيد بحث كرده است .\r\nو پس از دكتر صديق ، سناتور عماد تربتى سخنرانى كرد ، و او نيز مانند صديق مطالبى ايراد كرد .\r\nو پس از او سناتور شوكت ملك جهانبانى سخنرانى كرد ، و از سعى رضا شاه در مورد كشف حجاب سخن گفت .\r\nو پس از او دكتر مصطفى ألموتى در همين زمينه‌ها سخنرانى نمود .\r\nو پس از او هلاكو رامبد ، و پس از او نيز خانم دكتر مهين صنيع در همين زمينه‌ها سخن گفتند .\r\nو پس از تصويب قطعنامه ، سناتور علّامهء وحيدى سخنرانى كرد ، و چون اين سخنرانى بسيار مزوّرانه و مكّارانه و شامل تحريف و تبديل معنوى است ، و استادانه با دليل ، حكّام جور را تأييد كرده و از زبان رسول اللّه آنها را ستوده است ، و روايات و اخبارى كه دربارهء إمام و حاكم عادل وارد شده است بر سلاطين جور و حكّام فاسق و جائر تطبيق نموده است ، لذا ما عين گفتار او را مىآوريم ، تا خوانندگان خود به موارد شيطنت و تدليس و تلبيس او پى برند ، او سخنرانى خود را بدين گونه آغاز كرد :\r\nاجازه بفرمائيد به مبانى دين مبين اسلام و به موازين استنباط و اجتهاد ، مختصرى در عظمت بنيانگزار شاهنشاهى ايران كورش كبير و وجوب اطاعت از پادشاهان را به استحضار برساند .\r\nدر علم اصول ، مأخذ استنباط : كتاب و سنّت و اجماع و عقل است ، كتاب\r\n\r\n","description":"","footnote":"","page_name":" 193 ","page_number":199},
  {"content":"\r\n\r\nيعنى قرآن مجيد ، كتاب آسمانى و راهنماى جهانى كه بر رسول اكرم صلّى اللّه عليه و آله و سلّم نازل شده است ، و در اين كتاب مقدّس إلهى آيات باهراتى مربوط به شخصيّت و خيرخواهى و بشر دوستى كورش كبير به نام ذو القرنين ديده مىشود .\r\n وَ يَسْئَلُونَكَ عَنْ ذِي الْقَرْنَيْنِ قُلْ سَأَتْلُوا عَلَيْكُمْ مِنْهُ ذِكْراً  و نام گزارى كورش كبير به ذو القرنين از لطائف معجزات قرآن مبين است ، كه پس از پژوهشهاى دقيق علمى معلوم شد كه دو طرف كلاه اين شاهنشاه دو برآمدگى داشته است ، و به اين مناسبت قرآن كريم از اين شهريار گرانقدر به نام ذو القرنين ياد فرموده است » سپس براى دفع اينكه مقصود از ذو القرنين اسكندر است ، مىگويد : « اسكندر مرد ظالم و سفّاكى بوده است و قرآن كريم هيچگاه مدح مرد ظالم را نمىكند » .\r\nو سپس مىگويد : « مفاد آيات ديگر هم نمايانگر پندار و رفتار اين شاهنشاه دادگستر است » .\r\nو مىگويد : « اكنون به ذكر عظمت پادشاه و اعتقاد به رژيم سلطنت مىپردازم : در خبر است كه خداى جليل به إبراهيم خليل خطاب فرمود : اى إبراهيم ! تو مظهر آگاهى مائى و پادشاه مظهر شاهىّ ما . و از اين خبر چنين استفاده مىشود كه مقام شامخ سلطنت هميشه مورد عنايت خاصّ الهى بوده و هست .\r\nاشاره به مضمون اين خبر است كه جلال الدّين مولوى مىگويد كه : « پادشاهان مظهر شاهىّ حقّ » . و سنّت رسول مكرّم هم مؤيّد اين خبر مىباشد . سخنى است مأثور و خبر است مشهور كه نبىّ اكرم صلّى اللّه عليه و آله و سلّم مكرّر در مكرّر در جمع صحابه بر عظمت زمان ولادت خود اشاره مىفرمايد : « ولدت فى زمن الملك العادل » ( در زمان پادشاه عادل متولّد شده‌ام ) كه ضمنا پيغمبر گرامى با نهايت صراحت از شاهنشاه ايران انوشيروان تجليل مىفرمايد .\r\nامّا حديث ديگر كه با كمال وضوح اطاعت از پادشاه را واجب مىداند ، و بهتر است قبلا مرجع حديث را ذكر نموده ، و سپس به بيان آن بپردازيم ، تا تصوّر نرود : گفتهء منظور مستند و مأثور نيست . مأخذ خبر كتاب معتبر و بزرگ دانشمند عالم اسلام شيخ صدوق مىباشد ، در كتاب « أمالى » است : لا تذلّوا رقابكم به ترك\r\n\r\n","description":"","footnote":"","page_name":" 194 ","page_number":200},
  {"content":"\r\n\r\nطاعة السّلطان ! تا اينكه مىفرمايد : و إنّ صلاحكم فى صلاح سلطانكم و إنّ السّلطان بمنزلة الوالد الرّحيم ، فأحبّوا له ما تحبّون لأنفسكم و اكرهوا له ما تكرهون لأنفسكم . « خودتان را به سبب ترك اطاعت از پادشاه خوار و سرافكنده نكنيد ! صلاح شما در صلاحديد پادشاه است ! پادشاه به منزلهء پدر مهربان است ، پس دوست بداريد براى او آنچه را كه براى خودتان دوست مىداريد ! و كراهت داشته باشيد براى او آنچه را كه براى خود كراهت داريد » ! حديث ديگر كه آن هم در همين كتاب معتبر و ارزنده است : قال رسول اللّه صلّى اللّه عليه و آله و سلّم : طاعة السّلطان واجبة ، و من ترك طاعة السّلطان فقد ترك طاعة اللّه عزّ و جلّ و دخل فى نهيه : « إطاعت از پادشاه واجب است ، و كسى كه مطيع پادشاه نباشد ، مطيع خداى عزّ و جلّ نمىباشد ، و از فرمان خدا سرپيچى كرده است » .\r\nمىبينيم در اينجا بدون هيچ ابهامى اطاعت از پادشاه را إطاعت از خدا مىداند .\r\nأمّا وجوب اطاعت از پادشاه به موجب إجماع ، چون ما إجماع را كاشف قول معصوم مىدانيم ، و سرسلسلهء معصومين ، اطاعت از پادشاه را واجب فرموده ، نظر به وحدت ملاك ، از اين لحاظ هم اطاعت از پادشاه واجب است .\r\nبخصوص بر ما ايرانيان كه در حقيقت و به فرمودهء مولاى متّقيان أمير مؤمنان ، داراى ويژگيهاى ايمان و خصائص روحانى هستيم ، و از طرفى هم به شهادت تاريخ از لحاظ سنن ملّى هم فرمان شاه را فرمان خدا مىدانيم ، چه فرمان يزدان چه فرمان شاه .\r\nو ناگفته نماند چون به موجب مفاد أخبار عديده اطاعت از پادشاه مسلّم الصّدور از معصوم است ، اين را هم با توجّه به وحدت ملاك مانند إجماع مصطلح مىدانيم .\r\nأما دليل عقلى دائر به لزوم اطاعت از پادشاه ، بديهى است سرپيچى از فرمان پادشاه عادل و دانا و توانا ، موجب اختلال نظم و از هم گسيختگى امور سياسى و اجتماعى و علمى و اقتصادى و غيره مىباشد .\r\nلو لا السّلطان لأكل النّاس بعضهم بعضا . نمايندگان محترم ! براى حسن\r\n\r\n","description":"","footnote":"","page_name":" 195 ","page_number":201},
  {"content":"\r\n\r\nختام حديث مشهورى را كه ناقل آن شيخ المحدّثين حرّ عاملى است نقل مىنمايم :\r\nالسّلطان ظلّ اللّه فى الأرض ، يأوى إليه كلّ مظلوم ، كه سعدى گرانمايه اين حديث را به نظم ترجمه نموده ، و آميختگى سايه را با صاحب سايه افزوده است :\r\n پادشه سايهء خدا باشد * سايه از ذات كى جدا باشد ؟ \r\nاكنون در اين جلسهء مشترك پرشور و احساس كه براى تجليل از پنجاه سال شاهنشاهى پربركت و افتخار پهلوى تشكيل يافته ، و مقارن با ميلاد مسعود سردودمان اين شاهنشاهى مىباشد ، با درود فراوان به روان پاك اين شاهنشاه كبير از خداى متعال مىخواهيم كه به ما توفيق اطاعت و خدمت بيش از پيش به شاهنشاه آريا مهر را عطا فرمايد . زنده باد شاهنشاه آريا مهر و شهبانوى گرامى و و الا حضرت همايون ولايتعهد . جاويد ايران . » با دقّت در اين سخنرانى ملاحظه مىشود كه چگونه علّامهء وحيدى « 1 » خود مسخ شده و حقايق را تحريف كرده است .\r\n\r\n\r\n","description":"","footnote":"\r\n( 1 ) - علّامه وحيدى فرزند آقا شيخ ابوالقاسم رئيس العلماء كرمانشاهى و از نوادگان مرحوم آية اللّه آقا محمّد باقر وحيد بهبهانى است . خود از طلّاب و فضلاء نجف اشرف و از شاگردان اساتيد مبرّزى همچون آقا ضياء الدّين عراقى است ، گويند اجازات متعدّد اجتهاد از علماء دريافت نموده است ، در سنهء 1314 شمسى كه به دستور رضا شاه مجالس ميهمانى زن و مرد تشكيل مىشد ، او و خانمش در كرمانشاه جزو مدعوّين بودند . ميزبان منزل آقا سيد اصغر شاه بود ، و در حالى كه رئيس نظميّه و بسيارى از مدعوّين با خانم‌هايشان بدون حجاب در اين منزل حضور پيدا كردند ، علّامهء وحيدى كه از علماء به شمار مىرفت ، و به لباس روحانيّت و أهل علم ملبّس بود ، با خانمش وارد شد . و يك قصيدهء طولانى در ذمّ حجاب كه خود سروده بود و مطلع آن اينست : « به شرع أحمد مرسل حجاب لازم نيست » خودش قرائت كرد . و پس از آن شرحى در مدح پهلوى بيان كرد . و از آن پس به تهران آمد و عمامه و قبا و عبا را برداشت و فكل و كراوات و زنّار بست و ريش تراشيد ، و تا آخر عمر در كمك و مساعدت به خاندان پهلوى دريغ نكرد ، و از آخوندهاى دربارى شد و سالها سناتور و وكيل بود تا بالأخره نتيجهء وخامت اعمال او را در گرفت و صاعقهء الهى بر سرش فرود آمد .  وَ لا يَزالُ الَّذِينَ كَفَرُوا تُصِيبُهُمْ بِما صَنَعُوا قارِعَةٌ أَوْ تَحُلُّ قَرِيباً مِنْ دارِهِمْ حَتَّى يَأْتِيَ وَعْدُ اللَّهِ إِنَّ اللَّهَ لا يُخْلِفُ الْمِيعادَ  ( آيه 31 ، از سورهء 13 : رعد ) وحيدى در مدت پنجاه سال حكومت جابرانه خوش رقصىهاى بسيار كرد ، و دين و مذهب و شرف را به دنيا فروخت ، و از زمرهء گدايان و خوشه‌چينان سفرهء خونين حكّام جور درآمد ، تا بالأخره حسرت زده در مقابل تير غيب الهى قرار گرفت  خَسِرَ الدُّنْيا وَ الْآخِرَةَ ذلِكَ هُوَ الْخُسْرانُ الْمُبِينُ  يكباره سرازير در دوزخ شد و با مواليان خود محشور شد ، المنافقون و المنافقات بعضهم من بعض اين سزاى دنيوى است ببين تا جزاى اخروى چه باشد « و لو لم يكن إلّا الموت لكفى ، كيف و ما بعد الموت أعظم و أدهى » .\r\n","page_name":" 196 ","page_number":202},
  {"content":"\r\n\r\nما در اينجا به سخنان ساير گويندگان كه سخنرانى كرده‌اند ، و برداشتن حجاب و عفّت زنان ، و يا تجليل از فردوسى أفسانه‌ساز كه او را سمبل ملّيّت و قوميّت قلمداد كرده ، و در مقابل إسلام ، به اسم مقابلهء با عرب ، سردست بلند كرده ، و در زير مجسّمهء او جمع شده و سينه مىزنند ، و نظير اين گفتارها كارى نداريم ، زيرا كه اين گويندگان : أفراد معلوم الحالى هستند كه از دوران طفوليّت در همين مدارس استعمارى درس خوانده ، و در نزد همين استادانى كه روى خطّ مشى تعيين‌شدهء از خارج براى تضعيف اسلام ، ملّيّت و قوميّت باستانى و ايرانى زردشتى را به رخ مىكشند ، تعليم ديده‌اند . فلهذا از شنيدن اين سخنان مكرّره در مكرّره از اينها هيچ ترتيب اثرى نمىدهيم .\r\nزيرا ممشى و مسير و مبدأ و منتهى و غايت و هدف اينان جز همين قبيل سخنان تو خالى و بى مغز چيزى نيست ، اينان چه بسا كسانى هستند كه در خارج تعليم و تربيت يافته ، و از زبان و انديشهء همان استادان خارجى كه براى رقاء و پيشرفت كشورهاى شرقى دايهء از مادر مهربان‌تر هستند ، مطالبى را شنيده و آموخته و به جان و دل پذيرفته و نوكر حلقه به گوش أجانب و استعمار كافر بوده و هستند ، فلهذا اگر پهلوى و خاندان او را - كه به شهادت تاريخ ، دست استعمار أجنبى پنجاه سال با چماق و سرنيزه و تبعيد و حبس و شكنجه و قتل و اسارت ، بر اين ملّت مسلمان تحميل كرد - يگانه شاهنشاه عادل ملّت پرور دادگستر بدانند هيچ در شگفت نخواهيم بود .\r\nولى تعجّب ما از أمثال وحيدى است كه چگونه با وجود سرمايه‌هاى علمى براى خوشايند شاه جائرى كه خودشان از ظلم‌ها و ستم‌هاى او بهتر از ما خبر دارند ، و در مجالس و محافل خصوصى از آن بازگو مىكنند ، براى جيفه و مردار دنيا ، شرف و فضيلت خود را مىفروشند ، و براى دراز كردن دست بر سر سفرهء فرومايهء آنان اين‌طور تملّق و چاپلوسى مىكنند . و براى رياست چند روزه و بهره بردارى از حطام كاسد اين أفراد بى مايه ، دين و مذهب و قرآن و رسول اللّه و أخبار و آيات را وجه المصالحه قرار مىدهند ، و همه را به ثمن بخس مىفروشند ؟\r\nآخر هر عاقل و دانشمندى كه به مبانى اصول و فقه اسلام آشنائى داشته\r\n\r\n","description":"","footnote":"","page_name":" 197 ","page_number":203},
  {"content":"\r\n\r\nباشد ، با ملاحظهء اين سخنرانى اين مرد ، به خوبى در مىيابد كه جز تزوير و خدعه و مكر و فريب چيزى به كار نبرده ، و جز تحريف تحويل نداده است .\r\nقرآنى كه از طرف حضرت بارى براى تحكيم عدل و توحيد آمده ، كجا إطاعت از حاكم را لازم مىشمرد ؟ پيامبرى كه براى برقرارى توحيد و عدل و مبارزهء با شركت و ظلم بيست و سه سال خون‌جگر خورد ، و در مدت هجرت ده سال در مدينه ، خود در مقدّم‌ترين نقطه از صفّ مجاهدين در قبال دشمن قرار مىگرفت ، و به طور متوسّط هر دو ماهى كه در مدينه بود يك غزوه صورت مىگرفت ، و خود در آن شركت مىفرمود ، كجا خود أمر به إطاعت پادشاه مىكند و پيروى از او را بدون چون و چرا لازم مىشمارد ؟\r\nاين رواياتى كه ايشان نقل كرده با وجود ضعف و إرسال در سند آنها هيچگاه دلالت بر پيروى حاكم جائر ندارند . مراد از سلطان ، سلطان عادل ، و إمام بحقّ و يا فقيه جامع الشرائط منصوب از قبل امام است .\r\nحرمت پيروى از سلطان جائر ، و تبعيت از حاكم فاسق و گناهكار ، به مقتضاى حديث متّفق عليه بين شيعه و سنّى : لا طاعة لمخلوق فى معصية الخالق « براى هيچ مخلوقى در معصيت أمر خدا ، اطاعتى نيست » ديگر إطلاق يا عموم براى مطلقات وجوب إطاعت سلطان بنا بر فرض صحّت سند آنها باقى نمىگذارد . در قرآن كريم وجوب إطاعت را منحصرا به رسول اللّه ، و اولى الامر كه مراد أئمّهء دين و پيشوايان حقّهء سيّد المرسلين‌اند معيّن فرموده ، و فقط و فقط انبياء عظام كه از طرف حضرت پروردگار مبعوث مىشدند ، طبق آيات قرآن ، وجوب اطاعت داشته ، و خودشان به لزوم پيروى مردم از آنها امر مىكرده‌اند .\r\nقرآن كه سراسر از پادشاهان جائر جهان ، همچون فرعون و نمرود و هامان و دست اندركارانشان تنقيد مىكند ، و أمّت‌ها را به پيروى از پيامبران ، به شورش در مقابل آنان بر مىانگيزد ، كجا خود بدون قيد و شرط اطاعت أمثال آنها را لازم مىشمرد ؟\r\nخيانت آقاى وحيدى در نقل اين أخبار ، أوّلا آنها را به صورت خبرهاى صحيح السّند و مشهور و معروف جلوه دادن است ، كه البتّه چنين نيست ، و در\r\n\r\n","description":"","footnote":"","page_name":" 198 ","page_number":204},
  {"content":"\r\n\r\nهيچيك از مجاميع شيعه و يا أهل تسنّن با سند صحيح يافت نمىشود ، و ثانيا بيان مطلق كردن و از ذكر قيد و مقيّد و خاصّ و مخصّص صرف نظر نمودن است ، و اين خيانتى عظيم است .\r\nدر اينكه مراد از ذو القرنين كورش بوده است ، اشكال و ايراد بسيار است ، و بر فرض صحّت اين معنى ، فقط قرآن خصال ذو القرنين را ستوده است ، امّا كجا از لزوم پيروى و متابعت او به عنوان پادشاه ، ذكرى به ميان آورده است ؟ ايشان نشان دهند .\r\nو عجيب اينست كه خود ايشان در مقام استدلال كه نمىتوان ذو القرنين اسكندر باشد ، مىگويند چون او مرد ظالم بوده است ، قرآن از او تعريف و تمجيد نمىكند ، آنگاه چگونه خودشان از بيان قرآن و از لسان أخبار ، اين بيانات را در لزوم پيروى از شاه و شاهنشاه و خاندان پهلوى دارند ؟ گويا همهء آنها مردم معصوم و طاهر و مطهّر و همچون فرشتگان سماوى بوده ، و آيه تطهير دربارهء آنان نازل شده است .\r\nآنچه را كه به رسول خدا نسبت مىدهند از اينكه فرموده است : ولدت فى زمن الملك العادل حديثى است ساختگى و مجعول ، و در هيچيك از مجاميع شيعه و سنّى ديده نشده است . انو شيروان مرد ظالمى بوده است و پيامبر از او تعريف نمىكند . اينكه ايشان گفته‌اند : « سخنى است مأثور و خبرى است مشهور كه رسول خدا مكرّر در مكرّر در جمع صحابه به عظمت زمان ولادت خود به جهت انوشيروان اشاره مىفرمايد » دروغ محض است .\r\nشهرت اين خبر از كجاست ؟ و در كدام كتاب حديث و يا فقه و يا رجال شهرت دارد ؟ و يك بار هم در ميان جمع صحابه نفرموده‌اند ، تا چه رسد به مكرّر در مكرّر .\r\nگفتار فردوسى : « چه فرمان يزدان چه فرمان شاه » بر اساس مذهب زرتشتيان است كه شاه را نمايندهء خدا مىدانند ، به اسلام چه مربوط ؟ و اسلام خود يزدان را كه در مقابل أهرمن است ، ردّ مىكند ، و اعتقاد به او را شرك و ثنويّت مىداند ، تا چه رسد به سايهء يزدان و نمايندهء او .\r\nفردوسى در مقابل اين غلطكاريهائى كه نموده است ، و اين خلط و\r\n\r\n","description":"","footnote":"","page_name":" 199 ","page_number":205},
  {"content":"\r\n\r\nخبطهائى كه آورده ، در موقف عرصات قيامت در پيشگاه عدل پروردگار وقوف دارد ، و بايد از عهده برآيد . اين اشعارى كه حقايق را كنار مىزند ، و اطاعت سلطان و شاه و حاكم را هر چه باشد و هر كه باشد به مردم تحميل مىكند .\r\nوحيدى جملهء و إنّ صلاحكم فى صلاح سلطانكم را درست عكس معنى كرده است . زيرا معناى اين جمله اينست كه : « شما هنگامى صالح و پسنديده خواهيد بود كه سلطان شما صالح و خوب باشد . » ايشان اين‌طور معنى كرده‌اند كه : « صلاح شما در صلاحديد پادشاه است » يعنى شما وقتى صالح خواهيد بود كه طبق نظريّه و آنچه را كه پادشاه براى شما صلاح بداند عمل كنيد ! و اين خيانت در ترجمه است .\r\nديگر آنكه ايشان براى اقامهء أدلّهء اربعهء اصطلاحيّهء اصوليّه چون خواستند از إجماع كه يكى از ادلّهء اربعه است استفاده كنند ، و أبدا إجماعى در دست نبوده است ، گفته‌اند كه چون ملاك حجيّت اجماع قول معصوم است ، و از جهت كاشفيّت قول معصوم حجّت است ، لذا چون قول معصوم در مسئله هست ، پس ملاك إجماع وجود دارد ، بنا به وحدت ملاك إجماع و خبر صادره از معصوم .\r\nأهل علم و واردان به فنّ اصول مىدانند كه اين اجماع نيست ، إجماع در مقابل سنّت كه مراد روايات صادره از معصوم است ، عبارت است از : اتّفاق همهء مسلمين به‌طورىكه كاشف از قول معصوم باشد . ايشان براى اينكه دليل‌هاى خود را زياد كنند ، يك تزويرى در معناى اجماع نموده ، و به عبارت ديگر خواسته‌اند در مسئلهء اصولى هم خيانتى كرده باشند ، تا آنكه خدمت تمام باشد ، و ادلّهء اربعه همگى قائم و استوار .\r\nو أما دليل عقلى ، عقل به خلاف آنچه را كه گفته‌اند حكم مىكند . عقل حكم مىكند كه انسان نبايد هيچگاه تابع باطل و فاسد شود ، و نبايد از سلطان جائر و حاكم ستم پيشه اطاعت كند . بلكه بايد پيوسته خود را از زير حكومت او برهاند . و از سلطان عادل واقع بين ، از خود گذشته و صميم و دلسوز به امّت ، و متحقّق به حقيقت و واقع الأمر ، كه سرّش از رذائل اخلاقى و دنيا دوستى و شهرت طلبى و استكبار و خودمنشى و خودمحورى آزاد است ، پيروى كند .\r\n\r\n","description":"","footnote":"","page_name":" 200 ","page_number":206},
  {"content":"\r\n\r\nبارى ما در اينجا سخن را در تفسير كلام ايشان توسعه داديم ، تا مردم بدانند در هر زمانى حكّام جائر براى عوام فريبى ، نظير چنين أفرادى را در دستگاه خود داشته‌اند و آنها را مىپروريده‌اند ، تا براى عوام النّاس مهر سكوتى باشد .\r\nآن وقت نبايد تعجّب كرد كه چگونه أمثال أبو هريره‌ها ، و أبو درداها ، و كعب أحبارها ، و سمرة بن جندب‌ها و غيرهم ، با آنكه مدّت‌ها از أصحاب رسول خدا بوده‌اند ، چگونه از حاشيه‌نشينان سفرهء رنگين معاويه شدند ، و هزاران حديث در فضيلت شيخين و خاندان بنى اميّه و عثمان و معاويه ، و در تعييب و قدح أمير المؤمنين عليه السّلام جعل كردند ، و براى مردم بر فراز منبر از زبان رسول خدا مىخواندند .\r\nتاريخ جز تكرار حوادث واقعه چيزى نيست ، و اگر ما بخواهيم وضع دربار معاويه را تماشا كنيم ، به همين مجلسين سنا و شوراى ملّى و سناتورها و وكلاى شورا نظر كنيم ، اين آينه كاملا حكايت از آن چهره مىكند .\r\nمعاويه فرستاد نزد سمرة بن جندب و پيام داد : يكصد هزار درهم مىدهم تا براى مردم روايت كنى كه آيه قرآن :  وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ وَ اللَّهُ رَؤُفٌ بِالْعِبادِ  « 1 » « بعضى از مردم هستند كه به جهت به دست آوردن رضاى خدا ، جان خود را مىدهند و به خدا مىفروشند ، و خداوند به بندگان خود مهربان است » دربارهء ابن ملجم مرادى كه شقىترين كس از قبيلهء مراد بوده است ، نازل شده است ، و آيه :    وَ مِنَ النَّاسِ مَنْ يُعْجِبُكَ قَوْلُهُ فِي الْحَياةِ الدُّنْيا وَ يُشْهِدُ اللَّهَ عَلى ما فِي قَلْبِهِ وَ هُوَ أَلَدُّ الْخِصامِ * وَ إِذا تَوَلَّى سَعى فِي الْأَرْضِ لِيُفْسِدَ فِيها وَ يُهْلِكَ الْحَرْثَ وَ النَّسْلَ وَ اللَّهُ لا يُحِبُّ الْفَسادَ * وَ إِذا قِيلَ لَهُ اتَّقِ اللَّهَ أَخَذَتْهُ الْعِزَّةُ بِالْإِثْمِ فَحَسْبُهُ جَهَنَّمُ وَ لَبِئْسَ الْمِهادُ    « 2 » « و بعضى از مردمان هستند كه سخنان آنها بسيار زيبنده و فريبنده و براى زندگى دنيا خوشايند و نيكوست ، و چون سخن گويند خدا را بر صدق مدّعاى باطنى و دل خود گواه مىگيرند ، در حالى كه دشمن‌ترين و سرسخت‌ترين\r\n\r\n\r\n","description":"","footnote":"\r\n( 1 ) - آيه 207 ، از سورهء 2 : بقره .\r\n( 2 ) - آيات 204 تا 206 ، از سورهء 2 : بقره .\r\n","page_name":" 201 ","page_number":207},
  {"content":"\r\n\r\nدشمنان به إسلام و قرآنند . و چون پشت كنند ، و ( اى پيامبر ) از نزد تو بروند ، آنچه در توان دارند براى فساد در روى زمين ، و از ريشه برانداختن نسل مردم ، و خراب كردن منافع و زراعت و درختان به كار برند ، و خداوند فساد را دوست ندارد ، و چون به آنها گفته شود : از خدا بپرهيز ! چنان مقام شخصيّت طلبى و عزّت او را به گناه در گيرد ، و باد غرور در سر بدواند ، كه هيچ جايگاهى جز جهنّم و آن محلّ پست و سوزاننده براى آنان بهتر نباشد . » دربارهء علىّ بن أبي طالب نازل شده است .\r\nسمرة بن جندب قبول نكرد ، معاويه دويست هزار درهم ، داد ، سمرة قبول نكرد ، معاويه چهار صد هزار درهم ، داد ، سمره قبول كرد . « 1 » بارى اين تغيير تاريخ همان نهايت مرحلهء سوّم از مراحلى بود كه دست استعمار عملى كرد ، و بدون هيچگونه اطلاع قبلى مردم ، و با فوريّتى هر چه تمام‌تر ، به طورى كه دو مجلس را درهم إدغام نمودند ، تا در فاصلهء بين دو مجلس كه طبعا موجب اطّلاع مردم مىشود شورشى بر پا نكنند ، و قيام و إقدامى در منع اين قطعنامه صورت نگيرد ، اقدام به اين عمل نمودند .\r\nدر اين جلسه به خوبى پيدا بود كه با تغيير اين تاريخ ، فاتحهء اسلام را خواندند ، و از نقطه نظر سياست همان ملّى گرائى و قوم پرستى و زردشتى گرى را براى ملّت محروم و مظلوم ايران به ارمغان آوردند .\r\nهوشنگ نهاوندى رئيس دانشگاه در اين جلسه گفت : « تعيين مبدأ جديد براى تاريخ ايران ، اساسىترين قدم براى رسميّت دادن بر قوميّت كهنسال ايرانى است .\r\nتقويم جديد يك تقويم صد در صد ايرانى و ملّى و باز گويندهء تحوّل أصيل تاريخ پرافتخار ماست . » فرهنگ مهر رئيس دانشگاه پهلوى شيراز در اين جلسه گفت : « ايران به صورت يك واحد مستقلّ ، و ملّت ايران به صورت يك گروه متشكّل ، با كورش و سلسلهء هخامنشى به وجود آمد » .\r\n\r\n\r\n","description":"","footnote":"\r\n( 1 ) - « الغدير » ج 2 ، ص 101 از « تاريخ طبرى » ج 5 ص 229 ، و « كامل ابن أثير » ج 3 ص 117 ، و « شرح ابن أبى الحديد » ج 2 ص 24 .\r\n","page_name":" 202 ","page_number":208},
  {"content":"\r\n\r\nأمير عبّاس هويدا نخست وزير بعد از تصويب در اين جلسه سخنانى گفت . از جمله : « ما در اين لحظات از قرن بيست و ششم تاريخ شاهنشاهى سخن مىگوئيم . بديهى است كه تقويم هجرى قمرى كه تاريخ مذهبى ماست ، بجاى خود محفوظ خواهد ماند . . . ولى تصميم امروز شما در واقع تجلّى اين واقعيّت تاريخى است كه در تمام اين دوران طولانى ، يك ايران و يك نظام شاهنشاهى وجود داشته و دارد ، و اين دو آن‌چنان به يكديگر پيوسته‌اند كه يك مفهوم دارند » .\r\nدر فرداى آن روز يعنى در روز دوشنبه 25 اسفندماه 1354 شمسى روزنامهء اطلاعات در سرمقالهء خود ، در ضمن مقاله‌اى مىنويسد : « اكنون با طرحى كه در جلسهء مشترك مجلسين از تصويب گذشت ، اين تقويم ملّى ( كه منظور فروردين و ارديبهشت ، و ليكن بر اساس تاريخ هجرت رسول اللّه است ) يك مبناى دقيق‌ترى پيدا مىكند كه آغاز شاهنشاهى ايران ، يعنى جلوس كورش بزرگ بر اورنگ سلطنت ايران است . تقويم ملّى ما كه از نخستين روز فروردين شروع مىشود ، و ماه‌هاى دوازده‌گانهء آن همه ايرانى و داراى نامهاى باستانى ايران است ، ظاهرا اين نقص را داشت كه شامل سالهاى تاريخ ايران در دورهء قبل از اسلام واقع نمىشد . . . و تا آنكه گويد :\r\nبراى كشورى كه تاريخ مدوّن و منظّم دارد ، و اساس شاهنشاهى آن از جلوس كورش بزرگ تا به امروز مستمرّا دوام يافته است ، اين چنين وضعى چندان منطقى نبود . براى اينكه هيچكدام از حوادث تاريخى من‌جمله حملهء عرب تداوم تاريخ و استمرار شاهنشاهى ايران را بر هم نزده است .\r\nو ما درحالىكه آئين مقدّس اسلام را پذيرفته‌ايم و بدان مفاخرت مىكنيم ، تاريخ و تمدّن خودمان را نيز داشته‌ايم و داريم ، تقويم مذهبى ما كه مانند همهء كشورهاى اسلامى از ماه محرّم آغاز و به ماه ذىحجّه ختم مىشود ، جاى خود دارد ، تقويم ملّى ما كه از فروردين ماه شروع و به اسفند ختم مىشود جاى خود را .\r\nآن تقويم هجرى است ، و اين تقويم شاهنشاهى ، كه يكى نمايندهء مذهب ماست ، و ديگرى نمايندهء قوميّت ما . » بارى از ملاحظهء اين عبارات و اين سخنان به خوبى پيداست كه منظور از\r\n\r\n","description":"","footnote":"","page_name":" 203 ","page_number":209},
  {"content":"\r\n\r\nتغيير تاريخ ، جدا كردن مذهب از مليّت و قوميّت است ، و تفكيك مذهب از سياست و امور اجتماعيّه ، و رسمى كردن شعائر ملّى و آداب و سنن جاهلى ، و به انزوا در آوردن آئين حقّ و سنّت محمّدى ، و اصالت و شرف مردمى كه در فطرت آنها به وديعت نهاده شده ، و دين و مذهب آن را تأييد و تحكيم مىكند .\r\nو بطورى كه سابقا اشاره كرديم ، آنها مىگويند : « ما به تاريخ هجرى قمرى كارى نداريم ، آن به جاى خود محفوظ است . ولى تاريخ رسمى مملكتى بايد شمسى و فروردينى و شاهنشاهى باشد . » يعنى آنچه به درد كشور مىخورد ، فروردين ماه و افتخار به تخت سلطنت كورش و اورنگ پادشاهان هخامنشى است . اين است كه مردم را از دين مىبرد و رابطهء آنها را با مذهب و دفاع از وطن و ناموس و جان و مال از دست أجانب ، قطع مىكند ، و اين به درد استعمار مىخورد .\r\nتاريخ هجرى قمرى كه فلان پيرزن در لاى مفاتيح الجنان خود گذارده ، و يا فلان پيرمرد آداب و اعمال ليلة الرّغائب را از روى آن مشخّص كند ، چه ضررى به استعمار و نقشه‌هاى شوم و سهم‌آگين آنها مىزند ؟\r\nمىگويند : مبدأ تاريخ را اگر هجرت رسول اللّه قرار دهيم ، اين موجب نقصان و شكست تاريخ ماست ، ولى اگر بر اريكهء سلطنت قرار گرفتن كورش بگيريم ، موجب سربلندى و سرافرازى .  أُفٍّ لَكُمْ وَ لِما تَعْبُدُونَ مِنْ دُونِ اللَّهِ  « 1 » . « اف بر شما باد بر اين أفكار پوسيده و اوهام واهيه ، كه در مقابل عبوديّت پروردگار ، اتّخاذ نموده ، و آن را آئين خود دانسته‌ايد . » تمام ملّت‌هاى عالم ، افتخار و شرف خود را به انتساب به پيامبرانشان مىدانند . مسيحيان عالم تاريخ خود را ميلاد مسيح مىگيرند . زرتشتيان و يهوديان همگى بر اين اساس گاهنامه و سالنامه دارند .\r\nپيامبر اسلام براى شما ننگ بود ، كه از انتساب خود به او خوددارى مىكنيد ؟ !\r\n\r\n\r\n","description":"","footnote":"\r\n( 1 ) - آيه 67 ، از سورهء 21 : انبياء .\r\n","page_name":" 204 ","page_number":210},
  {"content":"\r\n\r\nشما كه در نوكرى استعمار ، دست همهء كشورهاى استعمارى را عقب زده‌ايد ! آنها تاريخ خود را از هجرى به مسيحى برگرداندند . آخر مسيح هم يك پيغمبر عاليقدر بود ، شما آن را هم نپذيرفتيد ! و يكباره دست از همهء انبياء شسته ، و به دامان كورش و سيروس متوسّل شديد ! افّ لكم و لما تسيرون على منهج الشّيطان .\r\n\r\n[ انقراض خاندان پهلوى در أثر إعلان نسخ تاريخ محمَّدى 
  ]\r\nاينجاست كه ديگر غيرت خدا به جوش مىآيد ، و مقام عزّت او تحمّل اين گونه تعدّيها را نمىكند و بعد از طىّ سه مرحله : اوّل تبديل هجرى قمرى به هجرى شمسى ، دوّم تبديل هجرى شمسى به هجرى باستانى ، سوّم تبديل هجرى باستانى به شاهنشاهى باستانى ، نتيجهء نكبت أعمال و سزاى تعدّيات و تجاوزات آنها را در مىگيرد ، و چنان خانه و كاخ بر سر آنان خراب مىشود ، و أثر به خبر تبديل مىشود  فَجَعَلْناها حَصِيداً كَأَنْ لَمْ تَغْنَ بِالْأَمْسِ  « 1 » « آنها را درو كرديم ، و چنان از بيخ و بن برانداختيم كه گويا اصلا در ديروز در اين مكان‌ها اقامت و مسكن نداشتند . »  فَأَخَذَتْهُمْ صاعِقَةُ الْعَذابِ الْهُونِ بِما كانُوا يَكْسِبُونَ  « 2 » « در اثر سزاى أعمالى كه انجام دادند ، صاعقهء عذاب خداوندى كه خوار و ذليل كننده بود ، آنها را گرفت . » بر اثر آنچه ما در اينجا آورديم ، انتظار مىرفت كه پس از فرو ريختن كاخ ظلم و استبداد ، و حركت سيل خروشان ملّت مسلمان كه هزار و چهارصد سال از پستان مادرانى كه آنها را با نام محمّد شير داده‌اند ، و سپرده شدن اختيار ملّت به خود ملّت در مجلس خبرگانى كه تشكيل شد ، تاريخ را فقط هجرى قمرى إعلام كنند ، ولى چنين نكردند و أصل هفدهم از قانون اساسى جمهورى اسلامى ايران بدين صورت تدوين شد : « مبدأ تاريخ رسمى كشور هجرت پيامبر اسلام ( صلّى اللّه عليه و آله و سلّم ) است ، و تاريخ هجرى شمسى و هجرى قمرى هر دو معتبر است ، أمّا مبناى كار ادارات دولتى هجرى شمسى است . تعطيل رسمى هفتگى روز جمعه است . »\r\n\r\n\r\n","description":"","footnote":"\r\n( 1 ) - آيه 24 ، از سورهء 10 : يونس .\r\n( 2 ) - آيه 17 ، از سورهء 41 : فصّلت .\r\n","page_name":" 205 ","page_number":211},
  {"content":"\r\n\r\nدر اينجا مىبينيم اصلاحى كه به عمل آمده فقط طرح مسئله سوّم است يعنى از شاهنشاهى به هجرى برگشت . ولى باز هم سال‌هاى شمسى به رسميّت باقى است ، و ماه‌هاى زرتشتى باستانى همچون خرداد و بهمن نيز تغييرى نكرده است .\r\n\r\n[ جمع بين دو تاريخ قمرى و شمسى صحيح نيست 
  ]\r\nو در اين سه اشكال است :\r\nأوّلا معتبر دانستن تاريخ شمسى و قمرى هر دو چه معنى دارد ؟ جائى كه قرآن كريم ، تاريخ را منحصرا به شهور قمريّه منحصر مىكند ، و سنّت پيامبر اكرم ، و منهاج پيشوايان دين إجماعا و اتّفاقا نيز به ماه‌هاى قمرى اقتصار كرده‌اند ، اعتبار دادن كه همان به رسميّت در آوردن ماه‌ها و سالهاى شمسى است منضمّا به ماه‌هاى قمرى صحيح نيست .\r\nو ثانيا مبناى كارهاى دولتى چرا خصوص تاريخ شمسى است كه در آن دو مرحله از اشكال باقى است ؟ اگر مذهب از سياست انفكاك ندارد ، حتما بايد مبناى كارهاى دوائر دولتى بر شهور قمريّه باشد ، اين تفكيك از كجا پيدا شده است ؟\r\nو ثالثا مبناى كارهاى دولتى را تاريخ شمسى قرار دادن ، عبارة اخراى رسميّت دادن ماه‌ها و سالهاى شمسى است . چون رسميّت معنائى ندارد جز آنكه در مورد عمل ، بايد آن را مورد استفاده قرار داد . و على هذا دوائر دولتى تاريخ شمسى را به رسميّت مىشناسند ، نه قمرى را . و در ميان خود با آن معامله مىكنند ، نه با قمرى ، و اين عين محذور است .\r\nو اين گفتار با طرح تغيير سوّم كه در مجلسين گذشت چه تفاوتى دارد ؟ آنها هم مىگفتند : تاريخ قمرى هجرى به جاى خود محفوظ ، و براى انجام امور مذهب مورد استفاده است ، و تاريخ باستانى شاهنشاهى براى رسميّت كشور و إدارات و ديد و بازديدهاى رسمى دولتى ، و نشست‌ها و سمينارها ، و كنفرانسها ، و جشن‌ها و سالروزها ، و معاهده‌ها و غير ذلك .\r\nاينها هم امروز در امور رسمى به تاريخ قمرى اعتنائى ندارند . سالروز انقلاب ، و شهادت‌ها ، و جشن‌ها ، و غيرها را به تاريخ شمسى مىگيرند . مثلا شهادت مرحوم آقا شيخ مرتضى مطهّرى را 12 ارديبهشت مىگيرند ، با آنكه آن مرحوم\r\n\r\n","description":"","footnote":"","page_name":" 206 ","page_number":212},
  {"content":"\r\n\r\nدر روز 5 جمادى الثّانية به شهادت رسيد . « 1 » و شهادت مرحوم دستغيب و مرحوم صدوقى و مرحوم قاضى و مرحوم اشرفى و مرحوم مفتّح را كه به عنوان روز فيضيّه و دانشگاه ، و روز وصل طلّاب با دانشجويان قرار داده‌اند ، و غير ذلك همه را بر اساس تاريخ شمسى فروردينى مىگيرند .\r\n\r\n[ يادبودها و سالگردها بر اساس تاريخ قمرى 
  ]\r\nرحلت علّامه آية اللّه طباطبائى را كه در روز 18 محرّم واقع شد « 2 » در روز 24 آبان مىگيرند در حالى كه روح آن مرحوم از اين سالگردها منزجر است ، و او متحقّق به حقّ و امضاى شهور و سالهاى قمرى است .\r\nاز اينها گذشته اين شهادت‌ها و جشن‌ها و يادبودها چون بر اساس نهضت دينى و اسلامى صورت گرفته است ، براى برقرارى و پايدارى آن در خاطرات نسل فعلى و آينده ، مناسب‌تر است كه با ماه‌هاى قمرى يادآورى شود . شهادت عالم مظلوم غريب مجاهد سيّد حسن مدرّس رضوان اللّه عليه در بندگاه كاشمر كه در ماه رمضان ، و در حال روزه هنگام غروب آفتاب و نماز صورت گرفت اگر در 27 ماه رمضان يادآورى شود و سالروزش گرفته شود ، بهتر است يا در 10 آذر ماه ؟ « 3 » به دار آويخته شدن شهيد راه عدل مرحوم شيخ فضل اللّه نورى در روز ميلاد أمير المؤمنين عليه السّلام در 13 رجب « 4 » بهتر است يا در فلان ماه شمسى مثلا .\r\nقيام مردم پس از دههء محرم كه ده روز تمام عزادارى كرده ، و در مجالس و محافل با خطبه‌ها و سخنرانيها ، و ياد عظمت سيّد الشّهداء عليه السّلام كه منتهى به خطابهء تاريخى رهبر انقلاب در عصر روز عاشورا در مدرسهء فيضيّه شد ، و بالأخره موجب بازداشت بسيارى از علماء و فضلاء در تهران و ساير شهرستانها ، و آوردن ايشان به تهران به قصد إعدام ، و قيام ملّت مسلمان در تهران و قم ، در روز دوازدهم محرّم بهتر است يا در پانزدهم خرداد ؟\r\n\r\n\r\n","description":"","footnote":"\r\n( 1 ) - مرحوم مطهّرى در پنجم جمادى الثّانية سنهء 1399 به شهادت رسيد . مطابق 12 ارديبهشت 1358 .\r\n( 2 ) - رحلت ايشان در صبح يكشنبه هجدهم محرم الحرام يكهزار و چهارصد و دو هجريه قمريه سه ساعت به ظهر مانده واقع شد و براى اطّلاع أخيار و ابرار از ساير شهرستان‌ها مراسم تشييع و تدفين به روز بعد موكول شد .\r\n( 3 ) - مرحوم مدرّس در بيست و هفتم ماه رمضان ، سنهء 1356 به شهادت رسيد . مطابق 10 آذر ماه 1316 .\r\n( 4 ) - شهادت مرحوم شيخ فضل اللّه نورى در 13 رجب سنة 1327 در ميدان سپه تهران واقع شد .\r\n","page_name":" 207 ","page_number":213},
  {"content":"\r\n\r\nقيام مردم تهران در شب أوّل و روز أوّل محرّم كه كفن پوشيده و به ياد سيّد الشهداء عليه السّلام بانگ اللّه اكبر سر دادند و رژيم سفّاكانه ، اين قيام را به خون نشاند در أوّل محرّم بهتر است ، يا در 5 مهرماه ؟\r\nبارى طبق مدارك شرعى و بر اساس تجربهء تاريخى ، ماه‌هاى قمرى ، ملاك گاه شمارى امّت اسلام است ، نه غير آن .\r\nامروزه در سمينارها و نشست‌هائى كه در بين ممالك اسلامى صورت مىگيرد ، و ايرانيان اين ايراد را به آنان دارند كه چرا سالهاى شما مسيحى است ؟ اگر آنها بگويند چه تاريخى را قرار دهيم ، كه با هم مشترك باشيم ؟ جز هجرى قمرى مگر چيزى هست ؟ آنها هم به ما اين ايراد را دارند كه نه سالهاى شمسى ، اسلامى است ، و نه فروردين ماه و بهمن ماه . پس همه با هم بايد بر اساس و أصل صحيح قرآنى خود را اصلاح كنيم ، تا در أوّلين چيزى كه شرط وحدت مسلمانان است ، با يكديگر تشريك مساعى نموده و سهيم باشيم .\r\nباز هم مىگوئيم چگونه سالگرد رحلت أمير المؤمنين عليه السّلام را به شمسى قرار دادن صحيح نيست ، و إلّا يك روز در شوّال و يك روز در ربيع الاوّل واقع مىشود ؟ و چگونه عاشورا را شمسى قرار دادن صحيح نيست ، و الّا يك روز در رجب و يك روز در شوّال واقع مىشود ؟ و چگونه نيمهء شعبان ميلاد امام زمان عليه السّلام را شمسى قرار دادن صحيح نيست ، و الّا يك روز در محرّم و يك روز در صفر واقع مىشود ؟ و به طور كلّى در تمام سال دوران مىكند ، همينطور ساير امور از سالگردها و غيرها صحيح نيست . « 1 »\r\n\r\n\r\n","description":"","footnote":"\r\n( 1 ) - دربارهء عيد غدير در « فروع كافى » ، طبع مطبعهء حيدرى ج 4 ، ص 149 ، محمد بن يعقوب كلينى از سهل بن زياد ، از عبد الرحمن بن سالم ، از پدرش روايت كرده است كه او گفت : از حضرت جعفر بن محمد عليهما السّلام پرسيدم : آيا براى مسلمانان غير از جمعه و عيد أضحى و عيد فطر ، عيدى است ؟ ! فرمود : آرى ! عيدى هست كه از جهت احترام از آنها أعظم است ! گفتم : فدايت شوم ! آن كدام عيد است ؟ ! فرمود : روزى است كه رسول خدا صلّى اللّه عليه و آله در آن روز أمير المؤمنين عليه السّلام را نصب نمود و گفت : من كنت مولاه فعلى مولاه ! من گفتم : آن چه روزى است ؟ ! فرمود : و ما تصنع باليوم ؟ إنّ السّنة تدور ، و لكنّه يوم ثمانية عشر من ذىالحجه تا آخر روايت كه أعمال روز عيد را از ذكر خدا و روزه و عبادت و ذكر محمّد و آل محمّد ، بيان مىكند . بارى چون سائل مىخواهد روز غدير را به حسب فصول و ماه‌هاى شمسى بداند ، حضرت او را منع مىكنند و\r\n","page_name":" 208 ","page_number":214},
  {"content":"\r\n\r\nو اين همان نسىء است كه قرآن ما را از آن نهى كرده ، و در سنّت پيامبر در خطبهء حجّة الوداع به شدّت ما را تحذير نموده‌اند . زيرا كه سالهاى شمسى عقب‌تر از سالهاى قمرى است ، و اگر بنا شود گاهنامه را بر اساس تاريخ شمسى قرار دهيم ، هر سال يازده روز در اوقات سال قبل تأخير انداخته‌ايم ، پس براى عدم ابتلاء به نسىء و برقرارى هر فعل در موضع و زمان مختصّ به خود هيچ چاره‌اى از اتّخاذ شهور قمريّه نداريم .\r\nچون در خطبه رسول خدا صلّى اللّه عليه و آله و سلّم در منى ، موضوع نسىء ذكر شد ، و ما ناچار از شرح و تفسير آن بوديم ، سخن در كيفيّت نسىء ما را به بحث كامل و شاملى در پيرامون شهور قمريّه و سنوات شمسيّه كشانيد .\r\nفلله الحمد و له المنّة كه اين بحث پاكيزه تقديم و مورد مطالعهء خوانندگان محترم كتاب « امام‌شناسى » قرار گرفت .\r\nتذييل : سال شمسى عبارت است از گردش يك دوره زمين به دور خورشيد ، يعنى از ابتداى وصول زمين به أوّل برج حمل ، تا وصول مجدّد آن به اين نقطه ، كه عبارت است از سيصد و شصت و پنج روز و پنج ساعت و چهل و هشت دقيقه و چهل و پنج ثانيه . و چون تقسيم اين مقدار بر دوازده ماه محسوس نيست ، و خرده مىآورد ، لذا همانطور كه براى أصل تعيين اين مقدار ، محاسبهء منجّم لازم است ، براى كيفيّت تقسيم اين مقدار بر ماه‌هاى دوازده گانه نيز محاسبهء منجّم از امور ضروريّه و حتمى است . و چون منجّمين در كيفيّت تقسيم ، اختلاف نموده‌اند ، لذا ماه‌هاى شمسى بر اساس تاريخ‌هاى مختلف رومى ، و مسيحى قيصرى معروف به تاريخ ژولين ، و مسيحى گرگوارى ، و هجرى شمسى ، و شمسى يزدگردى ، و جلالى ملكشاهى و شمسى\r\n\r\n\r\n","description":"","footnote":"\r\nمىگويند : مناط و ميزان تعيين روزها و أعياد و غيرها با شهور قمريّه است نه شمسيّه . و عيد غدير روز هجدهم ذىحجّه است . و ليكن بر حسب شهور شمسيّه روز مشخصى نيست . زيرا پيوسته روزها در سال مىگردد و هر روز ماه قمرى در يك روز خاصّ از ماه شمسى قرار نمىگيرد بلكه پيوسته دور مىزند و گردش مىكند ، مثلا يك روز عيد غدير در بهار و برج حمل است و يك روز مثلا در تابستان و برج سرطان و يك روز در پائيز و برج قوس و هكذا . و چون مدار امور شرعيّه و حساب با شهور قمريّه است ، دانستن و تطبيق آن با شهور شمسيّه ، فائده‌اى ندارد . و لهذا به سائل گفتند : و ما تصنع باليوم ؟ ! إنّ السّنة تدور و لكنّه يوم ثمانية عشر من ذى الحجّة .\r\n","page_name":" 209 ","page_number":215},
  {"content":"\r\n\r\nباستانى « 1 » تفاوت دارد ، و در هر يك از اين تواريخ در تعداد روزهاى ماه اختلاف است .\r\n\r\n\r\n","description":"","footnote":"\r\n( 1 ) - سالهاى رومى مركب از دوازده ماه بدين ترتيب است :\r\nتشرين أوّل 31 روز ، تشرين ثانى 30 روز ، كانون أوّل 31 روز ، كانون ثانى 31 روز ، شباط 28 روز و در سالهاى كبيسه 29 روز ، آذار 31 روز ، نيسان 30 روز ، أيار 31 روز ، حزيران 30 روز ، تموز 31 روز ، آب 31 روز ، إيلول 30 روز .\r\nتعديل تاريخ رومى به تعديل تاريخ ژولين است ، و همچنين كبيسهء آن در هر 4 سال يك بار است كه در آخر شباط افزوده مىشود و بنابراين در سالهاى كبائس 366 روز مىباشد .\r\nسالهاى مسيحى قيصرى از نقطهء نظر مقدار ماه‌ها و كبائس عينا مانند سالهاى رومى است ، با اين تفاوت كه مبدأ سال را أوّل ژانويه 754 از بناى شهر رمه قرار داده ، و تولّد مسيح را در 25 دسامبر دانسته است . سالهاى اين تاريخ بدين ترتيب عينا مانند تاريخ رومى سير مىكند ، و معروف به تاريخ ژولين است : ژانويه 31 روز ، فوريه 28 روز و در كبيسه 29 روز ، مارس 31 روز ، آوريل 30 روز ، مه 31 روز ، ژوئن 30 روز ، ژوئيه 31 روز ، او 31 روز ، سپتامبر 30 روز ، اكتبر 31 روز ، نوامبر 30 روز ، دسامبر 31 روز .\r\nو همانطور كه ملاحظه مىشود فقط نام اين ماه‌ها با ماه‌هاى رومى تفاوت دارد ، ولى مقدارش مساوى است چون ژانويه كه بين ماه أوّل و ماه دوّم زمستان است ، مطابق با كانون ثانى است و فوريه همان شباط است و به همين ترتيب .\r\nدر اين تاريخ كه تاريخ ژولين است همانند تاريخ رومى سال را سيصد و شصت و پنج روز و شش ساعت مىگيرند 25 / 365 روز فلهذا فقط هر 4 سال يك بار كبيسه پيدا مىكند .\r\nتاريخ مسيحى گرگوارى چون سال حقيقى شمسى با سال شمسى ژولين اختلاف داشت ، نتيجه اين شد كه در هر 120 سال يك روز تاريخ به عقب رفت . فلهذا پاپ گرگوار با كمك منجّم ايتاليائى : ليليو بدين طريق تصحيح كرد ، كه علاوه بر 4 سال يك بار كه كبيسه مىگيرند ، در هر چهارصد سال سه روز كسر كنند بدين طريق كه در رأس هر صد سال كه مىبايد آن سال را كبيسه كنند ، نكنند و سه مرتبه يعنى در رأس سه صد سال كبيسه نكنند ، و در رأس سدهء چهارم مطابق معمول كبيسه كنند . و تا زمان گرگوار كه تاريخ 10 روز عقب رفته بود و مردم 5 اكتبر مىدانستند او دستور داد تا تاريخ را 15 اكتبر كنند . و از آن به بعد تاريخ گرگوارى مشهور شد ، و تاريخ ژولين منسوخ شد ، و امروزه تمام مسيحيان دنيا تاريخ خودشان گرگوارى محاسبه مىكنند .\r\nدر تاريخ هجرى شمسى كه مبدأ آن هجرت رسول اللّه است ، و سالهاى آن شمسى حقيقى و ماه‌هاى آن كه بروج شمسى است مطابق حركت زمين در بروج دوازده گانه منظم گرديده كه از 32 روز بيشتر و از 29 روز كمتر نيست بدين طريق :\r\nحمل 31 روز ، ثور 31 روز ، جوزا 32 روز ، سرطان 31 روز ، أسد 31 روز ، سنبله 31 روز ، ميزان 30 روز ، عقرب 30 روز ، قوس 29 روز ، جدى 29 روز ، دلو 30 روز ، حوت 30 روز ، أوّل سال هجرى شمسى هميشه اول اعتدال ربيعى است .\r\nو تعديل اين تاريخ براى ضبط كبائس ، همان تعديل تقويم ملكشاهى است كه خواهد آمد .\r\n","page_name":" 210 ","page_number":216},
  {"content":"\r\n\r\n\r\n[ نمودارى از تواريخ مختلف شمسى 
  ]\r\nو أمّا سال‌هاى قمرى چون عبارت است از دوازده ماه قمرى ، و ماه قمرى محسوس و مشهود است ، كه عبارت از فاصلهء ميان دو مقابلهء پى در پى خورشيد و ماه است ، و ابتداى آن حتما بايد به رؤيت هلال تحقّق پذيرد ، پس در سال‌هاى و ماه‌هاى قمرى نيازى به محاسبهء منجّم ، و تعديلات ، و ضبط كبائس نيست . گرچه منجّمين هم براى خود كبائس درست كرده‌اند ، ولى آن راجع به شهور قمريّهء نجومى است ، نه شهور قمريّهء شرعيّه كه حتما بايد با رؤيت هلال بعد از خروج از محاق صورت گيرد .\r\n\r\n[ إسلام دين فطرت است و أحكام و قوانين آن ، همه بر اساس فطرت 
  ]\r\nو چون دين مقدّس اسلام دين فطرت است :  فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها لا تَبْدِيلَ لِخَلْقِ اللَّهِ ذلِكَ الدِّينُ الْقَيِّمُ وَ لكِنَّ أَكْثَرَ النَّاسِ لا يَعْلَمُونَ  « 1 » . فلهذا أحكام و قوانين آن همه بر اساس فطرت و طبيعت و مشاهده و رؤيت و أمثالهاست . مىگويد : هر وقت ماه را بر فراز آسمان بعد از محاق ديدى ، آن را أوّل\r\n\r\n\r\n","description":"","footnote":"\r\nو تاريخ شمسى يزدگردى مبدأش جلوس يزدگرد سوّم آخرين پادشاه ساسانى است ، كه در سال يازدهم از هجرت بوده است . سالهاى اين تقويم تقريبى است چون سال 365 روز حساب شده است فلهذا هر چهار سال يك روز تاريخ به عقب مىرود بدين ترتيب :\r\nفروردين 30 روز ، ارديبهشت 30 روز ، خرداد 30 روز ، تير 30 روز ، مرداد 30 روز ، شهريور 30 روز ، مهر 30 روز ، آبان 30 روز ، آذر 30 روز ، دى 30 روز ، بهمن 30 روز ، اسفند 30 روز ، و پنج روز به اسم اندرگاه ، به آخر اسفند و يا آبان اضافه مىكردند كه همان خمسهء مسترقّه مىباشد .\r\nو تاريخ جلالى ملكشاهى همان تقويمى است كه به مساعدت حكيم عمر خيّام درست شد ، و علّت اين بود كه تا آن تاريخ كه دوران حكومت ملكشاه بود ، تاريخ شمسى يزدگرى معمول بود . و چون بواسطه نقص حساب هر چهار سال يك روز به عقب رفته بود ، فلهذا تعداد اين ماه‌ها را مانند تاريخ يزدگردى گرفتند و خمسه را در آخر اسفند اضافه كردند ، و براى نقص و ضبط كبائس دور 33 سالى قائل شدند كه در هر 33 سال ، هشت سال كبيسه نمايند ، يعنى در هر رأس سال چهارم يك بار ، و در آخر 4 سال پى در پى ساده ، و در رأس سال پنجم كبيسه كنند ، و با اين تقويم تا مدّت شش هزار سال نقص وارد نمىشود .\r\nتاريخ شمسى باستانى را كه در دورهء پنجم مجلس رسمى كردند ، شش ماه أوّل را از فروردين هر يك 31 روز ، و پنج ماه دوم را هر يك 30 روز ، و ماه اسفند را 29 روز شمردند ، و در سالهاى كبيسه اسفند را 30 روز قرار دادند .\r\n( 1 ) - آيه 30 از سورهء 30 : روم : « وجههء دل و چهرهء باطن خود را ، براى دينى كه پيوسته از باطل به سوى حق گرايش دارد ، و ميل مىكند ، استوار بدار ! اين همان فطرتى است كه خداوند ، مردم را بر آن فطرت سرشته است و در آفرينش خداوندى تغيير و تبديلى نيست ، اينست دين استوار و پابرجا ، و ليكن أكثر مردم اين حقيقت را إدراك ننموده‌اند » .\r\n","page_name":" 211 ","page_number":217},
  {"content":"\r\n\r\nماه خود قرار بده ! و اين ماه را ادامه بده تا رؤيت ديگر ! اين دستورى است ساده و آسان و همگانى و غير قابل تغيير و تحريف و زياده و نقصان .\r\n\r\n[ فوائد سال قمرى و مضارَّ سال شمسى 
  ]\r\nاين قسم محاسبهء ماه ، و رؤيت آن در به دو آن ، و سير ماه را در آسمان ديدن ، براى تعيين اوقات قضيّه‌اى است همگانى ، براى عالم و جاهل ، و رياضى دان و درس ناخوانده ، و منجّم و غير منجّم ، و متمدّن و بدوى ، و حضرى و سفرى تفاوتى ندارد ، و در حساب اشتباه نمىشود .\r\nاگر كسى ساليان دراز مثلا پنجاه سال يا بيشتر در روى كشتى بر روى آب بماند ، و يا بر فراز قلّهء كوه تنها و دور از مردم و اجتماع زيست كند ، و يا در قراء و قصبات ، دور از مجتمع زندگى نمايد ، و يا از كاروان منقطع شود ، و سال‌ها در ميان باديه و بيابان بماند ، باز مىداند ماهش كدام است . و امروز كدام روز از ماه است .\r\nو إسلام كه دين همگانى عالمى و فطرى است ، اين‌طور مقرّر داشته است ، كه براى تمام أفراد عالم سال‌ها و ماه‌ها بر اصل رؤيت أهلّه و شهور قمريّه ترتيب يابد . و اين به قدرى دقيق و ظريف است ، كه اگر دو نفر مجاهد فى سبيل الله كه نه تقويم همراهشان هست ، و نه منجّمى و نه محاسبى ، چنانچه از هم جدا شوند ، يكى در اين طرف كره در مشرق زمين ، و ديگرى در آن طرف كره در مغرب زمين ، قرار گيرد ، و ساليان دراز هم از هم جدا باشند ، چون به يكديگر برسند ، مىدانند الآن چه روزى از چه ماهى و از چه سالى است . زيرا پيوسته حساب ماه‌ها را با رؤيت هلال دارند ، و حساب سالها را به انباشته شدن هر دوازده ماه دارند ، و حساب روزها را نيز دارند .\r\nو اين قانونى است كه در آن نقصان و زياده پيدا نمىشود ، و نياز به محاسبهء منجّم ندارد ، و قائلين و پيروان آن با يكديگر اختلافى ندارند ، و نياز به جعل و حدس و تقريب و تخمين و قرارداد نيست .\r\nو اين قانونى است كه مىتواند بشر را إداره كند ، و براى تمام عالم در هر شرائط و به هر صورت ، حكم بفرستد ، و همه را متّفقا و متّحدا در تحت يك پرچم و يك تاريخ و يك تقويم در آورد ، و شريعت آسان و همگانى كه رسول خدا بيان فرموده كه : « بعثت على شريعة سمحة سهلة » « 1 » همين است .\r\n\r\n\r\n","description":"","footnote":"\r\n( 1 ) - « خداوند مرا بر تبليغ شريعت آسان و سهل التّناولى برانگيخت . »\r\n","page_name":" 212 ","page_number":218},
  {"content":"\r\n\r\nامّا اگر بنا بود تقويم شرعى و إسلامى ، تقويم شمسى باشد ، چه اشكالاتى در پى داشت ، خدا مىداند ! أوّلا نياز به رصد ، و منجّم و تعيين نقطهء اعتدال ربيعى ، و يا اعتدال خريفى بود ، و إسلام هيچگاه أحكام خود را به نياز أمر مجعول خارجى مقيّد نمىكند .\r\nثانيا كداميك از شهور شمسيّه را معتبر داند ؟ زيرا كه دانستيم در مقدار و أندازهء شهور شمسيّه بنا بر تقاويم مختلف ، متفاوت است .\r\nثالثا اگر اختيار تعيين شهور را به دست منجّم مىسپرد ، هر منجّمى به دلخواه خود به طورى مخصوص ، ماه‌ها را مرتّب و منظّم مىنمود ، و اين موجب خلاف و اختلاف در امّت در تقويم و أحكام مىشد . و مىدانيم كه چنانچه منجّمين در أصل حساب و تعيين مقدار كبيسه اشتباه نكنند ، اختيار تعيين مقدار ماه‌ها أمرى است مجعول و در تحت اختيار آنان . و هيچ رأى منجّم خاصّى را با حفظ اصول حساب نمىتوان بر رأى منجّم ديگرى مقدّم داشت .\r\nو رابعا موجب اختلاف مسلمين در نقاط مختلفهء عالم به علّت دسترس نبودن تقويم و تاريخ مىگشت ، و أهالى قراء و قصبات و كاروانها و مسافران دريائى و هوائى در صورتى كه سفرشان به طول مىانجاميد ، حساب خود را گم مىكردند ، و در اين صورت ديگر براى بقاء شريعت و حلال محمّد حلال إلى يوم القيامة ، و حرام محمّد حرام إلى يوم القيامة « 1 » مفهوم و مصداقى بجاى نمىماند .\r\nپس مىبينيم كه چگونه با آيه كريمهء  إِنَّ عِدَّةَ الشُّهُورِ عِنْدَ اللَّهِ اثْنا عَشَرَ شَهْراً فِي كِتابِ اللَّهِ يَوْمَ خَلَقَ السَّماواتِ وَ الْأَرْضَ مِنْها أَرْبَعَةٌ حُرُمٌ ذلِكَ الدِّينُ الْقَيِّمُ  ، أوّلا اين ترتيب ماه‌هاى قمرى را منوط به خلقت و آفرينش دانسته ، و دوازده تا بودن آنها را ، مربوط به أصل تكوين و فطرت ، و پيدايش آسمان و زمين دانسته ، و علاوه اين را دين قيّم يعنى آئين استوار و پا برجا و ثابت معرّفى كرده است . يعنى سالهاى قمرى و شهور قمريّه آئين استوار و حكم تغيير پيدا نكردنى و تحريف\r\n\r\n\r\n","description":"","footnote":"\r\n( 1 ) - گفتار رسول خدا صلّى اللّه عليه و آله و سلّم است كه شيعه و سنّى روايت كرده‌اند : « حلال محمّد حلال است تا روز قيامت ، و حرام محمد حرام است تا يوم القيامة » .\r\n","page_name":" 213 ","page_number":219},
  {"content":"\r\n\r\nناپذيرفتنى خداوند متعال است ، تا هنگامى كه آسمانها و زمين برپاست « 1 » .\r\n\r\n[ فوائد و منافع ماه‌هاى قمرى 
  ]\r\nمرحبا بر اين دينى كه تاريخش چنان دقيق و منظّم است ، كه امروز كه روز چهارم ربيع الثانى يكهزار و چهارصد و پنج هجريّهء قمريّه است ، در تمام نقاط عالم ، و در ميان همهء مسلمانان جهان ، بدون هيچ اختلافى همين روز ، و همين ماه ، و همين سال است .\r\nحال در مىيابيم كه چگونه دست استعمار كوشيده است كه اين تاريخ قويم را بر هم زند ، و يا بر اساس ماه‌ها و سالهاى شمسى ، گرچه مبدأ هجرت بجاى خود باقى باشد ، و يا بر اساس تبديل تاريخ هجرى به مسيحى ، و يا به تاريخ شاهنشاهى ، اين وحدت را قطع كند ، و اين ريسمان متين را ببرد . قطع الله أيديهم و تبّت كلمتهم و لعنوا بما قالوا و بما عملوا ، و ثبّت الله المؤمنين بدينهم القويم و صراطهم المستقيم و أعلى كلمة المسلمين ، و هى الكلمة العليا .\r\nدوّم از منافعى كه از سالها و ماه‌هاى قمرى به نظر مىرسد ، تطوّر اعمال أفراد مسلمان است در تمام فصول و اوقات مختلفهء سال . مثلا روزهء ماه رمضان پيوسته در سنوات فصول گردش مىكند . و مسلمان روزه‌دار در زمستان و بهار و تابستان و پائيز روزه مىگيرد ، بدون إمكان هيچگونه تخلّفى . و بنا بر اين علاوه بر آنكه مزاج و طبع او در فصول اربعه نياز به روزه در فصول اربعه دارد - طبق برداشت أحكام و قوانين از أصل فطرت - و منافع صحّى روزه به طور كامل عائد او مىشود ، مزاج و طبع و إرادهء او را آماده براى گرسنگى در اوقات طولانى و گرم نيز مىكند ، و بنابراين جهاد فى سبيل الله كه واجب و همگانى و براى پير و جوان است ، و اختصاص به فصل سرما و اعتدال هوا ندارد ، و چه بسا ممكن است در تابستان گرم واقع شود ، و لازم مىآيد كه امّت مسلمان در شرائط سخت گرما و طولانى بودن روز ، و يا سرما و شدّت آن از\r\n\r\n\r\n","description":"","footnote":"\r\n( 1 ) - و روى همين اساس است كه شيخ طبرسى در تفسير « مجمع البيان » ، طبع صيدا ، ج 2 ص 28 پس از تفسير اين آيه مباركه گويد : و فى هذه الآية دلالة على أنّ الاعتبار فى السّنين بالشّهور القمريّة لا بالشّمسيّة ، و الأحكام الشّرعيّة معلّقة بها ، و ذلك لما علم اللّه سبحانه فيه من المصلحة ، و لسهولة معرفة ذلك على الخاصّ و العامّ : « و در اين آيه دلالت است بر اينكه معتبر در شريعت خداوندى ماه‌هاى قمرى است نه ماه‌هاى شمسى و احكام شرعيّه منوط و مربوط به ماه‌هاى قمرى است . و اين به جهت آنست كه خداوند سبحانه مىدانسته است كه در آن مصلحتى است ، و نيز به جهت آسانى شناسائى آن براى خواصّ و براى عامّهء مردم .\r\n","page_name":" 214 ","page_number":220},
  {"content":"\r\n\r\nحقوق حقّهء خود دفاع كنند ، و به جهاد با خصم برخيزند ، اين جهاد و دفاع ، براى مسلمان آسان مىشود . و همچنين حجّ كه در ذوالحجّه صورت مىگيرد ، و در فصول اربعه گردش مىكند ، - مضافا به بهرهء كامل مسلمان از فوائد حجّ حتّى در سرماى سرد و در گرماى گرم - او را براى سفر و جهاد در راه دور ، با هر موقعيت و شرائطى آماده و مجهّز مىسازد .\r\nو محصّل مطلب آنكه چون طبيعت انسان ، در دوران سال ، در چهار فصل مىگردد ، اسلام كه براساس فطرت و سرشت انسان بنا نهاده شده است ، احكام و تكاليف را طورى مقرّر فرموده است كه با طبيعت انسان در گردش چهار فصل در گردش باشد .\r\nو امّا آنچه راجع به عيد نوروز در أفواه شهرت يافته است ، كه اسلام آن را امضاء كرده ، و غسل و نماز و دعا را در هنگام تحويل شمس به برج حمل ، مرغوب دانسته است ، كلامى است از حقيقت خالى .\r\n\r\n[ إسلام أبدا دربارهء عيد گرفتن نوروز ترغيبى نكرده است 
  ]\r\nاسلام ابدا در اين باره ترغيبى نكرده است ، بلكه گرفتن عيد را به عنوان سنّت ملّى و آداب قومى بدعت شمرده ، و مردود دانسته است . روايتى كه در اين باب از معلّى بن خنيس وارد شده ، ضعيف السّند است ، و بقيّهء أحاديث نيز به همين منوال . و غسل و دعا نيز بنا بر أدلّهء تسامح در سنن براساس روايات من بلغه ثواب على شىء فأتى به التماس ذلك الثّواب أوتيه و إن لم يكن كما بلغ « 1 » مشرّع حكم نيست ، و استمساك به آنها در اين مورد مبنى ندارد . و ما در باب عيد نوروز و عدم جواز تمسّك به ادلّهء تسامح در سنن در اين مورد ، در نظر داريم رسالهء شامل و كاملى بنويسيم بحول الله و قوته و لا حول و لا قوّة إلّا بالله العلىّ العظيم .\r\nو همچنين دربارهء مهرجان كه عيد مهرگان است نهى وارد شده است . و تمسّك به نيروز و مهرجان را از آداب جاهليّت شمرده است . اميد است با توفيق تحرير اين رساله حقايق بيشترى ظهور كند ان شاء الله تعالى .\r\n\r\n\r\n","description":"","footnote":"\r\n( 1 ) - « هر كس كه به او ثواب و پاداش بر عملى ابلاغ شود ، و آن كس به جهت دريافت آن ثواب ، آن عمل را به جاى آورد ، آن ثواب به او داده خواهد شد ، و اگر چه واقع أمر ، طبق آن ابلاغى كه شده نبوده باشد . »\r\n","page_name":" 215 ","page_number":221},
  {"content":"\r\n\r\nدر اينجا ديگر بحث دربارهء شهور و سنوات قمريّه و شمسيّه را به پايان مىبريم ، و در تفسير نسىء كه در آيه كريمه و در روايت شريفهء نبويّه در حجّة الوداع آمده بود ، ديگر سخنى نمىگوئيم . و به ساير مناسكى كه رسول خدا صلّى اللّه عليه و آله و سلّم در زمين منى انجام دادند مىپردازيم .\r\n\r\n[ انجام سائر مناسك رسول الله صلَّى الله عليه و آله و سلَّم در زمين منى 
  ]\r\nاز محلّى كه رسول خدا صلّى اللّه عليه و آله و سلّم در منى خطبه خواندند ، يكسره به قربانگاه ( منحر ) آمدند ، و شترانى را كه با خود آورده بودند ، همه را به دست مبارك خود نحر كردند .\r\nسابقا گفتيم كه رسول خدا صلّى اللّه عليه و آله و سلّم با خود 63 و يا 64 و يا 66 و يا 67 نفر شتر سوق داده بودند ، و حضرت أمير المؤمنين عليه السّلام براى رسول خدا از يمن 37 و يا 36 و يا 34 و يا 33 نفر شتر آورده‌اند ، و حضرت رسول الله ، امير المؤمنين عليه السّلام را در حجّ و هدى خود شريك فرمود ، و در تمام مناسك ، آن جناب همانند آن حضرت بودند .\r\nفلهذا در موقع نحر شتران كه مجموعا يكصد نفر بود ، رسول خدا با امير المؤمنين عليه السّلام مجموعا به نحر شتران پرداختند . أوّل رسول خدا شروع به نحر كردند ، و گويند 63 نفر شتر كه به مقدار عمر آن حضرت بود نحر كردند ، در مقابل هر سال از عمر ، يك نفر شتر . و بقيّه را تا صد نفر امير المؤمنين عليه السّلام نحر كردند .\r\nنگهبان همگى اين شتران ، ناجية بن جندب خزاعى أسلمى بود . « 1 » حضرت رسول الله دستور دادند : از هر شترى يك قطعه برگيرند ، و همه را در يك ديگ سنگى ريخته و پختند ، آنگاه آن حضرت و جناب وصىّ و الا تبارش امير المؤمنين عليه صلوات المصلّين كم كم و آهسته از شوربا و گوشت آن قدرى تناول كردند .\r\nتمام اين يكصد شتر را پس از كشتن ، رسول خدا تصدّق كردند ، و حتّى پوست آنها را ، و حتّى جل‌ّهاى روى شتران و آنچه بر گردنهاى آنها آويزان كرده\r\n\r\n\r\n","description":"","footnote":"\r\n( 1 ) - « فروع كافى » ، ج 4 ، ص 250 . و أيضا ص 249 . و أيضا ص 247 ، و « سنن بيهقى » ج 5 ، ص 134 ، و « البداية و النهاية » ج 2 ، ص 187 و ص 188 ، و « سيرهء حلبيّه » ج 3 ، ص 302 ، و « بحار الانوار » ج 6 ، ص 666 ، و « روضة الصّفا » ج 2 ، ذكر حجة الوداع ، و « حبيب السّير » ج 1 ، جزء سوّم ، ص 410 .\r\n","page_name":" 216 ","page_number":222},
  {"content":"\r\n\r\nبودند ، همه را تصدّق دادند ، و از آنها به مباشرين پوست كندن شتران و قطعه قطعه كنندهء آنها هيچ ندادند . بلكه مزد آنها را از چيز ديگرى غير از أجزاء و اعضاء و متعلّقات شتران دادند . « 1 » و چون رسول خدا صلّى اللّه عليه و آله و سلّم از نحر فارغ شدند ، حلق كردند ( سر خود را تراشيدند ) و سرتراش آن حضرت معمّر بن عبد الله بود . حضرت إشاره به طرف راست سر خود كردند ، و حلّاق نيمهء راست را تراشيد . آن حضرت موها را به أبو طلحهء أنصارى دادند ، تا در ميان مردم تقسيم كرد . و به هر يك ، يك يا دو مو مىرسيد ، سپس آن حضرت اشاره به طرف چپ خود نمودند ، حلّاق نيمهء چپ را تراشيد .\r\nآن را نيز به امّ سليم زوجهء أبو طلحهء انصارى ، و يا به كريب ، و يا به خود أبو طلحه دادند تا آن را نيز در ميان حجّاج تقسيم كند . « 2 » چون آن حضرت از تراشيدن سر فارغ شدند لباس نظيف و دوخته در تن كردند و به سوى مكّه براى انجام طواف ، و نماز طواف حركت كردند .\r\nو لا يخفى آنكه قبل از حركت ، چون مردم از حلق ( سر تراشيدن خود ) و يا تقصير ( كوتاه كردن مو ) مىپرسيدند ، حضرت در پاسخ فرمود : رحم الله المحلّقين « خداوند رحمت خود را بر سرتراشندگان نازل مىكند » . و در روايت است كه چون بعضى از أصحاب حلق و بعضى تقصير نموده بودند حضرت فرمود : اللّهمّ اغفر للمحلّقين « خداوندا ، غفران و آمرزش خود را بر سر تراشندگان بفرست » ! گفتند : و المقصّرين ؟ يعنى بر كوتاه كنندگان مو نيز رحمت و غفران خود را بفرستد ؟\r\nرسول خدا تكرار كرد : اللّهمّ اغفر للمحلّقين .\r\nباز گفتند : و المقصّرين ؟\r\nرسول خدا براى بار سوم تكرار كرد : اللّهمّ اغفر للمحلّقين ! و چون در مرتبهء چهارم گفتند : و المقصّرين ؟ خدا غفران و آمرزشش را بر\r\n\r\n\r\n","description":"","footnote":"\r\n( 1 ) - « سيرهء حلبيّه » ج 3 ، ص 303 ، و « بحار الانوار » ج 6 ، ص 665 .\r\n( 2 ) - « سنن بيهقى » ج 5 ، ص 134 .\r\n","page_name":" 217 ","page_number":223},
  {"content":"\r\n\r\nمقصّرين نيز نازل كند ؟ رسول خدا فرمود : و المقصّرين « خدا بر مقصّرين نيز نازل كند » . « 1 » بعضى گفته‌اند : اين تكرار حضرت در عمرهء حديبيّه بوده است ، نه در حجّة الوداع ، و ليكن چون علاوه بر عمرهء حديبيّه ، در حجّة الوداع نيز چنين پرسش و جوابى روايت شده است ، هيچ بعدى ندارد كه در هر دو موضع رسول خدا صلّى اللّه عليه و آله و سلّم محلّقين را سه بار ، و در مرحلهء چهارم براى مقصّرين نيز طلب مغفرت نموده باشد .\r\nبارى رسول خدا صلّى اللّه عليه و آله و سلّم چون از منى به مكّه آمدند ، در مسجد الحرام آب خواستند ، و چون بعضى و از جمله عبّاس عموى آن حضرت خواست آب از منزل خود بياورد ، حضرت فرمودند : نه ، از همين آبهائى كه مردم مىآشامند « 2 » . آنگاه به جانب چاه زمزم آمده و يك دلو آب براى آن حضرت سقّايانى از بنى عبد المطّلب كه در اطراف زمزم مشغول آب كشى بودند آب بيرون آوردند .\r\nحضرت قدرى از آن دلو تناول كردند ، و بعد مقدارى از آن آب كه در دهان مبارك بود ، در دلو ريخته و به سقّايان دادند تا دو مرتبه در چاه خالى كنند ، و فرمودند : اگر هر آينه خوف آن نداشتم كه مردم اين را نسك و از اعمال پندارند و خودشان براى آب كشى به جانب زمزم آيند ، و اين شغل را از شما بگيرند ، دوست داشتم كه خودم به تنهائى آب بكشم ، بطورى كه ريسمان دلو بر روى اين شانهء من نمايان باشد . « 3 » حضرت رسول اللّه صلّى اللّه عليه و آله و سلّم طواف و نماز آن را بجاى آورده ، و همان روز به منى برگشتند . بعضى گفته‌اند كه نماز ظهر را در مكّه بجاى آوردند ، و بعضى گفتند در منى ، و اين قول بعيد است ، زيرا هر چه هم روز طويل باشد ، انجام مناسك منى از رمى و حلق و نحر شصت و سه نفر شتر و پختن آنها ، و خوردن از قدرى از آب آن ، و خواندن خطبهء طويل ، و جواب دادن به پرسش‌هاى مردم ، و آمدن به مكّه كه تقريبا دو\r\n\r\n\r\n","description":"","footnote":"\r\n( 1 ) - « سنن بيهقى » ج 5 ، ص 134 ، و « روضة الصّفا » ج 2 ، ذكر حجّة الوداع .\r\n( 2 ) - « البداية و النهاية » ج 5 ، ص 193 .\r\n( 3 ) - « سنن بيهقى » ج 5 ، ص 146 و ص 147 ، و « البداية و النهاية » ج 5 ، ص 185 ، و « طبقات ابن سعد » ج 2 ، ص 182 .\r\n","page_name":" 218 ","page_number":224},
  {"content":"\r\n\r\nفرسخ است ، و انجام مناسك بيت الله الحرام ، اين همه بعيد است كه تا ساعتى قبل از ظهر پايان يافته باشد ، تا حضرت به منى مراجعت كرده ، و نماز ظهر را در آنجا انجام داده باشند . « 1 » در « البداية و النهاية » ج 5 ، ص 191 آورده است كه حجّ رسول الله در تابستان بود ، و روز هم روز طولانى بود .\r\nپس قول أقرب آنست كه رسول اللّه نماز ظهر را در مكّه بجاى آورده و سپس به صوب منى رهسپار شده‌اند .\r\nبايد دانست كه حجّ هر گونه كه باشد خواه حجّ تمتّع ، و يا قران ، و يا إفراد ، دو طواف دارد يك طواف را طواف زيارت و يا إفاضه گويند ، و آن أوّلين طوافى است كه محرم به إحرام حجّ انجام مىدهد ، خواه قبل از وقوف به عرفات باشد ، همچون طواف قارن و مفرد كه چنانچه بخواهند ، بعد از إحرام و دخول در مكّه مىتوانند انجام دهند ، و رسول خدا صلّى اللّه عليه و آله و سلّم و أمير المؤمنين عليه السّلام كه حجّشان حجّ قران بود ، و با خود سوق هدى نموده بودند ، و چون وارد مكّه شدند ، در أوّلين وهله قبل از وقوف به عرفات ، طواف را انجام دادند ، و سعى را نيز انجام دادند .\r\nو البتّه بعد از اين طواف هم ، سعى بين صفا و مروه را بجاى مىآورند .\r\nو خواه بعد از وقوف به عرفات باشد ، همچون متمتّع ، و يا همچون قارن و مفردى كه قبل از وقوف ، طواف و سعى را انجام نداده باشد .\r\nطواف ديگر ، طوافى است كه پس از إتمام أعمال انجام مىدهند ، و آن را طواف نساء گويند . و در وجوب آن بين شيعه و سنى هيچگونه خلافى نيست .\r\nاين طواف جزء أعمال حجّ نيست ، بلكه عملى است واجب و مستقلّ ، جدا از أجزاء حجّ ، و اگر كسى هم بجا نياورد ، در حجّ او إشكالى نخواهد بود ، غاية الأمر عمل واجبى را ترك كرده ، و أثر آن كه حلّيّت نسوان است ، مترتّب نشده است .\r\nو علّت آنكه آن را طواف نساء گويند ، به جهت آنست كه اثر آن حلّيّت زنان و عقد آنها و شهود بر عقد آنهاست ، در مقابل طواف إفاضه كه جزء حجّ است و اثر آن حلّيّت طيب و عطر و استعمال بوى خوش است .\r\n\r\n\r\n","description":"","footnote":"\r\n( 1 ) - « البداية و النّهاية » ج 5 ، ص 191 .\r\n","page_name":" 219 ","page_number":225},
  {"content":"\r\n\r\nأهل تسنّن هم اين طواف را واجب مىدانند ، غاية الأمر نام آن را طواف وداع مىگويند . و أثر آن را هم حلّيّت زنان مىدانند ، كه بدون آن زنان به حرمت خود باقى هستند .\r\nو علّت آنكه نام آن را طواف نساء نمىگذارند ، براى آنست كه آنها همگى طواف زيارت و إفاضه را موجب حلّيّت طيب و بوى خوش نمىدانند ، و بسيارى از آنان قائلند كه به مجرّد حلق و يا تقصير در منى استعمال بوى خوش و طيب ، حلال مىگردد . پس اين تقابل بين اين دو طواف ، در نزد آنها نيست كه به جهت آن نام طواف أخير را طواف نساء گذارند . ولى أثر اين طواف ، همانطور كه ذكر شد إجماعا در نزد آنها نيز حلّيّت زنان است . پس حقيقتا طواف وداع واجب آنها ، همين طواف است و اثرش نيز همين است ، و اختلاف اسم گذارى موجب تغيير حقيقت عمل نيست .\r\nولى شيعه علاوه بر اين طواف واجب ، طواف ديگرى را به نام طواف وداع در وقت خروج از مكّه مستحبّ مىداند .\r\nو طواف نساء و يا وداع در نزد عامّه سعى ندارد ، با آنكه واجب است ، و فقط دو ركعت نماز واجب پس از آن دارد . ولى طواف إفاضه سعى دارد ، و بدون آن عمل ناقص است . « 1 » فلهذا مىبينيم رسول خدا صلّى اللّه عليه و آله و سلّم با امير المؤمنين عليه السّلام ، در پى طواف إفاضه سعى نمودند ، ولى در پى طواف نساء و يا وداع ، كه پس از وقوف به عرفات و أداء مناسك روز عيد قربان بجاى آوردند ، سعى انجام ندادند .\r\nأما كسانى كه از مكّه به دستور رسول اللّه إحرام به حجّ بستند ، و حجّشان حجّ إفراد بود ، آنان بعد از وقوف و اداى مناسك روز منى ، بايد يك طواف إفاضه انجام دهند و يك سعى ، و در عقيب آن يك طواف نساء و يا طواف وداع ، فالحمد لله وحده .\r\nرسول خدا پس از انجام مناسك بيت الله الحرام در روز عيد قربان به\r\n\r\n\r\n","description":"","footnote":"\r\n( 1 ) - « سنن بيهقى » ج 5 ، ص 146 .\r\n","page_name":" 220 ","page_number":226},
  {"content":"\r\n\r\nسرزمين منى بازگشتند ، و آنچه مردم از آن حضرت سؤال مىكردند ، راجع به تقديم بعضى از مناسك منى بر بعضى ديگر ، جهلا يا نسيانا مىفرمود : لا حرج عيبى ندارد و باكى نيست ، چه از مقدّم داشتن حلق بر ذبح ، و حلق بر رمى ، و حتّى بر تقديم طواف زيارت بر رمى مىفرمود : لا حرج . « 1 » در اينجا روايات شيعه و عامّه هر دو تطبيق بر اين حكم دارند ، و ما در اينجا دو روايت از شيعه و دو روايت از عامّه نقل مىكنيم :\r\nامّا از شيعه ، علىّ بن ابراهيم از پدرش از ابن أبى عمير از جميل بن درّاج روايت مىكند كه : سألت أبا عبد الله عليه السّلام عن الرّجل يزور البيت قبل أن يحلق ، قال : لا ينبغى إلّا أن يكون ناسيا .\r\nثمّ قال : إنّ رسول اللّه صلّى اللّه عليه و آله و سلّم أتاه أناس يوم النّحر ، فقال بعضهم : يا رسول اللّه ! إنّى حلقت قبل أن أذبح ، و قال بعضهم : حلقت قبل أن أرمى ، فلم يتركوا شيئا كان ينبغى لهم أن يؤخّروه إلّا قدّموه ، فقال : لا حرج . « 2 » جميل گويد : « از حضرت صادق عليه السّلام دربارهء مردى كه زيارت خانه و طواف را قبل از حلق انجام داده است پرسيدم ، فرمود : سزاوار نيست ، مگر از روى فراموشى باشد .\r\nسپس فرمود : جماعتى از مردم در روز نحر ، به نزد رسول اللّه آمدند ، بعضى گفتند : اى پيغمبر خدا من پيش از ذبح كردن ، سر تراشيده‌ام ، و بعضى گفتند : من پيش از رمى كردن سر تراشيده‌ام ، و هيچ چيزى را كه بايد مؤخّر بجاى بياورند ، باز نگذاشتند مگر اينكه مقدّم بجاى آورده بودند ، حضرت فرمود : باكى نيست » .\r\nدوّم روايتى است كه عدّه‌اى از أصحاب ، از سهل بن زياد ، از أحمد بن محمّد بن أبى نصر ، روايت كرده‌اند كه او گفت : از حضرت باقر عليه السّلام پرسيدم دربارهء مردى از اصحاب ما كه رمى جمره را كه در روز عيد قربان بجاى آورد ، قبل از ذبح كردن سر تراشيد .\r\nحضرت فرمود : در روز نحر ، طوائفى از مسلمانان به نزد رسول خدا صلّى اللّه عليه و آله و سلّم\r\n\r\n\r\n","description":"","footnote":"\r\n( 1 ) - « سيرهء حلبيّه » ج 3 ، ص 305 .\r\n( 2 ) - « فروع كافى » ج 4 ، كتاب حجّ ، ص 504 ، و « بحار الانوار » طبع كمپانى ، ج 6 ، ص 662 .\r\n","page_name":" 221 ","page_number":227},
  {"content":"\r\n\r\nآمدند و گفتند : اى پيغمبر خدا ! ما ذبح كرديم قبل از اينكه رمى كنيم ، و سر تراشيديم قبل از اينكه ذبح كنيم ، و چيزى باقى نگذاشتند از آنچه مىبايست مقدّم دارند إلّا اينكه مؤخّر داشته بودند و نيز چيزى باقى نگذاشتند از آنچه مىبايست مؤخّر دارند مگر اينكه مقدّم داشته بودند .\r\nحضرت رسول اللّه صلّى اللّه عليه و آله و سلّم به همگى آنها فرمود : لا حرج ، لا حرج . « 1 » امّا از عامّه ، از « صحيح » مسلم ، از عمرو بن العاصى ، روايت شده است كه گفت : رسول خدا صلّى اللّه عليه و آله و سلّم در حجّة الوداع در زمين منى بر روى راحله‌اى وقوف داشت ، كه مردم از او مسئله مىپرسيدند .\r\nمردى به حضور آن حضرت رسيد و گفت : يا رسول اللّه ! من نمىدانستم كه محلّ شدن به واسطهء سر تراشيدن نبايد قبل از نحر شتر صورت گيرد ، و من قبل از نحر ، سر تراشيده‌ام ، حضرت فرمود : اذبح و لا حرج « اينك ذبح كن و حرجى بر تو نيست » .\r\nو پس از آن مرد دگرى آمد و گفت : يا رسول اللّه ! نمىدانستم كه رمى جمره بايد قبل از نحر باشد ، و من نحر كرده‌ام ، حضرت فرمود : إرم و لا حرج « اينك رمى كن و حرجى نيست » .\r\nو سپس مرد دگرى آمد و گفت : من إفاضه براى بيت اللّه الحرام به جهت طواف كرده‌ام پيش از آنكه رمى كنم ! حضرت فرمود : إرم و لا حرج ! و رسول خدا از هيچ چيز كه مقدّم ، و يا مؤخّر داشته بودند ، مورد پرسش قرار نگرفت ، مگر آنكه گفت : إفعل و لا حرج ، بجاى آور و حرجى نيست ! « 2 » دوّم روايتى است كه أحمد بن عمر بن انس عذرى با سند متّصل خود از اسامة بن شريك نقل مىكند و او گفت : من با رسول خدا در حجّة الوداع حاضر بودم كه آن حضرت در حال خواندن خطبه بود ، و مىگفت : امّك و أباك و أختك و أخاك\r\n\r\n\r\n","description":"","footnote":"\r\n( 1 ) - « فروع كافى » ج 4 ، كتاب حجّ ، ص 504 ، و « بحار الانوار » طبع كمپانى ، ج 6 ، ص 662 .\r\n( 2 ) - « سيرهء حلبيّه » ج 3 ، ص 305 ، و « سنن بيهقى » ج 5 ، ص 141 ، و أيضا ص 142 ، و « البداية و النهاية » ج 5 ، ص 199 .\r\n","page_name":" 222 ","page_number":228},
  {"content":"\r\n\r\nثمّ أدناك أدناك « بر تو باد كه از مادرت و پدرت و خواهرت و برادرت و پس از آنها از افراد نزديك به تو ، و نزديك به تو ، حمايت و پاسدارى كنى » ! در اين حال جماعتى آمدند و گفتند : يا رسول اللّه بنو يربوع ، ما را گرفتند و نگهداشتند ! حضرت فرمود : هيچ صاحب نفسى بر ديگرى جنايت نمىكند ! پس از اين مردى از مسئلهء نسيان رمى جمار پرسش كرد ، حضرت فرمود : إرم و لا حرج ، و سپس ديگرى آمد و گفت : يا رسول اللّه من فراموش كردم طواف را انجام دهم ، حضرت فرمود : طف و لا حرج .\r\nو پس از آن شخصى آمد و گفت : من سر تراشيده‌ام قبل از آنكه ذبح كنم ! حضرت فرمود : اذبح و لا حرج . و از هر چه پرسش كردند ، رسول خدا فرمود : لا حرج ، لا حرج .\r\nو سپس فرمود : قد أذهب اللّه الحرج إلّا رجلا اقترض امرءا مسلما فذلك الّذى حرج و هلك . و قال : ما أنزل اللّه دآء إلّا أنزل له دوآء إلّا الهرم . « 1 » « خداوند حرج و گرفتگى و تنگى را برداشته و برده است ، مگر از مردى كه غيبت مرد مسلمان را بنمايد ، آن چيزى است كه در آن حرج و هلاكت است . و رسول خدا فرمود : خداوند هيچ دردى را نفرستاده است ، مگر آنكه دواى آن درد را نيز فرستاده است ، مگر درد پيرى را » .\r\nبارى بحث در تقديم و تأخير مناسك منى ، بعضى بر بعضى ديگر ، در دو مورد واقع مىشود :\r\nأوّل در صورت جهل به لزوم تقديم و يا نسيان ، و در اين صورت روايات إطباق دارند بر عدم لزوم إعاده و تكرار ، همچنان كه در روايت جميل گذشت ، و در اين صورت با فرض لزوم تقديم و تأخير و شرطيّت آن ، همچنان كه از روايات مستفاد مىگردد ، بايد گفت شرطيّت فقط در صورت تذكّر و علم است ، نه در صورت جهل و نسيان .\r\n\r\n\r\n","description":"","footnote":"\r\n( 1 ) - « البداية و النهاية » ج 5 ، ص 197 ، و « سنن بيهقى » ج 5 ، ص 146 .\r\n","page_name":" 223 ","page_number":229},
  {"content":"\r\n\r\nدوّم در صورت عمد و علم ، در اين صورت با وجود روايات وارده در لزوم إثم و گناه و حرج ، با فرض صحّت حجّ ، و قطع أصحاب ما به عدم لزوم تكرار و إعاده بايد گفت : اين شرطيّت تقديم و تأخير ، از باب تعدّد مطلوب است ، نه وحدت مطلوب مشروط بدين شرط . و در اين صورت چنانچه أصل ماهيّت و طبيعت ، إتيان شده باشد ، مطلوب به دست آمده ، و زمينه‌اى براى إعاده و تكرار آن نيست ، ولى در عين حال يك مطلوب ديگر كه تقديم و تأخير باشد ، فوت شده است ، و مستلزم حرج و گناه است . و حجّ نيز گرچه صحيح و كامل است ، و ليكن حجّ تمام نيست ، و فرق معناى كمال و تمام در نظير اين موارد روشن مىشود . روز عيد را روز نحر و روز اضحى و روز حجّ اكبر گويند . « 1 » روز يازدهم و دوازدهم و سيزدهم را أيّام تشريق خوانند ، به جهت برق زدن خورشيد و نور آفتاب بر خون‌هاى ريخته شده ، و تلألؤ و درخشندگى آنها ، و به همين جهت شبهاى قبل از اين روزها را ليالى تشريق گويند . و روز يازدهم را يوم الرّءوس و يوم القرّ نيز گويند ، به جهت آنكه حاجيان غالبا در اين روز سرهاى حيوانات نحر شده و ذبح شده را مىپزند و مىخورند ، و نيز در مقابل روز نفر كه روز كوچ كردن است ، در آن روز استقرار دارند . و روز دوازدهم را يوم الأكرع و يا يوم الأكارع و يا يوم النّفر الأوّل گويند ، چون كراع به معناى پاچه است ، و حاجيان در اين روز پاچه‌هاى شتران و گوسفندان را مىپزند ، و چون أوّلين روزى است كه حجّاج كارشان تمام مىشود ، و يا به طرف مكّه ، و يا به طرف منازل و أوطان خود مىروند ، لذا نام آن را روز كوچ أوّل گذارده‌اند ، و روز سيزدهم را يوم النّفر الثّانى گويند ، به جهت آنكه بقيّهء حجّاج كه در كوچ أوّل كوچ نكرده‌اند ، در اين روز كوچ خواهند نمود . « 2 » در شب يازدهم و دوازدهم واجب است تا نيمهء شب حاجى در زمين منى\r\n\r\n\r\n","description":"","footnote":"\r\n( 1 ) - در تعبير يوم الحجّ الأكبر بايد دانست كه اكبر صفت براى يوم است نه براى حجّ ، يعنى بهترين و بزرگترين روز حجّ كه روز عيد قربان است .\r\n( 2 ) - « البداية و النهاية » ج 5 ، ص 203 .\r\n","page_name":" 224 ","page_number":230},
  {"content":"\r\n\r\nبماند ، مگر آنكه در مكّه باشد ، و به عبادت اشتغال ورزد .\r\nعبّاس عموى پيغمبر چون سقايت و وظيفهء آب دادن حاجّ در مكّه با او بود ، فلهذا از رسول اللّه رخصت گرفت كه شبهاى منى در مكّه بماند . « 1 » رسول خدا به رعاة إبل ( شترچرانان ) اجازه دادند كه در روز عيد ، رمى كنند ، ولى رمى فرداى آن روز را نكنند ، و به جاى آن در روز بعد كه روز نفر أوّل است رمى كنند ، و نيز اجازه دادند ، در صورتى كه بخواهند مىتوانند رمى خود را در شب بعد ، انجام دهند . « 2 » در بعضى از روايات وارد شده است كه رسول اللّه صلّى اللّه عليه و آله و سلّم براى زيارت بيت اللّه شبها به مكّه مىآمدند و مراجعت مىنمودند .\r\nرسول خدا صلّى اللّه عليه و آله و سلّم در منى در مسجد الخيف سكنى گزيدند ، و دستور دادند كه مهاجرين در طرف راست ، و أنصار در طرف چپ إقامت كنند ، و بقيّهء مردم در أطراف آنان .\r\nاز آن حضرت تقاضا كردند كه اجازه فرمائيد تا منزلى در منى براى شما بسازيم ، اجازه نفرمود ، و فرمود : منى مناخ من سبق ، « زمين منى بارانداز و فرودگاه هر كسى است كه زودتر بيايد ، و در سكنى پيشى گيرد » . « 3 » حضرت رسول اللّه در روز يازدهم ، أوّل جمرهء اولى و سپس جمرهء وسطى و پس از آن جمرهء عقبه را رمى كردند ، هر كدام را به هفت ريگ . و با هر ريگى كه پرتاب مىكردند ، مىگفتند : اللّه أكبر .\r\nدر جمرهء اولى و وسطى قبل از رمى رو به قبله ايستاده ، و مدّتى دعا خواندند ، و سپس رمى كردند ، ولى در جمرهء عقبه رو به قبله نايستادند ، و دعا هم نكردند ، رمى كردند و برگشتند . « 4 »\r\n\r\n\r\n","description":"","footnote":"\r\n( 1 ) - « البداية و النهاية » ج 5 ، ص 300 .\r\n( 2 ) - « سنن بيهقى » ج 5 ، ص 150 و ص 151 ، و « فروع كافى » ج 4 ، ص 481 و ص 482 .\r\n( 3 ) - « البداية و النهاية » ج 5 ، ص 199 ، و « سنن بيهقى » ج 5 ، ص 138 و ص 139 .\r\n( 4 ) - « فروع كافى » ج 4 ، از ص 480 تا ص 482 ، و « سنن بيهقى » ج 5 ، ص 148 ، و « البداية و النهاية » ج 5 ، ص 300 .\r\n","page_name":" 225 ","page_number":231},
  {"content":"\r\n\r\nو آنچه مرحوم فيض در « محجّة » آورده است كه در وقت رمى جمرهء عقبه بايد رو به قبله ايستاد ظاهرا سهو است . « 1 » حضرت رسول اللّه صلّى اللّه عليه و آله و سلّم در روز يازدهم نيز خطبه‌اى خواندند ، و مردم را تحذير از مخالفت و ترغيب به اتّباع سنّت نمودند ، و علاوه بر اسقاط ربا و رباى عموى خود عباس ، و إهدار هر خونى كه در جاهليّت ريخته شده است ، و إهدار دم ربيعة بن حارث بن عبد المطّلب ، و إسقاط هر مظلمهء ديگرى كه در جاهليّت بوده است ، و دعوت به احترام اموال مسلمين ، و بيان حرمت نسىء و استداره و گردش زمان به موضع اوّل خود ، فرمود :\r\nألا لا ترجعوا بعدى كفّارا يضرب بعضكم رقاب بعض ! ألا إنّ الشّيطان قد يئس أن يعبده المصلّون و لكنّه فى التّحريش بينكم . « 2 » « بعد از رحلت من به كفر برنگرديد بطورى كه بعضى از شما گردن ديگرى را بزند ، آگاه باشيد كه شيطان نااميد شده است كه نمازگزاران او را بپرستند ، و ليكن اميد دارد كه شما را به جان يكدگر بيندازد ، و در دائرهء نفاق و اختلاف و اغراء به فتنه و فساد كوشش كند » ! سپس فرمود : ألا هل بلّغت ! ألا هل بلّغت ! ثمّ قال : ليبلّغ الشّاهد الغائب فإنّه ربّ مبلّغ أسعد من سامع ! رسول خدا دستهاى خود را گشود ، و به پهنا باز كرد ، و گفت : « آيا رساندم ؟ ! آيا تبليغ كردم ؟ ! و پس از آن فرمود : أفرادى كه حضور دارند ، بايد اين سخنان را به غائبان برسانند ! زيرا كه چه بسا آن افرادى كه به آنها رسانده مىشود ، از خود افرادى كه حضور دارند و مىشنوند ، سعادتشان بيشتر ، و بهره‌گيرى آنان از اين مطالب ، وافىتر است ! » حميد گويد : چون به حسن اين جمله رسيد ، گفت : قد و اللّه بلّغوا أقواما\r\n\r\n\r\n","description":"","footnote":"\r\n( 1 ) - « المحجّة البيضاء » طبع 8 جلدى ، كتاب أسرار حجّ ، ج 2 ، ص 179 .\r\n( 2 ) - حرّش بين القوم : أغرى بعضهم على بعض ، و كذلك بين الكلاب و ماشا كلها .\r\n","page_name":" 226 ","page_number":232},
  {"content":"\r\n\r\nكانوا أسعد به ، « سوگند به خدا كه آن خطبه را رساندند به أقوامى كه از شنوندگان كامياب‌تر بودند » .\r\nحافظ أبو بكر بزّاز گويد : كه چون بر رسول اللّه سورهء   إِذا جاءَ نَصْرُ اللَّهِ وَ الْفَتْحُ   در سرزمين منى در أيّام تشريق نازل شد ، سوار شد ، و در نزد عقبه ايستاد ، و آن‌قدر از مردم گرد او مجتمع شدند ، كه غير از خدا تعدادشان را كسى نداند ، و آن وقت شروع به خواندن خطبه نمود .\r\nو بعد از فقراتى فراوان ، در سفارش به زنان و اداء امانت ، و حرمت چهار ماه از ماه‌هاى سال و غير ذلك فرمود : و لا يحلّ لامرء من مال أخيه إلّا ما طابت به نفسه .\r\n« براى هيچ كس حلال نيست كه از مال برادرش استفاده كند ، مگر آنكه آن برادر از طيب نفس ، و رضاى خاطر ، آن كس را در معرض استفاده از مال قرار دهد » .\r\nو سپس فرمود : « أيّها النّاس ! إنّى قد تركت فيكم ما إن أخذتم به لم تضلّوا : كتاب اللّه فاعملوا به » ! « اى مردم من در ميان شما چيزى را بعد از خودم به يادگار گذاشتم كه اگر آن را بگيريد و اخذ كنيد ، هيچگاه گمراه نشويد ! و آن كتاب خداست ! پس به آن عمل كنيد » ! « 1 » ( از خطبه‌هائى كه قبل از اين و بعد از اين ايراد فرموده‌اند ، و در آن غير از كتاب خدا لفظ و عترتى أهل بيتى وارد شده است ، معلوم مىشود كه در اين خطبه هم بوده و ساقط شده است ) .\r\nرسول خدا صلّى اللّه عليه و آله و سلّم در حجّة الوداع مجموعا پنج خطبه خوانده‌اند :\r\nأوّل در روز هفتم ذوالحجّة در مكّهء مكرّمه ، دوّم در روز عرفه ، سوّم در روز عيد قربان ، چهارم در يوم القرّ كه روز يازدهم است ، در منى ، پنجم در يوم النّفر الأوّل « 2 » كه روز دوازدهم است در منى . « 3 »\r\n\r\n\r\n","description":"","footnote":"\r\n( 1 ) - « البداية و النهاية » ج 5 ، از ص 201 تا ص 203 .\r\n( 2 ) - « سنن بيهقى » ج 5 ، ص 151 .\r\n( 3 ) - « سيرهء حلبيّه » ج 3 ، ص 306 .\r\n","page_name":" 227 ","page_number":233},
  {"content":"\r\n\r\nرسول خدا صلّى اللّه عليه و آله و سلّم شب دوازدهم و شب سيزدهم را نيز در منى ماندند ، و صبح هر يك از اين دو شب ، جمرات ثلاث را به همان نحوى كه ذكر شد ، رمى كردند ، و ظهر روز سيزدهم عازم مكّه شدند . « 1 » روز سيزدهم را يوم النّفر الثّانى گويند ، يعنى روز كوچ دوم و بر امام لازم است ، تا آن روز در منى بماند ، گرچه بيشتر حجّاج در روز نفر أوّل ، از سرزمين منى خارج شده باشند .\r\nمعمّر بن عبد اللّه بن حراثة ، رحل رسول خدا را بر روى شتر بست كه پيامبر بر روى آن سوار شوند ، چون رسول خدا خواستند سوار شوند گفتند : اى معمّر اين رحل باز شده است و محكم نيست ! معمّر گفت : پدرم و مادرم فدايت باد ! من آن را محكم بستم ، همانطور كه هميشه براى شما بستم ، و ليكن بعضى از حسودانى كه از اين موقعيّت من نسبت به شما بر من حسد مىبرند ، آن را باز كرده‌اند تا شايد شما مرا عوض كنيد و ديگرى را بجاى من بگماريد ! رسول خدا فرمود : من چنين كارى نمىكنم ! « 2 » بارى ، معمّر همان كسى است كه سر رسول خدا را تراشيد ، و در موقع تراشيدن ، قريش گفتند : اى معمّر گوش رسول خدا در دست توست ! و تيغ سر تراش نيز در دست توست ! معمّر گفت : سوگند به خدا كه من اين را براى خودم موهبتى عظيم و فضلى بزرگ مىدانم ! « 2 » رسول خدا صلّى اللّه عليه و آله و سلّم حدود عرفات و مشعر الحرام را معيّن كرده بود ، اينك حدود منى را از چهار طرف معيّن كرد ، و به صوب مكّهء مكرّمه رهسپار شد .\r\nرسول خدا صلّى اللّه عليه و آله و سلّم از منى خارج شده و در محصّب نزول كردند . ( محصّب زمينى است در أبطح ، ناحيهء شرقى مكّه بين مكّه و منى ) و آنجا را محصّب گويند به جهت وجود حصباء يعنى ريگهاى ريز و خرد در آن زمين ، چون أبطح به معناى زمين ماسه‌اى است كه در مسيل واقع شده ، و پوشيده از ماسهء بسيار نرم است .\r\n\r\n\r\n","description":"","footnote":"\r\n( 1 ) - « حبيب السّير » ج 1 ، جزء سوّم ، ص 401 .\r\n( 2 ) - « فروع كافى » ج 4 ، ص 250 و ص 251 .\r\n","page_name":" 228 ","page_number":234},
  {"content":"\r\n\r\nمحصّب همان زمينى است كه قريش با بنى كنانه ، مواعده و معاهده به امضاء رسانيدند ، تا بر بنى هاشم و بنى عبد المطّلب سخت گيرند ، با آنها نكاح نكنند ، و خريد و فروش ننمايند ، و مراوده و معاشرت ننمايند ، تا زمانى كه محمّد را تسليم آنان كنند ، و آنها آن حضرت را به قتل برسانند .\r\n\r\n[ أشعار أبو طالب در حمايت رسول خدا صلَّى الله عليه و آله و سلَّم 
  ]\r\nو اين سرزمين را خيف بنى كنانه گويند ، يعنى سرزمين پهناور آنها . « 1 » و روى اين معاهده ، سه سال رسول اكرم و مسلمانان در شعب أبو طالب عليه السّلام محبوس بودند . و حضرت أبو طالب با تمام قوا ، چه از جهت ماليّه در حدود إمكان ، و چه از جهت دفاعيّه از آنها حمايت مىنمود ، تا وقتى كه معلوم شد به إعجاز آن حضرت و إخبار آن حضرت ، معاهده نامه را موريانه خورده است ، و فقطّ نام خدا را باسمك اللّهمّ باقى گذارده است .\r\nو حضرت ابو طالب عليه السّلام والد ماجد أمير المؤمنين عليه السّلام اين اشعار نغز و راقى را در حمايت رسول خدا در اين هنگام سروده است :\r\n 1 و اللّه لن يصلوا إليك بجمعهم * حتّى أوسّد فى التّراب دفينا\r\n2 فاصدع بأمرك ما عليك غضاضة * و ابشر بذاك و قرّ منك عيونا\r\n3 و دعوتنى و علمت أنّك ناصحى * و لقد صدقت و كنت ثمّ أمينا\r\n4 و لقد علمت بأنّ دين محمّد * من خير أديان البريّة دينا \r\n« 2 »\r\n\r\n\r\n","description":"","footnote":"\r\n( 1 ) - « البداية و النهاية » ج 5 ، ص 203 تا ص 205 .\r\n( 2 ) - كتاب « مؤمن قريش » تأليف خنيزى ص 161 . و در پاورقى مصادر آن را بدين طريق بيان كرده است : « شرح نهج البلاغهء ابن ابى الحديد » 306 / 3 ، و « السّيرة النبويّة » 85 و 197 / 1 ، و « ثمرات الأوراق » 4 / 2 ، و « العبّاس » 22 و 23 ، و « هاشم و أميّة » 167 ، و « كشّاف » 448 / 1 و نيز 10 / 2 ، و « تذكرة الخواصّ » 9 ، و « معجم القبور » 186 / 1 ، و « المناقب » 34 ، و « ديوان أبي طالب » 7 ، و « أعيان الشيعة » 128 / 39 ، و بيت أوّل در « سيرهء حلبيّه » 322 / 1 ، و دو بيت أخير در « إصابة » 116 / 4 ، و در كتاب « حجّت » 63 به مصادر عديده‌اى اسناد داده شده است ، و در « شيخ أبطح » 27 به عدّه‌اى از مصادر اسناد داده شده است ، و در ص 88 ايضا ، و در كتاب « الغدير » 334 / 7 به مراجع متعدّدى ارجاع داده شده است ، و گفته است كه ثعلبى در تفسيرش روايت كرده است ، و گفته است : در صحّت نقل اين ابيات از أبو طالب ، مقاتل ، و عبد اللّه بن عبّاس ، و قاسم بن محضرة ، و عطاء بن دينار ، اتّفاق دارند ، همچنان كه برزنجى از كلام معروف أبي طالب شمرده است ، و اين ابيات را بيهقى در « دلائل النبوة » چنان كه شارح « كشّاف » در ج 2 ص 10 گويد ، از طريق ابن اسحاق ، از يعقوب بن عتيبة بن مغيرة بن أخنس تخريج كرده است .\r\n","page_name":" 229 ","page_number":235},
  {"content":"\r\n\r\n1 - « سوگند به خداوند كه هيچگاه با تمام قوا و جمعيّت خود ، دستشان به تو نخواهد رسيد ، مگر آن زمان كه من سرم را بر خشت لحد بگذارم ، و در زير خاك مدفون گردم ! 2 - تو دعوت خود را جهارا اعلان كن ! براى تو كمبود و كوتاهى و شكستى نيست ! و بشارت باد تو را به اين اعلام ، كه با آن چشم‌هائى را تر و تازه مىكنى و از خود خرسند مىگردانى ! 3 - تو مرا بدين فرا خواندى ! و دعوت كردى ! و من مىدانم كه تو نصيحت و اندرز خود را بر من تمام كردى ! و حقّا تو در اين دعوت ، صادق و راستگوئى ، و پيوسته نيز در آنجا أمين بودى ! 4 - و حقّا من دانسته‌ام كه : دين محمّد از جهت اتقان و استحكام ، از بهترين أديان و مذاهبى است كه در ميان مردمان بوده است » .\r\nاين زمين أبطح همان زمينى است كه رسول اللّه در به دو ورود به مكّه در آنجا وارد شدند ، و به خانه‌هاى مكّه وارد نشدند ، و فرمودند : من در شهرى كه از آنجا هجرت كردم ، منزل نمىگزينم .\r\nو اين زمين چون خصوص همان محلّ معاهدهء قريش با بنى كنانه است ، لذا رسول خدا صلّى اللّه عليه و آله و سلّم براى إعلان عظمت و پيروزى اسلام ، در اين زمين وارد شدند ، هم قبل از وقوف به عرفات و هم بعد از وقوف ، و روى همين أمر چون در شب سيزدهم در منى از رسول خدا پرسيدند : فردا شما در كجا وارد مىشويد ؟ ! در جواب فرمود : نحن نازلون غدا إن شاء اللّه بخيف بنى كنانة - يعنى المحصّب « 1 » - « ما فردا ان شاء اللّه در خيف بنى كنانه يعنى در محصّب وارد مىشويم » .\r\nدر حديث آمده است كه آن حضرت قصد نزول در محصّب را نمودند مراغمة\r\n\r\n\r\n","description":"","footnote":"\r\nو حقير گويد : أبو الفداء كه از عامّه است در تاريخ خود ، اين اشعار را براى اثبات همين أمر ذكر كرده است ، و بعضى از اين ابيات را إبن هشام در « قطر النّدى » در باب تميز ، و نيز سيوطى در « شرح الفيّهء ابن مالك » در افعال مدح و ذمّ براى اثبات بعضى از مسائل نحويّه استشهاد آورده‌اند .\r\n( 1 ) - « البداية و النهاية » ج 5 ، ص 205 ، و نيز در ص 199 .\r\n","page_name":" 230 ","page_number":236},
  {"content":"\r\n\r\nلما كان تمالىء عليه كفّار قريش لمّا كتبوا الصّحيفة من مصارمة بنى هاشم و بنى المطّلب حتّى يسلّموا إليهم رسول اللّه صلّى اللّه عليه و آله و سلّم .\r\n« به جهت رغم أنف آن معاونت و اجتماع قريش ، در نوشتن صحيفه و عهدنامه ، در بريدن و قطع كردن با بنى هاشم و بنى عبد المطّلب ، تا رسول خدا صلّى اللّه عليه و آله و سلّم را به آنان تسليم نمايند » .\r\nو همچنين در عام الفتح ( سنهء هشتم از هجرت ) كه رسول خدا مكّه را فتح كردند ، محلّ نزول خود را در محصّب قرار دادند ، و على هذا نزول در محصّب پس از وقوف به عرفات سنّتى است مرغوب و ممدوح .\r\nو ليكن آنچه از روايات شيعه بر مىآيد ، اين سنّت ، براى كسانى است كه همانند رسول اللّه در نفر دوّم وارد مكّه مىشوند . « 1 » رسول خدا صلّى اللّه عليه و آله و سلّم نماز ظهر و عصر و مغرب و عشاء را در محصّب بجاى آوردند : فهجع هجعة أو رقد رقدة « 2 » قدرى كوتاه به پشت خوابيده و استراحت كردند و خوابيدند . فلهذا سنّت است كه حاجى چون از منى مىآيد ، در مسجد حصباء كه همان محلّ نزول رسول اللّه در محصّب است ، قدرى به پشت استراحت كند ، و سپس به سوى مكّه برود .\r\nدر اين حال رسول خدا صلّى اللّه عليه و آله و سلّم به حجّاج إذن در رحيل به بيت اللّه الحرام و طواف نساء يا وداع را دادند « 3 » ، و خود وجود مبارك با حضرت امير المؤمنين عليه السّلام و بى بى عالم : حضرت صدّيقه عليهما السّلام و حسنين و زينبين ، و ساير متعلّقات قبل از نماز صبح به بيت اللّه الحرام آمدند كه طواف بجاى آورند ، و نماز طواف را بگزارند .\r\nامّ سلمة : زوج بزرگوار رسول خدا مىگويد : من كسالت داشتم و به رسول اللّه عرض كردم .\r\nحضرت فرمود : تو طواف خود را در دنبال جمعيّت بر روى شتر انجام بده ! و\r\n\r\n\r\n","description":"","footnote":"\r\n( 1 ) - « المحجة البيضاء » ج 2 ، ص 182 .\r\n( 2 ) - « البداية و النهاية » ج 5 ، ص 206 .\r\n( 3 ) - « البداية و النهاية » ج 5 ، ص 206 و ص 207 .\r\n","page_name":" 231 ","page_number":237},
  {"content":"\r\n\r\nمن در آخر جمعيّت طائفين بر روى شتر خودم طواف مىكردم ، كه رسيدم به رسول اللّه كه در كنار بيت اللّه ايستاده بود مشغول نماز صبح با جماعتى از مسلمين بود ، و آن حضرت در نماز سورهء       وَ الطُّورِ وَ كِتابٍ مَسْطُورٍ فِي رَقٍّ مَنْشُورٍ وَ الْبَيْتِ الْمَعْمُورِ وَ السَّقْفِ الْمَرْفُوعِ       را قرائت مىفرمود . « 1 »\r\n\r\n[ أشعار أبو طالب در حمايت رسول خدا صلَّى الله عليه و آله و سلَّم 
  ]\r\nرسول اكرم بعد از نماز صبح طواف بجاى آوردند و در ملتزم ( محلّى است بين حجرالأسود ، و در كعبه ) توقّف كردند و مدّتى دعا كردند ، و سپس صورت و سينهء خود را به ملتزم چسبانيدند ، بطورى كه جسد مبارك آن حضرت به جدار كعبه چسبيده بود . « 1 » رسول اللّه مقدارى از آب زمزم با خود برداشتند « 1 » و هر وقت از خصوص غزوه و يا حجّ و يا عمره باز مىگشتند سه مرتبه مىگفتند : اللّه أكبر اللّه أكبر ، و پس از آن مىگفتند : لا إله إلّا اللّه وحده لا شريك له ، له الملك و له الحمد ، و هو على كلّ شيء قدير ، آئبون ، عابدون ، ساجدون ، لربّنا حامدون ، صدق اللّه وعده ، و نصر عبده ، و هزم الأحزاب وحده .\r\nرسول خدا صلّى اللّه عليه و آله و سلّم چون وارد مكّه شدند ، از بالاى مكّه : ثنيّهء كداء ( ثنيّه به معناى گردنه ، و راهى است كه به گردنه منتهى مىشود ، و اسم آن كدآء به فتح كاف ، و مدّ مىباشد ) وارد شدند و چون از مكّه خارج شدند از پائين مكّه : ثنيّهء كدى ( به ضمّ كاف ، و قصر مىباشد ) خارج شدند . « 4 » تمام مدّت اقامت آن حضرت در مكّه ده روز طول كشيد « 5 » : روز يكشنبه پنجم ذوالحجّه وارد مكّه شدند ، و تا روز چهارشنبه در أبطح ماندند ، و سپس به سوى عرفات حركت كردند ، شب پنجشنبه در منى ماندند ، و روز پنجشنبه كه عرفه بود در عرفات ، و روز جمعه كه روز عيد بود در منى ، و روز شنبه و يكشنبه و دوشنبه تا ظهر در منى براى انجام مناسك منى اقامت كردند ، شب سه‌شنبه در مكّه در أبطح و نزديك أذان\r\n\r\n\r\n","description":"","footnote":"\r\n( 1 ) - « البداية و النهاية » ج 5 ، ص 206 و ص 207 .\r\n( 4 ) - « البداية و النهاية » ج 5 ، ص 207 ، و « سيرهء حلبيّه » ج 3 ، ص 307 ، و « حبيب السّير » ج 1 ، جزء 3 ، ص 412 .\r\n( 5 ) - « سيرهء حلبيّه » ج 3 ، ص 307 ، و « بحار الأنوار » ج 6 ، ص 666 .\r\n","page_name":" 232 ","page_number":238},
  {"content":"\r\n\r\nصبح به بيت اللّه آمده ، پس از طواف و نماز صبح روز سه شنبه از مكّه خارج و به صوب مدينهء منوّره رهسپار شدند .\r\nكاروان حجّاج از مكّه خارج شده و به سوى جحفه و غدير خم مىروند ، غدير خمّ محلّ إعلان و إظهار ولايت مطلقهء حضرت أمير المؤمنين عليه السّلام ، وه چه مقام عظيمى ، وه چه إعلان خطيرى !\r\n أ لم تعلموا أنّ الوصىّ هو الّذى * أتى الزّكاة و كان فى المحراب\r\nأ لم تعلموا أنّ الوصىّ هو الّذى * حكم الغدير له على الأصحاب \r\n« 1 » « آيا ندانستيد كه وصىّ رسول خدا آن كسى است كه در محراب عبادت به سائل صدقه و زكات داد ؟ ! آيا ندانستيد كه وصىّ رسول خدا آن كسى است كه در روز غدير حكم ولايت و امامت او بر جميع اصحاب رسول خدا جارى شد ؟ ! الحمد لله الّذى جعلنا من المتمسّكين بولايته و الحمد لله وحده .\r\n\r\n\r\n","description":"","footnote":"\r\n( 1 ) - صاحب بن عباد ، بنا به نقل « الغدير » ج 4 ، ص 66 .\r\n","page_name":" 233 ","page_number":239},
  {"content":"\r\n . \r\n\r\n","description":"","footnote":"","page_name":" 234 ","page_number":240}
  ]