[
  {"content":"\r\n\r\nهو الحى\r\nمهر فروزان\r\nنمائى اجمالى از شخصيت علمى واخلاقى\r\nحضرت علامه آية الله\r\nحاج سيد محمد حسين حسينى طهرانى\r\n\" قدس الله نفسه الزكية \"\r\nتأليف :\r\nسيد محمد محسن حسينى طهرانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n\r\nهو الحى\r\nمهر فروزان\r\nنمائى اجمالى از شخصيت علمى واخلاقى\r\nحضرت علامه آية الله\r\nحاج سيد محمد حسين حسينى طهرانى\r\n\" قدس الله نفسه الزكية \"\r\nتأليف :\r\nسيد محمد محسن حسينى طهرانى\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nديباچه\r\nبِسْمِ اللَهِ الرَّحْمَنِ الرَّحِيمِ\r\nالْحَمْدُ لِلَّهِ رَبِّ الْعالَمينَ\r\nوَ صَلَّى اللَهُ عَلَى نَبيِّنا سَيِّدِ الْمُرْسَلينَ ، و عَلَى ءَالِهِ الأئِمَّةِ الْمَعْصومينَ\r\nوَ لَعْنَةُ اللَهِ عَلَى أعْدَائِهِمْ أجْمَعينَ\r\nتَحَصَّنْتُ بِالْمَلِكِ الْحَىِّ الَّذى لَايَمُوتُ وَ اعْتَصَمْتُ بِذِى الْعِزَّةِ\r\nوَ الْعَدْلِ والْجَبَرُوتِ وَ اسْتَعَنْتُ بِذِى الْعَظَمَةِ وَ الْقُدْرَةِ وَ الْمَلَكُوتِ ،\r\nعَنْ كُلِّ مَا أخَافُهُ وَ أحْذَرُهُ . [ 1 
  ]\r\nبار پروردگارا ! هستى و بقاء در جميع مراتب تعيّن و وجود منحصر بذات اقدس توست ؛ و حمد و ثناء در دائرهء نزول و صعود بر محور ظهور بهاء و كبريائيّت توست ؛ قلوب ما را به انوار محبّت و عشق به ذاتت مستنير ، و عقولمان را از فيضان بارش ابر هدايت مُرتَوى بگردان ! أقدام ما را در منهج قويم كرامت انسانى و صراط مستقيم اولياء عظامت قدمِ صدق ، و اقلام ما را در بيان حقائق و معارف از غوايت و ضلالت مصون و محفوظ بدار ! آمين !\r\n\r\n\r\n","description":"","footnote":"\r\n[ 1 
  ] 1 - صحيفهء علويّه ، طبع مكتبة نينوى الحديثه ، ص 75 .\r\n","page_name":" 11 ","page_number":11},
  {"content":"\r\n\r\nسُبْحَانَكَ ! أىُّ عَيْنٍ تَقُومُ نَصْبَ بَهَاءِ نُورِكَ ، وَ تَرْقَى إلَى نُورِ ضِيَاءِ قُدْرَتِكَ ؟ ! وَ أىُّ فَهْمٍ يُفْهَمُ مَادُونَ ذَلِكَ إلَّا أبْصَارٌ كَشَفْتَ عَنْهَا الأغْطِيَةَ ، وَ هَتَكْتَ عَنْهَا الْحُجُبَ الْعَمِيَّةَ ! فَرَقَتْ أرْوَاحُهَا إِلَى أطْرَافِ أجْنِحَةِ الْأرْوَاحِ فَنَاجَوْكَ فِى أرْكَانِكَ ، وَ وَلِجُوا بَيْنَ أنْوَارِ بَهَائِكَ وَ نَظَرُوا مِنْ مُرْتَقَى التُّرْبَةِ إِلَى مُسْتَوَى كِبْرِيَائِكَ ؛ فَسَمَّاهُمْ أهْلُ الْمَلَكُوتِ زُوَّارًا ، وَ دَعَاهُمْ أهْلُ الْجَبَرُوتِ عُمَّارًا ؟ ! [ 1 
  ]\r\nكنون كه راقم تقدير و مُبدئ مشيّت متقنهء تدبير بمقتضاى حكمت بالغهء ( رَبُّنَا الَّذى أَعْطى كُلَّ شَىْءٍ خَلْقَهُ ثُمَّ هَدى ) [ 2 
  ] عزم را بر كشف قناع از سيماى منوّر فرزانه‌اى فرهيخته ، عارفى كامل و سالكى و اصل ، حكيمى نامدار و فقيهى استوار ، حضرت علّامه آية الله حاج سيّد محمّد حسين حسينى طهرانى - قدّس الله نفسَه و نوّر الله رمسه - نهاده است ، احالهء اين مهمّ را بر خامهء بىمايه‌اى چنين نموده است . گرچه تأليفات ثمينهء او گواهى صادق و برهانى قاطع بر مراتب توحيد و مدارج يقين اوست كه : آفتاب آمد دليل آفتاب ؛ ليكن سليمان معرفت را از قبول هديّهء مورى عار نايد و يوسف كنعان را از بضاعت مزجاهء پير زالى ملالى نرسد .\r\n آب دريا را اگر نتوان كشيد * هم به قدر تشنگى بايد چشيد\r\nيك دهان خواهم به پهناى فلك * تا بگويم وصف آن رشك ملك \r\n\r\n\r\n","description":"","footnote":"\r\n[ 1 
  ] - قسمتى از خطبهء حضرت أميرالمؤمنين عليه‌السّلام كه علّامهء مجلسى در بحار الأنوار ، ج 25 ، ص 30 از « اثبات الوصيّة » مورّخ امين ( مسعودى ) ص 109 نقل مىنمايد .\r\n[ 2 
  ] - سوره طه ( 20 ) ذيل آيهء 50 .\r\n","page_name":" 12 ","page_number":12},
  {"content":"\r\n\r\nهَجَمَ بِهِمُ الْعِلْمُ عَلَى حَقِيقَةِ الْبَصِيرَةِ ، وَ بَاشَرُوا رُوحَ الْيَقِينِ ، وَ اسْتَلَانُوا مَا اسْتَوْعَرَهُ الْمُتْرَفُونَ ، وَ أنِسُوا بِمَا اسْتَوْحَشَ مِنْهُ الْجَاهِلُونَ ، وَ صَحِبُوا الدُّنيَا بِأبْدَانٍ أرْوَاحُهَا مُعَلَّقَةٌ بِالْمَحَلِّ الْأعْلَى . أُولَئِكَ خُلَفَآءُ اللَهِ فِى أرْضِهِ ، وَالدُّعَاةُ إلَى دِينِهِ ، ءَاهِ ءَاهِ ! شَوْقًا إلَى رُؤْيَتِهِمْ . [ 1 
  ]\r\n لا صَوَّتَ النَّاعى بِفَقْدِكَ إنَّهُ * يَوْمٌ عَلَى ءَالِ الرَّسولِ عَظيمٌ \r\n\r\nنشو و نما در مهد علم ، و تحصيلات ابتدائى\r\n\r\nاجداد مرحوم علّامه از معاريف و بزرگان بوده اند\r\nعلّامه آية الله سيّد محمّد حسين حسينى طهرانى در سنهء 1345 هجرى قمرى در طهران محلّهء شاه‌آباد ديده بجهان گشود . والد ايشان مرحوم آية الله حاج سيّد محمّد صادق از اعاظم علماى طهران ، مردى شديد التّعصّب ، قوىّ البنيان و مشارٌ بالبنان بود ، و در تحمّل أعباء شريعت غرّاء و مخالفت و مقابله با نظام طاغوتى پهلوى وحيد عصر خود بشمار مىرفت . وى در معيّت پدر بزرگوار خود مرحوم آية الله معظّم حاج سيّد ابراهيم طهرانى كه از شاگردان بنام آية الله العظمى ميرزا حسن شيرازى - رضوان الله عليه - بود ، از سامرّاء به ايران مراجعت نمود .\r\nجدّ اعلاى ايشان امامزاده سيّد محمّد ولىّ است كه نسب به حضرت سجّاد عليه السّلام از طريق زيد بن علىّبن الحسين عليهماالسّلام مىرساند ، و در دركهء طهران\r\n\r\n\r\n","description":"","footnote":"\r\n[ 1 
  ] - نهج البلاغة ، ذيل حكمت 147 .\r\n","page_name":" 13 ","page_number":13},
  {"content":"\r\n\r\nمدفون و داراى مزار مىباشد ؛ و از ناحيهء مادرى به علّامه مولى محمّد تقى مجلسى - رحمة الله عليه - منتهى مىگردند .\r\n\r\nتحصيلات ابتدائى علّامه در هنرستان صنعتى\r\nدوران تحصيل متداول زمان خود را با أخذ مدرك مهندسى فنّى و بعنوان دانشجوى ممتاز در هنرستان صنعتى طهران به پايان رساندند . دولت وقت در راستاى اشتغال به مناصب دنيوى و ورود به مجارى كليدى اين رشته ، عزيمت به آلمان و مراجعت به ايران را به شاگرد رتبهء اوّل در بين أقران خود ( و صاحب مدال افتخار و تشويق ) پيشنهاد نمود .\r\n\r\nكسب معارف الهيّه بعنوان تنها راه سعادت ، و هجرت به قم\r\nعلّامهء طهرانى مىفرمود :\r\n« من در آن ايّام راههاى متفاوتى براى آيندهء خود در پيش رو داشتم ، و سرگردان و حيران از تشخيص صلاح أتمّ و رشد و تعالى خويش روزها را سپرى مىنمودم ؛ تا بالأخره يك شب پس از إنابهءزياد و إلتجاء به درگاه قاضى الحاجات ، و اتّكال بر قلم مشيّت مطلقهء حضرت حقّ ، و تفويض جميع شوائب وجود و اختيار صلاح و رشاد به كف تدبير مدبّرات امر ، هجده استخاره براى اين منظور نمودم و تمامى آنها يكى پس از ديگرى بد آمد و فقط و فقط اشتغال به علوم دينى و اكتساب معارف الهيّه و ورود در زمرهء طلّاب و مشتغلين به علوم آل محمّد صلوات الله عليهم أجمعين منحصر و متعيّن گرديد . »\r\nلذا با فراغ بال و اطمينان خاطر و يقين به فرجام سلوك و آتيهء خويش و تحقيق در واقعيت دنياى دنىّ كه معركه تصادم اهواء غاويه و مغويه ، و تعطيل و اضمحلال بالكليّه قوا و استعدادات ملكوتى بشر است ، با عزمى راسخ و قدمى استوار جهت اقتناص معارف حقّهء الهيّه و منابع حياتبخش مبانى ائمّهء معصومين صلوات الله عليهم أجمعين به قم عُشّ آل محمّد و آستان منوّر و پر بهاء حضرت فاطمهء معصومه سلام الله عليها\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nهجرت كردند ، و به عنوان اوّلين طلبه در مدرسهء مرحوم آية الله سيّد محمّد حجّت كوه‌كمره‌اى ( حجتيّه ) سكنى گزيدند .\r\n\r\nاساتيد دروس سطح و آشنائى با علّامه طباطبائى\r\nاساتيد ايشان در سطوح « لمعه » آية الله شيخ محمّد صدوقى يزدى ، و « قوانين » و « رسائل » و « مكاسب » آيات عظام شيخ عبدالجواد سدهى اصفهانى و حاج سيّد رضا بهاء الدّينى ، و « كفايه » آية الله شيخ مرتضى حائرى يزدى بوده ، و دو سال از درس خارج مرحوم آية الله سيّد محمّد داماد رحمة الله عليهم اجمعين استفاده نمودند .\r\nو امّا دروس فلسفه و حكمت متعاليه و تفسير و فقه‌الحديث و عرفان نظرى را در خدمت استاد بىبديل ، علّامهء دهر ، حكيم على الاطلاق ، عارف بالله و بأمر الله ، مرحوم آية الله العظمى حاج سيّد محمّد حسين طباطبائى تبريزى - رضوان الله عليه - بپايان رسانيدند .\r\nارتباط ايشان در اوان اشتغال به تحصيل با مرحوم علّامهء طباطبائى كه با تَتَلمُذ دروس فلسفه آغاز شده بود از مراتب اقتناص و اكتساب علوم متداول حوزوى گذشت و به ارادت و پيوندى وثيق كه محصول شيفتگى و انجذاب به صفات ملكوتى آن بزرگ و عطش نسبت به فَيَضان علوم و معارف حقّهء تشيّع و ولايت كه در نفس قدسى انورش متبلور گشته بود مبدّل گشت ؛ و فصل جديدى در حيات علمى و جهان بينى او گشود ، و افق دوردست معارف الهيّه را در جلوى چشمان وى قرار داد و او را به صوب عوالم غيب و مراتب شهود رهبرى نمود .\r\nعلّامهء طهرانى روزى مىفرمود :\r\n« قبل از عزيمت به قم و ارتباط با جامعهء علماء و قاطبهء مشتغلين به علوم دينى چنين مىپنداشتم كه تمامى اين افراد در زمرهء صلحاء و اخيار و از برگزيدگان خلق و متّصف به صفات قدسيّه و متخلّق به اخلاق ربّانيّين مىباشند . و همواره اين حسن ظنّ در محاورات و تخاطب‌ها و مراوده‌ها مرا همراهى مىنمود . ليكن\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nپس از ورود به حوزه و حشر و نشر با طبقات مختلفهء از علماء و انديشمندان و ملبّسين به لباس علم دريافتم كه حسن ظنّ نسبت به قاطبهء اين طيف امرى نادرست و موهوم و خلاف حقيقت و واقع است . و همه را به يك نسق در زمرهء اتقياء و صلحاء قرار دادن ، بى جا و دور از انصاف مىباشد . بلكه در ميان اينان افرادى پيدا مىشوند كه ظاهر خويش را به آداب علم مىنمايانند و خود را در سلك بزرگان و اولياء جا مىزنند ، امّا باطن آنان به اندازه‌اى منغمر در شهوات و اهواء رديّه و خيالات ضالّه و مضلّه مىباشد كه بوى عفن و كدورت قرب و ارتباط با آنان از فرسنگها مشام جان را متأذّى و قلب را مكدّر مىنمايد . و بنا به روايت امام صادق عليه‌السّلام ( كه روزى به اصحاب خود فرمودند : تَجِدُ الرَّجُلَ لَا يُخْطِئُ بِلَامٍ وَ لَا وَاوٍ خَطِيبًا مِسْقَعًا ، وَ لَقَلْبُهُ أشَدُّ ظُلْمَةً مِنَ الْلَيْلِ الْمُظْلِمِ . . . ) [ 1 
  ] ظاهرى در سلك اتقياء و باطنى چون ليل مظلم دارند . و بنا به فرمودهء امام جعفر صادق عليه‌السّلام در مذمّت علماء سوء : هُمْ أضَرُّ عَلَى ضُعَفَاءِ شِيعَتِنَا مِنْ جَيْشِ يَزِيدَ عَلَى الْحُسَيْنِ بْنِ عَلِىٍّ عليه‌السّلام وَ أصْحَابِهِ . [ 2 
  ]\r\nو در قبال اينان با علمائى مواجه شدم كه از شدّت و نهايت خلوص و صفا ، بهاء و مجد و عظمت ، انسان قادر بر ذكر نام آنها نمىباشد ، و فقط زبان پاك كرّوبيان ياراى ياد آنها را دارد . و علّامهء طباطبائى - رضوان الله عليه - از اين طائفه و گروه بود ؛ و هر چه در مجد و عظمت و كرامت اين مرد تأمل مىنمودم فكرم به جائى ره نمىپيمود ، و واله و حيران از حركت و غور در بحار فضائلش متوقّف مىشدم . »\r\n\r\n\r\n","description":"","footnote":"\r\n[ 1 
  ] 1 - نور ملكوت قرآن ، طبع دوّم ، ج 2 ، ص 322 ؛ بنقل از « وافى » ج 1 ، از طبع سنگى ، جزء سوّم ، ص 51 ، بابُ أصنافِ القلوب و تَنقّلِ أحوالِ القلب .\r\n[ 2 
  ] 2 - احتجاج ، طبرسى ، ج 2 ، ص 264 .\r\n","page_name":" 16 ","page_number":16},
  {"content":"\r\n\r\nعلّامهء طباطبائى از آنجا كه اين شاگرد مبرّز را مستعدّ براى تلقّى جميع مراتب معرفت و وصول به حقيقت و كنه شريعه و آبشخوار مكتب وحى ديد ، بىمضايقه آنچه را كه نتيجهء تجربهء علمى و سلوك عرفانى او طىّ ساليان متمادى در محضر بزرگان و اعلام حوزهء نجف ، همچون شيخ محمّد حسين غروى اصفهانى و آقا سيد حسين بادكوبه‌اى ، بالأخصّ فريد عصر و وحيد دهر ، ترجمان قرآن و سلمان زمان : آية الحقّ و العرفان آية الله العظمى سيّد على قاضى طباطبائى - رضوان الله عليهم - بود ، به ايشان منتقل نمود و لُبّ و لُباب حقيقة المعرفة را تفهيم نمود .\r\n\r\nتفسير علّامه طباطبائى از كلام سيّد الشّهداء عليه السّلام : أيّها النّاسُ ! إنّ اللَه . . .\r\nروزى ايشان به استاد ، علّامهء طباطبائى مىگويند : چگونه مىتوان به مغزى و مراد اين حديث شريف مروىّ از حضرت سيّدالشهداء عليه‌السّلام رسيد كه مىفرمايند :\r\nأيُّهَا النَّاسُ ! إنَّ الَلهَ مَا خَلَقَ خَلْقَ اللَهِ إلَا لِيَعْرِفُوهُ ، فَإذَا عَرَفُوهُ عَبَدُوهُ وَاسْتَغْنَوا بِعِبَادَتِهِ عَنْ عِبَادَةِ مَا سِواهُ . فَقَالَ رَجُلٌ : يَا بْنَ رَسُولِ اللَهِ ! مَا مَعْرِفَةُ اللَهِ عَزَّوَجَلَّ ؟ فَقَالَ : مَعْرِفَةُ أهْلِ كُلِّ زَمَانٍ ، إمَامَهُ الَّذِى يَجِبُ عَلَيْهِمْ طَاعَتُهُ . [ 1 
  ]\r\nعلّامهء طباطبائى در جواب مىفرمايند :\r\n« تنها راه منحصر بفردِ وصول به معرفت امام عليه‌السّلام و ادراك مقام ولايت مطلقهء حضرات معصومين صلوات الله عليهم اجمعين عرفان است و بس ! »\r\nدر اينجا نكته‌اى قابل درك و شايان دقّت و نظر است و آن اينست كه :\r\nاوّلًا : چرا مرحوم علّامهء طباطبائى تنها راه منحصر بفرد شناخت امام عليه‌السّلام را مسير عرفان و طريق سلوك إلى الله دانسته‌اند ؟ و ثانياً : اين طريق و مسير چگونه\r\n\r\n\r\n","description":"","footnote":"\r\n[ 1 
  ] 1 - لمعات الحسين ، طبع دوّم ، ص 1 .\r\n","page_name":" 17 ","page_number":17},
  {"content":"\r\n\r\nو بتوسّط چه فردى و به راهنمائى چه شخصى بايد انجام گيرد ؟ و آيا انسان سر خود و بدون رهبر و دليلِ راه مىتواند پا به عرصهء عرفان و قدم در راه سلوك إلى الله بگذارد و اين عقبات صعب و اوديهء هائله را بدون بلد و عارف به طريق طىّ نمايد يا خير ؟\r\n\r\nعلّت انحصار شناخت امام عليه السّلام در عرفان و سلوك إلى الله\r\nدر پاسخ به سؤال اوّل بايد گفت : شناخت امام عليه‌السّلام بر دو گونه است : اوّل شناخت اجمالى ؛ يعنى معرفت پدر ، مادر ، فرزندان ، برادران ، خواهران ، كيفيّت زندگانى ، حشر و نشر با مردم ، تاريخى كه در آن بُرهه زندگانى نمودند ، و مسائلى كه در طول حيات با آن مواجه مىگشتند ، ميزان علم امام در فنون مختلفه به قدر وسع و سعهء متتبّع ، مقابله با عوامل مختلف متطرّقه در طول زندگانى ، و در يك كلام : شناخت تقريبى مسائل اجتماعى و علمى و فرهنگى امام عليه‌السّلام .\r\nاين نوع معرفت را ما معرفت شناسنامه‌اى مىناميم . ولى آيا در عالم ثبوت ، حقيقت امام عليه‌السّلام به همين مقدار محدود مىشود ؟ و آيا ماوراء اين مسائل ، حقائقى و عوالمى وجود ندارد كه ما از آن بىاطّلاع باشيم ؟ و آيا مقام ثبوت امام با اثبات تفاوتى ندارد ؟ و آيا آنچه را كه ما از ظواهر اعمال و كردار و گفتار امام عليه‌السّلام مىبينيم و مىشنويم ، به مقدار نورانيّت و حقائق منطويهء در وجود امام است ، يا اينكه مطلب چيز ديگرى است ؟ در اينجا به مطلب دوّم كه شناخت حقيقى و واقعى امام عليه‌السّلام است مىرسيم .\r\nاختلاف و افتراق بين امام عليه‌السّلام و سائر افراد - بأىِّ نحوٍ كان - اختلاف و تمايز جوهرى است ، نه صرفاً امتياز در أعراض و صفات ظاهرى . علوم و مُدركات انسانها به جميع اصناف و طبقات ، بر اساس صُوَر مرتسمه و علوم حصولى در تعيين آنها مىباشد . و اين علوم و مدركات از حواسّ ظاهر منبعث شده ، و با جمع و تفريقهائى در ذهن آدمى منقوش مىگردند . بلى ؛ ممكن است انسان با رياضاتى شرعيّه و شرائطى كه موجب تزكيهء نفس گردد ، بسيارى از مدركات خود را از طريق باطن و با انكشاف عوالم\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nغيب و وصول به مدارج و معارج عوالم عِلْوى اكتساب نمايد ، ليكن مدركات امام عليه‌السّلام بر اساس شهود است . و آن حاصل و نتيجهء تغيير و تبديل جوهرى نفس اوست ، كه بواسطهء حركت و سير طريق إلى الله و وصول به حريم كبريائى حقّ و فناء تامّ و مطلق در ذات احديّت و حذف جميع تعيّنات ماهوى ؛ هر تعيّنى از تعيّنات بشرى را كنار گذارده ، مندكّ در ذات پروردگار و هو هويّت محضه گرديده است . او ديگر بشر نيست و اوصاف بشرى را فاقد است . فعل او فعل خدا ، كلام او كلام خدا ، سرّ و سويداى او جز خدا نيست .\r\nو با اين بيان چنين نتيجه مىگيريم كه : شناخت امام به تمام معنىالكلمه و بالحقيقه و بنحو اطلاق ، و وصول به كنهِ ذات مقدّسش همانا معرفت پروردگار و شناخت واقعى و حقيقى ذات احديّت ، بالحقيقه و به تمام معنىالكلمه خواهد بود . و لذا مرحوم علّامهء طباطبائى فرمودند : راه معرفت امام جز از راه عرفان و سلوك إلى الله مقدور و ميّسر نخواهد شد .\r\n\r\nراهنما و هادى سيروسلوك إلى الله بايد مندكّ و فانى در مقام ولايت شده باشد\r\nبنابراين با توجّه به مطالب گذشته ، پاسخ سؤال دوّم نيز روشن مىشود ؛ و در جواب بايد گفت : شخصى مىتواند راهنما و هادى به حقائق منطويه در سرّ و سويداى امام عليه‌السّلام و راهگشاى به باطن و حقيقت حضرتش گردد كه خود او نيز مندكّ و فانى در مقام ولايت و منمحى در ذات احديّت به تمام معنىالكلمه و بالإطلاق شده باشد . و الّا تا شائبه‌اى از شوائب إنّيّت و تعيّن در او باقى است ، ابداً و ابداً به معرفت امام واقعاً و بالكلّيّه راه نيافته ؛ و هر آنچه از اوصاف و كمالات آنان سخن آورد ، از محدودهء سعهء وجودى و مدركات خود تجاوز نمىكند . و آنچه را او امام مىپندارد امام نخواهد بود ، بلكه مرتبه‌اى از مراتب و منزلى از منازل لايتناهاى او به حساب خواهد آمد .\r\nو از اينجا اين نكته به دست مىآيد كه استاد بايد از جزئيّت بالمرّه گذشته و به كلّيّت پيوسته باشد ، و از شوائب نفس - بأىّ نحوٍ كان - خارج شده باشد . و هيچ ظلمت\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nو كدورتى از ظلمات ابتعاد ، و حجابى از حجب ظلمانى و نورانى بر او ساتر نگرديده باشد . و نفس او متّصل به نفس امام ، بلكه مندكّ و فانى در او باشد . بنابراين هر چه را انجام مىدهد گويا خود امام انجام داده است ، و هر گفتارى از او سر مىزند ، زبان نفس امام عليه‌السّلام است كه از اين دريچه و مظهر خاصّ ظهور و بروز مىيابد ، و هر آنچه بر ضمير منيرش خطور مىنمايد ، تراوش فيوضات نفس امام است و بس !\r\nو به ديگر سخن و در يك كلام : يك حقيقت واحده ( كه همان مقام ولايت و احاطه و كلّيّت و نوارنيّت امام عليه‌السّلام است ) در دو مظهر و دو مجلى ظهور و تجلّى پيدا نموده ، و كردار و گفتار و افكار ولىّ را از آبشخوار زلال و سرچشمهء ماء معين خود سيراب مىنمايد . آرى ! اينچنين استادى مىتواند راهگشاى به ذات احديّت و حقيقت مقام ولايت مطلقه گردد . ديگر در اينجا بين ولايت و توحيد فرقى و امتيازى نخواهد بود . نه همچون شيخيّه كه قائل به افتراق و تمايز بين اين دو مفهوم و معنى مىباشند ، و اختلاف آن دو را اختلاف ماهوى مىدانند ؛ و رتبهء آن دو را متمايز از هم ، و توحيد را أعلى و اشرف از ولايت مىپندارند . تمام اين مسائل ، شرك و كفر و الحاد و بدور از مبانى اصيل و حقيقى و توحيدى اسلام و تشيّع است .\r\nروى اين اصل ، ديگر تفاوت بين گفتار استاد و امام معنى و مفهوم ندارد ؛ زيرا استاد و اصل و عارف كامل و ولىّ مندكّ و فانى در ولايت امام هر چه را مىگويد از امام مىگويد و هر چه را كه انجام مىدهد افاضهء رشحات وجودى امام عليه‌السّلام است . كلام استاد كلام امام ، و فعل او فعل امام ، و ضمير و سرّ و سويدايش ضمير امام خواهد بود . در اينجا تجلّى حقّ است در دو مرآت ؛ ظهور بىشائبهء نور وجود است در دو موجود . فقط اختلاف امام با استاد اختلاف در شواكل است ، اختلاف در صورت و عَرَض است ، اختلاف در مظاهر مُلكى و ناسوت است ؛ و آن وجههء مشتركهء بين آن دو بهيچوجه قابل تغيير و امتياز نخواهد بود ، و موجب افتراق و بينونت نخواهد شد .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nاز اينجا پى مىبريم : اينكه گاهگاهى مرحوم علّامهء طهرانى مىفرمودند : من به استادم همچون پيامبر اكرم صلّى الله عليه و آله و سلّم و امام عليه‌السّلام نظر مىكردم ، و مرحوم آية الله العظمى حاج شيخ محمّد جواد انصارى را چون پيامبر اكرم مى پنداشتم - البتّه با حذف خصوصيّات فرديّه - چه سخنى عرشى ، و كلامى بس عميق ، و گفتارى بس حقيق است ! كه حاكى از سرّ سلوك و حقيقت عرفان و توحيد و شناخت واقعى امام عليه‌السّلام و وصول به أعلى مرتبهء از معرفت و درايت است .\r\n\r\nعلّامه طباطبائى در ساختار علمى و معرفتى علّامه طهرانى نقش بسزائى داشته است\r\nمرحوم علّامهء طهرانى با اشتياق عجيبى به اكتساب معارف و علوم حقّهء الهيّه از محضر علّامهء طباطبائى مىپردازد ؛ و ايشان همچون پدرى مهربان و دلسوز ، بدون كمترين مضايقه و دريغى ، تلميذ مستعدّ و راه يافتهء خود را به درياى موّاج علوم الهيّهء خود غوطه‌ور نمود ، و صبح و شام از جواهر آبدار و لآلى شاهوار حِكَم الهيّه او را متمتّع مىفرمود . علّامهء طباطبائى با آينده‌نگرى شگرف خود نه تنها با تعليم و تدريس علوم مصطلح حوزوى ( از حكمت و هيئت و تفسير و فقه‌الحديث و غيره ) مراتب صعود او را به قلّهء علم و معرفت به فعليّت مىرساند ، بلكه با بيان حقائق مستتره و دور از انظار خلق سرگردان ، و كشف اغطيه عوالم ربوبى ، و ترسيم حقيقت عالم خلق و امر ، ابواب هدايت را يكى پس از ديگرى به روى او باز نمود ، و دريچه‌هاى وفود به عوالم اسرار هستى را بر او مكشوف ساخت .\r\nعلّامهء طهرانى در اين زمينه در كتاب ارزشمند « مهرتابان » چنين مىفرمايد :\r\n« و گهگاهى از حالات بزرگان و اولياء خدا و مكتب‌هاى عرفانى براى ما بياناتىداشتند . بالأخصّ از استاد نجف خود در معارف الهيّه و اخلاق : مرحوم سيّد العارفين و سندالمتألّهين ، آية الله الوحيد ، آقاى حاج ميرزا على آقاى قاضى - رضوان الله عليه - براى ما بيان مفصّلى داشتند ، كه بسيار براى ما دلنشين و دلپسند بود . و مجالس ما با ايشان علاوه بر اوقات دروس رسمى ، در شبانه‌روز گاهى به دو و سه ساعت ميرسيد .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nشيفتگى و عشق و علاقهء ما به حضرت ايشان بحدّى رسيد كه براى انس و ملاقات بيشتر ، و استفاده و استفاضهء افزونتر ، حجره مدرسه را ترك نموده و در قرب منزل ايشان اطاقى اجاره كرديم و بدانجا منتقل شديم . و بطور مدام و مستمرّ يكى دو ساعت به غروب مانده ، و بعضى از اوقات تا پاسى از شب گذشته ايشان براى ما از مواعظ اخلاقى و عرفانى بياناتى داشتند . و در فصل بهار در باغ قلعه كه در قرب منزل ما بود مىآمدند و براى ما و يكى دو نفر از رفقاى ديگر ، از سيره و روش فلاسفه الهيّه اسلاميّه و از مسلك علماى اخلاق و سير و سلوك عرفاى عاليقدر ، بالأخصّ از احوال مرحوم آخوند ملّا حسينقلى همدانى و شاگردان مبرّزش ، چون آقا سيّد احمد كربلائى طهرانى ، و آقاى حاج ميرزا جواد آقاى ملكى تبريزى ، و آقا حاج شيخ محمّد بهارى ، و آقا سيّد محمّد سعيد حبّوبى ، و از سيره و روش مرحوم سيّد ابن طاووس و بحرالعلوم و استاد خود : مرحوم قاضى - رضوان الله عليهم أجمعين - بطور مشروح بياناتى داشتند كه راهگشاى ما در معارف الهيّه بود .\r\nو حقّاً اگر ما به چنين مردى برخورد نكرده بوديم ، خَسِرَ الدُّنْيَا وَ الأخِرَة ، دستمان از همه چيز خالى بود . فللّه الحمد و له المنّة . » [ 1 
  ] - انتهى .\r\n\r\nعلّامه طباطبائى را بايد اوّلين استاد سلوكى علّامه طهرانى به حساب آورد\r\nتبيين سلوك عملى و منهج عرفانى بزرگان طريق چون مرحوم آخوند ملّا حسينقلى همدانى و آقا سيّد احمد كربلائى و حاج ميرزا جواد ملكى تبريزى و بالأخصّ استاد خود : آقا سيّد على قاضى طباطبائى و تشويق به ورود در اين مسلك كه آن را طريق منحصر بفردِ وصولِ به حقيقت توحيد و ولايت مىدانستند موجب شد كه علّامهء طهرانى علاوه بر تتلمذ در علوم متداوله و متعارفه ، رسماً بعنوان شاگرد سلوكى ايشان قرار گرفته\r\n\r\n\r\n","description":"","footnote":"\r\n[ 1 
  ] 1 - مهرتابان ، طبع دوّم ، انتشارات علّامه طباطبائى ، ص 16 و 17 .\r\n","page_name":" 22 ","page_number":22},
  {"content":"\r\n\r\nو با اشتغال به اذكار و اوراد و سائر دستورات و برنامه اخلاقى در تحت تربيت و هدايت علّامه طباطبائى واقع شوند .\r\nمعرفت و شناخت در مكتب عرفانى علّامهء طباطبائى - رضوان الله عليه - بر محوريّت يك حقيقت واحده كه همان توحيد محض و محض توحيد است استوار مىباشد ، و تنها راه وصول به اين حقيقت ، شناخت امام عليه السّلام و عبور از دريچهء ولايت مطلقهء اوست .\r\nدر اين مكتب ، اين حقيقت واحده از زوايا و ديدگاههاى مختلف و طُرق متفاوت مورد ارزيابى قرار مىگيرد و با گشودن دريچه‌هاى گوناگون به فضاى عالم قدس و وجود مطلق ، جامعيّت اين هدف غائى و سعه وجودى حقيقت اطلاقى آن اثبات مىگردد ؛ كه نه تنها هيچكدام از اين طرق نافى ديگرى ، كه مؤيِّد و مقوِّى و مثبت جايگاه او در نظام تكوين و تشريع خواهد بود .\r\nحقّانيّت اين مكتب براساس اصل انطباق تكوين و تشريع در تبدّل استعدادات آدمى به فعليّت تامّه و ظهور خورشيد معرفت و عدم گريز و گزير از همگونى و مساعدت يكى مر ديگرى راست .\r\nچنانچه در لسان روايات از ائمّهء معصومين صلوات الله عليهم اجمعين از اين دو اصل خدشه ناپذير به حجيّت باطن و ظاهر و يا اصطلاحاً به عقل متّصل و منفصل تعبير شده است .\r\nدر مكتب عرفانى علّامهء طباطبائى و تِلميذ او علّامهء طهرانى عقل بعنوان حجّت باطن در همهء مراحل بدون استثناء به تأييد و تسديد حجّت ظاهر كه همانا اصل تشريع و حقائقِ وَحيانى مُنزله از نفوسِ قدسى حضرات معصومين سلام الله عليهم اجمعين است مىشتابد ؛ و نتيجهء اين پيوند ميمون و مبارك ، عبور از كثرات انفسيّه و ظهور مراتب اسماء و صفات جماليّه و جلاليّهء حقّ ، كه اصطلاحاً به مشاهدات صوريّه و معنويّه و\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nمظهريّت آنها در وجود سالك و ورود به حرم أمن تعبير مىشوند ، مىباشد .\r\n\r\nدر مكتب عرفانى علّامه طباطبائى عقل و شرع و شهود سه ركن اساسى مىباشند\r\nاستحاله انفكاك اين سه ركن در نظام تربيتى و هدايت پروردگار بمصداق آيه شريفهء : ( رَبُّنَا الَّذى أَعْطى كُلَّ شَىْءٍ خَلْقَهُ ثُمَّ هَدى ) [ 1 
  ] موجب گشت كه اين استاد و شاگرد تا آخرين لحظات حيات پربركتشان پاسدارى از جايگاه رفيع عقل و شرع و شهود را فريضه و نصب‌العين خود قرار داده ، با تمام توان در تحكيم و تثبيت آن بكوشند ؛ و بر خلاف اصل تعبّد و اطاعت عمياء ، كه در ساير ملل و نحل از فرق مدّعيان عرفان و تصوّف است ، و طَرد و رَدعِ اتّكاء به عقل و چه بسا به شرع از اصول مسلّمهء آنان به حساب مىآيد ، در مكتب اين دو بزرگوار عمل به يقين و اتّكاء به عقل محور حياتى تربيت و رقاء سالك در وصول به مراتب كمال تلقّى مىشد .\r\nعلّامهء طهرانى بارها از ديگر استاد عرفان خود حضرت آية الحقّ والعرفان حاج سيّد هاشم حدّاد - رضوان الله عليه - به اعقل افراد دنيا تعبير مىآوردند ؛ و براى تعبّد كوركورانه از استاد بدون توجّه به جهت منطقى و عقلانى آن و ادراك صحيح مبانى استاد كه بسا موجب وقوع در مهالك و خطرات موبقه و غير قابل جبران مىگردد پشيزى ارزش قائل نبودند .\r\nبارها اين مطلب از مرحوم حدّاد - رضوان الله عليه - شنيده شد كه مىفرمود : راه سلوك راه عقل است و سالكى در اين راه موفّق‌تر است كه عقل او قويتر و قواى مدركه‌اش را نصيبى افزون باشد . مسأله‌اى كه در بسيارى از كريوه‌هاى سلوك و مواقف خطير خصوصاً با عدم دسترسى به استاد بالأخصّ پس از فقدان استاد ، عدم توجّه به آن\r\n\r\n\r\n","description":"","footnote":"\r\n[ 1 
  ] - سوره طه ( 20 ) ذيل آيهء 50 .\r\n","page_name":" 24 ","page_number":24},
  {"content":"\r\n\r\nمىتواند سالك را از هستى ساقط و او را در كام ابالسه وارد و به جهيم جهل و اهويه غاويه و مغويه بكشاند .\r\nمصاحبت و مراوده و پيوند وثيق علّامهء طهرانى با استاد خود طىّ هفت سال اقامت در قم حتّى در فصل تابستان و ساير اوقات تعطيلى طلّاب و نهايت بهره‌مندى از چشمهء جوشان اين مرد بزرگ در جميع معارف الهيّه : تفسير ، كلام ، حكمت ، فقه الحديث ، عرفان نظرى و تربيت سلوكى ، ايشان را به حكيمى متبحّر ، مجتهدى متضلّع ، مفسّرى فهيم و بالأخره سالكى وارسته مبدّل نمود كه به آينده‌اى درخشان و استفادهء خلق از رشحات فيض او بشارت مىداد . در اين هنگام والد بزرگوارش آية الله سيّد محمّد صادق حسينى طهرانى دار فانى را وداع گفت و ايشان را كه وصىّ مرحوم پدرشان بودند با كوهى از مشكلات و آشفتگيها و كارشكنيها و اذيّت‌ها كه مرحوم علّامه از آن دوران به تاريخ سياه پس از مرگ پدر ياد مىنمودند به دست حوادث سپرد .\r\n\r\nهجرت به نجف اشرف\r\nعلّامهء طهرانى بمدّت يك‌سال براى رتق و فتق امور و إحقاق حقوق صغار و تثبيت مواضع وصيّت ، تحصيل را كه همچو جان شيرين عزيزش مىداشت رها نموده در طهران اقامت گزيد ؛ و سرانجام چون نتيجه‌اى جز شكست و ناكامى از اين اوضاع نديد ، يكسره بر تمام تعلّقات و شؤونات خود در طهران خطّ بطلان كشيده با اجازه از استاد علمى و عملى و سلوكى خود ( علّامهء طباطبائى ) به اتّفاق والده و اهل بيت در سنهء 1371 هجرى قمرى به نجف اشرف ، آستان ملائك پاسبان مَولى المَوالى اميرالمؤمنين عليه‌السّلام هجرت نمود .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nعلّامهء طباطبائى در يكى از نامه‌هائى كه از قم برايشان فرستاده بودند مىنويسند :\r\n« اگر نبود جلال و عظمت زيارت عتبهء مقدّسهء علوى ، و فيوضات و بركات آن آستان مبارك ، هيچگاه به عزيمت سركار رضايت نمىدادم و دورى شما را تحمّل نمىنمودم . »\r\nمرحوم علّامهء طباطبائى همچنان كه استاد ايشان در علوم متداوله حوزويّه بودند ، استاد عملى و سلوكى ايشان نيز بشمار مىآمدند ، و به ايشان دستور اشتغال به اذكار و اوراد توحيديّه و تهليليّه و يونسيّه و غير ذلك مىدادند .\r\n\r\nدستورات سلوكى علّامه طباطبائى به علّامه طهرانى\r\nاز جمله دستورات علّامهء طباطبائى به ايشان اين است :\r\nفكر در موت ، فكر در نفس ، قرائت مسبّحات عندالنّوم ، سجده طويله با ذكر يونسيّه حدّاقلّ چهارصد مرتبه ، مراقبه به تمام معنى ، قرائت قرآن بطوريكه قارى را غير و خود را مستمع بداند ، قرائت سورهء ( ص ) در شبهاى جمعه ، نماز حضرت حجّة در شبهاى جمعه ، قرائت صد مرتبه انّا انزلنا در شبهاى جمعه و صد مرتبه در عصرهاى جمعه ، نوافل ليليّه و نهاريّه ؛ و هنگام عزيمت به نجف أشرف تأكيد مىنمايند با دو نفر از اعاظم علماء آنجا مراوده و حشر و نشر داشته باشند ، يكى مرحوم آية الله العظمى قدوة العلماءِ العاملين و عماد الفقهاءِ الرّبّانيّين : آقاى حاج سيّد جمال الدّين موسوى گلپايگانى - رضوان الله عليه - و ديگرى مرحوم آية الله سندالأعاظم الفخام و أسوة الصّلحاءِالكرام : آقاى حاج شيخ عبّاس هاتف قوچانى رحمة الله عليه .\r\nهمچنين دربارهء اشتغال به امور تحصيلى و ارتباط با حوزهء علميّه از حضور در اجتماعات و مجالس غير ضرورى و غير مفيد و متلِف عمر و خلاف مرضاى الهى و معاشرت با افراد الّا معدود از آنان و ورود در مسائل متداوله و كثرات انفسيّه و اهواء مُغويه و دسته‌بندىها و آراء دَنيّه شديداً برحذر مىدارند ؛ و مىفرمودند :\r\n« دروسى را انتخاب كن كه براى تو مفيد باشد گرچه طلّاب آن اندك باشد . »\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nارتباط وثيق علّامه طهرانى در نجف با آية الله سيّد جمال الدّين گلپايگانى\r\nاز جمله معدود اعاظم نجف كه بين ايشان و علّامهء طهرانى ارتباطى وثيق و معاشرتى مستمرّ برقرار بود ، اخلاقىّ كبير ، عارف وارسته و عالم نامدار ، مرجع تقليد : مرحوم آية الله العظمى حاج سيّد جمال الدين موسوى گلپايگانى - تَغَمّدهُ الله برحمتِهِ - بود .\r\nمصاحبت با اين مرد بزرگ و سخنان حكيمانه و عارفانهء او اثرى متقن در تأييد و تشويق منهج ايشان بجاى گذارد .\r\nمراوده و ربط ايشان با مرحوم گلپايگانى به حدّى مستحكم و وثيق گرديد كه محرم راز و صاحب سرّ ايشان شدند . بارها اتّفاق مىافتاد كه مرحوم گلپايگانى با علّامهء طهرانى از اسرار الهيّه و معارف خفيّه صحبتها به ميان مىآورد ، و هنگاميكه يكى از نزديكانشان وارد اطاق مىگرديد فوراً صحبت را تغيير داده ، يك فرع فقهى به ميان مىآورد و مشغول مباحثه مىشد .\r\nمرحوم علّامهء طهرانى از ابتلاء ايشان به انواع شدائد و گرفتاريهاى فوق‌الطّاقه حكاياتى بيان مىداشتند ، و اين در حالى بود كه منزل مرحوم آية الله سيّد ابوالحسن اصفهانى در همسايگى ايشان قرار داشت ؛ و در عين حال هر وقت به زيارت ايشان مىرفتند آنچنان بهاء و انبساط و بهجتى را از او مشاهده مىكردند كه گوئى در عالمى از نعمات و لذّات و انوار قاهره جمال و جلال حقّ مستغرق است .\r\nمىفرمود :\r\n« روزى به جهت بيمارى پروستات مرحوم گلپايگانى به عيادت ايشان رفتم . ديدم روى زمين خوابيده و درد سراپاى وجودش را فرا گرفته ، و اين زمانى بود كه آقازادهء ايشان نيز بواسطهء حادثه‌اى مجروح و بسترى گرديده بود و سختى معاش و تنگدستى مفرط صداى اهل خانه را در آورده بود ؛ خلاصه با يك چنين وضعى ما را پذيرا شدند . در اين هنگام مرحوم گلپايگانى رو كرد به من و خندهء بلندى نموده و فرمود : آقا سيّد محمّد حسين ! كسى كه عرفان ندارد ، نه دنيا دارد و نه آخرت . مرا مىبينى كه\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nدر چه وضعى هستم ؟ من خوشم ، غرق در بهجت و سرورم ، اصلًا غمى ندارم ؛ ببين مردم در چه مصائبى بسر مىبرند و به چه امورى خود را مبتلا مىكنند ! »\r\nهمچنين با مرحوم آية الله العظمى حاج سيّد عبدالهادى شيرازى - رحمة الله عليه - هم‌مباحثه‌اى مرحوم والدشان آية الله سيّد محمّد صادق حسينى طهرانى معاشرتى مستمرّ داشت و از حالات روحى و فضائل اخلاقى ايشان بياناتى داشتند ؛ شخصيّتى كه بارها مرحوم علّامهء طهرانى مىفرمود :\r\n« پس از فوت مرحوم آقا سيّد عبدالهادى شيرازى ديگر مرجعى را براى تقليد تعيين نكردم . »\r\nايشان مىفرمودند :\r\n« نجف براى من بهشت موعود بود ، و هواى سوزان تابستان را همچون نسيم لطيف بهارى پذيرا مىشدم . »\r\nجذبات و بارقه‌هاى حريم قدس علوى چنان تار و پود وجودش را گرفته ، و فيضان لطف و عنايت مقام ولايت مطلقه آنچنان او را از خود بى خود نمود كه ديگر خيال مراجعت به ايران براى هميشه از ذهنش خارج گشت .\r\nفراغت بال و طمأنينهء خاطر و دورى از ايران و مسائل مستحدثهء هائله از يك طرف ، و جوار ميمون و مبارك مولى الوحّدين أميرالمؤمنين على عليه‌السّلام از طرف ديگر ، تمامى استعدادات و قواى منطويهء در وجود شريفش را مصروف كسب كمالات علمى و معنوى و استفاده و استفاضهء هر چه بيشتر از آن آستان عرش بنيان نمود . و بدور از قضايا و مسائل جاريهء حوزويّه و ورود در اهواء و آراء باطلهء صارفهء متداوله ، با جدّيّت هر چه تمامتر و كوششى بىنظير به اقتناص فضائل و مكارم آن ديار پرداخت .\r\n\r\nخوف علّامه طهرانى از ابتلاء به مرجعيّت و التجاء به أئمّه عليهم‌السّلام\r\nگاهى مىفرمود :\r\n« هنگام عزيمت به نجف ، در زيارت دوره‌اى كه داشتم ، در سرداب مطهّر حضرت بقيّة الله الأعظم أرواحنا فداه از آن حضرت تقاضا نمودم : چنانچه مَآل اين هجرت و نهايت اين دروس و بحوث به مرجعيّت و تصدّى فتواى من بيانجامد ، خداوند مرا باقى نگذارد تا مبتلا به اين مسائل شوم . »\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nجالب توجّه اينكه در آخرين سفر به عتبات عاليات در اواخر حكومت پهلوى و طليعهء انقلاب اسلامى ايران ، به جهت مباحثه با حضرت آية الله خوئى در مسألهء رؤيت هلال به كوفه مىروند ، و به اندازه‌اى ايشان را مشغول به امور مقلّدين و جواب و سؤالات و رفع مسائل آنان مىبينند كه بهيچوجه مجال بحث و گفتگو با ايشان را در اين مقطع نمىبينند .\r\nمىفرمودند :\r\n« از خدمت ايشان بيرون آمدم و يكسره به مسجد كوفه رفته ، در مقام أميرالمؤمنين عليه‌السّلام دو ركعت نماز خواندم و از خداوند تقاضا نمودم : چنانچه مشيّتت براى تصدّى مرجعيّت و فتوى و عهده‌دارى زمام امور مردم به من تعلّق گرفته است ، با قلم تقدير و بشارت ( يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ ) [ 1 
  ] آن را تغيير ده ! و مرگ مرا موجب راحتى و عدم قيام به اين گونه امور قرار بده . »\r\nمىفرمودند :\r\n« در اين هنگام يك مرتبه احساس كردم چنان آرامشى سراسر وجودم را فرا گرفت و اطمينان خاطرى عارض گشت كه قابل توصيف نبود ! سر به سجده نهادم و خدا را بر اين موهبت عظمى شكر گذاردم . »\r\nآرى مردان خدا اينچنين‌اند ؛ أرَادَتْهُمُ الدُّنْيَا فَلَمْ يُرِيدُوهَا ، وَ أسَرَتْهُمْ فَفَدَوا أنْفُسَهُمْ مِنْهَا .\r\nمىفرمودند :\r\n« در تمام مدّت اقامت در نجف حتّى يك جلسه به روضه يكى از آقايان مراجع نرفتم و ارتباط با آنها فقط و فقط در حدّ درس و بحث و اشتغال به علوم دينى و مباحثات رسميّه بود . دوستان و رفقايم هر چه اصرار و ابرام به شركت در نماز جماعت و يا مجلس روضه و امثال ذلك داشتند نپذيرفتم . »\r\n\r\n\r\n","description":"","footnote":"\r\n[ 1 
  ] 1 - سوره الرّعد ( 13 ) آيهء 39 .\r\n","page_name":" 29 ","page_number":29},
  {"content":"\r\n\r\n\r\nبرنامه ريزى علّامه در نجف اوقات خود را براساس دو محور علم و عمل\r\nعلّامهء طهرانى طىّ دوران اقامت در نجف از تمامى فرصتها جهت تعالى در دو محور علم و عمل بهره برد . از نظر علمى در هر درسى بعنوان شاگرد ممتاز آن درس مدّ نظر بود . و در تحفُّظ بر استفاده از اوقات بسيار ضنين بود . هر فرصتى را جهت طىّ مدارج علمى مغتنم مىشمرد و بحقّ مىتوان گفت ساعتى را در اين دوران به بطالت نگذراند . براى ايشان اوقات تحصيلى و تعطيلى وجود نداشت . بواسطهء كثرت مطالعات و تحقيقات ، تقريرات دروس را در روزهاى تعطيلى مىنوشت . محورهاى مطالعات ايشان را در اين زمان علاوه بر اصول و فقه و رجال ، كتب حديث ، تفسير ، عرفان ، فلسفه ، تاريخ ، اخلاق و كلام ( خاصّه و عامّه ) تشكيل مىداد . هر كتابى را كه مطالعه مىنمود مطالب طريف و ظريف آن را در دفترى بنام « جُنگ » ثبت مىنمود و اين روش را تا پايان عمر ادامه داد كه ثمرهء اين روش مفيد بجاى گذاردن بيش از بيست جلد مطالب سودمند در محورهاى مختلف علوم مىباشد .\r\nو امّا از جهت عملى : هر روز ساعتى از اوقات يوميّه‌اش را به اشتغال به اذكار و اوراد و زيارت عاشوراء با صد لعن و صد سلام مىگذرانيد . تهجّد و بيدارى نيمه‌هاىشب تا طلوع آفتاب را جزء دستورهاى سلوكى ، و از واجبات اكيده خود به حساب مىآورد . شب‌هاى پنج شنبه هر هفته پياده از نجف به قصد تهجّد و بيتوته به مسجد سهله مىآمد ، و تا طلوع آفتاب به تهجّد و عبادت مىپرداخت .\r\nو در تمام مدّت هفت سال ، مراسله مستمرّهء بين ايشان و علّامهء طباطبائى و اخذ دستورات و مسائل ضرورى سلوك و نصائح مشفقانه حياتى ايشان رفيق طريق بود . مطالعه در حديث شريف عنوان بصرى هفته‌اى دو بار از دستورات اكيد سلوكى ايشان بود و آن را تا پايان عمر به شاگردان سلوكى خود نيز توصيه مىنمودند .\r\n\r\nديدگاههاى متفاوت اساتيد حوزوى علّامه در مسأله عرفان و شهود\r\nو امّا اساتيد حوزوى ايشان نسبت به مسألهء عرفان و شهود و وصول بدان ذروه عليا داراى انظار متفاوت بودند . مرحوم آية الله العظمى حاج شيخ حسين حلّى ضمن\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nتأييد مسلك عرفان و توحيد و وصول به عوالم غيب و شهود خود را ناتوان و دست خود را از وصول بدان مقام منيع كوتاه مىديد ، و با عباراتى كه حاكى از صفاى باطن و حسن سريرهء او بود بدين معنى اشارت مىكرد .\r\nهمچنين مرحوم آية الله حاج شيخ آغا بزرگ طهرانى ، أعاظم از عرفاى گرانقدر را همچون مرحوم آخوند ملّا حسينقلى همدانى و شاگردان مبرّزش بالاخصّ مرحوم آية الله حاج سيّد احمد كربلائى و حاج ميرزا على قاضى طباطبائى را به عظمت و مجد و علوّ مقام مىستود و به ممشى و منهج آنان ارادتى وثيق مىورزيد ؛ و مرحوم علّامهء طهرانى از اعتقاد عميق ايشان به بزرگان اين سلسله بياناتى داشتند .\r\nو ليكن آية الله حاج سيّد استاد ديگر ايشان محمود شاهرودى - رحمة الله عليه - در نهايت انكار و غايت معارضه و تضادّ با اهل عرفان بود و از هيچ عبارتى در ردع و جرح و وهن آنان مضايقه نمىنمود .\r\nو امّا مرحوم آية الله خوئى - رحمة الله عليه - نفياً و اثباتاً انكارى قادح و اثباتى چون بيانات فوق‌الذّكر نداشتند و از اين مسائل به عدم قادحيّت عدالت تعبير مىآوردند . و اگر چه ايشان مدّتى را نزد آيت عظماى الهى ، عارف بىبديل : مرحوم آية الله العظمى حاج سيّد على قاضى طباطبائى - رضوان الله عليه - در مقام تلمُّذ و استرشاد و استفاده گذراندند و حالاتى بر ايشان منكشف گشت و ليكن مع‌الأسف بواسطهء جهاتى توفيق اين مصاحبت و مرافقت از ايشان سلب گشت و از اين نعمت عُظمى و سعادت دارَين محروم گشتند . البتّه در اين مسائل بين ايشان و علّامهء طهرانى مباحثاتى بوقوع پيوست و با وجود ادلّهء متقنه و حجج بيّنه از موضع خود تنازل ننمودند .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nبه ياد دارم شبى در منزل مرحوم آية الله حاج شيخ مرتضى مطهرى - رحمة الله عليه - به صرف افطار دعوت داشتيم . پس از افطار مرحوم علّامه فرمودند :\r\n« من در نجف اشرف بواسطهء كناره‌گيرى از اهواء باطله و عدم اختلاط با مسائل غير ضرورى و مُتلِف عمر و وقت ، و اشتغال به كار خود و درس و بحث ، به تصوّف و اعتزال معروف شدم . و از يك طرف چون شاگرد ممتاز و مشارٌ بالبنان در درسها بودم ، مرحوم آية الله خوئى - رحمة الله عليه - گاهى از باب دلسوزى نصائحى را به من گوشزد مىنمودند . شبى پس از انقضاء مجلس درس ، در راه مراجعت به منزل ، ايشان به من فرمودند : آقا سيّد محمّد حسين ! انسان بايد اوقات خود را به درس و بحث بگذراند و وقت خود را به اين امور ( اشتغال به اوراد و اذكار و اربعينيّات ) تلف نكند ؛ اينها مسائلى است كه خود به خود براى انسان حاصل مىشود و نيازى به جدّ و جهد و صرف عمر و اتلاف وقت نيست . البتّه ما اين مسائل ( عرفان و سلوك ) را قادح عدالت نمىدانيم ؛ لذا بهتر است شما هم از اين مسائل دست برداريد . سپس آقاى خوئى فرمودند : فلانى هم به اين امور اشتغال داشت و با مرحوم آقا سيّد على قاضى - رحمة الله عليه - رفت و آمد مىكرد ، ولى پدرش نامه‌اى به او نوشت و او را از حشر و نشر با استاد برحذر داشت و او هم قبول نمود و ارتباطش را با آقاى قاضى قطع كرده به ايران و مسقط الرّأس خود مراجعت نمود . »\r\n\r\nبحث و گفتگوى علّامه طهرانى با آية الله خوئى در لزوم پيمودن راه عرفان\r\nآنگاه علّامهء طهرانى فرمودند :\r\n« من به آقاى خوئى جواب دادم :\r\nاوّلًا : اينكه شما مىگوئيد : طلبه بايد به درس و بحثش برسد و عمر خود را در اين گونه مسائل ضايع و باطل نگرداند ، شما خود مىدانيد كه من قويترين شاگرد درسى شما هستم و روى دست ندارم . كى و كجا من از درس و بحث خود كم گذاردم تا مشمول اين نصائح مشفقانهء سركار گردم ؟ !\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nثانياً : من حاضرم در هر مسألهء فرعى بنا به ميل شما با شما مباحثه كنم تا روشن شود كه از نقطهء نظر احاطه بر مبانى و تضلّع در مسائل و فروع ، و تطبيق كُبرَيات بر صُغرَيات و قدرت استنباط ، شما راجح هستيد يا من !\r\nثالثاً : اينكه فرموديد : فلانى هم خدمت مرحوم قاضى مىرسيد ولى پدرش او را نهى نمود و او هم ترك كرد ، اين را بدانيد كه پدر من از دنيا رفته است و بحمدالله كسى نيست كه مانع و رادع من گردد ، حال شما هر كارى مىخواهيد بكنيد ! »\r\nآنگاه به مرحوم مطهّرى مىفرمايند :\r\n« واى به حال حوزه‌اى كه آيت عظماى الهى و آئينهء تمام نماى رسول الله را همچون دوغ فروش محلّ و قصّاب و بقّال غير فاسق بداند ، و عدالتى در عِدل عدالت كسبه براى او به حساب آورد ! و واى به حال جامعه‌اى كه اكتساب فضائل اخلاقى و اهتمام به تأسّى به رسول خدا و ائمّهء هدى صلوات الله عليهم أجمعين را صرفاً غير قادح عدالت بداند !\r\nآيا اين مطالب خود به خود حاصل مىشود ؟ اين چه حرف سست و بىپايه‌اى است ! هيهات هيهات ! هزاران هزار ، چه خون دلها خوردند و چه مصيبتها كشيدند و به چه بدبختيها افتادند ، آيا كسى را راه بدهند ؟ ! جَلَّ جَنابُ الرَّبِّ أنْ يَكُونَ شَريعَةً لِكُلِّ وارِدٍ . آنوقت آقا مىفرمايند : اين مطالب خود به خود حاصل مىشود ! »\r\n\r\nآفت تقليد اعتقاد به حقّ را زائل مىكند\r\nيكى از اساسىترين اصول حيات علمى و دينى يك مسلمان و يك فرد شيعه و پيرو ائمّهء معصومين صلوات الله عليهم أجمعين اصل تمسُّك به حقّ و واقعيّت و اخذ به حقيقت دين ، و مَمشاى اولياء مقرّبين ، و دورى گزيدن از هر گونه تقليد و اتّباع كوركورانه از اهواء و آراء نوع بنى آدم و بشر جائز الخطآء و العصيان مىباشد . مىتوان گفت كه آفت تقليد و تبعيّت غير محقّقانه و بدون دليل و حجّت شرعى و اكتفاء به تخيّلات و اوهام و ظنون غير مشروعه ، بزرگترين رهزن طريق و صادّ عن سبيل الله و\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nمحرّف مسير حقّ مىباشد . اغلب كسانى كه چند صباحى قدمى در راه كمال زده و سير مدارج روحانى نموده آنگاه متوقّف شده‌اند ، چه بسا ميل به قهقرى نموده و يا خداى ناكرده به زلّات و خطرات و سرگشتگيها و گمگشتگىهائى مبتلا شده‌اند ، بواسطهء اصغاء به وساوس و زمزمه‌هاى به ظاهر وجيه و غير مطّلع و ناآگاه از راه توحيد و حركت إلى الله بوده و خواهد بود . آفت تقليد ، اعتقاد به حقّ را زائل و انسان را سردرگم و گمگشته و حيران به حال خود رها مىنمايد . آفت تقليد و حرف شنوى بى جا ، قدرت حركت را از سالك سلب مىنمايد و او را بدست اجانب يله و رها مىسازد . آفت تقليد ، نور هدايت را خاموش و چراغ منير ظلمات را باطل مىنمايد . خداوند به انسان فهم و ادراك و عقل و شعور و بيّنه و حجّت و آيه و دليل عطا نموده است . انسان نبايد از تمام اين امور صرف نظر نموده ، گوش جان را مأمنى مستعدّ و ظرفى آماده و پرداخته براى نغمهء هر خَنّاس و شيّادى قرار دهد ، و مصداق كريمهء : فَبِعِزَّتِكَ لَأُغْوِيَنَّهُمْ أَجْمَعينَ گردد .\r\nدر آيهء شريفه ، كلام الهى بسيار عالى و راقى از اين حقيقت تلخ و جانكاه پرده بر مىدارد . در سورهء زخرف مىفرمايد :\r\n( بَلْ قالُوا إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُهْتَدُونَ * وَ كَذلِكَ ما أَرْسَلْنا\r\nمِنْ قَبْلِكَ فى قَرْيَةٍ مِنْ نَذيرٍ إِلَّا قالَ مُتْرَفُوها إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُقْتَدُونَ * قالَ أَ وَ لَوْ جِئْتُكُمْ بِأَهْدى مِمَّا وَجَدْتُمْ عَلَيْهِ آباءَكُمْ قالُوا إِنَّا بِما\r\nأُرْسِلْتُمْ بِهِ كافِرُونَ ) . [ 1 
  ]\r\n\r\n\r\n","description":"","footnote":"\r\n[ 1 
  ] - سوره الزّخرف ( 43 ) آيات 22 تا 24 .\r\n","page_name":" 34 ","page_number":34},
  {"content":"\r\n\r\nدر اين آيات شريفه ، خداوند آنها را مذمّت مىكند كه با وجود راه بهتر و دليل روشنتر و مسير مُتقن ، باز آنها به مرام گذشتگان و پيران قوم و سالخوردگان از امّت پابند بوده ، و صرفاً به جهت اجتماع امّت بر يك مرام و مبنا آن را محترم مىشمرند . و بقول معروفِ « خواهى نشوى رسوا همرنگ جماعت شو ! » هر خرافه و مزخرفى را با تقليد كوركورانه خود پذيرا مىشوند ، و هر باطل و مجازى را با آغوش باز استقبال مىكنند . اين روش موجب از بين رفتن حقّ و عدالت ، واقع و نفس‌الأمر خواهد شد . اين تقليد موجب حكومت ظالمان و قُلدران و زير پا رفتن مظلوم و ستم كشيده است . اين مسأله موجب صعود جاهل بر قُلل زعامت و مغلوبيّت اعلم و اولى ، و كناره گيرى افراد ذيصلاح و واجد شرائط راهبرى خواهد شد . اين مسأله باب علم و تحقيق را سدّ ، و از پويائى و حركت علمى جامعهء بشريّت جلوگيرى مىنمايد . اگر تقليد نبود ، أبوبكر بجاى علىّ بر مسند خلافت تكيه نمىزد ! و اگر تبعيّت كوركورانهء امّت پيامبر از مشتى سالخورده ريش سفيد مكّارِ حيله‌گر و حقّه باز نبود ، دخت پيامبر بين در و ديوار مصدوم و مقتول نمىگشت ! اگر تقليد نابخردانهء آنها از گروهى قدّاره‌بند و شايعه پراكن و كودتاچى نبود ، اين مصائب و ابتلائات از زمان رحلت رسول خدا تا زمان حاضر و پس از اين بر امّت اسلام و شيعه نمىرفت ! آرى ، تمام اين خيانت‌ها و جنايت‌ها و گرفتاريها و توسرى خوردنهاى مسلمين از كفّار و ملحدين ، ناشى از مصيبت تقليد بى جا و تبعيّت محضه و غير محقّقانه اصحاب رسول خدا از مشتى اوباش و ناصالح و فاسد و مفسد مىباشد . و اين سيره غالباً درطول تاريخ در جريان بوده است .\r\n\r\nمع الأسف هنوز در بعضى مجامع دينى ما تعليم و تعلّم حكمت و عرفان ممنوع مىباشد\r\nمع‌الأسف جامعهء علمى و دينى ما از اين مصيبت عُظمى مستثنى نگشته ، و درد ناشى از اين سيرهء باطله و منهج خلاف هنوز چشمان اكثرى از قاطبه علم و روحانيّت را متألّم و رمددار مىنمايد . هنوز در بعضى از شهرها و اماكن متبرّكه هستند گروهى كه\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nتعلّم و تدرّس علوم الهى و حكمت متعاليه و عرفان حقّ را محكوم و مطرود و حرام و بدعت و كفر و شرك و ضلالت و غوايت مىدانند .\r\nعجبا ! مطالعه كتب ملحدين از عامّه همچون ابن تيميّه از خدا بىخبر ، جائز و خريد و فروش آن مباح ، امّا كتب حكماء عاليمقام اسلام و مفاخر تشيّع بايد مطرود و معطّل بماند .\r\nاگر طلبهء علوم دينى كه پاسدار مكتب تشيّع و زعيم دفاع از حريم ولايت و امامت و توحيد است را از تعلّم و خواندن فلسفه متعاليه اسلامى مانع شويد ، چه كسى جواب شُبَهات ملحدين و منحرفين در كمين نشسته و كاركشتهء غرب و شرق را خواهد داد ؟ آيا با روايات فقهى طهارت و صلوة مىتوان به اين مسائل پرداخت ؟ و يا با تعبّد به ظواهر آيات و روايات مىتوان از عهدهء چنين مهمّى برآمد ؟ !\r\nمىگويند : فلان عالم تعلّم حكمت را حرام كرده ! شما حتّى در فروع حقّ تقليد از او را نداريد ، چطور در اصول اعتقادى از او متابعت مىنمائيد ؟ ! و مگر با حرف اين و آن انسان مىتواند از مكتب حقّ و مرام خود دست بردارد و صرفاً به جهت موقعيّت يك فرد - گرچه كاذب و غير واقعى - بدون تفحّص و تأمّل تامّ به طرفى متمايل گردد ؟ مگر وجهه ظاهر و تشأن به بعضى از شؤونات - هر چه مىخواهد باشد - حجّيّت اتّباع در مقابل حقّ را تمام مىنمايد ، و انسان را در برابر سؤال و جواب در پيشگاه عدل الهى معذور مىدارد ؟ !\r\nدر آيه شريفه گرچه اطاعت از والدين در مرتبهء أعلاى از اهمّيّت و التزام مطرح شده ، ولى متابعت آنها را در قبال حقّ صريحاً مطرود و محكوم نموده است : ( وَ إِنْ جاهَداكَ لِتُشْرِكَ بى ما لَيْسَ لَكَ بِهِ عِلْمٌ فَلا تُطِعْهُما ) [ 1 
  ] تا چه رسد به\r\n\r\n\r\n","description":"","footnote":"\r\n[ 1 
  ] - سوره العنكبوت ( 29 ) قسمتى از آيهء 8 .\r\n","page_name":" 36 ","page_number":36},
  {"content":"\r\n\r\nديگران !\r\n\r\nاساتيد ايشان در علوم مختلفه ، و آشنائى با مرحوم انصارى\r\n\r\nاساتيد سطوح عالى علّامه از بزرگان حوزه نجف بوده اند\r\nاساتيد ايشان در فقه و اصول : مرحوم آية الله العظمى ، وحيدِ عصر و فريد زمان ، آقاى حاج شيخ حسين حلّى - أعلى الله مقامه - و آيتَين عَلمَين : حاج سيّد أبوالقاسم خوئى و حاج سيّد محمود شاهرودى - رحمة الله عليهما - بودند . و از آن حضرات دوره‌هاى اصول ، و بيع و خيارات مكاسب و صلوة جمعه و اجتهاد و تقليد را به يادگار گذارد . همچنين در فنّ رجال و درايه و حديث از محضر پر فيض آية الله العظمى ، رجالى كبير ، مرحوم حاج شيخ آغا بزرگ طهرانى - أعلى الله مقامَه - بمدّت هفت سال استفاده نمود .\r\nپشتكار و كوشش غريبى كه در اين مدّت از وى بروز و ظهور نمود ، او را در بين تمامى فضلاء و علماء نجف اشرف مشارٌ بالبنان نمود ؛ بطوريكه اقران ايشان در محضر آية الله العظمى حاج سيّد عبدالهادى شيرازى شهادت دادند : اگر سيّد محمّد حسين به ايران مراجعت نكند و در نجف بماند ، مرجعيّت شيعه مطلقاً در اختيار او قرار خواهد گرفت .\r\n\r\nآشنائى با مرحوم انصارى و برقرارى مراسلات با ايشان\r\nبارى ، در اين دو سه سال آخر اقامت در نجف ، مرحوم رضوان جايگاه ، آية الحقّ و اليقين ، و سندالعرفان و ترجمان القرآن المبين ، آية الله العظمى آقاى حاج شيخ محمّد جواد انصارى همدانى - رضوان الله عليه - براى زيارت عتبات عاليات به نجف مشرّف مىشوند و باب مراوده و مودّت و ارادت بين ايشان و علّامهء طهرانى مفتوح مىگردد ؛ و مرحوم حاج شيخ عبّاس قوچانى توصيه مىنمايند كه از اين به بعد به دستورات مرحوم انصارى توجّه و اهتمام ورزند . و اين ارتباط تا ملاقات با حضرت حدّاد - رضوان الله عليه - ادامه مىيابد و دائماً مراسلات بين آن دو برقرار مىبود .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nمرحوم انصارى در اين نامه‌ها ، دستورات سلوكى را مرتّباً گوشزد مىنمود . اعراض از دنيا و توجّه به نفس و ضنّت بر عمر و اوقات ، و احتراز از مجالست با علماء سوء و اهل هوى ، و عدم ورود در مجالس پرهياهو ، از دستورات اكيده ايشان در اين مدّت بود .\r\nمراوده و مصاحبت علّامهء طهرانى با بزرگان و متشخّصين طائفه عرفان و سلوك الى الله كه جامع طريقَين ظاهر و باطن و متوغّل در جهتَين شريعت و طريقت بودند ، همچون علّامهء طباطبائى فيلسوف و حكيم علىالاطلاق و عارف و اصل ، و مرحوم آية الله حاج سيّد جمال الدّين موسوى گلپايگانى و مرحوم آية الله حاج شيخ محمّد جواد انصارى و مرحوم آية الله آقاى سيّد عبدالهادى شيرازى و مرحوم آية الله حاج شيخ عبّاس هاتف قوچانى ، و همچنين با بعضى ديگر از شاگردان مرحوم قاضى از يك طرف ، و حشر و نشر با اساتيد برجسته حوزوى در همه فنون و با همهء انظار و آراء گوناگون موجب تحقّق و تبلور جامعيّتى در ادراك و بصيرت به مغزى و اساس تشريع و منهاج و ممشاى حضرات معصومين صلوات الله عليهم أجمعين از طرف ديگر گرديد ؛ جامعيّتى كه بر محوريّت عرفان حقّ و يقين به حقّ و نفس‌الأمر به تمام معنىالكلمه و عمل به آن در هر شرائط بدون هيچگونه تسامح و مجامله متأثّر از كثرات ضالّه و مضلّه و مصلحت انديشىهاى ناصواب دور مىزند .\r\n\r\nآشنائى با مرحوم حدّاد ، و بازگشت به موطن به امر استاد\r\nسرانجام پس از هفت سال توطّن در نجف و اشتغال به تربيت و تهذيب و وصول به اعلى مدارج علمى و دروس حوزوى و أخذ اجازات از اساتيد فنّ ، خداوند متعال توفيق اتّصال و فيض حضور مبرّزترين شاگرد عرفانى مرحوم قاضى ، عارف كامل و سالك و اصل ، سند العرفاء الرّبّانيّين و قدوة الاولياء الالهيّين ، نادره عرصه توحيد و\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nفاتح قُلل عماء و تجريد : حضرت آية الحقّ و العرفان حاج سيّد هاشم موسوى حدّاد - رضوان الله عليه - را به ايشان عنايت فرمود . موقعيّت و منزلت مرحوم حدّاد را با وجود ادراك اعاظم از اولياء و فحول از اكابر عرفاء مىتوان از عبارت مرحوم علّامهء طهرانى در كتاب نفيس « روح مجرّد » استنباط نمود . ايشان در صفحهء 29 از طبع جديد از ملاقات و شرف حضور خود با مرحوم حدّاد چنين ياد مىنمايند :\r\n« چقدر مناسب حال من سرگشتهء خستهء رنج ديده بود در ساليان متمادى با وصول به اين كانون حيات و مركز عشق حضرت سرمدى اين غزل خواجه حافظ رضوان الله عليه :\r\n هر چند پير و خسته دل و ناتوان شدم * هر گه كه ياد روى تو كردم جوان شدم » \r\nاين مرد ديگر با سائر از اولياء و مقرّبين تفاوت داشت . او دُرّ يگانه‌اى بود در كنج عزلت و انزواء ، گوهر تابناكى در بوته نسيان و اجمال ، اكسيرى كه مس وجود را مبدّل به زر سرخ نمود ، و ذرّه بىمقدار را به چشمه خورشيد جهانتاب مىرسانيد . او چيز ديگرى بود . قويترين تلميذ سلوكى و عرفانى نادرهء دهر : مرحوم سيّد على قاضى ؛ و سالك و اصل عارف ، فانى فى الله و باقى بأمر الله ، جهانى در مثال يك قالب و دنيائى در كالبد يك تعيّن ، حائز جميع مراتب ملك و ملكوت ، جامع كلّيّهء عوالم ناسوت و جبروت و لاهوت . از اينجا ديگر سيّد محمّد حسين آن شخص سابق نيست . او به جهانى ديگر راه يافته و چشمانش به افق ديگرى باز شده است .\r\n\r\nبينش علّامه طهرانى نسبت به موقعيّت و مرتبه اساتيد خود وايجاد ارتباط سلوكى . . .\r\nاين مسأله بيانگر بينش عميق ايشان نسبت به موقعيّت و مرتبه وجودى هر كس در عين علوّ مقام و مجد و عظمت و تعالى روحى آنان است . و بر اين اساس ، كيفيّت و نحوه ارتباط سلوكى و مرتبه اطاعت از آن فرد را مترتّب مىنمودند . ايشان مرحوم آقا شيخ عبّاس قوچانى را به فردى دور از هوى و صادق توصيف مىنمودند ؛ و تعابير ايشان از مرحوم علّامهء طباطبائى و آخرين استاد سلوكى ايشان در مدّت اقامت در نجف اشرف :\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nمرحوم آية الله انصارى گذشت . جالب توجّه اينكه علّامهء طهرانى در عين اعتقاد وثيق به مرحوم انصارى با آن علوّ مقام و رفعت شأن همواره با تأمّل و دقّت در امور مربوط به ايشان و دستورات مىنگريستند ، و چه بسا در بعضى از موارد رعايت احتياط را بعنوان اقرب طرق از نظر دور نمىداشتند . امّا قضيّه در مورد مرحوم حدّاد طور ديگرى بود . مرتبه و منزلت مرحوم حدّاد در نگرش علّامهء طهرانى به نحوى بود كه اصلًا وجودى براى خود در قبال حضور او و مجالى در مزمار سنجش مبانى خود در اوامر و نواهى او نمىيافتند . بارها مىفرمود : من در مقابل حدّاد صفرم !\r\nآرى رمز موفّقيّت و موقعيّت استثنائى علّامه طهرانى در بين ستارگان آسمان معرفت و تجرّد و توحيد همين بود . و در مقام تفكّر و اعتقاد و التزام به عالىترين و راقىترين آن مىانديشيد و در مقام عمل به متقن‌ترين و مبرم‌ترين آن اقدام مىنمود .\r\n\r\nمواظبت علّامه طهرانى در استعمال عناوين و تعابير نسبت به افراد با واقعيّت و نفس الأمر\r\nبطور كلّى علّامهء طهرانى در رعايت انطباق عناوين و تعابير از مراتب افراد با واقعيّت و نفس‌الأمر آنان دقّتى وسواس‌گونه داشتند . چنانچه در دفاع از حريم امامت و ولايت ، اطلاق لفظ امام را بطور مطلق بدون مضافٌ اليه مثل جماعت ، جمعه ، مسجد و غيره بر غير امام معصوم عليه‌السّلام جائز نمىدانستند . چنانچه در جلد هجدهم از « امام شناسى » در اين مورد بياناتى كافى و شافى دارند . همچنين اطلاق لفظ اولوا الأمر را بر غير معصومين يا استفاده از عناوينى چون علىِّ زمان يا حسين زمان را حرام مىدانستند . در تشبيه شهداى گرانقدر انقلاب اسلامى ايران به ذرارى حضرت سيّد الشهداء و يا حتّى به خود آن حضرت سخت برمىآشفتند . و يا تعبير از واقعهء كربلا را چنانچه بعضى گفته‌اند : محرم ماه پيروزى خون بر شمشير ، صحيح نمىدانستند و معتقد بودند اين شعار اختصاص به جامعه شيعى و مسلمان ندارد ، بلكه ممكن است حتّى از غير مسلمين صادر شود ؛ و بجاى آن شعار : محرّم ماه پيروزى حقّ بر باطل را مطرح مىنمودند .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nهمينطور اطلاق لفظ ولىّ را بر شخصى كه هنوز از مراتب كثرات عبور نكرده و تبدّل جوهرى در حقيقت نفس و ذات او بواسطهء فناء محض در ذات حضرت احديّت حاصل نگرديده است ، و سفر مِن‌الخلق إلى الحقّ او بالكلّيّه به پايان نرسيده و بقاء بعد الفناء فى ذات الله براى او ميسّر نگرديده است را شرعاً حرام مىدانستند .\r\nعلّامهء طهرانى كه گمشدهء خود را در وجود حضرت حدّاد - رضوان الله عليه - يافت و ظهور مراتب اسماء و صفات و ذات حضرت احديّت را جلوه‌اى سواى ساير مظاهر و جلوات كمال او ديد ، با تمامى شراشر وجود مطيع و منقادش گشت و دريچهء دل بر غير او ببست ؛ و بر لوح دلش جز الف قامت او نقش نبست . وجودش همه طلب بود و تمنّى ، ذِكرش دائماً ياد او و ذُكرش پيوسته سوداى او . در نامه‌اى كه براى يكى از دوستانش مىنويسد در مَطلع آن ، استاد و مراد خود را چنين مىستايد :\r\n\r\nشدّت ارادت به مرحوم حدّاد را مىتوان از نامه‌اى كه بدوستان مىنويسد بدست آورد\r\n« بِسْمِ الله الْرَّحْمَنِ الْرَّحِيمِ\r\nوَ لَهُ الْحَمْدُ فِى الْأُولَى وَ الآخِرَةِ وَ لَهُ الْحُكْمُ وَ إِلَيْهِ تُرْجَعُونَ\r\nسلامهاى پياپى و درود پىدرپى و تحيّات وافره و ادعيه خالصه بر آستان حضرت محبوب باد كه افق مقدّس عالم دل را مكان خود فرمود ، و با ولايت تامّهء خود متصرّف در كون و مكان گرديد . امروز شاه انجمن دلبران يكى است - دلبر ( گرچه جز او هيچ نيست ) هميشه دل بر آن يكى است .\r\nنيكو رقيمهء مباركه زيارت و حقّاً مطالب حقّه‌اى است كه خداوند بر زبان و دل شما جارى ساخته است ، نه مبالغه و اغراق ؛ گرچه بايد گفت : تازه اين تمجيد و تحسين در حدود فكر ما است ، نه رَسا به قامت او ؛ و اين انديشه در ظرف تعقُّل ما ، نه محيط بر بحر فضل او . آب دريا را به پيمانه پيمودن غلط است ، و امواج بادهاى تند را با غربال محدود نمودن و با دستار مقيّد كردن نه صحيح .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n و إِنَّ قَمِيصًا خِيطَ مِنْ نَسْجِ تِسْعَةٍ * وَ عِشْرِينَ حَرْفاً عَنْ مَعَالِيهِ قَاصِرٌ [ 1 
  ] \r\nبارى هزار بار شكر كه گرچه نه درخور خريداران اوئيم ، چون نه ثمنى در دست و نه مثمنى محدود ، ليكن در زمرهء بعرصه درآمدگان بازار او و زمرهء مشتاقان جمال و والهان حريم درگه او .\r\n بهر طرف كه نگه مىكنم تو در نظرى * چرا كه بهر تو جز ديده جايگاهى نيست \r\nمرحوم حدّاد به علّامهء طهرانى دستور مراجعت به ايران و رجوع به حضرت آية الله انصارى را مىدهند و ايشان بدون لحظه‌اى درنگ و تأمّل دستور استاد را اطاعت و به اتّفاق عائله رهسپار ايران مىگردند ، و در تحت تربيت و إفادات مرحوم انصارى به اقامهء جماعت در مسجد قائم در طهران و وعظ و ارشاد و برقرارى جلسات هفتگى سيّار مىپردازند .\r\n\r\nمحور اساسى فعّاليّت علّامه درمسجد تبيين معارف بدون مصلحت انديشيهاى متعارف بود\r\nعلّامهء طهرانى محور اساسى و اصلى افادات و ارشاد خود را بر تبيين معارف حقّه بدور از هر گونه شائبهء كثرت و مجامله‌كاريهاى متعارف و دخالت اهويّهء مغويه قرار داد و چه بسا معارضاتى با ديگران پيدا مىنمود . در احتراز از ورود در مهالك نفس و شباك ابليس نهايت اهتمام را مىورزيد . از ميان افراد ، مستعدّينشان خصوصاً جوانان را در زمرهء رفقاى سلوكى درمىآورد و به تربيت آنان همّت مىگماشت . بر خلاف ساير مساجد ، مسؤوليّت وعظ و خطابه را غالباً خود عهده‌دار مىشد . شبهاى سه‌شنبه جلسه قرائت و تفسير قرآن در مسجد قائم مستمرّ بود . در وقت اذان ظهر و مغرب به اقامهء جماعت مىپرداخت ، خواه كسى حضور داشت يا نداشت . هيچگاه ديده نشد رعايت مأمومين و ارادتمندان و بطور كلّى مخلوق را بر رضاى خالق ترجيح دهد .\r\nبارى ، بحث و گفتگوى در اين زمينه را به مطالعه و غور در كتاب « روح مجرّد » ارجاع مىدهيم ، و به باقى سير در حيات علّامهء طهرانى مىپردازيم .\r\n\r\n\r\n","description":"","footnote":"\r\n[ 1 
  ] - « بدرستيكه قباى معانى با تمام رسائى و دلالت خود از تأديه كمالات و ارزش‌هاى والاى تو عاجز است »\r\n","page_name":" 42 ","page_number":42},
  {"content":"\r\n\r\nروزى از علّامهء طهرانى سؤال شد : آيا عزيمت به ايران به جهت دستگيرى و ارشاد سالكين راه خدا و تربيت نفوس مستعدّه بوده است ؟ و آيا اين سفر هيچ ثمره و ذُخرى براى خود شما نداشته است ؟ ايشان فرمودند :\r\n« دستورات اولياء الهى در مرحلهء اوّل در راستاى مصلحت خود انسان است ، گرچه نفع و خيرى هم به ديگران برسد و آنها هم متمتّع و بهره‌مند گردند . »\r\nپس از چند سال مرحوم انصارى به رحمت خدا مىرود ، و علّامهء طهرانى بالكلّيّه در تحت اوامر و دستورات سلوكى اجتماعى اخلاقى مرحوم حدّاد قرار مىگيرند . ايشان در اجراى منويّات حضرت استاد عهده‌دار تمشيت امور مسجد قائم مىشوند ؛ و از همان ابتدا با مشكلات عديده و كارشكنىهاى مخرّب متصدّيان مسجد مواجه مىشوند . و لهذا پيوسته با متصدّيان امور در كشمكش و مرافعه بسر مىبرد . در بيان احكام شرع و تبيين مُرّ حقّ هيچ ملاحظه‌اى در ضمير او نمىگنجيد و مصداق تامّ لا يَخافُونَ لَوْمَةَ لائِمٍ بود . گوئى وجود متنزّل مولى الموالى اميرالمؤمنين عليه السّلام است كه اينك در برابر ، به اجراى احكام الهى قيام نموده است . بارها از طرف ديگران و ساير متصدّيان مورد طعن و قدح واقع گرديده كه فلانى با مريدان همراهى و مساعدت نمىنمايد ؛ چنانچه در وقت اقامت در نجف اشرف نيز بر همين طريق و منهاج اكيداً ابرام مىورزيدند و با بسيارى از جريانات كه معتقد بودند در بسيارى از موارد انسان بايد مصلحت وقت را بر رضاى الهى ترجيح دهد به ستيز بر مىخاستند . و چون سير و سلوكى مستقيم و خلاف منهج كلّى ، و طرز فكرى همراه و همگام با مَشى تكاملى خود داشتند ، دائماً از اين موضوع در رنج و تعب بوده ، و جامهاى مسموم و جرعه‌هاى زهرآگين اين تصادم و تعارض را يكى پس از ديگرى سركشيده و مىنوشيدند . بارها مىشد كه از استاد خويش اجازه رها نمودن مسجد و عدم تصدّى اين امور را مىنمودند ، و هر بار با پاسخ منفى ايشان روبرو مىشدند . جدّيّت و اهتمام به تربيت جوانان مستعدّ و مردان راه خدا به اندازه‌اى در ايشان\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nقوى بود كه تمام اين مصائب و ناملايمات را به جان خريدار مىشدند تا دلسوخته‌اى را به راه و دلشكسته‌اى را به سامان آورند . روزى مىفرمودند :\r\n« قسم به خداوند يكتا در تمام مدّت بيست و دو سالى كه در طهران بودم يك ساعتش را به اختيار و ميل خود نگذراندم ! و اگر دستور استاد نبود ، امكان مراجعت به ايران و سكونت در طهران و تصدّى اين امور براى من مستحيل بود . »\r\n\r\nتحمّل مصائب و سختيها در اداره مسجد به امر استاد\r\nگاهى مىفرمود :\r\n« من بين خود و خدا مسائلى در رابطه با اين مشكلات و مطالبى كه بر من آمده است دارم كه تا به حال به احدى نگفته‌ام و جز خداوند كسى از آن اطّلاع ندارد . »\r\nروزها مىشد كه در وسط زمستان سرد و زمين پر برف و يخبندان عجيب و غريب آن موقع طهران ، به جهت ضيق مالى و نبود امكانات ، پياده از منزل خود واقع در خيابان آهنگ به مسجد قائم مىرفتند و مراجعت مىنمودند ( با توجّه به فاصله‌اى در حدود يك فرسخ ) باز براى نماز مغرب و عشاء ، با پاى پياده حركت مىكردند و پياده برمىگشتند ؛ و اين در حالى بود كه به كسالت رماتيسم مفصلى مبتلا بودند . مىفرمودند :\r\n« شبها در اثر اين رفت و آمد از شدّت درد تا صبح نمىخوابيدم ، و پايم را روى منقل كرسى مىگذاردم تا گرم شوم و از درد و الم آن كاسته گردد . »\r\nاين قدرت روحى و اهتمام به امتثال امر استاد بود كه با وجودى كه حتّى براى يك لحظه راضى به تقبّل اين مسؤوليّت نبودند اينطور متعهّدانه عمل مىنمودند ! و نسبت به اداى تكليف و اطاعت از دستور استاد در حدّ ما لا يطاق قيام مىفرمود .\r\nدر جلسات روز جمعه سخنان حول مسائل اخلاقى و اجتماعى و لزوم نگرشى مجدّد در حوزه‌هاى مختلف انديشه اسلامى و ايجاد حكومت عدل و نظام اسلامى و دميدن روح حيات و زندگى در كالبد بىجان ملّت اسلام دور مىزد . جلسات ايشان محيى و بيدار كننده بود . هر كس يك مرتبه در اين جلسات شركت مى نمود كارش تمام ، و در حوزه فعّاليّت مكتبى ايشان وارد مىشد .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nايشان معتقد بودند كه از اقدام سياسى بدون تحوّل فرهنگى در اذهان خمود و بىخبر امّت اسلامى طرفى بسته نخواهد شد . و از طرفى هيچ محدوديّتى را در ظروف مختلفه و تقيّدى را در اين تحوّل عظيم پذيرا نبودند .\r\nمكتب اسلام ، مكتبى منطبق بر فطرت و مربّى و شكوفا كننده استعدادها و ذخائر فطرى است ، و موصل به اهداف و غايات كمالى آلى است ، و هر كس در هر شرايطى از اين نعمت عظماى الهى برخوردار است و اين نعمت اختصاص به گروهى دون ديگرى ندارد . لذا بر خلاف اعتقاد عدّه‌اى ، دامنهء تبليغ و دعوت به حكومت حقّهء الهى را منحصر در قشرى خاصّ و شرائطى استثنائى نمىديدند . ايشان معتقد بودند لوادار و پرچمدار مكتب اسلام ، صاحب مقام ولايت عظماى الهيّه حضرت بقيّة الله حجّة بن الحسن العسكرى ارواحنا فداه مىباشد و باقى افراد اعمّ از جاهل و عالم ، زن و مرد ، ملتزم و غير ملتزم ، سياسى و غيره تمامى در تحت رعايت و عنايت آن بزرگوار و بر يك نسق و استواء واحد قرار دارند ، و كسى را ياراى ادّعاى زعامت و كدخدامنشى و انحصار ولايت در وجود خود نيست . همهء افراد عيال صاحب ولايت كلّيّه و او پدر و صاحب اختيار همه و از خود انسان به انسان نزديكتر است و بس ! و لهذا با اين نگرش باب مذاكره و تبيين مواضع حقّهء اسلامى و انسانى را براى جميع افراد ملّت ايران اعمّ از شاه و دولت ، صالح و طالح ، عالم و غيره ، محجّبه و مكشّفه حتّى افراد معلوم‌الحال باز مىدانستند و دعوت به توحيد و تحقيق حكومت حقّه را حقّ طبيعى و اوّلى جميع افراد جامعه مىديدند ؛ حتّى براى غير ملتزمين به اسلام و سردمداران دول خارجه حقّ حيات و زندگى سرمدى و سعادت ابدى قائل بودند ، و مىفرمودند : مگر آنها بشر نيستند و از مواهب فطرى و استعدادهاى بالقوّه كه در وجود ما هست بىنصيبند ؟ و مگر پيامبر براى همين مشركين مبعوث نگشته است ؟ ! چرا ما بايد با وجهه و نمادى غير اسلامى و غير\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nانسانى با آنان برخورد نمائيم كه اين برخورد در حوزهء انديشه و تفكّر و مبانى فطرى آنان جائى نداشته باشد و روزنهء شكوفائى حقائق خفته در كمون آنان را مسدود نمائيم و نهال مستعدّ قوام و بارورى استعدادهاى بالقوّه را بخشكانيم ؟ !\r\n\r\nارتباط با رهبر فقيد انقلاب و مشاركت در نهضت مقدّس\r\nبر اين اساس با بسيارى از علماء و شخصيّت‌هاى مختلفه در راستاى اجراء منويّات طلائى خويش مذاكره و ارتباط برقرار نمودند كه از جمله رهبر فقيد انقلاب حضرت آية الله خمينى - رحمة الله عليه - بود ؛ و ايشان را تشويق و ترغيب به قبول زعامت و حمل لواء و پرچم اين نهضت مقدّس و جريان عظيم كردند ، و قول همكارى و مساعدت را در صورت استمرار تشريك مساعى و مشاوره و تبادل أنظار و افكار دادند .\r\nناگفته نماند كه در اين راستا چه بسا با كارشكنىها و ابراز و اظهار و اقدام غيرمسؤولانه بسيارى از ائمّه جماعات و روحانيّون مواجه شدند كه نفَس را از ايشان مىگرفتند و خستگى راه را بر جانشان مىنشاندند . مىفرمود :\r\n« من در ابتداء كار اينطور فكر مىكردم : از آنجا كه مسير ، مسير تحقّق عدالت و احياء فرائض و سنن الهى و قيام به امر پروردگار و بطور كلّى از هر جهت عين رضاى الهى است ، علماء و روحانيّون قطعاً پيشاپيش صفوف فشردهء ملّت گام‌هاى مؤثّرى برخواهند داشت ، و ثِقل اين بار گران را بر دوش ما تخفيف خواهند داد ، ولى نمىدانستم كه در آتيه با چه افرادى روبرو خواهم شد ؛ افرادى كه همّ و غمّ آنها فقط و فقط توغُّل در كثرات و هواهاى نفسانى است و تنها چيزى كه در مخيّلهء آنان جائى ندارد قيام به فرائض و مرضاى الهى است . »\r\nو مع‌ذلك كلّه ، علّامهء طهرانى با تمامى توان و نهايت جدّيّت براى تحقيق آرمان الهى خويش پيش رفت تا آنجا كه در مجلس تحليف كه بين ايشان و مرحوم آية الله ميلانى - رحمة الله عليه - و مرحوم سرلشكر ولى الله قرنى در مشهد مقدّس واقع شد\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n، هر سه نفر قسم خوردند كه تا پاى جان از هيچ كوششى براى تحقّق اين هدف مقدّس كوتاهى نورزند .\r\n\r\nدر تاريخ انقلاب ذكرى از ايشان به ميان نيامده\r\nمع‌الأسف پس از واقعهء سنهء چهل و دو و دستگيرى حضرت آية الله خمينى و آزادى ايشان از زندان ، بعللى اين مشاوره و تبادل فكرى كه شرط اساسى همكارى و همگامى علّامهء طهرانى با رهبر انقلاب بود استمرار نيافت و علّامه طهرانى بالكلّ از جريانات و مسائل انقلاب منعزل و كناره‌گيرى نمودند . جاى تأسّف اينكه در تمامى نوشتجات تاريخى انقلاب اسلامى ايران و كتب مدوّنه از مؤلّفين محترم سخنى از يك چنين شخصيّتى كه نقش كليدى و محورى را در تكوّن انقلاب اسلامى ايران داشت بميان نيامده و يا به نحوى سطحى و بسيط از آن عبور شده است ، بطوريكه عموم افراد ملّت ايران و ساير ممالك خارجه از اين موضوع كمترين اطّلاعى ندارند .\r\n\r\nاصول تربيتى و منهاج و مبناى ايشان در مسائل مختلف\r\nبطور كلّى اساس ارشادات و ممشاى تربيتى علّامهء طهرانى بر سه محور قرار داشت :\r\nاوّل : عامّهء مردم از هر طبقه و صنف ، كه با شركت در مسجد قائم و بيانات اخلاقى ، اجتماعى ، سياسى و غيره در روزهاى ماه مبارك رمضان و شبهاى سه‌شنبه و اعياد و وفيات مباشرتاً عهده‌دار آن بودند و عامّه را از آن منتفع مىنمودند . بسيارى از كتابهاى مؤلّفهء ايشان ثمرات آن دوران از وعظ و ارشاد و منابر مسجد قائم مىباشد . اغلب سخنرانيهاى مذهبى را در مناسبتهاى مختلفه ، خود متقبّل مىشدند و كمتر از ديگر وعّاظ در اين زمينه دعوت مىشد . و سالها در شبهاى سه‌شنبه پس از قرائت قرآن ، به تفسير كتاب مبين مىپرداختند . و چند سالى هم به شرح و بيان احاديث معراجيّه در جلد\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nهفدهم « بحار » [ 1 
  ] اشتغال داشتند . و در سالهاى آخر اقامت در طهران اغلب ، ابحاث امامت و توحيد را مطرح مىنمودند .\r\n\r\nبيانات اخلاقى و سيرهء عملى علّامه موجب گرايش افراد به ايشان مىگشت\r\nمرحوم علّامهء طهرانى به طور كلّى محور ارشادى خود را بر دستگيرى از عامّهء مردم از جميع طبقات تحصيلكرده ، عالم و عامى ، دانشگاهى و غيره قرار داده بودند . يكى از طبقاتى كه بواسطه حسن سلوك و برجستگى سيرت و آداب مجذوب ايشان گرديده بودند ، پزشكان و اطبّاء ، خصوصاً در مشهد مقدّس بودند . رفتار اسلامى و خُلق كريم و بيانات شيرين و مطابق با مقام و درخور ادراك و بينش آنان ، و بطور كلّى مشاهده آثار و صفات أولياء الله از وجود مبارك ايشان ، آنان را به صوب جَلَوات روحى و معنوى ايشان سوق مىداد . تواضع و عمل به دستورات پزشكان بدون هيچگونه اعتراضى و كلامى ، و تفويض اختيار معالجات و تداوى - با توجّه به موقعيّت اجتماعى شاخص و بارزشان - عميقاً آنها را تحت تأثير قرار مىداد . بطوريكه در هر بخشى و طبقه‌اى كه بودند ، گروه زيادى از متصدّيان آنجا از هر صنف و گروهى مجذوب ايشان مىگرديدند ؛ و جالب اينكه ديگر رها نمىكردند و پيوسته جويا و مستفسر و پىگير مىشدند .\r\nدر تمام كسالتهاى مختلف ، از سنگ صفراء ، ديسك كمر ، پارگى شبكيّه و عمل جرّاحى ، سكته قلبى و غيره ، ابداً و ابداً يك كلام از ايشان مبنى بر ميل رفتن به خارج و انجام مداوا در حكومت‌هاى كفر شنيده نشد ، و بشدّت اين موضوع را مطرود و محكوم مىنمودند .\r\n\r\nمرحوم علّامه مراجعه به خارج جهت مداوا را با وجود اطبّاء حاذق مخالف با عزّت اسلام مىدانستند\r\nدر جريان كسالت انسداد سنگ صفراء ، با وجود سفارشات و تأكيدهاى فراوان مبنى بر رفتن به خارج و با وجود همه‌گونه امكانات سفر ، ايشان رو به اطبّاء معالج نموده و فرمودند :\r\n« من چگونه به خارج بروم ، و از مملكت اسلامى به ممالك كفر و الحاد و دشمن قسم خورده اسلام پناه ببرم ! آيا اين ننگ نيست كه بگويند : يك عالم شيعى با\r\n\r\n\r\n","description":"","footnote":"\r\n[ 1 
  ] - بحار الأنوار ، طبع كمپانى .\r\n","page_name":" 48 ","page_number":48},
  {"content":"\r\n\r\nوجود اطبّاء حاذق و مسلمان و نماز خوان ، از مملكت اسلام بيرون آمده و خود را در اختيار يك مشت پزشك شراب‌خوار همه كارهء از خدا بىخبر در مملكت كفر قرار داده است ؟ ! اين ننگ اسلام است ، ننگ تشيّع است . اسلام عزيز است ، منيع است ؛ و اين كارها مخالف با عزّت اسلام است . من اگر چه از دنيا بروم تن به اين ذلّت و نكبت نخواهم داد ! »\r\nهنگام كسالت ، با وجود اصرار شديد اطبّاء بر آمدن به منزل ، خود به مطبّ آنان مراجعه مىنمودند .\r\nحال ببينيد اين عمل و كردار چه تأثيرى در آن طيف از اطبّاء بوجود مىآورد و چگونه آنانرا منقلب مىنمايد ، و آنها را با چه پديده‌اى روبرو مىسازد ! پديده‌اى كه شايد كمتر با آن برخورد داشته‌اند . آيا اين عمل ، ارشاد به حقّ و حقيقت و اسلام و روح دين و سنّت پيامبر و سيره ائمّه هدى عليهم السّلام و توجّه به عوالم بالا و انسانيّت و شرف و عزّت نيست ؟\r\nنكته بسيار قابل توجّه و فوق‌العاده مهمّ در اينجا اينست كه : تمام اين مسائل و تمكين در برابر تقدير الهى و سپردن امور به دست اطبّاء و مَهَرِه فنّ در حالى است كه ايشان بعنوان يك سالك و اصل و عارف كامل ، مظهر جميع اسماء و صفات الهيّه بوده ، و اهل فنّ مطّلعند : كسى كه به اين مرحله برسد ديگر مسأله‌اى براى او مجهول و كارى براى او غير مقدور نخواهد بود . و در بيان بزرگترين اعجاز از براى ايشان همين بس كه برخورد ايشان با اين امور به نحوى بود كه گويا بهيچوجه از كمّ و كيف مطلب ، و از ضرر و صلاح كار اطّلاعى ندارند و چنان تسليم در برابر مشيّت حضرت حقّ بودند كه گويا راهى جز اين و طريقى سواى اين مسير ، معيّن و مشخّص نگرديده است .\r\nروزى يكى از اطبّاء معروف و متخصّص در جرّاحى مغز و اعصاب در مشهد ، بنام آقاى دكتر حاج عليرضا بيرجندى - سلّمه الله تعالى - كه از دوستان و رفقاى\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nصميمى ما مىباشند ، به ايشان اظهار مىداشتند :\r\n« من مريضى حرف شنوتر ازشما تا به حال نديده‌ام ! »\r\nآرى ، اينچنين بود سيره و دَيدَن ايشان در برابر خواست و مشيّت پروردگار و تنظيم امور بر وفق نظام احسن ، بطوريكه ابداً ذرّه‌اى از اين منهاج و مسير تخطّى و تجاوز نمىنمودند ، و همين امر موجب جلب و جذب افراد به ايشان گرديده بود . صحبت در اين زمينه بسيار است و اين مختصر را مجال بيش از اين نمىباشد .\r\n\r\nتربيت شاگردان سلوكى و طلّاب علوم دينى\r\nمحور دوّم : تربيت شاگردان سلوكى و حركت نفوس مستعدّهء إلى الله و إلى لقائه مىباشد . ايشان در طول مدّت بيست و دو سال توطُّن در طهران و بيش از شانزده سال اقامت در ارض اقدس مشهد رضوى ، با بيانات عرفانى و توحيدى و كلمات حكمت‌آميز خود ، نفوس بسيارى از دلباختگان سُبل سلام ، و قلوب كثيرى از مستعدّين حركت إلى الله ، و مهاجرين به خدا و رسول را مجذوب اين مرام و مكتب نمودند . و با تربيت عملى و دستورات سلوكى و تشكيل مجالس ذكر و انس ، آتش شوق را در سينه محبّين و سالكان طريق محبوب مشتعل مىنمودند .\r\nمحور سوّم : تربيت طلّاب و دانشجويان علوم اسلامى بر اساس اصول موضوعه و مبانى متّخذهء از فقه اهل بيت عصمت و طهارت سلام الله عليهم أجمعين بود - فقه بمعنى عام - بدون هيچگونه شائبه‌اى از دخالت وَهم و تخيُّل ، و بدور از هر گونه دخل و تصرّف ، و مُبرّى از هر آفت و بليّه .\r\nايشان معتقد بودند : بايد طلبه را بر اساس سُنن قطعيّه و سيره مأثوره و متّخذه از متن احاديث و روايات وارده از ائمّه عليهم السّلام تربيت نمود . و تمام آراء و اهواء باطله و ضالّه و مُضلّه را بأىّ نحوٍ كان و به هر طريق و در هر ظرف و تعيّن بايد بدور انداخته ، و فقط و فقط چشم و عقل را به منهج راستين و صراط مستقيم و ممشاى قويم آن حضرات دوخته و به كار انداخت .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nو در اين زمينه موفّق به تربيت و تعليم عدّهء كثيرى از طلّاب و فضلاء بر همين نهج مذكور و طريق معهود گرديدند ، كه هر كدام از آنان زمينه‌اى مستعدّ براى هدايت خلق سرگردان ، و چراغ پرتو افشانى براى دستگيرى در ظلمات و بَوادى هائله مىباشند . و با استمداد از توفيقات الهى در آينده‌اى نزديك مصداق كلام امام صادق عليه السّلام : أنْتُمْ وَ اللَهِ نُورُ اللَهِ فِى ظُلُمَاتِ الأرْضِ خواهند گرديد ؛ إن شاء الله .\r\nمرحوم علّامهء طهرانى در اين قسمت و در اين محور سعى بليغى نمودند ؛ و غالب از امور مصروفهء خود را به اين امر مهمّ و حياتى اختصاص مىدادند . و همچنانكه خود بارها و بارها مىفرمودند : مشكل اصلى جامعه ، عدم وجود علماء عامل و فقهاء بصير به مكتب اهل بيت عليهم السّلام ، و وارد به مرام و ممشاى ائمّهء معصومين عليهم‌السّلام است . و آنقدر در تحقّق اين مسأله ابرام و اصرار مىورزيدند كه مىتوان گفت اين محور اساسىترين مقطع از مقاطع حيات علمى و اجتماعى ايشان را بوجود آورده بود . در مجالس عمومى درحاليكه از اصناف و طبقات مختلف مردم ( اعمّ از كسبه و مهندسين و پزشكان ) حضور داشتند ، علناً از طلّاب و فضلاء به عظمت ياد مىنمودند ، و وجههء آنانرا به رخ ديگران مىكشيدند و با جلال و كرامت از آنان تجليل به عمل مىآوردند .\r\nايشان در طول سال در دو نوبت ( روز نيمهء شعبان و روز عيد غدير ) طلّاب جوان و درس خوانده را كه آمادگى تلبُّس به لباس نبىّ اكرم صلّى الله عليه و آله و سلّم و زىّ علم و معرفت را داشتند معمّم مىنمودند ؛ و خود يك ساعت در ترويج و اهتمام به اين امر حياتى سخنرانى مىنمودند و دسائس استعمار و حِيَل و نقشه‌هاى شوم آنانرا براى از بين بردن اين طيف و برانداختن اين لباس و اضمحلال اهل علم و معرفت بازگو مىنمودند . و در بعضى از ايّام با وجود كسالت مزاج و ناراحتى قلبى و پرهيز جدّى اطبّاء از شركت در مجالس عمومى در اين مجالس شركت مىنمودند و در ضرورت تربيت\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nطلّاب علوم دينى و پرورش جوانان فاضل و عالم و عامل به مبانى اهل بيت عليهم السّلام به سخنرانى مىپرداختند ، و خود را به تعب و مشقّت و ازدياد كسالت مىانداختند و دلسوزانه همچون پدرى مهربان و فداكار از اين خطر مهيب كه از هر طرف جامعه اسلامى ما را مورد تهديد قرار داده است ياد مىنمودند .\r\n\r\nعدم آشنائى با معارف الهيّه مثل حكمت و عرفان و تفسير موجب خلل جدّى . . .\r\nمرحوم علّامهء طهرانى فقه اسلام و درايت در مكتب أهل بيت عليهم السّلام را منحصر در فراگيرى اصول مصطلحه و فقه كلاسيك و رجال و درايه معهوده نمىدانستند ؛ بلكه تعلّم و تدرّس جدّى حكمت متعاليه و عرفان نظرى و تفسير قرآن مبين ، و اطّلاعات وسيع و جامع از تاريخ اهل بيت عصمت سلام الله عليهم ، و احاطه بر فقه عامّه و نظرات مخالف با خاصّه ، و اطّلاع از مسائل متداوله روز را در تحقّق اين مهمّ دخيل ، بلكه ضرورى مىدانستند ، و همگان را بدان سو سوق مىدادند . همانطور كه استنباط احكام فقهى بدون اطّلاع از ظرف حكم و شرائط فتوى در زمان صدور ، و استقصاء تامّ در احوال حكم و حدود و ثُغور موضوع امكان ندارد ، بىاطّلاعى از حقائق تفسيرى قرآن مجيد و عدم بصيرت در روايت غير فقهيّه ، و عدم آشنائى با معارف الهيّه موجب خلل جدّى در فهم فقهى و استنباط احكام شرعى خواهد شد .\r\nو از اينجاست كه يك عالم دينى و زعيم جامعه اسلامى حتماً و حتماً بايد واجد اين شرائط مهمّه ، و حائز اين مراتب لازمهء اصدار فتوى گردد ، تا بتواند به حقيقت دين مبين و شريعت حقّهء محمّديّه صلّى الله عليه و آله و سلّم دسترسى پيدا نمايد ؛ و شرائط محيط و اوهام باطله نتواند در مسير و ممشاى او خللى وارد نمايد . در اين قسمت مناسب است به بعضى از مبانى ايشان در مسائل مختلف فقهيّه و اجتماعيّه اشاره نمود .\r\nيكى از مهمترين مسائل قابل توجّه و ضرورى الذّكر ، عدم اهتمام بسيارى از علماء دين به اجراء و پايبندى مبانى و اصول موضوعهء شرعيّه ، و توجيه و تأويل آنها بمقتضاى مصالح عمومى و منافع شخصى و اميال و اهواء عامّه مىباشد .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nمرحوم علّامهء طهرانى درست در نقطه مقابل اين طريقه ، منهاج و ممشاى خود را در تطبيق صددرصد با موازين مستنبطه از كلمات وحى و سنن مأثوره از ائمّهء هدى صلوات الله عليهم أجمعين قرار داده بودند . و لهذا در بسيارى از مواقع سائرين از اهل علم و مُتلبّسين به كسوت قداست و تقوى با مبانى ايشان به مخالفت برمىخاستند ، و نغمه‌هاى ناموزون و ناهنجار آنان بعنوان تحجُّر و تعصُّب و سرسختى و عدم نرمش و تفرُّد ، از هر گوشه و كنار شروع مىشد .\r\n\r\nمنع مرحوم علّامه از ورود افراد در مسائل ربوى بانكها\r\nيكى از مسائلى كه مرحوم علّامهء طهرانى شديداً عَلم مخالفت با آن را برافراشته بود و قاطعانه با آن برخورد مىنمود ، ورود افراد در مسائل ربوى و ارتباط با بانكها و گرفتن وام و داد و ستد با مراكز ربوى كشور بود .\r\nافرادى كه براى محاسبهء وجوهات به ايشان مراجعه مىنمودند ، اگر اموال آنان مختلط به ربا بود نمىپذيرفتند ، و به حساب آنان رسيدگى نمىكردند . و آنها هم به ديگران مراجعه مىنمودند ، و آنان نيز با حِيَل شرعيّه و طرق مختلفه مضحكه ، مَفرّى جهت استخلاص عوام از يك طرف ، و وصول به حُطام دنيوى خود از طرف ديگر ، راهى بسوى نيران و سخط الهى و گرفتارى و وقوف در عرصات و عقبات حساب و سؤال عالم قيامت مىگشودند ؛ ( ضَعُفَ الطَّالِبُ وَ الْمَطْلُوبُ ) . [ 1 
  ]\r\nروزى يكى از اصدقاء و رفقاى خصوصى ايشان گفته بود كه اگر با بانك معامله نكنيم ، نمىتوانيم تجارت كنيم و معاملاتمان به ركود و ورشكستگى مىانجامد . مرحوم علّامه بدون هيچگونه ملاحظه و در نظر گرفتن موقعيّت و حيثيّات و شؤون آن شخص ، در حضور ديگران مىفرمايند :\r\n« در اين صورت با لبو فروشى در سر چهار راه‌ها امرار معاش نمائيد ! »\r\n\r\n\r\n","description":"","footnote":"\r\n[ 1 
  ] - سوره الحجّ ( 22 ) ذيل آيهء 73 .\r\n","page_name":" 53 ","page_number":53},
  {"content":"\r\n\r\nدر روزهاى ماه مبارك رمضان ، بين نماز ظهر و عصر حدود يك ربع ساعت براى مردم مسائل شرعيّهء مبتلا بِها ، چون مسائل روزه به جهت خصوصيّت زمان و معاملات و غيره را بيان مىنمودند . و بخصوص مردم را از مراجعه به بانكها و اختلاط با اموال ربوى بشدّت برحذر مىداشتند ، و چه بسا با اعتراض مردم روبرو مىشدند ؛ ولى ابداً بهيچوجه از بيان احكام شرعيّه تنازل و عدول نمىنمودند .\r\nروزى يكى از معروفين تجّار در بازار به ايشان برخورد مىكند و مىگويد : آقا شنيدم شما در مسجد قائم مردم را از معاملهء با بانكها و استقراض از بانك منع نموديد ؟ ايشان در جواب مىفرمايند : همين طور است ! او مىگويد : آقا شما اين را بدانيد كه در تمام طهران فقط شما قائل به حرمت مشاركت با بانك هستيد ، و هيچيك از آقايان در اين زمينه منعى ندارند ؛ و با وجوهى مسأله را براى مردم بلا اشكال مىنمايند ، و تمحّلى جهت حلّ معضلات و گرفتاريهاى آنان فراهم مىآورند . ايشان مىفرمايند :\r\n« هر كس متعهّد و مسؤول گفتار خودش است . من نمىتوانم از آنچه تشخيص داده‌ام ذرّه‌اى تنازل و عقب‌نشينى نمايم ؛ ديگران به هر چه تشخيص مىدهند عمل نمايند . »\r\nو پر واضح است كه اگر علماء و متديّنين بازار و كسبه از ابتداء با اين امور بنحو شرعى و بر اساس حقّ رفتار مىنمودند ، وضعيّت اسف بار معاملات غير شرعى و ربوى دامنگير همگان نمىشد .\r\n\r\nحرمت رجوع به حكّام ظلمه در مرافعات\r\nيكى ديگر از مسائلى كه در ماه رمضان بارها و بارها به آن تذكّر و اشاره مىنمودند ، حرمت رجوع به حُكّام ظلمه و وجوب ارجاع دعاوى و فصل خصومات به نوّاب عامّهء ائمّهء هدى صلوات الله عليهم أجمعين و مجتهدين ذىصلاح و واجد شرائط قضاء و حكومت بود . و در اين قسمت كتابهاى مربوطه از قبيل « وافى » ، « وسائل الشّيعة » و غيره را به مسجد مىآوردند و روايات مأثوره را از روى كتاب براى مردم مىخواندند ، و بشدّت مردم را از مراجعه به محكمه‌هاى طاغوت و حلّ معضلات توسّط\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nايادى ظلم و جور برحذر مىداشتند . و نتيجه و مآل آن محكمه‌ها را باطل ، و منافع حاصلهء از آنها را سُحت و حرام و واجب‌الاجتناب مىشمردند . حتّى مراجعه به ايادى وجيه‌الملّه را جهت رفع مشكلات و برآورده شدن حاجات حرام مىدانستند ؛ زيرا موجب ضعف و زبونى و تملّق و چاپلوسى براى مراجعين و اهل علم و استخفاف اسلام در برابر كفر و شرك قلمداد مىگرديد .\r\nروزى يكى از دوستان به ايشان مىگويد :\r\n« آقاى سپهبد . . . در منزل خود مجالس روضه دارد ، و بسيارى از آقايان و علماى طهران به منزل او تردّد دارند و چه بسا از ايشان تقاضاى رفع مشكلاتى از قبيل سربازى اقوام و بستگان و آشنايان و حلّ بعضى از موانع منافع دنيوى خود مىنمايند ، و ايشان هم به حلّ و فصل اين مهامّ اقدام مىنمايند . اين مرد بسيار فرد متديّن و نماز خوان و متعهّدى است ، و در انجام مناسك مذهبى خصوصاً حجّ مضايقه و مسامحه ندارد ؛ و بواسطهء صدق و امانت و حسن عملش حكومت هم روى او حساب مىكند و تقاضاهاى او را به ديدهء اجابت و حسن قبول مىنگرد . و خود من هم در مجالس عزادارى او شركت نموده ، و چه بسا اشعارى هم در رثاء و مدح اهل بيت عليهم‌السّلام قرائت مىنمايم . خلاصه منزل او مملوّ از علماء و متديّنين و اخيار مىباشد ، و هر كس به آنجا بيايد ، با دست پر و حاجت مقضيّه و حلّ مشكله و معضلهء خود مراجعت مىنمايد . »\r\nعلّامهء طهرانى كه سر خود را پائين انداخته بودند و به مطالب ايشان گوش مىدادند ، سر خود را بلند كردند و فرمودند :\r\n« أمينُ الْخآئِنِ خآئِنٌ . خيانت و جنايت اين افراد دست كمى از سردمداران كفر و نفاق و مباشران ظلم و تعدّى ندارد . بقاء و استمرار دستگاه استبداد نياز به وجود افرادى اينچنين وجيه‌الملّه و متظاهر به صلاح و ديانت و متعبّد به شرعيّات و متخلّق به اخلاق نيكو و مردم پسند دارد ؛ تا مردم به ظواهر مستحسنه و مظاهر جاذبه و نيكو فريفته شوند ، و هوش و عقل و درايت از آنان ربوده شود . و در\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nنتيجه آنها خود را محامى و هوادار و چه بسا لوادار اسلام و مدافع از حريم علماء و متشرّعين و قانون و مساوات و مواسات جا مىزنند . و همواره در طول تاريخ ، ضمير ائمّهء هدى و لواداران مكتب تشيّع و علماء راستين مذهب اهل بيت عليهم السّلام در اضطراب و تشويش بوده ، و از دست اين علماء دلهايشان در خون ، و نالهء مظلوميّت و استغاثهء آنان از اين دنياپرستان از خدا بىخبر صفحات كتب و مدارك ما را پر نموده است . »\r\n\r\nاجتناب مرحوم علّامه از تعريف و تمجيدهاى متداوله\r\nمرحوم علّامهء طهرانى بشدّت از منقبت‌تراشيها و تعريفهاى متداوله و مرسومهء بين روحانيّت برحذر و گريزان بودند . در مسجد قائم هرگاه واعظى دعوت مىنمودند ، اوّل با او شرط مىگذاردند كه در منبر از ايشان تعريف نكند و اگر چنانچه تخلّف مىنمود بازخواست مىنمودند .\r\nروزى از ايّام دههء عاشوراء براى شركت در مجلس روضه‌اى به مسجد لاله‌زار طهران مىروند . واعظى بر فراز منبر مشغول وعظ و ذكر مصيبت بود . پس از اتمام منبر خدمت ايشان مىرسد و با زبان عذرخواهى از اينكه اسم ايشان را نمىدانسته ، و نتوانسته در بالاى منبر از آن تعريفهاى كذائى متداوله بنمايد پوزش مىطلبد . مرحوم علّامه به ايشان مىفرمايند :\r\n« نخير آقاجان ! شما اشتباه كرديد . من اهل اين حرفها نيستم . شما هم دست از اين كارها برداريد و ديگر از كسى تعريف و تمجيد نكنيد . يك واعظ بايد به دور از اين مسائل صرفاً به وعظ و ارشاد بپردازد و نصائح مشفقانه را با مسائل باطله و مجازيّه خلط ننمايد ، و كلمات گهربار و حِكَم آموزنده حضرات معصومين عليهم السّلام را با اين اباطيل و خرافات ممزوج ننمايد ، تا حقائق الهيّه بهتر و بيشتر در نفوس مستعدّين و پندگيران استقرار و تمكين يابد . »\r\nگاهى از ايشان سؤال مىشد : چرا نمىگذاريد به شما آية الله بگوئيم ؟ مىفرمودند :\r\n« اين بدان جهت است كه الآن افرادى خود را معنون به اين عنوان و متّصف به اين صفت نموده‌اند كه من شرم دارم آن عنوان و آن صفتى كه آنها او را بر خود\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nبسته‌اند ، بر خود قرار دهم . اين براى من ننگ است كه ديگران به من حضرت آية الله بگويند ، درحاليكه اين عنوان به آنچنان افرادى تسرّى داده شده است ! »\r\n\r\nعلّت ذكر لقب ( علّامه آية الله ) بر مؤلّفات ايشان\r\nدر اينجا بىمناسبت نيست اشاره‌اى به عنوان « حضرت علّامه آية الله طهرانى » كه بر روى مجلّدات كتابهاى مؤلّفه ايشان است بشود . همانطور كه خود ايشان به شدّت از اين عناوين بيزار و برحذر بودند ، گاهگاهى بعضى از افراد جسته و گريخته مطالبى حول و حوش اين عنوان مطرح مىنمودند . حال صرف نظر از مقام ثبوت كه به حقّ بايد ايشان را بالحقيقه و بتّاً متحقّق به اين معانى بلكه بالا و بالاتر و راقىتر دانست ، از جهت اثبات و انظار مردم اين سؤال ممكن است مطرح شود كه جمع بين اين دو مسأله چگونه است ؟\r\nروزى مرحوم علّامهء طهرانى فرمودند :\r\n« تا كنون بارها من اين مطلب را كم و بيش از بعضى شنيده و پاسخى نداده‌ام . ولى اكنون مىگويم : من نمىخواستم هيچ عنوانى و هيچ لقبى و هيچ وصفى از عناوين و القاب و اوصاف بر روى مجلّدات كتب خود - غير از همان تسميه به سيّد محمّد حسين حسينى طهرانى - بگذارم ؛ امّا يك شب در عالم رؤيا ديدم گوينده‌اى را كه از جانب پروردگار مرا مورد خطاب قرار مىداد و مىفرمود : « آقا سيّد محمّد حسين ! ما اين لقب ( علّامه آية الله ) را براى تو مقرّر نموديم ، و فقط تو مستحقّ اين لقب و اتّصاف مىباشى ، ولى فلان كس . . . از انتشار و بازگو كردن اين عنوان جلوگيرى مىكند ؛ به او تذكّر بده تا دست از اين كار بردارد . » من هم طبق وظيفه و دستور از جانب رب‌ّالعزّه مكلّف شدم اين عنوان را بر روى مجلّدات كتب بگذارم ، حال مردم هر چه مىخواهند بگويند . »\r\nعلّامهء طهرانى هر دو ماه يك بار جهت زيارت مرحوم انصارى - رضوان الله عليه - به همدان مىرفتند و چند روزى از محضرش مستفيد مىگشتند ، تا اينكه پس از\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nچهار سال از هجرت به ايران مرحوم انصارى بواسطهء سكته مغزى دار فانى را وداع و روح مطهّرش به عالم قدس طيران نمود . با ارتحال ايشان علّامهء طهرانى مستقيماً در خدمت مرحوم حدّاد قيام به طاعت و انقياد مطلق و اخذ دستورات و اذكار و اوراد نمود .\r\n\r\nعلّامه طهرانى بدستور مرحوم حدّاد ملزم به دستگيرى و تربيت مشتاقان راه خدا ميگردند\r\nمرحوم حدّاد علاوه بر تصحيح و امضاى شيوهء تبليغى علّامهء طهرانى طبق دستور صريح ، ايشان را ملزم به دستگيرى و تربيت مستعدّين از دلسوختگان و مشتاقان حريم محبوب و كعبه مقصود مىنمايد . ايشان مىفرمود :\r\n« اگر نبود دستور ملزم استادم مرحوم حدّاد - رضوان الله عليه - كه : آقا سيّد محمّد حسين ! بايد از افراد دستگيرى نمائى و آنها را به حقيقت و مسير توحيد راهنمائى كنى ! يك ساعت از عمرم را با كسى نمىگذرانيدم . »\r\nشبها در مسجد قائم به اقامهء نماز و تفسير قرآن و پاسخ به مسائل شرعى مىپرداخت و پس از مراجعت به منزل ساعتها به مطالعه مىگذراند . قريب دو ساعت به اذان صبح از خواب برمىخاست و به تهجّد و ابتهال و راز و نياز به درگاه قاضىالحاجات تا طلوع شمس مىپرداخت . سپس سه ساعت به اذان ظهر به پشت بام مىرفت و در اطاقى كه براى تهجّد و ذكر و وردش مهيّا نموده بود تا قريب ظهر به اذكار و اوراد مشغول بود و آنگاه از بام به زير مىآمد و براى اقامه نماز ظهر رهسپار مسجد مىشد ، و اين روش سالها ادامه داشت .\r\nدر دو ماه محرّم و صفر به اقامه عزاى سالار شهيدان حضرت سيّد الشهداء عليه‌السّلام و مجالس وعظ و خطابه مىپرداخت . در دعوت وعّاظ فاضل و مرضىّ دخالت مستقيم مىنمود . غالب سنوات در ماه مبارك رمضان خود به منبر مىرفت و علاوه بين نماز ظهر و عصر حدود بيست دقيقه مسائل شرعى مبتلا بها را بيان مىنمود ، و شبها با قرائت قرآن و شرح دعاى افتتاح و يا ابوحمزهء ثمالى قلوب اهل دل را روح و\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nرضوان بخشيده ، سرمست از بادهء عشق و نفحات كلام ملكوتىاش از خدمتش مرخّص مىشدند .\r\nبسيارى از تلامذهء عرفانى و ارادتمندان ايشان در همين مجالس ، مفتون معانى و بيانات عرشى آن وجود مبارك گرديدند و قدم در راه وصول به حقّ و سير إلى الله نهادند ، و دلباخته و سرباخته براى صعود به قلّهء معرفت و وفود در حريم خلوت انس به پرواز در آمدند .\r\nكلامش حقّ ، نيّتش صدق و هدفش توحيد صرف و وصول به ذات اقدس حقّ بود . مىفرمود : من براى شاگردانم به كمتر از مقام و مرتبهء سلمان فارسى رضايت نمىدهم !\r\n\r\nولايت مطلقه امام عليه السّلام عين توحيد است\r\nولايت مطلقهء امام عليه‌السّلام را عين توحيد و هرگونه بينونيّتى بين آن دو را نفى مىنمودند .\r\nگفتار عرش بنيان حضرت سيّد الشهداء عليه‌السّلام را كه فرمود :\r\n« أيُّهَا النَّاسُ ! إنَّ اللَهَ مَا خَلَقَ خَلْقَ اللَهِ إلَّا لِيَعْرِفُوهُ ، فَإذَا عَرَفُوهُ عَبَدُوهُ ، وَاسْتَغْنَوا بِعِبَادَتِهِ عَنْ عِبَادَةِ مَا سِواهُ . فَقَالَ رَجُلٌ : يَا بْنَ رَسُولِ اللَه ! مَا مَعْرِفَةُ اللَهِ عَزَّوَجَلَّ ؟ فَقَالَ : مَعْرِفَةُ أهْلِ كُلِّ زَمَانٍ إمَامَهُ الَّذِى يَجِبُ عَلَيْهِمْ طَاعَتُهُ . » [ 1 
  ]\r\nحاكى از اين اتّحاد و عينيّت خارجى است .\r\nو لهذا همچون استاد خود حضرت حدّاد هيچگاه ديده نشد در مجلسى يا منبرى عمومى و يا خصوصى صحبت از رؤيت ظاهرى حضرت بقيّة الله ارواحنا فداه و علائم ظهور و كيفيّت ظهور و نقل مطالبى از ديگران در اين وادى بنمايند و مردم را به سمت\r\n\r\n\r\n","description":"","footnote":"\r\n[ 1 
  ] - لمعات الحسين ، تأليف علّامه آية الله سيّد محمّد حسين حسينى طهرانى ، طبع دوّم ، ص 11 بنقل از « ملحقات إحقاق الحقّ » ج 11 ، ص 594 .\r\n","page_name":" 59 ","page_number":59},
  {"content":"\r\n\r\nتوجّه به نشئهء ظاهرى سواى نشئهء معنوى و باطنى آن بزرگوار توجيه كنند . بلكه تمام همّ و غمّ او وصول به حقيقت نفس مبارك امام عليه‌السّلام و اشراب از سرچشمهء ماء معين ولايت مطلقهء معصوم بود .\r\nتذكّر اين مطلب بسيار ضرورى است كه : نظام عالم شهادت ، و بعبارت ديگر تدبير عالم ملك براساس نظام علّيّت و اسباب و مسبّبات است ، و هر چه در اين عالم حدوث مىيابد ، مىبايد از نقطهء نظر نزول عِلّى و معلولى از سلسلهء عوالم علل و معلولات بگذرد تا در اين جهان صورت عينيّت پيدا كند ؛ و بدون ترتّب در نظام تكوين تحقّق پديده و حادثه‌اى در اين عالم به حكم استحاله طفره محال مىباشد . و از آنجا كه در سلسلهء علل و معلولات به حكم اختلاف در اسباب و مسبّبات و تضارب آنها با همديگر و غلبه يكى بر ديگرى ( چنانچه در جاى خود مفصّلًا مبحوث و مضبوط مىباشد ) ممكن است در بعضى از عوالم عِلّى همچون عالم مثال و ملكوت سُفلى ، صُوَر اعيان خارجى بواسطه تأثير علّت موجده آن محقّق ، ولى در نشئهء عُلياى آن بواسطه وجود علل قاهره صورت مثالى اعيان خارجى بعنوان رادع و مانع از صُوَر اولى وجود داشته باشد ( ولى در رتبهء مقدّم بر صُوَر اولى ) و لهذا شخص با احاطه بر بعضى از مراتب مثال و عالم برزخ به بعضى از آنها اشراف دارد ولى از آن صور اصلى و قاهره بىاطّلاع مىماند ؛ در اينجاست كه اين همه خُلف و اختلاف در مشاهدات و اظهار مطالب گوناگون مشاهده مىشود كه علّت آن جهل و نقصان رائى نسبت به جميع سلسله عِلل موجده صور و اعيان خارجى در عالم شهادت است .\r\nفلهذا آنان كه از حقائق اشياء و بطون نظام تكوين چون معصومين و اولياء عظام اطّلاع دارند ، كتمان نموده و اظهار نمىكنند ؛ و آنان كه اظهار مىكنند ، متاع قابل عرضه و ارزشى را به بازار نمىآورند . و مسألهء بداء كه در قرآن كريم و روايات از آن سخن رفته حكايت از اين معنى دارد .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nاتقان و صلابت ممشاى علّامه طهرانى مرهون توغّل ايشان در علوم حكمى و . . .\r\nاتقان و صلابت طريق و ممشاى علّامهء طهرانى كه هيچ مجالى را براى تنزّل از توحيد و ولايت به كثرت و نشئهء متنازلهء آن نمىگذارد ، حاصل دو تجربه حياتى علمى و عملى و فوق‌العاده متين در وجود مبارك آن بزرگوار بود .\r\nاوّل : توغّل در علوم حكمى و فلسفى و عرفان نظرى و وصول به رمز حيات و مبدأ وجود از طريق برهان ، و لحاظ اين مسأله بعنوان يك اصل مسلّم و خدشه ناپذير در نظام تربيتى و تكامل نفوس . همچنين تضلّع و مهارت ايشان بر منابع وحى و كلمات عُلياى حضرات معصومين صلوات الله عليهم أجمعين است كه به تأييد جنبهء اولى و تكميل آن مىپردازد . و در اين راستا استعداد ذاتى آن بزرگوار در تلقّى مبانى ركين و اصول متقنه و تهيُّأ خارق عادت ايشان ، چنانچه بارها مرحوم علّامهء طباطبائى به ايشان مىفرمود :\r\n« آقا سيّد محمّد حسين ! من نمىتوانم پاسخ به سؤالات شما را سر درس بدهم . »\r\nاز يك طرف ، و فاعليّت تامّهء استاد الكلّ فى الكلّ علّامهء دهر ، حضرت علّامهء طباطبائى - رضوان الله عليهما - در دروس حكمت و تفسير و فقه الحديث و كذلك ساير اساتيد بزرگوار آن جناب از طرف ديگر نقش اساسى را در تحقّق تجربهء اولى ايفاء كردند .\r\nو امّا تجربهء دوّم : عبارت از سلوك عملى با آخرين استاد خود و كاملترين و راقىترين آنان يعنى حضرت حدّاد - قَدّس الله نَفسَه الزَّكيّه - بود .\r\nمرحوم حدّاد چنان متوغّل در توحيد بود كه ابداً به غير او تنازل نمىنمود . در قلبش جز حقيقت احديّت و بر زبانش جز ياد و ذكر و ورد او چيز ديگرى نبود . حتّى اقرب از سلسله علل و اسباب يعنى عوالم ربوبى و عالم ارواح و حجب قريبه و عالم ملائكهء مقرّب در مجلس ذكر و كلام او راهى نداشتند . و اگر گاهى شخصى سخنى از مراتب علياى عوالم ربوبى و عروج ملائكهء مقرّب چون جبرائيل امين و غيره به ميان مىآورد ، مىفرمود : ما را با اين مطالب چه كار ؟ ما در جائى به سر مىبريم كه جبرائيل امين را توان طيران و صعود بدان ذروهء علياء مستحيل است . در تمام مدّت حيات خود نه\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nسخنى از امور غير عادى و لو بر حقّ امّا مشوب به شائبهء كثرت ( چون احضار ارواح و طىّالارض و امثال آن ، و علوم غريبه چون رمل و جفر و تسخير ارواح و شمس و ستارگان و اجانين ) به ميان آورد و نه شاگردان خود را تشويق و ترغيب بدانها نمود ، بلكه اشتغال به آنها را مُخلّ طريق و موجب اتلاف وقت و عمر و از بين رفتن سرمايهء وجودى سالك مىدانست .\r\nمرحوم علّامهء طهرانى در بسترى چنين متعالى و سلوكى اين چنين راقى و عالى به تجربهء دوّم دست يافتند و با اجتماع اين دو ، پديده‌اى متولّد شد و ميوه‌اى به فعليّت رسيد كه عبارت بود از إتقان و إحكام در همه امور به احسن وجه و اقرب طُرق .\r\nدر روش تربيتى علّامهء طهرانى سمت گيرى و اتّجاه فقط بر مسألهء توحيد مستقرّ بود ، و شيوه و مرام بعضى از بزرگان را چون مرحوم آية الله حاج شيخ حسنعلى نخودكى اصفهانى - اعلى الله مقامه - كه با قرائت اوراد و ادعيه و چه بسا بعضى تصرّفات موجب شفاى مَرضَى و رفع گرفتاريها از حاجتمندان مىگرديد مستحسن نمىشمردند و مىفرمودند : عارف نبايد از نزول مشيّت حقّ در همه مراتب ظهور با اختلاف مظاهر به امر ديگرى بپردازد و خود را در دسترس عوام النّاس قرار دهد و به ميل و دلخواه مردم كه با عقول ضعيفه و ناقصهء خود كه چه بسا خلاف مشيّت و مصلحت حكيمانهء حضرت حقّ است و حَدِّ يَقِفى ندارد حركت كند ؛ حال خواه تقدير خداوند بر شفاء مريض يا بر فوت او تعلّق بگيرد ، هر دو يكى است .\r\n\r\nعدم تنازل از مسأله توحيد در روش تربيتى مرحوم علّامه\r\nعلّامهء طهرانى نيز چون استاد گرانمايه‌اش مسألهء توحيد را به هيچ بهائى با امر ديگر معاوضه ننمود ، و از آنجا كه حقيقت ولايت را بحمل شايع ، عين واقعيّت توحيد مىدانست و ظهور آن را به نحو اطلاق در شخص معصوم عليه‌السّلام ملاحظه مىنمود ، محوريّت تربيت سلوكى شاگردانش را بر معرفت و شناخت حقيقت و واقعيّت امام عليه\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nالسّلام و تحقّق به حقيقت ولايت آنان قرار داد ؛ چون عارف عظيم‌الشأن ، ابن فارض مصرى كه گويد :\r\n علَيْكَ بِها صِرْفًا وَ إنْ شِئْتَ مَزْجَها * فَعَدْلُكَ عَنْ ظَلْمِ الْحَبيبِ هُوَ الظُّلْمُ [ 1 
  ] \r\n« بر تو باد به ادراك حقيقت ذات يكتا و مبدأ وجود ، و اگر خواهى آن را با مظهرى از مظاهر تعيّن بياميزى ، پس زنهار كه از آب دهان حبيب تنازُل ننمائى و به غير متمايل نگردى ! »\r\nمرحوم قاضى مىفرمود :\r\n« مقصود از آب دهان حبيب در اينجا ائمّهء معصومين عليهم‌السّلام هستند ! »\r\n\r\nمرحوم علّامه جمع بين زيارت علىّ بن موسى الرّضا عليه‌السّلام و امثال . . .\r\nمرحوم علّامهء طهرانى هر سال در فصل تابستان به مشهد مقدّس ، عتبه بوسى حضرت علىّ بن موسى الرّضا عليهما السّلام مشرّف مىشدند . در يكى از سنوات كه مرحوم علّامهء طباطبائى و مرحوم شهيد آية الله مرتضى مطهّرى نيز به شرف تشرّف مشرّف بودند ، آية الله مطهّرى به ايشان مىگويند : ما با علّامهء طباطبائى قرار گذاشتيم براى زيارت مرحوم حاجى سبزوارى به سبزوار برويم ، شما هم اگر تمايل داريد تشريف بياوريد . علّامهء طهرانى عذرى آورده از رفتن اظهار عدم تمايل نمودند و آن دو بزرگوار مرحوم حكيم سبزوارى را زيارت كردند . مرحوم علّامهء طهرانى بعدها فرمود :\r\n« كسى كه به زيارت علىّ بن موسى الرّضا عليهما السّلام مىآيد چطور مىتواند وقت خود را به زيارت امثال حاجى سبزوارى صرف نمايد ؟ هزاران حاجى و غير حاجى همه مندكّ و فانى در ولايت مطلقهء آن حضرت و مستفيض از بحار فيوضات بيكران آن ظهور اتمّ سرمدى مىباشند ؛ حيف نيست كه انسان توجّه خود را از آن آستان ملائك پاسبان به ريزه‌خوارانى چون حكيم سبزوارى و غيره مصروف بدارد ! »\r\n\r\n\r\n","description":"","footnote":"\r\n[ 1 
  ] - ديوان ابن فارض ، قافيه « ميم » .\r\n","page_name":" 63 ","page_number":63},
  {"content":"\r\n\r\nمىفرمود :\r\n« كسانى كه براى زيارت علىّ بن موسى الرّضا عليهماالسّلام با ماشين مىآيند نبايد در بين راه قصد زيارت بزرگانى امثال بايزيد بسطامى و شيخ أبوالحسن خرقانى و شيخ عطّار در نيشابور و حكيم سبزوارى در سبزوار را بنمايند ؛ زيرا زائر علىّ بن موسى الرّضا فقط و فقط بايد به شخص آن حضرت توجّه نمايد و از غير او كه همه فانى و مندكّ در ذات او و ولايت اويند چشم بپوشد ، و زيارت علىّ بن موسى الرّضا موجب زيادى مثوبه به هزاران مقابل براى زائر و مزورهاى در بين راه خواهد بود . »\r\nدر مكتب علّامهء طهرانى عرفان بر اساس برهان و يقين و اين دو شرط اساسى صحّت طريق و استقامت مسير سالك بودند . او هميشه سعى داشت صحّت طريق استاد خود حضرت حدّاد را با موازين عقل و شرع به اثبات برساند . از دعاوى تو خالى و مبرّى از علم و برهان صوفيانه سخت در گريز بود .\r\nعرفان علّامهء طهرانى با وسعتى به پهناى نفوس بشريّت ، عالم و جاهل ، مسلمان و غير مسلمان ، حكيم و فقيه ، طبيب و كاسب ، همه و همه را در خود هضم نموده ملزم به پذيرش مىساخت . در مكتب ايشان « هر چه ديدى دم مزن ، عيش ما بر هم مزن » ، « بنده چه دعوى كند حكم خداوند راست » ، « شرط ، تسليم است نى راه دراز » كه به معنى دم فرو بستن و سر در پيش افكندن و بر حكم خلاف صحّه گذاردن ؛ و خرده نگرفتن و كار زشت و عمل حرام را توجيه كردن و عمل فرد عادى را همچون فعل رسول الله و ائمّه اطهار تنازل از مرتبهء عصمت ذاتى دانستن و موجب اغواء و اضلال خلقِ حَيارى شدن ، نبود !\r\n\r\nدر مكتب علّامه طهرانى صحّت و عدم صحّت حال سالك با موازين عقلى و\r\nدر عرفان علّامهء طهرانى چنانچه از كتب مدوّنهء ايشان پيداست ، صحّت و عدم صحّت حال سالك فقط و فقط بر اساس موازين حكمى و عقلى و شرعى مسلّم از مصدر وحى سنجيده مىشود . اتّكاء بر منامات و مكاشفات و تخيّلات و موهومات جز وقوع در مهالك و شبّاك ابالسه و انحراف از مسير حقّ نتيجه‌اى براى سالك ببار نمىآورد !\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nهمينطور شناخت انسان كامل و ولىّ ، جز با اختيار وى كه موجب حصول قطع و يقين به عبور از حجب ظلمانيّه نفسيّه و نوريّه و مراتب اسماء و صفات كليّه و فناء ذاتى در ذات احديّت است حاصل نمىشود . و اين علم و يقين چه بسا با مكالمات و مباحثات در مراتب اسماء و صفات و حتّى تأمّل و تدقيق دركيفيّت صدور افعال و اعمال ولىّ ، در ظروف و شرائط مختلفه و حصول و نتيجه از مقام اثبات به ثبوت و برهان لمّ مىباشد .\r\nچنانچه در معرفت و شناخت انبياء عظام مطلب از اين قرار است و آيات قرآن بر اين معنى صراحت دارد ؛ همچنين دربارهء ائمّهء هدى صلوات الله عليهم أجمعين چنين بود . معجزات اولياء عظام كه حاكى از تعلّق و ربط ظهور نفس امام در مقام فعل به مبدأ ولايت مطلقه دارد ، و يا مباحثات أميرمؤمنان علىّ بن ابىطالب و صادقَيْن آل محمّد ، و مجالس حضرت علىّ بن موسى الرّضا در حضور مأمون و جميع علماء اديان و حضرت جواد الأئمّه و ساير حضرات معصومين صلوات الله عليهم أجمعين از اين باب است .\r\nالبتّه ممكن است در بعضى مواقع نادره ، عنايت الهى بدون توسّل به وسائط و اسباب مذكوره موجب قطع و علم به مقام ثبوت گردد .\r\nدر اينجا به نكته‌اى فوق العاده مهمّ و قابل ذكر اشاره مىشود ؛ و آن اينكه با توجّه به مطالب فوق الذّكر و اهمّيّت علم و يقين به مرتبه استاد و ولىّ در مقام تربيت و دستگيرى ، دستورات و اوامر ولىّ كامل و استاد و اصل از حجيّت ذاتيّه برخوردار و به دلالت طبعيّه و عقليّه ( نه وضعيّه ) بر صدق مقال و صحّت رفتار شاهد است . گرچه در بعضى موارد از باب اضطرار و اتمام حجّت نظير واقعهء غدير و نصب اميرالمؤمنين عليه‌السّلام به ولايت و خلافت و امارت بر مسلمين مقام اثبات و دلالت وضعيّه هم مؤيّد و مسدّد بوده است .\r\n\r\nدر صورت عدم وصول سالك به فناء ذاتى ، حجّيّت كلام او بايد توسّط . . .\r\nامّا در غير اين صورت ( عدم وصول سالك به فناء ذاتى ) حجيّت كلام او و تنجُّز اوامر و نواهى او با توجّه به عدم تحقّق مقام ثبوت ، قطعاً بايد توسّط ولىّ كامل در\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nمقام اثبات به صورت صريح در ملأ عام و يا مكتوب صريح و بدون هيچگونه ابهام و اجمال بيان شود . همچنان كه مرحوم علّامهء طهرانى در كتاب « روح مجرّد » صفحه 489 نيز اين مطلب را تأييد فرموده‌اند :\r\n« وصايت ، ظاهرى دارد و باطنى ؛ امّا وصىّ ظاهر ، آن كس است كه استاد در ملاء عام او را وصىّ خود قرار مىدهد و مىنويسد و امضاء مىنمايد . »\r\nدر غير اين صورت هيچ مجوّزى براى اطاعت از فردى كه فاقد مقام ثبوت و يا اثبات است وجود ندارد ، و مطيع و منقاد يك همچنين فردى در پيشگاه خداوند مسؤول خواهد بود .\r\nپر واضح است كه تحقّق مقام اثبات چنانچه خود مرحوم علّامهء طهرانى فرموده‌اند ، به صورت خبر واحد و يا در حال خفاء اصلًا معنى ندارد و با نفس مقام اثبات در تعارض و تضادّ مىباشد . همچنانكه خود مرحوم علّامهء طهرانى هيچ فردى را وصىّ ظاهرى خود قرار ندادند ؛ يعنى نه در ملأ عام و نه به صورت كتبى هيچ اثرى از اين موضوع وجود ندارد .\r\nمتأسّفانه عدم توجّه به اين اصل مهمّ و حياتى ، موجب انصراف از اصول و موازين متقنهء ايشان و تبدّل حقائق و اصول موضوعه در عرفان اصيل به موهومات ، و خلاصه تنزّل از منهاج منيع و مَمشاى رفيع آن بزرگوار به تخيّلات و اوهام گرديد .\r\nالبتّه ناگفته نماند كه عدّه‌اى از تلامذهء آن عارف عظيم‌الشّأن با تأسّى به مرام و حفظ اصول و مواضع روشن و متقن ايشان توانستند سر بلند و پيروز از امتحان برآمده و مشى و مرام آن رجل الهى را در حيات سلوكى خويش متحقّق گردانند ، و با تمام فشارها و تضييقات و انواع شدائد از صراط حقّ و مسير صدق ايشان دست بر ندارند .\r\n\r\nسعى و اهتمام علّامه طهرانى بر تحفّظ شاخصه هاى فرهنگى اسلام و تشيّع\r\nيكى ديگر از جهاتى كه مرحوم آية الله علّامهء طهرانى سعى بر تحفّظ آنها داشتند ، رعايت و لحاظ شاخصه‌هاى فرهنگى اسلام ، و بالأخصّ مكتب تشيّع بود . ايشان معتقد بودند : بايد در محاورات و استعمالات كلمات ، از الفاظ مشتركهء بين مذاهب و\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nاديان - تا چه رسد به مِلل و نِحل مختلفه - و نيز از الفاظ مختصّهء به مبانى تشيّع در غير مَا وُضِعَ لَه جدّاً پرهيز نمود تا اصالت فرهنگى اسلام و نمودار مشخّصهء مكتب به خوبى بتواند روشنگر و مبيّن و راهنماى محتواى خود گردد ، و از آسيب محرّفين و بِدَع ضالّه و مضلّه و دزدان رهزن دين و ايمان و اعتقاد در امان باشد . مثلًا مىفرمودند : « استعمال لفظ ( نيايش ) براى نماز غلط است . زيرا نيايش يك عمل عبادى است كه جميع اديان در او مشتركند ، و هر كدام از آنان به نوبهء خود در طول شبانه روز يا در ايّام هفته مراسمى جهت تقرّب به پروردگار به اسم نيايش انجام مىدهند ، ولى هيچكدام از آنها نماز نمىباشد . زيرا نماز با اين خصوصيّات ، مختصّ دين اسلام و مُنزَل از نفس شريف پيامبر اكرم صلّى الله عليه و آله و سلّم مىباشد . بنابراين نبايد اين عمل عبادى مخصوص را در تسميه ، همطراز با سائر اعمال عباديّهء شرايع و اديان قرار داد ، و لفظ نيايش را كه مشترك بين همه است در اين مورد به كار برد .\r\nهمينطور استعمال كلمهء مباركهء بِسْمِ الله الرَّحْمَنِ الرَّحِيمِ اختصاص به مبدأ اعلى داشته ، و نمايانگر صفات جمال و عطوفت و رحمت و شفقّت و جامعيّت ذات اقدس الهى در استجماع جميع صفات و اسماء كلّيّهء خود است . نوشتن كلمهء « باسمه تعالى » گرچه به حسب قرائن حاليّه دالّ بر ذات مباركهء حقّ جلّ و علا است ، ولى اين رجوع و احالهء ضميرِ « باسمه » با توجّه به قرائن است ؛ و الّا خود به خود و فى نفسه مشعر به اين معنى نخواهد بود . بنابراين ، به چه دليل و به چه رجحانى يك مسلمان و شيعه بايد از استعمال لفظ مختصّ به ذات مبدأ اعلى عدول كند و آن را بالكلّيّه نسياً مَنسيّاً در بوته اهمال بسپرد ، و نام محبوب را از صفحهء محاورات و مكاتيب حذف نمايد ، و با كلمات مبهمه و مشتركه ، ايماء و اشاراتى به مقام اقدس ربوبى داشته باشد ؟ ! آيا مرام و دَيْدَن رسول خدا و ائمّهء هدى صلوات الله عليهم أجمعين اين چنين بود ؟ و آيا آنها در\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nنامه‌ها و رسالات خود باسمه تعالى مىنوشتند ؟ در كدام نامه از پيامبر اكرم سراغ داريم كه در آن بجاى بِسْمِ اللهِ الرَّحْمَنِ الرَّحِيم ، باسمه تعالى نوشته شده است ؟ !\r\nو آيا عمل اولياء دين براى ما حجّيّت و دليليّت ندارد ؟ و ما موظّف به تأسّى از سيرهء آنها نمىباشيم ؟ و مگر انبياء سلف نيز در ارسال رسالات خود افتتاح به بسم الله نمىنمودند ؟ در داستان حضرت سليمان ، آيهء شريفه مىفرمايد : ( إِنَّهُ مِنْ سُلَيْمانَ وَ إِنَّهُ بِسْمِ اللَّهِ الرَّحْمنِ الرَّحيمِ * أَلَّا تَعْلُوا عَلَىَّ وَ أْتُونى مُسْلِمينَ ) . [ 1 
  ]\r\n\r\nاصرار علّامه طهرانى بركتابت كلمهء مباركه « بسم الله الرّحمن الرّحيم » بجاى « باسمه تعالى »\r\nبدين مناسبت ، مقتضى است حكايتى را كه در ارتحال استاد عاليقدر ايشان در نجف اشرف ، مرحوم آية الله العظمى حاج شيخ حسين حلّى - أعلى الله مقامه - بوقوع پيوسته است متذكّر شويم :\r\nمرحوم آية الله العظمى سند الفقهآء و المجتهدين و عماد العلمآء الصّالحين : آقاى حاج شيخ حسين حلّى - تغمّده الله برحمته - استاد علّامه طهرانى در فقه و اصول در نجف اشرف بودند . و ايشان به مدّت هفت سال از آن درياى موّاج علم و فقاهت و خرمن پر بهاى فهم و درايت بهره‌ها برده و خوشه‌ها چيدند . و به حقّ ميتوان گفت : مرحوم آية الله حاج شيخ حسين حلّى سهم بسزائى در بعد اجتهاد و استنباط احكام ، و تلقّى مبانى شرعيّهء ايشان داشتند . و هميشه مرحوم آية الله علّامه در طول حيات به عظمت و احترام از ايشان ياد مىنمودند ، و او را بَطَل ميدان فقاهت و تحقيق قلمداد مىنمودند . پس از ارتحال مرحوم حلّى ، علّامهء طهرانى مجلس ترحيمى در مسجد قائم منعقد نمودند . و بدين مناسبت اعلانى چاپ نموده ، در طهران ميان مساجد و شوارع و همچنين در روزنامه‌ها منتشر نمودند . اعلان به كلمهء مباركهء بِسْمِ اللَهِ الرَّحْمَنِ الرَّحِيم\r\n\r\n\r\n","description":"","footnote":"\r\n[ 1 
  ] - سوره النّمل ( 27 ) آيهء 30 و 31 .\r\n","page_name":" 68 ","page_number":68},
  {"content":"\r\n\r\nافتتاح شده بود . چند روز بعد به همين مناسبت مجلس ترحيمى در مسجد بازار طهران منعقد مىشود ، و مرحوم علّامهء طهرانى هم شركت مىكنند .\r\nدر جنب ايشان يكى از علماء معروف طهران درحاليكه قارى مشغول قرائت بود و ايشان مشغول كشيدن قليان ! رو به ايشان مىكند و مىگويد : آقا چرا شما در اعلان مرحوم حاج شيخ حسين حلّى بسم الله نوشته‌ايد ؟ اين خلاف شرع است . ايشان مىفرمايند : نوشتن بسم الله خلاف شرع است ؟ ! آن شخص در جواب مىگويد : بله خلاف شرع است ! اسم خدا محترم است و نبايد در نامه‌ها و اعلان‌ها نوشته شود . ايشان مىفرمايند : احترام اسم پروردگار به انتشار و گسترش آنست ، نه به كتمان و اخفاء . خلاصه بحث بالا مىگيرد و اطرافيان متوجّه مىشوند . از مرحوم علّامه اصرار و از آن شخص انكار .\r\nتا اينكه او مىگويد : انتشار اين اسم موجب هتك حرمت آنست ؛ زيرا به دست هر كسى مىافتد و چه بسا روى زمين بيفتد . مرحوم علّامه فرمودند : بايد اسم خدا را منتشر كرد ، و هركسى در قبال آن وظيفه‌اى دارد . اينكه ممكن است اين اسم بدست غير مسلمان بيفتد دليل بر منع از نشر آن نمىشود . مگر پيامبر اكرم نامه‌ها را براى غير مسلمانان از نصارى و يهود و زرتشتيان نمىفرستادند ؟ آن شخص گفت : آنها به نامه‌ها احترام مىگذاردند و موجب هتك نمىشود . مرحوم علّامه فرمودند : آيا پاره كردن نامهء رسول خدا بدست خسرو پرويز و زير پا قرار دادن آن ، هتك محسوب نمىشود ؟ گفت : آن قضيّهء واحده بوده است . ايشان فرمودند : حرمت مسأله با قضيّهء واحده و متعدّده ربطى ندارد . و آيا دل شما بيشتر براى حرمت اسم خدا و ذكر نام پروردگار مىسوزد يا رسول خدا ؟\r\nآنگاه او را مخاطب قرار داده و فرمودند : سؤالى از شما دارم ! اگر شما مشغول صحبت باشيد و بالاى منبر به وعظ و خطابه بپردازيد و شخصى در پائين منبر مشغول\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nكشيدن قليان شود ، آيا به شما بر نمىخورد ؟ گفت : چرا ! آنگاه فرمودند : الآن اين قارى مشغول تلاوت قرآن است و شما مشغول كشيدن قليان ! آيا كلام خدا از كلام شما پست‌تر و نازل‌تر و بىارج‌تر است كه اين گونه بىاعتنا به كلام الهى مشغول صحبت با اين و آن بوده و به كشيدن قليان و خُرخُر كردن اشتغال داريد ؟ ! شما ديگر دم از اسلام و حرمت ذكر پروردگار نزنيد ! شما ديگر دايهء دلسوزتر از مادر نباشيد ! لازم نيست شما با اين كيفيّت براى اسلام دل بسوزانيد ! اسلام دلسوز دارد ، و چه و چه . . .\r\nدر اين هنگام يكى از بستگان معمّم ايشان جلو مىآيد و به مرحوم علّامه طهرانى مىگويد : آقا شما اين را بدانيد كه در اين مسأله هيچ كس جز آية الله آقا سيّد احمد خوانسارى با شما موافق نيست . لذا اينقدر اصرار بر مسأله نفرمائيد ؛ فائده‌اى ندارد .\r\n\r\nمرحوم مطهّرى نسبت كلام معروف : انّما الحَيوهءُ عَقيدَهءٌ و جِهادٌ را . . .\r\nنظير ممشاى مرحوم علّامه بر تحفّظ شاخصه‌هاى مكتب و جدا نمودن صحيح از سقيم كلامى است از مرحوم آية الله مطهّرى - رحمة الله عليه - در يكى از منبرهايشان كه فرموده بودند :\r\n« اين كلام معروف : إنَّما الْحَيَوةُ عَقيدَةٌ وَ جِهادٌ را كه به حضرت سيّد الشّهداء عليه السّلام نسبت ميدهند صحيح نيست . زيرا اگر منظور از حيوة ، حيات دنيوى باشد ، كه با محمول سازگارى ندارد ؛ و اگر منظور حيات اخروى و حيات طيّبه و بالأخره حيات خدا پسندانه باشد ، لازمه‌اش دارا بودن عقيده‌اى درست و صحيح و واقعى و در مسير وصول به كمالات و غايات انسانى است ، نه هر عقيده و مرام و مكتبى ولو مكاتيب الحادى و كمونيستى . و الّا آنها هم داراى مرام و عقيده و اهدافى هستند ، و چه بسا موجّه و به ظاهر عامّه پسند و جاذب . و « عقيدة » نكره است و دلالتى بر كيفيّت و نوع عقيده و مكتب خاصّى ندارد . » - انتهى .\r\nاين كلام گفتارى است بسيار متين ، و سخنى است بغايت استوار . زيرا آنچه كه در اسلام مُمضى و پسنديده است ، انطباق اعمال و كردار آدمى با موازين شرع و فرامين\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nالهى و اعتقاد به مبدأ و معاد و بعث رسل و انزال كتب و حشر و نشر و عالم اخروى و سائر مبانى و اصول موضوعهء در شرع مبين است . در قرآن كريم همه جا عمل صالح را با ايمان به خدا و رسول قرين نموده است ؛\r\n( إِنَّ الَّذينَ آمَنُوا وَ عَمِلُوا الصَّالِحاتِ إِنَّا لا نُضيعُ أَجْرَ مَنْ أَحْسَنَ عَمَلًا ) [ 1 
  ]\r\nو پر واضح است كه صِرف اعتقاد به مكتبى غير توحيدى ولو به ظاهر وجيه ممضاى شرع نخواهد بود . چنانچه بعضى به اشتباه اين جملهء معروف خطيب مصرى : إنْ كانَ دينُ مُحَمَّدٍ لا يَسْتَقيمُ إلّا بِقَتْلى فَيا سُيوفُ خُذينى ! را به حضرت سيّد الشّهداء عليه السّلام نسبت ميدهند . گرچه اين كلام سخن نا به جائى نيست ، ولى انتساب او به امام عليه السّلام مسألهء ديگرى است .\r\n\r\nاهتمام علّامه به رؤيت ماه در ترتّب آثار شرعى و عدم توجّه به تقويم\r\nيكى ديگر ازمواردى كه گهگاه موجب اختلاف و چه بسا حرفهائى در حول و حوش و اطراف ايشان مىشد ، اهتمام ايشان به رؤيت ماه در ترتّب آثار شرعى و احكام فقهى بود . با توجّه به عدم حجّيّت شرعى قول منجّم و سنديّت آن ، مرحوم علّامهء طهرانى تا وقتى كه ماه را رؤيت نمىنمودند ، يا علم به رؤيت حاصل نمىشد ، و يا دليل شرعى متقن اقامه نمىگرديد حكم به دخول ماه رمضان و ترتّب آثار و احكام و اعمال مأثورهء در ماه مبارك ، و همچنين دخول ماه شوّال و افطار آن را نمىنمودند . و چه بسا سالها كه اعمال يوميّهء ماه مبارك را ديرتر از سائر مساجد و محافل انجام داده و بدان امر مىنمودند ، حتّى شبهاى قدر را ديرتر از بقيّهء محافل برگزار مىنمودند . و اين امر موجب اعتراض بسيارى از آقايان و ائمّهء جماعات شده ، اين عمل را منافى با وحدت و جمعيّت و حفظ حدود و ثغور روحانيّت مىپنداشتند . ولى اين مسائل هيچگاه بر اراده و اهتمام\r\n\r\n\r\n","description":"","footnote":"\r\n[ 1 
  ] 1 - سوره الكهف ( 18 ) آيهء 30 .\r\n","page_name":" 71 ","page_number":71},
  {"content":"\r\n\r\nايشان در عمل به مبانى و انجام احكام مستنبطهء فقهيّه تأثير نگذارد ، و همچنان به اين مرام و مشى خود ادامه مىدادند . استقامت و پايدارى ايشان بر اصول موضوعه ، نه تنها در اواخر اقامت در طهران بود ، بلكه از همان ابتداء مهاجرت به طهران و اقامت نماز جماعت در مسجد قائم اين منهج و طريق را نصب‌العين خود قرار داده بودند ؛ و از اين مسير ابداً و بهيچوجه تخطّى ننمودند .\r\nدر همان اوان سكونت در طهران - در زمان حيات مرحوم آية الله العظمى بروجردى - رحمة الله عليه - در يكى از سالها ، ماه شوّال بر اساس تقويم رؤيت نگرديد . مرحوم والد قدّس سرّه طبق مبانى شرع بنا را بر بقاء ماه مبارك رمضان گذاردند و خود نيز به مسجد براى اداء نماز عيد نرفتند . در آن موقع شنيده شد كه يكى از آقايان معاريف و علماى برجستهء طهران در حضور ديگران در آن روز چيزى خورده است ؛ و اين امر موجب شد كه تمام مساجد طهران در شرائط و موقعيّت افطار قرار گيرند . در اين باره به مرحوم علّامهء طهرانى نيز مراجعه شد و از ايشان جهت اعلام دخول ماه شوّال استجازه نمودند . ايشان بشدّت مسأله را منفى ، و حكم به بقاء ماه رمضان دادند . و هر چه از اطراف براى تعديل ايشان اقدام شد ابداً قبول ننمودند . از آنطرف مرحوم آية الله العظمى بروجردى - رضوان الله عليه - كه هنوز رؤيت ماه شوّال بر ايشان ثابت نشده بود و حكم به دخول ماه شوّال ننموده بودند نيز تحت فشار اطرافيان قرار گرفته ، و مرتّباً از طهران تلگرافِ حكمِ به دخول ماه شوّال مىرسيد و ايشان قبول نمىفرمودند . و اين قضيّه تا حدود ساعت 5 بعدازظهر ادامه يافت . در اين وقت به آقاى بروجردى اطّلاع دادند كه اگر شما حكم به دخول ماه شوّال و افطار ننمائيد ، با توجّه به عمل آن شخص عالم و اشاعهء فعل او در محافل و مساجد ، ديگر آبروئى براى اسلام نمىماند ؛ و مرحوم آية الله بروجردى مضطرّاً حكم به دخول ماه شوّال نمودند . و چون علّامهء طهرانى حكم\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nمجتهد را نافذ و واجب الاتّباع مىدانستند ، ايشان نيز حكم به افطار و اقامهء نماز عيد فطر نمودند .\r\nبطور كلّى مرحوم علّامهء طهرانى اساس تاريخ و مواقع خود را تنها بر تاريخ قمرى قرار داده بودند ؛ آن هم تاريخى كه شروع و انتهايش بر اساس رؤيت باشد . و اين مسأله را در طول اقامت در طهران بارها مطرح مىنمودند ، و ابداً براى تقويم اعتبارى و اعتنائى قائل نمىشدند .\r\n\r\nشخصيّت سياسى ، و طرح ايجاد حكومت اسلامى\r\nيكى از مسائلى كه همواره ذهن و فكر علّامهء طهرانى را به خود مشغول نموده بود و دائماً در جلسات با علماء و صحبتهاى عمومى و خصوصى آن را مطرح مىنمودند ، مسألهء تشكيل حكومت اسلامى بود . ايشان از همان اوان اقامت در نجف اين مطلب را در سطح جامعهء علمى نجف مطرح نمودند . و در بحث نماز جمعهء مرحوم آية الله شاهرودى بشدّت و حِدّت هر چه بيشتر از تشكيل اين فريضهء الهى سخن به ميان آوردند ، و وجوب انعقاد صلوة جمعه را در زمان غيبت امام زمان عجّل الله تعالى فرجه الشّريف در چهار چوب حكومت اسلامى مطرح نمودند . و رساله‌اى مبيّن و مستدلّ در اين زمينه به قلم تحرير در آوردند و به تقريظ مرحوم آية الله العظمى حاج آغا بزرگ طهرانى - رحمة الله عليه - مزيّن نمودند ، كه فعلًا در كتابخانهء ايشان موجود مىباشد .\r\n\r\nتلاش مرحوم علّامه در روشن نمودن أذهان نسبت بضرورت تشكيل حكومت اسلامى\r\nايشان مىفرمودند :\r\n« من از هنگام مراجعت به ايران تمام اهتمام و سعى و كوشش خود را جهت تربيت نفوس مستعدّه و هدايت افراد به سمت بينش و نگرش و تنقيح مبانى حكومت اسلامى به كار بردم . »\r\nدر خطابه‌ها و مواعظ و جلسات شبهاى سه‌شنبه در مسجد قائم ، و كذلك جلسات سيّار جمعه تمام بحث و سخن بر ضرورت تشكيل حكومت اسلامى و زدودن جرثومه‌هاى كفر و نفاق از مملكت اسلام و تشيّع بود . سازمان\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nامنيّت كشور به شدّت اين جلسات و سخنرانيها را تحت نظر داشت . وعّاظى كه براى ايّام سوگوارى انتخاب مىشدند ، كاملًا حساب شده و مبرّز بودند . در مناسبتهاى مختلف ، خود ايشان ادارهء مجلس را به عهده مىگرفتند . در اعلانات و كارتهاى تبريك بمناسبتهاى مختلف تماماً سخن از اين مقوله به ميان مىآمد .\r\nدر عيد نيمهء شعبان يكى از سنوات بمناسبت ميلاد حضرت بقيّة الله الاعظم أرواحنا فداه كارت تبريك و اعلان عمومى را با جملات و عبارات متبرّكهء دعاى افتتاح مزيّن نمودند : اللَهُمَّ إنَّا نَرْغَبُ إلَيْكَ فى دَوْلَةٍ كَريمَةٍ . . .\r\nدر آن روزها مهندس مهدى بازرگان در جلسه‌اى اظهار داشت .\r\n« در دورانى كه تمام صداها به خاموشى گرائيده و تمام حركات رو به سكون و توقّف نهاده بود ، فقط و فقط يك صدا برخاست و آن صدا از مسجد قائم بود . »\r\nحضرت آية الله حاج شيخ صدرالدّين حائرى شيرازى - رحمة الله عليه - مىفرمودند :\r\n« در زمان شكل‌گيرى انقلاب اسلامى ايران ( سنهء 1342 ) به جهت كثرت گروههاى منحرفه و ترس از رخنهء اجانب در صفوف ملّت مسلمان ايران حضرت آية الله خمينى - رحمة الله عليه - حاج سيّد محمّد حسين ( علّامهء طهرانى ) را مسؤول حفظ و حراست از اين حركت نمودند . بطوريكه تمام افرادى كه مىبايست وارد اين نهضت و قيام مقدّس شوند ( چه عالم و چه عامى ) مىبايست از طريق ايشان وارد شوند و مورد سنجش شخصيّت ايشان قرار گرفته و از اين صافى عبور نمايند ، تا انقلاب اسلامى دچار حوادث غير مترقّبه و مصائب و آفات قُطّاع طريق نگردد . » و مىفرمودند : « علّامهء طهرانى حكم حجر اساسى اين انقلاب را دارد و متأسّفانه اينها مطالبى است كه كسى از آن اطّلاع ندارد . »\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nمرحوم علّامه انقلاب اسلامى را موهبتى الهى براى ملّت شيعه مىدانستند\r\nمرحوم علّامهء طهرانى انقلاب اسلامى ايران را يك موهبت الهى براى ملّت شيعهء اثنى عشرى ايران مىدانستند ، و مىفرمودند :\r\n« مردم بايد قدر اين هديّهء الهى را بدانند و خوب از آن پذيرائى كنند . نكات مثبت را تأييد ، و در صدد رفع نكات منفى و اصلاح آن برآيند . »\r\nخود ايشان در بسيارى از راهپيمائيها شركت مىنمودند . در تمامى رأىگيريها ، چه زمانى كه در طهران بودند و چه بعد از تشرّف به آستان مقدّس رضوى شركت داشتند . در رفراندوم تشكيل جمهورى اسلامى ايران شخصاً از طليعهء صبح تا اواخر شب در مسجد قائم حضور داشته و بر مسائل رأىگيرى نظارت داشتند . هنگاميكه رأى خود را به صندوق مىانداختند ، فرمودند :\r\n« نظام شاهنشاهى براى ابد در خاك دفن شد ! »\r\nجاى بسى دقّت و تأمّل است : هنگامى كه محمّد رضا شاه پهلوى از ايران به مصر فرار نمود ، مسائل جارى در كشور و التهابات حاكم بر نظام سياسى و نگرانيهاى ناشى از دسائس دول كفر ، اكثريّت مردم ايران و قاطبهء دست اندركاران جريانات انقلاب را پريشان ساخته بود . احتمال جدّى كودتا و قتل عامّ مردم بىدفاع و از بين بردن كيان اسلام ، و بطور كلّى اتّحاد جميع دول إلحادى و ستم پيشه عليه ملّت مظلوم ايران ، اذهان لواداران نهضت اسلامى ايران و انقلاب را بكلّى پريشان و درهم ريخته بود . روزى يكى از رفقاى ايشان با حالتى پريشان و مضطرب با ايشان ملاقات مىكند ، و از تحقّق قريب‌الوقوع كودتاى امريكائى و قتل عامّ مردم و بازگشت شاه منفور اظهار ناراحتى و بىتابى مىنمايد . ايشان با لحنى قاطع و پاسخى كوبنده مىفرمايند :\r\n« آقا اين را بدانيد كه ديگر شاه به ايران برنخواهد گشت ، و هيچ مسأله‌اى اتّفاق نخواهد افتاد ! »\r\nمىفرمودند :\r\n« ما بايد پاس خونهاى مظلوم شهدايمان را داشته باشيم ، و با چنگ و دندان آن را حفظ نموده و در حراست و قوام آن كوتاهى نورزيم . »\r\nرعايت قوانين حكومتى را واجب و لازم ، و مخالفت با آن را شرعاً حرام مىدانستند . رعايت مقرّرات راهنمائى را چون از ناحيهء ولائى مقام فقاهت سرچشمه و\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nنشأت گرفته است واجب مىدانستند . مى فرمودند :\r\n« در پرداخت وجوه آب و برق و غيره تأخير نيندازيد و صندوق مملكت اسلام را هميشه پر و غنى نگهداريد . »\r\nايشان از به دو تشكيل نماز جمعه تا زمانى كه در طهران بودند در آن شركت مىنمودند . و هنگام تشرّف به أرض أقدس نيز تا هنگامى كه اطبّاء ايشان را از رفتن به آن منع ننموده بودند ، شركت مىكردند . گاهى به ايشان مىگفتند : آقا در نماز جمعه شما را وارسى مىكنند و اين هتك احترام است ! مىفرمودند :\r\n« شركت در نماز جمعه واجب است ، و اين امور موجب رفع يد از وجوب نخواهد بود . وانگهى اگر قصد انسان قربت ، و وجههء انسان رو بسوى مرضاى الهى باشد ، ديگر اين امور چه اشكالى بوجود مىآورد ! »\r\n\r\nچه زيبنده بود در طليعهء حكومت اسلام كلمات توحيدى رسول خدا در . . .\r\nروزى ايشان فرمودند :\r\n« دوران سلطنت پهلوى در واقع دوران كفر ، و حكومت آن فى الواقع حكومت كفر بود . انقلاب اسلامى حكومت توحيد و عدل و ولايت و اسلام و تشيّع است ، حكومتى كه پرچم لَا إلَهَ إلَّا اللَهُ را بر مىافرازد و بت‌هاى تراشيدهء كفر و الحاد شرق و غرب را از ميان برمىدارد ؛ وجههء مردم را از توجّه به شرق و غرب ملحد و كافر به طرف رضوان الهى و مراتب عاليهء توحيدى برمىگرداند . بنابراين چه زيبنده و مناسب بود هنگامى كه حكومت پهلوى ساقط شد و طليعهء حكومت اسلام ظاهر گشت و راديو بدست ملّت مسلمان ايران افتاد ، بجاى سرود و آهنگ و غيره ، كلمات توحيدى رسول خدا را در هنگامى كه مكّه را فتح نمودند و أميرالمؤمنين عليه‌السّلام بتها را از بالاى بام كعبه به زير مىانداخت از راديوى جمهورى اسلامى ايران قرائت كنند :\r\n« لَا إلَهَ إلَّا اللَهُ إلَهًا وَاحِدًا وَ نَحْنُ لَهُ مُسْلِمُونَ . لَا إلَهَ إلَّا اللَهُ وَ لَا نَعْبُدُ إلَّا إيَّاهُ ، مُخْلِصِينَ لَهُ الدِّيِنَ وَ لَوْ كَرِهَ الْمُشْرِكُونَ . لَا إلَهَ إلَّا اللَهُ رَبُّنَا وَ رَبُّ ءَابَائِنَا الْأوَّلِينَ . لَا إلَهَ إلَّا اللَهُ وَحْدَهُ وَحْدَهُ وَحْدَهُ . صَدَقَ عَبْدَهُ ، وَأنْجَزَ وَعْدَهُ ، وَ\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nنَصَرَ عَبْدَهُ ، وَ أعَزَّ جُنْدَهُ ، وَ هَزَمَ الأحْزَابَ وَحْدَهُ ، فَلَهُ الْمُلْكُ وَ لَهُ الْحَمْدُ ، يُحْيِى وَ يُمِيتُ وَ يُمِيتُ وَ يُحْيِى ، وَ هُوَ حَىٌّ لَا يَمُوتُ ، بِيَدِهِ الْخَيْرُ وَ هُوَ عَلَى كُلِّ شَىْءٍ قَدِيرٌ . » [ 1 
  ]\r\nآرى ! اينچنين بود نظر و اعتقاد ايشان نسبت به حكومت اسلام و انقلاب اسلامى ايران .\r\nعلّامهء طهرانى بمدّت بيست و دو سال در طهران به ارشاد و افاضه و تربيت مستعدّين و دلسوختگان و بسيارى از طلّاب و محصّلين علوم دينى بر اساس منهاج و ممشاى مكتب امام صادق عليه‌السّلام و متّخَذ از حقائق و مبانى عرش بنيان علوم اهل بيت عصمت و طهارت پرداختند . تا اينكه پس از انقلاب اسلامى ايران خداوند متعال توفيق عتبه بوسى آستان ملكوتى حضرت ثامن الحجج علىّ بن موسى الرّضا عليهما السلام را عنايت فرمود و به قصد توطّن دائمى و اقامت مستمرّ به ديار محبوب هجرت نمودند .\r\n\r\n\r\n","description":"","footnote":"\r\n[ 1 
  ] - بحار الأنوار ، ج 86 ، ص 43 ؛ اين روايت را در تعقيبات نماز آورده ، و در ص 22 از مفضّل بن عمر روايت مىكند كه : قالَ : قُلْتُ لأبى عَبْدالله عليه‌السّلام : لأىِّ عِلَّةٍ يُكَبِّرُ الْمُصَلّى بَعْدَ التَّسْليمِ ثَلاثَةً يَرْفَعُ بِها يَدَيْهِ ؟ فَقالَ : لأنَّ النَّبىَّ صَلَّى الله عَلَيْهِ وَ ءَالِهِ لَمّا فَتَحَ مَكَّةَ صَلَّى بِأصْحابِهِ الظُّهْرَ عِنْدَ الْحَجَرِ الأسْوَدِ ، فَلَمّا سَلَّمَ رَفَعَ يَدَيْهِ وَ كَبَّرَ ثَلاثًا وَ قالَ : لا إلَهَ إلّا الله وَحْدَهُ وَحْدَهُ وَحْدَه ، أنْجَزَ وَعْدَهُ وَ نَصَرَ عَبْدَهُ وَ أعَزَّ جُنْدَهُ ، وَ غَلَبَ الأحْزابَ وَحْدَهُ ، فَلَهُ الْمُلْكُ وَ لَهُ الْحَمْدُ ، يُحْيى وَ يُميتُ ، وَ هُوَ عَلَى كُلِّ شَىْءٍ قَديرٌ . . .\r\n","page_name":" 77 ","page_number":77},
  {"content":"\r\n\r\n\r\nهجرت به مشهد و شروع به تأليفات\r\nپس از پيروزى انقلاب اسلامى ، علّامهء طهرانى تمامى سعى و توان خود را در تثبيت و تقويت و گسترش هر چه بهتر و بيشتر مبانى آن به كار برد . و بارها مىفرمود :\r\n« ما ديديم اين مردم خون دادند و از جان و مال و تمام حيثيّات خود براى اسلام گذشتند ؛ آخر ما نبايد قدمى براى اينها برداريم و اين ملّت از جان گذشته را با فرهنگ اصيل اسلام آشنا كنيم ؟ ! و آيا ما نبايد به وظيفهء خطير و حياتى احياء سنن اسلامى و فرهنگ واقعى و حقيقى اسلام ، كه طىّ ساليان سال توسّط حكومت مستبدّه و جائرهء پهلوى بدست فراموشى سپرده شده بود ، عمل كنيم ؟ ! »\r\n\r\nمرحوم علّامه احياء سنن و فرهنگ اصيل اسلام را در حكومت اسلامى از . . .\r\nروزى خطاب به يكى از ارحام خود فرموده بودند :\r\n« پس از انقلاب ما ديديم مردم از مبانى اسلام اطّلاع چندانى ندارند . فلهذا بر حسب وظيفهء شرعى خود را مكلّف ديدم كه در آستان حضرت على ابن موسى الرضا عليهما السّلام به اين امر فوق العاده مهم قيام نمايم و دَيْنَم را به ملّت اسلام ادا نمايم . »\r\nلذا با هجرت به مشهد و عتبه بوسى آستان عرش بنيان قدس رضوى صلوات الله و سلامه عليه شروع به تأليف دورهء علوم و معارف اسلام نمودند . و فقط خدا مىداند چه اهتمام و سعى بليغى در اين راه مصروف داشتند . و بدور از طمع در حُطام دنيوى و چشم داشت از هر دنيّه و خسّتى آثار حيات بخش خود را منتشر نمودند ؛ درحاليكه به انواع ابتلائات و امراض : انسداد مجراى صفراء و عمل جرّاحى ، پارگى پردهء شبكيّهء چشم ، عمل آب مرواريد ، ديسك شديد كمر ، فشار خون ، رماتيسم مفصلى ، سكتهء قلبى و غيره دچار بودند .\r\nروزى يكى از اطبّاء به ايشان گفت : قدرى از كار خود كم كنيد و به استراحت و تفريح بپردازيد . ايشان فرمودند :\r\n« من حاضرم تمام اعضاء و جوارحم را از دست بدهم ولى يك خطّ از اين نوشتجات كم نگردد . »\r\nروزى مىفرمودند :\r\n« من به اندازه چهار برابر عمرم از بدنم كار كشيدم . »\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nو در عين حال ، تمامى اين امور از اشتغالات به تأليف و تنظيم امور گرفته تا تربيت سالكان راه خدا و راهيان سبل سلام و حلّ مشاكل ارادتمندان و دوستان راه خدا ، هيچ يك باعث تخطّى از آن نظم دقيق در تنسيق امور بر وجه اتمّ ، و تربيت اطفال و نوادگان نگشت . و با وجود استغراق جميع اوقات به امور عامّه ، روزى حدّاقل دو ساعت به اوراد و اذكار و ختوم معهوده مىپرداختند ؛ و اين سواى تهجّد و بيدارى ايشان از نيمه‌هاى شب تا طلوع آفتاب بود .\r\nايشان معتقد بودند بايد مثبتات حكومت اسلامى را تأييد و تقويت نمود و ناملايمات آن را ترميم و اصلاح كرد . شركت در نماز جمعه را قويّاً توصيه مىنمودند و اطاعت از حاكم مسلمين را در صورت عدم تعارض با اصل مسلّم و معلوم‌البنيان واجب مىشمردند و در غير اين صورت رعايت احتياط و عدم معارضهء با حاكم را طريق صواب مىدانستند .\r\n\r\nمعرّفى اجمالى تأليفات علّامه طهرانى\r\nدوران اقامت ايشان در مشهد مقدّس با تأليف كتب قيّمه سپرى گشت . كتابهاى ايشان عبارت است از :\r\n« امام شناسى » در اين كتاب از حقيقت ولايت ائمّهء معصومين عليهم السّلام و كيفيّت شناخت آنان و لزوم زعامت فرد اعلم امّت بر جامعهء بشريّت و ربط عالم تكوين با نظام تشريع و تربيت نفوس بواسطهء نفس ملكوتى امام عليه‌السّلام و جاودانگى كلام معصوم عليه السّلام تا روز قيامت بواسطهء اتّصال نفس معصوم به مبدأ وحى و تشريع بحث شده است ؛ و اينكه با ارتحال امام عليه السّلام كلام او نمىميرد و به حيات ابدى خود ادامه مىدهد ، زيرا كلام امام منبعث از بدن و جسم او نيست بلكه منشأ از نفس پايندهء اوست كه معارف و حقائق عالم تكوين و تربيت بدون هيچگونه دخل و تصّرفى از ناحيهء نفس بشرى كه همواره مخلوط و ممزوج با صحيح‌ها و سقيم‌ها و اشتباهات و خطاها و جهل‌ها مىباشد از دريچهء نفس معصوم عليه السّلام بر زبانش جارى مىگردد ؛\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nو لذا ذهول و اضمحلال در آن راهى ندارد ، و كلام امام عليه‌السّلام چه حىّ و چه ميّت از حجّيّت ذاتيّه برخوردار مىباشد . و هيچكس نمىتواند مدّعى اين مرحله و مرتبه از حجّيّت گردد ، و هر مجتهدى با رفتنش فتوى و حكم او هم مىرود و با بقيّهء افراد يكسان مىباشد ؛ و بسيارى مطالب ديگر بحث شده است . اين تأليف در هجده جلد به پايان رسيده است .\r\n« معاد شناسى » در كيفيّت انتقال انسان از عالم مادّه به معنى و احوال و تطوّرات برزخى و حشر و نشر و تطاير كتب و كيفيّت معاد و پاسخ به شبهات مطروحه .\r\n« نور ملكوت قرآن » ابحاثى پيرامون حقائق نورانى و راقيهء قرآن مجيد و كيفيّت اهتداء به قرآن در جميع معضلات و مشكلات اخلاقى و سلوك بشرى .\r\n« ولايت فقيه‌در حكومت اسلام » در اين كتاب بطور نسبتاً مشروح كيفيّت حكومت اسلامى بعنوان برترين نوع حكومت جهان و لزوم زعامت فرد اعلم از امّت بحث مىشود .\r\n« توحيد علمى و عينى » در اثبات نظريهء تشخُّص وجود و ردّ مسألهء تشكيك . در اين كتاب مبانى فلسفى و عرفانى عارف نامدار مرحوم حاج سيّد احمد كربلائى در قبال انظار فلسفى حكيم متألّه ، مرحوم حاج شيخ محمّد حسين اصفهانى - رضوان الله عليهما - مورد تأييد و تقويت قرار مىگيرد .\r\n« رسالهء نوين » در اين كتاب بر لزوم بناء اسلام بر ماه‌هاى قمرى تأكيد مىشود . علّامهء طهرانى تبدّل تاريخ قمرى را به شمسى و از آن به شاهنشاهى دستاورد استعمار و سررشتهء اين حركت را در خارج از مرزهاى كشور جستجو مىكنند .\r\nالبتّه پوشيده نماند ، از آنجا كه شروع و دخول در ماه قمرى بواسطهء رؤيت هلال تحقّق مىيابد و هيچ ضابطه‌اى معيِّن و محدِّد اين مسأله نخواهد بود ، چنانچه بر مبناى شرع رؤيت هلال بعنوان شرط اساسى حكم به دخول ماه شده است و اين خود موجب\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nعدم جزم و تطرّق شكّ و احتمالات در تقويم خواهد بود ، و از طرفى نفس شرطيّت رؤيت با توجّه به كرويّت زمين موجب تعدّد مبدأ دخول شهر جديد مىباشد ، بديهى است در بسيارى از مسائل و امورى كه به تاريخ قطعى و جزمى بستگى پيدا مىكند رجوع به تاريخ قمرى مستحيل مىباشد و بايد يك تاريخ بتّى و لايتغيَّر براى اين امور در نظر گرفت .\r\nمرحوم علّامهء طهرانى از آنجائى كه مبدأ شروع روز و شب را از شب قبل دانسته ، جهت تنظيم اوقات از ساعت غروب‌كوك استفاده مىكردند و محسّناتى را براى اين ساعت بر ساعت ظهركوك بر مىشمردند . در اينجا نيز بايد متذكّر شد قطعاً مسألهء فوق‌الذّكر در تاريخ قمرى و لزوم تاريخ مشخّص براى بعضى از امور ادارى و غيره در اينجا به طريق اولى وجود دارد .\r\nدر رابطه با تغيير اصطلاحات عربى به واژه‌هاى فارسى حسّاسيّتى بىنظير از خود نشان مىدادند ، و اين حركت را محو اسلام و قطع پيوند امّت اسلامى با متون دينى در دراز مدّت مىدانستند ؛ چنانچه در تركيه انجام پذيرفت . و اين مسأله را فاجعه‌اى براى ملّت مسلمان ايران قلمداد مىنمودند ، و همچون تبدُّل تاريخ ، دست اجانب را در اين قضيّه دخيل مىدانستند . همچنين در مسألهء محدوديّت نسل با صراحت ، عوامل خارجى را محرِّك اصلى و مسبّب اين حركت خلاف و مذموم و خانمان برانداز جامعهء مسلمين مىدانستند و با شدّت و حِدّت هر چه تمام‌تر با آن برخورد مىنمودند ؛ و در كتابى كه بنام « رساله نكاحيّه : كاهش جمعيّت ضربه‌اى سهمگين بر پيكر مسلمين » تأليف نمودند تا حدودى از رمز و راز اين حركت شوم پرده برمىدارند .\r\nاز ديگر تأليفات ايشان يادنامه‌اى دربارهء استاد علّامهء طباطبائى بنام « مهر تابان » و همينطور تأليفى دربارهء حضرت حدّاد بنام « روح مجرّد » است . دربارهء علّت تأليف « روح\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nمجرّد » مىفرمود :\r\n« ما ديديم آخر تا كى بايد اين حقيقت مكتوم بماند و كسى از آن مطّلع نباشد ؛ سعى كرديم با اين تأليف شمّه‌اى از مطالب قابل بيان از ايشان را نقل كنيم . »\r\nيكى ديگر از تأليفات پيرامون بعضى از خُطَب و روايات وارده از حضرت سيّد الشهداء عليه‌السّلام بنام « لَمَعات الحسين » است با ترجمهء ايشان . كتابى هم دربارهء سير و سلوك بنام « رساله لبُّ اللُباب » دارند ؛ و بسيارى تأليفات ديگر ، از جمله « رسالهء سير و سلوك منسوب به بحرالعلوم » و « رسالهء بديعة فى تفسير آية الرِّجَالُ قَوَّامُونَ عَلَى النِّسَآءِ بِمَا فَضَّلَ اللَهُ بَعْضَهُمْ عَلَى بَعْضٍ وَ بِمَآ أنْفَقُوا مِنْ أمْوَالِهِمْ » و « رسالة حول مسألة رؤية الهلال » و « وظيفهء فرد مسلمان در احياى حكومت اسلام » و « نگرشى بر مقالهء بسط و قبض تئوريك شريعت دكتر عبدالكريم سروش » و آخر آنها كتاب شريف « الله شناسى » است كه قرار بود حدود 10 جلد بالغ شود ولى پس از اتمام جلد سوّم تقدير و مشيّت الهى ديگر فرصت ادامهء تأليف را به ايشان نداد .\r\n\r\nدر تأليفات علّامه روح حيات و ارتباط معانى و مطالب با ضمير خواننده ملموس است\r\nآنچه در مؤلّفات ايشان ملموس خواننده مىشود ، وجود روح حيات در اين قلم و ارتباط معانى و مطالب آن با ضمير و حقيقت نهفتهء در نفس آدمى است . خواننده خود را مأنوس و وجود خود را حاضر در قضايا مىبيند ، گويا وحدتى را بين دو وجود ذهنى و مابإزاء خارجى آن مشاهده مىكند ؛ كأنّ اينك علّامهء طهرانى است كه اين معارف را از زبان او و قلب او بازگو مىكند ، فلذا هيچگاه براى خواننده مملّ نمىباشد ، و تكرار آن موجب انبساط و نشاط مضاعف روح و نفس مىگردد .\r\nچنانچه مرحوم حدّاد مىفرمود :\r\n« مرحوم قاضى - رضوان الله عليه - فرمود كه من هشت بار كتاب « مثنوى » را از اوّل تا به آخر مطالعه كردم و هر بار مطلب جديدى عائدم گشت و افق جديدى از معارف برويم گشوده شد . »\r\nو ما همين مطلب را از اشعار\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nحافظ و بعضى كتب ديگر و در مرتبهء اعلى از كلمات حضرات معصومين صلوات الله عليهم أجمعين و در آخرين مرتبه و بالاترين درجه از كلام الله مجيد استفاده مىنمائيم .\r\nعلّامهء طهرانى در تمامى دوران اقامت در مشهد مقدّس لحظه‌اى نياسود و تمام اوقات او به تأليف كتب و بيانات حكيمانه و ارشادات عارفانه گذشت . در طول سال در روزهاى اعياد و وفيات معصومين عليهم السّلام مجالس وعظ و ارشاد اقامه مىفرمود و بسيارى از اوقات از مواعظ عرشى خويش قلوب مستمعان را اشراب مىنمود .\r\nهميشه خود را مديون به اسلام و پيامبر و ائمّهء هدى صلوات الله عليهم أجمعين مىديد . در حَميّت و عِرق إحياء مكتب اهل بيت عليهم‌السّلام و حفظ حدود و حريم ارزشهاى اسلام عَديم‌النّظير بود . در برابر امام عليه‌السّلام و ساحت مقدّسه حضرات معصومين خود را ناچيز و بىارزش قلمداد مىنمود . مىفرمود : نبايد حريم ائمّه عليهم السّلام با سليقه‌هاى فردى و خداى نكرده هواهاى نفسانى شكسته شود . سالگردهائى را كه براى اموات مىگيرند مختصّ به امام عليه‌السّلام مىدانست و انجام مراسم اربعين را از اختصاصات حضرت سيّد الشهداء عليه‌السّلام به حساب مىآورد ، و براى فرد ديگرى جائز نمىشمرد . در زمينهء تبليغات در جامعه مسلمين مىفرمود :\r\n« بايد بجاى شعارها و كلمات بزرگان از كلمات عرش بنيان ائمّهء معصومين عليهم السّلام استفاده كرد ، زيرا ما هرچه داريم از آنها داريم و نبايد كلمات ما خداى نكرده موجب سست گشتن و كم‌رنگ شدن و از دست رفتن ارزش و قيمت كلمات معصومين عليهم السّلام گردند . »\r\nحسن سلوك و جاذبهء عجيب اخلاقى و اجتماعى ايشان همراه با احاطه و اشراف بر زواياى نفوس افراد و وصول به كُنه موقعيّت اشخاص موجب گشت بسيارى از افراد مختلف از صنوف متفاوت تحت تأثير خلق كريم و آثار وجودى او قرار گيرند . با هر\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nكس به مقدار سعه و ظرفيّت و به مقتضاى حال كما هو هو سخن مىگفت . گوئى بر تمام شراشر وجود او اشراف و استيلاء دارد و نفس او در چنبرهء قدرت ولائى اوست .\r\n\r\nخدمت به خلق و ايجاد محبّت و صفا بين افراد از خصائص علّامه طهرانى بود\r\nدر تمام سخنانش خدمت به خلق و مدارا با مردم و ايثار و گذشت و اعراض از دنيا و دام‌هاى شيطان و ايجاد محبّت و صفاء بين دوستان و رفقاء و اخلّاء روحانى و گرمى و صميميّت در خانواده وجود داشت . بارها مىفرمود :\r\n« آن خانوادهء يهودى كه در بين خود با محبّت و انس و الفت زندگى مىكنند به خداوند نزديكترند از يك خانوادهء شيعهء أميرالمؤمنين عليه‌السّلام كه در حال نقار و كدورت بسر مىبرند ؛ و آن پرستار مسيحى كه در بيمارستان براى خاطر خدا خدمت به مرضا را به نحو أحسن با روى خوش انجام مىدهد ، حقّاً و واقعاً شيعهء اميرالمؤمنين عليه السّلام است ، و آن پرستار شيعه كه با مرضا به خشونت و درشتى برخورد مىنمايد و قلب آنها را مىشكند از مذهب و آئين اميرالمؤمنين عليه السّلام بدور است . »\r\nسوءظنِّ به برادر ايمانى و كدورت بين افراد را هادم طريق الهى و مسقط از رقاء و قرب مىدانست و در اهتمام به رفع كدورات و ايجاد الفت و و داد در بين افراد فاميل و ساير دوستان و آشنايان زبانزد خاصّ و عام بود . سلوك الهى و حركت در مسير إلى الله را فراتر از انديشه‌هاى كوته‌بينانه و حصرگرايانهء عدّه‌اى تافتهء جدا بافتهء از خلق خدا كه حصارى بين خود و ديگران بوجود آورده و حريم عالم قدس را ملك شخصى خود پنداشته و مبدأ وجود را همچون إماء و عبيد در خدمت خود در مىآورند مىدانست . مىفرمود :\r\n« بسيارى از اين متلبّسين بزىّ درويشى داراى قلبى صاف و راهى روشن و مدركاتى صحيح مىباشند ولى راه ما با آنان فرق مىكند . »\r\nو با علماء و فقهائى كه از روى جهل و عدم علم به واقع متعرّض آنان مىگشتند و چه بسا آنها را بقتل مىرساندند و يا با فتاواى كذائى حكم به تكفير آنان مىدادند سخت در تعارض بود . مىفرمود :\r\n« هر كس قدمى در مسير رضاى الهى بردارد در آن لحظه سالك است و هر سالكى كه با اعمال\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nخلاف خود موجب سخط رحمان و خشنودى شيطان گردد دشمن خدا و راه خدا محسوب مىشود . »\r\nعلّامهء طهرانى پس از گذشت پنج سال هجرت به مشهد مقدّس كه به دستور استاد خود حضرت حدّاد صورت پذيرفت ، مراد و كعبهء مقصود خود استاد بىبديل حضرت حدّاد را از دست داد . مدّت استفادهء ايشان از مرحوم حدّاد - رضوان الله عليه - درست 28 سال بود كه بعينه مانند مدّت زمان استفاضهء حضرت حدّاد از استادش مرحوم سيّد على قاضى طباطبائى مىباشد .\r\n\r\nغربت و عدم شناخت شخصيّت ايشان\r\nعظمت روح و تعالى نفس قدسى آن بزرگوار بحدّى است كه هيچيك از شاگردان و تلامذهء ايشان با آن سوابق و كيفيّات مختصّ به خود ، و مسائلى كه قابل بيان نيست ، نتوانست ذرّه‌اى به آن آستان راه پيدا نمايد . و همه دست تحسُّر به دندان و سر به جَيب تحيّر فرو مىبردند ؛ و با زبان حالِ :\r\n عنقا شكار كس نشود دام بازچين * كآنجا هميشه باد بدست است دام را \r\nاعتراف به عجز از ارتقاء به قلّهء قاف و آشيانهء عنقاى روح ملكوتىاش مىنمودند . روزى مرحوم حدّاد به يكى از فرزندان ايشان فرمود :\r\n« فلانى ! اين مطلب را به تو بگويم كه مانند پدرت در روى زمين كسى وجود ندارد ! »\r\n\r\nمرحوم حدّاد : سيّد محمّد حسين سيّد الطّائفتين است\r\nو ميفرمود :\r\n« سيّد محمّد حسين ، سيّد الطّائفتَين ( علماء ظاهر و علماء باطن ) است . »\r\nايشان مدّت شانزده سال آخر عمر را در عتبهء مقدّسهء رضوى سلام الله عليه بسر آوردند ، و خدا مىداند و بس ، كه از آن آستان ملائك پاسبان چه فيوضات و عناياتى بر او جارى و سارى گرديد .\r\nعلّامهء طهرانى به اين دنيا آمد و چند صباحى زيست و به ملكوت اعلى صعود نمود درحاليكه كسى او را نشناخت ؛ حتّى نزديكانش نيز او را نشناختند .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nتا اينكه بالاخره پس از گذشت بيش از 70 سال از عمر پر بركت خويش در روز نهم صفر سنهء 1416 هجرى قمرى بر اثر ناراحتى قلبى لباس كهنهء تن را خلع و به خلعت تجرّد و غفران مخلَّع گرديد ، و در جوار مرقد مولايش علىّ بن موسى الرّضا عليهما السّلام به خاك سپرده شد .\r\nآرى علّامهء طهرانى رفت و همه ارزشها و ملكات رحمانى و خصائص ملكوتىاش را با خود برد و چيزى باقى نگذاشت ، و همانطور كه راجع به استادش حضرت حدّاد فرمود :\r\nحدّاد رفت و ما بايد شمع بدست بگيريم و دنبال او بگرديم .\r\nاينك با فراق اين رادمرد الهى و مجسّمهء صدق و بهاء و عظمت و خورشيد درخشان هدايت در تاريكى شب و ظلمت جهل از خداوند مسألت مىنمائيم ما را از لطف و عنايت خويش محروم نسازد و فرامين و برنامه‌هاى سلوكى آن رجل الهى را فراسوى حركت ما بسوى عالم قدس قرار دهد و ما را موفّق به اقتداء و اهتداء به آن منبع نور و سرچشمهء آب حيات بگرداند .\r\n\r\nتدفين مرحوم علّامه در پائين پاى امام علىّ بن موسى الرّضا عليه‌السّلام\r\nعلّامهء طهرانى طبق وصيّتى كه فرمود ايشان را در صحن مبارك حضرت علىّ بن موسى الرّضا عليهما السّلام پائين پاى حضرت در ضلع جنوب غربى و مدخل ورود زوّار دفن نمودند ؛ رحمة الله عليه رحمة واسعة .\r\n اى برتر از خيال و قياس و گمان و وهم * و ز هر چه گفته‌اند و شنيديم و خوانده‌ايم\r\nمجلس تمام گشت و به آخر رسيد عمر * ما همچنان در اوّل وصف تو مانده‌ايم \r\nولى روزى مىرسد كه برقع از چهرهء تابناك اين رادمرد ميدان توحيد و عرصهء عرفان حقّ برافكنده خواهد شد ؛ و ثمرات حيات اين رجل الهى در جلوه‌هاى درخشندهء تأليفات بطور عموم ، و تربيت شاگردان فرزانهء خود بطور خصوص آشكار خواهد گشت .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nدر آن هنگام دنياى اسلام شاهد وصل را درآغوش خواهد كشيد و كفر و نفاق را از عرصهء زمين محو خواهد نمود . و همه با يك صدا و يك وجهه بسوى مظهر اتمّ حقّ و مرآت جمال مطلق به حركت در خواهند آمد ؛ إن شاء الله .\r\n سخن سر بسته گفتى با حريفان * خدا را زين معمّا پرده بردار \r\nاللَهُمَّ أعْلِ دَرَجَةَ اسْتاذِنا وَ وَليِّنا وَ مُرَبِّينا وَالْهادى إلَى الْحَقِّ صِراطَنا : الْمَرْحومِ الْمَبْرورِ الْحَآجِّ السَّيِّد مُحَمَّد حُسَيْنِ الْحُسَيْنىِّ الطِّهْرانىِّ ، وَاجْعَلْنا مِنْ سالِكى سَبيلِهِ وَالثَّابِتينَ عَلَى مَنْهَجِهِ فى صِراطِك‌َالْمُسْتَقيمِ ، وَاجْعَلْنا مِن‌َالْمُوَفَّقينَ لِأدَآءِ شُكْرِهِ وَ مِنَ الْمُؤَدِّينَ لِحُقوقِهِ ، وَاحْشُرْهُ فى زُمْرَةِ مُحَمَّدٍ وَ عِتْرَتِهِ الْأطْيَبيِنَ الأكْرَمينَ . اللَهُمَّ اجْعَلْهُ عِنْدَكَ فى أعْلَى عِلِّيِّينَ ، وَاخْلُفْ عَلَى عَقِبِهِ فىالْغابِريِنَ ، وَ ارْحَمْنا بِرَحْمَتِكَ يا أرْحَمَ الرَّاحِمينَ .\r\nوَ ءَاخِرُ دَعْوانا أنِ الْحَمْدُ لِلَّهِ رَبِّ الْعالَمينَ\r\n\r\n","description":"","footnote":"","page_name":" 87 ","page_number":87},
  {"content":"\r\n . \r\n\r\n","description":"","footnote":"","page_name":" 88 ","page_number":88}
  ]