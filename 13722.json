[
  {"content":"\r\n\r\n\r\nجلد بيست و دوم\r\n\r\n[ ادامهء كتاب نكاح 
  ]\r\n\r\n17 / 8 / 1384 سه‌شنبه درس شمارهء ( 806 - 801 ) كتاب النكاح / سال هشتم\r\nبِسْمِ اللَّهِ الرَّحْمنِ الرَّحِيمِ\r\n\r\n[ ادامهء بحث مهريه 
  ]\r\n\r\n[ آيا در مهريه شرط است معلوم بودن آن ؟ 
  ]\r\nشرايع : و يكفى فى المهر مشاهدته ان كان حاضراً و لو جهل وزنه و كليه كالصبرة من الطعام و القطعة من الذهب . « 1 »\r\nمرحوم محقق در مهريه معلوميت را شرط مىداند براى معلوميت ، مشاهده را كافى مىشمرد حتى اگر جنس مهريه به گونه‌اى باشد كه در معاوضات صرف مشاهده آنها كفايت نكند بلكه به صورت مكيل يا موزون يا با ذكر متر و ذراع و يا عدد معاوضه بشود .\r\n\r\nدلايل كفايت مشاهده :\r\n1 - عدم خلاف بين « 2 » اصحاب ( به نقل جواهر « 3 » ) و بلكه مقطوعٌ به بودن « 4 » آن بين ايشان ( به نقل صاحب مدارك « 5 » و نيز صاحب رياض « 6 » ) .\r\n2 - اطلاق ادله ؛ در روايات مستفيضه كه ممكن است كسى مطمئن به صدور آنها بشود و حتى قطع به صدور آنها پيدا كند آمده است كه « المهر ما تراضيا عليه » يعنى هر چه كه مورد رضايت طرفين باشد و اين تعبير شامل امور مشاهَد نيز مىشود .\r\n3 - روايات خاصه ؛ مثل روايت تزويج زنى با مهريه « على ما يحسن من القرءان » توسط پيامبر اكرم صلى الله عليه و آله و از اين روايات مشخص مىشود كه مهريه در نكاح با ساير\r\n\r\n\r\n","description":"","footnote":"\r\n( 1 ) - شرايع الاسلام ، ج 2 ، ص 546 .\r\n( 2 ) - مراد صاحب جواهر از لا خلاف ، اين است كه لا خلاف بعده فيه .\r\n( 3 ) - جواهر الكلام ، ج 31 ، ص 18 .\r\n( 4 ) - معمولًا اين تعبيرات « مقطوع به بين الاصحاب » از مرحوم صاحب مدارك است و بعداً هم صاحب رياض به تبع او همين تعبير را ذكر كرده است و اين تعبير شبيه اجماعى بودن است .\r\n( 5 ) - العاملى ، سيد محمد ، نهاية المرام ، مؤسسة النشر الاسلامى ، ج 1 ، ص 366 .\r\n( 6 ) - الطباطبائى ، سيد على ، رياض المسائل ، مؤسسة النشر الاسلامى ، ج 10 ، ص 409 .\r\n","page_name":" 6874 ","page_number":1},
  {"content":"\r\n\r\nمعاوضات تفاوت دارد .\r\n4 - اولويت ؛ از روايات متعه استفاده مىشود كه مهر قرار دادن قبضةٌ من الحنطه و امثال آن در متعه اشكالى ندارد از آنجا كه مهريه در متعه ركن است و متعه نسبت به عقد دائم به معاوضه بودن نزديك‌تر است و جنبه معاوضى دارد در عين حال نسبت به شرايط مهر در متعه سخت‌گيرى نشده است پس بالاولويه روشن مىشود كه در نكاح دائم نيز همين مقدار يعنى صرف مشاهده كافى است .\r\nخلاصه آن كه مهريه حالتى برزخى است بين معاوضات صرف و امورى كه اصلًا جنبه معاوضى ندارند ، و به همين دليل كه معاوضه صرف نيست و ركن عقد نكاح دائم زوجين هستند نه مهريه ، لذا عقد بدون مهريه صحيح است نصاً و فتوى آيه قرآن هم ناظر به صحت آن هست ، در صورتى كه اگر بين بضع و مهر معاوضه مىبود بضع بدون مهريه حليت پيدا نمىكرد . با اينكه بالقطع و اليقين اجماعاً و نصوصاً جايز است ، با اين حال برخى از احكام معاوضه در آن جارى است كه در بحث‌هاى آتى مورد بررسى قرار مىگيرد .\r\n\r\nنقد وجوه مذكور :\r\n1 ) ادعاى مقطوعٌ به بودن كه صاحب مدارك « 1 » فرموده صحيح نيست ، زيرا تا زمان مرحوم محقق كسى يافت نشد كه تصريح به كفايت مشاهده كرده باشد ، و بلكه در مقابل عباراتى يافت مىشود كه نافى اين مدعا هستند ، مثل اين كه شيخ طوسى در مبسوط و نيز عامه در بحث مهريه قرار دادن آموزش قرآن ، مشخص بودن سوره و تعداد آيات را شرط دانسته‌اند و در اين جهات اختلافى ندارند و\r\n\r\n\r\n","description":"","footnote":"\r\n( 1 ) - استاد مد ظله : مرحوم صاحب مدارك از نظر روشنى فكر و رسا بودن قلم در هر دو كتاب مدارك و نهاية المرام خيلى ممتاز است و از اين جهت حقوقى بر حوزه‌هاى علميه دارد و مرحوم مجلسى در مرآت العقول غالباً مطالب تحقيقى را از ايشان نقل مىكند ، ولى با اين حال در مسائل تتبعى از حدود شرايع تجاوز نمىكند يعنى از محقق اول و محقق ثانى و شهيدين و علامه و شايد فخر المحققين تجاوز نمىكند . و كتب سلف را معمولًا مراجعه نكرده است ، لذا در مواقعى كه مىگويد مقطوع به بين الاصحاب است در واقع شرايع و تابعين او را مد نظر دارد و به معناى اجماع نيست .\r\n","page_name":" 6875 ","page_number":2},
  {"content":"\r\n\r\nاختلافى كه دارند آن است كه آيا بايد شيوه قرائت هم مشخص باشد يا نه ؟\r\nبا مراجعه به عبارت فقهاى قبل از محقق اين نكته به خوبى روشن خواهد شد كه ايشان مشاهده را كافى نمىدانند .\r\nبعضى از اين عبارت‌ها چنين است :\r\n1 - كتاب الخلاف شيخ طوسى : « الصداق ما تراضيا عليه مما يصح أن يكون ثمناً لمبيع أو اجرة لمكترى . . . دليلنا اجماع الفرقة و اخبارهم « 1 » » .\r\n2 - المبسوط شيخ : « الصداق عندنا « 2 » غير مقدر فكل ما صح أن يكون ثمناً لمبيع أو أجرة لمكترى صح أن يكون صداقاً عندنا « 3 » » .\r\n3 - مهذب ابن براج و فقه القرآن راوندى و جامع الخلاف : « ما يكون ثمناً أو أجرة لمكترى « 4 » » .\r\n4 - جامع يحيى بن سعيد : « يصح اصداق كلما يجوز كونه ثمناً قل أو كثر من عين تباع و دين يسلم فيه و منفعة يكرى و عمل يعمله لها دون وليها معلوم أوقات معينه « 5 » » . كتابهاى قبل از مرحوم محقق همين‌هاست كه در آنها آمده است همان كه در باب بيع ثمن قرار مىگيرد و يا در باب اجاره اجرت قرار مىگيرد ، همان مىتواند در باب نكاح مهر قرار بگيرد . و اين دست نقطه مقابل فرمايش نظير صاحب مدارك و صاحب رياض است مبنى بر اينكه مقطوع به بين الاصحاب است كه آنچه در باب معاوضات نظير بيع و اجاره شرط است در باب مهريه شرط نيست . در عبارتهاى فوق تعبير به كفايت مشاهده اصلًا نيامده است تا با بحث معاوضات فرق داشته باشد . مسأله مشاهده از مرحوم محقق شروع شده است .\r\n2 ) اما اشكال مطلق دانستن رواياتى كه گفته « ما تراضيا عليه » اين است كه اين\r\n\r\n\r\n","description":"","footnote":"\r\n( 1 ) - الخلاف ، مؤسسة النشر الاسلامى ، قم ، ج 4 ، ص 364 - 365 .\r\n( 2 ) - يعنى عند الاماميه .\r\n( 3 ) - المبسوط ، المكتبة المرتضويه ، ج 4 ، ص 272 .\r\n( 4 ) - المهذب ، مؤسسة النشر الاسلامى ، ج 2 ، ص 198 ؛ فقه القرآن ، مكتبه آية الله العظمى مرعشى النجفى ، ج 2 ، ص 103 .\r\n( 5 ) - الجامع للشرائع ، مؤسسة سيد الشهداء ، قم ، ص 439 .\r\n","page_name":" 6876 ","page_number":3},
  {"content":"\r\n\r\nاخبار ناظر به مسأله جهل و علم نيستند بلكه براى پاسخ به مسأله اندازه مهريه كه در بين عامه و خاصه مورد بحث بوده ، بيان شده‌اند ، چنانچه در بسيارى از آنها عبارت « قل أو كثر » نيز وجود دارد . چون مىبينيم كه خود اين فقهاء هم مجهول مطلق بودن يا مبهم بودن مهريه را كافى نمىدانند ، حتى اگر طرفين راضى باشند و اين كه مجهول و مهمل قابل مهريه شدن نيست مورد اتفاق است . لذا نمىتوان گفت كه اين روايات مطلق‌اند ولى مواردى مثل مسلمان بودن يكى از طرفين و كافر بودن ديگرى و مجهول بودن و . . . همه تخصيص آن روايات هستند . و هر مقدار كه دليل اخراج كرده ما ملتزم مىشويم و هر چه اخراج نشد ، به اطلاق اخذ مىكنيم .\r\nچون خود ايشان قائل به اطلاق در مورد همه شرايط عوضين و زوجين نمىباشند چنانچه اصل معلوميت را معتبر مىدانند .\r\n3 ) درباره اكتفاء به قبضه‌اى از حنطه ، به نظر مىرسد كه اين مقدار مشخص بودن در باب بيع نيز كافى است زيرا عرف در اين موارد تسامح مىكند ، زيرا مراد از قبضه ، قبضه متوسط است مراد از متوسط هم طبيعت است ، درست است كه مفهوم طبيعت توسعه دارد و تسامح نمىشود ولى چون در طبيعت مقدار حد اقل آن صدق مىكند در واقع همان اقل مقدار بر عهده شخص مىآيد و كم و زياد بودن از آن مقدار جزو امورى است كه مورد تسامح عرف قرار مىگيرد و مشمول ادله نفى غرر نيست .\r\n4 ) اما تمسك به روايات خاصه مثل مهريه قرار دادن « ما تحسن من القرءان » به نظر ما اگر اين مسأله صحيح باشد و بتوان به ظاهر اين روايات عمل كرد بايد به جز كفايت مشاهده تفاوت‌هاى ديگرى نيز بين مهريه و ساير معاوضات قايل شويم و بگوييم كه كلًا جهالت در مهريه مغتفر است و غرر به هيچ وجه در مهريه مانعى ندارد و به خصوص جهل در مورد مشاهده اختصاص نداشته باشد . زيرا طبق اين روايات اصلًا معلوم نيست كه كدام سوره مهريه شده است بقره يا توحيد . در حالى\r\n\r\n","description":"","footnote":"","page_name":" 6877 ","page_number":4},
  {"content":"\r\n\r\nكه مىبينيم هم از كلمات اصحاب و نيز عامه و هم از خود روايت چنين بر مىآيد كه نامشخص بودن مهريه به طور كلى را نفى كرده‌اند . با بررسى روايت اين نكته روشن‌تر مىشود :\r\nمحمد بن يحيى عن احمد بن محمد عن على بن الحكم عن العلاء بن رزين عن محمد بن مسلم عن ابى جعفر قال جاءت امرأة الى النبى صلى الله عليه و آله فقالت زوجنى فقالت زوجنى فقال رسول الله صلى الله عليه و آله من لهذه فقام رجل فقال أنا يا رسول الله صلى الله عليه و آله زوجنيها فقال ما تؤتيها فقال ما لى شىء فقال لا قال فأعادت فأعاد رسول الله صلى الله عليه و آله الكلام فلم يقم أحد غير الرجل ثم أعادت فقال رسول الله صلى الله عليه و آله فى المرة الثالثة أ تحسن من القرآن شيئاً قال نعم فقال قد زوجتكها على ما تحسن من القرآن فعلمها اياه . « 1 »\r\nدر مستدرك نيز آمده كه الشيخ المفيد فى رسالة المتعة باسناده عن العلاء بن رزين عن محمد بن مسلم نحوه ثم قال و فى خبر آخر فقال له رسول الله صلى الله عليه و آله أ تحسن من القرآن قال نعم سورة فقال علمها عشرين آية . « 2 »\r\nتعبير به خبر آخر به دليل مرسله بودن است و لذا حجيتى ندارد . ولى صحيحه مسلم كه در كافى و رساله شيخ مفيد آمده به طريق ديگرى در عوالى اللئالى نيز آمده است :\r\nروى سهل بن سعد الساعدى انّ امرأة أتت النبى صلى الله عليه و آله فقالت انى قد وهبت نفسى لك يا رسول الله صلى الله عليه و آله ان يكن لك رغبة فقال لا رغبة فى النساء فقامت طويلًا فقام رجل فقال يا رسول الله زوجنيها ان لم يكن لك فيها حاجة فقال رسول الله هل لك شىء تصدقها اياه فقال ما عندي الا ازارى هذا فقال النبى ان اعطيتها جلست و لا ازار لك فلتمس شيئاً فقال ما أجد شيئا فقال رسول الله صلى الله عليه و آله هل معك شىء من القرآن قال نعم سورة كذا و سورة كذا فقال رسول الله صلى الله عليه و آله زوجتكها على ما معك من القرآن . « 3 »\r\n\r\n\r\n","description":"","footnote":"\r\n( 1 ) - وسائل الشيعة ، كتاب النكاح ، ابواب المهور ، باب 2 ، حديث 1 .\r\n( 2 ) - مستدرك الوسائل ، مؤسسة آل البيت ، ج 15 ، ص 61 ، ابواب المهور ، باب 2 ، ح 1 .\r\n( 3 ) - عوالى اللئالى ، ابن ابى الجمهور احسائى ، تحقيق : مجتبى عراقى ، ناشر : محقق ، ج 3 ، ص 312 .\r\n","page_name":" 6878 ","page_number":5},
  {"content":"\r\n\r\nالبته روايات عوالى از نظر سند معتبر نيست ولى شايد مطلب اين روايت صحيح باشد زيرا ظهور كلام امام در صحيحه در اين كه تمام جزئيات نقل شده باشد ظهور معتنابهى نيست ، ولى در روايت عوالى ذكر شده كه سوره‌هاى خاص مد نظر بوده است ، بنابر صحيحه ظهور قابل اطمينانى كه بتوان با آن كفايت طبيعت سوره را اثبات كرد وجود ندارد .\r\nنتيجه آن كه اگر صحيحه دليل باشد چيزى را اثبات مىكند كه قائلين به كفايت مشاهده نمىپذيرند ، به علاوه كه اصلًا كفايت مشاهده را نيز اثبات نمىكند چون احتمال قوى هست كه سوره معين بوده است و فتاواى قدما هم اين است كه در مورد قرآن بايد مقدارى كه مهريه قرار داده شده مشخص باشد . بنابراين همه ادله فوق محل مناقشه هستند .\r\n\r\nبحثى درباره نفى غرر :\r\nاگر بخواهيم بر اساس قواعد مسأله را بحث كنيم بايد نهى از غرر را مختص بيع ندانيم و آن را به همه قراردادهاى طرفينى سرايت بدهيم . منتها درباره كليت نفى غرر سابقاً بحث كرده‌ايم كه آن چه در روايت به صراحت آمده بيع غررى است و مناقشه سندى روايت را نيز حل كرديم با اين بيان كه صدوق به سه طريق اين روايت را در عيون اخبار الرضا نقل كرده كه به اشخاص مختلف ختم مىشوند و همه آنها اين حديث را از امام رضا شنيده‌اند كه « نهى رسول الله صلى الله عليه و آله عن بيع المضطر و عن بيع الغرر « 1 » » و طبيعتاً اگر راجع به يك موضوع سه نفر مختلف يك جور نقل كنند براى متعارف اشخاص اطمينان حاصل مىشود كه اين روايت از حضرت صادر شده است . اين سه نفر عبارتند از احمد بن عامر بن سليمان طائى ، احمد بن\r\n\r\n\r\n","description":"","footnote":"\r\n( 1 ) - عيون اخبار الرضا ( ع ) ، باب 30 ، حديث 168 .\r\n","page_name":" 6879 ","page_number":6},
  {"content":"\r\n\r\nعبد الله هروى شيبانى و داود بن سليمان غازى .\r\nبراى اثبات شمول غرر نسبت به ساير قراردادها نيز ممكن است بتوانيم به روايات منع از فروش ماهى در نيزار تمسك كنيم ، چنان چه مرحوم شيخ انصارى در بحث قدرت بر تسليم ، اين روايات را عنوان كرده است . زيرا در روايت چنين بيعى غرر دانسته شده است « فانه من الغرر » و مىتوان با تكيه بر عموم تعليل مستفاد از آن ، نهى از غرر را به معاملات غير از بيع نيز سرايت داد . « 1 »\r\nاما چنانچه قبلًا نيز گفته‌ايم عموم تعليل مرجع ضمير را به علت تبديل مىكند ، مثلًا در جمله « لا تشرب الخمر لأنه مسكر » ضمير به خمر بازمىگردد و مسكر به جاى آن گذاشته مىشود و در واقع حكم لا تشرب المسكر خواهد بود و علت حد وسط تحريم به شمار مىآيد . ولى اين عموم تعليل در حكم تأثيرى ندارد بلكه فقط موضوع را تعميم مىدهد . در اين مثال مورد بحث نيز گفته شده كه ماهى در نيزار را نفروشيد « لانه من الغرر » ، حال اگر ضمير به ماهى بازگشت كند ، ما از ماهى به مطلق بيع تعدى كرده و غرر را در همه بيع‌ها منهى مىدانيم ولى اگر مرجع ضمير بيع ماهى باشد ، آنگاه از بيع تجاوز كرده و مطلق غرر را نفى مىكنيم . ولى چون دليلى نداريم كه مرجع ضمير چيست و هر دو احتمال وجود دارد ، نمىتوانيم به عموم تعليل تمسك كنيم . البته در برخى از ابواب مثل اجاره كه مورد توافق همه از جمله عامه بوده و امام معصوم هم ردعى نكرده است ، مىتوان قائل به منع غرر شد .\r\nدر باب مهريه نيز از باب نهى از غرر نمىتوان لزوم معلوميت را استفاده كرد .\r\nبلكه از جهت ديگر لزوم مشخص بودن مهريه ثابت مىشود و آن تسلم بين عامه است كه در باب آموزش قرآن تعيين مقدار را لازم دانسته و حتى درباره نوع قرائت هم بحث كرده‌اند و از معصومين نيز ردعى نرسيده است ، و چون اتفاق عامه در موارد مبتلا به يكى از صغريات تقرير معصوم است و عدم ردع از آن را دليل امضا مىدانيم ، بنابراين عدم كفايت مشاهده در تعيين مهريه را مىپذيريم ، چنان كه در\r\n\r\n\r\n","description":"","footnote":"\r\n( 1 ) - لازم به تذكر است كه نگارنده چنين روايتى را مشاهده نكردم و مرحوم شيخ انصارى نيز در مكاسب ، بحث را بر اساس تذكره علامه پيش برده‌اند كه در آنجا علامه خودش غرر را بر موضوع تطبيق كرده نه آن كه در روايت بيع ماهى غرر شمرده شده باشد ، مرحوم شيخ انصارى نيز به همين منوال مشى كرده‌اند .\r\n","page_name":" 6880 ","page_number":7},
  {"content":"\r\n\r\nبين خاصه نيز قبل از محقق كسى قائل به كفايت مشاهده نشده است .\r\nمطلب ديگر اين كه مهر يا هر چيز ديگرى كه تعيين مىشود گاهى مجهول است و يا به گونه‌اى مبهم است كه حتى خود گوينده هم بايد مدتى فكر كند تا تفاصيل و فروض مورد نظر و حد و حدود آن را بفهمد ، كه البته اين موارد با مىتوان گفت عقلا صحيح نمىدانند ولى گاهى شيئى كه قرار داده مىشود ، مطلق است و مصاديق متعددى دارد . در اين صورت كه حكم به مطلق تعلق گرفته چون طبيعت بر اقل افراد مطلق صدق مىكند . به همان اقل افراد اكتفا مىشود . مثلًا اگر حكم تعلق به مقدار قد انسان يا مقدار پرتاب تير و يا مقدار يك وجب گرفته باشد ، در واقع حكم به طبيعت متعارف تعلق گرفته و طبيعت بر كمترين مقدار متعارف نيز صدق مىكند و اين اقل مقدار متعارف مرز محسوب مىشود . در واقع معناى تعلق حكم به مطلق آن است كه از متعارف كمتر نبايد باشد و خلاصه تعارف مرز محسوب مىشود و البته اگر مطلق بود و حدّ متعارف هم مد نظر نبود يعنى كلمه تعارف انصراف به معناى عرفى نداشت و به لحاظ عرف مرز تعارف مشكوك بود در اين صورت مىتوانيم بگوييم مراد از اقل افراد ، اقل ما يتمول مىباشد .\r\n\r\nتعيين تكليف مهريه بعد از تلف :\r\nنكته : اين بحث مبتنى بر كفايت مشاهده نيست زيرا در مواردى كه مهريه مشخص و روشن بوده نيز ممكن است به علت فراموشى معلوم نشود چه مقدار بايد پرداخت شود .\r\nتلف مهريه چند صورت دارد يكى آن كه بعد از دخول و تسليم به زن تلف شود كه در اين صورت نيازى به دانستن مقدار مهريه نداريم . ديگرى اين كه مشاهده را كافى بدانيم و مهريه قبل از تسليم تلف شود ، سوم آن كه بعد از تسليم تلف شود ولى قبل از دخول طلاق واقع شود ، قسم ديگر آن كه مقدار مهريه به تفصيل معلوم بوده ولى فراموش شده باشد ، و سپس تلف شود ، كه در اين صورت هم دو فرض\r\n\r\n","description":"","footnote":"","page_name":" 6881 ","page_number":8},
  {"content":"\r\n\r\nقبلى جارى است .\r\nدر اين موارد كه مهريه از بين رفته و راهى براى تشخيص مهريه نداريم ، دو قول مطرح شده است .\r\nقول اول : لزوم مصالحه ؛ كه جواهر ، مسالك ، نهاية المرام ، كشف اللثام ، رياض ، كفايه سبزوارى و شايد حدائق قائل شده‌اند .\r\nمحقق كركى همين قول را بر اساس يك احتمال مطرح كرده و گويا متمايل به پذيرش آن است ، زيرا تلف قبل از تسليم را باعث به هم خوردن عقد در باب بيع و به هم خوردن مهر در باب مهر مىداند و در صورت عدم المهر نيز ، مهر المثل فقط با دخول ثابت است و بدون دخول فقط متعه واجب مىشود و نمىتوان حكم به تنصيف كرد و لذا راهى به جز مصالحه نيست .\r\nقول دوم : شهيد ثانى و فقهاى بعد از محقق كركى ضمن رد احتمال ايشان گفته‌اند كه ضمان زوج در مهريه ضمان يد است و بنابراين در صورت تلف عين بايد مثل و يا قيمت آن را بپردازد بر خلاف ضمان معاوضى كه در صورت تلف يكى از عوضين قبل از تسليم معاوضه به هم مىخورد . در اين كه ضمان مهر ضمان يد است مخالف صريحى وجود ندارد و فقط احتمال مخالفت در كلام محقق كركى وجود دارد . بنابراين بايد مهر المسمى بر عهده زوج باشد . البته اين كه همان در باب مهر ضمان يد است و يا ضمان معاوضى است ، در آينده مورد بحث قرار خواهد گرفت .\r\nحال به نظر مىرسد بر اساس ضمان يد بودن مهريه ، لزوم مصالحه قول صحيحى نيست ، زيرا علما در اشباه و نظاير اين مسأله يعنى شيء مردد بين اقل و اكثر ارتباطى ، قدر متيقن را بر عهده شخص مىدانند و نسبت به مقدار مازاد برائت جارى مىكنند و اين خود يكى از مسلمات است به نظر ما در اينجا نيز بايد همين را گفت و لذا مرد بايد قدر متيقن را بپردازد و نيز اگر لازم شد كه زن نصف مهريه\r\n\r\n","description":"","footnote":"","page_name":" 6882 ","page_number":9},
  {"content":"\r\n\r\nاخذ شده را پس بدهد به نصف همان قدر متيقن اكتفا مىشود ، و الزامى در مصالحه وجود ندارد . مرحوم كاشف الغطاء نيز در انوار الفقاهه اين قول را به صورت احتمال ذكر كرده‌اند .\r\n\r\nمهر قرار دادن بيت يا خادم :\r\nنكته : اين بحث بر اساس عدم كفايت مشاهده و لزوم مشخص بودن مهريه مطرح مىشود .\r\nدر برخى از روايات فرض مهريه قرار گرفتن بيت و خادم و دار به صورتى كه تعيين نشده باشند مطرح شده و حد متوسط آنها كافى دانسته شده است ، حال بايد مشخص شود كه آيا اين موارد استثناءً خارج شده‌اند يا اين كه طبق قاعده هستند .\r\n\r\nنكته‌اى درباره خادم :\r\nمراد از خادم خيلى روشن نيست كه منظور امه و كنيز است يا اعم از زن و مرد را شامل مىشود معناى آن خدمت‌گذار است ؟ زيرا در المنجد گفته « هى خادم و خادمة » ولى در برخى كتب گفته شده كه استعمال آن در كنيز و امه غلبه پيدا كرده است . به هر حال هر دو معناى آن استعمال شده است ، چون لفظى كه تاء تأنيث ندارد گاه براى معناى جامع بين مؤنث و مذكر وضع مىشود مثل اينكه به نحو مطلق بگويند المسلم من سلم المسلمون من لسانه و يده كه در اينجا مسلم به معناى مفهوم جامع است و به معناى مرد مسلمان نيست و گاه به معناى مفهوم خاص است كه فقط شامل مؤنث است مثل حائض و طامث كه تاء تأنيث ندارند ولى چون مردها حيض و طمث نمىبينند لذا اين الفاظ فقط شامل زنها مىشود و لو تاء تأنيث ندارد در اينجا نيز ممكن است از خادم مفهوم عام بگيريم تا شامل مذكر و مؤنث هر دو شود و ممكن است مفهوم آن را مختص اناث بدانيم چون نوعاً زنها احتياج داشته‌اند تا كسى به آنها كمك كند . در آن زمان أمه به زن كمك مىكرده\r\n\r\n","description":"","footnote":"","page_name":" 6883 ","page_number":10},
  {"content":"\r\n\r\nو امروزه كلفت مىگيرند . بنابراين اگر بنا باشد تعبداً به روايات اقتصار كنيم نمىتوان از كنيز و جاريه به چيز ديگر تعدى كنيم . ولى همين تعبد محل كلام است .\r\nو اگر خادم را به فرض اعم بگيريم شامل عبد و أمه مىشود اما تعدى كردن از آنها به نوكر و كلفت كه امروزه مورد استفاده است نيز متوقف بر الغاء خصوصيت و عدم تعبير بر روايات است .\r\n\r\nبررسى اقوال :\r\nبه اكثر قدماء نسبت داده شده كه در سه عنوان بيت و دار و خادم قائل به پرداخت حد وسط هستند ولى با مراجعه روشن مىشود كه اين نسبت در اثر تسامح به وجود آمده . در كلمات سابقين فقط دار و خادم ذكر شده است و اثرى از بيت به معناى اتاق در كلمات ايشان نيست ، و البته گاهى نيز به جاى عبارت خادم از تعبير عبد استفاده كرده‌اند . مرحوم شيخ در جايى از مبسوط عبد و دار گفته و در جايى ديگر از تعبير خادم و دار استفاده كرده است . البته ممكن است بگوييم مراد از عبد و خادم يك چيز است . چون يك تفسيرى كه براى عبد كرده‌اند ، عبارت از مطلق مملوك است كه شامل مملوك زن و مرد هر دو مىشود و اين در جايى است كه به نحو مطلق استعمال شود در مقابل جايى كه عبد در مقابل أمه استعمال شود كه به معناى مملوك مرد است . و از طرف ديگر معناى خادم هم به حسب اطلاقات مختلف ، گوناگون است . گاه مراد از آن خدمتگذار مملوك است و گاه معنايش اعم و اوسع است و خدمتگذار غير مملوك مثل نوكر يا كلفت را نيز شامل مىشود . ممكن است مراد ايشان از عبد و خادم همان خدمتگذار مملوك اعم از مرد و زن باشد . يعنى معناى اعم عبد و معناى اخص خادم ، مراد باشد .\r\nدر خلاف هم كه ادعاى اجماع مىكند در دو جا تعبير عبد آمده است . غنيه و اصباح و جامع الخلاف هم عبد و دار ذكر كرده‌اند . نهايه و تحرير و مهذب ابن براج ، جامع يحيى بن سعيد و تلخيص علامه و سرائر نيز دار و خادم گفته‌اند و نامى\r\n\r\n","description":"","footnote":"","page_name":" 6884 ","page_number":11},
  {"content":"\r\n\r\nاز بيت نبرده‌اند . فقط در روايات كافى ، بيت و خادم آمده و دار گفته نشده و اما در تهذيب نيز از دار نام برده شده است .\r\nدر مقابل نافع محقق ، تبصره و ارشاد علامه ، معالم الدين محمد بن شجاع قطان ، مفاتيح فيض ، وسائل ، حدائق ، رياض ، همه بيت را ذكر كرده و فتوا داده‌اند كه بايد حد وسط باشد . البته در رياض به اكثر قدماء مسأله خادم را نسبت داده و بعد هر سه را به شهرت نسبت داده و از كتاب خلاف دعواى اجماع بر اين مطلب نقل كرده است . منتها همانطور كه عرض كردم مورد اجماع خلاف عبد و دار است نه دار و بيت و خادم كه اينها مىگويند . در شرايع نيز هر سه را ذكر مىكند .\r\nتا زمان فخر المحققين كسى صريحاً صلاحيت اين امور براى مهر را انكار نكرده است و در 9 كتاب تصريح كرده‌اند كه بايد حد وسط از اين‌ها پرداخت شود . در سرائر چنين تعبير كرده است « روى أنّ . . . كان للمرأة وسط من الدور « 1 » » كه اگر فتواى ايشان را همين بدانيم بايد 10 كتاب را قائل به اين قول بدانيم ، چنان كه فخر المحققين در ايضاح و برخى از من تبع ايشان مثل فاضل مقداد در تنقيح همين طور فهميده‌اند و ايشان را به صراحت موافق اين قول دانسته‌اند و اما محقق كركى اين گونه توضيح داده كه چون رسم ابن ادريس اين است كه مخالف را رد مىكند و اينجا رد نكرده پس معلوم مىشود ايشان هم موافق شيخ است .\r\nاز زمان فخر المحققين 8 كتاب و از جمله خود ايشان در ايضاح اين مهريه را صحيح ندانسته و آن را كالعدم محسوب كرده‌اند . تنقيح و غاية المرام و جامع المقاصد و مالك و حاشيه ارشاد شهيد ثانى و نهاية المرام و كشف اللثام نيز مخالفند . برخى هم متوقف شده‌اند و عبارات برخى ديگر نيز مشعر به انكار است ، مثل مرحوم محقق در شرايع و علامه در قواعد كه هر دو از تعبير « قيل » استفاده كرده‌اند . به هر حال از مجموع قدما و متأخرين 17 يا 18 نفر قائل به حد وسط\r\n\r\n\r\n","description":"","footnote":"\r\n( 1 ) - سرائر ، دفتر نشر اسلامى ، قم ، 1411 ، ج 2 ، ص 588 .\r\n","page_name":" 6885 ","page_number":12},
  {"content":"\r\n\r\nهستند كه هشت نفر بعد از زمان علامه‌اند ، خود علامه نيز در ارشاد و تبصره و تلخيص المرام حد وسط را أخذ كرده ولى در قواعد و مختلف « 1 » ترديد كرده است . بعضى ديگر مثل مرحوم مجلسى در مرآة العقول نيز ترديد كرده‌اند . در تحرير فيه نظر مىگويد و شايد هم برخى قائل به تفصيل شده باشند . به هر حال اشهر القولين به خصوص در ميان قدماء آن است كه اين مهريه صحيح است و بايد حد وسط داده شود اول كسى كه فتوا به بطلان داده ، فخر المحققين در ايضاح است و در سابقين فتواى ديگرى نبوده است . قول سومى هم هست كه معتقد است بايد اقل افراد پرداخت شود .\r\n\r\nراويات مسأله :\r\n1 - ( كافى ) على بن ابراهيم عن أبيه عن ابن ابى عمير عن على بن ابى حمزه « 2 » .\r\n( تهذيب ) على بن اسماعيل عن ابن ابى عمير عن على بن ابى حمزه « 3 » : قال قلت لأبي الحسن الرضا عليه السلام تزوج الرجل امرأة على خادم قال فقال لى وسط من الخدم قال قلت على بيت قال وسط من البيوت .\r\nبحث سندى : در نقل كافى ابراهيم بن هاشم وجود دارد كه بين متأخرين صحت روايات او مسلم است . و در طريق تهذيب نيز مراد از على بن اسماعيل ، بنابر نظر شيخ على بن اسماعيل ميثمى متكلم معروف است كه از ابن ابى عمير نقل مىكند .\r\nشيخ براى كتاب او طريقى در فهرست و مشيخه تهذيبين ذكر نكرده ولى مرحوم صدوق طريق صحيحى به كتاب او دارد و لذا مىتوان روايات او را معتبر دانست .\r\nاشكال : على بن اسماعيل كه از ابن ابى عمير نقل مىكند نمىتواند ميثمى\r\n\r\n\r\n","description":"","footnote":"\r\n( 1 ) - مرحوم علامه در مختلف بين اين مسأله و مسأله مهر قرار گرفتن عبد آبق مقايسه‌اى مىكند و مىگويد اگر در اينجا مهر قرار گرفتن خادم و دار مجهول را صحيح بدانيم ملازمه ندارد . در مورد عبد آبق نيز كه از نظر تسلم جهالت دارد ، صحيح بدانيم . و چون « اگر » تعبير نموده ، معلوم مىشود در اين مسأله نسبت به صحت مهر ترديد دارد .\r\n( 2 ) - كافى ، ج 5 ، ص 381 ، ح 7 . 1 .\r\n( 3 ) - تهذيب ، ج 7 ، ص 366 ، ح 48 . در رياض غفلتى حاصل شده و اين دو طريق را دو روايت گرفته است در حالى كه روايت واحد است .\r\n","page_name":" 6886 ","page_number":13},
  {"content":"\r\n\r\nمتكلم باشد . زيرا كتاب ميثمى را صفوان بن يحيى نقل مىكند و صفوان بن يحيى ( م 210 ) به نوعى بر ابن ابى عمير ( م 217 ) مقدم است هر چند معاصر هستند . و به حدس قوى اين على بن اسماعيل كه شيخ هم نام او را در مشيخه نبرده و طريقى به او نداشته على بن اسماعيل بن عيسى قمى است كه با على بن سندى قمى يكى است و در كتاب نوادر الحكمه روايات زيادى از او نقل شده است .\r\nتوضيح آن كه به نظر مىرسد شيخ بعضى از احاديث تهذيب را از خود كتب اصلى نقل نكرده و با واسطه ديده و از كتاب واسطه نقل كرده است چنان كه كتاب احمد بن محمد بن خالد البرقى را نيز نديده ولى حديثش را نقل كرده و يا كتاب محمد بن يحيى العطار را نداشته و به وسيله كلينى نقل كرده است . و به ظن قوى اين روايت را هم از نوادر الحكمه أخذ كرده است نه از كتاب خود على بن اسماعيل . به هر حال طبق تحقيق قميين ( صدوق ، ابن وليد و ابن نوح كه البته قمى نيست كه كتاب نوادر الحكمه را بررسى كرده و راويان غير معتبر را استثناء كرده‌اند از آنجا كه اين راوى استثنا نشده است ، مىتوان اعتبارش را از اين طريق نتيجه گرفت به علاوه كه طريق كافى براى اعتبار آن كافى است .\r\n2 - محمد بن الحسن الصفار عن موسى بن عمر عن ابن ابى عمير عن بعض اصحابنا عن ابى الحسن صلى الله عليه و آله : فى رجل تزوج امرأة على دار قال قال لها دار وسط « 1 » .\r\nبحث سندى : برخى به اين روايت اشكال ارسال را وارد كرده‌اند و برخى هم به خاطر ابن ابى عمير اين ارسال را مشكل ندانسته‌اند كه البته اين بحث طولانى است ولى نكته‌اى كه مورد غفلت واقع شده بحث درباره « موسى بن عمر » است . و علت اين غفلت هم آن است كه گمان كرده‌اند منظور از موسى بن عمر ، ابن بزيع است كه ثقه است و لذا از اين جهت بحث نكرده‌اند . ولى به نظر مىرسد كه اين راوى ، موسى بن عمر بن يزيد صيقل است كه گاهى هم موسى بن عمر صيقل ناميده\r\n\r\n\r\n","description":"","footnote":"\r\n( 1 ) - وسائل الشيعة ، ابواب المهور ، باب 25 ، حديث 3 .\r\n","page_name":" 6887 ","page_number":14},
  {"content":"\r\n\r\nمىشود و نام جدش را ذكر نمىكنند . زيرا آن كسى كه صفار در كتب اربعه از او نقل مىكند صيقل است و همان است كه از ابن ابى عمير نقل مىكند . البته در كتب اربعه موسى بن عمر بن يزيد عن ابن ابى عمير وجود ندارد ولى در تأويل الآيات آمده « 1 » است . بنابراين روايت موسى بن عمر از ابن ابى عمير و روايت صفار از موسى بن عمر قرينه است كه همان ابن يزيد مىباشد . از نظر طبقه هم موسى بن عمر ابن بزيع مقدم بر اين روات است . چرا كه نجاشى كتاب ابن يزيد را به وسيله سعد بن عبد الله نقل مىكند ولى كتاب ابن بزيع را همين سعد بن عبد الله با دو واسطه نقل مىكند يعنى به وسيله احمد بن عبد الله برقى و او از عبد الرحمن بن حماد . كه اين خود نشانگر نوعى تقدم طبقه در ابن بزيع است كه از اصحاب امام رضا و امام جواد و ظاهراً اوائل زمان حضرت هادى عليهم السلام است . صفار هم كه هم طبقه سعد بن عبد الله است از ابن بزيع روايت نكرده است . از طرف ديگر توثيق صريحى درباره ابن يزيد وجود ندارد . اما به نظر ما او هم معتبر است و ما او را ثقه مىدانيم . زيرا جزو مستثنى منه روايات محمد ابن احمد بن يحيى است . و نيز سعد بن عبد الله كه از اجلاء ثقات است كتاب او را روايت كرده و البته كسى هم نگفته كه سعد بن عبد الله از ضعفا نقل مىكند يا به مراسيل تكيه مىكند . پس اين‌ها همه ضميمه شده و موسى بن عمر بن يزيد معتبر مىشود .\r\n3 - محمد بن يحيى عن احمد بن محمد ، عن على بن الحكم ، عن على بن ابى حمزه ، قال سألت ابا ابراهيم عن رجل زوج ابنه ابنة اخيه و امهرها بيتا و خادما ثم مات الرجل قال يؤخذ المهر من وسط المال « 2 » قال قلت فالبيت و الخادم قال وسط من البيوت و الخادم وسط من الخدم قلت ثلاثين و اربعين دينارا و البيت نحو من ذلك فقال هذا سبعين ثمانين دينارا او مائة نحو من ذلك . « 3 »\r\n\r\n\r\n","description":"","footnote":"\r\n( 1 ) - فقط اشتباهاً به جاى يزيد ، زيد نوشته شده است .\r\n( 2 ) - مهر نظير ديون از اصل مال خارج مىشود و احتياج به وصيت ندارد .\r\n( 3 ) - وسائل الشيعة ، ابواب المهور ، باب 25 ، حديث 1 . و كافى ، ج 5 ، ص 381 ، حديث 8 .\r\n","page_name":" 6888 ","page_number":15},
  {"content":"\r\n\r\nنكته : احتمالًا اين روايت با روايت اولى كه نقل شد ( روايت على بن ابى حمزه ) يكى باشند . زيرا عبارت الرضا عليه السلام كه در روايت اول هست گفته‌اند كه توسط نساخ زياد شده زيرا على ابن ابى حمزه جزو دشمنان حضرت رضا بوده و با ايشان سر جنگ داشته و لذا از حضرت مسأله سؤال نمىكند . بنابراين ابى الحسن در روايت همان حضرت ابى ابراهيم است كه در روايت‌هاى بعد هم آمده است . و كم و زياد شدن نقل‌ها هم اشكالى ايجاد نمىكند .\r\nبحث سندى : قبلا بحث كرده‌ايم كه روايت افرادى مثل ابن ابى عمير و على بن حكم از على بن ابى حمزه مربوط به زمان استقامت على بن ابى حمزه است يعنى قبل از واقفى شدن او كه مورد قبول طائفه بوده و همه بزرگان از او أخذ حديث مىكردند . زيرا چنان كه شيخ بهايى در مشرق الشمسين فرموده رابطه اماميه و واقفه به گونه‌اى نبوده كه كسى بتواند از آنها اجازه حديث بگيرد و تلمذ و سماع حديث كند ، بنابراين روايات نقل شده مربوط به زمان استقامت است و روايت صحيحه است .\r\nبحث كلى رجالى درباره مرسلات ابن ابى عمير :\r\nدرباره مرسلات ابن ابى عمير قبلا بحث مفصلى كرده‌ايم و نتيجه آن شد كه به عقيده ما مرسلات ابن ابى عمير و صفوان و بزنطى حجت است و مشايخ بلاواسطه ايشان نيز معتبر هستند .\r\nدرباره تفصيل بين مراسيل و مسانيد ايشان دو قول وجود دارد . و بعضى اشكال كرده‌اند كه برخى از روايات ابن ابى عمير از ضعاف است . پس نمىتوان به مراسيل او اعتماد كرد و در جواب نيز برخى گفته‌اند كه نقل از ضعاف كه در مسانيد است ضررى به مراسيل نمىزند زيرا درباره ايشان آمده كه « لا يرسل الا عن ثقة » و در اين مورد البته نقضى يافت نشده . ولى ما در پاسخ گفتيم كه عبارت عدّه آن است كه\r\n\r\n","description":"","footnote":"","page_name":" 6889 ","page_number":16},
  {"content":"\r\n\r\n« عرفوا بأنهم لا يروون و لا يرسلون الا عمن يوثق به . . . و لذلك عملوا بمراسيلهم اذا انفردوا عن رواية غيرهم « 1 » » . در واقع مىگويد چون ايشان هميشه از ثقات نقل مىكنند پس مراسيل ايشان هم معتبر است . و لذا نمىتوان پاسخ مذكور را پذيرفت . از عبارت مسالك نيز نظر ديگرى استفاده مىشود مبنى بر اين كه مسانيد ايشان حجت است مگر از جايى ثابت شود كه روات سند معتبر نيستند ، ولى به هر حال مراسيل حجت نيستند ، چون در مراسيل واسطه‌ها ذكر شده‌اند و لذا معلوم نيست ثابت الحرج هستند يا نه كه آنجا جواب داديم كه ارسال از فرد ثابت الجرح احتمال ضعيفى است كه عقلا به آن اعتنا نمىكنند پس مراسيل اين سه نفر هم حجت است .\r\nمرحوم سيد محمد باقر صدر نيز اشكال كرده كه هر چند افراد ثابت الحرج در روات اين روايت‌ها درصد بسيار كمى است مثلًا يك هشتادم است ولى نمىتوان همه جا اين يك هشتادم را پياده كرد زيرا همه محتملات قوت و ضعف يكسان ندارند . و نيز ايشان فرموده كه اخفاء اسم راوى با اين نحوه بيان كه عن رجل من اصحابنا و عن رجل و . . . خود دليل ضعف است زيرا اگر راوى فرد معتبرى باشد معمولا به خصوص در روايات اسم او را ذكر مىكنند .\r\nجواب ما هم اين بود كه با دقت در كلام نجاشى معلوم مىشود كه علت ارسال در روايات ابن ابى عمير آن است كه در زمان محبوس بودى وى كتاب‌ها آسيب‌ديده و روايات محو شده بود و ابن ابى عمير پس از آزادى چون روايات را حفظ بوده آنها را نوشته ولى اسناد را فراموش كرده بوده است و لذا اين عدم ذكر نام راوى دليل ضعف نيست زيرا ايشان تعمدى در اخفاء نام راوى نداشته است ، پس مسانيد و مراسيل او همه حجت است .\r\nچند روايت ديگر هم هست كه معمولًا در كتاب‌ها ذكر نشده كه مىخوانيم :\r\n4 - از دعائم ؛ عن جعفر بن محمد صلى الله عليه و آله : انه قال من تزوج امرأة على بيت و خادم\r\n\r\n\r\n","description":"","footnote":"\r\n( 1 ) - شيخ طوسى ، عده الاصول ، تحقيق محمد رضا انصارى ، 1417 ، قم ، ج 1 ، ص 154 .\r\n","page_name":" 6890 ","page_number":17},
  {"content":"\r\n\r\nفللمرأة بيت خادم و لا وكس و لا شطط « 1 » .\r\n5 - از جعفريات ؛ عن على فى الرجل يتزوج المرأة على جهاز البيت قال لا وكس و لا شطط « 2 » .\r\n6 - از دعائم ؛ عن على انه قال فى رجل تزوج امرأة على وصيف قال لا وكس و لا شطط « 3 » . همين روايت در جعفريات آمده كه عبارت « وصيفه « 4 » » دارد . و احتمال قوى دارد كه اين دو در واقع يك روايت باشند زيرا مصدر بسيارى از روايات دعائم همين جعفريات است كه در اختيار مؤلف دعائم بوده است . و احتمالًا اين تفاوت در وصيف و وصيفه تفاوت در نسخه باشد .\r\nروايات دعائم و جعفريات فقط براى تأييد مفيدند و نمىتوانند دليل باشند . هر چند حاجى نورى اين‌ها را معتبر مىداند و معتقد است كه نويسنده دعائم شيعه امامى بوده ولى چنين نيست و مؤلف دعائم اسماعيلى بوده است . البته نمىتوان گفت حتماً معتقد به عقايد اسماعيليان نيز بوده است ، چون خود و فرزندانش در دستگاه فاطميين و اسماعيليان مصر بوده‌اند و براى اثبات امامت ائمه نيز كتاب مىنوشته است و تنها همين دو ملاك براى حكم به امامى اسماعيلى بودن كافى است . منتها آنچه مسلم است شخص با سوادى بوده و بر مباحث حديثى و روايتى احاطه داشته‌اند و اينها براى تأييد خوب است .\r\nشيخ مفيد در رساله خود درباره مهر همين روايت وصيف را با سند سكونى عن جعفر بن محمد عن أبيه عن على عليه السلام نقل كرده است . و چنان كه شيخ در عده فرموده اصحاب به روايات سكونى عمل كرده‌اند و چون تمام طرق روايات او به\r\n\r\n\r\n","description":"","footnote":"\r\n( 1 ) - دعائم الاسلام ، ج 2 ، ص 224 . ذيل روايت يعنى كم و زياد نباشد و متعارف باشد .\r\n( 2 ) - مستدرك الوسائل ، ج 15 ، ص 97 ، باب 43 نوادر ما يلحق بالمهور ، حديث 1 .\r\n( 3 ) - دعائم الاسلام ، همان . اين روايت را جامع الاحاديث نسخه بدل روايت قبلى دانسته است ولى اينها دو روايت‌اند و در جعفريات نيز در دو باب ذكر شده‌اند .\r\n( 4 ) - وصيفه و وصيف به دختر بچه يا پسر بچه كمتر از مراهق مىگويند كه به زن خدمت مىكند .\r\n","page_name":" 6891 ","page_number":18},
  {"content":"\r\n\r\nوسيله نوفلى است اعتبار نوفلى هم ثابت مىشود و از اين طريق هم اشكالى به روايت وارد نمىشود .\r\nنتيجه آن كه عناوين بيت و دار و خادم و وصيف در ادله معتبر ذكر شده‌اند . پس از نظر سندى مشكلى نيست .\r\nبحث دلالتى : نخستين كسى كه اشكال كرده محقق كركى است كه درباره مفهوم مستفاد از كلمه « وسط » بحث كرده است . زيرا به نظر ايشان برخى از موارد وسط بسيار نامعقول است و بعيد است كه معصوم آن را فرموده باشد . و شهيد ثانى هم به تبع ايشان اشكال كرده است . محقق كركى مىگويد اگر وسط به معناى حد متعارف باشد مصاديق بسيار زيادى خواهد داشت و نمىتوان چنين چيزى را مهريه قرار داد و اگر منظور حد وسط حقيقى باشد اصلًا قابل تشخيص نيست . البته ايشان به خاطر على بن ابى حمزه اشكال سندى هم مىكند « 1 » . كه به نظر ما وارد نيست چنانچه گذشت و اما از نظر دلالت نيز اشكال ايشان وارد نيست ، چون چنانچه در بحث غرر نيز گفته‌ايم اقل مقدار متعارف معيار مىباشد ، همانطور كه خود حضرت نيز فرمودند هفتاد و هشتاد و صد يعنى هفتاد هم صحيح است . پس مىگوييم كه مراد از وسط وسط حقيقى نيست و معناى آن اين است كه كمتر از متعارف نباشد . هر چند بيش از متعارف را مىتواند بپردازد ولى الزامى در آن نيست .\r\nجواب ديگر كه نقضى است آن كه مىدانيم در مواردى مهر المثل بايد پرداخت شود و از طرفى هم مصاديق مهر المثل بسيار متفاوتند و همين اشكال وسط حقيقى و متعارف همان جا هم هست در حالى كه هيچ فقيهى اشكال نكرده است . و همين نشان مىدهد اين كليات ضررى نمىزند و شخص مختار است هر مصداقى از اين كلى را تحويل دهد . مثال ديگر اين باب بحث زكات يا نذر است كه پرداخت مثلا\r\n\r\n\r\n","description":"","footnote":"\r\n( 1 ) - جامع المقاصد ، آل البيت ، قم ، 1411 ، ج 13 ، ص 343 .\r\n","page_name":" 6892 ","page_number":19},
  {"content":"\r\n\r\nكوچكترين گوسفند هم كافى است . اين‌ها همه جزو مسلمات است .\r\nبررسى قول سوم : اين قول در ايضاح « 1 » به قيل نسبت داده شده و در برخى از كتب بعد از آن مثل تنقيح و غاية المرام صيمرى نيز آمده است : قائل آن مرحوم محقق حلى در مسائل بغداديه است ، كه به اين چند عنوان نيز اكتفا نكرده و كلًا قائل شده كه لازم نيست شخص اوصاف مهر را بداند . ايشان روايات مسأله را با ضعف سند رد كرده است و در شرايع نيز قول به حد وسط را به قيل نسبت داده كه مشعر به ضعف است . اين قول روايات را به كنارى گذاشته و آنها را قابل عمل نمىداند . ولى چون كلمه خادم عنوانى است كه بر مصاديق فراوان منطبق مىشود و مصاديق آن هم قابل تشكيك است پس به هر مصداقى كه تطبيق شود و لو اقل مصاديق باشد كافى است .\r\nولى اين نكته بايد مد نظر باشد كه عامه در اين مسأله توافق بر لزوم معين بودن مهريه دارند و اين توافق نيز در نظر ائمه بوده و قبل از مرحوم محقق نيز كسى قائل به قول ايشان نشده لذا نمىتوانيم نظر محقق را كه قائل به اين قول است با اين وسعت بپذيريم . هر چند ايشان نقض كرده و مسأله تفويض مهر را مثال زده كه مسلماً صحيح است در حالى كه معلوم نيست چه چيزى مهريه خواهد شد و از اينجا نتيجه مىگيرد كه اينطور جهالت‌ها در مهريه مضر نيست . ايشان بعد از مناقشه ارسال در سند روايات كه عمدتاً مرسلات ابن ابى عمير هستند ، مىفرمايد :\r\n« فالذى يقتضيه النظر لزوم المسمى و ان كان مجهول الوصف و كان تعيينه موكولًا الى الزوج بما يقع عليه من ذلك الجنس . . . كالاوامر الشرعية جاز أن يزد الاوامر الشرعية لما لم يقيد بالوصف و كذا يجوز فى المهر و ليس ذلك بابلغ جهالة من تفويض تقدير المهر الى الزوج بأن يفرض دينارا أو مائة و قد اجمع اصحابنا الى جوازه » .\r\nبه نظر ما قياس مسأله با تفويض نمىتواند شاهد باشد . چنان كه در مسأله\r\n\r\n\r\n","description":"","footnote":"\r\n( 1 ) - فخر المحققين ، ايضاح الفوائد ، ج 3 ، ص 195 .\r\n","page_name":" 6893 ","page_number":20},
  {"content":"\r\n\r\nوكالت نيز علم وكيل كافى است و لازم نيست موكل بداند كه او چه انجام خواهد داد . البته اگر ثابت بود كه در تفويض مفوض اليه مىتواند امرى كلى را بدون توصيف مهريه قرار دهد مثلًا بگويد من عبدى را مهريه قرار دادم اين نكته مىتوانست شاهد نظر محقق باشد ولى تعيين اين گونه مهريه در تفويض مورد قبول نيست . در وكالت نيز اگر وكالت در اهمال داده باشد باطل است بلكه موكل وكالت مىدهد كه وكيل شىء معينى را تعيين كند .\r\n\r\nبررسى مسأله بر اساس قواعد :\r\nمنظور آقايان از اين كه گفته‌اند مطلقات منصرف به فرد شايع است و لذا بايد حد وسط متعارف را گرفت و دون متعارف و فوق متعارف كفايت نمىكند براى ما چنان مشخص نيست . زيرا مىدانيم هر كدام از مصاديق يك طبيعت به دليل خصوصيات مختص خود خارج از معمول هستند و منحصر به فرد به شمار مىروند . به اين صورت تمام افراد يك كلى فرد نادر هستند .\r\nبنابراين نفس اين كه نادر نباشد معيار حكم نيست ، بلكه بايد تناسبات حكم و موضوع نيز به عنوان جزء العله ملاحظه شود . و اين تناسب گاهى اقتضاء مىكند لفظ مطلق عبارت از افراد متعارفى بوده باشد كه داراى فلان خصوصيت باشند و آنها موضوع حكم باشند و الا صرف نادر بودن فرد باعث انصراف نمىشود . حال در اينجا كسانى كه قائل به پرداخت اقل شده‌اند ممكن است بگويند ما دليلى نداريم كه طبيعت را محدود به متعارف كنيم و هر چه كه مصداق طبيعت باشد موضوع حكم است . و لذا اقل افراد هم كافى است و گمان نمىكنم منظور قائلين به كفايت حد اقل اين باشد كه مقدار حد اقل مهريه است بلكه مراد ايشان آن است كه مهريه جامعى است كه يكى از افرادش همان مقدار حد اقل است . و چنين نيست كه مقدار زايد ، خارج از مهر باشد و لذا اگر كسى مازاد بر حد اقل را پرداخت كرد چيزى علاوه بر مهريه پرداخت نكرده است . بنابراين اگر به هر دليل بنا شد كه مهريه بازگردانده يا تنصيف شود تمام مقدار پرداخت شده معيار بازپرداخت يا تنصيف خواهد بود نه فقط مقدار حد اقل . صاحب جواهر هم با قطع نظر از روايات\r\n\r\n","description":"","footnote":"","page_name":" 6894 ","page_number":21},
  {"content":"\r\n\r\nهمين را مىگويد ولى ايشان چون روايات را مىپذيرد نظرش تفاوت مىكند .\r\nمرحوم فخر المحققين هم كه به قيل نسبت مىدهد برخى از روايات را قبول نكرده و مىخواسته طبق قاعده مشى كند و لذا گفته كه قاعده با اقل هم صدق مىكند .\r\nنكته‌اى هم هست كه در كتب روشن نشده و مورد بحث كامل قرار نگرفته است . و آن اين است كه متعارف بودن بايد با در نظر گرفتن طرف باشد نه به طور كلى . لذا اگر يكى از اشراف گفت جهاز البيت مهريه باشد مراد اتاقى است كه با او متناسب باشد و اين قيد نيز از تناسبات حكم و موضوع فهميده مىشود و شايد كسانى كه مىگويند حد وسط قرار داده شود و نيز تعبير « لا وكس و لا شطط » به اين معنا باشد كه افراد و تفريط نباشد و عادلانه باشد و متناسب با حال و وضع شخص باشد و دون يا فوق شأن او نباشد . به احتمال قوى مراد همين است كه در تعيين مصاديق افراد و تفريط نشود . احتمال ديگر آن كه در مهر المثل كه متعارف آن هم كم و زياد دارد ، گفته‌اند مراد متوسط از مقادير متعارف است يعنى بايد شئون رعايت شود . و بين بين باشد . مثلًا اگر مهريه خانه باشد و نسبت به اين شخص خانه از چهل ميليون تا صد ميليون متعارف باشد ، در اين صورت مىگويند بايد بين بين باشد يعنى شصت ، هفتاد ميليون كفايت مىكند . اگر مراد از روايات اين باشد تقريبا مىتوان گفت روايات نيز طبق قواعد فرموده‌اند و تعبد محض نيست و معناى آن هم اين است كه شىء متناسبى پرداخت شود و افراط و تفريط نشود . و وقتى مفاد روايات طبق قاعده باشد ديگر لازم نيست كه به همان موارد اقتصار كنيم و مىتوانيم قائل به توسعه شويم و بگوييم مراد از وسط همين است كه عادلانه باشد چون تعبد محض در امورى است كه صرفاً مربوط به عالم وحى است مثل اذكار و اوراد و لذا انسان حق تصرف در آنها ندارد اما در مثل بيع و شراء و مهر تعبد محض نيست و تعبد بودن در آنها نيازمند دليل محكم است . « * و السلام * »\r\n\r\n","description":"","footnote":"","page_name":" 6895 ","page_number":22},
  {"content":"\r\n\r\n\r\n23 / 8 / 1384 دوشنبه درس شمارهء ( 807 - 805 ) كتاب النكاح / سال هشتم\r\nبِسْمِ اللَّهِ الرَّحْمنِ الرَّحِيمِ\r\n\r\n[ ادامهء بحث مهريه 
  ]\r\n\r\n[ بحث در صحت مهريه‌اى است كه براى نكاح‌هاى متفاوت در يك عقد قرار داده شود ، به نحوى كه مبلغ تعيين شده براى همه زن‌ها باشد . 
  ]\r\n\r\nاقوال فقهاء\r\nشكى نيست كه انسان ممكن است به عقد واحد چند چيز را انشاء يا تمليك يا نكاح كند ، و در اين مورد اختلافى بين مسلمين نيست . ولى آن چه مورد بحث قرار گرفته ، صحت مهريه‌اى است كه براى نكاح‌هاى متفاوت در يك عقد قرار داده شود ، به نحوى كه مبلغ تعيين شده براى همه زن‌ها باشد . و البته بر فرض صحت بايد مقدار مهريه هر يك مشخص شود ، كه آيا به طور مساوى تقسيم مىشود يا به هر كس به نسبت مهرالمثلش داده مىشود ؟ مثلًا اگر هر دو زن از نظر مهر المثل يكسان باشند مهر المسمى نصف شود و اگر مهر المثل يكى ، دو برابر ديگرى بود از همان مهر المسمى دو برابر ديگرى به او بدهند .\r\nدرباره اصل صحت مهر در چنين عقدى ، بين اماميه با مخالفى برخورد نكرديم ، ولى در بين عامه اختلاف وجود دارد . تأمل و ترديد در بين متأخرين پيدا شده است ولى بازهم انكار و حكم به ابطال را كسى نكرده است .\r\nالبته در صحت عقد اختلافى نيست ، و آن چه محل اختلاف است صحت مهريه است . مسالك صحت مهر را به مشهور نسبت داده است . ظواهر اين عبارات اين است كه بايد مخالفى در مسأله باشد ولى با فحصى كه كرديم مخالفى نديديم .\r\nهر چند برخى مثل مسالك عبارت « وجهان » را به كار برده‌اند و بعد يكى از دو وجه را تقويت كرده‌اند . چنانچه مسالك وجه صحت را تقويت نموده است . ولى « قولان » وجود ندارد . لحن شيخ طوسى در خلاف و بلكه شايد مبسوط آن است كه نظر اماميه صحت است .\r\n\r\n","description":"","footnote":"","page_name":" 6896 ","page_number":23},
  {"content":"\r\n\r\nعبارت خلاف : « اذا تزوج اربعة نسوة به عقد واحد ممن له الولاية عليهن فالنكاح صحيح و المهر عندنا صحيح « 1 » » .\r\nعبارت مبسوط : « اذا تزوج اربعة نسوة به عقد واحد بألف درهم صح العقد و المهر و قال بعضهم العقد صحيح و المهر على قولين . . . و اذا قلنا أن العقد صحيح و الصداق صحيح « 2 » » مىگويد ما چنين مىگوييم و سنىها چنين مىگويند و لذا به نظر مىرسد اين‌ها فتواى اماميه است نه صرفاً فتواى خود شيخ .\r\nو اما راجع به بحث ديگر كه بنابر قول به صحت ، مهريه چگونه تقسيم شود ؟\r\nقول به تساوى نظر شيخ در مبسوط و ابن براج است . در كتاب خلاف اين مسأله مطرح نشده است و اما عبارت مبسوط چنين است : « و اذا قلنا أن العقد صحيح و الصداق صحيح ، كان لكل واحدة منهن ربع الألف و ذلك ليس بمجهول . . . و اذا قالوا يصح قسط المسمى على مهر المثل فيهن بالحصة ، اتفقت مهورهن أو اختلفت « 3 » » . كه اين را سخن سنىها مىداند و نظر شيعه را همان تساوى اعلام مىكند . اطلاق كلام ابن براج نيز كلاصريح است كه بين اتحاد و اختلاف مهر المثل هيچ تفاوتى نيست .\r\nالبته اين بحث در كتب زيادى عنوان نشده است و بعد از شيخ و ابن براج تا زمان محقق در كتب ديگر عنوان نشده است و حتى خود محقق نيز در برخى از كتاب‌هايش نياورده است . پس از محقق مسأله مطرح شده و همه قائل شده‌اند كه مهريه بايد به تناسب مهر المثل تقسيم شود . صاحب شرايع نيز ابتدا فتوا به تساوى مىدهد ، ولى بعد قول ديگر را ترجيح مىدهد و مىگويد هو الاشبه « 4 » . در قواعد و ارشاد « على رأىٍ » آمده كه بنابه توضيح فخر المحققين مراد از آن على رأيى است ،\r\n\r\n\r\n","description":"","footnote":"\r\n( 1 ) - شيخ طوسى ، الخلاف ، دفتر نشر اسلامى ، ج 4 ، ص 372 ، مسأله 12 .\r\n( 2 ) - شيخ طوسى ، المبسوط ، المكتبة المرتضوية ، ج 4 ، ص 291 .\r\n( 3 ) - پيشين ، ص 292 .\r\n( 4 ) - قبلا و به نقل از مقابس مرحوم تسترى توضيح داده شده كه تناقضات ظاهرى در فتاواى شرايع به اين دليل است كه ايشان ابتدا فتواى شيخ را كه فتواى طايفه محسوب مىشده نقل كرده و سپس نظر خود را بيان كرده است ، كه مورد بحث فعلى هم از همين باب است . ( استاد مد ظله )\r\n","page_name":" 6897 ","page_number":24},
  {"content":"\r\n\r\nيعنى فتواى علامه است . تحرير ، تلخيص و مختلف مرحوم علامه ، ايضاح فخر المحققين ، غاية المرام شهيد اول ، معالم الدين مرحوم محمد بن شجاع قطان ، غاية المراد ، ارشاد و انوار الفقاهه همه به صحت مهر و تقسيط به نسبت مهر المثل حكم كرده‌اند . البته برخى از فقها در اصل صحت مهر ترديد كرده‌اند و در تعيين مهر بنابر فرض صحت نيز ترديد دارند ، مثل مرحوم سبزوارى در كفايه « 1 » و بحرانى در حدائق « 2 » . كشف اللثام نيز خودش صحيح مىداند ولى تعبير كرده كه « ربما قيل بالبطلان للابهام « 3 » » و بعد وجه هر يك از دو قول در نحوه تقسيم را در صورت صحت بيان كرده است .\r\nپس سه مطلب اصلى وجود دارد ؛ يكى اصل صحت مهر ، هر چند كسى مخالف نيست . ديگرى نحوه تقسيم مهريه و سوم موردى كه در مسالك بنابر فرض بطلان بحث كرده است . البته صاحب جواهر بحث را توسعه داده و غير از اين بحث ، بحث كلىترى عنوان مىكند كه به جز مسأله مهر واحد ، آيا جايز است كه با بيش از يك زن در عقد واحد ازدواج صورت گيرد ؟ حال چه مهر را اصلًا ذكر نكند ، يا براى هر دو مهر ذكر كند ، ولى عقد واحد باشد . پس جواز و عدم جواز نكاح‌هاى متعدد در يك عقد ، يك بحث است و اين كه بر فرض جواز ، آيا مهر واحد تعيين شده كفايت مىكند يا نمىكند بحثى است ديگر . ما همه اين مباحث را مطرح مىكنيم .\r\n\r\nبررسى اصل صحت عقد\r\n\r\nمحل نزاع\r\nاصحاب در اصل اين بحث كه آيا جايز است چند زن به عقد واحد عقد نكاحشان خوانده شود ، ترديد نكرده‌اند . البته در باب عقود در موضوع عقد واحد\r\n\r\n\r\n","description":"","footnote":"\r\n( 1 ) - سبزوارى ، كفاية الاحكام ، مدرسه صدر مهدوى ، اصفهان ، ص 179 .\r\n( 2 ) - محقق بحرانى ، يوسف ، الحدائق الناظرة ، مؤسسة النشر الاسلامى ، ج 24 ، ص 435 .\r\n( 3 ) - فاضل هندى ، كشف اللثام ، مؤسسة النشر الاسلامى ، ج 7 ، ص 404 .\r\n","page_name":" 6898 ","page_number":25},
  {"content":"\r\n\r\nهيچ بحثى فى الجمله نكرده‌اند ، فقط جايى كه ثمن واحد براى دو مبيع از دو مالك قرار دهند به نحوى كه معلوم نشود ثمن ملك كدام يك است ، قدرى مورد بحث قرار گرفته است ، اما صرف اينكه در دو شىء به جاى دو انشاء يا دو عقد ، يك عقد بشود و آنها را معامله كنند ، مورد بحث قرار نداده‌اند . ولى مرحوم صاحب جواهر در باب ازدواج ، اين را هم مورد بحث قرار داده و مىفرمايد كه همانطور كه اصحاب ذكر كرده‌اند تعدد مرأة در عقد واحد صحيح است و سپس مراد از وحدت عقد را توضيح مىدهد و مىگويد مراد اين است كه ايجاب يا قبول ، على سبيل منع الخلو ، واحد باشند . يعنى يا ايجاب واحد باشد يا قبول و يا هم ايجاب واحد باشد هم قبول ، منتها بر بيش از يك زن عقد جارى شود . گاهى ايجاب ، متعدد و قبول واحد است . مثلًا گفته مىشود كه « انكحت زيداً فاطمة و انكحت عمراً زهراء » ، اين دو ايجاب است و وكيل هر دو مىگويد « قبلت » و از طرف هر دو قبول مىكند ، كه يك قبول و دو ايجاب داريم ، و گاهى ايجاد واحد است و قبول متعدد ، مثلًا مىگويد « انكحت فاطمة و زهراء لزيد و عمرو ، الكبرى للاكبر » و دو نفر « قلبت » مىگويند ، فرض كنيد دو خواهر را براى دو برادر قرار داده و در ايجاب تعيين مىكند كه بزرگ‌تر براى بزرگ‌تر و كوچك‌تر براى كوچك‌تر ، منتها به انشاء واحد ، مىگويد « انكحتهما الاختين الكبرى للاكبر » و هر دو « قبلت » مىگويند ، اينجا دو « قبلت » و يك ايجاب است ، و گاهى هم هر دو واحد است ، مثل آن كه كسى كه در همين فرض دوم « قبلت » مىگويد ، وكيل از طرفين باشد و از طرف هر دو « قبلت » بگويد ، و ايجاب هم كه واحد بود و گفته بود كه « انكحت الاخوين » ، در تمام اين موارد عقد واحد است . خلاصه ، مورد كلام و بحث جايى است كه عقد واحد باشد و در اين صورت عقد را صحيح دانسته‌اند ، ولى اگر دو عقد ، يعنى دو ايجاب و دو قبول باشد و مهريه واحدى تعيين شده بود و مشخص نشده بود مهر هر كدام چقدر است اين بزرگان راجع به آنجا نمىگويند كه صحيح است و كافى است .\r\n\r\n","description":"","footnote":"","page_name":" 6899 ","page_number":26},
  {"content":"\r\n\r\nمطلب ديگر اينكه هر چند عنوان اينجا اين است كه « أن يتزوج امرأتين أو أكثر » يعنى زوج واحد است و زوجه متعدد است ، ولى عده‌اى تصريح كرده‌اند كه اختصاص به اين ندارد و ممكن است هم زوج و هم زوجه متعدد باشند ، مثال هم مىزنند ، شخص مىگويد كه « زوجت فاطمة زيداً و هنداً بكراً » و وكيل از طرف هر دو مىگويد « قبلت » اين هم مانند بيع است و بر اساس آنچه آقايان در باب بيع گفته‌اند ، جايز است .\r\nمطلب ديگر اينكه در بسيارى از كتب گفته‌اند جواز تعدد ، اختصاص به زن ندارد . ممكن است دو شىء متعدد ، مختلف النوع باشند ، مثلًا در عقد واحد ، هم بيع صورت بگيرد و هم نكاح ، منتها اگر بيع باشد بايد ثمن تعيين شود و اينجا هم بنابه فرض بايد ثمن واحد باشد ، لذا در اين صورت آن ثمن براى نكاح هم مهر محسوب مىشود و مهر نيز معين مىشود ، هر چند خود نكاح لازم نيست كه همراه مهر باشد و لذا در مسأله جارى ذكر و يا تعيين مهر مطرح نشد ، چون مورد بحث متوقف به تعيين مهر نيست . به هر صورت صاحب جواهر مىفرمايد در اين مورد نيز ذكر كرده‌اند كه مانعى نيست ، مثلًا ممكن است بگويد « بعتك العبد و آجرتك دار و انكحتك فاطمة بمائة دينار » ، اينجا به خاطر شرطى كه در معاوضات هست بايد ثمن تعيين شود . اين صورت هم بر اساس تصريح بسيارى ، جايز است ، و لو شخص نمىداند كه در صورت تقسيط ، سهم بيع ، سهم اجاره و سهم نكاح چقدر مىشود ، مع ذلك اشكالى ندارد .\r\n\r\nبررسى صحت عقد\r\nصاحب جواهر هم اصل اينكه در باب بيع ، خريدوفروش اشياء متعدد به عقد واحد صحيح باشد كه آقايان صحت آن را مورد تسلم قرار داده‌اند را مورد اشكال قرار داده است . و هم در بعضى از فروضى كه بعضى از آقايان مورد تسلم قرار نداده‌اند ، ايشان مىفرمايد شايد مقتضاى بعضى از ادله كه ذكر كرده‌اند ، اين است\r\n\r\n","description":"","footnote":"","page_name":" 6900 ","page_number":27},
  {"content":"\r\n\r\nكه آن فروض نيز اشكالى نداشته باشند مثل جايى كه هم ايجاب و هم قبول متعدد است ولى مهر واحد است . مثلًا شخص مىگويد « زوجت فاطمة زيداً و زوجت هند بكراً بمائة » و بعد بكر و زيد « قبلت » مىگويند ، مىفرمايد مطابق عبارت‌هاى قوم اينجا اشكال دارد چون گفته‌اند عقد بايد واحد باشد و وحدت آن يا با ايجاب و يا با قبول است و اينجا هم ايجاب و هم قبول ، متعدداند ، ولى مىتوان مطابق مسلكى كه آنها براى وحدت قائل شده‌اند در اينجا هم بگوييم كه اشكالى ندارد ، ايشان بر اساس مسلك اين آقايان كه قائلند تعيين بعدى مهر در اين طور موارد كفايت مىكند ، مىگويد كه حتى در اينجا كه ايجاب و قبول متعدد است ، نيز تعيين بعدى مهر بايد كافى باشد . البته تقريباً متمايل است كه قائل به كفايت شود و لذا اگر عمومات اين عقد را تصحيح كند و مهر نيز بتواند بعداً تعيّن پيدا كند ، مىتوانيم در اينجا نيز بگوييم كه اشكالى ندارد .\r\n\r\nاشكالات صاحب جواهر به عقد واحد\r\nاگر چه مشى قوم آن است كه بر اساس عمومات ادله مىگويند متعدد را مىتوان با عقد واحد معامله كرد ، منتها اشكالاتى را مرحوم صاحب جواهر بر اصل مسأله كه عبارت است از اين كه دو چيز را در يك معامله‌اى ، چه بيع و چه نكاح و چه ساير معاملات ، با عقد واحد انجام دهند وارد كرده است به اين معنا كه اگر بخواهيم بگوييم عقد صحيح است ، فروعى پيدا مىشود كه اين فروع قابل التزام نيستند . آن اشكالات كه عبارتند از :\r\nاشكال اول : يك اشكال نقضى مشترك است . توضيح آن كه اگر كسى مثلًا خربزه و هندوانه را از ميوه‌فروش بخرد و خربزه خراب باشد ، خريدار خيار فسخ دارد ، ولى نمىتواند فقط نسبت به خربزه فسخ كند ، و نسبت به هندوانه فسخ نكند ، زيرا در عقد واحد تبعيض در فسخ نمىشود . حال در مسأله جارى ايشان مىفرمايد كه چون مفروض كلام اين است كه در عقد واحد دو زن مورد عقد واقع شده‌اند ، در\r\n\r\n","description":"","footnote":"","page_name":" 6901 ","page_number":28},
  {"content":"\r\n\r\nاينجا اگر يكى از اين زن‌ها عيب داشت و براى او جواز فسخ بود و ديگرى عيب نداشت ، يا مرد عيب داشت ، اينجا نيز چون عقد واحد است ، اقتضا مىكند كه اگر فسخ كرد ، هر دو مفسوخ شود ، در نتيجه عقد آن كه عيب ندارد ، هم فسخ مىشود با اينكه شرعاً جواز فسخ شامل غير معيب نيست و يا حتى فرض مسأله را بالاتر ببريم و بگوييم كه نكاح و بيع را با عقد واحد انجام دهند و قيمت يا عوض در بيع تعيين شود ، حالا هر چه مهر تعيين بشود و چه نشود ، و به فرض با ايجاب واحد يا با دو ايجاب عقد كرده باشند و طرف « قبلت » مىگويد كه قبول او قهراً هم راجع به نكاح و هم راجع به بيع است ، حال اگر نسبت به بيع خيار وجود داشته باشد ، چون وحدت عقد فرض شده است بايد با خيارى كه در بيع دارد بتواند نكاح را هم فسخ كند ، با اينكه فسخ نكاح فقط به موجب عيوب خاصه است .\r\nان قلت : اگر كسى بگويد بعضى از اين عقود كه خيلى تباين دارند ، و لو در صيغه واحده باشند ، عرفاً بايد متعدد حساب شوند مانند نكاح و بيع و يا در جايى كه زوجين هر دو متعدد باشند ، بايد عرفاً قائل به انحلال شويم و بگوييم حكم دو عقد را دارد . در نتيجه فسخ در يكى به ديگرى سرايت نمىكند و نقض وارد نخواهد بود .\r\nقلت : به هر حال ، در بعضى موارد نمىشود نقض را رد كرد و آن جايى است كه زوج واحد باشد ولى زوجه‌ها متعدد باشند و عقد هم واحد باشد ، كه همه آقايان اين را صحيح مىدانند و عقد را واحد حساب كرده‌اند . در اين صورت اگر يكى از دو زوجه عيب داشت بايد نسبت به زوجه سالم نيز جواز فسخ باشد ، در حالى كه اين با انحصار فسخ به صورت معيب بودن سازگار نيست ، پس نقض وارد است . « 1 »\r\n\r\n\r\n","description":"","footnote":"\r\n( 1 ) - توضيح استاد ( مد ظله ) : در اين جواهر چاپ شده اشتباهات چاپى وجود دارد ، بعضى از آنها روشن است مانند « يسقط حينئذ » كه در اواخر صفحه 22 هست و صحيح آن « يقسط » است ، در چاپ تبريز هم صحيح آن چاپ شده است ، ولى بعضى از اشتباهات است كه فهم عبارت را مشكل مىكند ، تعبير اين گونه است ؛ بعد از اينكه ايشان اشكال تبعيض را ذكر مىكند ، مىگويد اگر در بعضى از موارد اينها را عرفاً تعدد عقد بدانيم و خيار فسخ يكى از آنها را به ديگرى سرايت ندهيم و آن اشكالى كه ذكر كرديم ، وارد نيايد ، ولى بعضى موارد حتما واحد است ، ايشان مىگويد « و لو سلم امكان التزام تعدد العقد فى هذا الفرض ( جمع بين بيع و نكاح ) و فرض تعدد الزوجة فلا محيص عن الحكم باتحاده مع تعدد الزوجة و اتحاد الزوج فان الايجاب فيه و القبول كذلك » اول مىگويد در فرض تعدد زوجه اگر پذيرفتيم كه اينجا عقد واحد نيست ، ولى بايد در جايى كه زوجه متعدد است و زوج واحد است اينجا آن حرف را نزنيم ، آنجا نيز تعدد زوجه هست ، اينجا يك اشتباهى دارد ، عبارت بايد اين گونه باشد « و لو سلم التزام تعدد العقد فى هذا الفرض و فرض تعدد الزوجين » كه در عبارت ، زوجه دارد « فلا محيص عن الحكم باتحاده مع تعدد الزوجة و اتحاد الزوج » اگر در تعدد الزوجين گفتيم كه عرف آن را عقد واحد حساب نمىكند ، ولى در موردى كه زوج واحد و زوجه متعدد است ، آن ديگر عقد واحد است و على اى تقدير ، اشكال ما آنجا وارد است ، گرچه در چاپ تبريز « زوجه » دارد ولى بايد « زوجين » باشد .\r\n","page_name":" 6902 ","page_number":29},
  {"content":"\r\n\r\nاشكال دوم : كه به بعضى از مصاديق وارد است ، آن است كه در جايى كه ايجاب متعدد است - و قبول واحد است - كه آقايان اين را عقد واحد مىدانند ، مشخص نيست كه اين عقد واحد تحت كدام يك از عقود متداوله است ، و اگر گفته شود لازم نيست يكى از عقود رايج باشد تا حكم به صحت كنيم ، بلكه با اوفوا بالعقود آن را تصحيح مىكنيم ، در اين صورت ديگر نمىتوانيم احكام خاصه هيچ يك از اين عقود را بر آن بار كنيم و فقط بايد احكام كلى عقد را بر آن مترتب كنيم ، در حالى كه آقايان مىخواهند جهات و احكام خاصه را بار كنند .\r\nاشكال سوم : در باب بيع گاهى مبيع‌هاى متعدد به لحاظ مالك مشتركند و بايع به عوض واحد بيع مىكند ، در صحت چنين عقدى اشكالى نيست ، اما اگر دو نفر ملكى دارند و شخصى آن را وكالتاً از طرف هر دو نفر يا يكى اصالتاً و از ديگرى وكالتاً ، به ثمن واحد مىفروشد ، حال چه تقسيط ثمن بالتساوى باشد و چه به نسبت ثمن المثل مالين باشد ، اگر اين فرض را چنانچه بسيارى نيز صحيح دانسته‌اند ، ما هم بخواهيم صحيح بدانيم ، ممكن است به اين حساب باشد كه نوعى وحدت اعتبارى قائل شويم ، مثل اينكه شخص واحدى را فرض كنيم كه دو ملك دارد ، يكى معيب و ديگرى سالم و مىخواهد به قيمتى بفروشد ، اين فرض را همه صحيح مىدانند با اينكه نمىدانند كه چه قسمتى در مقابل معيب و چه مقدار در مقابل صحيح قرار گرفته بگوييم كه ممكن است عرف يك وحدت اعتبارى در\r\n\r\n","description":"","footnote":"","page_name":" 6903 ","page_number":30},
  {"content":"\r\n\r\nملكين تصور كند و بگويد ثمن واحد در مقابل مثمن واحد قرار گرفته شده و لو به حسب اعتبار . خلاصه اگر در باب بيع چه در مورد تعدد ملكين و چه در مورد تعدد مالكين ، بتوانيم با وحدت اعتبارى تصحيح كنيم اما تصور اين وحدت اعتبارى در باب نكاح مشكل است و نمىتوانيم بگوييم دو زن من حيث المجموع واحد حساب شده و مهرى كه تعيين شده واحد فى قبال واحد است ، اين وحدت اعتبارى در باب منكوحتين مشكل است ، لذا اگر در باب بيع هم تعدد را اشكال نكنيم ، اين اشكال على حده‌اى است كه در خصوص باب نكاح وارد است . مگر اينكه بگوييم كه اعتبار خفيف المؤونه است و در باب منكوحتين هم ممكن است در فرض وحدت زوج ، مانند دو ملك يك شخص ، دو زن واحد حساب شود و در باب فسخ و غير فسخ ، احكام واحد بار شود ، و بگوييم چون آيه  « قَوَّامُونَ عَلَى النِّساءِ »  به منزله سلطنت بر ملك است ، و در روايت هم هست كه « يشتريها باغلى الثمن » ، در اينجا هم ممكن است نظير باب بيع كسى نوعى وحدت در عالم اعتبار فرض كند ، يعنى همين كه در عالم اعتبار ، نكاح اشتراء حساب شده ، همان خاصيت وحدت باب بيع و شراء هم اينجا ممكن است به صورت اعتبارى تصور شود ، البته اين اعتبار از اعتبار مالين يك قدرى دور تر است ، اين شبيه سبك مجاز از مجاز است .\r\nصاحب جواهر مىفرمايد اين اشكالاتى هست كه اصل مسأله صحت عقد واحد را جاى مناقشه مىكند . « 1 »\r\n\r\nارزيابى سخن صاحب جواهر :\r\nنكته اصلى در اين بحث آن است كه چه دليلى داريم كه فسخ در عقد واحد تبعض نداشته باشد ، بايد ببينيم كه آيا دليل آن ، دليل عقلى است يا بناى عقلاست يا اجماع است يا روايات در مسأله است ، به هر حال عدم تبعض بايد به يكى از اين وجوه مستند باشد . « 2 »\r\n\r\n\r\n","description":"","footnote":"\r\n( 1 ) - رك : جواهر الكلام ، ج 31 ، ص 22 - / 24 .\r\n( 2 ) - توضيح استاد ( مد ظله ) : اين نكته با كمى تفاوت در كلام خود صاحب جواهر نيز موجود است .\r\n","page_name":" 6904 ","page_number":31},
  {"content":"\r\n\r\nبه نظر مىرسد ، اگر مسأله وحدت و تعدد را از منظر عرف بررسى كنيم ، مىبينيم گاهى لفظ واحد است ، اما حكم به حسب عرف انحلال پيدا مىكند يعنى نسبت به بعضى از احكام ، احكام متعدد بار مىشود و گاهى منحل نمىشود ؛ مثلًا اگر گفتيد فلان چيز بر كل جمعيت واجب است و حتماً همه شما در فلان كار اقدام كنيد ، اين انحلال پيدا مىكند ، به جاى اينكه به تك تك افراد بگويد اين كار را بكن ، به طور خلاصه مىگويد كه وظيفه همه شما صد نفر كه اينجا هستيد ، اين است كه اين كار را انجام دهيد ، اين انحلال را عرف مىپذيرد ، هر چند لفظ واحد است ولى اين به منزله تكرار صد مرتبه گفتن در اين حكم است . و يا اگر كسى بخواهد اخبار كند و بگويد كه تمام شما صد نفر كه در اينجا هستيد همه مجتهد هستيد ، اين انحلال پيدا مىكند و حكم متعدد مىشود . و لذا در صورتى كه يكى از اينها مجتهد نباشد ، اگر مراد از اين جمله كه « همه شما مجتهديد » استغراق حقيقى باشد خلاف واقع مىشود ، مگر اينكه استغراق عرفى باشد كه با اكثريت كافى است . ولى اگر كسى گفت كه همه شما مجتهد هستيد و هيچ كدام از اينها مجتهد نباشند ، صد بار دروغ نمىشود و نسبت به دروغ بودن انحلال نيست . ولى در راست بودن بايد همه اينها باشد و لذا انحلال هست . پس مشاهده مىشود كه نسبت به بعضى از احكام عرفاً انحلال پيدا مىكند و نسبت به بعضى انحلال پيدا نمىكند . در همين مسأله كه آقايان قائل به وحدت هستند و نيز همان موردى كه همه قائل به وحدت هستند ، نيز گاهى انحلال پيدا مىكند و گاهى منحل نمىشود ؛ مثلًا در خانه‌اى كه سه دانگ آن ملك زيد و نصف ديگر ملك ديگرى است و مشاع هم هست ، زيد بدون اجازه شريك خود خانه را مىفروشد ، نسبت به سه دانگى كه ملك زيد است عقد واقع مىشود و نسبت به بقيه عقد واقع نمىشود ، اين الان يك عقد است ولى در اينجا در حكم عقدين است ، و نسبت به صحت عقد حكم متعدد را دارد ، ولى اگر بخواهد فسخ شود مثل فرضى كه همه مال ، ملك زيد بوده و بخشى از آن\r\n\r\n","description":"","footnote":"","page_name":" 6905 ","page_number":32},
  {"content":"\r\n\r\nمعيب باشد ، اينجا اينطور نيست كه تقسيط شود و خيار فسخ نسبت به معيب باشد و نسبت به صحيح نباشد ، اينجا خيار نسبت به كل آن هست ، در عالم اعتبار نسبت به مقدارى كه ملك زيد است ، وحدت حساب مىشود ، ولى راجع به صحت و فساد بيع ملكى كه بخشى از آن ملك زيد است و بخش ديگرى ملك زيد نيست ، اينجا مىبينيد كه حكم متبعض و متعدد بار مىشود . پس ممكن است در عالم اعتبار در بعضى از احكام انحلال باشد و نسبت به بعضى از احكام انحلال نباشد .\r\nبه نظر ما تمام اين مواردى را كه صاحب جواهر به عنوان نقض بيان مىكرد ، عرف انحلالى مىداند ، مثل آن كه اگر يكى از دو زن كافرة و مشركة بود و عقد نسبت به او باطل بود ، عقد نكاح از ناحيه صحت انحلال پيدا مىكند و مانند مايملك و ما لا يملك است ، و اگر يكى از دو زن مسلمان معيب بود ، از نظر جواز فسخ انحلال پيدا مىكند ، عرف متعارف در اين مسائل ، اين تفاوت‌ها را قائل است و دائر مدار فرهنگ لغت نيستيم كه ببينيم در لغت ، كجا واحد صدق مىكند و در كجا صدق نمىكند ، بايد مدارك اينكه در وحدت ، حق فسخ ندارد ، رسيدگى شود و ببينيم از كجا پيدا شده ؟ عرف در اينطور موارد نسبت به فسخ ، حتى در عقد واحد با ايجاب و قبول واحد و زوج واحد و تعدد زوجه ، قائل به انحلال است ، البته اينجا مرحوم صاحب جواهر نمىخواهد قائل به انحلال و تعدد شود . ولى به نظر ما جهتى در همان فرضى هم كه علماى ديگر حكم را صحيح دانستند ، بايد قائل به انحلال شويم و بگوييم كه آن عقدى كه راجع به معيب است ، خيارى است ، و آنكه راجع به صحيح است ، خيارى نيست .\r\nخلاصه به نظر ما در تمام فروض ، حتى در جايى كه ايجاب و قبول واحد است و زوج واحد است ، مىتوانيم نسبت به جواز فسخ قائل به انحلال شويم ، چون دليل اينكه در فسخ ، تبعض نيست ، يا بناى عقلاء است يا اجماع ، و در اينطور موارد ، بر عدم تبعض چنين اجماع و تسلمى نيست .\r\n\r\n","description":"","footnote":"","page_name":" 6906 ","page_number":33},
  {"content":"\r\n\r\nپس بنابر آنچه به نظر مىرسد از اين ناحيه به اصل صحت عقد واحد اشكالى وارد نيست ، و عقد واحد در تمام فروضى كه مورد بحث بود قابل انحلال است و لذا صحيح است .\r\n\r\nبررسى صحت مهر\r\nحالا اگر دو زن را در عقد واحد كه وحدت آن يا با ايجاب يا با قبول على سبيل منع الخلو است ، به مهر واحد عقد كند ، حكم مهريه آنها چيست ؟ آيا صحيح است يا نيست ؟ و اگر صحيح باشد آيا مهر به طور مساوى تقسيم مىشود ؟\r\nبا اين كه چنانچه قبلًا گذشت در اصل مسأله صحت مهر مخالفى در بين اماميه نيست ، ولى بازهم مسأله قابل بحث است . زيرا حتى اگر اجماعى هم باشد ، معلوم نيست كه اين اجماع‌ها در اين طور موارد حجيت داشته باشد ، چون اينطور موارد از قبيل مسائل اصلى و مبتلا به نيست كه بگوييم چون مبتلا به بوده و معصومين عليهم السلام بر خلاف آن چيزى نفرموده‌اند ، مورد امضا و قبول بوده است و با تقرير معصوم عليه السلام صحت آن فتوا اثبات شود . امثال مسأله جارى از قبيل مسائل نادره است كه احياناً و به ندرت اتفاق مىافتد و عدم حكم به خلاف از طرف معصومين عليهم السلام دليل بر مورد قبول بودن آن و تقرير حكم مجمع عليه نمىباشد ، و مقدماتى مانند « لو كان لبان » در مسائل نادر الوقوع حاصل نيست . پس در مسأله صحت ، جاى بحث و تبادل نظر وجود دارد .\r\nاشكال به صحت مهر : برخى قائل به بطلان مهريه شده‌اند چون مقدار مهريه هر يك از زنان معلوم نيست ، و اين كه بعد تقسيم شده و سهم هر يك مشخص مىشود نيز فايده‌اى ندارد زيرا علم بعدى ، معاملات را تصحيح نمىكند ، اينكه اول چيزى غررى و مجهول باشد و بعداً معلوم شود ، براى صحت كفايت نمىكند .\r\nمرحوم محقق كركى در جامع المقاصد در پاسخ به اشكال فوق مىگويد كه مهر اشكالى ندارد ، زيرا مقدار سهم هر كس با ادنى تأمل معلوم مىشود و چنين\r\n\r\n","description":"","footnote":"","page_name":" 6907 ","page_number":34},
  {"content":"\r\n\r\nجهالت‌هايى كه با أدنى تأمل قابل رفع است ، مغتفر است و مضر نيست . « 1 »\r\nاما به نظر مىرسد اگر تقسيم به طور مساوى قائل شويم ، البته مىتوان سهم هر يك را با ادنى تأمل معلوم كرد ، چون تنصيف و تثليث و اينطور نسبت‌ها به سادگى قابل محاسبه است و لذا بنابراين مبنا جواب محقق كركى از اشكال فوق تام خواهد بود . اما طبق مبناى مشهور كه خود محقق كركى نيز همان را اختيار كرده ، يعنى تقسيم به حسب مهر المثل‌ها ، مشخص كردن مهرالمثل‌ها و نسبت‌سنجى بين مهر المثل هر يك با مهر المثل مجموع و سپس تقسيم مهر المسمى بر اساس آن نسبت‌سنجىها ، چيزى نيست كه با ادنى تأمل معلوم شود .\r\nو چه بسا كه منجر به نزاع نيز مىشود .\r\nپس اگر تقسيم بالتساوى را بپذيريم كه مرحوم شيخ طوسى و مرحوم ابن براج « 2 » به آن قائلند ، مىتوان جواب اشكال فوق را با كلام محقق كركى داد . ولى بر اساس فتواى مشهور نمىتوان به اين حرف قائل شد .\r\nجواب اشكال به نظر استاد : عمده جواب از اشكال فوق اين است كه دليلى نداريم چنين جهالت‌هايى در باب نكاح مضر باشد ، چون باب نكاح ، از يك جهت جنبه معاوضى ندارد و بعضى احكام معاوضه بر آن بار نمىشود . البته وقتى « يشتريها » مىشود ، جنبه معاوضى ملاحظه شده است . اما در قرآن ، تعبيراتى مانند هبه نيز دارد كه از آن استفاده مىشود نكاح جنبه معاوضى ندارد .\r\nدر نكاح طرفين از يكديگر تمتع مىبرند و مهريه يك هبه‌اى است كه مرد به زن مىپردازد و در اين طور هبه‌ها لازم نيست كه موهوب له بداند كه مقدار هبه چقدر است و لذا دليل نداريم كه در اينطور موارد جهالت اشكال داشته باشد ، و در ادله غرر هم دليلى نداريم كه شامل نكاح شود ، پس اشكالى در صحت نيست .\r\n\r\n\r\n","description":"","footnote":"\r\n( 1 ) - محقق كركى ، جامع المقاصد ، مؤسسة آل البيت ( ع ) ، ج 13 ، ص 342 .\r\n( 2 ) - ابن البراج ، المهذب ، مؤسسة النشر الاسلامى ، ج 2 ، ص 209 .\r\n","page_name":" 6908 ","page_number":35},
  {"content":"\r\n\r\n\r\nچگونگى تقسيم مهريه\r\nكسانى كه قائل به تقسيم به طور مساوى شده‌اند مىگويند كه در جايى كه تعيين نشود ، اطلاق مقتضى مساوات است . ولى همانطور كه گفته‌اند و لذا اكثريت قريب به اتفاق فقها هم قائل به تقسيم به نسبت مهرالمثل‌ها هستند ، مىتوان گفت كه همه جا چنين نيست كه اطلاق مساوات را اقتضا كند ، و حتى در معاوضات نيز همه جا نمىتوانيم مساوات را بگوييم ، مثلًا اگر دفترى با خانه‌اى پنجاه ميليون فروخته شود ، متفاهم عرفى تنصيف نيست ، بلكه با قرائن روشن مىشود كه چه مقدار براى هر مورد است ، در مقام نيز چنين است ، اگر مهر المثل يك زن ده برابر ديگرى است ، سهم او نيز از مهر المسمى ده برابر ديگرى است .\r\n« * و السلام * »\r\n\r\n","description":"","footnote":"","page_name":" 6909 ","page_number":36},
  {"content":"\r\n\r\n\r\n28 / 8 / 1384 شنبه درس شمارهء ( 811 - / 808 ) كتاب النكاح / سال هشتم\r\nبِسْمِ اللَّهِ الرَّحْمنِ الرَّحِيمِ\r\n\r\n[ ادامهء بحث مهريه 
  ]\r\n\r\n[ اگر كسى در تعيين مهر بگويد « على كتاب اللّه و سنة نبيه صلى اللّه عليه و آله » . آيا چنين مهرى صحيح است يا صحيح نيست 
  ]\r\nو لو تزوجها على كتاب اللّه و سنة نبيه صلى الله عليه و آله و لم يسم مهراً كان مهرها خمس مائة درهم .\r\nگاهى در عقد نكاح اصلًا مهرى تعيين نمىشود ، كه به آن تفويض البضع گفته مىشود . حكم اين مسأله بعداً بحث مىشود . گاهى نيز هر چند اسمى از مهر نبرده‌اند ولى اين جمله در كلام بوده كه گفته من تزوج مىكنم « على كتاب اللّه و سنة نبيه صلى اللّه عليه و آله » . آيا چنين مهرى صحيح است يا صحيح نيست ، و اگر صحيح باشد ، مقدار آن چيست .\r\nبه مشهور نسبت داده‌اند كه قائل به صحت عبارت شده و مهريه را مهر السنة يعنى پانصد درهم دانسته‌اند كه بايد زوج به زوجه بپردازد . و در بعضى كتب هم است مانند جامع المقاصد « 1 » و شرح لمعه « 2 » دعواى اجماع شده ، و ما هم مخالف صريحى در اين مسأله نديديم . البته بين متأخرين يعنى از جامع المقاصد به بعد گاهى ترديدهايى پيدا شده ، ولى در سابقين به كلامى كه بواسطهء آن صريحاً بتوانيم خلاف مطلب را به آنها نسبت بدهيم ، برخورد نكرديم . البته تعبيرات از عنوان مسأله در كتب مختلف است در كثيرى از كتب همين عنوان ذكر شده است و گفته‌اند كه بايد پانصد درهم داده شود و كمى از كتب قيد « جياد » را هم افزوده‌اند ، يعنى پانصد درهم جيد گفته‌اند و امّا درهم ردىء كفايت نمىكند ، در نهايه ، نسبت به اين مسأله نسخه‌ها مختلف است ، بعضى از نسخ « جياد » را دارد و بعضى\r\n\r\n\r\n","description":"","footnote":"\r\n( 1 ) - محقق كركى ، جامع المقاصد ، مؤسسة آل البيت ( ع ) ، ج 13 ، ص 344 .\r\n( 2 ) - شهيد ثانى ، الروضة البهيه ، دفتر تبليغات اسلامى ، قم ، ج 2 ، ص 115 .\r\n","page_name":" 6910 ","page_number":37},
  {"content":"\r\n\r\nندارد ، ولى آنجا كه مىخواهد مهر السنة را ذكر كند همه نسخ قيد « جياد » را دارد « 1 » در مهذب مرحوم ابن براج « 2 » كه شاگرد مرحوم شيخ و معمولًا تابع مرحوم شيخ است و در موارد بسيارى ، تقريباً همان عبائر نهايه و گاهى هم عبائر مبسوط را عيناً در كتاب خود مىآورد ، كلمه « جياد » را آورده است . مرحوم ابن ادريس نيز در سرائر « 3 » قيد « جياد » را آورده است ولى اكثراً اين كلمه را نياورده‌اند ، اين يك اختلاف در تعبير بود و اختلاف تعبير ديگر آنكه ، مرحوم محقق « 4 » و مرحوم علامه در دو كتاب خود ؛ تبصره « 5 » و تلخيص المرام ، به اين صورت تعبير كرده‌اند كه « ان تزوجها على السنة » آن موقع بايد زوج پانصد درهم بدهد و اسمى از كتاب الله قبل از لفظ السنة نبرده‌اند .\r\n\r\nبيان دو اشكال از محقق كركى و شهيد ثانى\r\nچنانچه گذشت مرحوم محقق كركى و سپس عده‌اى ديگر بعد از ايشان نظير شهيد ثانى در بعضى فروض مسأله تأمل كرده‌اند . اشكال مرحوم محقق كركى در اين فرض است كه زوج يا زوجه على سبيل منع الخلّو نمىدانند مهر السنة چقدر است ، البته اگر هر دو بدانند و تعبير اينطور باشد ، اشكال نمىكند ولى اگر يكى از اينها على سبيل منع الخلو نداند ، ايشان شبهه دارد كه اين عقد صحيح باشد يا صحيح نباشد . « 6 »\r\n\r\n\r\n","description":"","footnote":"\r\n( 1 ) شيخ طوسى ، النهاية ، منشورات قدس ، ص 469 .\r\n( 2 ) مرحوم قاضى ابن براج در كتاب مهذب در جلد 2 ، ص 198 ، ( چاپ جامعه مدرسين ) ، فقط در بحث توضيح مهر السنة قيد « جياد را آورده » و در بحث تزويج على كتاب الله و سنة نبيه اين قيد وجود ندارد . ( مقرر )\r\n( 3 ) صاحب سرائر نيز فقط در توضيح اصل مهر السنة قيد « جياد » را آورده و در مسألهء مورد بحث اين قيد را ذكر نكرده است . رك : سرائر ، مؤسسة النشر الإسلامى ، ج 2 ، ص 580 و 586 .\r\n( 4 ) محقق حلى ، المختصر النافع ، مؤسسة البعثة ، تهران ، 1410 ق ، ص 188 .\r\n( 5 ) علامه حلى ، تبصرة المتعلمين ، انتشارات فقيه ، تهران ، 1368 ه ش ، ص 183 .\r\n( 6 ) - محقق كركى ، همان .\r\n","page_name":" 6911 ","page_number":38},
  {"content":"\r\n\r\nو امّا شهيد ثانى نيز دو اشكال مطرح مىكند و مىگويد :\r\nاشكال اول : معلوم نيست كه عبارت « على كتاب الله و سنة نبيه » ، مهر السنة اراده شده باشد ، بلكه ممكن است مراد از اين جمله اين باشد كه قرآن و پيغمبر صلى الله عليه و آله نكاح را ترغيب كرده‌اند ، يعنى اين عبارت به تشريح نكاح در كتاب و سنت اشاره كرده باشد كه قهراً مربوط به مهر نخواهد بود ، گويا فرد مىگويد « أتزوجك » مطابق دستورى كه خداوند در كتاب داده و امر به نكاح كرده و در سنت نيز واقع شده است ، در اين صورت اجمالًا و تفصيلًا اسمى از مهر السنة برده نشده است .\r\nاشكال دوم : بر فرض كه معلوم شد كه منظور طرفين از عبارت مذكور مهر السنة است ، همان شبهه مرحوم محقق كركى مىآيد كه اگر يكى از اينها على سبيل منع الخلو نداند مهر السنه چقدر است ، چه دليلى داريم در اين فرض نيز حكم ثابت باشد و مهريه پانصد درهم باشد ؟ احتياج به دليل دارد ، كأنه قواعد عامه نمىتواند اين را ثابت كند ، و بايد دليل آن اقامه شود ، اين كلام شهيد ثانى است « 1 » . البته بعدىها هم بعض تأملاتى دارند و بعضى مطلب سابقين را پذيرفته‌اند .\r\n\r\nارزيابى اشكالات\r\nدر ارزيابى بايد هر دو نكته فوق مورد دقت قرار گيرد ؛ يكى اين كه آيا ظاهر عبارت على كتاب الله و سنة نبيه اين است كه مهر است كه مهر السنة مراد است يا نه ؟ دوم ، بر فرض اينكه مهر السنة مراد باشد ، آيا در همه صورت‌ها و على وجه الاطلاق كفايت مىكند يا نه ؟\r\nبحث اول : از اينكه فتواى فقها در اين مسأله بر اساس قواعد است استفاده مىشود كه كأنه ظاهر عبارتِ على كتاب الله و سنة نبيه مهر السنة است و از آن مهر السنة و بدن را استظهار كرده‌اند . فقهاء چنين گفته‌اند كه مهر السنة يك شىء ثابت در شريعت است و كفايت مىكند ، چون افراد اگر از يك فقيه بپرسند ، مهر السنة\r\n\r\n\r\n","description":"","footnote":"\r\n( 1 ) - شهيد ثانى ، مسالك الافهام ، مؤسسة المعارف الاسلاميه ، ج 8 ، ص 175 - / 176 .\r\n","page_name":" 6912 ","page_number":39},
  {"content":"\r\n\r\nتعيين مىشود و اين گونه جهالت‌ها كه با مختصر سؤالى بر طرف مىشود ، خصوصاً در باب مهر ، اشكالى ندارد . از اين گونه فتوا دادن ايشان معلوم مىشود ، از عبارت مزبور مهر السنة را استظهار نموده‌اند .\r\nبرخى فقها هم شايد بالصراحة استفاده كرده‌اند كه عبارت مزبور در روايت راجع به مهر است چون ايشان روايت اسامة را به عنوان دليل در اين مسأله ذكر كرده‌اند كه اگر در عقد قرار بر مهر السنة شده بايد پانصد درهم پرداخت شود .\r\nمرحوم محقق كركى نيز در آنجا كه مىخواهد دليل ذكر كند ، مىگويد يكى از ادلّه روايت مفضل بن عمر « 1 » است . در حالى كه روايت مفضل بن عمر راجع به مسأله جارى نيست ، بلكه حضرت در اين روايت مىفرمايند كه مهر السنة پانصد درهم است و اگر كسى بيشتر از پانصد درهم قرار داد ، بايد به همان پانصد درهم برگردد . و نيز بعضى روايت‌هاى ديگر را كه درباره اين است كه پيامبر صلى الله عليه و آله در ازدواج دخترهاى خودشان و ازدواج‌هايى كه مربوط به خودشان بوده است ، همه جا مهريه را پانصد درهم قرار داده‌اند را به عنوان شاهد ذكر مىكند . پس اينكه ايشان به روايت مفضل به عمر و ساير رواياتى كه ذكر شد استدلال مىكند ، به اين دليل است كه ظهور عبارت على كتاب اللّه و سنة نبيه را در اين كه مهر ، همان مهر السنة مىباشد مفروض گرفته است .\r\nفتاواى عده كثيرى صريحاً و عده ديگرى هم احتمالًا مبتنى بر همين استظهار است مثلًا همين استظهار اشكال خود را كرده است . در وسائل هم بابى با اين عنوان منعقد كرده كه مستحب است مهريه را همان مهر السنة قرار بدهند . « 2 » و آنجا\r\n\r\n\r\n","description":"","footnote":"\r\n( 1 ) - جامع الاحاديث ، ابواب المهور ، باب 1 ، ح 37 . عن مفضل بن عمر قال دخلت على ابى عبد الله عليه السلام فقلت له أخبرنى عن مهر المرأة الذي يجوز للمؤمنين أن يجوزه قال فقال السنة المحمدية خمسمائة درهم فمن زاد على ذلك ردّ الى السنة و لا شىء عليه اكثر عن الخمسمائة درهم فان أعطاها عن الخمسمائة درهم ، درهماً أو اكثر من ذلك ثم دخل بها فلا شىء عليه قال قلت فان طلقها بعد ما دخل بها قال لا شىء لها انما كان شرطها خمسمائة درهم فلمّا أن دخل بها قبل أن تستوفى صداقها هرم الصداق فلا شىء لها انما لها ما اخذت من قبل أن يدخل بها فاذا طلبت بعد ذلك فى حياة منه أو بعد موته فلا شىء لها .\r\n( 2 ) - وسائل الشيعة ، ابواب المهور ، باب 8 ، حديث 14 ، البته عنوان اين باب چنين است باب جواز الدخول قبل اعطاء المهر و\r\n","page_name":" 6913 ","page_number":40},
  {"content":"\r\n\r\nبه همين روايت اسامة تمسك كرده است . مرحوم صاحب جواهر هم همين طور استظهار مىكند و مرحوم صاحب انوار الفقاهه هم همينطور استظهار مىكند ، و سابقين هم كه فتوا داده‌اند ، احتمال دارد كه فتواى آنها هم مبنى بر همين استظهار باشد البته از عده‌اى هم ترديد استفاده مىشود . به مخالف صريحى در فهم اين عبارت برخورد نكردم . فقط ممكن است كه مرحوم شيخ در استبصار را مخالف صريح بدانم . چون از اين عبارت معناى ديگرى را فهميده است .\r\n\r\nعبارت شيخ طوسى در استبصار\r\nمرحوم شيخ در استبصار مىگويد روايت اسامة به مسألهء اينكه ارادهء مهر السنة كرده باشد ، مرتبط نيست و آن را بر مفوضة البضع حمل كرده است . مفوضة البضع همان است كه مهرى براى او تعيين نشده است و حكم شرعى او اين است كه اگر دخول شده طلاق داد ، به حسب معروف مهريه‌اش ، مهر المثل است و اگر دخول نشد متعه بايد بپردازد يعنى زن يك مقدارى به تناسب تمكن زوج از آن مال تمتع پيدا مىكند ولى اين مقدار نه مهر المثل است و نه مهر المسمى . مرحوم شيخ مىگويد اين روايت در مورد مفوضة البضع است كه غير مدخوله باشد . ايشان در جلد 3 صفحه 226 در بابى با عنوان : « باب انه اذا دخل بالمرأة و لم يسم لها مهراً كان لها مهر المثل » سه روايت ذكر مىكند كه اگر كسى دخول كرده باشد و مفوضة البضع باشد يعنى در عقد مهرى تعيين نشده باشد ، بايد مهر المثل بدهد ، بعد دو روايت به عنوان معارض ذكر مىكند كه يك روايت ابى بصير است ؛ « عن أبى بصير قال سألت عن رجل تزوج امرأة فوهم أن يسمى صداقاً حتى دخل بها قالَ السنة و السنة خمس مائة درهم » اين روايت صريح در مدخوله بودن است و با آن چه در باب مدخولهء مفوضة البضع گفته‌اند كه مهريه‌اش مهر المثل است يك نحو تنافى دارد . و روايت\r\n\r\n\r\n","description":"","footnote":"\r\nانه يسقط بالدخول لكن لا تقبل دعوى المرأة المهر بعده الا ببينة على مقداره . كه با آن چه استاد مد ظله فرموده‌اند متفاوت است .\r\n","page_name":" 6914 ","page_number":41},
  {"content":"\r\n\r\nديگر روايت ، اسامة بن حفص است : « و كان قيماً لأبى الحسن موسى عليه السلام قال قلت له رجل تزوج امرأة و لم يسم مهراً و كان فى الكلام أتزوجك على كتاب اللّه و سنة نبيه عليه السلام فمات عنها أو أراد أن يدخل بها فما لها من المهر قال مهر السنة قال قلت يقولون أهلها مهور نسائها قال فقال هو مهر السنة و كل ما قلت له شيئاً قال مهر السنة » در اين روايت دوم اسمى از دخول نبرده ، و عبارت « مات عنها » شامل مدخوله و غير مدخوله مىشود ، و عبارت « أو أراد أن يدخل بها » مشعر به اين است كه هنوز دخول نكرده است ، اين دو روايت كه در هر دو مهر السنة قرار داده شده را به عنوان معارض با سه روايت اول كه مهر المثل را تعيين كرده است نقل مىكند . سپس ايشان جواب مىدهد « فلا ينافى الاخبار الاولى لأن الوجه فى الخبر الأول أن تقول ان مهر المثل لا يجاوز به مهر السنة الذي هو الخمس مائة درهم اذا حصل هناك دخول من غير تعيين المهر و يكون دخول من غير تعيين المهر و يكون الخبر مبيناً لاجمال الأولى » ، ايشان مىخواهد بفرمايد كه آن كه مىگويد مهر المثل است مقيد به آن است كه مهر المثل بيشتر از مهر السنة نباشد ، كأنه معيار در فرض دخول ، اقل الأمرين از بين مهر السنة و مهر المثل است ، در دومى هم ايشان مىگويد كه دخول نشده و اطلاق روايات اوّل را به عدم الدخول تقييد مىزنيم چون صحيح نيست « و أما الخبر الثانى فليس فيه انه دخل بها و لا يمتنع أن يكون أراد بذلك الأخبار عن غاية ما يجب من مهر السنة » يعنى منتهاى آن مقدارى كه از مهر السنة باشد و حد اكثر مهر السنة هم پانصد درهم است و از آن تجاوز نكند پس در اين روايت يك حكم استحبابى بيان شده كه خوب است مهريه به مقدار مهر السنة باشد ، و غير مدخوله هم فرض كرده ، و در نتيجه مىفرمايد كه به پرداخت متعه واجب اكتفا نشود و مستحب است كه به اندازه مهر السنة بپردازد ، « و أن لا يجب متابعة أهلها فى ايجاب مهر المثل و التعيين لذلك » . پس مرحوم شيخ كه در نهايه مخالف نيست ، در استبصار مخالف با مبناى قوم است و روايت را به مفوضة البضع حمل كرده است ، و شايد هم اين عبارت را به مشروعيت نكاح كه در كتاب\r\n\r\n","description":"","footnote":"","page_name":" 6915 ","page_number":42},
  {"content":"\r\n\r\nاللّه است ، حمل كرده ، يا به  « فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ »  حمل كرده و لذا فرموده كه اصلًا راجع به مهر اينجا صحبتى نيست ، و يا روايت را حمل به استحباب كرده و فرموده كه مهر السنة مستحب است و مراد هم مفوضة البضع است . ولى به نظر ما روايت طبق قاعده است و مراد اين است كه مبناى كار روى كتاب و سنت گذاشته شده باشد و قهراً مراد اين مىشود كه همان مهر السنة مهريه باشد . كه در كتاب و سنت وجود دارد و معلوميت هم معتبر نيست .\r\nاين يك صورت كه استظهار كنيم كه مراد مهر السنة است ، به هر حال مهم آن است كه از كجا استظهار كنيم .\r\n\r\nبررسى سند حديث اسامة\r\nسند روايت چنين است : محمد بن عيسى عن عثمان بن عيسى عن اسامة بن حفص عده‌اى گفته‌اند كه روايت قابل استناد نيست براى خاطر اينكه اسامه بن حفص « 1 » توثيق نشده است ، و اگر قواعد مشكل را حل نكند ، اين روايت نيز مشكل را حل نمىكند ، چون اين روايت حجيت ندارد . البته محمد بن عثمان عبيدى اگر چه سابقاً مورد بحث بوده ولى بعد تنقيح شده و از اجلاء است و در او حرفى نيست .\r\n\r\nسه جواب به اشكال سندى :\r\nجواب اول : بعضى گفته‌اند كه راوى اين روايت عثمان بن عيسى است ، و عثمان بن عيسى اگر چه واقفى است و از رؤساى واقفه است ولى از فقهائى است كه او را از اصحاب اجماع شمرده‌اند ، بنابراين طبق اين مبنا كه به مشهور هم نسبت داده شده كه اگر طريق روايت تا اصحاب اجماع مشكلى نداشت همين نفس روايت اصحاب الاجماع اشكال بعدى را رفع مىكند ، اعم از اينكه اشكال بعدى ارسال باشد ، يا راوى بعدى مهمل باشد يعنى دوباره او توثيقى ذكر نشده باشد و يا حتى\r\n\r\n\r\n","description":"","footnote":"\r\n( 1 ) - وسائل الشيعة ، ابواب المهور ، باب 13 ، حديث 1 .\r\n","page_name":" 6916 ","page_number":43},
  {"content":"\r\n\r\nتضعيف هم شده باشد ، اگر تا اصحاب اجماع اشكالى نبود و ثابت شد كه اينها روايت را نقل كرده‌اند ، بعد از آن ديگر مشكلى نيست ، و روايت قابل اعتماد است .\r\nپس پاسخ اول با تكيه به بحث اصحاب اجماع است .\r\nجواب دوم : جبران ضعف روايت توسط عمل مشهور است ، برخى گفته‌اند مطلبى كه هيچ مخالف صريحى درباره آن ديده نشده و بلكه مانند مرحوم محقق كركى و شهيد ثانى در روضه بر آن دعواى اجماع كرده‌اند ، با چنين شهرتى براى اعتماد به روايت كفايت مىكند .\r\nجواب سوم : تعبيرى راجع به اسامة در روايت هست كه « كان قيماً لأبى الحسن » يعنى به امور رسيدگى مىكرده و براى رسيدگى به كارها وكالت داشته است و ظنّ قوى بر وثاقت وكلائى كه وكالت عام داشته‌اند وجود دارد . البته مرحوم آقاى خوئى در اين بحث اشكالى را عنوان كرده است كه آيا وكلاى حضرت عدالت دارند يا نه ؟ ايشان مىفرمايد كه عدالت ندارند و دليل آن اين است كه ثابت شده است در وكلاى حضرت اشخاصى بودند كه عادل نبودند ، پس وكالت مساوق با عدالت نيست .\r\nبه نظر ما نتيجه‌گيرى ايشان ناتمام است ، توضيح آن كه گاهى بحث در اين است كه آيا وكالت علامت عدالت است يا نه ؟ تا طلاق نزد وكيل صحيح باشد و بتوان پشت سر او نماز خواند ، در اين بحث پاسخ منفى است چون وكالت اعم است .\r\nولى گاهى بحث اين است كه آيا وكالت علامت وثاقت است يا نه ؟ ممكن است فرد مثلًا بعضى خلاف شرع‌ها را مرتكب شود اما موثق باشد ، به عبارت ديگر آيا عدم عدالت شخص ملازم با عدم وثاقت و صدوق نبودن او هم هست يا نه ؟ كسى كه به كارها رسيدگى مىكند ، اگر مورد اطمينان نباشد ، ممكن است دروغ بگويد و لذا ممكن است ادعا شود كه اگر در مورد كسى اطمينان باشد ، در امور دروغ نمىگويد و مسائل كلى را جعل نمىكند البته فقط تصرفات مالى نيست و بايد تمام\r\n\r\n","description":"","footnote":"","page_name":" 6917 ","page_number":44},
  {"content":"\r\n\r\nتصرفات راست باشد . بله اينكه به او در امور خود اطمينان كرده‌اند ، يك مرتبه راجع به يك امر شخصى است البته در اين موارد ، اطمينان هيچ دليلى بر وثاقت نيست ، ولى « كان قيماً » در امور مفوض بوده و وكالت در يك امر شخصى نيست ، و لذا هر چند ممكن است كه ملازم با عدالت نباشد ، ولى ظن قوى بر وثاقت اين گونه وكلائى ، كه وكالت عام داشته‌اند ، وجود دارد ، ظاهر « كان قيماً لأبى الحسن موسى » وكيل عام مىباشد . ممكن است قدماء نيز به اين جمله اعتماد كرده و از نظر سند روايت را صحيح دانسته باشند .\r\n\r\nارزيابى جواب‌ها\r\nاشكال به جواب اول : سابقاً بحث كرده‌ايم مراد از عبارتى كه مرحوم كشى درباره اصحاب اجماع نقل كرده ، غير از توثيق اين فقهاء چيز ديگرى نيست ، و اشكال بعدى سند را رفع نمىكند البته فقط نسبت به ابن ابى عمير و صفوان و بزنطى مىپذيريم كه روايت را معتبر مىكنند و اين نكته به وسيله عبارتى كه در عدّه مرحوم شيخ طوسى راجع به اين سه نفر هست اثبات مىشود كه فرموده « لا يروون و لا يرسلون الا عن يوثق به « 1 » » لذا مراسيل آنها با مسانيد ديگران يكى است ، و نيز نسبت به خصوص ابن ابى عمير عبارتى در كتاب نجاشى هست كه به سبب آن بزرگان به مراسيل او اخذ مىكنند « 2 » ، و لذا ما استثناءً روايات اين سه نفر را قبول مىكنيم ، بنابراين عثمان بن عيسى كه داخل در اين سه نفر نيست ، نمىتواند مشكل قسمت بعدى سند را رفع كند ، نظر مختار اين مىباشد .\r\nاشكال به جواب دوم : اما مسأله عمل اصحاب ، يك مشكل صغروى و يك مشكل كبروى دارد ؛ يكى اين است كه آيا واقعاً اصحاب به استناد اين روايت فتوا داده‌اند ، و دوم ، آيا عمل اصحاب همه جا براى اعتبار روايت كافى است ؟\r\n\r\n\r\n","description":"","footnote":"\r\n( 1 ) - شيخ طوسى ، عدة الاصول ، تحقيق : محمد رضا انصارى ، 1417 ق ، ج 1 ، ص 154 .\r\n( 2 ) - احمد بن على النجاشى ، كتاب الرجال ، مؤسسة النشر الاسلامى ، ص 326 ، راوى شماره 887 .\r\n","page_name":" 6918 ","page_number":45},
  {"content":"\r\n\r\nاشكال صغروى به جواب دوم : محتمل است اصحابى كه فتوا داده‌اند ، همانطور كه عده‌اى هم صريحاً ذكر كرده‌اند ، قواعد را براى اين مطلب كافى دانسته‌اند يعنى از عبارت مهر السنة را فهميده‌اند و گفته‌اند كه اگر كسى مهر السنة تعيين كند ، حالا طرفين بدانند يا ندانند ، طبق قواعد عقد صحيح است و اين روايت هم مطابق قواعد است بنابراين ثابت نيست كه همه به استناد به اين روايت فتوا داده باشند .\r\nبسيارى نيز به اين مطلب تصريح دارند . احتمال مىدهم مرحوم ابن ادريس هم از كسانى باشد كه طبق قاعده فتوا داده است زيرا ايشان روايات صحيح را قبول ندارد ، ولى اينجا فتوا داده است . و لذا معلوم مىشود قواعد را كافى دانسته است .\r\nحتى اين كه يكى از ادله مسأله عبارت از اجماع است نيز مشكلى را حل نمىكند ، زيرا اولًا هيچ شاهدى نيست كه خود مجمعين به اين روايت استناد كرده باشند و با قطع نظر از قواعد فتوا داده باشند تا بگوييم كه بالاجماع يا بالشهره به اين روايت اخذ شده است و ثانياً خود اين كه مسأله اجماعى هست يا نيست ، قابل بحث است هر چند مرحوم محقق كركى ادعاى اجماع مىكند پس شهرت به اخذ و يا اجماع به اخذ ، به طريق اولى ثابت نيست پس به لحاظ صغروى نمىدانيم كه به اين روايت اخذ شده يا نشده است .\r\nاشكال كبروى به جواب دوم : آيا هر عمل مشهورى ، حالا شهرت از هركجا آمده باشد ، كفايت مىكند و جبران ضعف روايت محسوب مىشود ؟ اگر شهرت ، قدمائى و متصل به زمان معصوم عليه السلام باشد به نحوى كه معلوم شود اين فتوا از معصوم عليه السلام تلقى شده و به تعبير مرحوم بروجردى يداً بيد از سلف به خلف از زمان معصوم عليه السلام به بعد منتقل شده ، چنين شهرتى نشان مىدهد كه خود فتوا مورد قبول مشهور بين طايفه است ، در چنين مواردى اگر يك مسأله مبتلا به بين طايفه مشتهر شد و اتصال به آن به زمان معصوم عليه السلام ثابت شد ، اعتبار اين شهرت ثابت است و همين اتصال ، براى اعتبار آن كافى است گرچه دليل معتبر ديگرى در ميان\r\n\r\n","description":"","footnote":"","page_name":" 6919 ","page_number":46},
  {"content":"\r\n\r\nنباشد . ولى اين مسأله جارى چنين نيست زيرا قبل از مرحوم شيخ طوسى اصلًا معنون نيست . و غير از مسأله عمل به روايت ، در خود اصل حكم هم اگر شهرت و يا اجماعى در كار باشد ، از زمان مرحوم شيخ طوسى به بعد است و متصل به زمان معصوم عليه السلام نيست ، معاصرين مرحوم شيخ طوسى و قبل از زمان ايشان ، كسانى كه كتاب‌هاى آنها در دسترس هست و كسانى كه كتاب‌هاى آنها در دسترس نيست ولى ديگران از آنها نقل كرده‌اند ، اين مسأله را عنوان نكرده‌اند . معاصرين مرحوم شيخ طوسى مانند مرحوم ابى الصلاح حلبى ، مرحوم سلار و كسانى كه قبل از زمان مرحوم شيخ طوسى بوده‌اند و كتابهاى آنها در دسترس است مانند مرحوم سيد مرتضى ، مرحوم شيخ مفيد ، مرحوم شيخ صدوق و پدر ايشان ، مرحوم كلينى ، ابن ابى عقيل ، ابن جنيد ، و كسانى كه معمولًا فتاواى آنها نقل مىشود مانند مرحوم جعفى ، مرحوم سعد بن عبد الله ، مرحوم صفار ، اين فقهاء مسأله را عنوان نكرده‌اند و از آنها نقلى هم نشده است . كسانى كه در اين بين مسأله را مطرح كرده و فتوا داده‌اند عبارتند از : نهايه مرحوم شيخ ، مهذب مرحوم ابن براج كه تابع مرحوم شيخ است ، مرحوم ابن ادريس در سرائر كه البته ايشان بر اساس قواعد فتوا داده است ، مرحوم ابن حمزه در وسيله « 1 » ، مرحوم كيدرى در اصباح ، كه فقهاء بعد از مرحوم شيخ طوسى و قبل از مرحوم محقق هستند . البته از زمان مرحوم محقق به بعد عده‌اى قائل شده‌اند ، بر اين اساس شهرت و يا اجماعى وجود ندارد . و حتى مرحوم محقق در نافع و مرحوم علامه در تبصره و تلخيص تعبيرى دارند كه شايد آن تعبير مطلب را مورد خدشه قرار دهد ، چون تعبير آنها اين است كه « ان تزوجها على السنة » و على الكتاب و السنة ندارد ، احتمال هست كه اين تغيير تعبير ، به اين جهت باشد كه اينها در جائى كه كتاب و سنت با هم ذكر شود ، شبهه‌اى را كه شهيد ثانى مطرح كرده وارد دانسته و مراد از « على الكتاب و السنة » را چنين گرفته‌اند كه\r\n\r\n\r\n","description":"","footnote":"\r\n( 1 ) - ابن حمزه طوسى ، الوسيله الى نيل الفضيلة ، كتابخانه آية اللّه مرعشى ، ص 298 .\r\n","page_name":" 6920 ","page_number":47},
  {"content":"\r\n\r\nنكاح است و زنا نيست ، و لذا عبارت را كافى ندانسته و به روايت عمل نكرده‌اند زيرا مهر السنة در كتاب به خصوص ذكر نشده است و كسانى هم كه خواسته‌اند مهر السنة را با كتاب تطبيق كنند ، چنين تأويل مىكنند كه چون در كتاب هست كه احكام بايد از پيامبر اخذ شود و مهر السنة در سنت پيامبر آمده ، به اين اعتبار كتاب و سنت گفته مىشود ، ولى اگر اصل نكاح در مقابل سفاح باشد ، در كتاب بعنوانه ذكر شده است ، و نيازمند تأويل نيست . ولى « على السنة » ظهور دارد كه مراد همين مهر السنة است . خلاصه از نحوهء تعبير مرحوم محقق و مرحوم علامه معلوم مىشود كه ايشان نيز در مسأله ترديد دارند . البته عبارتى هم در استبصار هست كه من از آن عبارت استظهار مىكنم كه ايشان هم مىخواهد مطلب ديگرى غير از اين معناى مشتهر بفرمايد . پس اگر شهرت يا اجماعى باشد از زمان مرحوم شيخ طوسى به بعد است و تازه آن هم ثابت نيست ، چنين چيزى به زمان معصوم عليه السلام متصل نيست و اثبات اتصال به وسيله قاعده لطف و اجماع در عصر هم تمام نيست .\r\nپس عمل اصحاب به روايت ، صغروياً معلوم نيست و كبروياً همچنين عملى كه از زمان معلوم شيخ طوسى پيدا شده ، دليلى بر كفايت آن براى اعتبار روايت وجود ندارد . بنابراين اگر در سند روايت مناقشه كنيم ، از نظر فتواى اصحاب مشكل حل نمىشود .\r\n\r\nبحث درباره استظهار از عبارت و به تبع آن استظهار از روايت اسامة\r\nحال بايد ديد كه آيا اين عبارت ظهور در مهر السنة دارد يا ندارد ، و بعد على المبنى بحث كنيم ، و اگر ظهور نداشته باشد ، بنابر مبناى صحت اخذ به روايت بايد بحث كنيم .\r\nبيان مناقشهء شهيد ثانى : ممكن است مناقشه شهيد ثانى را تقويت كنيم به خاطر اينكه عين همين تعبير على كتاب الله و سنة نبيه در روايات باب متعه نيز وارد شده\r\n\r\n","description":"","footnote":"","page_name":" 6921 ","page_number":48},
  {"content":"\r\n\r\nاست ، و ما بايد مراد از عبائر را با فحص در عبائر معصومين عليهم السلام بفهميم به اين صورت كه ببينيم در آن زمان مثلًا از اين تعبير چه اراده مىشده است ، ما مىبينيم كه عين همين تعبير نيز در باب متعه به كار رفته است و آنجا مراد ، مهر السنة نيست . چون در باب متعه بلااشكال نه سنت خارجى پيامبر صلى الله عليه و آله با مهر السنة بوده و نه در روايات تعبير به مهر السنة شده و نه كسى فتوا داده كه اگر كسى يك شب بخواهد متعه كند بايد مهر السنة قرار دهد . بلكه مراد از اين تعبير در باب متعه مشروعيت نكاح در مقابل سفاح است .\r\nجواب از مناقشهء شهيد ثانى : ولى ممكن است اين گونه جواب داده شود كه اين نكته مانع از استظهار نيست ، اينكه در باب متعه « على كتاب اللّه و سنة نبيه » مىگويند ، به دليل اين است كه در اذهان عامه متعه همان سفاح و زنا بوده است و بخاطر ردّ بر همان ذهنيت بوده است . بيان مىكند كه متعه شرعى است و سفاح و زنا نيست و اين نوع از ازدواج را كتاب و سنت اثبات كرده است . ذكر كردن اين تعبيرات براى دفع مشكلات جوى و محيطى بوده كه در خطبه‌ها و صيغه‌ها آورده مىشده ، و اين در باب اصل نكاح نيست چون در اصل نكاح اين شبهه وجود نداشته است تا چنين تعبير شود ؟ پس اين نكته مطلب را سست نمىكند . مانند انوار الفقاهه هم فرموده كه اين جمله « على . . . » معمولًا در باب مهر به كار برده مىشود ، مثلًا « زوجتك على الصداق المعلوم » ، « على » به حسب معمول بر سر صداق مىآيد ، نه اينكه مراد اين باشد كه مبناى تزوج عبارت از كتاب و سنت است و سفاح نيست ، بلكه اين خلاف ظاهر است . و در واقع مراد آن است كه آن چه كتاب و سنت به عنوان مهر تعيين كرده ، در اينجا هم مهر قرار داده شود . چون خود كتاب اللّه گفته كه اخذ به سنت كنيد . پس چون « على » بر سر صداق مىآيد و اينجا صداق يعنى آن چه كتاب تعيين كرده است و مىدانيم كه عمومات كتاب مىگويد كه به سنت اخذ كنيد . در سنت هم مهريه تعيين كرده ، پس اين تعيين شده كتاب است ، موافق\r\n\r\n","description":"","footnote":"","page_name":" 6922 ","page_number":49},
  {"content":"\r\n\r\nكتاب و سنت در بسيارى از موارد مراد همان قواعد عامه است كه همه چيز در قرآن هست . به نظر ما اين استظهار بعيد هم نيست . و اگر اين گونه استظهار كنيم مراد از عبارت مىشود « على السنة » .\r\nالبته آنچه در خطبه‌هاى مأثوره « على كتاب اللّه و سنة نبيه » مىآيد ناظر به كلى تعيين مهر است ، كتاب و سنت گفته كه مهرى تعيين كنيد ، كتاب اللّه اجمال را مىگويد ، و بعيد آن را تعيين مىكنند .\r\nخلاصه ، اينها از اين جمله چنين استظهار كرده‌اند ، و به احتمال اقوى نظر صواب بايد همين باشد .\r\n\r\nتحقيق درباره كاربرد « على »\r\nبا مراجعه به موارد كاربرد « على » در باب تزويج و نكاح مشاهده مىشود كه كلمه « على » در پنجاه و چهار مورد در صداق به كار رفته است مانند « على الدرهم » و « على ما يحسن من القرآن » عمده روايات در ابواب المهورات ، از باب اول تا باب هفتم ، همه ابواب مرتب است ، و از باب بيست و يك تا باب بيست و شش ، اين شش باب هم مرتب و پشت سر هم است شش باب ديگر آن هم متفرق است كه عبارتند از باب پانزدهم و هفدهم و بيست و دو و بيست و سه و بيست و هشتم و سى شش و سى و نه و چهل و دو ، تا اينجا نوزده باب مىشود ، و يك باب هم در ابواب نكاح العبيد و الاماء است كه باب هفتاد و يك است ، در اين بيست باب « على » در صداق به كار رفته است . « 1 »\r\nمواردى هم هست كه در غير مورد صداق به كار رفته است ، كه يكى از آنها ممكن است اعم از صداق و غير صداق باشد ، يعنى معناى جامعى باشد كه يكى از مصاديق آن صداق باشد .\r\nمواردى كه در آنها « على » در غير مورد صداق به كار رفته است عبارتند از :\r\n\r\n\r\n","description":"","footnote":"\r\n( 1 ) - حضرت استاد مد ظله اين باب‌ها و نيز شماره احاديث را بر اساس كتاب « جامع احاديث الشيعة » بيان كرده‌اند .\r\n","page_name":" 6923 ","page_number":50},
  {"content":"\r\n\r\n1 ) سماعة بن مهران عن أبى عبد الله عليه السلام « قال قلت له رجل جاء امرأة فسئلها أن تزوجها نفسها قالت ازوجك نفسى على أن تلتمس منى ما شئت من نظر أو التماس و تنال منى ما ينال الرجل من أهله الا أنك لا تدخل فرجك فى فرجى و تتلذذ بما شئت فانى أخاف الفضيحة قال لا بأس ليس له منها الا ما اشتراط » « 1 »\r\n2 ) « رجل تزويج بجارية عاتق على أن يقتضها » « 2 » يعنى مردى با جاريه‌اى كه اوايل ديدن حيض او بوده است به شرط اينكه دخول نكند ازدواج كرده است . در موارد شرط و مبنى عليه و در اين موارد استعمال شده است .\r\n3 ) يحيى بن اكثم سؤال مىكند « ما تقول فى الرجل نكح امرأة على زنا » « 3 » يعنى مبناى نكاح او زنا بوده و مباشرت او روى بناى زنائى است و به اين معنى نيست كه مهر او را زنا قرار داده است .\r\n4 ) « و ان تزوج الرجل امرأة أمة على انها حرة » « 4 » يعنى امه بوده ولى به حساب حره اين را تزويج كرده است . البته اينها عبارت مقنع است كه نوعاً از روايات برداشته شده است .\r\n5 ) روايت محمد بن قيس « فى رجل تزوج جارية على أنها حرة » « 5 » يعنى مبنى عليه است .\r\n6 ) « أقام البينة الزوج على أنه تزوجها على أنها حرة » « 6 » .\r\n7 ) « سألت أبا جعفر عليه السلام عن امرأة حرة تزوجت مملوكاً على أنه حر » « 7 »\r\n\r\n\r\n","description":"","footnote":"\r\n( 1 ) - وسائل الشيعة ، ابواب متعه ، باب 36 - / جامع الاحاديث ، ابواب المهور ، باب 37 ، ح 1 .\r\n( 2 ) - همان ، ابواب المتعه ، باب 11 ، حديث 3 - / جامع الاحاديث ، ابواب المهور ، باب 37 ، ح 1 .\r\n( 3 ) - همان ، ابواب العدد ، باب 44 ، حديث 2 . جامع الاحاديث ، ابواب نكاح العبيد و الإماء ، باب 18 ، ح 2 .\r\n( 4 ) - جامع الاحاديث ، ابواب نكاح العبيد و الاماء ، باب 46 ، ح 2 .\r\n( 5 ) - در وسائل باب 67 از ابواب نكاح عبيد و اماء ، حديث روايتى كه از محمد بن قيس نقش شده غير از عبارتى است كه استاد مد ظله نقل كرده‌اند و عبارت مد نظر ايشان در حديث 8 همين باب و از ابى جعفر عليه السلام است . جامع الاحاديث ، ابواب نكاح العبيد و الاماء ، باب 46 ، ح 5 .\r\n( 6 ) - همان ، ابواب نكاح العبيد و الاماء ، باب 67 ، حديث 3 . جامع الاحاديث ، ابواب نكاح العبيد و الإماء ، باب 46 ، ح 7 .\r\n( 7 ) - همان ، ابواب العيوب و التدليس ، باب 11 ، حديث 1 . جامع الاحاديث ، ابواب عيوب و تدليس ، باب 13 ، ح 1 .\r\n","page_name":" 6924 ","page_number":51},
  {"content":"\r\n\r\n8 ) « الرجل يتزوج امرأة على أنها بكر » « 1 »\r\n9 ) « قد روى ان الرجل . . . عقد له على امرأة على أنه من تلك القبيلة » « 2 »\r\n10 ) در روايات مفضل هست كه « يقول لها متعينى نفسك على كتاب اللّه و سنة نبيه صلى اللّه عليه و آله نكاحاً غير سفاح اجلًا معلوماً باجرة معلومة « 3 » اجرت معلومه صداق است « على كتاب اللّه و سنة نبيه » يعنى روى مبناى كتاب و سنت باشد و سفاح نباشد .\r\n11 ) عن أبى بصير در آنجا مىگويد كه شروط را بايد بگويند « أتزوجك متعة كذا و كذا يوماً بكذا و كذا درهماً نكاحاً غير سفاح على كتاب اللّه و سنة نبيه صلى اللّه عليه و آله و على أن لا ترثينى و لا أرثك و على أن تعتدى خمس و أربعين يوماً » . « 4 »\r\n12 ) « قال قلت لأبى عبد الله كيف أقول لها اذا خلوت بها تقول أتزوجك متعة على كتاب اللّه و سنة نبيه صلى اللّه عليه و آله لا وارثة و لا موروثة كذا و كذا يوماً بكذا و كذا درهماً » . « 5 »\r\n13 ) روايت ثعلبة « قال تقول أتزوجك متعه على كتاب اللّه و سنة نبيه عليه السلام نكاحاً غير سفاح عل يأن لا ترثينى » . « 6 »\r\n14 ) « تقول لها أتزوجك على كتاب اللّه و سنة نبيه شهراً بكذا و كذا درهماً » . « 7 »\r\n15 ) « زوجينى متعة على كتاب اللّه و سنة نبيه نكاحاً غير سفاح على أن لا أرثك » . « 8 »\r\n16 ) روايت است فقه رضوى است و آن هم همينطور است و بعد مىگويد :\r\n« تمتعينى نفسك على كتاب اللّه و سنة نبيه نكاحاً غير سفاح » . « 9 »\r\n\r\n\r\n","description":"","footnote":"\r\n( 1 ) - همان ابواب العيوب و التدليس ، باب 11 ، حديث 1 . جامع الاحاديث ، ابواب عيوب و تدليس ، باب 15 ، ح 1 .\r\n( 2 ) - همان ابواب العيوب و التدليس ، باب 16 ، حديث 4 . جامع الاحاديث ، ابواب عيوب و تدليس ، باب 16 ، ح 2 .\r\n( 3 ) - مستدرك الوسائل ، مؤسسة آل البيت عليه السلام ، ج 14 ، باب 32 از ابواب متعه ، حديث 1 ، ص 477 - / جامع الاحاديث ، ابواب متعه ، باب 1 .\r\n( 4 ) - همان ابواب المتعه ، باب 18 ، حديث 4 - / جامع الاحاديث ، ابواب متعه ، باب 11 ، ح 3 .\r\n( 5 ) - همان ، حديث 1 - / جامع الاحاديث ، ابواب متعه ، باب 11 ، ح 6 .\r\n( 6 ) - همان ، حديث 2 - / جامع الاحاديث ، ابواب متعه ، باب 11 ، ح 7 .\r\n( 7 ) - همان ، حديث 6 - / جامع الاحاديث ، ابواب متعه ، باب 11 ، ح 10 .\r\n( 8 ) - همان ، حديث 5 - / جامع الاحاديث ، ابواب متعه ، باب 11 ، ح 11 .\r\n( 9 ) - فقه الرضا ، مؤسسة آل البيت عليه السلام ، ص 222 - / جامع الاحاديث ، ابواب متعه ، باب 11 ، ح 12 .\r\n","page_name":" 6925 ","page_number":52},
  {"content":"\r\n\r\n17 ) « يتزوج المرأة على أراد واحد فقال لا بأس » « 1 » يعنى يك بار مباشرت كند . ( مربوط به مهر نيست )\r\n18 ) « لا بأس بالرجل أن يتمتع بالمرأة على حكمه و لكن لا بد أن يعطيها شيئاً » « 2 » از اينكه استدراك كرده ، معلوم مىشود كه مراد از « حكمه » ، صداق نيست و الا اگر مراد صداق بود ديگر « لكن » نمىخواست كه استدراك كند . معناى روايت عبارت از اين است كه زن مىگويد : درباره متعه تو را وكيل كردم هر جور كه مىخواهى قرار بده ، حضرت مىفرمايد : اشكال ندارد منتها مثل دائم نيست كه بدون صداق هم صحيح باشد و يك صداق جزئى بايد قرار داده شود ، پس در « أن يتمتع بالمرأة على حكمه » ، « على » در خصوص مهر به كار نرفته و به معناى اين است كه تو وكيل هستى كه هر جور بخواهى ، انجام دهى .\r\n19 ) روايت ديگرى هم هست كه روايت خوبى است و مرتبط به بحث هم هست بحار از سند فاطمه نقل مىكند تا مىرسد به مرحوم صدوق هم عن محمد بن المحمودى عن أبيه قال حضرت مجلس أبى جعفر عليه السلام حين تزوج المأمون ( مراد از أبى جعفر أبى جعفر ثانى حضرت جواد عليه السلام است ) تا مىرسد به اينجا « قال أبو جعفر عليه السلام بعد الخطبة و هذا امير المؤمنين زوجنى ابنته على ما جعل اللّه للمسلمين على المسلمين من امساك بمعروف أو تسريح باحسان و قد بذلت لها من الصداق ما بذله رسول اللّه لأزواجه خمس مائة درهمه و نحلتها من مالى مائة الف درهم الخبر » . « 3 »\r\nاين روايت از نظر سند صحيح نيست ، و همين روايت به سند صحيح در اثبات الوصيه نقل شده است : « 4 » على بن ابراهيم بن هاشم عن أبيه عن الريان « 5 » بن شبيب\r\n\r\n\r\n","description":"","footnote":"\r\n( 1 ) - وسائل ، همان ، باب 25 حديث 4 - / جامع الاحاديث ، ابواب متعه ، باب 13 ، ح 2 .\r\n( 2 ) - همان ، باب 40 ، حديث 1 - / جامع الاحاديث ، ابواب متعه - / باب 14 - / ح 1 .\r\n( 3 ) - من لا يحضره الفقيه ، ج 3 ، حديث 4399 ، البته در فقيه « ما فرض اللّه » آمده است . بحار الانوار ، ج 100 ، ص 264 - / جامع الاحاديث ، ابواب الظهور ، باب 1 ، ح 34 .\r\n( 4 ) - توضيح استاد مد ظله : صاحب كتاب جامع الاحاديث قاعدتاً مىبايست كه اين كلام اثبات الوصيه را اول ذكر كند و آن كه سند صحيحى ندارد بعداً ذكر كند .\r\n( 5 ) - توضيح استاد مد ظله : ريان ثقه است .\r\n","page_name":" 6926 ","page_number":53},
  {"content":"\r\n\r\nخال المأمون « قال لما أراد المأمون أن يزوج أبا جعفر عليه السلام الى أن قال قال أبو جعفر عليه السلام بعد الخطبة و هذا أمير المؤمنين زوجنى ابنته و ذكر نحوه » .\r\nدر اينجا كه « على ما جعل اللّه للمسلمين على المسلمين » مىگويد ، منظورش  « فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ »  است به نظر من اگر استعمالات مختلف در نظر گرفته شود ، ديده مىشود كه مدخول « على » عبارت از پايه و مبناى مطلب مذكور در قبل از « على » است ، « زيد على السطح » يعنى زيد روى سطح قرار گرفته است پس « على » يعنى مبنياً عليه ، و مدخول آن در اينجا مبناى ازدواج است ، و مبناى ازدواج مصاديقى دارد كه يكى از آنها عبارت از مهر است ، و گاهى شروط ديگرى هم كه شرط مىكنند ، جزء مصاديق مبناى ازدواج است ، لذا روايات كلمه « على » را ، هم در مورد صداق به كار برده و هم در مواردى كه صداق نيست ولى بناى ازدواج بر اساس آن است ، و من احتمال مىدهم بزرگانى كه در اينجا گفته‌اند همان مهر السنة را بگيرند ، به اين دليل است كه « على كتاب اللّه و سنة نبيه » داراى معنايى كلى است مراد اين است كه ازدواجى باشد كه مطابق با كتاب و سنت باشد . منتها چون كتاب و سنت راجع به مهر مبنا دارد و راجع به بعضى از شروط ديگر هم مبنا دارد . هم مهر السنة داخل اين مىشود ، و هم چيزهاى ديگرى كه داخل مهر السنة نيست ، داخل مىشود ، و امام عليه السلام نيز كه خواسته‌اند در اين روايت اسامة بفرمايند مهر السنة هست ، از همين جا استظهار كرده كه مراد از على كتاب اللّه و سنة نبيه اين است كه مبنا را كتاب و سنت قرار مىدهيم و كتاب و سنت ، مقدار مهر را نيز بيان مىكند ، منتها چون سؤال طرف به خصوص مهر بوده ، حضرت اين كلى را در خصوص مهر تطبيق كرده‌اند . و البته با تراضى هم منافاتى ندارد ، چون مىفرمايد كه به اين مهر تراضى داشته باشند كأنه مىخواهد بگويد كه سنت گفته كه رضايت شما هم به اين باشد ، رضايت پيغمبر صلى الله عليه و آله هم به مهر السنة بوده ، مىگويد رضايت\r\n\r\n","description":"","footnote":"","page_name":" 6927 ","page_number":54},
  {"content":"\r\n\r\nشما هم به چيزى باشد كه قرآن و سنت اشخاص را به آن هدايت كرده است . پس منافاتى با تراضى ندارد .\r\nو خلاصه ما با ملاحظه روايات مختلف كه « على » ها را در موارد غير صداق استفاده كرده است ، مثل مواردى كه جنبه شرطى دارد نه جنبه معاوضه و عوض كه بدون آن عقد باطل باشد ، مىتوانيم استفاده كنيم كه مراد از « على كتاب اللّه » يعنى فرد مىگويد من روى برنامه كتاب تزويج كردم . برنامه كتاب ، يكى اين است كه « امساك بمعروف أو تسريح باحسان » باشد ، ديگرى مهريه است كه مىگويد از آن مقدار تجاوز نكنند ، ديگر آن است كه نكاح شغار نكنند و . . . و بنابراين دليلى ندارد كه تخصيص بزنيم و بگوييم كه مراد از اين مطلب ، خصوص مسأله نكاح است و « على كتاب اللّه و سنة نبيه » راجع به خصوص مشروعيت نكاح است . و اگر در باب متعه به اين معنا آمده به اين دليل است كه متعه مورد ترديد بوده ، اين قيد را آورده‌اند كه بگويند سفاح نيست و كتاب و سنت اين را تصحيح مىكند . ولى در باب عقد دائم جايى مشاهده نشده كه چنين تعبيرى درباره آن شده باشد ، حتى در خطبه‌هاى عقد كه خوانده مىشود ، ولى در متعه اين عبارت را در انشاء صيغه آورده‌اند . علت آن هم همين است كه جو آن وقت اقتضاء مىكرده كه شخص متوجه باشد عقد موقتى كه با زنى انجام مىدهد ، زنا نيست و اين تبليغات سنىها غلط است ، لذا روى آن تأكيد شده است .\r\nبه هر حال به نظر مىرسد كه اين تعبيرات اطلاق دارد و همه موارد را مىگيرد و مهر السنة را نيز شامل مىشود و فتواى آقايان هم شايد بر اساس همين اطلاق باشد چون اطلاق كلمات بزرگان اين گونه است كه چه طرفين يا يكى از آنها به مقدار مهر السنة عالم باشند و چه جاهل باشند ، خلاصه بعيد نيست ديگران هم كه از عبارت ، مهر السنة را استفاده كرده‌اند از اين باب نباشد كه اختصاص به اين موضوع داشته باشد ، بلكه منظور آنها هم اين است كه از آن يك مفهوم عالى استفاده مىشود كه يكى هم مهر السنة است چنان چه صريح عبارت جواهر اين است كه\r\n\r\n","description":"","footnote":"","page_name":" 6928 ","page_number":55},
  {"content":"\r\n\r\nمراد اين است كه روى برنامه كتاب و سنت اين نكاح پىريزى شده باشد ، يكى از مبانى كتاب و سنت در مورد نكاح ، مهر است و لذا مهر يكى از مصاديق آن مبانى مىباشد و اين نحوهء تعبير تقريباً شبيه به صرحى است ، و اگر مثل مرحوم محقق كركى يا مرحوم صاحب وسائل در باب مهر اين را ذكر كرده‌اند ، از باب اين نيست كه اين « على » ها را استظهار كرده باشند كه به مهر و صداق اختصاص داشته باشد ، بلكه همان معناى عام مد نظرشان بوده است . به نظر ما نيز همين را بايد گفت و بلكه بالاتر ، حتى در مسأله متعه نيز مىتوان گفت « على » به معناى جامع استعمال شده ، منتها شأن نزول‌ها گاهى مخصوص به مورد خاص است ، شأن نزول آنجا دفع اشكال سفاح بودن است ولى عنوان كلى است ، در مورد بحث هم چون سؤال راجع به اين است كه مهر تعيين نشد ، شأن نزول آن تعيين مهر است اما مراد از خود جمله معناى عامى است كه همه موارد را شامل مىشود . مانند اينكه گفته شود كه آيا زيد را اكرام كنم ، مىگوييم كه عالم بايد احترام شود ، شأن نزول اين « عالم بايد احترام شود » ، زيد است ، ولى مورد ، موجب تخصيص نمىشود و مفهوم عام مىشود و جاهاى ديگر هم به درد مىخورد . ظاهراً و به احتمال بيشتر ، ديگران هم اگر در باب صداق پياده كرده‌اند ، معناى عام اراده كرده‌اند منتها چون مورد سؤال راجع به اين بود كه مهر را تعيين نكرده‌اند ، به آن تناسب اين شىء پياده شده را در باب مهر ذكر كرده‌اند .\r\nپس ما اين اطلاق را مىپذيريم البته اگر مطمئن باشيم گوينده جمله فقط مشروعيت عقد را قصد كرده و كارى به مهر ندارد و يا بگوييم كه تعبداً اين روايت مىخواهد مطلبى بر خلاف قواعد اثبات كند نمىتوانيم چنين مطلبى را استفاده كنيم فقط مرحوم شيخ طوسى استثناءً در استبصار اين مطلب را دارد چنانچه گذشت .\r\n\r\n","description":"","footnote":"","page_name":" 6929 ","page_number":56},
  {"content":"\r\n\r\n\r\nبيان صاحب حدائق و صاحب رياض :\r\nاگر قواعد را اشكال كرديم و گفتيم كه از اين عبارت نمىتوانيم مهر السنة را استفاده كنيم و اگر هم استفاده كنيم نمىتوانيم به طور مطلق كه شامل صورت جهل احد الطرفين هم بشود صحيح بدانيم ، بعضى مثل صاحب حدائق و صاحب رياض گفته‌اند بايد به حديث اسامة بن حفص عمل كنيم كه حكم كرده كه در اين جمله بايد مهر السنة را زوج بدهد و مقدار مهر السنة هم پانصد درهم است يعنى حتى اگر كارى به قواعد نداشته باشيم نيز روايت خاصه كه در مسأله موجود است همان حكم مهر السنة را بيان مىكند .\r\nصاحب حدائق و صاحب رياض تعبيرى دارند كه از آن استفاده مىشود موضوع را به موردى كه شخص مهر السنة را يا تفصيلًا و يا اجمالًا اراده كرده باشد ، اختصاص نمىدهند ، يعنى حتى موردى كه قطعاً مراد از كتاب الله و سنت ، مهر السنة نيست ، را نيز مشمول اين حكم قرار داده‌اند كه بايد مهر السنة پرداخت شود . با اين كه طرفين از كتاب اللّه و سنة نبيه ، اصل تشريع را اراده كرده‌اند و مهر السنة قطعاً داخل آن نيست ، از عبارت رياض « 1 » و حدائق « 2 » استفاده مىشود كه حتى در اين صورت هم مهر السنة است اراده كردن اصل تشريع در مورد عقد به اين معناست كه عقدى را كه انجام مىدهد مشروع است و مورد رغبت است در مقابل طرز تفكر مسيحىها كه عقد نكاح را مورد رغبت نمىدانند . در جاى ديگرى كه اصلًا چنين عبارتى در عقد نباشد ، در صورت عدم دخول متعه واجب است و اگر دخول شده باشد ، مهر المثل است ، ولى اگر چنين عبارتى ذكر شده باشد اينجا چه دخول شده باشد و چه دخول نشده باشد ، همان مهر السنة است . بر خلاف جواهر و انوار الفقاهه و بر خلاف بسيارى از كتب ديگر ، كه آنها چون از عبارت على\r\n\r\n\r\n","description":"","footnote":"\r\n( 1 ) - طباطبايى ، سيد على ، رياض المسائل ، مؤسسة النشر الاسلامى ، ج 10 ، ص 411 .\r\n( 2 ) - ر ك : محقق بحرانى ، يوسف ، الحدائق الناظرة ، ج 24 ، ص 442 - / 444 .\r\n","page_name":" 6930 ","page_number":57},
  {"content":"\r\n\r\nكتاب اللّه و سنة نبيه استظهار كرده‌اند كه مهر السنة را شامل است ، حكم به مهر السنة كرده‌اند .\r\n\r\nارزيابى سخن صاحب حدائق و صاحب رياض :\r\nالبته سخن رياض و حدائق اشكال عقلى ندارد ، و همانطور كه مرحوم شيخ در معاطات گاهى اباحه را شرعى و گاهى ، مالكى مىداند ، در باب مهر هم يعنى آنچه مرد بايد به زن بپردازد ممكن است بگوييم كه از احكام عقد است و لذا قصد متعاوضين در آن لازم نيست چرا كه اگر به حساب معاوضه باشد البته در معاوضه بايد قصد متعاوضين باشد . اين مدعا اشكالى ندارد و فى الجمله هم ثابت است ، مثل مورد طلاق مفوضة البضع كه اصلًا مهر تعيين نكرده و دخول هم نشده ، مطابق آيه قرآن و فتاواى مسلم ، زوج بايد به تناسب مقدار تمكن خود چيزى بپردازد ، اينها به حساب معاوضه نيست و از احكام است ، و لذا ممكن بود كه شارع مقدس بگويد كه پرداخت چيزى لازم نيست ، و يا ممكن بود كه شارع مهر را بر عهده پدر بگذارد . خلاصه ، اينها گفته‌اند مهريه به حساب معاوضه طرفين و نيت طرفين نيست و اين مطلب اشكال عقلى هم ندارد . شارع مقدس يك احكامى بر اين عقد بار كرده است كه حالا چه اين احكام مورد نيت باشد يا نباشد . لازم نيست احكام در معاوضات منوى باشد و خود به خود اين احكام بر او مترتب است . اينها گفته‌اند از اين جمله ما مىفهميم كه اگر چنين جمله‌اى در عقد گفته شد ، شارع چنين چيزى يعنى پرداخت مهر السنة را بر آن مترتب كرده است .\r\nتوضيح آن كه : بين دو نكته نبايد خلط شود .\r\nگاهى مطلبى مقتضاى قواعد است و مىگوييم قواعد اين را اقتضا مىكند و اگر روايت نبود به همان عمل مىكرديم و همين را اول عرض مىكردم و گاهى نيز مطلبى بر خلاف قواعد است و اگر قواعد محكم باشد ، بايد براى اثبات مطلبى كه بر خلاف قواعد است يك دليل محكم داشته باشيم و امّا گاهى مطلب مورد بحث\r\n\r\n","description":"","footnote":"","page_name":" 6931 ","page_number":58},
  {"content":"\r\n\r\nاصلًا مقتضاى قواعد نيست و قواعد معترض آن نيستند و حكم بايد از جاى ديگر معلوم شود . حال صاحب حدائق و صاحب رياض خواسته‌اند بگويند كه كأنه مهر داشتن يا نداشتن ، ارتباطى به قواعد ندارد و در اينها قواعد اثباتاً و نفياً لا اقتضاء است ، و ظاهر اين روايت هم كلى است و گفته كه اگر عبارت « على كتاب اللّه و سنة نبيه » را گفت ، به طور كلى حكم ان اين است كه بايد مهر السنة پرداخت شود .\r\n\r\nادامهء بحث استظهار از روايت اسامة\r\nامّا اينكه گفته شد از خود اين جمله مىتوانيم مهر السنة را استظهار كنيم ، انصاف آن است كه استظهار مشكل است . چون دو كلمه كتاب و سنت دو گونه كاربرد دارند ، گاهى كتاب در مقابل سنت به كار مىرود و گاهى ممكن است متلازم با هم باشند . يعنى از مطابقت با كتاب و سنت معناى عام اراده شده باشد ، و اگر بالمعنى الاعم بخواهيم بگيريم يعنى هر چه در كتاب و سنت هست و يكى از امورى كه در قرآن هست امضاء سنت است ، و سنت هم كه قرآن را امضاء كرده است پس هر كدام از اينها ملازم با ديگرى است . ولى گاهى چنين نيست و قرآن و سنت در مقابل هم ذكر مىشود ، و از هر يك معنائى جدا از معناى ديگرى اراده مىشود ، مثلًا اگر بگويند دو خبر متعارض را به قرآن عرضه بداريد ، مراد صرفاً قرآن است ، نه قرآن از آن جهت كه سنت را تأييد مىكند و لو قرآن ، سنت قطعى را امضاء كرده ، ولى ظاهر متفاهم از اين جمله همين است كه ببينيد آيه‌اى غير از آيه تصديق سنت ، موافق اين روايات هست يا نيست . ظاهر روايت عرضه به كتاب همين است كه با قطع نظر از سنت ببينيد كتاب دال هست يا نيست . اگر شما بگوييد كه اين روايت كه از امام صادق عليه السلام نقل شده با كلام پيامبر صلى الله عليه و آله تنافى دارد ، ظاهر آن اين است كه مراد از كلام پيامبر صلى الله عليه و آله كلماتى است كه مستقيم از پيامبر اكرم صلى الله عليه و آله نقل شده است و منهاى تصديقات كلى است ، كه ايشان نسبت به ائمه و حديثشان را داشته‌اند . و از جمله فوق چنين فهميده مىشود كه فلان روايت با\r\n\r\n","description":"","footnote":"","page_name":" 6932 ","page_number":59},
  {"content":"\r\n\r\nفلان مطلب مأثور از پيامبر صلى الله عليه و آله مخالف است . پس كتاب ، هم به معناى عامى كه بر موافقت با سنت نيز تطبيق كند ، به كار مىرود و هم به معناى خاصى كه با قطع نظر سنت ، يعنى اگر سنتى هم نبود ، خود قرآن مفادى داشت كه از آن استفاده مىشد به كار مىرود اين معناى دوم اخص از قبلى است . حال براى تطبيق بحث ابتدا مقدمه‌اى را ذكر مىكنيم .\r\n\r\nمقدمه : توضيحى درباره ترك استفصال و ترك استيضاح\r\nنكته‌اى در مكاسب مرحوم شيخ هست كه اينجا لازم است به آن اشاره كنيم :\r\nدر پاسخ به يك سؤال ، گاه حكمى كه بر موضوعى بار مىكنيم ، مطلق است يعنى لفظ كلى و شامل است در اين صورت به همان اطلاق تمسك مىشود ، و گاهى نيز موضوع مطلق نيست و خاص است ، ولى از ترك استفصال اطلاق نتيجه مىشود .\r\nمثلًا اگر مورد سؤال قضيه خارجيه باشد ، چون قضيه خارجيه ، قضيه شخصيه است ، مىتوان مطابق همان سؤال ، جواب داد ، ولى گاهى جواب ، حكم قضيه كليه را پيدا مىكند و حكم مطلق مىشود ، مثلًا در اين سؤال كه ؛ كسى كه زن خود را طلاق داده ، چقدر بايد مهريه بدهد ؟ روشن است كه ما وقع خارجى اطلاق ندارد ، چون يا مداخله هست يا نيست ، ولى ترك استفصال در اين مورد باعث مىشود كه حكم اطلاق پيدا كند ، و به منزله اين است كه چه دخول شده باشد و چه نشده باشد اين حكم ثابت است . پس در اين موارد كه سؤال خاص است ، و امام هم جواب آن مورد خاص را مىدهد ، به دليل مهمل بودن لفظ و اين كه متعرض اقسام مورد سؤال نبوده است و هيچ يك را ناقل اراده نكرده است ، در عين حال امام هم سؤال نكرده‌اند ، از همين ترك استفصال معلوم مىشود كه بين صورت دخول و غير دخول فرق ندارد . البته قسم سومى هست كه نه اطلاق است نه ترك استفصال ، بلكه ترك استيضاح است ، لفظى كه سائل گفته مجمل است ، مثلًا سائل مىگويد از زيد تقليد كنم يا تقليد نكنم ، از كلمه زيد ، سائل معناى خاصى را اراده كرده است و\r\n\r\n","description":"","footnote":"","page_name":" 6933 ","page_number":60},
  {"content":"\r\n\r\nاز نظر اراده اهمال ندارد ، ولى مجمل است و معلوم نيست كه كدام زيد را اراده كرده است ، حال اگر در پاسخ ، بدون پرسش از اين كه كدام زيد مراد است ، گفته شد كه تقليد زيد جايز است و اشكال ندارد ، از همين ترك استيضاح معلوم مىشود كه در همه محتملات زيد ، حكم ثابت است ، پس چه لفظ مطلق باشد و چه مهمل و چه مجمل ، حكم اطلاق پيدا مىكند . و در نتيجه ترك تقيد و ترك استفصال و ترك استيضاح همه در اين جهت حكم واحد دارند .\r\nتطبيق : بنابراين در مسأله جارى طبق نظر مرحوم شيخ مىتوان گفت : از آنجا كه كتاب اللّه صلاحيت هر دو معناى عام ( ملازم با سنت ) و خاص ( با قطع نظر از سنت ) را دارد و در عبارت على كتاب الله و سنة نبيه هر دو معنا محتمل است ، و از طرفى هم حضرت سؤال نكرده‌اند كه مراد گوينده كدام معنا بوده است ، از همين ترك استيضاح استفاده مىشود ، حكم در هر دو صورت ثابت است ، و طرفين هر جور كه اراده كرده باشند ، بايد مهر السنة پرداخت شود . اگر معناى كتاب ، معناى خاص آن باشد يعنى مطلبى كه با قطع نظر از سنت از آن استفاده مىشود ، و روشن است كه بنابراين معنا ، مدخول « على » به مهر السنة منطبق نمىشود و به اصل حليت نكاح و يا به « إمساك بمعروف أو تسريح باحسان » و يا بعضى ديگر از احكام مخصوصه نكاح تطبيق مىشود و امّا شامل چيزى كه با سنت مبين شده نخواهد بود . زيرا مىگويد چيزى كه مطابق كتاب و سنت است يعنى هم كتاب و هم سنت ، ظهور آن در هر دو مىباشد نه در احدهما و اين ظهور قابل انكار نيست . پس بر « إمساك بمعروف أو تسريح باحسان » ، و حليت نكاح صدق مىكند چون هم قرآن شاهد بر آن‌هاست و هم سنت شاهد است .\r\nبنابراين ، اين گونه تقريب مىكنيم كه چون سؤال مجمل است و در كلام امام عليه السلام نيز ترك استيضاح واقع شده ، حكم در هر دو صورت ثابت است .\r\nاشكال : امّا به نظر ما كلام مرحوم شيخ محل مناقشه است و لذا تقريب و استظهار\r\n\r\n","description":"","footnote":"","page_name":" 6934 ","page_number":61},
  {"content":"\r\n\r\nفوق باطل است .\r\nتوضيح آنكه : در مواردى كه در سؤال ، لفظ مجمل وجود داشته باشد كه قابل وجهين باشد ، و جواب بدون استيضاح و استفصال و به صورت مطلق بيان شده باشد ، براى اطلاق گرفتن از پاسخ بايد معلوم باشد كه در همان گفتگوى بين امام و سائل نيز اجمال وجود داشته و با وجود اجمال ، امام مطلق پاسخ داده‌اند . براى اثبات اين نكته بايد چند احتمال بر طرف شده باشد . مثلًا اگر درباره جواز تقليد از زيد سؤال شود و زيد هم مردد بين چند نفر باشد ، و امام نيز در پاسخ بگويند اشكال ندارد . گاهى ممكن است در كلام سائل خطا واقع شده باشد كه مراد خود را مشخص نكرده است ، يا اين كه او مراد خود را گفته ولى كسانى كه جواب معصوم عليه السلام را نقل كرده‌اند آن را نقل نكرده‌اند ، و نيز ممكن است كه قرائنى وجود داشته كه در اثر آنها كلام از اجمال خارج شده ولى اين قرائن براى ما نقل نشده ، حال يا قرينه در سؤال سائل بوده كه جواب با آن مطابق شده يا در جواب و يا به گونه‌اى ديگر بوده است ، مثل قرينه خارجيه حاليه ، كه در اثر آن منظور از سؤال روشن بوده و جواب هم بر اساس همان ارائه شده است ، زيرا فرض اين است كه در سؤالى كه به دست ما رسيده قرينه خاصه‌اى نيست . پس يا بايد سائل را تخطئه كنيم و بگوييم سؤال قابل وجهين بوده و مجيب نيز متوجه شده است كه اين قابل وجهين است ، ولى چون حكم در هر دو صورت ثابت بوده استيضاح نكرده و لذا مطلق جواب داده است ، و يا بگوييم قرينه‌اى در سؤال يا جواب بوده و به ما نرسيده است . خلاصه اگر ما بخواهيم اصل عدم خطا را نسبت به سائل و مجيب جارى كنيم مسلماً بايد بگوييم كه در آن موضع قرائنى بوده كه طرفين مىدانستند ولى به ما نرسيده است . و اگر وجود قرينه را نپذيريم بايد بگوييم يك طرف خطا كرده و اين با اصل عدم خطا نمىسازد . حال با وجود اين احتمال يعنى وجود قرينه و مبين بودن سؤال ، نمىتوانيم حكم كنيم كه همانطور كه سؤال براى ما\r\n\r\n","description":"","footnote":"","page_name":" 6935 ","page_number":62},
  {"content":"\r\n\r\nمجمل است ، در موقع صدور روايت نيز براى امام عليه السلام مجمل بوده است ، و لذا ترك استيضاح بىمعنا مىشود . پس اين نكته قطعى نيست كه امام با وجود مجمل بودن سؤال ، جواب قطعى و مطلق داده‌اند . و بنابراين ما نمىتوانيم از اين ناحيه حكم اطلاق را بر جواب مترتب كنيم و لاجرم بايد بر طبق قواعد مشى كنيم .\r\n\r\nجمع‌بندى و نظر نهايى درباره ترك استيضاح و . . .\r\nتوضيح بيشتر كلام مرحوم شيخ و اشكال ما به آن اين است كه در جملات مجمل كه احتمالات آن متعدد است و بنابر بعضى احتمالات نمىشود مورد بحثى را اثبات كرد و نسبت به بعضى مىشود ، معمولًا آقايان مىگويند اين جملات را نمىتوانند دليل باشند ، زيرا « اذا جاء الاحتمال بطل الاستدلال » ، و بايد همه احتمالات را سد ثغور كنيم تا بتوانيم براى مختار استدلال كنيم .\r\nدر پاسخ گفته شده كه گاهى ممكن است چيزى محتملاتى داشته باشد ولى چون امام معصوم عليه السلام از طرف سؤال نكرده كه كدام يك از اين محتملات مراد است ، همين قرينه مىشود كه حكم در همهء محتملات جارى باشد . در غير امام معصوم عليه السلام اگر شخصى باشد كه قول او معتبر باشد نيز همين طور است ، پاسخ انسان حكيم هر چند به مراحل عصمت نرسيده است ، نيز همين گونه است . زيرا حكمت اقتضاء مىكند كه اگر احتمالات مختلف باشد سؤال كنند مثل آن كه سؤال مىكنند كه آيا از زيد مىشود تقليد كرد ، و چند نفر هم به نام زيد باشند ، اگر مراد مجيب اين باشد كه از بعضى از اين مسمى به زيدها مىشود و از بعضى نمىشود تقليد كرد ، بايد مراد سائل را بپرسد ، و اگر سؤال نكرد بايد گفت كه حكم براى همه ثابت است و از همه مسمى به زيدها مىشود تقليد كرد . اگر اين مدعا تمام باشد چون مسأله‌اى كليدى است ، بسيارى از مسائل فقه عوض مىشود . چون صرف وجود يك احتمال ، مىتواند دليل بر مطلب باشد و لو احتمالات ديگر هم وجود داشته باشد .\r\n\r\n","description":"","footnote":"","page_name":" 6936 ","page_number":63},
  {"content":"\r\n\r\nولى به نظر ما مىرسد اين مطلب تمام نيست ، و تمام بودن آن مبتنى بر تسلم عده‌اى از مقدمات است تا بعد از آن مقدمات ، استنتاج شود كه مجمل هم حكم مطلق را دارد . يكى از مقدمات اين است كه اگر چيزى امروز براى ما مجمل است بگوييم زمان معصوم هم همين اجمال بوده ، و الا ممكن است كه چيزى اول در ظرف و زمان خودش روشن باشد و بعد در اثر طول زمان مشتبه و نامعلوم بشود .\r\nمثلًا در سيد أبو الحسن اصفهانى وقتى « سيد » گفته مىشد ، مراد آقاى سيد أبو الحسن بود ، اگر از زمان ايشان عبارتى به نام سيد نقل شده باشد ، ممكن است در زمان حاضر براى بعضى مشتبه شود ، زيرا « سيد » بر اشخاص مختلفى قابل انطباق است . پس يكى از مقدمات اين است كه بگوييم اجمالى كه در زمان ما هست در زمان معصوم هم بوده است .\r\nپذيرش اين مقدمه وابسته به اصل عدم نقل است كه گاهى استصحاب قهقراء و قهقرى تعبير مىكنند . در اين اصل چنان كه مشتهر است مىگويند يكى از اصول عقلائى آن است كه اگر يك لفظ در زمان ما معنائى دارد ، بايد عبارت‌هاى سالفين را هم طبق همان معناى متفاهم امروزى معنا كنيم ، مگر اينكه خلاف آن ثابت شود ، و الا سنگ روى سنگ بند نمىشود و هيچ استفاده‌اى از قرآن و حديث و كتب ديگر نمىتوان كرد . ولى صحت اين اصل براى ما روشن نيست زيرا گاهى مىبينيم كه مثلًا ايضاح فضل بن شاذان كه در زمان حضرت هادى عليه السلام نوشته شده است ، به روشنى قابل فهم است و بر اساس همين معناى متفاهم امروزى از اول تا آخر عبارت‌ها روشن در مىآيد و يا مثلًا وقف نامه‌اى را مىخواهيم ببينيم ، عبارت تاريخ طبرى را نگاه مىكنيم ، آن را مىفهميم و قضايا را از اول تا به آخر مرتبط به هم مىبينيم .\r\nدر اين موارد انسان مطمئن مىشود كه به همين معناست ، و احتمال ديگرى اصلًا منقدح نمىشود ، ولى در بعضى موارد انسان به مشكل مىافتد و مىبيند كه\r\n\r\n","description":"","footnote":"","page_name":" 6937 ","page_number":64},
  {"content":"\r\n\r\nبا اين ادبيات امروزى آن عبارت‌ها را نمىتواند درست كند . جاى مناقشه بحث در اين كه آيا اصل عقلائى در اينطور موارد هم هست يا نه وجود دارد . ما مطمئن نيستيم كه چنين اصلى باشد . منتها در مدارس از اول ، اصل عدم نقل را مىشنويم و خيال مىكنيم كه اين وحى منزل است يا يك برهان رياضى بر آن هست و با تكرار از اصول موضوعه مىشود . به نظر ما بايد اصول را با فطريات تطبيق كنيم و ببينيم كه بالفطره در چه مواردى اصول قابل اعمال و تطبيق است . ما نمىتوانيم اصل عدم نقل را همه جا بپذيريم . حال اگر در مبينات اين اصل را قائل شويم و بگوييم كه اين دسته از الفاظ كه امروز مبين هستند ، در قديم نيز همينطور بوده و هميشه همين معنا را داشته‌اند ، بازهم اين پرسش باقى است كه آيا اين اصل در جملاتى كه حالا معانى مختلف پيدا كرده نيز جريان دارد يا نه ؟ با توجه به اينكه انسان مىفهمد كه تعدد معنا به تدريج پيدا مىشود و به طور دفعى معانى متعدد به وجود نمىآيد ، اگر در زمان ما معناى جمله‌اى در اثر تعدد معانى مشتبه شد آيا مىتوانيم همين را بگوييم كه از اول هم مشتبه بوده است ؟ به نظر ما اين هم مشكل است و اشكال آن از فرض پيشين هم بيشتر است . از سوى ديگر مىدانيم كه بعضى ظهوراتى كه شىء پيدا مىكند در اثر جو حاكم بر محيط است ، گاهى در اثر جو ، از لفظ معنائى متفاهم مىشود و در محيطى ديگر و جوى ديگر معناى ديگرى متفاهم مىشود ، يا مثلًا در يك مكان و زمان و يا ادبيات چيزى ، زيبا تلقى مىشود و در مكان و زمانى ديگر و يا در بعضى از ادبيات ديگر ، كهنه مىشود . مثلًا در محيطى همه حرف‌ها در مورد سواد و علم زيد است ، در اين محيط اگر گفته شود كه عمرو مانند زيد است ، متفاهم از اين تشبيه همين چيزى است كه در اين جو و محيط رواج دارد كه يعنى از نظر علمى شبيه او است ، و بعد مدتى مىگذرد و مسأله اخلاقى زيد مطرح مىشود ، در چنين جو و محيطى مردم از جنبه اخلاقى زيد ، خاطره دارند ، اينجا اگر گفتند كه عمرو مانند زيد است ، متفاهم راجع به\r\n\r\n","description":"","footnote":"","page_name":" 6938 ","page_number":65},
  {"content":"\r\n\r\nاخلاق است ، و در يك محيطى صحبت‌ها بر محور سياست زيد مىگردد ، اگر عمرو را به او تشبيه كردند همين استفاده مىشود ، اين طبيعى قضيه است كه در نتيجه ممكن است كه تشبيه به اختلاف ازمنه تفاوت كند . در اين موارد ، اگر در زمان حاضر از جملات ظهوراتى بفهميم يا ابهام داشته باشد ، خيلى مشكل است كه اين ظهور و يا ابهام را تسريه بدهيم و بگوييم كه در تمام ازمنه همينطور بوده است .\r\nحال اگر چيزى را كه در نظر ما مجمل است تا زمان معصوم كشانديم و گفتيم كه اين اجمال در زمان معصوم هم هست - / يا اطمينان به اين معنا حاصل شد يا گفتيم كه از باب انسداد كه اگر اين نباشد سنگ روى سنگ بند نمىشود يا به هر دليل ديگر اصل عقلائى اوسع از اطمينان است - / خلاصه اگر مطمئن شديم كه در زمان معصوم هم اين جمله محتمل الوجهين بوده و سائل اين را با لفظ محتمل الوجهين از معصوم عليه السلام سؤال كرده و امام معصوم هم جواب داده است ، بازهم با احتمالاتى روبرو هستيم .\r\nيكى از احتمالات اين است كه امام معصوم عليه السلام مراد او را فهميده‌اند ، و لذا استيضاح نكرده‌اند . در بسيارى از موارد امام عليه السلام به علم غير عادى خود عمل مىكنند و در صورتى كه با مقدمات متعارف معمولى علم حاصل نمىشود ، آن علم را در جواب دخالت مىدهند ، البته اصلى نداريم كه اثبات كنيم كه هر وقت امام عليه السلام جواب مىدهند بر اساس علم عادى و نه علم امامت جواب مىدهند چنين اصلى ثابتى وجود ندارد . بنابراين ، ممكن است كه لفظ مجمل بوده ولى امام عليه السلام مراد سائل را دانسته باشند و حكم را بر همان مراد سائل بار كرده باشند ، پس دليلى نداريم كه در تمام محتملات حكم ثابت باشد .\r\nاگر از اين مرحله هم بگذريم و بر فرض ثابت شود كه امام عليه السلام بنابر اصل اولى ، مطابق جواب‌هاى بشر متعارف جواب مىدهند و آن علوم باطنى و علم امامت ، در موارد استثنائى خاصى مورد استفاده قرار مىگيرند كه بخواهند اثبات اعجازى\r\n\r\n","description":"","footnote":"","page_name":" 6939 ","page_number":66},
  {"content":"\r\n\r\nبكنند يا كسى را هدايت خاصى كنند . در اين صورت البته بايد اصلى از اصول را كنار بگذاريم و در واقع مثل بحث تعارض احوال مىشود . « 1 » در اينجا سائل سؤالى كرده و امام عليه السلام هم جوابى داده‌اند و آن سؤال هم محتمل الوجوه بوده است ، يك صورت اين است كه بگوئيم سائل متوجه احتمالات سخن خود نبوده ، و مرتكب خطا شده است كه در اين صورت بايد اصل عدم غفلت و اصل عدم خطا دربارهء متكلم را كه اصل اولى است ، به خاطر همين تعارض كنار بگذاريم و خلاف اصل را مرتكب شويم .\r\nصورت ديگر آن است كه سائل غفلت و اشتباهى مرتكب نشده و درست سؤال كرده منتها بين سائل و امام عليه السلام قرائنى بوده ، و در اثر آن قرائن ، مسأله براى امام عليه السلام روشن بوده ، ولى كسانى كه اين عبارت را براى ما نقل كرده‌اند ، اين قرائن را منعكس نكرده‌اند ، اين مطلب هم خلاف اصل است . به هرحال يك خلاف اصل اينجا مىخواهيم مرتكب شويم با توجه به اينكه يكى از مواردى كه به اصل عدم خطا تمسك مىكنند ولى اين اصل در آنجا ضعيف است ، اين است كه در خيلى مواقع ، در اثر تقطيع ، قرائن از بين مىرود ، مثلًا اسم مرحوم شيخ را در قطعه ديگرى برده‌اند منتها چون عبارت تقطيع شده است ، بعد كه لفظ شيخ گفته مىشود براى ما مجمل مىشود كه آيا منظور از لفظ شيخ مرحوم انصارى است و يا مراد مرحوم شيخ طوسى است ، گاهى تقطيع در مكتوب مىشود ، و گاهى تقطيع در ملفوظ مىشود مانند همان مثالى كه در مورد علم و اخلاق و سياست زيد ذكر شده بسيارى از مشكلاتى كه حاصل شده و منشأ اجمال شده ، همين تقطيع‌هاى مكتوب و ملفوظ است ، ما در اينجا نمىتوانيم اين اصل را خيلى محكم و پابرجا حساب كنيم و بگوييم كه اينها كه نقل كرده‌اند ، تقطيع نكرده‌اند و قصورى از ناحيه\r\n\r\n\r\n","description":"","footnote":"\r\n( 1 ) - توضيح استاد مد ظله : اصول مختلفى وجود دارند ، مانند اصالة الحقيقة ، اصالة العموم ، اصالة الجد ، و بايد يكى از اين اصل‌ها در موردى كنار گذاشته شود ، حال كداميك از اين اصل‌ها را كنار بگذاريم و از كداميك رفع يد كنيم ، در حالى كه گاهى ترجيحى هم در بين نيست ؟ اين بحث تعارض احوال است .\r\n","page_name":" 6940 ","page_number":67},
  {"content":"\r\n\r\nاينها در منتقل كردن جو عمومى يا جو خصوصى در اين جهت نبوده و صرفاً يك اشتباهى خود سائل كرده و متوجه تكثر احتمالات نبوده است . حال اگر علم پيدا كرديم كه سائل قرينه لفظ محتمل الوجوه را نياورده و امام هم با علم عادى جواب مىدهند ، اينجا مىتوانيم بگوييم كه حكم براى تمام محتملات ثابت است ، ولى ما كه در زمان معصوم نبوديم و راهى به اين عمل نداريم . اگر بتوانيم اين مقدمات را طى كنيم ، مىگوييم كه حكم براى تمام محتملات ثابت است ، و أنى لنا باثبات ذالك . بنابراين همان روش قوم را بايد بپذيريم و بگوييم كه در صورت وجود احتمال معتنى به ، استدلال ساقط مىشود ، و حق هم همين است ، و آن تقريب اول تقريب نادرستى است .\r\nتطبيق اشكال بر ما نحن فيه : در روايت محل بحث ما نيز دو احتمال وجود دارد ؛ يكى اين كه روايت مطابق قواعد باشد ، و مراد از كتاب و سنت معناى عام آن باشد كه متلازمان هستند . يعنى ممكن است سؤال اين باشد كه اگر مهر السنة در ضمن عبارتى جامع اراده شود كفايت مىكند يا نه ؟ آيا اين عمومات براى تعيين مهر كفايت مىكند به گونه‌اى كه شامل همه حالت‌ها بشود ، حتى صورتى كه طرف نمىداند مهر السنه چه مقدار است ؟ به علاوه كه ممكن است مراد گوينده اين باشد كه هر چه در كتاب هست و قرآن مىگويد ، ولى نمىدانسته كه در سنت ، چيزى به نام مهر السنة هست . او خيال مىكرده كه همانطور كه معمول مردم انجام مىدهند ، عدالت نيز همانطور اقتضا مىكند ، و قرآن به عدالت ترغيب كرده است و امام اصرار بر اين داشته‌اند كه مصداق عدالت همان مهر السنة و پانصد درهم است .\r\nيعنى از كتاب همان معناى عام را اراده كرده ولى تطبيق آن بر مهر السنة را نمىدانسته است و يا ممكن است كه حتى تطبيق آن را هم مىدانسته ولى چون مقدار مهر السنة را نمىدانسته ، گمان كرده كه اين كالعدم است ، همه اينها محتمل است .\r\n\r\n","description":"","footnote":"","page_name":" 6941 ","page_number":68},
  {"content":"\r\n\r\nاحتمال دوم : آن كه روايت مطلب تازه‌اى بيان كرده باشد ، كه قواعد اثباتاً يا نفياً متعرض آن نيست ، و چون نمىدانيم كدام يك اراده شده است ، پس دليلى نداريم كه بايد در همه صور مهر السنة پرداخت شود . در نتيجه از اين روايت چيزى به دست نمىآيد و بايد بر طبق مقتضاى قواعد ابتدايى عامه عمل كنيم . و از روايت هم چيزى كه نتوان به وسيلهء قواعد آن را اثبات كرد به دست نمىآيد .\r\nبحث دوم : اين است كه اگر از عبارت على كتاب اللّه و سنة نبيه ، مهر السنة را استظهار كرديم آيا على وجه الاطلاق بايد صحيح بدانيم و يا بايد بين موارد تفصيل قائل شويم ؟ متأخرين مىگويند ، و همين گفته نيز حق در مسأله است ، كه ما دليل نداريم كه چنين جهالتى و به خصوص جهالتى كه با سؤال كردن از كسى كه مسأله را مىداند ، معلوم شود كه مهر السنة چقدر است ، اشكال داشته باشد ، اولًا چنين جهالت‌هايى در باب مهر اشكالى ندارد ، بر فرض كه اشكال داشته باشد ، خصوص اين گونه جهالت‌هايى كه مسأله بين اماميه روشن است و با سؤال كردن معلوم مىشود ، مضر نيست و از اين ناحيه اشكالى نيست .\r\nو امّا گفتيم بايد طبق قواعد مشى كرد از روايت چيزى بدست نمىآيد ، آن چه قواعد اقتضا مىكند آن است كه لازم نيست شخص مقدار مهر السنة را بداند و حتى اگر اصل مهر السنه را نيز نداند و بگويد هر چه در كتاب و سنت هست را مهر قرار دادم ، اگر معناى عام كتاب و سنت اراده شده باشد ، بايد از فقيهى بپرسد و او مىگويد چون چنين چيزى در سنت هست و كتاب نيز امضاء كرده است ، پس مهرى كه تعيين شده پانصد درهم است . و همين اجمال كافى است ، و نيازى به علم تفصيلى نيست . ما هم در باب مهر همين را مىگوييم .\r\n« * و السلام * »\r\n\r\n","description":"","footnote":"","page_name":" 6942 ","page_number":69},
  {"content":"\r\n\r\n\r\n2 / 9 / 1384 چهارشنبه درس شمارهء ( 822 - 812 ) كتاب النكاح / سال هشتم\r\nبِسْمِ اللَّهِ الرَّحْمنِ الرَّحِيمِ\r\n\r\nحكم تعيين مقدارى در تعيين مهر براى غير « 1 »\r\nعبارت محقق در « شرايع » : « و لو سمى للمرأة مهرا و لأبيها شيئا معينا لزم ما سمى لها و سقط ما سمى لابيها ، و لو أمهرها مهرا و شرط ان يعطى أباها منه شيئا معينا ، قيل : يصح المهر و يلزم الشرط بخلاف الاول » .\r\n\r\nصور مسأله :\r\nهمانطورى كه از عبارت محقق هم بر مىآيد عمده بحث در مسأله كه از سابق مورد نظر قرار گرفته است دو صورت است كه عبارتند از : 1 - اينكه مقدارى را به عنوان مهر براى زن و مقدارى ديگر را هم به حساب بضع براى غير زوجه مثلًا پدرش قرار بدهند . 2 - اينكه تمام مقدار مقرر را به عنوان مهر براى زن تعيين كنند و شرط شود مقدارى از آن مهر به ديگرى مثلًا پدر زوجه و يا شخص ثالثى پرداخت شود . البته صورت سومى هم قابل فرض است و آن اينكه ازدواج داعى شود مبلغى به شخص ثالثى پرداخت گردد . اين صورت اشكالى ندارد و مورد بحث نيست .\r\nهر يك از دو صورت فوق نيز به شرح زير قابل تقسيم هستند :\r\nاما صورت اول به سه قسم تقسيم مىشود كه عبارتند از : 1 - اينكه آن مقدارى\r\n\r\n\r\n","description":"","footnote":"\r\n( 1 ) - اين بحث كه تا صفحه 23 ادامه دارد مربوط است به مقدارى از درس 811 ، تمام درس‌هاى 812 و 813 و مقدار زيادى از درس 814 ، يعنى از صفحه 380 جزوات درسى تا صفحه 393 است . و از صفحه 24 الى 43 هم مربوط به بحث‌هاى بعدى است كه مربوط به تنظيم درسهاى 814 ، 815 و 816 است و تا صفحه 402 از جزوات در آن تنظيم شده است .\r\n","page_name":" 6943 ","page_number":70},
  {"content":"\r\n\r\nكه براى غير زوجه منظور شده است به عنوان جزئى از مهريه باشد . 2 - اينكه آن مقدار به عنوان شرط المهر منظور گرديده باشد ، مثلًا زن شرط مىكند غير از هزار دينارى كه مهر اوست ، ديگرى نيز مالك هزار دينار باشد . البته اين شرطيت خودش به دو نحو ممكن است بوده باشد : الف . به صورت شرط نتيجه باشد ؛ يعنى به صرف عقد كردن آن مقدار ملك غير مىشود . ب . به صورت شرط فعل باشد ؛ يعنى بعد از عقد او ملزم باشد كه آن چيز را تمليك به غير نمايد و اگر تمليك نكند ، آن شخص ثالث مالك نيست .\r\nو اما صورت دوم كه در آن شرط مىشود كه مقدار معينى از مهر به پدر زن داده شود ، در اين صورت هم شرط به دو نحو ممكن است بوده باشد . يكى اين كه شرط مذكور به صورت شرط نتيجه باشد و ديگرى اين كه آن شرط به صورت شرط فعل باشد .\r\nشرط نتيجه بودن نظير اين است كه مثلًا پدر كسى را به خودش بفروشند . در اين فرض گفته مىشود شخص آنا ما مالك پدر خود مىشود و در آن بعد پدر منعتق مىشود و يا مثلًا در باب خمس گفته مىشود ملكيت براى شخصى كه كسب كرده نسبت به چهارپنجم كل مال ، مستقر مىشود . اما نسبت به خمس استقرار پيدا نمىكند بلكه در آن اول شخص مالك مىشود و در آن بعد از ملك او خارج شده و به ملكيت در باب خمس منتقل مىشود و اين فرض به دليل ظاهر آيه  وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ . . .  مىباشد . در مسأله جارى نيز اگر زن يا مرد شرط كنند ، مقدارى از مهريه كه زن مالك شده است ، براى شخص ثالث باشد ، اين صورت شرط نتيجه است كه در آن اينطور فرض مىشود كه زن آنا ما مالك مىشود و در آن بعد از ملك او خارج مىگردد و به شخص ثالث منتقل مىشود . اما اگر زن شرط كند كه از مهريه‌اى كه من مالك شده‌ام ، فلان مقدار را شما به پدرم بپردازيد ، به صورت شرط فعل خواهد بود .\r\n\r\n","description":"","footnote":"","page_name":" 6944 ","page_number":71},
  {"content":"\r\n\r\nالبته با توجه به اينكه بحث‌هاى انجام شده در حول محور همان دو صورت كلى انجام گرفته است و به ساير اقسام به صورت فرعى و يا بيشتر توسط بعضى كه قائل به تفصيل در صورت اول هستند توجه شده است . ما نيز بحثمان را در همان دو صورت قرار مىدهيم .\r\n\r\n[ حكم مقدار زيادى از مهر براى شخص ثالث مثل پدر 
  ]\r\nبررسى حكم صورت اول\r\nصورت اول اين بود كه علاوه بر تعيين مقدارى به عنوان مهر براى زن ، مقدار معينى هم براى شخص ثالثى مثل پدر او قرار داده بشود ؛ و فرقى نمىكند كه به عنوان جزء مهر باشد يا به عنوان شرط آن ، هر دو قسم مسأله ، مورد بحث است .\r\n\r\nاقوال در اين قسم :\r\nمقتضاى بررسى كلمات فقهاء - به طورى كه شرحش در اينجا مىآيد - اين است كه بلا خلاف و اجماعاً همگى نصاً و فتواً قائل به صحت مقدارى كه براى خود زن قرار داده‌اند و بطلان مقدارى كه براى غير قرار داده‌اند و دعواى اتفاق بر اين حكم نموده‌اند . مخالف صريحى در اين مسأله وجود ندارد الا اينكه فقط صاحب مسالك ، ابن جنيد را مخالف قلمداد كرده است . كه البته مخالفت ابن جنيد كما سيأتى در اصل بطلان مقدار مجعول براى غير نيست بلكه ايشان بر خلاف قوم قائل به استحباب پرداخت آن به غير شده است .\r\nدر بين متأخرين هم تا قبل از شهيد ثانى ، مخالفى نبوده است و شهيد ثانى هم فقط در يك صورت اشكال كرده است و جماعتى همچون صاحب مدارك و كاشف اللثام از او در اين اشكال تبعيت نموده‌اند و آن در صورتى است كه قرار دادن مقدارى براى پدر موجب رضايت زن به مهر كمتر شده باشد كه شرحش خواهد آمد .\r\nظاهر صاحب حدائق هم اشكال در حكم به بطلان مقدار قرار داده شده براى پدر در صورتى است كه اين جعل به عنوان شرط باشد نه به عنوان جزئى از مهريه ،\r\n\r\n","description":"","footnote":"","page_name":" 6945 ","page_number":72},
  {"content":"\r\n\r\nكه بحث از اين تفصيل هم خواهد آمد .\r\n\r\nبررسى نظر ابن جنيد در مسأله\r\nقبل از اينكه از ادله اقوال و احتمالات ناشى از اشكال‌هاى مطرح شده بحث بكنيم به بررسى نظر ابن جنيد در مسأله مىپردازيم . شهيد ثانى در « مسالك » از ابن جنيد به عنوان تنها مخالف در مسأله ياد كرده است . بعد از بيان بطلان مقدار مجعول براى غير ، شهيد ثانى مىفرمايد : « و لم يخالف فى ذلك احد من الاصحاب الا ابن جنيد » و سپس عبارت ابن جنيد را نقل مىكند .\r\nالبته بين عبارت نقل شده از ابن جنيد در « مسالك » با آنچه از او در « مختلف » نقل شده است فرق مختصرى هست . عبارت ابن جنيد در « مسالك » چنين نقل شده است :\r\n« و لا يلزم الزوجة غير المهر من جعالة لولى او واسطة و لو وفى الزوج بذلك تطوعا كان احوط لقول النبى صلى الله عليه و آله : أحق الشروط ما نكحت بها الفروج ، فان طلقها قبل الدخول عليها لم يكن لها الا نصف الصداق دون غيره فان كان قد دفع ذلك يرجع عليها به نصف الصداق و كل الجعالة على الواسطة فان كانت المرأة اشترطت رجع عليها به نصف صداقها ما أخذه ممن شرطت ذلك له لان ذلك كله بعض الصداق الذي لم ترض بنكاحها إلّا به » و اما در مختلف ، عبارت نقل شده يك نقيصه‌اى نسبت به مسالك دارد و جمله منقوله از پيامبر اكرم صلى الله عليه و آله را ندارد .\r\n\r\nاشكال « جواهر » بر استظهار « مسالك » :\r\nصاحب جواهر بعد از نقل اين مطالب از مسالك در اينجا مىگويد « لا صراحة فى كلام ابن على فى الخلاف بعد ظهور ارادة الندب من الاحتياط فى كلامه » يعنى با توجه به روشن بودن اين مطلب كه ابن جنيد پرداخت مقدار مقرر براى ولىّ را از باب استحباب مطرح كرده است ، جايى براى به حساب آوردن ابن جنيد به عنوان مخالف با اجماع باقى نمىماند ؛ چرا كه ايشان هم مثل سايرين قائل به لزوم مقدار مقرر به ولى نيست ، پس موافق با ايشان مىشود نه\r\n\r\n","description":"","footnote":"","page_name":" 6946 ","page_number":73},
  {"content":"\r\n\r\nمخالف .\r\n\r\nدفع اشكال از « مسالك » :\r\nاما با توجه به اينكه هم در ابتداء كلام ابن جنيد عبارت « و لا يلزم الزوجة غير المهر » و هم در اواسطش عبارت « تطوعا » آمده است ترديدى در اين مطلب باقى نمىماند كه ايشان هم قائل به لزوم پرداخت مقدار مقرر براى غير نيست و شهيد ثانى هم حتما اينها را توجه داشته است و لذا مقصود شهيد ثانى از مخالف شمردن ابن جنيد اين نيست كه او قائل به صحت و لزوم پرداخت مهر مقرر براى غير به احتياط وجوبى شده است . بلكه مقصود شهيد ثانى از مخالفت ابن جنيد با ديگران در اين جهت است كه ديگران گفته‌اند كه چنين قراردادى براى غير در عقد نكاح فاسد است و استحباب اداء هم ندارد ، ولى ابن جنيد با توجه به شبهه‌اى كه به نظرش وجود داشته است ، اگر چه فتاوا بر خلاف آن است ، حكم صحت و به رعايت چنين قرارى به احتياط مستحب كرده است .\r\nكما اينكه روشن است كه كلام ابن جنيد ربطى به قسم دوم - كه بحثش خواهد آمد - ندارد كه موضوعش اين است كه مقدارى از مهرى را كه ملك اوست ، به شخص ثالثى مثلًا به پدرش بدهند ؛ چرا كه در عبارت ابن جنيد حرفى از اينكه مقدارى از مهر كه ملك زوجه است براى ديگران قرار داده شده باشد نيست ، بلكه ظهور در همان قسم اول دارد و لذا ابن جنيد بر خلاف نسبت مخالفت به او در قسم دوم توسط شهيد اول در غاية المرام و به تبع او ديگران از جمله صاحب جواهر ، جزو مخالفين در قسم دوم نيست . و اما اينكه در قسم دوم ، آقايان قول به صحت كه مخالف مشهور است را به قبل نسبت داده‌اند و نيز فخر المحققين در ايضاح اين قول را به بعض الاصحاب نسبت داده و اسم نبرده است ، به نظر مىرسد قائل قيل ، ابن حمزه در وسيله است نه ابن جنيد .\r\n\r\nاشكال علامه بر عبارت ابن جنيد :\r\nبراى روشن‌تر شدن كلام ابن جنيد مناسب است كه اشكال علامه در مختلف را بر عبارتى كه از او نقل شده است و جواب\r\n\r\n","description":"","footnote":"","page_name":" 6947 ","page_number":74},
  {"content":"\r\n\r\nداده شده از آن را هم در اينجا بياوريم .\r\nدر عبارت ابن جنيد اين گونه آمده است كه اگر جعلى را ضمناً براى غير زوجه قرار داده باشد ، لازم الوفاء نيست . اشكال علامه اين است كه اگر مقصود شما از قرار دادن جُعل همان جعاله اصطلاحى است كه در قبال انجام كارى در آينده مبلغى به شخص داده مىشود ، ديگر وجهى براى لازم الوفاء نبودن آن وجود ندارد چون اين جعاله صحيح است و لازم الاجراء است ، پس چرا حكم به عدم لزوم وفاء كرده‌ايد ؟ و اگر مراد جعاله اصطلاحى نيست بلكه قرار دادن مقدارى براى ولىّ است ، در اين صورت لزوم وفاء ندارد و باطل است مطلقا ، پس چرا مسأله رجوع به نصف صداق و مبلغ جعاله را در صورت طلاق قبل از دخول بر آن تفريع كرده‌ايد ؟ چرا بين صورت طلاق و غير طلاق تفصيل داده‌ايد اين چه خصوصيتى دارد ؟\r\n\r\nجواب فقهاء از اشكال علامه :\r\nدر « جواهر » و كتاب‌هاى قبل از آن گفته‌اند اين تفصيلى كه شما در اشكال بر ابن جنيد ذكر كرده‌ايد كه اگر جعاله اصطلاحى باشد صحيح است و اگر جعاله بر فعل آينده يعنى جعاله اصطلاحى نباشد صحيح نيست ، درست نيست چرا كه جعاله اصطلاحى خارج از موضوع مسأله است و محل بحث نيست . چرا مطلبى را كه خارج از بحث است را به عنوان تفصيل در بحث ذكر كرده‌ايد .\r\n\r\nاشكال بر جواب مذكور و ارائه جواب ديگر :\r\nاما ايرادى كه بر علامه گرفته‌اند درست نيست ؛ چرا كه مرحوم علامه كه چنين تفصيلى را نداده است ، بلكه ابن جنيد است كه جعاله را مطرح نموده و علامه به او اشكال مىكند كه مقصود شما كدام يك از دو وجه است و بر هر وجهى اشكالى را وارد مىكند .\r\nو جواب صحيح از اشكال علامه اين است كه بله مقصود ابن جنيد همانطورى كه مقتضاى مسأله مورد بحث است جعاله اصطلاحى نيست كه در جاى خودش\r\n\r\n","description":"","footnote":"","page_name":" 6948 ","page_number":75},
  {"content":"\r\n\r\nمسلما صحيح است ، بلكه مقصود از آن جعاله غير اصطلاحى است كه متعارف و مرسوم هم هست نظير شيربهاء كه براى غير زوجه قرار مىدهند . حالا گاهى به عنوان جزء المهر و گاهى به عنوان شرط المهر قرار مىدهند ، و در روايت وشّاء هم - كه بيانش خواهد آمد - از همان سؤال شده است و حضرت حكم فرموده‌اند كه قسمت زوجه صحيح و مازاد بر آن ناصحيح است . و اما تفريعى كه ابن جنيد در مورد طلاق پس از پرداخت آن نموده است ، براى دفع يك توهم است و آن اينكه توهم نشود كه اين مقدار زايدى را كه به ولىّ پرداخته است از باب هبه به زوجه است كه بازگشت در آن ناصحيح « 1 » است ؛ چرا كه اين را - و لو به حسب حكم ظاهرى - از باب احتياط مستحبى پرداخته است و با چنين وصفى احكام هبه بار نمىشود .\r\n\r\nادله صحت مهر مجعول براى زوجه و فساد مجعول براى غير\r\nدر « جواهر » براى حكم فوق چهار دليل ذكر شده است كه عبارتند از :\r\n\r\n1 - اجماع :\r\nدر « جواهر » به تبع « رياض » مسأله اجماع را نسبت به حكم به صحت و لزوم مهرى كه براى زن قرار داده شده است ، از « خلاف » شيخ ، و نسبت به حكم به فساد و عدم لزوم مقدارى كه براى پدرش قرار داده شده است را از « غنيه » ابن زهرة نقل مىكند .\r\nولى با مراجعه به « خلاف » و « غنيه » ملاحظه مىشود كه در هر دوى آنها اجماع نسبت به هر دو حكم ادعاء شده است .\r\nمرحوم شيخ ابتدا در « خلاف » دو قول از عامه نقل مىكند كه يكى قول به فساد مهر و دومى مهر بودن تمام آنچه براى زوجه و براى پدر قرار داده شده است مىباشد و مختار خود را كه بر آن ادعاى اجماع مىكند اين چنين بيان مىكند : « اذا اصدقها على أن لابيها ألفا فالنكاح صحيح بلا خلاف » يعنى در بين مسلمين در صحت\r\n\r\n\r\n","description":"","footnote":"\r\n( 1 ) - چون هبه به رحم و زوجه لازم است .\r\n","page_name":" 6949 ","page_number":76},
  {"content":"\r\n\r\nنكاح خلافى نيست « و ما سماه لها يجب عليه الوفاء به و هو بالخيار من ما سمّاه لابيه ، دليلنا اجماع الفرقة و اخبارهم » .\r\nو در « غنيه » هم مىگويد : « و اذا أصدقها على أن لابيها الفا صح العقد بلا خلاف و يجب عليه الوفاء بما سمى لها و هو بالخيار فى ما شرط لابيها بدليل اجماع الطائفة » كه اين عين عبارت شيخ است ، منتها اشاره به اقوال عامه نكرده است . ظاهر عبارتهاى خلاف و غنيه ، اين است كه اجماع طائفه دليل هر دو جمله قبل است در حالى كه مرحوم صاحب رياض مىخواهد بگويد دليل جمله اول در خلاف و دليل جمله دوم در غنيه است . غير از شيخ طوسى و أبو المكارم ابن زهره ، اشخاص ديگرى نيز شبيه به اين اجماع را دارند مانند مرحوم محقق كركى كه مىگويد عامة الاصحاب به اين مطلب قائل شده‌اند و يا شهيد ثانى كه گفته قطع به الاصحاب ، به هر حال در مسأله اجماع وجود دارد و مخالفى با آن نديده‌ام ، و اما از حيث مدركى بودن اجماع و حجيت يا عدم حجيت اجماع در اين صورت وارد بحث مفصل آن نمىشويم .\r\n\r\n2 - قاعده معاوضيت :\r\nمقتضاى معاوضه بودن به معناى رد و بدل كردن و جابجا كردن ، اين است كه همانطورى كه علامه ذكر كرده است ، بايد عوض داخل ملك كسى بشود كه معوض از ملك او خارج مىشود ، و از آنجا كه جعل مهر در باب نكاح هم يك نحوه معاوضه‌اى بين بضع و مهر است ، پس لازم مىشود عوض يعنى آنچه در مقابل بضع قرار مىگيرد و به قول صاحب جواهر حتى اگر به نحو جزئيت لحاظ شده باشد يا به نحو شرطيت بوده باشد ، در همه صور عوض كلًا يا جزءاً يا شرطاً بايد به كسى منتقل شود كه معوض يعنى بضع مال اوست و از ملك او خارج مىشود و اينكه و لو مقدارى از عوض داخل ملك غير بشود ، درست نيست .\r\nاشكال : اين استدلال به نظر ما ناتمام است ؛ اگر بپذيريم مفهوم معاوضه و ما به القوام آن ، جابجا شدن عوضين است يعنى در معاوضه حتما بايد معوض به جايى\r\n\r\n","description":"","footnote":"","page_name":" 6950 ","page_number":77},
  {"content":"\r\n\r\nبرود و به ملك كسى برود كه عوض از ملك او خارج مىشود و بالعكس ، در اين صورت همانطورى كه خود صاحب جواهر هم بعداً در پاسخ به مرحوم شهيد ثانى مىگويد ، به چه دليل نكاح را معاوضه كاملى مثل بيع بدانيم و هر چه در ساير معاوضات معتبر است ، در آن هم دخيل بدانيم ، چرا كه نكاح كالمعاوضه و يك شبه معاوضه است ، و مشابهت فى الجمله اقتضاء نمىكند كه هر امرى كه در معاوضات معتبر است در نكاح هم بيايد ، خصوصا كه ادله عامه وفاء به عقود و شروط هم مقتضى وفاء به آن هستند . حالا اسم معاوضه را روى نكاح نگذاريد .\r\n\r\n3 - صحيحه وشّاء\r\nعن الرضا عليه السلام قال : سمعته يقول : « لو أن رجلا تزوج امرأة و جعل مهرها عشرين الفا و جعل لابيها عشرة آلاف كان المهر جائزا و الذي جعل لابيها فاسدا » . « 1 »\r\nدر اين روايت تصريح شده كه اگر كسى بيست هزار دينار براى زوجه و ده هزار دينار براى غير زوجه قرار دهد ، آن بيست هزار دينار زوجه صحيح و آن ده هزار دينار غير زوجه باطل است . البته ظاهر روايت صورت اشتراط است نه جزئيت ؛ چرا كه مىفرمايد : مهر كه همان بيست هزار دينار است ، براى زوجه است و صحيح است و غير المهر كه مجعول للاب است ، فاسد و باطل است . پس معلوم مىشود مهر يك چيز است و مجعول للاب چيز ديگرى است نه جزء آن و چون اگر مجعول للاب مستند به حساب بضع و شرطيت بضع نباشد بلااشكال اشكالى ندارد ، معلوم مىشود اين مجعول للاب به عنوان شرطيت براى بضع لحاظ شده است به اين معنا كه شرط تسليط بر بضع اين است كه براى پدر او مثلًا چيز ديگرى قرار دهد . البته اگر صورت شرط باطل باشد مىتوان بطلان صورت جزء را بالاولوية استفاده نمود . اگر چه عكس آن شايد استفاده نشود . به نظر ما صحيحه وشاء روايت خوبى است و از آن استفاده ميش ود زن حق ندارد بگويد كه مقدارى براى من و مقدارى براى پدرم باشد و باطل است .\r\n\r\n\r\n","description":"","footnote":"\r\n( 1 ) - جامع الاحاديث 26 : 277 ، الباب 1 من ابواب المهور و الشروط ، الحديث 53 .\r\n","page_name":" 6951 ","page_number":78},
  {"content":"\r\n\r\n\r\nاشكال صاحب حدائق بر صورت اشتراط\r\nمرحوم صاحب حدائق در اينجا اشكالى به علامه كه حكم به بطلان جعاله به معناى غير اصطلاحى به طور مطلق كرده است مىكند و آن اين كه بله اگر به عنوان تقسيط المهر مقدارى از مهر را براى اجنبى قرار بدهد ؛ يعنى مقدارى از مهر را به عنوان عوض بضع براى زوجه و مقدارى از مهر را براى ديگرى قرار دهد اين باطل است ، در حالى كه در امم گذشته چنين مهرى ، بلكه اگر تمام مهر را هم براى پدر قرار مىدادند اشكال نداشت ، ولى اگر بخواهد كه مقدارى از مهر را به عنوان شرطيت به غير زوجه بدهد ، اين را چرا باطل بدانيم در حالى كه « المؤمنون عند شروطهم » مقتضى صحت است .\r\n\r\nجواب اشكال :\r\nهمانطورى كه در توضيح صحيحه وشاء بيان شد و خود صاحب حدائق هم اين روايت را قبول دارد ، اساساً ظاهر روايت كه حكم به بطلان مقدار قرار داده شده براى غير كرده است ، صورت اشتراط است و اگر به فرض آن را بر صورت جزئيت و يا صورت داعى نيز حمل كنيم ، باز مىتوان از راه اولويت ، حكم صورت اشتراط را استفاده نمود . بنابراين در هر حال حكم به بطلان را از روايت مىتوان فهميد و استدلال به المؤمنون عند شروطهم و مانند آن صحيح نيست .\r\n\r\nاشكال شهيد ثانى و تابعينش در بعض صور\r\nمرحوم شهيد ثانى در اينجا شبهه‌اى دارد كه عده‌اى از متأخرين از او مثل نوه‌اش صاحب مدارك و كاشف اللثام هم آن را پذيرفته‌اند و آن اينكه حكم به لغو بودن مقدارى كه براى غير قرار داده شده است در يك صورت مشكل است و آن در جايى است كه رضايت زن به مهر منوط به صحت تعلق آن مقدار زائد به غير باشد و در صورت سقوط آن مقدار زائد ، راضى به مهر قرار داده شده براى خود نباشد در اين صورت احتمال دارد گفته شود كه آن مقدار زايد را هم بايد به خود زوجه بدهد . بعد مىگويد : اين احتمال منافاتى با روايت وشاء هم ندارد البته كلام\r\n\r\n","description":"","footnote":"","page_name":" 6952 ","page_number":79},
  {"content":"\r\n\r\nايشان در اينجا قدرى پيچيده است ولى ظاهرا مرادش اين است كه ؛ روايت مذكور اين را كه آن مقدار زايد به غير تعلق پيدا كند نفى كرده بود و اما اين را كه در بعضى از فروض ، اين مقدار زايد هم به جهت مبتنى بودن رضايت زوجه به آن ، بايد به او - علاوه بر مهر تعيين شده براى خودش - داده شود ، نفى نمىكند ، بله اگر اين روايت نبود با توجه به فساد شرطى كه در مهر است و رضايت منوط به آن بود ، حكم به مهر المثل مىكرديم ولى به دلالت روايت حكم به لزوم دادن بيست هزار از باب مهريه قرار داده شده براى او و همين طور حكم به عدم لزوم پرداخت مقدار زايد بر آن به غير مىكنيم . ولى از طرفى حكم به لزوم پرداخت آن مقدار زايد به خود زوجه به جهت ابتناء رضايت زوجه در نكاح بر آن نيز مىتوان نمود .\r\nحالا آيا شهيد ثانى مىخواهد بگويد به اطلاق روايت اخذ مىكنيم منتها در بعض صور مقدار كسر شده نيز اضافه مىگردد يا ايشان هم نظير تابعينشان در اين حكم ، مىخواهند بگويند قدر متيقن روايت ، غير اين صورت است . چون عبارت شهيد مندمج است مرادشان خيلى روشن نيست ولى به حدى قوى مىخواهند اخذ به اطلاق فقط در عقد اثباتى كنند و بگويند در عقد سلبى نسبت به تمام فروض اطلاق ندارد .\r\n\r\nجواب اشكال :\r\nاولًا : روايت از آنجا كه در مقام بيان است ، خصوصاً با توجه به شايع بودن چنين امرى كه ، معمولًا اگر براى غير چيزى قرار بدهند مقدارى از مهر را به جهت آن كم مىكنند ، كالصريح در اين است كه آن مقدارى كه زن مىتواند آن را مطالبه كند همان مقدارى است كه براى خودش قرار داده شده است و حكم به سقوط مقدار مازاد به طور مطلق كرده است نه نسبت به خصوص شخص ثالث ، و لذا روايت مذكور هم نسبت به عقد ايجابى - كه صحت مقدار قرار داده شده براى زوجه است - و هم نسبت به عقد سلبى - كه سقوط مقدار قرار داده شده براى غير است - اطلاق دارد و اين طور نيست كه به طورى كه تصور كرده‌اند ، نسبت به عقد\r\n\r\n","description":"","footnote":"","page_name":" 6953 ","page_number":80},
  {"content":"\r\n\r\nسلبى اطلاق نداشته باشد .\r\nو ثانياً : مستفاد از روايات اين است كه در تمامى شروط يا عقودى كه منشأ رضايت اشتباه در چيزى بوده باشد همان رضايت ناشى از اشتباه ، كافى براى حكم به صحت است و نظيرش در باب عيوب زن و شوهر است كه پس از معلوم شدن عيب ، در بعضى از عيوب مثل جنون و جذام جعل خيار شده و در بعضى هم خيار نيست و چه بسا در آن عيوب اصلًا رضايتى حاصل نيست و اگر شخص آگاه به آن عيوب مىبود اصلًا در مورد ازدواج اقدام نمىكرد ، ولى مع ذلك حكم به صحت ازدواج آنها مىكنند .\r\n\r\n4 - خبر سكونى\r\nكه در آن كسى مىگويد دختر يا خواهر خود را زن من قرار بده و در مقابل من براى تو كار مىكنم . حضرت مىفرمايند اين شرط باطل است و زن احق به مهر خودش است .\r\nدر اينجا توضيحى بايد عرض كنم و آن اينكه قرار دادن مقدارى براى غير زوجه به دو صورت ممكن است كه يك صورت آن اشكال دارد مثلًا اگر كسى پولى بپردازد تا شخصى براى ثالثى كارى را انجام دهد ، اين عقد اجاره اشكال ندارد و باطل نيست چون مالك عمل ، پرداخت‌كننده پول است و اوست كه مىتواند اجير را از انجام عمل بازدارد يا همچنان بر آن عمل باقى بگذارد . در مسأله جارى نيز اگر زن كه مالك مهر است به زوج بگويد كارى براى پدرم انجام بده ، اين اشكالى ندارد . چون مالك عمل نيز زوجه است . اما آنچه در امت سالف و زمان حضرت موسى عليه السلام بوده و در روايت سكونى هم آمده ، اين است كه خود ولىّ و پدر زوجه ، مالك عمل باشد و زوج خود را مديون پدر و ولى دانسته است . اين صورت در شريعت ما اشكال دارد چنانچه در خبر سكونى هم آمده است و اما در شريعت حضرت موسى اشكال نداشته است .\r\n\r\n","description":"","footnote":"","page_name":" 6954 ","page_number":81},
  {"content":"\r\n\r\n\r\nاقوال در مسأله :\r\nاگر چه گفته شده است - كما فى الجواهر - كه مشهور نظرشان بر فساد چنين شرطى است و كلامشان هم اطلاق دارد كه چه به نحو شرط فعل باشد و چه به نحو شرط نتيجه ، در هر دو صورت مقدار قرار داده شده براى غير از مهر زوجه محكوم به سقوط و عدم لزوم است و نتيجه‌اش اين مىشود كه تمامى مهر بايد به خود زن داده شود .\r\nولى پس از مراجعه به كلمات فقهاء ، معلوم شد كه شهرت در اين حكم ثابت نيست و جماعتى كه در بين آنها از قدماء هم هست حكم به صحت و لزوم شرط كرده‌اند كه عبارتند از : 1 - ابن حمزه در « وسيله » كه مفهوم كلامش در شمارش شروط مخالف با كتاب كه باطل‌اند ولى مبطل نيستند كه مىگويد : « ان يعطى أباه او أحد اقاربها مالا من غير المهر » اين است كه اگر شرط كند كه از خود مهر زن چيزى را به ديگرى بدهد ، شرط مخالف و باطلى نباشد . 2 - گويا شهيد اول در « شرح ارشاد » تمايل به اين دارد . 3 - محقق كركى با فتواى صريح . 4 - صاحب مدارك در « نهاية المرام » . 5 - صاحب « كشف اللثام » 6 - صاحب « رياض المسائل » 7 - صاحب « أنوار الفقاهة » 8 - صاحب حدائق هم در « حدائق » حاشيه‌اى دارد كه چنين حكمى از آن استشمام مىشود . « 1 »\r\nكه اينها فتوا داده‌اند كه اگر از ملك زوجه براى غير زوجه شرط شده باشد ، چنين شرطى نافذ و لازم الوفاء است و اما اگر از غير ملك زوجه و به طور جداگانه چيزى براى ديگرى مقرر شود - كه بحث مفصل آن در بررسى قسم اول گذشت - محكوم به عدم نفوذ و فساد است .\r\n\r\n\r\n","description":"","footnote":"\r\n( 1 ) - البته صاحب رياض به علامه در ارشاد نسبت داده كه قائل به صحت شده است . ولى با مراجعه معلوم مىشود كه اين نسبت درست نيست و علامه صريحاً نقيض اين قول را قائل شده است عبارت ارشاد اين است : و لا يلزم ما يسميه للاب غير المهر أو منه على رأى يعنى مختار من در صورت دوم مسأله كه ما يسميه للاب از مهر باشد ، اين است كه لازم الاجراء نيست و سپس شهيد اول در ذيل مىگويد و فيه نظر كه تمايل او به صحت از آن استفاده مىشود كما مر .\r\n","page_name":" 6955 ","page_number":82},
  {"content":"\r\n\r\n\r\nتوضيح عبارتى از « شرايع » :\r\nاينكه در مورد حكم غير مشهور در مسأله چنين مىگويد كه « قيل يصح المهر و يلزم الشرط » اگر چه ظاهرش اين است كه قول مشهور بايد عبارت باشد از عدم صحت مهر و عدم لزوم شرط ، ولى مسلم است كه اينچنين نيست و كسى قائل به بطلان اصل مهر در اينجا نشده است ، بلكه مقصود اين است كه قول مشهور عبارت است از قول به صحت مهر بدون لزوم شرط ، و لذا بايد تمامى مهر به خود زن داده شود .\r\n\r\nصلح صاحب جواهر بين اصحاب قولين\r\nمرحوم صاحب جواهر مىخواهد بين دو گروه صلح داده و عدم وجود خلاف در اين قسم را در بين اصحاب بيان كند و بيان ايشان اين است كه كسانى كه قائل به صحت هستند مقصودشان صحت شرطى است كه اختيار آن اسقاطاً و اثباتاً به دست زوجه باشد ؛ چرا كه جزء المهر نمىشود بلكه شرط مىشود و اختيارش هم به دست زوجه است . و اما كسانى كه قائل به بطلان هستند مقصودشان فساد شرطى است كه اختيار آن به دست زوجه نيست و مانند جزء مهر مىشود كه جعل آن براى غير فاسد است .\r\n\r\nاشكال صلح مذكور :\r\nچنين صلحى نه با روايت وشاء و مقتضاى قواعد مثل « المؤمنون عند شروطهم » مطابقت دارد و نه با كلمات فقهاء در مسأله ؛ چرا كه هم مستفاد از ادله و روايات و هم چيزى كه مذكور در عبائر فقهاء است تفصيل بين اين است كه چيزى كه براى غير قرار داده مىشود آيا از ملك زوجه براى او قرار داده مىشود يا از غير ملك زوجه ؛ پس اگر از غير ملك زوجه خارج شود كه قسم اول محل بحث بود ، مقتضاى صحيح وشاء فساد و سقوط آن مقدار قرار داده شده براى غير است و اما اگر از ملك خود زوجه خارج شده باشد يعنى از مهرى كه ملك اوست مقدارى براى غير داده شود مقتضاى امثال « المؤمنون عند شروطهم » صحت آن است و صحيح وشاء دلالت بر بطلان آن نمىكند . نه اينكه موضوع\r\n\r\n","description":"","footnote":"","page_name":" 6956 ","page_number":83},
  {"content":"\r\n\r\nحكم آنها اين باشد كه آيا اختيار شرط اسقاطا و اثباتا در دست زن هست يا نه ! ! بلكه مقتضاى اطلاق صحيح وشاء بطلان شرط قرار دادن مقدارى براى غير از ملك غير زوجه است حتى در صورتى كه اختيار شرط به دست زن بوده باشد .\r\nكما اينكه مقتضاى كلمات فقهاء هم مانند ادله مطرح شده عبارت از خروج از ملك زوجه يا عدم خروج از ملك زوجه است و كارى به مسأله اختيار شرط داشتن يا نداشتن اختيار ندارند كه براى نمونه متذكر عبارات جماعتى از آنها مىشويم كه اينچنين مىگويند :\r\n1 - محقق كركى در « جامع المقاصد » مىگويد « ما سماه للاب ان قصد كونه للاب ابتداء لا من قبل الزوجة فهو باطل فان كان قد سمى المجموع للزوجة مهرا و شرط عليها ان تدفع الى أبيها منه شيئا منه فالفساد لا وجه له » .\r\n2 - صاحب « مسالك » هم وجه صحت را بدين گونه بيان مىكند كه چون زن از ملك خودش چيزى را براى ديگرى مقرر مىكند اشكالى ندارد .\r\n3 - صاحب مدارك در « نهاية المرام » نيز مىگويد « و لو كان الشرط ان يعطى اباها شيئا او تعطيه الزوجة من مهرها شيئا مع رضاها فلا مانع من صحته و لا فرق بين الاب و غيره فى ذلك » .\r\n4 - سبزوارى نيز در « كفايه » در عبارتش اظهار ترديد كرده ؛ چرا كه مىگويد « لو كان المشروط لابيها جزءا من المهر بأن أمهرها مهر او شرط ان يعطى اباها منه شيئا صح المهر و بطل الشرط على المشهور و قيل يصح الشرط ايضا » .\r\n5 - در « كشف اللثام » نيز وجه صحت را ذكر كرده و آن را رد نمىكند كه علامت پذيرش آن است .\r\n6 - مرحوم صاحب حدائق يك حاشيه‌اى دارد كه از آن حاشيه نيز تمايل به همين مطلب استفاده مىشود .\r\n7 - در « رياض المسائل » مىگويد « لو جعل المسمى للاب جزءا من المهر كأن أمهرها\r\n\r\n","description":"","footnote":"","page_name":" 6957 ","page_number":84},
  {"content":"\r\n\r\nشيئا و شرط أن يعطى أباها منه شيئا لزم الشرط خلافا للاكثر فيصح المهر و يفسد الشرط خاصة » .\r\n8 - در « انوار الفقاهه » نيز مىگويد « و المراد من الممنوع هنا هو ان يكون نفس المدفوع لغيرها من المرء ابتداء فلو شرطت دفع شىء بعد استقراره مهرا لم يكن به بأس » .\r\n9 - در « غاية المرام » نيز پس از نقل مطلب و حكايت بطلان در نزد مشهور ، فيه نظر گفته سپس مىگويد « ان شرطت الزوجة فى نفس العقد لزم لانه جعله بعض الصداق » و آن را به ابن جنيد هم نسبت داده و مىگويد « و هو قوى لان الرضا لم يحصل إلّا به » .\r\nبه نظر مىرسد همين قول به صحت درست باشد .\r\n\r\nدليل قول به فساد و عدم لزوم در قسم دوم\r\nاستدلال شيخ طوسى : مرحوم شيخ طوسى در « مبسوط » به عنوان اولين كسى كه مسأله را مطرح كرده است چنين مىگويد : « و اما ان أصدقها ألفين على ان يعطى أباها منها ألفا كان صحيحا عندنا و عندهم » يعنى مهر صحيح است « فان كانت على سبيل الهبة منها لابيها لم يلزمه الوفاء به و ان كان بمعنى التوكيل منها ، له ان يأخذ الالف و يتصرف بها و لها ان تمتنع من الدفع و أيهما كان فلا يقدح فى المهر بلا خلاف » .\r\nاستدلالش براى عدم لزوم وفاء را اين گونه بيان مىكند كه اگر اين مقدارى را كه از ملك زوجه به پدرش مىدهند از باب هبه باشد ، مادامىكه قبض تحقق پيدا نكرده است شرايط هبه محقق نشده است تا اينكه مسأله لزوم متوجه بشود و اما اگر از باب توكيل باشد يعنى زوجه ، زوج را وكيل در قبض كرده و چون قبض وكيل ، قبض موكل است ، خود زوج از طرف زوجه قبض مىكند و لذا شخص ثالث مالك مىشود . اما در اين صورت نيز زوجه ملزم نيست كه تا آخر به اين توكيل پايبند باشد و مىتواند از آن منصرف شود ، بنابراين وجهى براى حكم به لزوم و صحت در اينجا وجود ندارد و لذا محكوم به عدم لزوم و فساد مىشود .\r\nاشكال : ايرادى كه متوجه اين استدلال شيخ مىشود اين است كه اگر چه وكالت\r\n\r\n","description":"","footnote":"","page_name":" 6958 ","page_number":85},
  {"content":"\r\n\r\nاز عقود جايزه است و موكل مىتواند از وكالت خود برگردد ، ولى اگر توكيلى در ضمن عقد لازمى آورده شود ، لزوم وفاء پيدا مىكند .\r\nپس از مرحوم شيخ استدلال ديگرى كه قابل اعتنا باشد ، مطرح نشده است ، مثلًا شهيد ثانى يك وجه ضعيفى را ذكر مىكند و آن اينكه همه مهر بايد براى زوجه قرار داده شود ولى در فرض مسأله مقدارى را براى غير زوجه قرار داده است . كه ضعف اين وجه خيلى روشن است ؛ چرا كه - همانطورى كه خود شهيد ثانى هم در حكايت از قول مخالف آورده است - مورد بحث اين است كه از ملك زوجه مقدارى به ديگرى داده شود نه اينكه مقدارى از مهر مستقيماً ملك ديگرى قرار داده شود ، تا اينكه وجه مذكور بر فرض تماميتش متوجه اينجا بشود .\r\n\r\nمقتضاى قواعد در مسأله\r\nبه هر حال مقتضاى ادله وفاء به شروط - هر چند ما آنها را مشرّع شروط نمىدانيم و مفادشان را الزام بما هو المشروع مىدانيم - با توجه به اينكه اين چنين شرطهايى شروط عقلايى هستند و ردعى از طرف شارع نسبت به آنها وارد نشده است ، تنفيذ چنين شروطى و لزوم وفاء به آنها خواهد بود چون چيزى از ملك زوجه با موافقت خود زوجه براى ديگرى مقرر شده است . و لذا قول صحيح در قسم ثانى از مسأله مورد بحث قول به صحت و نفوذ و لزوم وفاء به شرط مذكور است . اين شرط مخالف مقتضاى عقد و يا كتاب نيز نيست چون آنچه عقد و يا كتاب اقتضا دارند ، مالكيت زوجه نسبت به مهر است و در اينجا نيز مىگوييم زوجه آنا ما مالك تمام مهر مىشود و سپس از ملك او خارج مىشود . تصوير مطلب در صورت شرط فعل روشن‌تر است اگر چه در صورت شرط نتيجه نيز اشكالى ندارد .\r\n\r\n","description":"","footnote":"","page_name":" 6959 ","page_number":86},
  {"content":"\r\n\r\n\r\nاعتبار عدم جهالت در مهر معين « 1 »\r\nعبارت « شرايع » « و لا بد من تعيين المهر بما يرفع الجهالة ، فلو أصدقها تعليم سورة وجب تعيينها و لو أبهم فسد المهر و كان لها مع الدخول مهر المثل » .\r\nاين مسأله‌اى كه در اينجا ذكر شده است به سه صورت مىتواند مطرح باشد ، اگر چه مقتضاى صدر و ذيل اين عبارت نسبت به اين كه مقصود در بحث كدام يك از سه صورت است قدرى ناهماهنگ هستند ؛ چرا كه عبارت « بما يرفع الجهالة » با كلى مشكّك قرار دادن مقدار مهر هم - مثل مطلق سوره كه هم بر سوره توحيد و هم بر سوره بقره صادق است - مىسازد ، در حالى كه عبارت « فلو أصدقها تعليم سورة وجب تعيينها » منافات با آن دارد و دلالت مىكند كه بايد سوره را تعيين كند و نه تنها مهمل گذاشتن صحيح نيست ، كلى مشكك هم قرار بدهد صحيح نيست . در هر حال بحث در اين است كه چه مقدار تعيين در مهر معتبر است و ادله آن حد معتبر چيست ؟ و اما آن سه صورت عبارتند از :\r\n1 - بحث در اين باشد كه آيا تعين در نزد خداوند كافى است ، اگر چه زوجين يا يكى از آنها جاعل به آن باشند مثل اينكه بگويد كه مهر من مهر دختر علامه مجلسى باشد ، كه فقط خدا از آن آگاه است .\r\n2 - بحث از اين باشد كه آيا اگر به طور مطلق گفته شود به طورى كه تعين ثبوتى نداشته و مصاديق مشكك داشته باشد آيا اين مقدار معلوميت كفايت مىكند مثلًا بگويد كه تعليم سوره‌اى را مهر قرار بدهيم و فرضشان اين باشد كه برايشان فرقى نكند كه كدام سوره باشد .\r\n3 - بحث شود كه آيا اگر به طور مهمل مثلًا بگويند سوره‌اى تعليم شود لكن از\r\n\r\n\r\n","description":"","footnote":"\r\n( 1 ) - اين بحث با فروع مربوط به آن از اين صفحه تا صفحه 36 ادامه دارد و مربوط است به تمام درس 815 و مقدارى از درس‌هاى 814 و 816 يعنى از صفحه 393 جزوه تا صفحه 399 .\r\n","page_name":" 6960 ","page_number":87},
  {"content":"\r\n\r\nاين نظر كه آيا هر فرد از سوره كفايت مىكند يا نه ، نظرشان بر توافق بعدى باشد و فعلًا آن را به صورت مهمل ، مهر قرار داده باشند . آيا كفايت مىكند .\r\nمقتضاى عبارت « شرايع » : همانطورى كه اشاره شد مقتضاى اين عبارت محقق كه مىگويد « فلو أصدقها تعليم سورة وجب تعيينها و لو أبهم فسد المهر » اين است كه مهريه بايد معين باشد و كلى گفتن و مطلق گفتن آن هم كفايت نمىكند تا چه رسد به اينكه آن را به صورت مهمل بگويد .\r\n\r\nدليل اعتبار تعيين مهر و حدود آن\r\nچيزى كه مىشود به عنوان دليل بر اعتبار معلوميت در مهر مطرح نمود خصوصاً با توجه به انفاق عامه بر لزوم تعيين سوره در مهر و اينكه كلمات بزرگان قبل از محقق هم بر اعتبار تعيين سوره است ، اين است كه بناء عرف و عقلاء در اين گونه امور بر تعيين آن است ؛ چرا كه احتمال منازعات در آن راه دارد مثل نزاع در هنگام مطالبه آن و يا پرداخت ضمانت آن ، در صورت تلف ، و اين تفاوت مىكند با مثل هبه كه اگر تلف شود ضمانت ندارد و نزاع در موردش نمىآيد و لذا معين بودنش عند الله هم كافى است و نيازى به تعيين آن نيست ، و همينطور در ابراء نيازى به تعيين مقدار مورد ابراء نيست و اگر بگويد كه هر چه طلب من است آن را ابراء مىكنم كفايت مىكند .\r\nو اما بيان حدى كه در اين تعيين معتبر است ، اين است كه اگر مهر را به مانند « شيء » تعيين كنند ، خيلى روشن است كه عقلاء شىء مطلق را كالعدم محسوب مىكنند و لذا چنين تعيينى را باطل مىدانند .\r\nو اما اگر يك كلى را به نحو مطلق به عنوان مهر ذكر كنند كه تفاوت قيمت‌هاى مصاديق آن خيلى زياد باشد مثل تعليم سوره كه فرق بين اجرت تعليم سوره توحيد با اجرت تعليم سوره بقره خيلى زياد است ، در چنين صورتى هم حتما بايد سوره مهر قرار داده شده را تعيين نمايند و چنين جهالتى قابل قبول نيست و از اينجاست كه عامه و خاصه ، تعيين سوره را معتبر دانسته‌اند .\r\n\r\n","description":"","footnote":"","page_name":" 6961 ","page_number":88},
  {"content":"\r\n\r\nان قلت : روايتى كه در آن تفسير تزويج زنى به مردى در قبال آنچه از قرآن مىداند « بما تحسن من القرآن » وارد شده است دلالت مىكند بر اينكه نيازى به تعيين سوره نيست ؛ چرا كه آن مقدارى كه مرد مىدانست مىتوانست سوره توحيد يا سوره بقره باشد ، ولى مع ذلك حضرت آن را تعيين نكرد .\r\nقلت : سابقا هم در بررسى مفاد روايت گفتم كه معلوم نيست كه در روايت مذكور تمامى خصوصيات ذكر شده باشد و لذا اين احتمال مطرح است كه حضرت مقدارى را كه او بلد بوده است سؤال كرده باشد و در بين آنها معين بوده باشد ، كما اينكه در بعضى از نقل‌هاى ديگر كه اين قضيه را حكايت كرده‌اند ، سوره مورد نظر معين شده است . و اما اگر يك كلى را مهر قرار بدهند كه تفاوت قيمت مصاديق آن در حدى نباشد كه مورد اعتناء عرف باشد بلكه به طورى باشد كه عرفا مورد اغماض بوده باشد ، مقتضاى ادله اين است كه چنين جهالتى ضررى ندارد ؛ چرا كه هم عرف ، به تفاوت‌هاى مختصر اعتنايى نمىكند و هم از اينكه در روايات ارجاع به اينچنين كلىهايى شده است مثل ارجاع به مهر المثل و همينطور ارجاع به متوسط از خانه ، با اينكه به طور حتم در مهرالمثل‌ها و همينطور خانه‌هاى متوسط ، تفاوت قيمت مختصر در بين مصاديقشان وجود دارد ، استفاده مىشود كه اگر مهر به نحوى كلى تعيين شود كه مصاديق مختلف آن تفاوت معتنابهى نداشته باشند ، مشكلى نداشته و براى رفع جهالت كفايت مىكند .\r\nاز آنچه تا به اينجا گفته شد حكم صورتى كه يك كلى را به نحو مهمل به عنوان مهر قرار بدهند كه بعداً مصداق آن را معين نمايند ، نيز روشن شد و آن اينكه چنين مهرى شرط عدم جهالت را نداشته و محكوم به فساد است . پس از روشن شدن حدود معلوميتى كه در مهر معتبر است و ادله آنها ، اكنون به بعضى از استدلالها و وجوه مربوط به اين بحث و ضعف اينها مىپردازيم :\r\n\r\n","description":"","footnote":"","page_name":" 6962 ","page_number":89},
  {"content":"\r\n\r\n\r\nاستدلالى براى انكار اعتبار معلوميت در مهر\r\nبعضى براى انكار اشتراط معلوميت و مضر نبودن جهالت در مهر به صحت تفويض مهر كه مورد اتفاق و منصوص استدلال نموده‌اند و مقصود از آن اين است كه در ضمن عقد وظيفه تعيين مهر محول به يكى از زوجين در آينده مىشود ؛ چرا كه آن شخص مىتواند در آينده هر چيزى را تعيين نمايد ، اگر چه خيلى با هم متفاوت باشند مثلًا تعليم سوره توحيد يا تعليم سوره بقره را ، پس معلوم مىشود كه در تعيين مهر ، مسأله معلوميت و عدم جهالت اعتبار ندارد و الا تفويض مهر محكوم به صحت نمىشد .\r\nردّ بيان فوق : فارق بين مفوضة المهر با مسأله مورد بحث اين است كه در مسأله تفويض ، به طرف وكالت مىدهد كه هر مهرى را اصلاح بداند معين كند و آن وكيل نيز معيناً چيزى را تعيين مىكند و تعيين وكيل و علم او به منزله تعيين موكل و علم اوست . اما در مسأله جارى ، مىخواهد مهر را مطلق قرار دهد نه معين .\r\nبله اگر اجماع بر اين مطلب باشد كه حتى در صورتى كه وكالت باشد ، بازهم وكيل اختيار داشته باشد كه مهر را مطلق قرار دهد بگونه‌اى كه مصاديق كاملا متفاوت داشته باشد مثلًا مهر را تعليم سوره قرار دهد كه مصداقش مىتواند سوره توحيد يا سوره بقره بوده باشد . آن وقت استدلال درست مىشد ، ولى چنين مطلبى ثابت نيست .\r\n\r\nوجه محتمل براى اعتبار معلوميت كامل در مهر\r\nممكن است گفته شود كه همانگونه كه در بيع بايد ثمن و مثمن كاملا معين باشند و نمىتوان يك خانه كلى را فروخت به اعتبار عدم اعتناء به فرق‌هاى موجود بين خانه‌هاى متوسط ، در اينجا هم كه معاوضه بين بضع و مهر مطرح است نمىتوان يك امر كلى را به عنوان مهر قرار داد .\r\nاشكال : با توجه به اينكه دو طرف اصلى در نكاح زن و مرد هستند و اما ذكر مهر\r\n\r\n","description":"","footnote":"","page_name":" 6963 ","page_number":90},
  {"content":"\r\n\r\nاز اركان نكاح نيست ؛ لذا مهر در نكاح يك حالت برزخى دارد ، چون مسأله مهر در درجه دوم از مطلوبيت است كه به آن شرعاً و عرفاً اهتمام مىشود و پس از درجه اول كه مطلوبيت زوجين است قرار مىگيرد مطلوب اولى مثل شرايطى است كه التزام فى التزام است و يكى قيد ديگرى است لذا اگر شرط باطل شد ، بطلان شرط سرايت به مشروط مىكند ، به خلاف مطلوب ثانوى كه دو تا التزام است . يكى از آن دو موضوع و ظرف براى التزام ديگر هست ، ولى خود ظرف مقيد به مظروفش نيست لذا اگر شرط باطل شد ، بطلان به مشروط سرايت نمىكند . مسأله مهر نيز مطلوب ثانوى است . و از اينجاست كه آن احكام و امورى كه در مطلوب اصلى و اولى مثل ثمن و مثمن در باب بيع و مثل منفعت و مال الاجاره در باب اجاره معتبر است نظير معلوميت كامل ، در مورد مهر كه در درجه دوم مطرح است نمىآيد . و به عبارت روشن‌تر چون از طرفى در شرع و عرف عنايت درجه اول به مهر نيست و از طرف ديگر اينطور نيست كه اصلا به حساب نيامده باشد تا شخص به حساب بضع بتواند مهرى تعيين نكند ، لذا مقدار معلوميت در مورد مهر را به صورت تعيين كلمه‌اى كه تفاوت بين مصاديق آن غير قابل اعتناء باشد ، نيز كافى مىدانند ، كما اينكه همانطورى كه گفته شد مستفاد از ادله جعل مهر المثل و ارجاع به دار وسط و خادم وسط مانند آن نيز كفايت تعيين در اين حد است . بنابراين اگر مهر را مطلق وسيعى قرار دهد كه تفاوت بين مصاديقش زياد باشد و هر چه را بخواهد به عنوان مهر انتخاب كند بتواند مثل لفظ « شىء » ، قرار دادن چنين مهرى عرفى نيست . اما اگر امر بين بينى باشد كه تفاوت مصاديقش ، تفاوت كلى و فاحش كه بين عرش و فرش باشد ، نيست اشكالى ندارد . چنانچه اگر مهر هم تعيين نشود ، شرع مهر المثل را تعيين مىكند و تفاوت بين مصاديق مهر المثل غير معتنابه است . پس از مجموع موارد خاصه شرع مطهر استفاده مىشود اگر مهر مهمل باشد و مرزى براى مصاديقش تعيين نشده باشد ، صحيح نيست . اما اگر اطلاق مطلق در همان\r\n\r\n","description":"","footnote":"","page_name":" 6964 ","page_number":91},
  {"content":"\r\n\r\nمتوسطات باشد اشكالى ندارد .\r\n\r\nعدم اعتبار تعيين قرائت خاص\r\nعبارت « شرايع » : « و هل يجب تعيين الحرف قيل نعم و قيل لا فيلقنها الجائز و هو أشبه » .\r\nتوضيح : وجه تعبير حرف از نوع قرائت ورود آن در بعضى از روايات به معناى هفت لغت و قرائت است « نزل القرآن على سبعة احرف » . ولى طبق روايات اماميه قرآن فقط به يك لغت و قرائت نازل شده است و بقيه قرائت‌ها ناصحيح است ، بله شارع مقدس براى سهولت امر بر مردم و اينكه قرآن در همه خانه‌ها حضور بيابد اجازه قرائت به هر يك از قرائت‌هايى كه در بين مردم هست داده است .\r\nاختلاف در اين است كه آيا نوع و لغت قرائت بايد در مهر تعيين شود ، چرا كه بعضى از قرائت‌ها سخت‌تر از ديگرى است يا اينكه اين اختلاف مغتفر بوده و نيازى به تعيين نوع قرائت نيست ؟\r\n\r\nدليل عدم اعتبار :\r\nبراى حكم به عدم اعتبار تعيين نوع قرائت در مهر ، به روايت سهل ساعدى كه قضيه تزويج در مقابل « بما تحسن من القرآن » وارد شده است و قيد قرائت خاصى در آن گفته نشده است استدلال شده است . جواز تمسك به اين روايت در نظر ما روشن نيست ، هم از نظر اينكه آيا تمامى خصوصيات در اين روايت آورده شده است يا نه ؟ و هم از اين جهت كه آيا هفت لغت و قرائت در آن زمان هم بوده است يا نه ؟ اگر چه چنين ادعاهايى شده است .\r\nعمده وجهى كه براى عدم اعتبار تعيين قرائت خاص در اينجا قابل ذكر است ، عدم دليل بر چنين اعتبارى در باب تعيين مهر است ؛ چرا كه همانطورى كه در بحث قبل گذشت معاوضه در باب نكاح مثل معاوضه در باب بيع نيست و تا حدودى عدم تعيين در اينجا مغتفر است و قدرى توسعه در باب نكاح وجود دارد كه مصداق روشن آن همين مسأله قراءات هست كه دليلى بر لزوم تعيين يكى از آنها\r\n\r\n","description":"","footnote":"","page_name":" 6965 ","page_number":92},
  {"content":"\r\n\r\nوجود ندارد .\r\n\r\nحق انتخاب قرائت خاص براى زوج :\r\nو اما اينكه در عبارت مىگويد « فيلقنها الجائز » يعنى در صورت عدم تعيين قرائت خاص در عقد ، حق انتخاب قرائت مورد تعليم در دست زوج است ، وجهش اين است كه زوج در اينجا مديون است و در همه دين‌ها اينچنين است كه در جايى كه مورد دين يك طبيعت كلى باشد ، حق تعيين و انتخاب مصداق خاص براى اداء دين در دست مديون است و دائن و طلبكار حق تعيين مصداق خاص را ندارند .\r\n\r\nمقصود محقق از ادامه عبارت\r\nمرحوم محقق در ادامه عبارت مىگويد « و لو أمرته بتلقين غيرها لم يلزمه لان الشرط لم يتناولها » .\r\nچند احتمال در مقصود از مرجع ضمير ( غيرها ) هست كه دو احتمال را در « جواهر » داده است كه عبارتند از :\r\n1 - « غير القراءة المعينة لو كانت « 1 » » يعنى اگر قرائت خاصى را تعيين بكنند ، زن حق ندارد كه تعليم قرائت ديگرى را درخواست نمايد ؛ چرا كه قيد مهر چيز ديگرى بوده است و شامل اين قرائت ديگر نمىشود .\r\n2 - « غير القراءة التى اختارها وفاءً لما وجب عليه « 2 » » يعنى زن حق ندارد غير از آن قرائتى را كه مرد در مقام وفاء به مهر انتخاب نموده است ، درخواست نمايد .\r\nفرق اين فرض با فرض قبلى در اين است كه در فرض قبل مهر عبارت از قرائتى مشخص و تعيين شده است اما در اين فرض مهر كلى است و زوج فردى از آن را انتخاب مىكند . معناى عبارت اين است كه زوجه نمىتواند فرد ديگرى را درخواست كند ، چون زوج مديون است و حق اختيار ادا با اوست .\r\n3 - بعضى گفته‌اند كه مقصود « غير القراءة الجائزة » است كه از عبارت « فيلقنها\r\n\r\n\r\n","description":"","footnote":"\r\n( 1 ) - جواهر الكلام 31 : 31 .\r\n( 2 ) - جواهر الكلام 31 : 31 .\r\n","page_name":" 6966 ","page_number":93},
  {"content":"\r\n\r\nالجائز » استفاده مىشود به اين معنا كه زن قرائتى را غير از قرائت‌هاى هفتگانه - كه به نظر اهل سنت اين هفت قرائت بالتواتر رسيده است ولى به نظر ما فقط جواز قرائت به هر يك از آنها بالتواتر رسيده است - درخواست نمايد ، اجابت چنين درخواستى لزومى ندارد چرا كه مهرى كه در عقد تعيين شده است شامل چنين قرائتى و مصداقى نمىشود ، چون تعبير به قرائت انصراف به قرائات جائزه دارد و در اختيار هر قرائتى زوج آزاد است . البته اگر مثل زمان حاضر خواندن قرآن به يك قرائت خاص ( قرائتى كه در دست همه است ) انصراف داشت ، آن نوع خاص متعين است .\r\n4 - احتمال اقوى به نظر مىرسد كه مراد « غير السورة المعينة فى العقد » است ؛ چرا كه اولًا در اوائل عبارت داشت كه « فلو اصدقها تعليم سورة وجب تعيينها » و ثانيا - كه البته عمده قرينه همين است - با توجه به اينكه نظر محقق در كتاب « شرايع » تحرير و جمع‌آورى فروع مختلفى بوده است كه در كتب شيخ طوسى به طور پراكنده آمده بوده است ، پس در اين فرع هم بايد نظرش به يكى از عبارت‌هاى شيخ باشد و با مراجعه به عبارات شيخ مىبينيم كه مرحوم شيخ در « مبسوط » همين معنا را مطرح كرده است كه « اگر سوره‌اى تعيين شد و زوجه تعليم سوره ديگرى را مطالبه كرد ، اجابت درخواست او بر زوج لزومى ندارد » .\r\n\r\nمقصود تعليم روخوانى است نه حفظ :\r\nبا توجه به اينكه در زمانى كه اين روايت سهل ساعدى و مانند آن در بين روات از ائمه عليهم السلام رد و بدل مىشده است ، تعداد باسوادها زياد شده بوده است و خود تعليم هم مثل تعليم كودكان ظهور در تعليم روخوانى قرآن دارد ، در اين عبارات هم ظاهرا مقصود همان تعليم به معناى ياد دادن روخوانى است نه حفظ .\r\nنكته : چون ثواب قرائت سوره قرآن با هم زياد تفاوت دارد ، لذا در خصوص قرآن ، بايد سوره را تعيين كنند و اينكه كلى بگويند و سپس بگوييم نظير خادم و دار\r\n\r\n","description":"","footnote":"","page_name":" 6967 ","page_number":94},
  {"content":"\r\n\r\nكه ميزان ماليت است ، حد متوسط كافى است ، ظاهراً درست نيست . در عامه در خصوص تعليم سور قرآن زياد سخت‌گيرى كرده‌اند و مورد تسلم ايشان نيز هست و در فقهاء ما نيز مخالفتى نشده است ، لذا استثنائاً در مورد سور قرآن ، نمىتوانيم كلى گويى و حمل بر فرد متوسط را كافى بدانيم . ظاهراً ميزان ماليت تعليم نيست بلكه ملاك ثواب قرائت است .\r\n\r\nقدرت معتبر در تحويل مهر معين\r\nعبارت « شرايع » « و لو اصدقها تعليم صنعة او تعليم سورة جاز ؛ لانه ثابت فى الذمة »\r\nبحث در اين است كه اگر تعليم صنعت يا سوره‌اى را به عنوان مهر قرار بدهند ولى خود زوج در هنگام عقد آنها را بلد نباشد ، چه حكمى دارد ؟\r\nصور مسأله : دو صورت در مسأله وجود دارد كه عبارتند از : 1 - شرط كنند كه مباشرتا و بدون واسطه آن صنعت يا سوره را به او تعليم كند . 2 - بدون اينكه شرطى نمايند ، به طور مطلق تعليم را مهر قرار بدهند كه شامل تعليم مباشرتى و مع الواسطه هر دو بشود .\r\nحكم مسأله و دليل آن : در اينجا حكم شده است به صحت چنين مهر قرار دادنى به طور مطلق براى آن و چنين استدلال شده است كه « لانه ثابت فى الذمه » براى اينكه صداق در ذمه زوج ثابت مىشود ؛ يعنى در چنين مهر قرار دادنى مشكلى از جهت عدم قدرت بر انجام و تحويل آن ندارد ؛ چرا كه ظرف ثبوت و تعلق فعلى آن ، ذمه زوج است ، بنابراين نيازى به قدرت فعلى براى تعليم ندارد بلكه قدرت شأنى براى آن به اين معنا كه مىتواند ياد بگيرد تا آن را تعليم كند و به عبارت ديگر همين كه قدرت در ظرف عمل مىتواند داشته باشد كفايت مىكند .\r\nدو اشكال بر حكم به صحت : براى حكم به صحت خصوصا در صورت اشتراط مباشرت در تعليم دو اشكال شده است كه عبارتند از :\r\nاشكال اول : براى اينكه مهرى عقلايى و صحيح باشد بايد مقدور شخص باشد ،\r\n\r\n","description":"","footnote":"","page_name":" 6968 ","page_number":95},
  {"content":"\r\n\r\nپس چيزى را كه تحت سلطه او نيست نمىتواند مهر قرار بدهد و البته اين امر در تمام چيزهايى كه يك نحوه معاوضه‌اى در آن هست ، اعتبار دارد از قبيل بيع ، اجاره و غيره ، پس در صورت شرطيت مباشرت در تعليم كه با فرض اينكه فعلًا بلد نيست مانند اجيرى كه براى انجام عملى كه بلد نيست اجير شود ، مهرش باطل مىشود .\r\nجواب اين اشكال : پاسخش اين است كه در امثال اين امور قدرتى كه در آنها معتبر است قدرت در ظرف عمل است و قدرت در ظرف انشاء معتبر نيست ، مثلًا در باب حج ، فرضاً الان راه نمىدهند شخص به مكه برود ولى در وقت خودش راه باز مىشود ، اينجا مىشود خطاب امر به حج به شخص متعلق شود چون شخص در ظرف عمل قادر است و لو در ظرف خطاب قادر نيست . لذا اگر مكلفى در ظرف انشاء عاجز است ولى در ظرف عمل قادر خواهد بود ، خطاب به او صحيح است و اگر بالعكس باشد چنين خطابى صحيح نيست در اينجا هم اگر چه فعلًا بلد نيست ولى وقتى مىتواند تحصيل كند و پس از يادگيرى به زوجه‌اش بياموزد ديگر از ناحيه عدم قدرت در هنگام عقد اشكالى به وجود نمىآيد .\r\nاشكال دوم : از مثل روايت « لا تبع ما ليس عندك » استفاده مىشود كه همانطورى كه در بيع شخص نمىتواند چيزى را كه فعلًا تحت سلطه ندارد بفروشد ، در اينجا هم كه شبيه آنجاست ، مهرى را كه فعلًا تحت قدرت او نيست نمىتواند به عنوان مهر قرار بدهد .\r\nجواب اين اشكال : اگر شىء معينى مثلًا قالى معينى را شخص بفروشد ، چون شىء معين نمىتواند بر عهده و ذمه قرار بگيرد ، لذا اگر شخص مالك آن نباشد ، نمىتواند آن را بفروشد و هكذا نمىتواند آن را ثمن براى بيع قرار دهد و يا اجرت در اجاره قرار دهد . اما اگر شىء كلى مثلًا قالى كلى را بفروشد ، به عهده شخص مىآيد و اگر چه ممكن است در حين عقد شخص مالك آن نباشد ولى چنانچه\r\n\r\n","description":"","footnote":"","page_name":" 6969 ","page_number":96},
  {"content":"\r\n\r\nقادر به تحويل آن باشد به اين صورت كه آن را بخرد و تحويل طرف دهد ، اين هيچ اشكالى ندارد و كسى هم اشكال نكرده است . مسأله جارى نيز از همين قسم دوم است . يعنى در باب مهر به طورى كه گفتيم اشكالى ندارد كه يك چيز كلى را كه مصاديق نزديك به هم دارد مهر قرار بدهد و لذا مىتواند يك قالى كلى را كه حدود شيء مشخص است اگر چه فعلًا در اختيار ندارد مهر قرار بدهد و در هنگام اداء آن را تهيه و بپردازد ، مسأله تعليم هم به همين نحو در باب مهر مشكله نخواهد داشت وقتى كه مىتواند با ياد گرفتن آن خود را براى تعليم آماده كند ، ديگر مشكلى باقى نمىماند . تعليم زوجه به ذمه زوج مىآيد و تعليم نيز مقدماتى دارد كه يكى از آنها اين است كه ابتدا خود ياد بگيرد و سپس ياد بدهد . اشكالى ندارد يك كلى را به ذمه بكشد اگر آن كلى در ظرف عمل قابل وفا باشد .\r\n\r\nحكم مهر در صورت عجز از تعليم\r\nعبارت « شرايع » : « و لو تعذر التوصل كان عليه اجرة التعليم » .\r\nبحث در اين است كه چه در صورتى كه قيد مباشرت قرار داده باشند و چه در صورت اطلاق كه اعم از تعليم مباشرتى و غير مباشرتى است ، اگر چنانچه زوج از تحويل آنچه به عنوان مهر است عاجز باشد ، چه حكمى دارد ؟ آيا از آنجا كه مهر صحيح بوده است و اصل آن را نمىتواند اداء كند پس بايد مثل يا قيمت را اداء نمايد كه در مورد تعليم ، وظيفه‌اش اداء اجرة المثل چنين تعليمى خواهد بود چون عمل مثل ندارد ؟ يا اينكه در اين صورت با توجه به اينكه امكان اداء مهر معين شده وجود ندارد ، اين هم از مصاديق نكاح بدون مهر شده و داخل مفوضة البضع مىشود و در صورت دخول حكم به مهر المثل مىشود و بدون دخول اصلًا مهرى در كار نيست ؟ حكم به اجرة التعليم در متن « شرايع » آمده است و نظر دومى را مرحوم محقق كركى در « جامع المقاصد » و مرحوم كاشف اللثام احتمال داده‌اند .\r\n\r\n","description":"","footnote":"","page_name":" 6970 ","page_number":97},
  {"content":"\r\n\r\n\r\nبررسى دليل حكم به ضمان اجرة التعليم\r\nقاعده كلى اى هست كه المهر مضمون على الزوج يعنى زوج ضامن مهر است .\r\nحال در بحث ضمان مهر توسط زوج - كه بحث مفصل‌تر آن خواهد آمد - بحث از اين است كه آيا ضمان زوج نسبت به مهر زن از باب ضمان معاوضه است تا اينكه اگر اداء آن متعذر شد نوبت به مهر المثل برسد يا اينكه از باب ضمان يد است كه با متعذر شدن آن نوبت به مثل يا قيمت آن مهر متعذر برسد ؟ « 1 » مشهور در مسأله و شايد مخالف صريحى هم در مسأله نباشد ، اين است كه ضمان در باب مهر از باب ضمان يد است نه ضمان معاوضة و لذا در اينجا حكم به اجرة التعليم كرده‌اند ، و فرقى هم نمىكند كه اين عدم قدرت از ابتداء بوده باشد يا اينكه بعداً عارض بشود ، در هر دو صورت حكم به تعلق اجرت تعليم مىشود . البته فرقى نمىكند مرد قادر به تعليم نباشد و يا زن قادر به تعلم نبوده باشد .\r\n\r\nحكم استناد عجز زوج به زوجه\r\nيك فرعى را مرحوم علامه در قواعد آورده است و آن اينكه اگر زوجه از يادگيرى به وسيله زوج خوددارى نمايد و خودش به طريق ديگرى آن صنعت يا سوره را ياد بگيرد ، كه در اين صورت ديگر با توجه به اينكه خود زن علم به آن صنعت يا سوره پيدا كرده است ، زوج از اداء مهر كه تعليم زن است عاجز مىشود در اين صورت بحث در اين است كه آيا مهر باطل شده و بايد مهر المثل به او بدهد ؟ يا اينكه با عجز از اداء خود مهر بايد مثل آن را كه اجرت تعليم است به زن بپردازد ؟ يا اينكه بايد حكم به سقوط مهر به طور كلى نمود ؟\r\n\r\nاقوال در مسأله :\r\nظاهر علامه - همانطورى كه در « جواهر » هست - حكم به اجرة التعليم است و اما مرحوم صاحب جواهر با اينكه در نظير اين مسأله - كه اگر\r\n\r\n\r\n","description":"","footnote":"\r\n( 1 ) - ضمان در باب معاوضات همان است كه مىگويند در بيع ، قبل از تسليم مبيع بر عهده بايع است و اگر مبيع قبل از قبض تلف شد معامله منفسخ مىشود . و اما ضمان در باب يد ، آن است كه در صورت تلف ، مثل يا قيمت آن بر عهده ضامن مىآيد .\r\n","page_name":" 6971 ","page_number":98},
  {"content":"\r\n\r\nسكناى خانه‌اى را براى مدت مدتى به عنوان مهر براى او قرار بدهد ولى او از سكناى آن استفاده نكند - حكم به سقوط مهر نموده است ولى در اينجا حكم به سقوط ننموده و فقط حكم كردن به تعلق اجرت تعليم به زن را مشكل دانسته است .\r\n\r\nمختار در مسأله :\r\nبه نظر مىرسد كه در اينجا هم بايد نظير حكم به سقوط مهر در مسأله مهر قرار دادن سكناى خانه و اباء زن از استفاده از آن ، كه صاحب جواهر به آن فتوا داده است ، بايد گفت كه در جايى كه عاجز شدن زوج از دادن مهر ، مستند به خود زوجه باشد و از ناحيه زوج هيچ كوتاهى نشده باشد ، اين هم در حكم قبض است و از ضمان زوج خارج شده و كانه تحويل زوجه شده است . و به منزله اين است كه خود زوج به زوجه تعليم داده است ، پس چيزى به عهده زوج باقى نمىماند .\r\n\r\nحكم تخلف مهر از آنچه تعيين شده\r\nعبارت « شرايع » : « و لو أصدقها ظرفا على أنه خلّ فبان خمرا ، قيل كان لها قيمة الخمر عند مستحليه و لو قيل : كان لها مثل الخلّ كان حسنا » .\r\nيك فرض بحث كه اينجا مورد بررسى قرار گرفته در اين است كه اگر ظرفى را به عنوان اينكه سركه است مهر قرار بدهد ، و بعد معلوم گردد كه جنس مخالف آنچه خيال مىكرده يعنى خمر بوده است . چه حكمى دارد ؟ در فرض فوق ، جنس مخالف يعنى خمر مورد امضاء شرع نيست . فرض ديگر اين است كه جنس مخالف مورد امضاء شرع باشد ، مثلًا شخصى را به عنوان اينكه امة است مهر قرار دهد و بعد معلوم شود عبد بوده است . آيا مهر صحيح است ؟\r\nتحرير محل نزاع و اقوال در آن : شبيه به اين بحث سابقاً گذشت و آن اين بود كه اگر يك شخص مسلمانى خمر را به عنوان مهر قرار بدهد چه حكمى دارد ؟ و فرق\r\n\r\n","description":"","footnote":"","page_name":" 6972 ","page_number":99},
  {"content":"\r\n\r\nاين مسأله با آنجا اين است كه در آنجا يك قول هم بطلان عقد بود ؛ چرا كه يك طرف معاوضه در آنجا خمر قرار داده شده بود . ولى اين قول را در اينجا نگفته‌اند و اختلاف در اينجا بر سر خصوص بطلان مهر و يا صحت آن است . قائلين به بطلان مهر مانند صاحب جواهر در اينجا حكم به پرداخت مهر المثل در صورت دخول نموده‌اند و قائلين به صحت مهر دو دسته‌اند : برخى مانند شيخ طوسى در « خلاف » و « مبسوط » حكم به لزوم پرداخت قيمت خمر در نزد مستحلين آن كرده‌اند و برخى نيز مانند شهيد ثانى و جماعتى به دنبال او گفته‌اند كه بايد مماثل همان مقدار سركه را كه به عنوان مهر در عقد تعيين كرده بودند به زن بپردازد .\r\n\r\n[ اقوال حكم تخلف مهر از مقدار تعيين شده 
  ]\r\nپس مجموعاً سه قول در مسأله وجود دارد كه از قديم هم مطرح بوده‌اند و آنها عبارتند از :\r\n1 - صحت مهر و لزوم پرداخت قيمت خمر در نزد مستحلين ؛ كه مختار شيخ طوسى است .\r\n2 - صحت مهر و لزوم پرداخت قيمت و ارزش سركه‌اى كه در نظر داشته مهر قرار دهد و مهر قرار گرفتنش جايز بوده است . كه مختار شهيد ثانى و جماعتى پس از اوست .\r\n3 - بطلان مهر و لزوم پرداخت مهر المثل در صورت دخول ؛ كه مختار صاحب جواهر است و به نظر ما نيز همين قول مطابق تحقيق است .\r\n\r\nالف ) قول اول :\r\nمرحوم شيخ طوسى در كتاب خلاف و مبسوط چنين فرموده است كه خمرى كه در ظرف هست چون شرعاً ماليت ندارد ، قيمت آن بايد به عنوان مهر پرداخت شود مثل اين مسأله كه مهر غير مسلمان خمر باشد و يا مسلمانى مهر را خمر قرار دهد چون يكى از اقوال در اين مسأله اخير نيز اين است كه قيمت آن به عنوان مهر پرداخت شود . استدلال ايشان اين است كه كأنه شخص ، شىء موجود را به حساب ماليت آن ، مهر قرار داده است و اگر خود شىء موجود\r\n\r\n","description":"","footnote":"","page_name":" 6973 ","page_number":100},
  {"content":"\r\n\r\nمورد امضاى شرع نيست ولى ماليت آن مورد امضاى شرع هست و لذا بايد آن را بپردازد و قهراً مقدار ماليت خمر همان قيمت خمر عند المستحلين است .\r\n\r\nاشكال‌هاى قول اول :\r\nمرحوم صاحب جوار - با صرف نظر از اشكال بطلان مهر و بنا بر قول به صحت مهر - دو اشكال بر قول به قيمت خمر مىكند كه عبارتند از :\r\n\r\nاشكال اول :\r\nبراى اينكه چيزى به عنوان يك طرف در معاوضات محسوب بشود دو شرط لازم دارد : يكى مقصود بودن آن چيز است و ديگرى عبارت از رضايت به عوض بودن آن است با حصول اين دو شرط اگر عوض قابل پرداخت نبود ، تبديل به قيمت شده و قيمت پرداخت مىشود . حال در مسأله جارى چنانچه به حساب مهر المسمى بخواهيم بگوييم كه قيمت پرداخت شود ، بايد شرايطى نظير شرايط معاوضه وجود داشته باشد در حالى كه نه قصد خمر شده است و نه رضايتى به آن وجود دارد ، بنابراين حكم به پرداخت قيمت خمر به عنوان بدل آن درست نيست . بله ، اگر چنين مهرى را كالعدم حساب كنيم ، حساب ديگرى است و بايد مهر المثل پرداخت شود .\r\n\r\nجواب اين اشكال :\r\nممكن است به اعتراض صاحب جواهر اين گونه پاسخ دهيم كه همانگونه كه اگر كتابى داراى چاپهاى متعددى باشد به نحوى كه برخى از آنها صحيح و برخى مغلوط باشد ، منتها يك چاپ مغلوط به گمان اينكه چاپ صحيح است مورد معامله قرار گيرد ، در صحت معامله هيچ شكى نيست و اگر تحويل چاپ مغلوط كه معامله بر آن واقع شده ، ممكن نشد ، نوبت به پرداخت مثل يا قيمت همان چاپ مغلوط مىرسد و لازم نيست داعى بر معامله كه چاپ صحيح است ملاحظه شود و تحويل شود . و به عبارت اخرى اشتباه كردن از حيثيات تعليليه است و همين اشتباه منشأ مىشود تا واقعاً رضايت و قصد به همين معامله حاصل شود اين داعى و تخيل ، علت نامه براى رضايت به معامله است ، نظير\r\n\r\n","description":"","footnote":"","page_name":" 6974 ","page_number":101},
  {"content":"\r\n\r\nاينكه بت‌پرست به گمان اينكه بت حقيقتاً نزد آفريدگار مقام و منزلتى دارد ، آن را مورد احترام و پرستش قرار مىدهد و بر اساس اين اشتباه و تخيل ، واقعاً بت را مىپرستند و احترام مىگذارند . و نيز كسى كه غير مجتهد را مجتهد مىپندارد ، حقيقتاً از او تقليد مىكند و نمىتوان گفت كه چون در اراده اولى اشتباه شد ، تقليد نمىكند . بنابراين در مسأله جارى نيز رضايت و قصد حاصل شده و هر دو شرط محقق است و لذا مىتوان گفت قيمت خمر بايد پرداخت شود . مگر اينكه گفته شود كفايت وجود قصد و رضا به متعلق معاملات كبروياً محل اشكال است چرا كه بناى عقلاء بر خلاف آن است . و اين مسأله كفايت قصد و رضايت در جايى است كه تخلف در اوصاف و شروط باشد و اما اگر تخلف در ذات باشد يعنى آن عنوان اولى كه مورد قصد است با آنچه واقع شده ذاتاً مختلف باشند و از دو جنس مختلف باشند مثل اينجا كه سركه را مهر قرار داده‌اند ولى در واقع خمر بوده است و يا مثل اينكه كسى اين شىء را به خيال اينكه جواهر است مىفروشد و بعد معلوم مىشود كه شيشه است و يا به قصد اينكه شيشه است مىفروشد و بعد مىبيند كه جواهر است . اينكه در چنين مواردى هم اشتباه را برايش حيثيت تعليليه قائل بشويم روشن نيست و عقلاء وجود چنين قصد و رضايتى را در معاملات كافى نمىدانند و آن را لغو و كالعدم مىدانند . هم رضايت و هم قصد وجود دارد ولى به درد نمىخورد .\r\n\r\nاشكال دوم :\r\nكه عمده اشكال است - عبارت از اين است كه مسأله لزوم پرداخت مثل يا قيمت يك چيز در صورت تعذر تحويل خود آن چيز ، مترتب بر حكم به مضمون بودن آن چيز مىباشد ، در حالى كه از نظر شارع خمر وضعاً مورد ضمان قرار نمىگيرد تا اينكه نوبت به پرداخت مماثل يا قيمت آن در نزد حلال شمارندگان آن برسد و به اين وسيله شخص عهده خود را با مثل يا قيمت برىء كند ، پس در مسأله جارى موضوع مفقود است .\r\n\r\n","description":"","footnote":"","page_name":" 6975 ","page_number":102},
  {"content":"\r\n\r\n\r\nب ) قول ثانى :\r\nاين است كه بايد فرض بگيرند اگر سركه بود ، چه مقدار ارزش داشت ، الان نيز همان مقدار را به عنوان مهر بپردازد .\r\nشهيد ثانى دو وجه براى توجيه قول دوم گفته است منتها قبل از بيان آنها لازم است مقدمه در مورد اينكه متعلق قصد چيست ، توضيحاتى را بدهيم :\r\n\r\nبررسى قصد معتبر در عبادات و معاملات\r\nاين مسأله تخلف قصد از واقع خارجى و اينكه آيا عقد بر شىء خارجى يا بر آنچه كه تخيل شده است واقع مىشود از مسائل عامى است كه حتى در عبادات هم مصداق دارد . مثلًا در نماز جماعت كه قصد جماعت درباره مأموم معتبر است ، اگر چنانچه در قصدش زيد عادل باشد و بعد معلوم شود كه عمرو عادل امام بوده است در مورد حكم اين نماز به عقيده مرحوم سيد دو صورت وجود دارد : يك وقت قصدش اقتداء به امام حاضر است منتها يك تطبيق فاسدى را عقيده داشته است و آن اينكه امام حاضر آقاى زيد است . در اين صورت هم گفته‌اند كه نماز مشكلى ندارد ؛ چرا كه معلوم او خطا بوده است و خطاى علم مضر نيست ، بلكه عدم قصد مضر است . در حالى كه در اينجا قصد امام حاضر بوده است و همين مقدار كفايت مىكند . چون مقصود واقع شده است .\r\nو اما اگر قصد او از ابتداء شخص زيد عادل باشد و بعد معلوم شود كه عمرو عادل امام بوده است ، در اين صورت به نظر مرحوم سيد نماز محكوم به بطلان است ؛ چرا كه جماعت از عناوين قصديه است و در مأموم بلااشكال معتبر است كه امام را قصد كند تا جماعت محقق شود . و مقصود اين قصد در اينجا - اگر چه عمرو هم عادل بوده است - شخص زيد بوده است ، در حالى كه چنين امام جماعتى در آن نماز حضور نداشته است . مرحوم سيد مىگويد چنين نمازى محكوم به بطلان مىشود چون مقصود واقع نشده است . اما به نظر مرحوم خويى و ديگران اين نماز محكوم به صحت است خواه به امام حاضر اقتدا كرده باشد و يا\r\n\r\n","description":"","footnote":"","page_name":" 6976 ","page_number":103},
  {"content":"\r\n\r\nبه شخص زيد ؛ چرا كه اگر چه قصد اولى او يا به امام حاضر و يا مثلًا به شخص زيد بوده است ، ولى از نظر قصد ثانوى تطبيقى ، همان موجود خارجى كه انسان عزم بر تبعيت از حركات و سكنات او را در نماز دارد ، مورد قصد او واقع مىشود و در اين جهت فرقى بين اينكه قصد اولى او چه بوده باشد نمىكند و همين مقدار از قصد براى تحقق جماعت كفايت مىكند .\r\nمنشأ اختلاف نظر مرحوم سيد و مرحوم آقاى خويى اين است كه قصد يا به معناى اراده و تصميم خارجى است كه مثلًا اراده مىكند كه با حركات اين امام متحرك بشود ، و همانطورى كه به طور مكرر گفته‌ايم ، چنين قصدى دو صورت ندارد ، بلكه يا هست و يا نيست . اراده متعلق به همين موجود خارجى مىشود . و يا اينكه قصد به معناى التزام و انشاء قبلى است كه نمونه‌اش را قدماء اصحاب در مورد نماز تعبير مىكرده‌اند كه قصد وجه در نماز هم غايتا و هم وصفا معتبر است ؛ به اين معنا كه شخص نمازگزار بايد هم به نحو غايت محرك او امر وجوبى باشد و هم به نحو وصف قلباً انشاء وجوب كند و بگويد نماز واجب مىخوانم قربةً الى الله . به هر حال قصد به اين معناست كه قابل تقسيم است به اينكه قصد و انشاء كند مثلًا امام حاضر را و يا شخص زيد را . قصد به اين معناى دوم است كه قابل تخلف است . آن را كه انسان انشاء مىكند گاهى واقعيت دارد و گاهى نه ، واقعيت داشتن علم لازم نيست بلكه چه علم او خطا باشد يا نباشد ، آنچه معتبر است اين است كه تخلف نيت و قصد نشده باشد .\r\nو اما اينكه كدام يك از دو معناى قصد در عبادات و يا معاملات معتبر است ، بستگى به ادله عامه و يا خاصه - در صورت وجود در مورد عبادت يا معامله‌اى خاص - دارد ، مثلًا قبلًا احتمال مىدادم كه قصد اقامت به معناى انشاء و التزام قلبى - به حسب بعضى از روايات - با اينكه قطع دارد كه ده روز نمىماند كافى باشد ؛ چون اشكال ثبوتى نداشت ولى بعضى روايات با آن معارض بودند و لذا از آن\r\n\r\n","description":"","footnote":"","page_name":" 6977 ","page_number":104},
  {"content":"\r\n\r\nمنصرف شدم . البته در بسيارى از موارد انسان مىفهمد ملاك همان قصد به معناى اراده و تصميم است . مثلًا قصد قربت در عبادات به معناى اراده و تصميم است .\r\nچون به حكم عقلا ، ملاك تقرب به مولا ، اراده است . آنچه داعى و محرك شخص شده است تا اين عبادت را انجام دهد ، اگر علاقه‌اش به مولا باشد ، تقرب حاصل است و اين عمل قرب مىآورد . اما اگر منشأ علاقه نباشد ، هزار مرتبه هم انشاء قلبى بكند كه اين عمل من مطلوب مولا باشد ولى از ناحيه اراده تحريك نشده باشد ، چنين عملى قرب نمىآورد . و روى اين حساب‌ها ، به طور كلى هرجا به حسب ادله نفس القصد معتبر باشد بايد آن عنوان تطبيقى خارجى را در نظر بگيريم و متعلق قصد قرار دهيم . در مسأله جارى نيز دليل نداريم كه قصد به معناى انشاء و التزام باشد تا گفته شود دو قسم دارد و بنابر يك قسم باطل و بنابر قسم ديگر صحيح است و در اينجا نيز كه معامله است و مثلًا سركه را به حسب قصد مهر قرار داده‌اند ولى در واقع خمر بوده است ، اگر چه در خارج يك تخلف عام و يا تخلف التزام و انشاء شده است ولى قصد ثانوى تطبيقى كه همين مايع موجود در ظرف ( كه به حمل شايع خمر است ) را قصد كرده بوده است ، به هم نخورده است و بر همان موجود خارجى كه قصد كرده بوده واقع شده است و لذا از اين ناحيه كه عرض مىكردم در عقود و ما يشبه العقود مثل مهريه بايد قصد و رضا باشد ، نمىتوانيم اشكال كنيم چنانچه صاحب جواهر مىخواست اشكال كند . منتها اينجا به جهت عدم امضاء شارع نسبت به اينكه مهريه خمر باشد ، حكم به بطلان اين مهر مىشود و لذا بايد مهر المثل پرداخت شود . در واقع علت و ريشه اختلاف نظر ما با شهيد ثانى همين مطلب فوق است . به اين بيان كه : يك مرتبه اين گونه مىگوييم كه عقد بر آن شىء خارجى كه به حمل شايع و در واقع خمر است تعلق گرفته است و آن را مهر قرار داده است ، منتها منشأ اين تعلق ، اشتباه در مورد جنس آن مايع بوده است و عقيده ما هم همين است . اگر اين باشد ، اين مهر مورد امضاء\r\n\r\n","description":"","footnote":"","page_name":" 6978 ","page_number":105},
  {"content":"\r\n\r\nشارع نيست و نزد شارع ارزش ندارد اگر چه وجود خارجى دارد . ولى يك مرتبه - به طورى كه از عبارت شهيد ثانى استفاده مىشود - مهر المسمى عبارت مىشود از همان خلّ خاص كه تخيل شده است در اين ظرف وجود دارد ولى در واقع وجود خارجى ندارد . البته شهيد ثانى در اينجا اين گونه تعبير مىكند كه وجود جزئى خلّ مهريه است كه اين يك نحوه تسامح در تعبير است و بايد به جزئى اضافى تعبير كند ؛ چون از شىء غير موجود هر چند قيد هم كه براى آن آورده شود نمىتوان تعبير به جزئى نمود ، چرا كه وجود خارجى ندارد و كلى است ، ولى در صورت تعبير به جزئى اضافى ، شايد بتوان آن را به گونه‌اى تصحيح نمود .\r\nو تفاوت بين شهيد ثانى با بيان قبلى اين است كه به نظر ما واقع خارجى مهر قرار گرفته است ، منتها شارع براى آن ارزشى قائل نيست ؛ يعنى وجود خارجى دارد ولى در نزد شارع ارزشى ندارد . ولى شهيد ثانى مىگويد كه چيزى را كه مهر قرار داده شده است ، وجود خارجى ندارد و الا شارع آن را الغاء ننموده است ؛ پس شهيد ثانى همان چيزى را كه تخيل شده است و وجود خارجى ندارد مورد تعلق عقد مىداند . حال به بيان دو وجهى كه شهيد ثانى براى قول ثانى گفته است و اشكالات آنها مىپردازيم :\r\nوجه اول : مورد قصد در مهر بودن ، عبارت از سرحه بوده است ، منتها با اين خصوصيت كه در اين ظرف است ، و وقتى كه تحويل آن با اين خصوصيت مقدور نبود ، نوبت مىرسد به اقرب چيزها به آن مقصود اولى - كه نمىتواند آن را بپردازد ولى مورد رضايت و قصد بوده است - و آن چيز عبارت از مثل سركه مورد قصد يعنى خلّ ديگرى است .\r\nاشكال بر وجه اول : همانطور كه گفتيم قصد به معناى اراده به ما فى الظرف در خارج متعلق شده است و به عبارت اخرى ، قصد ثانوى تطبيقى به فرد خاص خمر كه در واقع است متعلق شده است نه به آنچه تخيل شده درون ظرف است يعنى\r\n\r\n","description":"","footnote":"","page_name":" 6979 ","page_number":106},
  {"content":"\r\n\r\nسركه خاص چنانچه شهيد ثانى گفته است و لذا معامله بر شخص خارجى واقع شده است ، منتها اين شخص را در مسأله جارى شارع امضاء نكرده است و لذا اصلًا بر عهده شخص نمىآيد تا در رتبه بعد گفته شود چون تحويل آن غير مقدور و متعذر است ، پس مماثل آن بايد پرداخت شود . بله اگر آن چيزى كه اشتباهاً مهر واقع شده ، مورد امضاء شارع باشد مثلًا بر فرض شارع مقدس خمر را امضاء كرده باشد ، منتها شخص تكويناً قدرت بر تحويل آن نداشته باشد ، در اين صورت مىگوييم بايد مماثل آن چيزى را كه در اثر اشتباه بر آن تطبيق كرده است را تحويل دهد . منتها در مسأله جارى اصلًا خود آن تطبيق شده مورد امضاى شارع نيست و بر عهده شخص نمىآيد . پس مماثل آن نيز قابل پرداخت نيست . پس به چه جهت اقرب به آن پرداخت شود .\r\nوجه دوم : كسى كه سركه موجود در يك ظرف را قصد مىكند و آن را مهر قرار مىدهد ، دو قصد دارد : يكى قصد همان سركه درون ظرف كه جزئى است و ديگرى قصد كلى آن سركه است ، اين شخص در حقيقت بالمطابقه همين ما فى الظرف را مهر قرار مىدهد و اما بالالتزام كلى غير مشخص را مهر قرار مىدهد .\r\nچون لازمه شخص كلى هم هست . و شارع مقدس كلى آن را ردع نكرده است . و از سوى ديگر عقد بر آنچه مورد تخيل واقع شده يعنى سركه اين ظرف ، واقع شده است و اين خلّ خاص مورد قصد است منتها عقد اين خلّ خاص بالالتزام عقد بر اصل خلّ هم هست و اصل خلّ وجود خارجى دارد به خلاف اين خلّ خاص كه وجود خارجى و تشخصى ندارد . پس كلى خلّ نفس المقصود است كه هم مورد امضاء شارع است و هم وجود خارجى دارد و همان را بايد تحويل دهد و البته وقتى يك مصداق كلى خلّ مقدور نبود ، از مصاديق ديگرش كه مقدور است مهر او پرداخت مىشود . پس اگر فرد ديگرى از خلّ پرداخت گردد ، در حقيقت خود مقصود در عقد پرداخت شده است ؛ چرا كه اين فرد مماثل هم از مصاديق كلى\r\n\r\n","description":"","footnote":"","page_name":" 6980 ","page_number":107},
  {"content":"\r\n\r\nخلّ است و عقد در واقع بر مقصودى كه مورد امضاء شارع است ، تعلق گرفته است و لذا با پرداخت مثل خلّ ، نفس المقصود در عقد تحويل داده شده است .\r\nاشكالات وجه دوم :\r\nاگر مراد قائل اين است كه رضايت و قصد به شخص و فرد خاص ، بالالتزام رضايت به كلى نيز هست و لذا در حقيقت معامله بر همان كه كلى است واقع شده در پاسخ مىگوييم : آن قصدى كه به طور مسلم در چنين معامله‌اى كه سركه موجود در يك ظرف را فروخته و يا مهر قرار داده است وجود دارد ، خصوص قصد اين سركه خاص است و چنين قصدى معلوم نيست كه لازمه‌اش قصد كلى سركه هم باشد ؛ به عبارت ديگر چنين رضايت و قصدى در اينجا فقط ملازمه با رضايت به مهمله كلى دارد نه رضايت به مطلقه كلى تا اينكه شامل هر مصداقى به نحو مطلق و با هر خصوصيتى بشود مثلًا اگر غذايى را دوست مىدارد و بعضى غذاهاى ديگر را دوست ندارد - با اينكه آن غذاى مورد علاقه او مصداق براى كلى غذا است - نمىتوان گفت كه او كلى غذا را به طور مطلق دوست دارد ، در اينجا هم كه سركه اين ظرف را راضى به معامله‌اش است دليل نمىشود كه راضى به كلى سركه هم باشد كه اگر اين سركه نبود بر او لازم باشد كه مصداق ديگرى از آن را تهيه و رد نمايد . با رضايت به مهمله كلى نمىتواند چيز ديگرى را تحويل دهد .\r\nلا يقال : در اينجا ممكن است كه از باب تعدد مطلوب مطلقه كلى نيز مورد رضايت شخص بوده باشد و هم اصل آن و هم خصوصيت آن مورد رضايت باشند نظير نماز كه هم اصل آن و هم وقتش به نحو تعدد مطلوب متعلق طلب است و در حج نيز هم اصل آن و هم فوريت آن به نحو تعدد مطلوب متعلق طلب است ؛ در اينجا هم بگوييم كه هم كلى خلّ و بدون خصوصيت مطلوب است و هم فرد متخصص در اين ظرف خارجى مطلوبيت دارد و وقتى يكى از دو مطلوب مورد رضايت شارع نبود و يا وجود خارجى نداشت ، خللى به رضايت شارع به ديگرى\r\n\r\n","description":"","footnote":"","page_name":" 6981 ","page_number":108},
  {"content":"\r\n\r\nو مقصود بودن آن وارد نمىشود .\r\nفانه يقال : اولًا : مقتضاى ادله عامه وفاى به عقود و معاملات و شروط نظير أوفوا بالعقود و المؤمنون عند شروطهم اين است كه شارع به همان نحو كه در معامله و عقد به لحاظ جزئيت و كليت قصد شده است ، آن را امضاء مىكند .\r\nپس اگر جزئى را قصد كرده باشد و شارع اوسع از آن را امضاء نمايد ، اين امضاء آنچه مورد قصد واقع شده است نمىباشد و همين طور اگر كلى را قصد نمايد ولى شارع شخص خاصى را امضاء كند اين امضاء آنچه قصد شده نيست . حال در مسأله جارى اگر بر طبق مبناى خودمان بخواهيم مشى كنيم يعنى بگوييم عقد بر همين واقع خارجى ، واقع شده است در پاسخ مىگوييم اولًا آنچه مورد قصد واقع شده يعنى خمر مورد امضاء شارع نيست و ثانياً اگر هم شخص به نحو تعدد مطلوب ، على وجه الكلى مطلوب ديگرى كه ملازم با اين ما فى الظرف است داشته باشد ، آن كلى ، مطلقى است كه يكى از مصاديق آن بايد همين ما فى الظرف باشد و شارع اين كلى را با اين كليت امضاء نمىكند و آن جامع و كلى كه شارع امضاء مىكند كلى خلّ است كه مباين با ما فى الظرف خارجى يعنى خمر است و شىء خاص ملازم با مباين خود نمىتواند باشد و به عبارت ديگر چنانچه گفتيم شارع همان را كه بر آن توافق كرده‌اند و قرار گذاشته‌اند اگر بخواهد امضا مىكند . آن چيز اگر كلى و جامع بود به همان نحو آن را امضاء مىكند و اگر خاص بود همان خاص را امضاء مىكند . و در اينجا جامع نمىتواند مورد امضاء قرار گيرد چون در اين صورت اين فرد آن را يعنى خمر خارجى را هم بايد بتواند تحويل دهد در حالى كه چنين نيست و اگر كلى خلّ را بخواهد امضا كند ، لازمه‌اش اين است كه شارع مباين با ما فى الخارج را حكم كند و علاوه اگر بپذيريم آن كلى كه مورد امضاء شارع است مباين با مورد قصد شخص نيست در اين صورت نيز ادله عمومات كفايت نمىكند براى اينكه شارع بگويد اخص از آن را كه مورد قصد قرار گرفته ،\r\n\r\n","description":"","footnote":"","page_name":" 6982 ","page_number":109},
  {"content":"\r\n\r\nتحويل بدهد .\r\nبله اگر دليل خاصى بگويد كه اگر كلى قصد كرديد ، من مىگويم فلان قسم آن را بده حرفى نبود ، ولى عمومات بر چنين چيزى دال نيست . نظير اينكه خمر قرار دادن مهر توسط مسلمان را صحيح بدانيم و شارع به سبب دليل خاص حكم كند بر اينكه او بايد قيمت فرد ديگرى از آن را بپردازد ، اين مانع ندارد ، ولى چنين دليل خاصى در اينجا وجود ندارد و ادله عامه كافى نيست .\r\nو اما اگر طبق مبناى شهيد ثانى بخواهيم مشى كنيم يعنى بگوييم عقد بر آنچه مورد تخيل قرار گرفته يعنى خلّ خارجى واقع شده است و كلى حلّ به نحو تعدد مطلوب مورد قصد است ، در پاسخ مىگوييم وقتى اشباه و نظائر را ملاحظه مىكنيم ، مىبينيم چنين مطلبى در بناى عقلاء و فقه نيست . مثلًا اگر كسى اشتباهاً مال ديگرى را به گمان اينكه مال خودش است بفروشد و بعد معلوم شود مال ديگرى بوده است ، ايا در اينجا مىتوان گفت كلى به ذمه شخص آمده است و معامله صحيح است ، منتها بر كلى واقع شده است و چون اين فرد را به علت اينكه مال ديگرى است نمىتواند تحويل دهد بايد فرد ديگرى را تسليم كند . و يا گفته مىشود اصلًا معامله باطل است . بلااشكال در باب بيع امثال اين مورد را باطل حساب مىكنند . گمان نمىكنم در اين مورد كسى قائل به صحت شده باشد . البته موردى كه شىء تلف شده و كلى به ذمه مىآيد غير از مسأله جارى است چون در آنجا قصد وجود ندارد و نيز موردى كه كلى را از اول فروخته و مشخصات دخالتى در غرض ندارد غير از مسأله جارى است كه در آن شخص مورد قصد واقع شده است .\r\nو ثانياً : بر فرض كه شمول ادله عامه را در اينجا صحيح بدانيم و بگوييم كه نياز به دليل خاصى ندارد ، يعنى بگوييم مورد امضاء شارع با مورد قصد شخص مباين نيست و ادله عمومات شامل مطلوب كلى كه مورد امضاء شارع است نيز مىشود\r\n\r\n","description":"","footnote":"","page_name":" 6983 ","page_number":110},
  {"content":"\r\n\r\nو مانعى وجود ندارد كه شارع بگويد مصداق ديگرى از آن كلى را تحويل بده ، به فرض عمومات چنين شمولى داشته باشد ، ولى اشكالش اين است كه صرف وجود رضايت به كلى و مطلوب بودن در اينجا كفايت نمىكند و نياز به انشاء دارد ، چرا كه - سابقاً - به طور مكرر گفته شد در مواردى كه معاوضه نباشد و يا نحوه معاوضه در آن ملاحظه نشده باشد ، نيازى به انشاء نبوده و اذن نمىخواهد و صرف رضايت كفايت مىكند و اما در معاوضه و مانند آن مثل نكاح نياز به انشاء است و تا انشائى نباشد حكم به نفوذ نمىشود و كفايت نمىكند و لذا در گذشته گفتم اگر زنى از همه جهات ممتاز بوده و هيچ مشكله‌اى نداشته باشد و بتوان مهر او را هم پرداخت ، به طورى كه هر كسى راضى به چنين همسرى است ، ولى در عين حال صرف رضايت شخصى به همسرى او نمىتواند عقد او را براى آن شخص تصحيح كند و حتماً نياز به اذن آن مرد هست و لذا نمىتوان بدون اينكه درخواست ازدواج با چنين زنى را بكند ، آن زن را براى او عقد كنند و در اينجا هم كه ما فى الظرف را مهر قرار داده است فقط براى شىء موجود در اين ظرف انشاء كرده است و اما نسبت به كلى خلّ و يا فرد مباين ، انشائى نكرده است تا اينكه حكم به صحت آن بشود اين كه تعدد انشائين نيست . بايد عرفاً انشائين محسوب شود . و اما اينكه اگر مىفهميد انشاء مىكرد ( يا انشاء كلى و يا انشاء مباين ) در اينجا كفايت نمىكند ؛ براى اينكه موضوع براى نفوذ وجود تنجيزى انشاء است . در معاوضات صرف رضايت قلبى كافى نيست ، بله در اموال مىتواند تصرف كند ولى اگر معامله‌اى واقع شد فضولى خواهد بود . پس صرف اينكه تعدد مطلوب هست و رضايت هم هست كفايت نمىكند .\r\n\r\nج ) قول سوم : بيان مقتضاى قاعده و ادله در مسأله\r\nمقتضاى قواعد در چنين موردى كه آنچه كه در واقع بوده است بر خلاف مقصود در عقد بوده است ، و آن واقع هم قابليت امضاء شارع را نداشته است ،\r\n\r\n","description":"","footnote":"","page_name":" 6984 ","page_number":111},
  {"content":"\r\n\r\nحكم به بطلان مهر است و اظهر هم همين است . اما اينكه در موردى كه مهريه تسميه شده ولى صحيح نيست ، مهر چه مقدار است ، روايتى پيدا نكردم و لفظ عامى كه هم در آيه قرآن و هم در روايت هست تعبير « لم يسم مهراً » است كه موضوع آن عدم تسميه مهر است نه صورت فساد مهر .\r\nبه حسب مستفاد ادله فقط در صورت مفوضه بودن ( يعنى صورت عدم ذكر مهر در عقد ) حكم به متعه در فرض قبل از دخول مىشود و اما اينكه حكم ساير مواردى كه به علتى در آنها حكم به فساد مهر شده است هم مثل صورت مفوضه باشد دليلى بر آن اقامه نشده است و الغاء خصوصيت از مسأله تفويض و تعدى به موارد فساد مهر ، با وجود احتمال خصوصيت براى تفويض مشكل است . بله نسبت به بعد از دخول كه در صورت تفويض حكم به مهر المثل شده است ، عرف الغاء خصوصيت را مىپذيرد ؛ چرا كه مستفاد از ادله جعل مهر المثل به دنبال دخول اين است كه خصوصيتى براى تفويض و عدم قرار مهر وجود ندارد و قرار فاسد هم مثل عدم قرار بوده و محكوم به همان مهر المثل مىباشد ، كما اينكه فقهاء خاصه و بلكه اتفاق عامه هم حكم به اين تعدى و الغاء خصوصيت است ، چون مهر چيزى است كه در مقابل نفس عقد قرار مىگيرد و در مقابل دخول قرار نمىگيرد و اما مواردى كه شارع مقدس براى يك مرتبه دخول مهر المثل قرار داده است مثل صورت وطى به شبهه و صورت عدم تسميه مهر ، يك تمليكى است كه مستقلًا شارع كرده و ربطى به نفس عقد و قرار طرفين ندارد . اين مهر المثل غير از اصل مهر است كه طرفين در عقد بر آن توافق مىكنند و در مقابل اصل ازدواج است و با دخول استقرار پيدا مىكند و لذا از مصاديق مما اقدم عليه المتعاقدان است . به خلاف مهر المثل كه مربوط به اقدام طرفين نيست و شارع آن را در مقابل دخول قرار داده است . لذا تفكيك بين دو صورت عدم قرار و قرار فاسد در مورد جايى كه شارع مهر المثل را قرار داده است مشكل است و عرفا الغاء خصوصيت\r\n\r\n","description":"","footnote":"","page_name":" 6985 ","page_number":112},
  {"content":"\r\n\r\nمىكند چون اگر نظر به قرار طرفين بود ممكن بود بين دو صورت تفكيك قائل شد اما شارع قرار طرفين را كالعدم حساب كرده و براى وقاع چيزى قرار داده است . لذا مىتوان گفت در موردى كه مهر فاسد است شارع مىگويد قرار كلا قرار است . و لذا فقهاء نيز در اين مورد تعدى كرده‌اند و به مهر المثل حكم كرده‌اند . پس در اينجا هم كه حكم به بطلان مهر شده است ، فقط در صورت دخول به او ، مهر المثل به او تعلق مىگيرد و الا دليلى بر تعلق مهر يا متعه‌اى براى او وجود ندارد ؛ چرا كه مهر تعيين شده كه مورد امضاء قرار نگرفت و مهر المثل هم فقط براى خصوص صورت دخول قرار داده شده است ، و متعه هم - همانطورى كه گذشت - مختص به تفويض است ، و الغاء خصوصيت از آن و تعدى به غير صورت تفويض مشكل است .\r\n\r\nمثال ديگر براى تخلف مهر از آنچه در نظر بوده است\r\nعبارت « شرايع » : « و كذا لو زوجها على عبد فبان حرا او مستحقا » كه اين عبارت در ادامه عبارت سابق است كه اينچنين بود : « و لو اصدقها ظرفا على انه خلّ فبان خمرا قيل كان لها قيمة الخمر عند مستحليه و لو قيل كان لها مثل الخلّ كان حسنا » .\r\nعبارت شيخ در « مبسوط » در اين مسأله « لو تزوجها على عبد فبان حرا » خيلى مشوش است و به نظر مىرسد كه نسخه چاپ شده مغلوط باشد ؛ چرا كه صدر و ذيل عبارت او با هم سازگار نيستند ، در يك قسمت مىگويد : بايد مهر المثل داده شود و در جاى ديگر مىگويد بايد آن حر را عبد فرض نموده و قيمت آن را بدهد ، در اين رابطه بايد بعضى نسخه‌هاى معتبر « مبسوط » ديده شود .\r\nو اما عبارت « و كذا لو تزوجها على عبد فبان حرا او مستحقا » در « شرايع » را با توجه به ما قبل آن چند جور مىتوان معنا نمود :\r\nمعناى اول : اينكه عبارت « و لو قيل كان لها مثل الخلّ كان حسنا » جمله معترضه باشد « 1 » و عبارت « و كذا لو تزوجها . . . » اشاره به آمدن همان حكم به قيمت در نزد\r\n\r\n\r\n","description":"","footnote":"\r\n( 1 ) - چون اين نحوه تعبير در شرايع كه اول مطلبى را نقل مىكند و سپس به نحو لو قيل حرف ديگرى را مىزند ، معمولًا به اين صورت مراد است كه مطلب اول حرف شيخ و طائفه است و سپس مختار خود را به نحو لو قيل بيان مىكند .\r\n","page_name":" 6986 ","page_number":113},
  {"content":"\r\n\r\nمستحل ، در صورت حر بودن عبدى كه مهر قرار داده شده باشد ؛ به اين معنا كه قيمت آن حر در فرض قابل تقويم بودن آن چقدر است ، همان مبلغ را به عنوان مهر قرار بدهند .\r\nمعناى دوم : اينكه عبارت « و كذا لو تزوجها . . . » تتمه عبارت « و لو قيل كان لها . . . » باشد و هر دو مطلب بيان مختار خود مرحوم محقق در دو موضوع خمر و خل و عبد و حر باشد . و معنا اين باشد كه اگر مهر را عبدى قرار بدهد كه در واقع مستحق و يا حر باشد در اين صورت هم حكم به مثل عبد مورد نظر مىشود ، مانند آنجا كه در عبارت مثل خلّ يعنى مثل العنوان المقصود محكوم به مهر بودن شد . چون عنوان مقصود در اينجا عبد است .\r\nان قلت : كه عبد مثلى نيست بلكه قيمى است ، پس حكم اولى آن بايد همان اداء قيمت آن باشد نه اداء مثل كه حكم اولى در مورد مثليات نظير خلّ است و اگر مثل ممكن نبود نوبت به قيمت در آنها مىرسد .\r\nقلت : بله ولى در عين حال ممكن است كه در اينجا حكم به لزوم اداء مثل بشود و منافاتى هم با قيمى بودن آن نداشته باشد ؛ چرا كه در اينجا خودش اقدام بر قرار دادن چنين مهرى نموده است - با توجه به توضيحاتى كه در مورد وجه اين حكم بيان شد كه عبارت بود از قصد كلى به نحو التزامى - و قاعده « لا حرج » هم در چنين موردى كه خود شخص اقدام بر حرج نموده باشد نمىآيد و لذا وظيفه او اداء مثل آن عبد است و لو تهيه آن داراى حرج باشد . و اما اگر امكان تهيه مثل نبود نظير ساير موارد لزوم اداء مثل ، فقط اداء قيمت لازم مىشود ، البته اگر قائل به عدم تخصيص ادله حرج بشويم ، مىتوان عبارت را ناظر به موردى بدانيم كه تهيه مشابه مهر براى او مشكل نباشد مثل دوقلوهاى همگون كه فرضاً مولا يكى از آنها را آزاد كرده باشد و بعد بدون توجه ، برادر آزاد شده را بفروشد و بعداً معلوم شود . در اين\r\n\r\n","description":"","footnote":"","page_name":" 6987 ","page_number":114},
  {"content":"\r\n\r\nصورت شخص بخواهد برادر شبيه او را تحويل دهد . البته احتمال معترضه بودن جمله « و لو قيل . . . » بيشتر است ؛ چرا كه مرحوم شيخ هر دو عبارت « و لو اصدقها ظرفا . . . » و « و كذا لو تزوجها على عبد . . . » را دارد و قاعده اين است كه محقق ابتدا همه متن را نقل كند و سپس حاشيه خود را بگويد و لذا با توجه به اينكه عنايت و نظر محقق هم جمع‌آورى و جمع‌بندى عبارات شيخ بوده است ، در اينجا هم عبارت « و لو قيل » اظهار نظر او در بين دو عبارت شيخ و به عنوان جمله معترضه مىباشد .\r\nمعناى سوم : تشبيه فقط راجع به اين باشد كه بايد معقود عليه در نظر گرفته شود و به بطلان مهر كه قائلين به مهر المثل مىگويند حكم نشود . مهريه را روى قصد متعاقدين هر چه هست بايد تنظيم كنند و به واقع در خارج كارى نداشته باشند كه بگويند مستحلين اينطور مىخواهند بگويند و لذا همانطورى كه در مسأله خمر و خلّ بر اساس قصد متعاقدين كه خلّ بود حكم به مهر بودن آن شد ، در مسأله عبد و حر يا عبد مستحق هم حكم به مهر بودن عبد مىشود ، با اين فرق كه خلّ مثلى بود ، پس بايد مثل خلّ تلف شده را بدهد ، ولى عبد قيمى است چون تحويل انسان ديگر كه در اوصاف منهاى حريت و رقيت مشابه باشد مشكل است ، پس بايد قيمت آن داده شود .\r\n\r\nاشكال شهيد ثانى بر عبارت محقق\r\nمرحوم شهيد ثانى در اينجا مىگويد : با توجه به اينكه خريدوفروش حر مستحلى ندارد ؛ پس قول اول - كه حكم به مهر بودن قيمت در نزد مستحل است - در صورتى كه عبد مهر قرار داده شده ، حر بوده باشد نمىآيد و فقط همان دو قول بطلان مهر و تعلق مهر المثل و يا صحت مهر و مهر بودن مثل يا قيمت عبد در اين صورت مىآيد و لذا ظاهر در كلام محقق يك مسامحه‌اى رخ داده است .\r\n\r\nفرع : حكم خمر بودن يكى از دو ظرف خلّ مهر قرار داده شده\r\nعبارت « جواهر » « فلو امهرها عبدين مثلًا فبان احدهما حرا لم ينحصر الصداق فى\r\n\r\n","description":"","footnote":"","page_name":" 6988 ","page_number":115},
  {"content":"\r\n\r\nالآخر . . . » « 1 » .\r\nيك فرعى كه بر بحث گذشته عنوان شده است اين است كه اگر كسى دو نفر را به گمان اينكه عبد هستند بفروشد و يا مهر قرار بدهد و بعد معلوم شود كه يكى از آنها عبد نيست ، حكم مهر در اينجا چيست ؟ از آنجا كه ما نمىخواهيم مسائل عبد و امه را بحث كنيم ، مثال ديگرى را در اينجا مورد بحث قرار مىدهيم و آن اين است كه اگر كسى دو ظرف را به خيال اينكه مظروف آنها خلّ است مهر قرار بدهد و بعد معلوم شود كه محتواى يكى از آنها خمر بوده است ، حكم مهر در اينجا چگونه است ؟\r\nالبته بنابر قول به صحت مهر و حكم به قيمت خمر در نزد مستحلين و همينطور بنابر قول به صحت مهر و حكم به مهر بودن مثل عنوان تخيل شده يعنى مثل خلّ مورد نظر در عقد ، مشكلى وجود نداشته و حكم مسأله روى اين دو مبنا روشن و بدون اشكال است .\r\nو اما بنابر قول صاحب جواهر و نظر مختار كه بطلان مهر و حكم به مهر المثل بود ، در اينجايى كه فقط نسبت به بخشى از چيزى كه مهر قرار داده شده است تخلف صورت گرفته است حكم در مسأله مشكل مىشود و احتمالاتى در آن وجود دارد كه عبارتند از :\r\n1 - جماعتى از عامه به اين قول قائلند و آن حكم به بطلان كل مهر و تعلق مهر المثل به زن است ؛ چرا كه از حكم به بطلان بخشى از مهر مورد نظر ، تبعض صفقة لازم مىآيد و به اعتقاد عامه صفقة در انشاء واحد غير صحيح است و به واسطه آن ، حكم به بطلان كل مهر مىشود .\r\n2 - حكم به مهر بودن خصوص بخش صحيح - كه اين احتمال و دو احتمال بعدى مبتنى بر صحيح بودن تبعض صفقه در انشاء واحد است كه مورد قبول\r\n\r\n\r\n","description":"","footnote":"\r\n( 1 ) - جواهر الكلام 31 : 36 .\r\n","page_name":" 6989 ","page_number":116},
  {"content":"\r\n\r\nاماميه است - و اين احتمال مختار ابو حنيفه است .\r\n3 - حكم به مهر بودن بخش صحيح به علاوه مهرالمثلى كه بالنسبة به بخش باطل از مهر قرار داده شده است و آن بدين گونه حساب مىشود كه نسبت قيمت خمر خارجى در نزد مستحلين ( يعنى قسمتى كه خمر درآمده ) به قيمت خلّ در تمام آنچه اعتقاد به خلّ بودن آن مقدار داشته ، محاسبه شده و معادل با آن نسبت ، از مهر المثل او به آن خلّ موجود اضافه و مهر براى او محسوب مىگردد مثلًا اگر نسبت قيمت خلّ به قيمت خمر ، يك دهم باشد ، در قبال يك دهم مهر المثل ، همين خلّ قرار مىگيرد و صحيح مىشود و اما نُه دهم مهر المثل را هم بايد به او بپردازد . بنابراين مهريه تلفيقى از مهر المسمى و مهر المثل خواهد بود . اين احتمال را صاحب جواهر اختيار نموده است . البته صاحب جواهر قائل به خيار تبعض صفقه نيست و همين فارق اين قول و قول بعدى است .\r\n4 - احتمال آخر همان قول قبلى است ، منتها با اين فرق كه با توجه به لزوم تبعض صفقة در اينجا قائل به خيار تبعض صفقة و تعلق مهر المثل به زن در صورت فسخ بشويم .\r\n\r\nمقتضاى تحقيق در مسأله\r\n\r\nبيان مختار صاحب جواهر رحمه الله :\r\nمقتضاى ادله اين است كه در اينجا هم مثل ساير موارد تبعض صفقة ، قائل به وجود خيار براى زن بشويم ولى مرحوم صاحب جواهر مىگويد كه در اينجا نمىتوان قائل به خيار تبعض صفقة شد ؛ براى اينكه خيار تبعض صفقة در جايى هست كه يك قسمت از عوض يا معوض نصيب شخص بشود ، ولى قسمت ديگرى از آن نصيب شخص نشود مثل فروختن مقدارى از مال ديگرى با مال خودش و يا اجير شدن براى كارى حلال به انضمام كارى حرام و اما در جايى كه همه عوض و معوض نصيب دو طرف مىشود ، ديگر جايى و دليلى براى وجود خيار فسخ از باب تبعض صفقة وجود ندارد و در اينجا\r\n\r\n","description":"","footnote":"","page_name":" 6990 ","page_number":117},
  {"content":"\r\n\r\nهم اينچنين است ؛ چرا كه در اينجا در مقابل آنچه كه از بين رفته است ، چيز ديگرى از طرف جايگزين آن مىشود و مهر شخص تلفيقى مىشود از مهر المسمى و مهر المثل به نسبتى كه از مهر المسمى باطل شده است .\r\n\r\nبيان اشكال نظر صاحب جواهر :\r\nولى قول به مهر بودن تلفيقى از مسمى و مثل اگر چه در مورد اجاره صحيح است مثلًا اگر در مقابل مقدارى خمر ( كه خيال مىشده خلّ است ) و مقدارى خلّ اجير شده است ، پس از انجام عمل مستحق اجرت است چون اجرت در برابر عمل است ، منتها چون مقدارى از اجرت مورد امضاء شارع نيست ، پس باطل است و لذا بايد شىء ديگرى در مقابل آن بخش باطل داده شود و چون اگر كل اجاره فاسد مىشد ، تمام اجرة المثل را بايد مىداد در اينجا نيز نسبت به آن مقدارى كه خمر است ، اجرة المثل تعلق مىگيرد و اجرت شخص در اين صورت تلفيقى مىشود از بخشى از اجرت مسمى و بخشى از اجرت مثل ، در اينجا حكم به تلفيق اشكالى ندارد . و اما در مسأله مورد بحث حكم به مهر تلفيقى مشكل است ؛ چرا كه شارع مقدس مهر المثل را فقط در مقابل دخول قرار داده است و اما در مقابل نفس زوجيت چيزى قرار نداده است ، مگر در صورت طلاق قبل از دخول در مورد مفوضه كه در اين صورت براى او متعه قرار داده شده است و لذا اصل مهر المثل در صورت عدم دخول وجود ندارد تا اينكه در تلفيق از آن استفاده بشود ادله اقتضاء مىكند كه شارع فقط در صورتى كه عقد بلامهر است ، چنانچه مباشرت تحقق يافت ، در مقابل دخول مهر المثل را جعل كرده است . اما اگر چنانچه عقد داراى مهريه بود منتها بخشى از مهريه باطل بود ، آن ادله شامل اين صورت نمىشود . و از اين گذشته اگر اصلًا مباشرتى تحقق نيافت ، مهريه را چه مقدار بگيريم . اگر عقد بلامهر بود و دخول نشد ، و طلاقى واقع شد ، متعه بايد بدهد اما در اينجا بخشى از مهر باطل است . قياس اين بحث به باب اجاره مع\r\n\r\n","description":"","footnote":"","page_name":" 6991 ","page_number":118},
  {"content":"\r\n\r\nالفارق است . چون اجرت در برابر عمل است . بنابراين قول به تلفيق مشكل است و لذا استدلال صاحب جواهر بر عدم وجود خيار تبعض صفقه به دليل همين تلفيق ناتمام است . بله بنابر قول ابو حنيفه مىتوان گفت خيار تبعض صفقه وجود دارد چون تمام مهر نصيب شخص شده است . ابو حنيفه مىگويد كه چه مباشرت بشود و چه مباشرت نشود ، مهر زن همان مقدار صحيح است و البته اگر چنانچه طلاقى قبل از دخول صورت بگيرد ، نصف آن به زن داده مىشود و الا تمام آن با دخول استقرار پيدا مىكند . ولى اين نظر او صحيح نيست ؛ چرا كه زن رضايت نداشته است بر اينكه در مقابل خصوص بخش صحيح از مهر ازدواج نمايد و روى مجموع راضى شده است و لذا دليلى بر نفوذ مهر در اين صورت وجود ندارد .\r\n\r\nراه حل اشكال مذكور :\r\nبله ممكن است گفته شود كه مقتضاى قاعده اولى اين است كه از آنجا كه عقلاء براى نفس ازدواج مهر را قرار مىدهند نه در مقابل دخول ، پس اگر زوج بتواند كه كل مهر تعيين شده را تسليم كند ، در اين صورت كل آن مهر قرار مىگيرد و اگر هيچ مقدار از آن را نتواند تسليم كند ، شارع آن را بلامهر حساب نموده و البته در صورت دخول حكم به مهر المثل در مقابل دخول براى او مىكند و اما در جايى كه تلفيق شده باشد ؛ يعنى يك مقدارى از مهر تعيين شده مورد امضاء و قابل تسليم و بخش ديگرى از آن مورد امضاء نباشد ، در اين صورت ديگر ادله جعل مهر المثل در مقابل دخول ( اعم از آيه قرآن و روايات ) نمىآيد .\r\nبلكه بايد گفته شود كه مقدار مهريه براى بخش ديگر كه فاسد شده است ، نسبت به مهرالمثلى كه عقلاء براى نفس ازدواج در نظر مىگيرند ، محاسبه مىشود نه مهرالمثلى كه شارع تعبداً در مقابل دخول قرار داده است پس بايد بگوييم كه مهر المثل در اين صورت بين مهر المسمى و همان كه در بناء عقلا به عنوان مهر المثل حساب است ، بالنسبة تقسيط مىشود . مرحوم صاحب جواهر مسأله دخول را مطرح نكرده است و قائل به تقسيط مهر المثل شده است . ما مىگوييم\r\n\r\n","description":"","footnote":"","page_name":" 6992 ","page_number":119},
  {"content":"\r\n\r\nمهر المثل شرعى در مقابل دخول است و اگر به اين حساب بخواهيم مهر را تعيين كنيم بايد بگوييم اگر دخول شد ، كل مهر المثل هست و اگر دخول نشد مهر باطل است . پس تقسيط فقط در صورت دخول مىآيد و اما اگر چنين بگوييم كه به حسب بناى عقلاء لو لا ردع شرع ، مهريه در مقابل نفس ازدواج منهاى دخول قرار مىگيرد و لذا اگر مهر المسمى كلًا باطل بود ، مهر المثل را بايد بدهد . در اين صورت اگر نسبتى از مهر باطل شد ، به همان نسبت از مهر المثل را بايد بدهد . و با اين بيان مىشود كه قول به تلفيق بين بخشى از مهر مسمى و بخشى از مهر المثل را توجيه نمود و قائل به عدم وجود خيار تبعض صفقه شد .\r\n\r\nحكم تعيين دو مهر سرى و علنى\r\nعبارت « شرايع » : « و اذا تزوجها به مهر سرا و به آخر جهرا ، كان لها الاول »\r\n\r\nصور موجود در مسأله :\r\n\r\nمجموعاً سه صورت در مسأله وجود دارد كه عبارتند از :\r\n\r\nصورت اول : اين كه يك عقد سرى باشد و يك عقد علنى\r\nكه در عقد سرى مهر ديگرى غير از مهر مورد نظر در عقد علنى در نظر بوده باشد ؛ اين صورت در كتابهاى « خلاف » ، « مبسوط » ، « جواهر الفقه » ، « سرائر » ، « شرايع » ، « جامع الشرايع » ، « قواعد » ، « ارشاد » ، « تلخيص المرام » ، « تحرير القواعد » و « معالم الدين » ابن شجاع آمده است « 1 » ، و در اينجا همه فقهاء اماميه حكم به صحت عقد سرى نموده‌اند و به طورى كه در عبارت « خلاف » هست حكم مذكور مورد اجماع و اخبار شيعه است ، و البته مقصود اين است كه مهرى كه در عقد اول آمده است محكوم به صحت است ، و فرقى نمىكند كه عقد علنى اول « 2 » باشد و يا عقد بشرى اين\r\n\r\n\r\n","description":"","footnote":"\r\n( 1 ) - اين مسأله به اين صورت در كتاب‌هاى ديگر ظاهراً عنوان نشده است .\r\n( 2 ) - تصوير اينكه عقد علنى اول باشد ، اين است كه شخص بعد از عقد علنى پشيمان شده باشد و خيال كرده باشند كه با همان اراده كردن ، عقد منفسخ مىشود مثل ساير تقايلات كه ابتدائاً با هم قرارى گذاشته‌اند و بعد تقايل مىكنند كه قرار قبلى با صرف توافق بعدى منفسخ مىشود . ممكن است خيال كرده باشند نكاح نيز چنين است .\r\n","page_name":" 6993 ","page_number":120},
  {"content":"\r\n\r\nصورت از مسأله در بين عامه و در روايات نيز معنون است . تنها مخالفى كه در مسأله از بين عامه - به طورى كه در « خلاف » هست - ذكر شده است ، شافعى است ؛ كه دو قول به او نسبت داده شده است كه يكى قول به صحت مهر سرى و ديگرى قول به صحت مهر علنى است ، كه با توجه به روشن بودن حكم به صحت عقد اول - كه معمولًا همان عقد سرى است - دو توجيه در مورد دو قول او در مسأله شده است كه اولى را محقق كركى در « جامع المقاصد » آورده است كه مىگويد « و نزل اصابه » - كه صحيحش « اصحابه » است - اصحابش گفته‌اند كه نفى و اثبات در كلام شافعى به دو جا مىخورد . جايى كه مهر سرى را صحيح دانسته ، مرادش همين صورت اول است كه تعدد عقد است . اينجا آن عقدى كه جلوتر واقع شده معيار است خواه عقد جلوتر سرى باشد يا جهرى و جايى كه مهر علنى را صحيح دانسته ، مرادش صورت دوم يا سوم است كه در آن قبلًا سرّاً مواعده‌اى روى مهر شده است و سپس جهراً انشاء روى چيز ديگرى واقع مىشود .\r\nو توجيه دوم براى دو قول شافعى - به طورى كه در « كشف اللثام » است « 1 » - اين است كه نظر شافعى در هر دو قولش به صورت دوم در مسأله است كه - به طورى كه توضيحش مىآيد - هم قول به صحت مهر علنى و هم قول به صحت مهر سرى و هم بطلان هر دو در آن توجيه‌پذير است و خلاصه حكم اين صورت وجوه مختلف دارد و واضح نيست و اينكه كدام وجه صحيح است قابل بحث و مناقشه است و لذا ممكن است كه نظر شافعى در هر قولش به وجهى از آنها باشد .\r\n\r\nصورت دوم : اين كه يك عقد بيشتر نيست\r\nمنتها قبلًا يك مهريه‌اى را سرّاً قرار\r\n\r\n\r\n","description":"","footnote":"\r\n( 1 ) - عبارت كاشف اللثام چنين است : و لو عقد مرتين على مهرين من غير تخلل فراق ( چون گاهى ممكن است عقدى فسخ شود و يا طلاق واقع شود و سپس عقد ديگرى انجام شود . آن اشكالى ندارد . مىخواهد بگويد هنوز اولى باطل نشده ، عقد ديگرى انجام شود ) فالثابت عندنا سرّاً كان او جهراً و هو ظاهر و للشافعى قول بأن المهر مهر السر و آخر بأنه مهر العلانية و نزلا على اتحاد العقد و التواطى على ارادة الشىء و التلفظ به آخر مخالف له قدراً و نحوه كأن يتواطئا على الصداق الف و التلفظ فى العقد بألفين فان فيه حينئذ وجهين . . . » .\r\n","page_name":" 6994 ","page_number":121},
  {"content":"\r\n\r\nمىگذارند بدون اينكه انشاء عقدى بخوانند و سپس به جهتى از جهات مهر آمده در عقد بعدى را متفاوت با آن مهر سرى قرار مىدهند . مثلًا قبلًا ثبوتاً ميلشان به مهريه كمى بوده است منتها قرار مىبندند كه اثباتاً براى اينكه به زن شخصيتى ظاهرى و اوهامى بدهند ، موقع عقد مقدار بيشترى را انشاء كنند . و يا به عكس ثبوتاً مهر كم نيست ولى اثباتاً به دليل اينكه مصلحت در تقليل مهر است ، مهر را كم معين مىكنند . مثل اينكه مهرها خيلى سنگين شده و براى مجتمع مشكل ايجاد كرده باشد . به جهت اينكه اين عادت را بشكنند و عادت‌ستيزى كنند ، مهر را كم معرفى كنند . هر دو گونه ممكن است تصوير شود . جهر زيادتر باشد يا اخفات زيادتر باشد .\r\nالبته شهيد ثانى مقصود از آن را اينچنين گفته است كه در عقد علنى لفظى را بياورند مثل الفين ( هزار ) ولى مقصودشان از آن الف ( هزار ) مورد نظر در پنهان بوده باشد . در اينجا اقوالى وجود دارد كه به ذكر و بررسى آنها خواهيم پرداخت . شهيد ثانى مىگويد اين صورت را مرحوم شيخ متفرداً ذكر كرده است . ولى چنانچه خواهيم گفت هم شيخ متفرد در آن نيست و ابن براج و كيدرى هم آن را عنوان كرده‌اند و هم آنچه شيخ و تابعينش مطرح كرده‌اند در واقع صورت سوم است نه صورت دوم .\r\n\r\nصورت سوم : اين است كه مانند صورت دوم فقط يك عقد است و مهر مذكور در آن غير از مهر مورد نظر سرى است ،\r\nلكن فرقش با آن در اين است كه در اين صورت مقصودشان مثلًا از الفين ( دو هزار ) ، الف ( هزار ) مورد نظر در پنهان نيست ، بلكه با اينكه مقصودشان مهر بودن هزار درهم است ، ولى الفين را در الف استعمال نمىكنند .\r\nاين صورت را مرحوم صاحب جواهر آورده است و آن را بيشتر از صورت دوم قابل بحث و بررسى دانسته است و بلكه صورت دوم را غير قابل بحث و حكم در\r\n\r\n","description":"","footnote":"","page_name":" 6995 ","page_number":122},
  {"content":"\r\n\r\nآن را واضح خوانده است كه در ادامه بحث به بررسى اين كلام ايشان هم خواهيم پرداخت .\r\n\r\nقبل از بررسى تفصيلى مسأله نگاهى اجمالى به كلمات گفته شده توسط بزرگان در مسأله مىكنيم :\r\n\r\nكلمات شيخ طوسى رحمه الله :\r\n\r\nالف . در « خلاف » مسأله 11 از كتاب الصداق مىگويد :\r\n« اذا عقدا فى السر به مهر ذكراه و عقد فى العلانية بخلافه فالمهر هو الاول . . . » و در ادامه مىگويد كه شافعى به حسب يك قول غير از اين را مىگويد و به حسب قول ديگرش موافق با اين است ، آنگاه مرحوم شيخ براى قول اماميه استدلال مىكند به « دليلنا اجماع الفرقة و أخبارهم » و به اينكه مقتضاى قاعده هم اين است كه بعد از اينكه عقد اول به طور صحيح واقع شد و مهر مذكور در آن لازم شد ، ديگر جايى براى عقد دوم و صحت و لزوم مهر آمده در آن نمىماند .\r\n\r\nب . در « مبسوط » به بيان دو صورت از مسأله پرداخته و مىگويد :\r\n« اذا عقد فى السر به مهر ذكراه ثم عقدا فى العلانية ، فالاول هو المهر و قال قوم » يعنى بعضى از عامه « المر العلانية » كه اين صورت اول مسأله بود و اما صورت دوم مسأله را چنين بيان مىكند :\r\n« اذا اتفقا على المهر و تواعدا به من غير عقد ، فقالت له جملنى حال العقد بذكر أكثر منه ، فذكر ذلك ، لزمه ما عقد به ولا يلتفت الى ما تواعدا به ؛ لان العقد وقع صحيحا سرا كان او علانية » كه در اينجا حكم به صحت مهرى كه در عقد انشاء شده و عدم اعتبار مهر مورد توافق در قبل از عقد نموده است و اين عبارت علاوه بر « مبسوط » در كتاب « مهذب » ابن براج هم آمده است ، كما اينكه در « اصباح » كيدرى هم عبارتى نزديك به همين دارد و آن چنين است كه « اذا عقد النكاح سرا به مهر ذكراه ثم عقدا فى العلانية بأقل منه او اكثر ، لم يلزم الا الاول فان تواعدا المهر من غير عقد ثم عقد الزوج باكثر منه لزم ما وقع عليه » .\r\n\r\n","description":"","footnote":"","page_name":" 6996 ","page_number":123},
  {"content":"\r\n\r\n\r\nكلام شهيد ثانى\r\nشهيد ثانى در « مسالك » با توجه به اختلافى بودن مسأله در بين مسلمين مىگويد كه مناسب‌تر اين است كه صورت دوم - كه شيخ متفرد در بيان آن است - مورد بحث و اختلاف نظر باشد ؛ چرا كه حكم صورت اول آن روشن بوده و راهى براى نزاع در آن وجود ندارد . بعد هم به ذكر وجوه موجود در مورد صورت دوم مىپردازد كه بررسى آنها خواهد آمد . صاحب كشف اللثام هم به تبع شهيد ثانى ، همين صورت دوم را ذكر كرده و منسوب به شيخ متفرداً دانسته است .\r\n\r\nاشكالات كلام شهيد ثانى :\r\nشهيد ثانى در بيان صورت دوم اين مطلب را ذكر مىكند كه مقصود اين است كه لفظ علنى - بر خلاف معناى ظاهرش - در معنايى كه به طور سرى قصد شده است استعمال شود . در حالى كه همانطورى كه در عبارت « مبسوط » « 1 » ملاحظه شد ، هيچ حرفى از استعمال لفظ علنى در معناى سرى وجود ندارد ، پس اين حرف و تحميل آن بر شيخ صحيح نيست . و از طرف ديگر اينكه شهيد ثانى ، مرحوم شيخ را متفرد در بيان صورت دوم دانسته است درست نمىباشد ؛ چرا كه همانطورى كه گفته شد ، اين مسأله دوم در دو كتاب « مهذب » و « اصباح » نيز آمده است ، و ظاهرا مفاد عبارت شيخ همان صورت سوم است كه مرحوم صاحب جواهر گفته است و در « مهذب » ابن براج و « اصباح » مرحوم كيدرى هم عنوان شده است . مرحوم شيخ طوسى مطابق با صورت اول و سوم مسأله را مطرح كرده و فتوا داده است و گفته اگر يك عقد باشد و قبلًا صرفاً مواعده‌اى بوده ، در آنجا ميزان عقد است و اگر دو عقد بوده است ، ميزان عقد جلويى است و اين اصلًا به آن استعمال غلط كه در صورت دوم گفته شد ، ربطى\r\n\r\n\r\n","description":"","footnote":"\r\n( 1 ) - تقريباً متن مبسوط مانند كتاب الام شافعى است كه نظرات آنها را نقل مىكند و بعد هم نظر خود را نقل مىكند . در قسمت‌هايى كه تناقض به نظر مىرسد اين تناقضات همين طور حل مىشود . مثل متن و حاشيه است . اول تفريعات رايجه را ذكر مىكند كه عامه چنين مىگويند و سپس مىگويد ما طبق آنچه از معصومين عليهم السلام رسيده چنين مىگوييم . اينجا هم مطابق دو مسأله‌اى كه از شافعى بيان شده ، فتوا داده است .\r\n","page_name":" 6997 ","page_number":124},
  {"content":"\r\n\r\nندارد .\r\n\r\nاشكال « جواهر » بر شهيد و دفع آن\r\nمرحوم صاحب جواهر بدون ذكر دو اشكالى كه گفته شد ، بر محل نزاع بودن صورت دومى كه شهيد ثانى گفته است اشكال مىكند و حكم در آن را مثل صورت اول ، از واضحات مىخواند و مىگويد روشن است كه در اين صورت مهرى كه سرّاً قصد شده است ، واقع مىشود و اما مهرى كه در عقد علنى آمده است محكوم به بطلان است و به همين جهت وضوح است كه ساير اصحاب متعرض ذكر آن نشده‌اند . بعد صاحب جواهر صورت سوم را كه بيانش گذشت به عنوان فرضى كه شايسته بحث و نظر است ذكر مىكند .\r\nولى - همانطورى كه در بررسى حكم صورت دوم مىآيد - اين طور نيست كه حكم صورت دوم ، روشن بوده و نيازى به بررسى و استدلال نداشته و نزاعى در آن نباشد و لذا مىبينيم كه اختلافات در آن واقع شده است .\r\n\r\nتحقيق و بررسى حكم صورت اول :\r\nحكم صورت اول كه عبارت بود از اينكه دو عقد وجود دارد ، و در عقد اولى كه سرى است مهرى را تعيين مىكنند و پس از آن در عقد علنى مهرى ديگرى را تعيين مىكنند ، همانطورى كه قبلًا اشاره شد حكم به صحت عقد و مهر سرى در اين صورت مورد تسالم همه فقهاى اماميه است و چون يك عقد سرى واقع شده و از شرايط عقد هم اين نيست كه بر وقوع عقد دو شاهد باشد و همينطور - ظاهراً - حكم به صحت مهر علنى در صورتى كه عقد علنى اول باشد مورد اتفاق است ، مرحوم شيخ طوسى در خلاف چنانچه گذشت دليل اين حكم را در صورت اول يكى اجماع الفرقة و اخبارهم مىداند و ديگر اينكه قاعده هم همين مطلب را اقتضاء مىكند . ولى بر خلاف آنچه كه شهيد ثانى ادعاء نموده است ، اين حكم - خصوصاً در صورت تقديم عقد علنى - در آن حد از وضوح نيست كه هيچ گونه\r\n\r\n","description":"","footnote":"","page_name":" 6998 ","page_number":125},
  {"content":"\r\n\r\nجاى بحث در آن نباشد و لذا شافعى در آن دو قول دارد ؛ چرا كه مسأله حكم بر خلاف قصد و با تفاوت مقام ثبوت و اثبات ، نيازمند دليل است و مىتواند محل بحث واقع بشود . توضيح بيشتر در بيان عدم وضوح حكم صورت دوم خواهد آمد .\r\n\r\nتحقيق و بررسى حكم صورت دوم :\r\n\r\nالف . روشن نبودن حكم در آن :\r\nحق اين است كه بر خلاف گفته صاحب جواهر ، حكم در اين صورت و همين طور بر خلاف گفته شهيد ثانى حكم صورت اول از واضحات نيست و لذا در مورد آن نزاع واقع شده است ؛ چرا كه در بسيارى از موارد قانون عرف روى اثبات و ثبوت يكى است ؛ يعنى همان را كه بشود عرضه عمومى كرد ، قانون هم روى آن گذاشته مىشود و براى امور شخصى و قراردادى كه بر خلاف نوع باشند ، ثبوتاً در بسيارى از قوانين ارزش قائل نيستند و البته براى اينكه حرج و مرج نشود براى امور شخصى نيز حكمتاً ضابطه‌اى قرار مىدهند . اين مطلب در قانون شرع نيز مشابه و مماثل دارد . و لذا در اين گونه موارد بحث واقع مىشود كه آيا در اين گونه مسائل ما بايد بر اساس قواعد عامه كه در بسيارى از موارد نظام اقتضاء مىكند بر آن اساس باشد حساب نماييم ، يا اينكه بايد ملاك را قصد قرار بدهيم اگر چه قصد شخصى باشد ؟ حكم صورت دوم متوقف بر اين بحث است و اينها در موارد مختلف نياز به بحث و بررسى دارد و از واضحات نيست . اگر اينها مطالب واضحى است چطور مرحوم صاحب جواهر اين مقدار راجع به آن بحث كرده است ، آيا مرحوم صاحب كشف اللثام و شهيد ثانى و مرحوم شيخ طوسى با اين عظمت و بزرگى بر سر يك امر واضحى بحث كرده‌اند .\r\nيكى از واضحات كه شهيد ثانى ذكر مىكند اين است كه اگر در خود عقد نكاح لفظ غلطى را به كار بگيرند ، عقد باطل است ولى اگر در مورد مهر ، لفظ غلطى را به كار ببرند ، عقد باطل نمىشود . و اين حرف اگر چه صحيح است ، ولى آيا اين مطلب از\r\n\r\n","description":"","footnote":"","page_name":" 6999 ","page_number":126},
  {"content":"\r\n\r\nواضحات است ؟ ! يا اينكه اگر از بسيارى از طلبه‌ها پرسيده شود كه آيا مهر از مقدمات نكاح است يا نه و يا بين نكاح دائم و نكاح موقت تفاوت است ، بسيارى از آنها اين را نمىدانند و اين نشان مىدهد كه اين مطلب هم نيازمند بحث و بررسى است . ذكر نشدن اين صورت توسط فقها به خاطر آن نيست چنانچه صاحب جواهر گفته است بلكه به دليل اين است كه چنين چيزى واقع نمىشود . فقط در عالم فرض و خيال است كه كسى دو هزار بگويد و اراده استعمالى او هزار باشد .\r\nاين فرضى كه شهيد ثانى ذكر كرده اصلًا به ذهن عموم نمىآيد و لذا ديگران آن را عنوان ننموده‌اند نه به خاطر وضوح آن باشد .\r\n\r\nب . اقوال در اين صورت :\r\nسه قول در آن وجود دارد كه عبارتند از : 1 - مهر عبارت است از آنچه كه مقصود آنها بوده است و سرّاً تعيين كرده‌اند . كه اين قول شهيد ثانى و صاحب جواهر است .\r\n2 - مهر همان است كه در عقد ذكر شده است . كه ظاهر شهيد و كاشف اللثام نسبت دادن اين قول به شيخ طوسى است ، ولى همان طورى كه گفته شد « 1 » ، معلوم نيست كه مقصود شيخ در بيان صورت دوم در « مبسوط » اين مطلبى باشد كه شهيد مىگويد ، بلكه مراد شيخ صورت سوم است .\r\n3 - حكم به بطلان هر دو مهر و تعلق مهر المثل مىشود ، كه اين مختار صاحب « كشف اللثام » و همينطور قول مختار است .\r\nعبارت صاحب كشف اللثام بعد از بيان صورت اول و بيان صورت دوم در توجيه كلام شافعى چنين است : « فان فيه ( يعنى صورت دوم ) حينئذ وجهين اعتبار ما تواطئا عليه فانه الذي به التراضى و عدم قصد الالفين مثلًا من لفظهما فهو كايقاع العقد لاغياً . . .\r\nو اعتبار اللفظ لانه الذي وقع عليه العقد و لا يعدل فى الالفاظ عن موضوعاتها باصطلاح خاص بين اثنين و هو اختيار المبسوط و المهذب و لا يبعد القول بفسادهما لخلو العقد عن الاول\r\n\r\n\r\n","description":"","footnote":"\r\n( 1 ) - در صفحه 7 گذشت .\r\n","page_name":" 7000 ","page_number":127},
  {"content":"\r\n\r\nو خلو لفظه عن قصد الثانى » چون در عقد لفظ اولى را نياورده‌اند و لفظ دومى را هم كه آورده‌اند قصد ننموده‌اند .\r\n\r\nج . بررسى ادله اقوال :\r\n\r\nادله قول به صحت مهر مقصود :\r\n\r\n1 - عدم توقيفيت لغات :\r\nمرحوم شهيد ثانى حكم در اين صورت را مبتنى بر يك مبناى اصولى لغوى دانسته‌اند و آن اينكه وضع لغات به نحو توقيفى نيست ؛ تا اينكه استعمال يك كلمه در معنايى غير از معناى موضوع له و يا مناسبش ، صحيح نباشد و لذا استعمال يك لفظ در هر معنايى در صورت اراده و قصد صحيح است ، مثل رمز گذاشتن كلمات يك لغت براى معانى خاصه‌اى كه مورد قصد آنها است ؛ چرا كه اگر وضع در لغات به نحو توقيفى باشد ، اگر كسى مثل فرض مورد بحث ، الف را از الفين قصد نمايد ، الف بودن مهر ناصحيح مىشود ، و در اين صورت يا حكم به مهر بودن الفين مىشود و يا حكم به عدم مهر مسمى مىشود ؛ كه دومى مبتنى بر عدم قصد الفين و اعتبار قصد در مهر شدن يك چيز است و اولى مبتنى بر عدم اعتبار قصد در مهر شدن يك چيز و كفايت ذكر لفظى آن است ؛ چرا كه بسيارى از قوانينى كه در بين عقلاء قرار داده مىشود چندان دائر مدار قصد اشخاص نبوده و بر اساس همان ضوابط لفظى عمل مىكنند . در شرع مقدس هم در بسيارى از موارد براى قصدهاى اشخاص نقشى قرار داده نشده است ؛ مانند باب اوقاف ، باب نذور و باب وصايا كه روايات و فتاوايى در اين ابواب هست كه در مواردى كه وقف ، نذر و يا وصيت با خصوصياتى قرار داده شده است كه بعضى از آن خصوصيات متعذر است حتى اگر وحدت مطلوب هم در آنها بوده باشد ، مع ذلك حكم به صحت اصل وقف ، نذر و وصيت نموده‌اند و بيانشان اين است كه شارع مقدس در اين گونه موارد با اينكه وحدت مطلوب بوده است ، ولى از باب حكمت و حفظ قانون با آنها معامله تعدد مطلوب نموده و آن خصوصيت را الغاء\r\n\r\n","description":"","footnote":"","page_name":" 7001 ","page_number":128},
  {"content":"\r\n\r\nكرده است و لذا در اينجا هم حكم به مهر بودن الفين كه مطابق وضع عام براى الفين قرار داده شده است مىشود ، اگر چه قصدى به آن تعلق نگرفته است .\r\nخلاصه مختار شهيد ثانى اين است كه دليلى بر توقيفى بودن لغات نداريم و در نظر ايشان فرقى نمىكند كسانى كه قائل به عدم توقيفيت لغات‌اند ممكن است بگويند در صورتى آنچه قصد كرده‌اند صحيح است كه در مقابل عرف عام نباشد و احتمال هم دارد كه قائل شوند در مقابل عرف عام نيز مىتوانند بر معنايى توافق كنند . و در صورت اول كه جعل اصطلاح در مقابل عرف عام نبايد باشد نيز دو احتمال وجود دارد . احتمال اول اينكه بايد طبق عرف عام اخذ كنيم و آنچه قصد كرده‌اند را باطل بدانيم و احتمال دوم اينكه هر دو را باطل بدانيم يعنى هم عرف عام و هم آنچه قصد شده را باطل بدانيم . اين صور مختلف مسأله در صورت قول به عدم توقيفيت لغات است . كه لفظى را كه در معنايى خاص به كار مىبرند ، وضع عامى هم داشته باشد و بر خلاف وضع عام به كار برده شود - مثل الفين كه براى دو هزار وضع شده است - و يا اينكه وضع عامى اصلا نداشته باشد و يك لفظى را اختراع و در معناى مقصود به كار ببرند ، در هر دو صورت حكم به صحت مهر مورد قصد مىكند .\r\n\r\nاشكال دليل عدم توقيفيت :\r\nچنانچه در بحث راجع به روايت زراره نيز خواهد آمد ، اينكه مثلًا الفين را در الف براى مهر استعمال كنند ، متعارف نيست . دو صورت ديگر متعارف است . يكى اينكه تعدد عقود باشد . با يك مهرى به طور سرى عقدى اجرا كنند و با مهر ديگرى بعداً به طور جهرى عقد دومى بكنند .\r\nصورت ديگر اينكه قبلًا مهرى تعيين كنند و سپس كه عقد مىكنند مهر ديگرى را ذكر كنند . اما اينكه مهر را ذكر كنند و لفظ را غلطاً در همان كه قبلًا تواطى كرده‌اند استعمال كنند اصلًا متعارف نيست . بنابراين و لو مبناى عدم توقيفيت لغات را هم بپذيريم ، اشكالش عدم عرفى بودن آن است . و علاوه چنانچه قبلًا نيز گفته‌ايم\r\n\r\n","description":"","footnote":"","page_name":" 7002 ","page_number":129},
  {"content":"\r\n\r\nقانون عرف روى ثبوت و اثبات يكى است . و ثبوتاً براى امور شخصى كه بر خلاف نوع باشد ، در بسيارى از قوانين و از جمله شرع ، ارزش قائل نيستند . بنابراين بايد بر اساس قواعد عامه مشى نماييم و ملاك را نبايد قصدهاى شخصى قرار دهيم و صاحب كشف اللثام نيز به همين مطلب اشاره كرده است : و لا يعدل فى الالفاظ عن موضوعاتها باصطلاح خاص بين اثنين .\r\n\r\n2 - كفايت رضايت :\r\nصاحب كشف اللثام براى قول اول چنين استدلالى را نقل مىكند : اعتبار ما يتواطئا عليه فانه الذي به التراضى ( پس همان مهر سرى يعنى الف ميزان است ) و عدم قصد الالفين عن لفظهما فهو كايقاع العقد لاغياً .\r\nيعنى صداق دائر مدار الفاظ نيست و دائر مدار تراضى طرفين است . معيار رضايت طرفين است و لذا انشاء دوم لغو و كالعدم است چون رضايت به الفين كه در آن ذكر شده نبوده است . و مهر اين عقد نكاح كه صحيح بوده است همان صداق سرى است .\r\n\r\nاشكال دليل مذكور :\r\nمرحوم شيخ انصارى در باب فضولى بحثى را عنوان كرده كه آنچه مخرج از فضوليت است آيا رضاى مالك است و يا اذن مالك است ، انشاء مىخواهد يا رضايت كفايت مىكند . در اينجا نيز مستدل خواسته بگويد رضايت كفايت مىكند . در حالى كه به نظر ما مراضات كفايت نمىكند و حتما بايد انشاء هم شده باشد در حالى كه انشاء آمده در عقد محل بحث به حسب متفاهم عرفى راجع به الفين است نه الف ، و در باب عقود - همانطورى كه در « كشف اللثام » هم هست - نمىتوان به اصطلاح خاص بين دو طرف تكيه نمود و انشاء بايد به حسب متفاهم عرفى باشد . و از طرفى انشاء نسبت به الفين هم مورد رضايت نيست تا اينكه حكم به صحت آن بتوان كرد ، به عبارت روشن‌تر به حسب قاعده هم رضايت و هم انشاء براى صحت امورى كه در عقد آورده مىشود مورد نياز است و نمىتوان حكم به كفايت يكى از آنها نمود . صاحب كشف اللثام نيز فرموده است :\r\n\r\n","description":"","footnote":"","page_name":" 7003 ","page_number":130},
  {"content":"\r\n\r\nلخلو العقد عن الاول يعنى عقد از لفظ مهر سرى خالى است و لذا اين قول صحيح نيست .\r\n\r\n3 - روايت زرارة :\r\nمرحوم فاضل اصفهانى ( هندى ) در « كشف اللثام » روايت زرارة را - كه موسى بن بكر در سند آن است و به نظر ما سندش معتبر و موثقه است - به عنوان مؤيد براى قول شهيد ثانى ذكر مىكند كه چنين است : عن محمد بن احمد بن يحيى عن ايوب بن نوح عن صفوان عن موسى بن بكر عن زرارة بن اعين عن ابى جعفر عليه السلام :\r\nفى رجل أسرّ و أعلن اكثر منه ، فقال : « هو الذي أسرّ و كان عليه النكاح » « 1 » .\r\n\r\nاشكال كاشف اللثام :\r\nايشان مىگويد « و الصواب حمله على ان يعقد عليه سرّا و ارادة ذلك من قوله « و كان عليه النكاح » » ؛ يعنى حرف صحيح اين است كه مقصود در اين روايت همان صورت اول مسأله است كه دو عقد در مسأله بود و شاهدش عبارت « و كان عليه النكاح » است كه معنايش اين است كه همان مهر سرى را كه بر آن نكاح شده بود ؛ يعنى نكاح اول بر اساس آن بود ، معتبر بدانيد يعنى بر صداقى كه قبلًا تعيين كرده‌اند ، عقد واقع شده است و صرف مواعده نبوده است و عبارت كان عليه النكاح متمم صله اسرّ مىباشد . پس به عقيده صاحب كشف اللثام ، روايت زراره به مسأله جارى ( صورت دوم ) ربطى ندارد .\r\n\r\nدفع اشكال توسط صاحب جواهر :\r\nمرحوم صاحب جواهر مىگويد استعمال غلط در عقد ، اگر راجع به اصل نكاح باشد اشكال دارد و اما راجع به مهر كه جزء اركان نيست اشكالى ندارد و روايت زرارة هم ناظر به همين مطلب است كه درست است كه استعمال لفظ ألفين در ألف در باب مهر غلط است ولى بعد از اينكه رضايت طرفين و انشاء هست ، كبرويا چه اشكالى دارد كه مهر را با لفظ غلط استعمال نمايد و چه دليل عقلى و نقلى بر لزوم تبعيت عرف عام در تمامى استعمالات مربوط به عقد قائم شده است . و اما حملى كه كاشف اللثام نموده\r\n\r\n\r\n","description":"","footnote":"\r\n( 1 ) - وسائل الشيعة ، ابواب المهور ، الباب 15 ، الحديث 1 .\r\n","page_name":" 7004 ","page_number":131},
  {"content":"\r\n\r\nاست بر خلاف ظاهر و يا صريح روايت است .\r\n\r\nجواب از اشكال « جواهر » :\r\nبه نظر مىرسد كه اين معنايى كه صاحب جواهر براى روايت اختيار كرده است ، تقريباً مىشود گفت كه مطمئناً چنين معنايى مقصود از اين روايت نيست ؛ چرا كه متعارف در اين گونه موارد كه دو مهر براى سرى و علنى منظور شده است يكى از دو راه است : يكى اينكه يك عقد سرى و يك عقد علنى انجام بشود و ديگرى اينكه يك مهر سرى را قبلًا در نظر مىگيرند ولى در نزد شهود مهر ديگرى را در عقد ذكر مىكنند . و اما اينكه بيايند يك مهرى را در نظر گرفته و در موقع عقد لفظى را كه بر مهر ديگرى دلالت مىكند ، غلطاً استعمال در آن مهر سرى بكنند يك امر كاملا غير متعارف است و لذا حمل روايت بر آن بعيد است .\r\nو اما اينكه كاشف اللثام و صاحب جواهر اين احتمال ، كه مهرى را قبلًا سرّاً تعيين كرده و مهر ديگرى را جهراً در عقد علنى ذكر كنند را ( صورت سوم ) درباره روايت نداده‌اند به جهت اين است كه ايشان مسلم دانسته‌اند و از روايات هم استفاده مىشود - كه به صرف رضايت مهر صحيح نمىشود و حتما بايد تحت انشاء هم قرار بگيرد و تعيين مهر هم بايد جلوتر از عقد نباشد و لذا با توجه به حكم به صحت در اين روايت ، اينكه مقصود از آن چنين صورتى باشد را احتمال نداده‌اند . و لذا اينجا گفته‌اند كه يا بايد بگوييم لفظ غلطاً استعمال شده است و يا بايد دو عقد فرض كنيم . غلط استعمالى را مرحوم صاحب جواهر و تعدد عقد را صاحب كشف اللثام گفته است .\r\nالبته احتمال قوىتر در مقصود از روايت و ظاهر آن همان صورت تعدد عقد است كه كاشف اللثام گفته است چون روايت ذاتاً قابل اين معنا هست .\r\nو مؤيد ديگر براى اينكه مقصود از روايت همان صورت اول است نه صورت دوم يا سوم اين است كه هم عقيده مرحوم صاحب كشف اللثام در صورت دوم و\r\n\r\n","description":"","footnote":"","page_name":" 7005 ","page_number":132},
  {"content":"\r\n\r\nهم عقيده مرحوم صاحب جواهر در صورت سوم اين است كه آن مهر سرى كه مورد مواعده واقع شده فايده ندارد و بايد تحت الانشاء بيايد و لذا حكم به بطلان آن كرده‌اند در صورتى كه روايت مهر سرى را صحيح مىداند و مىگويد اكثر معيار نيست . و اگر روايت را حمل بر صورت دوم يا سوم بخواهيم بكنيم ، مبطل نظر صاحب جواهر و صاحب كشف اللثام در اين دو صورت از مسأله مىباشد . و لذا مرحوم صاحب كشف اللثام فرمود صواب اين است كه روايت حمل بر صورت اول شود و معلوم نيست كه صاحب جواهر چرا كلام صاحب كشف اللثام را خلاف ظاهر و نص مىداند در حالى كه طبق قاعده است .\r\n\r\nادله ساير اقوال :\r\nصاحب كشف اللثام براى قول دوم يعنى صحت مهر علنى چنين استدلال نموده است كه لانه الذي وقع عليه العقد و لا يعدل فى الالفاظ عن موضوعاتها باصطلاح بين اثنين .\r\n\r\nرد دليل قول دوم و اثبات قول سوم :\r\nدر اين فرع يعنى صورت دوم ، قول حق بطلان مهر است كه صاحب جواهر در صورت سوم به آن قائل شده است . در اين صورت دوم و سوم خودشان اول قرار مىگذارند مهر كم باشد ولى براى بستن دهان مردم و يا حفظ آبرو و حيثيت ، در جلوى ديگران به طور صورى مهر بيشتر تعيين مىكنند . يكى از شرايط صحبت اين است كه طرفين به مهرى كه انشاء مىشود رضايت داشته باشند . اگر هم رضايت باشد و هم انشاء باشد عقد واقع مىشود . صرف استعمال كفايت نمىكند . و لذا وقتى رضايت به الفين ذكر شده در انشاء مثلًا ، وجود ندارد ، فايده ندارد و مهر باطل است . در بسيارى از استهزاءها نيز همينطور است . به داعى استهزاء لفظى را همان معناى اصلى لغوى وضعى به كار مىبرند . اينجا رضايت به آن معنا وجود ندارد و كفايت نمىكند . بنابراين همانطور كه صاحب كشف اللثام در رد قول دوم كه صحت\r\n\r\n","description":"","footnote":"","page_name":" 7006 ","page_number":133},
  {"content":"\r\n\r\nمهر علنى است گفته است : نخلو لفظه عن قصد الثانى ، در عقد دومى اگر چه لفظ بوده است اما مورد قصد نبوده است و لذا ايشان حكم به بطلان مهر نموده است و همين هم درست است . بنابراين معلوم شد كه قول به صحت مهر مذكور به صحت علنى نيز قول صحيحى نيست ؛ چرا كه رضايت نسبت به آن وجود ندارد . و به اين ترتيب فقط باقى مىماند قول سوم كه نظر كاشف اللثام و قول مختار است كه حكم به بطلان هر دو مهر سرى و علنى و در نتيجه قائل شدن به مهر المثل در صورت دخول است .\r\n\r\nتحقيق و بررسى حكم صورت سوم\r\nبا توضيحاتى كه در مورد كلمات شيخ طوسى رحمه الله و در طى بررسى حكم صورت‌هاى اول و دوم داده شد ، به دست آمد كه اين صورت سوم مناسب است كه مراد « مبسوط » ، « مهذب » و « اصباح » در بيان فرع دوم از مسأله باشد ، معنايى كه شهيد ثانى رحمه الله گفته است . و از طرفى با توجه به اينكه در اينجا هم رضايت به مهر مذكور در عقد وجود ندارد نمىتوان حكم به صحت آن مهر نمود و نيز چون مهر سرى تحت انشاء واقع نشده است ، آن هم صحيح نيست . و لذا صاحب جواهر در اين صورت سوم حكم به بطلان مهر و تعلق مهر المثل در فرض دخول نموده است و قول مختار نيز همين است . كه با توجه به روشن بودن مطلب به همين مقدار از بحث اكتفاء مىنماييم .\r\n« * و السلام * »\r\n\r\n","description":"","footnote":"","page_name":" 7007 ","page_number":134},
  {"content":"\r\n\r\n\r\n19 / 9 / 1384 شنبه درس شمارهء ( 832 - 822 ) كتاب النكاح / سال هشتم\r\nبِسْمِ اللَّهِ الرَّحْمنِ الرَّحِيمِ\r\n\r\nضمان مهر ، ضمان معاوضى است يا ضمان يد ؟\r\nاين بحث ، بحثى مهم و از اصول مسائل مهر است كه بين فقهاء ( قديماً و حديثاً ) مطرح بوده است .\r\nاين مطلب كه مهر ، قبل از قبض زوجه ، مضمون بر زوج است مورد اتفاق اماميه و غير اماميه است ولى در اينكه اين ضمان چه نوع ضمانى است بين فقهاء بحث است كه آيا از قبيل ضمان در معاوضات ( و مثل كل مبيع تلف قبل قبضه فهو من مال بايعه ) است كه در نتيجه مهريه تلف شده از مال زوج رفته است و عقد هم نسبت به اين مهريه به هم مىخورد و اين زوجه مثل معقودة لا مهر لها يا مفوضه البضع مىگردد پس زوج بايد به او مهر المثل يا متعه پرداخت نمايد . يا اينكه ضمان يد است ( مثل ضمان در معاوضه باطل يا ضمان غاصب نسبت به مغصوب يا ضمان مورد عاريه ) كه در نتيجه اگر مهر از اشياء مثلى باشد بايد زوج مثل آن را پرداخت نمايد و اگر قيمى است قيمت آن را تحويل دهد .\r\nمرحوم صاحب جواهر ابتدا پنج وجه براى ضمان معاوضى بودن و سپس چهار وجه براى ضمان يد بودن ذكر مىنمايد . « 1 »\r\n\r\nاما ادله ضمان معاوضى بودن مهر قبل از قبض\r\n1 - آيه شريفه  « وَ آتُوهُنَّ أُجُورَهُنَّ  « 2 » » در اين آيه به مهر ، اجر اطلاق شده كه رساننده\r\n\r\n\r\n","description":"","footnote":"\r\n( 1 ) - جواهر الكلام ، ج 31 ، ص 39 .\r\n( 2 ) - نساء / 25 . بهتر بود مرحوم صاحب جواهر به اين آيه استشهاد نمىنمود ، زيرا چنانچه در دروس سابق هم مطرح شد اين آيه در مورد نكاح موقت است و مىدانيم كه نكاح موقت عقد معاوضه‌اى است كه مهر در آن ، ركن است و در آن بطلان مهر ، عقد را نيز باطل مىكند . ايشان مىتوانست به جاى اين آيه ، به آيه  « آتَيْتَ أُجُورَهُنَّ »  احزاب / 50 كه درباره ازواج النبى صلى الله عليه و آله است و عقدشان دائم بوده است استشهاد كند .\r\n","page_name":" 7008 ","page_number":135},
  {"content":"\r\n\r\nمعاوضه است .\r\n2 - رواياتى كه در آنها به مهر ، ثمن اطلاق شده است مثل « انما اشتريها باغلى الثمن « 1 » » كه به خوبى معاوضه بودن را مىرساند .\r\n3 - تعبيرات رايجى - كه همه هم آنها را صحيح مىدانند و در بعضى روايات نيز وارد شده است - كه در آنها بر سر مهر ، حرف باء قرار گرفته است ، مثل « زوجتك بكذا » كه اين گونه تعبيرات ، رايج در باب معاوضات است .\r\n4 - مىدانيم كه اگر مهر ، معيب بود ، زوجه حق دارد كه مهر عيوب را به زوج برگرداند و اين حق ردّ ، خاصيت معاوضى بودن است .\r\n5 - مىدانيم كه جايز است زوجه قبل از قبض مهريه‌اش ، از تمكين امتناع كند و اين جواز امتناع هم معاوضى بودن را مىرساند .\r\n\r\nو اما ادله‌اى كه براى ضمان يد بودن اقامه شده است\r\n1 - تعبير « نحله » ( به معناى هديه ) نسبت به مهر ؛ چنان كه در آيه شريفه  « صَدُقاتِهِنَّ نِحْلَةً  « 2 » » آمده است كه با اين تعبير مشخص مىشود كه نكاح ، معاوضه بين بضع و مهر نيست .\r\n2 - عقد نكاحى كه مهر در آن ذكر نشده باشد ، به اتفاق مسلمين ، صحيح مىباشد و حال اينكه در معاوضات ( مثل بيع ) حتماً بايد دو طرف معاوضه در عقد مذكور باشد .\r\n3 - اگر مهر در عقد ذكر شد ولى آن مهرِ مذكور ، تلف گرديد ، اصل عقد منفسخ نمىشود بلكه اگر انفساخى در بين باشد نسبت به خصوص مهر مىباشد و اين بر خلاف معاوضات مىباشد .\r\n\r\n\r\n","description":"","footnote":"\r\n( 1 ) - وسائل الشيعة ، كتاب النكاح ، ابواب مقدمات النكاح و آدابه ، باب 36 ، ح 1 ، آل البيت ، ج 20 ، ص 87 .\r\n( 2 ) - نساء / 4 .\r\n","page_name":" 7009 ","page_number":136},
  {"content":"\r\n\r\n4 - اگر زن ناشزه شد ( از تمكين امتناع نمود ) ، تنها نفقه او ساقط مىگردد ولى در اثر اين نشوز ، مهر او ساقط نمىگردد ، در حالى كه اگر معاوضه بود و اين نشوز تا موت ادامه پيدا كرد ، به خاطر عدم تسليمِ عوض ، بايد مهر نيز ساقط مىگرديد .\r\nمرحوم صاحب جواهر سپس مىفرمايد : المعروف عندنا الثانى ( ضمان يد بودن ) بل لم اجد الاول قولًا لاحد من اصحابنا و انما هو لبعض العامة ، سپس شاهدى نيز براى ضمان يد بودن ذكر مىنمايد .\r\n\r\nكلام استاد مد ظله درباره ادله ضمان يد بودن مهر\r\nاما درباره دليل اول كه به خاطر تعبير « نحله » نكاح را غير معاوضه قلمداد كرد ، مىگوييم : در مبسوط مرحوم شيخ طوسى « 1 » و در فقه القرآن راوندى رحمه الله « 2 » و در سرائر ابن ادريس رحمه الله « 3 » و همچنين در كتب ديگر آمده است كه معلوم نيست مراد از نحله ، هبه زوج باشد تا نكاح جنبه معاوضى پيدا نكند بلكه شايد مراد از نحله معناى لغوى ديگر آن يعنى دين و مذهب باشد به اين صورت كه مهريه زنان را به عنوان تديّن و وظيفه دينى پرداخت نماييد . و يا به اين بيان كه در شرايع سابق ، مهر به خود زنان پرداخت نمىشد و به ولىّ آنها مىرسيد . خداوند مىفرمايد در شريعت اسلام ، مهريه را به زن پرداخت نماييد ، پس مهر در اسلام ، هبه‌اى از ناحيه پروردگار به زن است نه آنكه به عنوان هبه زوج به زوجه باشد ( به بيان ديگر با حفظ معناى نحله در هبه ، واهب را از زوج در معناى غير معاوضى به خداوند تغيير مىدهيم تا معناى معاوضى نيز محفوظ بماند ) .\r\nو اما دليل دوم كه صحت نكاح بدون مهر را ، مصحح غير معاوضى بودن آن تلقى مىكرد ، ردّ آن ، در كلام مرحوم صاحب جواهر آمده است . بدين صورت كه نكاح دو قسم دارد . يك قسم از آن معاوضى است و آن در صورتى است كه در\r\n\r\n\r\n","description":"","footnote":"\r\n( 1 ) - ج 4 ، ص 2 - 271 .\r\n( 2 ) - سلسله ينابيع الفقهيه ، ج 18 ، ص 235 .\r\n( 3 ) - همان ، ج 19 ، ص 399 . ايشان عين عبارت مبسوط را آورده است .\r\n","page_name":" 7010 ","page_number":137},
  {"content":"\r\n\r\nعقد ، مهر ذكر شده است و قسم ديگر غير معارضى كه در عقد ، مهر ذكر نشده است نظير آنچه در تمليك وجود دارد كه گاهى تمليك معاوضى است و گاهى تمليك غير معاوضه‌اى . البته اين نكته وجود دارد كه اگر نكاح معاوضه‌اى شد يعنى مهر در آن ذكر گرديد با معاوضات ديگر فرق مىكند زيرا در معاوضات ديگر اگر عوض فاسد بود اصل معاوضه دچار اشكال شده از بين مىرود ولى در نكاح معاوضه‌اى اگر مهر اشكال پيدا نمود اصل نكاح منفسخ نمىگردد ، بلكه فقط عقد نسبت به اين مهر خاص باطل مىگردد ، زيرا وحدت مطلوب ( نكاح با اين مهر خاص ) احراز نشده است ، پس فقط اين نكاح معاوضه‌اى به نكاح غير معاوضه‌اى كه از اول ، مهر در آن مذكور نشده بود تبديل مىگردد و عقد نكاح غير معاوضه‌اى نيز صحيح مىباشد . چنان كه اگر مهر صحيح هم داشت و بعد مهر تلف مىشد بازهم عقد صحيح بود . لذا نتيجه مىگيريم كه اين دليل نمىتواند مدعى را ثابت نمايد . « 1 »\r\nو اما دليل ديگر كه عدم سقوط مهر در نشوز مستمر الى الموت بود نيز دچار اين اشكال است كه اين دليل وقتى مىتواند ادعا را ثابت نمايد كه معاوضه بين بضع و\r\n\r\n\r\n","description":"","footnote":"\r\n( 1 ) - البته درباره اين كلام مرحوم صاحب جواهر مىگوييم : بايد ملاحظه نمود كه آيا اين مطلب درست است كه عقدى كه هم به صورت معاوضه‌اى مىتواند باشد و هم به صورت غير معاوضه‌اى ، وقتى به شكل معاوضه‌اى انشاء شد و بعد از آن دليلى پيدا شد كه مثلًا شارع اين انشاء را امضاء ننموده است ، بگوييم كه به شكل غير معاوضه‌اى واقع مىشود و مثلًا انشاء تمليك به عوض بوده است ولى بعداً روشن شد اين عوض ، صلاحيت عوضيت نداشته است ، پس بگوييم تمليك مجانى است ؟ گمان نمىكنم كسى ملتزم به اين مطلب شود و بگويد با اينكه انشاء واحد است ولى قايل به انحلال شويم و يك قسمت ( اصل عقد ) را صحيح بدانيم و قسمت ديگر ( عوض خاص ) را باطل و بگوييم تمليك غير معاوضه‌اى است . لذا اگر معاوضه‌اى بودن را بپذيريم ديگر اثبات اين انحلال با قواعد عامه مشكل است و احتياج به شواهد ديگر براى اثبات آن مىخواهيم كه در مورد بحث ما شايد ادعاى اجماع و اتفاق علماء بر ضمان غير معاوضه‌اى بودن ، بتواند به عنوان چنين شاهدى قرار بگيرد و مصحح مطلب بگردد . البته بايد فحص نمود و مطلب را از نظر روايات و اقوال علماء مورد بررسى قرار داد - كما سيأتى - ولى آنچه وجود دارد اين است كه فقهاء در بعضى موارد تسلم دارند كه اصل نكاح نيز باطل مىشود مثل نكاح شغار و در بعضى موارد هم مورد تسلم است كه نكاح باطل نمىشود و بعضى موارد هم اختلافى است . به هر حال اين كه دليل بر وحدت مطلوب نداريم ، كافى نيست و ايشان بايد دليل بياورد كه رضايت فرد مطلق است و معلق به اين مهريه نيست .\r\n","page_name":" 7011 ","page_number":138},
  {"content":"\r\n\r\nمهر باشد ولى ممكن است كه كسى قايل به معاوضه بين زوجيت و مهر باشد .\r\n\r\nتوضيح استاد مد ظله در مورد اصل بحث\r\nدر توضيح اساس و همچنين سير كلى اصل بحث مىگوييم :\r\nمرحوم شيخ طوسى در دو جاى مبسوط نكاح را عقد معاوضه دانسته است .\r\nاول در اين بحث كه اگر مهر در تحت يد زوج نقص پيدا كرد و زوج نيز قبل از مباشرت ، زوجة را طلاق داد مىفرمايد : زوجه مىتواند تمام مهر را ردّ نمايد لانها ملكتها به عقد معاوضه فاذا نقصت قبل القبض كان لها الردّ كالمبيع اذا نقص فى يد البائع « 1 » و دوم در قسمتى كه مىگويد : اذا تزوج الرجل امرأة به مهر معلوم ، ملكت المهر عليه بالعقد و ملك هو البضع فى الوقت الذي ملكت عليه المهر لانه عقد معاوضة فملك كل واحد منهما على صاحبه فى الوقت الذي ملك صاحبه عليه « 2 » .\r\nبقيه فقهاء كه مطرح كرده‌اند كه ضمان زوج نسبت به مهريه قبل از قبض زوجه آيا ضمان معاوضى است يا ضمان يد است مرادشان اين بوده است كه در صورتى كه مهر در دست زوج قبل از قبض زوجه تلف شد اگر اصل عقد را منفسخ محسوب نموديم ضمان ، معاوضى است و اگر در چنين حالتى قايل شديم كه زوج بايد مثل يا قيمت مهر را به زوجة بپردازد . ضمان ، ضمان يد است پس كأنه ما به القوام معاوضه را انفساخ نكاح به تلف مهر قبل از تسليم عوض دانسته‌اند . پس حتى ممكن است معاوضه‌اى بودن عقد نكاح را هم بپذيريم ولى بايد بررسى نمود كه در فرض معاوضى بودن ، نحوه ضمان چگونه است .\r\nمرحوم شيخ انصارى در مكاسب به « كل مبيع تلف قبل قبضه فهو من مال بايعه » قايل شده است و مىگويد اگر ثمن هم قبل از قبض بايع در دست مشترى تلف شود حكم به همين گونه است . سپس ايشان مىفرمايد :\r\nثم انه هل يلحق العوضان فى غير البيع من المعاوضات به فى هذا الحكم ؟ لم اجد احداً\r\n\r\n\r\n","description":"","footnote":"\r\n( 1 ) - مبسوط ، ج 3 ، ص 283 .\r\n( 2 ) - همان ، ج 4 ، ص 310 .\r\n","page_name":" 7012 ","page_number":139},
  {"content":"\r\n\r\nصرح بذلك نفياً او اثباتا نعم ذكروا فى الاجارة و الصداق و عوض الخلع ضمانها لو تلف قبل القبض لكن ثبوت الحكم عموماً مسكوت عنه فى كلماتهم الا انه يظهر من بعض مواضع التذكرة عموم الحكم لجميع المعاوضات على وجه يظهر كونه من المسلمات ، سپس مرحوم شيخ ، كلام علامه را ذكر مىنمايد « 1 » و بعد اضافه مىكند و ظاهر هذه الكلام كونه مسلماً بين الخاصة و العامة . « 2 »\r\nالبته مىگوييم عنوان و نحوه طرح بحث را بايد عوض نمود و بحث را اين گونه مطرح كرد كه آيا ضمان مهر در نكاح ، مانند ضمان در باب بيع است ، بدين صورت كه مهر با تلف ، انفساخ پيدا مىكند يا اينكه مانند ضمان يد است كه در صورت تلف ، مثل يا قيمت بايد پرداخت شود . لذا مىگوييم ادله‌اى كه براى اثبات معاوضه‌اى بودن ضمان در عقد نكاح اقامه شد براى اثبات ادعاى يك طرف اختلاف كافى نيست ، بلكه بايد ادله‌اى اقامه شود كه اثبات كند اين ضمان به نحوه ضمان باب بيع است . همچنين در ادعاى طرف ديگر اختلاف ( ضمان يد ) نيز نحوه‌اى از مسامحه وجود دارد ، زيرا در بحث ضمان يد گفته‌اند : امين در صورت عدم افراط و تفريط در حفظ امانت ، ضامن نيست ( در اثبات ضمان ، تفصيل قايل شده‌اند ) ولى در بحث نكاح مىگويند اگر مهر در دست زوج تلف شد حتى اگر او در حفظ آن كوتاهى نيز نكرده باشد بازهم ضامن است و يد او هر چند امانى است ولى ضمان دارد ( در اثبات ضمان قائل به تفصيل نشده‌اند ) پس ضمان در اين بحث ، شبيه ضمان يد است كه اصل عقد منفسخ نمىشود و اين مال از ملك صاحب مال تلف مىشود ، و زوج بايد مثل يا قيمت بدهد نه آنكه تمام خصوصيات در باب ضمان يد را دارا باشد . البته مىگوييم ، به مقدارى كه فحص نموده‌ايم ، در كلمات بزرگان ، كسى كه در مهر صحيح قائل به انفساخ مهر و لزوم\r\n\r\n\r\n","description":"","footnote":"\r\n( 1 ) - منقول از تذكرة ، ج 1 ، ص 475 .\r\n( 2 ) - مكاسب ( ناشر مجمع الفكر الاسلامى ) ، ج 6 ، ص 280 - 279 .\r\n","page_name":" 7013 ","page_number":140},
  {"content":"\r\n\r\nمهر المثل باشد را نيافتيم بلكه تمامى فقهاء قائل به ضمان يد هستند ، ( البته مهر باطل مورد بحث و نظر واقع شده است ) بلى فقط مرحوم محقق كركى ، ضمان معاوضى مثل ضمان باب بيع را به نحو احتمال ذكر نموده است . « 1 »\r\nهمچنين طبق قاعده هم ، صحيح در باب نكاح ، ضمان يد است . حتى اصل مسأله در باب بيع هم از لحاظ ادله براى ما روشن نيست كه تلف مبيع قبل از قبض مشترى ، سبب شود كه اصل بيع منفسخ شود . در آن باب ، ادعاى اتفاق شده است و يك روايت نبوى ( كل مبيع تلف قبل قبضه فهو من مال بايعه ) « 2 » از طريق اهل تسنن و يك روايت ( روايت عقبه ) هم از طريق خاصه وجود دارد . « 3 » در آن بحث ، فقهاء در معناى « فهو من مال بايعه » گفته‌اند : يتجدد انتقال الملك الى البائع قبل الهلاك بجزء لا يتجزأ من الزمان « 4 » ( فقهاء در ثمن تلف شده نيز همين گونه قائل هستند ) و روشن است كه فرض اين ملكيت آنا ما ، فرضى عرفى نيست و صرفاً در بحث‌هاى علمى مطرح است .\r\nلذا احتمال مىدهيم كه معناى « فهو من مال بايعه » اين باشد كه خسارت به مال بايع وارد شده است يعنى چون در اثر تلف به انفساخ قائل نيستيم ، دَرَك و جبران اين تلف كه تحت يد بايع ، رخ داده است بر عهده بايع است .\r\nبه بيان ديگر بعد از عقد و قبل از تلف ، بر عهده بايع بود كه مبيع را تحويل مشترى دهد ، حال كه مبيع تلف شده است بر عهده بايع است كه مثل يا قيمت آن\r\n\r\n\r\n","description":"","footnote":"\r\n( 1 ) - البته ايشان هم در اصل طرح بحث چنين احتمالى را مطرح مىكند نه در اختيار يكى از دو فرض مسأله ، جامع المقاصد ، ج 13 ، ص 350 . قال فيه : المهر قبل تسليمه الى الزوجة مضمون فى يد الزوج لا محالة ، لكن هل ضمانه كضمان المبيع فى يد البائع ام كضمان المقبوض بالسوم و ما جرى مجراه ؟ المعروف عند اصحابنا الثانى و اصحهما عند الشافعية الاول و يعبر عن الاول بضمان العقد و عن الثانى بضمان اليد . سپس ايشان در نتايج مترتب بر هر كدام از دو قول مىگويد : فعلى المذهب لو كان معيناً و تلف بنفسه . . . و على الاول . . . هر چند در بحث اتلاف مىگويد : و كل ذلك متفرع على المختار عند الاصحاب و على القول بضمان العقد فالواجب مهر المثل اذا . . .\r\n( 2 ) - مستدرك الوسائل ، ج 13 ، ص 203 .\r\n( 3 ) - وسائل الشيعة ، كتاب التجارة ، ابواب الخيار ، باب 10 ، ح 1 ، وسائل چاپ آل البيت ، ج 18 ، ص 23 .\r\n( 4 ) - تذكره ، ج 1 ، ص 562 و همچنين با عبارات ديگر در جامع المقاصد ، ج 4 ، ص 403 ، مسالك الافهام ، ج 3 ، ص 216 ، حدائق الناضرة ، ج 19 ، ص 76 ، رياض المسائل ، ج 8 ، ص 208 .\r\n","page_name":" 7014 ","page_number":141},
  {"content":"\r\n\r\nرا تحويل مشترى دهد كه اين همان معناى ضمان يد است و از طرفى معنايى عرفى نيز هست . « 1 »\r\nنتيجه مىگيريم كه اگر ضمان معاوضى را در اصل مسأله بيع دچار اشكال دانستيم و حتى در آنجا هم به ضمان يد قائل شديم ، حكم مسأله در اين بحث ما ، واضح مىشود ، مخصوصاً با توجه به اينكه قائلى كه حكم به انفساخ مهر و رجوع به مهر المثل نموده باشد نيافتيم .\r\n\r\nبررسى كلام دو شارح شرايع ( مسالك و جواهر ) درباره عبارت شرايع\r\nمتن شرايع در اينجا چنين است : و المهر مضمون على الزوج فلو تلف قبل تسليمه كان ضامنا له لقيمته وقت تلفه على قول مشهور لنا .\r\nاين كلام شرايع شامل دو حكم است : 1 - زوج نسبت به مهر ، در صورت تلف آن قبل از قبض زوجه ، ضامن قيمت آن است ( منظور اعم از قيمت و مثل است ) ، پس ايشان به ضمان يد قائل است نه ضمان معاوضى 2 - قيمت يوم التلف معيار در پرداخت مىباشد نه قيمت‌هاى ديگر . « 2 » سپس اضافه مىكند على قول مشهور لنا .\r\nدر اينكه اين قسمت آخر به كدام يك از دو حكم مربوط مىشود اختلاف نظر بين 2 شارح شرايع ( صاحب مسالك و صاحب جواهر ) وجود دارد .\r\nمرحوم شهيد ثانى مىفرمايد : على قول مشهور لنا ، بر خلاف توهم اوليه « 3 » به دو دليل ، به قيمت يوم التلف رجوع نمىكند . 1 - هر چند معيار بودن قيمت يوم التلف\r\n\r\n\r\n","description":"","footnote":"\r\n( 1 ) - اشاره به همين معنا را شهيد ثانى در مسالك به اين عبارت دارد و ليس للمشترى مطالبة البائع بالمثل او القيمة و ان كان الحكم بكونه « من مال بايعه » يوهم ذلك و انما عبروا ذلك تبعاً للنص و المراد منه ما ذكرناه ، مسالك الافهام ، ج 3 ، ص 216 و در مفاتيح الكرامة ، ج 4 ، ص 596 نيز آمده است .\r\n( 2 ) - چنانچه در حاشيه مرحوم سيد بر مكاسب شيخ رحمه الله ذكر شده است در مسأله اقوال بسيارى وجود دارد مثل قيمت يوم الضمان ، قيمة يوم التلف ، قيمت يوم الاداء ، اعلى القيم من يوم الضمان الى يوم الاداء يا الى يوم التلف يا من يوم التلف الى يوم الأداء و . . .\r\n( 3 ) - منشأ توهم ، اين بحث اصولى است كه قيد بعد از جملات متوالى ، مسلما به اخير بر مىگردد و اينكه فقط به جملات قبلى دون اخير برگردد بسيار بعيد است مگر اينكه قرائنى در بين باشد .\r\n","page_name":" 7015 ","page_number":142},
  {"content":"\r\n\r\nصحيح مىباشد ولى نظر مشهور نمىباشد چنانچه خود صاحب شرايع در باب غصب فرموده است . 2 - اينكه صاحب شرايع فرموده است « على قول » نشانگر توقف ايشان در مسأله يا تمريض و غير صحيح بودن اين قول در نظر ايشان مىباشد كه آن هم در شأن ايشان نمىباشد . در حالى كه حكم يوم التلف بسيار واضح است . پس براى رفع اين دو اشكال ، قيد « على قول مشهور لنا » رجوع به اصل مطلب ( لزوم مثل يا قيمت مهر المسمى نه مهر المثل ) مىنمايد ، زيرا در اين صورت اولًا شهرت در ضمان يد ( لزوم مثل يا قيمت مهر المسمى ) است و ثانياً اينكه ايشان در اين مسأله توقف نموده باشد يا آن را عليل بداند - با وجود ادله مختلف براى ضمان معاوضى بودن - با شأن علمى ايشان هم منافاتى ندارد ، چنان كه براى ضمان يد نيز وجوهى ذكر گرديده پس ايشان در اصل مسأله دچار توقف گرديده است . « 1 »\r\nصاحب جواهر رحمه الله كلام شهيد ثانى رحمه الله را نپذيرفته است . ايشان اين قيد را به همان جمله اخير مربوط دانسته و هيچ كدام از دو اشكال را نيز وارد ندانسته است .\r\nايشان مىفرمايد : اولًا شأن محقق ترديد در مسأله‌اى كه همه در آن اتفاق دارند ( حكم اول ) نمىباشد ، بلكه ترديد در مسأله اختلافى ( حكم دوم ) با توجه به وجود ادله مختلف براى آراء مختلف در آن ، سازگار است و ثانياً ايشان فرموده است على قول مشهور لنا نه اينكه على قول المشهور ، يعنى هر چند فتواى معظم و مشهور يوم التلف نيست ، ولى اين قول شهرت دارد ( مثلًا اگر يكى از بزرگان فتوايى را بگويد و در طائفه مشهور شده باشد قول مشهور مىشود ) و از طرفى هم ، اين\r\n\r\n\r\n","description":"","footnote":"\r\n( 1 ) - مسالك الافهام ، ج 8 ، ص 190 - 189 قال فيه : و اعلم انه لا يتوهم متوهم ان قول المصنف : « على قول مشهور » راجع الى ضمان قيمته يوم التلف حيث انه موضع خلاف ايضاً لان القول بضمانه يوم التلف ليس هو المشهور و ان كان هو المنصور بل المشهور خلافه و سيأتى فى الغصب نقل المصنف عن الاكثر ضمان المغصوب بقيمته يوم الغصب لا يوم التلف فيناسبه القول هنا بضمان قيمته يوم العقد لكن لا قائل به هنا معلوماً و كيف كان فاعتبار يوم التلف ليس هو القول المشهور و لا محل توقف من المصنف فان اقتصاره على نسبته الى القول يؤذن بتوقف فيه او تمريض و انما المراد به ما ذكرناه سابقا من حكم ضمان القيمة او المثل لا مهر المثل فانه محل البحث و الإشكال .\r\n","page_name":" 7016 ","page_number":143},
  {"content":"\r\n\r\nحكم محكم و داراى قوت مىباشد . « 1 »\r\n\r\nمعيوب بودن مهر المسمى\r\nصور مختلفى در معيب بودن مهر المسمى ، تصور دارد كه بايد هر كدام جداگانه بحث شود . گاهى مهر المسمى هنگام تعيين و عقد معيوب بوده است و گاهى در هنگام عقد سالم بوده است ولى بعد از آن دچار عيب گرديده است كه در اين صورت ، گاهى قبل از قبض زوجه ، عيب حادث شده و گاهى بعد از قبض زوجه ، عيب حادث شده است .\r\nالبته در اينجا ، حكم صورت اول مورد بحث واقع مىشود .\r\nمحقق در شرايع فرموده است : « و لو وجدت به عيباً كان لها رده بالعيب » و البته ايشان در ادامه نفرموده است بعد از ردّ زوجه ، چه حكمى وجود خواهد داشت ، ولى مرحوم صاحب جواهر در شرح كلام محقق اضافه نموده است زوجه مىتواند مهر معيوب را ردّ كند و قيمت صحيح آن را ( بنابر مبناى قائل شدن به ضامن يد ) بگيرد و يا همان مهر معيوب را به همراه ارش آن اخذ نمايد « 2 » . سپس خود صاحب جواهر رحمه الله به اين تفسير اشكالاتى را وارد مىنمايد و مىفرمايد هر دو طرف تخيير مبتلاى به مناقشه مىباشد . اما نسبت به طرف اول تخيير ( انتخاب ردّ توسط زوجه ) اين اشكال وجود دارد كه اولًا اقتضاى رد اين است كه انشاء در هنگام عقد نكاح به دو انشاء تقسيم شود . يكى انشاء زوجيت اين دو زوج و ديگرى انشاء اين مهر خاص و وقتى كه زوجه اين مهر را رد مىكند ، يعنى قسمت اول انشاء را باقى گذارده و قسمت دوم را فسخ نموده است . در حالى كه دليلى بر اين تبعيض وجود ندارد ( يا بايد انشاء به طور كلى قبول شود يا به طور كلى فسخ شود ) و ثانياً اگر تبعيض در عقد را هم قبول نموديم نتيجه ردّ رجوع به مهر المثل است ، زيرا بعد از\r\n\r\n\r\n","description":"","footnote":"\r\n( 1 ) - جواهر الكلام ، ج 31 ، ص 40 ، قال فيه : قد عرفت انه ليس محل بحث و لا اشكال عندنا لما يناسب المصنف التوقف فيه و اما القول بضمان يوم التلف فهو ان لم يكن المشهور فهو قول مشهور لنا و قوته ظاهرة كما حرر فى محله .\r\n( 2 ) - البته چنانچه از كلام صاحب جواهر ، هويدا است اين تفسير كلام محقق از كلمات فقهاء اخذ شده است .\r\n","page_name":" 7017 ","page_number":144},
  {"content":"\r\n\r\nردّ ، عقد خالى از مهر مىشود و حكم چنين صورتى رجوع به مهر المثل است نه رجوع به قيمت مهر المسمى زيرا رجوع به قيمت مهر المسمى وقتى است كه مهر در تحت يد زوج تلف شده باشد . و اما نسبت به طرف دوم تخيير ( قبول معيب و اخذ آن به همراه ارش ) اين اشكال وجود دارد كه اولًا گرفتن ارش ، مختص باب بيع است كه در آنجا با دليل خاص ارش را قبول كرده‌ايم نه آنكه دليل عامى وجود داشته باشد كه در هر جا كه عقد بر روى شيء صحيح واقع شد و در هنگام تحويل ، شيء معيب تحويل شد ، طرف مقابل مىتواند علاوه بر اخذ معيب ، ارش آن را نيز دريافت نمايد و ثانياً اگر به ارش هم قائل شويم ، آن هم به عنوان بدل وصف و جزء فائت ( وصف صحت ) بايد ارش صحيح را نسبت به مهر المثل احتساب نماييم نه نسبت به مهر المسمى . زيرا اگر بنا باشد طبق قواعد وصف صحت تالف محسوب شده و عوض آن پرداخت شود بايد تصور كنيم كه دو چيز مهريه قرار داده شده .\r\nيكى اصل عين و ديگرى وصف صحت آن ، كه با تلف هر يك در همان قسمت به مهر المثل مراجعه مىشود . اينجا هم بايد نسبت وصف صحت با مهر المثل سنجيده شود . مرحوم صاحب جواهر نتيجه گرفته است كه و بالجمله اثبات هذا الحكم الذي هو الخيار بين الردّ و اخذ القيمة و بين الامساك و اخذ الارش به غير دليل مشكل لعدم وفاء القواعد به اللهم الا ان يكون اجماعاً فهو الحجة حينئذٍ .\r\nالبته مىگوييم از آنجا كه در بسيارى از كتب ، اصلًا كلامى از ارش مطرح نشده است نمىتوان ادعاى اجماع را تصحيح نمود .\r\nهمچنين در مورد اشكالى كه ايشان به طرف اول تخيير ( ردّ ) وارد دانست و فرمود دچار تبعيض در انشاء ، آن هم بدون دليل مىشويم مىگوييم : آنچه از كلمات فقهاء - و حتى از كلمات سابق خود صاحب جواهر - استفاده مىشود آن است كه تبعيض در چنين مواردى ، طبق قاعده است ، زيرا وقتى با انشاء واحد ، 2 شىء انشاء شده باشد كه يكى در درجه اول مطلوبيت و ديگرى در درجه دوم\r\n\r\n","description":"","footnote":"","page_name":" 7018 ","page_number":145},
  {"content":"\r\n\r\nاست - و لو به حسب نوع دو رتبه داشته باشند - و رابطه آنها به گونه‌اى نباشد كه يا هر دو باشند يا هر دو نباشند ، اگر آن كه در درجه دوم است باطل باشد ، مطلوب در درجه اول به صحت خود باقى است مثل آنچه در باب شروط گفته شده كه شرط فاسد ، مفسد و مبطل مشروط نمىباشد .\r\nحال در مورد بحث ما هم ، در انشاء و عقد نكاح ، زوجيت اين زوج و زوجه ، به حسب اراده دو طرف در درجه اول مطلوبيت قرار دارد و در درجه بعدى ، اين مهر خاص مورد مطلوبيت است ، پس اگر مهر باطل شد ، قليلى از فقهاء قائل شده‌اند كه اين بطلان به مطلوب در درجه اول هم سرايت مىكند . البته بطلان نكاح شغار ( كه بضع خواهر يا دختر را به عنوان مهر قرار مىداده‌اند ) كه مورد اتفاق فقهاست را نمىتوان به عنوان نقض اين كلام برشمرد زيرا در روايات ، از خود اين نكاح ، نهى شده است كه اگر اين نهى را ارشادى قلمداد كنيم ، ارشاد به فساد و موجب بطلان است و اگر آن را مولوى نيز محسوب نماييم به اين معناست كه ترتيب اثر بر چنين عقدى حرام است كه نتيجه آن ، همان فساد و بطلان مىگردد . البته در باب متعه و نكاح موقت ، از آنجا كه مهر ركن عقد است ، با بطلان مهر ، حقيقت عقد متعه از بين رفته و باطل مىگردد . ولى در نكاح دائم بسيارى تعدد مطلوب را پذيرفته‌اند .\r\nپس نتيجه مىگيريم كه به طرف اول تخيير ، اين اشكال ( لزوم تالى فاسد تبعيض بلادليل ) وارد نمىباشد .\r\nولى قسمت دوم اشكال ايشان بر همين طرف تخيير را وارد مىدانيم و مىگوييم اگر رد را انتخاب نمود بايد مهر را كلامهر حساب نموده و رجوع به مهر المثل شود . و نمىتوان قايل به مثل يا قيمت مهر المسمى شد چرا كه ادله بر خلاف آن است .\r\nو اما در مورد اشكالات ايشان به طرف دوم تخيير ( اخذ معيب به همراه ارش ) اگر ارش را مختص باب بيع ندانستيم ( صرف نظر از اشكال اول ايشان ) اينكه فرمود\r\n\r\n","description":"","footnote":"","page_name":" 7019 ","page_number":146},
  {"content":"\r\n\r\nبايد ارش را نسبت به مهر المثل بسنجيم مورد مناقشه است ، زيرا در فرض مسأله كه مهر معيب است . وصف صحت تلف شده است و قبلًا مورد بحث واقع شد كه فقهاء در تلف مهر به ضمان يد قائل هستند كه همان رجوع به مثل يا قيمت است ، حال در اينجا هم كه وصف و شرط صحت تلف شده است بايد مثل يا قيمت شرط را پرداخت نمايد ( نه آنكه وصف صحت فاسد باشد تا لزوم رجوع به مهر المثل پديد آيد ) .\r\n\r\nحق امتناع زوجه از تمكين ، قبل از دريافت كامل مهر\r\nمتن شرايع : و لها ان تمتنع من تسليم نفسها حتى تقبض مهرها\r\nزوجه اين حق را دارد كه اگر مهريه‌اى براى او در عقد تعيين شد ، قبل از دريافت تمامى آن ، از تمكين امتناع كند .\r\nالبته قدر متيقن اين حكم ، قبل از دخول و در هنگامى است كه مهريه حال باشد و مرد مؤسر بوده و توانايى بر پرداخت نيز داشته باشد .\r\nوقتى به بررسى نظرات و فتاواى فقهاء - قدماء و متأخرين - مىپردازيم در مىيابيم اين بحث را مطرح نموده و تمامى آنها ، اصل مسأله را تصديق نموده‌اند .\r\nفقط چهار نفر در اين مسأله مناقشه نموده‌اند كه اولين آنها مرحوم محقق اردبيلى است « 1 » و بعد از ايشان صاحب مدارك و صاحب ذخيره و آخرين آنها صاحب حدائق مىباشد كه به مناقشات آنها نيز خواهيم پرداخت .\r\n\r\nاكنون به ادله كلام قوم هم به تفصيل خواهيم پرداخت .\r\n\r\nدليل اول : اجماع\r\nاول دليل بر مسأله ، اجماع مىباشد به گونه‌اى كه در كمتر مسأله‌اى تا اين اندازه ادعاى اجماع شده است ، قسمتى از كتبى كه مؤلفين آنها قائل به حق امتناع زوجه\r\n\r\n\r\n","description":"","footnote":"\r\n( 1 ) - كتاب النكاح مرحوم اردبيلى در همان اوايل مفقود شده است و اكنون در دسترس نيست ، ولى از كلام ايشان در باب بيع و اشكال ايشان به قوم در آن باب ، مىتوان فهميد كه ايشان قهراً در اين باب نيز چنين اشكالى را به قوم مطرح كرده و كلام آنها را نمىپذيرد .\r\n","page_name":" 7020 ","page_number":147},
  {"content":"\r\n\r\nهستند عبارتند از مقنعه « 1 » ، انتصار « 2 » ، خلاف « 3 » ، مبسوط « 4 » ، نهاية « 5 » ، كافى مرحوم أبو الصلاح « 6 » ، مهذب مرحوم ابن براج « 7 » ، جواهر الفقه « 8 » ، كامل مرحوم ابن براج طبق نقل علامه در مختلف « 9 » ، وسيله « 10 » ، سرائر « 11 » ، غنية « 12 » و . . . همچنين 12 يا 14 نفر ادعاى اجماع در مسأله نموده‌اند كه عده‌اى از آنها عبارتند از ابن ادريس « 13 » ، فاضل آبى « 14 » ، شيخ طوسى « 15 » ، فخر المحققين « 16 » ، ابن فهد در مهذب البارع « 17 » و مقتصر « 18 » ، محقق كركى « 19 » ، شهيد ثانى در روضه « 20 » و مسالك « 21 » ، كاشف اللثام « 22 » ، شيخ احمد جزائرى در آيات الاحكام ، صيمرى در نهاية المرام ، ابن زهره در غنيه « 23 » ، ظاهر خلاف و مبسوط هم عدم خلاف در اين مسأله بين مسلمين است . ( مرحوم شيخ ، اختلاف را در فروع مسأله مطرح مىكند ولى در اصل مسأله ، نقل اختلاف نكرده است ) . همچنين ظاهر كلام عده‌اى از بزرگان هم كه مثلًا گفته‌اند اگر بعد از دخول باشد « فيه اقوال » رساننده اين مطلب است كه در اصل مطلب ، قول واحدى وجود دارد .\r\n\r\n\r\n","description":"","footnote":"\r\n( 1 ) - مقنعه ، ص 510 .\r\n( 2 ) - انتصار ، ص 160 ، مسأله 39 كتاب الصداق ، البته ايشان حكم بعد از دخول را مىگويد لم يكن بعد ذلك الامتناع من تسليم نفسها حتى تستوفى كه از آن نظر ايشان در قبل از دخول روشن مىشود .\r\n( 3 ) - خلاف ، ج 4 ، ص 394 .\r\n( 4 ) - مبسوط ، ج 4 ، ص 313 .\r\n( 5 ) - نهايه ، ص 475 .\r\n( 6 ) - كافى ، ص 294 .\r\n( 7 ) - مهذب ، ج 2 ، ص 214 .\r\n( 8 ) - جواهر الفقه ، ص 174 .\r\n( 9 ) - مختلف الشيعة ، ج 7 ، ص 156 .\r\n( 10 ) - وسيله ، ص 299 .\r\n( 11 ) - سرائر ، ج 2 ، ص 591 .\r\n( 12 ) - غنية النزوع ، ص 348 .\r\n( 13 ) - سرائر ، ج 2 ، ص 591 .\r\n( 14 ) - كشف الرموز ، ج 2 ، ص 193 ، كه در آن بلا خلاف آمده است كه منظور بين المسلمين است .\r\n( 15 ) - مبسوط ، ج 4 ، ص 313 .\r\n( 16 ) - ايضاح ، ج 3 ، ص 197 .\r\n( 17 ) - مهذب البارع ، ج 3 ، ص 415 .\r\n( 18 ) - مقتصر .\r\n( 19 ) - جامع المقاصد ، ج 13 ، ص 354 .\r\n( 20 ) - ج 5 ، ص 372 .\r\n( 21 ) - ج 8 ، ص 194 .\r\n( 22 ) - كشف اللثام ( چاپ سنگى ) ، ج 2 ، ص 79 .\r\n( 23 ) - ص 348 . رسم صاحب غنيه اين است كه اگر مسأله‌اى را مطرح مىكند داراى دليل قرآنى يا روايى باشد ، بعد از طرح مسأله دليل آن را هم ذكر مىكند ، اما اگر چند مسأله باشد كه دليل قرآنى و روايى نداشته باشد ، پشت سر ذكر اصل مسأله‌ها مىگويد الاجماع فى ذلك كله كه در اين مسأله مورد بحث ما هم ، چنين است .\r\n","page_name":" 7021 ","page_number":148},
  {"content":"\r\n\r\nلذا نتيجه مىگيريم كه از آنجا كه اين مسأله از اصول مسائل مهر است ( و از فروع نيست تا بگوييم از مستحدثات است و خارج از محل ابتلاء ) و در زمان معصوم هم رايج بوده و در منظرِ ايشان بوده است ، پس ادله تقرير معصوم كه دليل حجيت اجماع است شامل اين مسأله مىشود و اجماع دليل مستقلى بر آن مىباشد .\r\nتعجب از صاحب مدارك در نهاية المرام است كه در ابتداى طرح مسأله مىگويد هذا الحكم اعنى . . . مشهور بين الاصحاب بل قبل انه موضع وفاق ( ايشان اجماع اين چنينى را به قيل نسبت مىدهد و مىخواهد آن را سست نشان دهد ) هر چند بعد از برشمردن دليل مخالفت خود با حق زوجه براى امتناع از تمكين مىگويد :\r\nفان تم الاجماع . . . فلا كلام . « 1 »\r\n\r\nدليل دوم : تمسك به قواعد\r\nمتأخرين به قواعد عامه نيز تمسك نموده‌اند ، چنانچه در جواهر آمده است .\r\nهمچنين مرحوم صاحب حدائق از مرحوم شيخ احمد جزائرى ( به عنوان بعض المجتهدين من مشايخنا المعاصرين ) تمسك به آنها را نقل مىكند .\r\nالف : براى اثبات اين مسأله در اولين تمسك به قواعد گفته شده است : هر چند مهر از اركان نكاح دائم نيست و لذا نمىتوان نكاح را عقد معاوضى قلمداد كرد ، ولى - چنانچه سابقاً از مرحوم صاحب جواهر نقل نموديم - صنفى از نكاح دائم ، جنبه معاوضى دارد و آن هنگامى است كه در عقد نكاح ، مهر المسمى ذكر شده باشد پس در چنين نكاحى كه معاوضى هم هست ، بضع در مقابل مهر قرار مىگيرد و مىدانيم خاصيت معاوضه اين است كه دو مالك عوضين ، حق دارند از تسليم آنها قبل از تسليم ديگرى ، امتناع نمايند ، لذا در اين مسأله نيز به حق امتناع زوجه از تمكين قبل از قبض تمامى مهر قائل مىشويم .\r\n\r\n\r\n","description":"","footnote":"\r\n( 1 ) - نهاية المرام ، ج 1 ، ص 413 .\r\n","page_name":" 7022 ","page_number":149},
  {"content":"\r\n\r\nدر نقد اين دليل مرحوم محقق اردبيلى « 1 » و صاحب مدارك در نهاية المرام « 2 » گفته‌اند : « 3 » بعد از عقد طرفين مالك عوضين مىشوند و حقى بر طرف ديگر پيدا مىكنند بر تسليم عوضى كه مالك بوده‌اند ، حال هر كدام كه امتناع نمايند و تسليم ننمايند مرتكب خلاف شرع شده است و اگر يكى مرتكب خلاف شرع شد چگونه اين ارتكاب ، مىتواند مجوز عصيان و ارتكاب خلاف شرعِ طرف ديگر شود .\r\nگفته نشود كه به وسيله آيه شريفه  « فَمَنِ اعْتَدى عَلَيْكُمْ فَاعْتَدُوا عَلَيْهِ بِمِثْلِ مَا اعْتَدى عَلَيْكُمْ »  « 4 » امتناع طرف دوم تصحيح مىشود و مجوز پيدا مىكند ، زيرا مىگوييم آيه شريفه در مقام بيان عقد ايجابى اين كه هر كس به شما ظلم و عدوان نمود ، شما هم مىتوانيد به او ظلم و عدوان نماييد نيست ( تا مجوزى براى امتناع طرف دوم باشد ) بلكه در مقامِ بيان عقد سلبى است كه اگر كسى به شما ظلم نمود ، شما نيز به همان مقدار مىتوانيد به او تعدى نماييد . به بيان ديگر مىفرمايد اگر به شما عدوان شد ، شما به همان ميزان ( مفروض الجواز ) مىتوانيد مرتكب شويد ، نه بيشتر و لذا مجوز انجام محرمات نمىباشد .\r\nالبته اين نكته مسلم است كه از باب تقاص مىتوان ملك ديگرى را حبس كرد ولى اين نكته مشروط به تساوى در ارزش و قيمت است . ولى در فرض عدم تساوى نمىتوان چنين جوازى را پذيرفت .\r\nب : براى اثبات حق امتناع به لزوم عسر و حرج و ضرر و ظلم بر زن ، اگر به حق امتناع قائل نشويم نيز تمسك شده است - كما فى كشف اللثام « 5 » و الجواهر « 6 » .\r\nولى در مورد اين تمسك نيز مىگوييم ، لزوم عسر و حرج و ضرر و ظلم و عدم تمكين قبل از قبض مساوى نيستند تا براى نفى يكى بتوان ديگرى را نفى نمود ،\r\n\r\n\r\n","description":"","footnote":"\r\n( 1 ) - مجمع الفائده و البرهان ، ج 8 ، ص 504 .\r\n( 2 ) - نهاية المرام ، ج 1 ، ص 4 - 413 .\r\n( 3 ) - صاحب حدائق در ج 24 ، ص 461 و مرحوم سبزوارى در كفاية الاحكام ، ص 180 ، كلام اين دو را حسن شمرده‌اند .\r\n( 4 ) - بقره / 194 .\r\n( 5 ) - ج 7 ، ص 409 .\r\n( 6 ) - ج 31 ، ص 41 .\r\n","page_name":" 7023 ","page_number":150},
  {"content":"\r\n\r\nبلكه نسبت بين آنها ، نسبت عامين من وجه است ، پس نمىتوان گفت با امتناع از تمكين ديگر عسر و حرج و . . . لازم نمىآيد چه بسا حتى اگر تمكين نيز ننمايد بازهم هم عسر و حرج و . . . لازم بيايد و به علاوه چه بسا تعارض و تزاحم حرجين ( حرج زوج و حرج زوجه ) پديد آيد و تقديم نفى هيچ كدام هم مرجحى نداشته باشد ، زيرا ممكن است صبر كردن مرد تا پرداخت همه مهريه حرج باشد . به علاوه كه تمسك به ضرر هم صحيح نيست ، زيرا به هر حال مهريه پرداخت مىشود و چنين نيست كه تمكين مجانى باشد . بنابراين ضررى بر زن محقق نيست .\r\nج : تمسك ديگر به قواعد براى اثبات حق امتناع زوجه را مرحوم صاحب حدائق از مرحوم شيخ احمد جزائرى چنين نقل مىكند : لان تقديم المهر أو بعضه هو المتعارف فى جميع الاعصار و به جرت السنة فعند الاطلاق العقد يكون بمنزلة ما شرط تقديمه فلها الامتناع حتى تقبضه او ترضى بشىء عملًا لمقتضى الشرط و ما كان بمنزلته . « 1 »\r\nچون مرسوم و متعارف در تمام ازمنه اين بوده است كه تمامى يا بعضى از مهر قبل از دخول پرداخت مىشده و سنت هم به همين گونه بوده است ، پس اگر عقدى به صورت مطلق ( بدون اشتراط پرداخت تمامى يا بعضى از مهر قبل از دخول ) واقع شود به متعارف منصرف مىشود و نازل منزله شرط ارتكازى ضمن عقد مىگردد كه بايد قبل از دخول ، پرداخت نمايد ، پس اگر زوج نپردازد ، براى زوجه ، حق امتناع از تمكين وجود دارد . به بيان ديگر حتى صورت مطلق هم ( به خاطر متعارف بودن مشروط ) حمل بر مشروط مىگردد كه اگر زوج بخواهد قبل از پرداخت ، دخول نمايد تخلف شرط پديد مىآيد . در اين استدلال اشكالاتى وجود دارد : اولًا : آنچه متعارف بوده است پرداخت هديه بوده است نه پرداخت بخشى از مهر يا تمامى آن ، ثانياً : - لو سلم - مدعى اين است كه زوجه تا تمامى مهر را قبض نكند مىتواند امتناع كند و يقيناً پرداخت تمامى مهر قبل از دخول متعارف نبوده\r\n\r\n\r\n","description":"","footnote":"\r\n( 1 ) - حدائق الناضرة ، ج 24 ، ص 462 .\r\n","page_name":" 7024 ","page_number":151},
  {"content":"\r\n\r\nاست ، پس دليل اخص از مدعى است . ثالثاً : حتى اگر به شيوع و متعارف بودن پرداخت قائل شويم ، آيا چنين شيوعى مىتواند موجب اشتراط ارتكازى ضمن عقد شود ؟ رابعاً : اينكه اگر زوج پرداخت نكرد تخلف شرط كرده و موجب خيار مىگردد با نظر فقهاء در عدم وجود خيار تخلفِ شرط در نكاح سازگار نمىباشد .\r\nنتيجه مىگيريم كه هيچ كدام از اين سه قسمت دليل دوم ( تمسك به قواعد ) كه بعضى به آنها استدلال نموده بوده‌اند ، تمام نمىباشد و نمىتوان با آنها ، مدعى را اثبات نمود .\r\n\r\nدليل سوم : تمسك به روايات\r\nمرحوم شيخ احمد جزائرى و ديگران به عده‌اى از روايات نيز استدلال نموده‌اند :\r\n\r\nالف : موثقه سماعه :\r\nقال سألته عن رجل تزوج جارية او تمتع بها ثم جعلته من صداقها فى حل أ يجوز له ان يدخل بها قبل ان يعطيها شيئاً قال نعم اذا جعلته فى حل فقد قبضته منه فان خليها قبل ان يدخل بها ردت المرأة على الزوج نصف الصداق .\r\nاين روايت در جامع الاحاديث در دو باب نقل شده است . نقل اول در ج 26 ، ص 109 ( باب 29 از ابواب متعه ) كه در اين باب ، اين روايت داراى 2 سند متفاوت است . « 1 »\r\nالف : محمد بن احمد بن يحيى عن احمد بن محمد عن ابن سنان عن زرعه عن سماعه كه هر چند ابن سنان موجود در سند محمد بن سنان است ، ولى به نظر ما بدون مشكل است . ب : الحسين بن سعيد عن الحسن عن زرعه عن سماعه كه منظور از حسن ، حسن بن سعيد است . او مانند زرعه واقفى است ولى هر دو توثيق دارند . سماعه هم طبق تحقيق و آنچه مرحوم نجاشى آورده « ثقة ثقة » « 2 » موثق است\r\n\r\n\r\n","description":"","footnote":"\r\n( 1 ) - حديث با هر دو سند در وسائل الشيعة ، كتاب النكاح ، ابواب المتعه ، باب 30 ، ح 1 ، وسائل چاپ آل البيت ، ج 21 ، ص 63 ، نقل شده است .\r\n( 2 ) - رجال النجاشى ، چاپ جامعه مدرسين ، ص 193 .\r\n","page_name":" 7025 ","page_number":152},
  {"content":"\r\n\r\nهر چند مرحوم شيخ او را واقفى دانسته است « 1 » ( شايد ابتدائاً واقفى بوده و بعداً از وقف برگشته است ) نقل دوم روايت در ج 26 ، ص 327 .\r\n( ح 2 ، باب 28 از ابواب مهور و شروط ) در اين باب ، روايت فقط با سند دوم نقل شده است ، على اى حال اين روايت موثقه است .\r\nروشن است كه ذيل روايت مربوط به بحث ما نمىباشد و مربوط به طلاق خلع با ابراء مهر توسط زوجه است كه بحث آن خواهد آمد .\r\nمستدلين از قسمت اول روايت استفاده نموده‌اند كه چون جواز دخول به وسيله قبض تصحيح شده است ( بعد از قبض دخول بدون اشكال است ، ولى قبل از قبض جايز نيست و بايد جلب رضايت زوجه شود ) پس قبل و بعد قبض تفاوت دارند و زن مىتواند قبل از قبض از تمكين امتناع نمايد .\r\nدو اشكال بر اين استدلال وجود دارد : اول اينكه ادعاى مستدلين اين است كه تا قبض كل المهر ، زوجة حق امتناع از تمكين دارد ، در حالى كه ارتكاز سائل چنانچه در سؤال هم آمده است اين است كه آيا قبل از اعطاء شيئى ( كه قهراً تمام المهر نيست ) دخول جايز است يا نه ؟ پس دليل نمىتواند مثبت مدعى باشد . دوم اينكه ( با صرف نظر از اشكال اول ) اين روايت اصلا در مقام بيان حكم مسأله ما نحن فيه نيست ، بلكه مربوط به اين بحث است كه از آداب مباشرت و دخول اول اين است كه زوج قبل از آن ، شيئى را به زوجه ( البته نه لزوماً به عنوان مهر ) پرداخت نمايد ( و روايات متعدد ( با بيان مقادير مختلف ) در اين باره نقل شده است ) به رضايت و اكراه زن ربطى ندارد و جزو آداب مباشرت است . پس با وجود اين دو اشكال استدلال به اين روايت بر مطلب ، تمام نمىباشد .\r\n\r\nب : روايت ابى بصير :\r\nعلى ابن الحسن بن فضال عن محمد بن على عن على بن النعمان عن سويد القلاء عن ايوب بن الحرّ عن ابى بصير عن ابى عبد الله عليه السلام قال : اذا تزوج الرجل\r\n\r\n\r\n","description":"","footnote":"\r\n( 1 ) - رجال الطوسى ، چاپ جامعه مدرسين ، ص 237 .\r\n","page_name":" 7026 ","page_number":153},
  {"content":"\r\n\r\nالمرأة فلا يحل له فرجها حتى يسوق اليها شيئاً درهماً فما فوقه او هدية من سويق او غيره . « 1 »\r\nالبته سند اين روايت به خاطر محمد بن على كه همان ابو سمينه است و تضعيف شده دچار اشكال است . « 2 »\r\nدر استدلال به اين روايت ، مرحوم جزائرى فرموده است : و المعنى لا يحل له جبرها على فرجها حتى يسوق اليها مهرها او شيئاً ترضى به و اما اذا رضيت فهى حلال له و لا تحرم بلا خلاف و يكون المهر ديناً عليه كما تدل عليه الاخبار . « 3 »\r\n( مثل اينكه ايشان درهماً فما فوقه را كنايه از رضايت زن گرفته است )\r\nدر اشكال به اين استدلال مىگوييم : اين روايت اصلًا به رضايت زن ربطى ندارد زيرا در آن ، فرض پرداخت يك درهم شده و حتى در فما فوقه هم در صدد بيان مقدار بسيار مختصر مىباشد نه مهر بتمامه و معلوم است تحصيل رضايت زن به وسيله اين مقدار مختصر نمىباشد بلكه زوجه‌اى كه با يك درهم راضى شده قبلًا هم راضى بوده و رضايت او ربطى به دريافت يك درهم ندارد . بلكه اين روايت هم ، در صدد بيان همان حكم در روايت قبل است كه مىگويد از آداب قبل از دخول اول ، پرداخت شيئى به عنوان هديه و . . . مىباشد ( لذا تعبير لا يحل در اين روايت به عنوان كراهت شديد مطرح مىشود ) .\r\n\r\nج : صحيحه فضيل :\r\nمحمد بن يحيى عن احمد بن محمد و على بن ابراهيم عن أبيه جميعاً عن ابى محبوب عن على بن رئاب عن ابى عبيدة و جميل بن صالح عن الفضيل عن ابى جعفر عليه السلام فى رجل تزوج امرأة و دخل بها و اولدها ثم مات عنها فادعت شيئا من صداقها على ورثة زوجها فجاءت تطلبه منهم و تطلب الميراث فقال : اما الميراث فلها ان تطلبه و اما الصداق فالذى اخذت من الزوج قبل ان يدخل بها هو الذي حلّ للزوج به فرجها قليلًا كان او كثيراً اذا هى قبضته منه و قبلت و دخلت عليه و لا شيء لها بعد ذلك . « 4 »\r\n\r\n\r\n","description":"","footnote":"\r\n( 1 ) - وسائل الشيعة ، كتاب النكاح ، ابواب المهور ، باب 7 ، ح 1 ، وسائل چاپ آل البيت ، ج 21 ، ص 254 .\r\n( 2 ) - راجع معجم رجال الحديث ، ج 17 ، ص 319 به بعد .\r\n( 3 ) - حدائق الناضرة ، ج 24 ، ص 463 .\r\n( 4 ) - جامع الاحاديث ، ج 26 ، ص 300 ، ح 11 ، وسائل الشيعة ، كتاب النكاح ، ابواب المهور ، باب 8 ، ح 13 ( وسائل چاپ آل البيت ، ج 21 ، ص 260 ) .\r\n","page_name":" 7027 ","page_number":154},
  {"content":"\r\n\r\nنحوه استدلال به اين روايت چنين است كه اين زوجة بعد از مباشرت زوج ، حق مطالبه مهر را ندارد ولى قبل از مباشرت ممكن بود تمكين نكند و زوج هم قبل از پرداخت ، حق مباشرت نداشت تا رضايت زوجه را تحصيل نمايد پس اكراه زوجه به مباشرت جايز نيست و زوجه حق امتناع تا قبض مهر را دارد .\r\nدرباره اين استدلال به اين روايت هم مىگوييم ، ادعاى فقهاء ، حق امتناع زوجه قبل از قبض كل مهر است .\r\nدر حالى كه اين روايت ، اخذ بعضى از صداق ( يا شيئى ديگر ) را موجب حليت مباشرت مىداند ، پس اين روايت علاوه بر اخص بودن از مدعى ، در صدد بيان حكم در صورت اكراه زوجه بر مباشرت قبل از پرداخت مهر نيست ( تا دليل بر ادعا بشود ) بلكه همان پرداخت شيئى قبل از دخول را مىگويد .\r\nاين نكته را هم مىتوان افزود كه شايد مراد از « قبلت » در روايت آن باشد كه زن قبول كرده كه چيز ديگرى به جز آنچه گرفته طلبكار نباشد . چنان كه گويا زمانى متعارف بوده كه قبل از مباشرت يا مهر را مىگرفتند يا مصالحه مىكردند و لذا ممكن است روايت را به متعارف هم حمل كنيم .\r\nمرحوم صاحب حدائق در بين كلمات خود و مخصوصاً در ردّ استدلال به اين روايت بسيار بر اين مطلب تكيه دارد كه مستفاد از روايات و فتاواى مسلم اين است كه عقد موجب تحليل فرج است ، پس متوقف كردن تحليل بر پرداخت مهر ( چنانچه ادعاى مستدلين بود ) با آن روايات و فتاوا سازگار نيست . لذا ايشان به اين قرينه ، عدم تحليل در روايات مورد استدلال را حمل بر كراهت شديد نموده است . « 1 »\r\nدر جواب ايشان مىگوييم : تحليلى كه مورد اتفاق است و در كلام مستدلين هم آمده است غير از حليتى است كه به وسيله عقد حاصل مىشود به اين معنا كه قبل\r\n\r\n\r\n","description":"","footnote":"\r\n( 1 ) - حدائق الناضرة ، ج 24 ، ص 468 .\r\n","page_name":" 7028 ","page_number":155},
  {"content":"\r\n\r\nاز عقد حتى با رضايت 2 طرف هم تحليل نمىآيد ولى بعد از عقد ، آن حليت حاصل مىشود مثل آنكه در مسأله محلل مىگويند : بعد از طلاق محلل ، اين زن براى شوهر قبلى حلال مىشود و منظور هم اين نيست كه بدون عقد هم حلال است بلكه مراد اين است كه منعى كه قبلًا وجود داشت برداشته شده است . و در اينجا هم مىفرمايد كه منع قبل از عقد از بين رفته ولى اين كه حق امتناع دارد يا نه مورد نظر روايت نيست .\r\n\r\nد : صحيحه عبد الرحمن بن حجاج :\r\nابى على الاشعرى عن محمد بن عبد الجبار عن صفوان عن عبد الرحمن بن الحجاج قال سألت ابا عبد الله عليه السلام عن رجل و المرأة يهلكان جميعاً فيأتى ورثة المرأة فيدعون على ورثة الرجل الصداق فقال و قد هلكا و قسم الميراث فقلت نعم . فقال ليس لهم شيء قلت فان كانت المرأة حية فجاءت بعد موت زوجها تدعى صداقها فقال لا شيء لها و قد اقامت معه مقرة حتى هلك زوجها فقلت فان ماتت هى و هو حى فجاءت ورثتها يطالبونه بصداقها فقال و قد اقامت معه حتى ماتت لا تطلبه فقلت نعم فقال لا شيء لهم قلت فان طلقها فجاءت تطلب صداقها قال و قد اقامت لا تطلبه حتى طلقها قال لا شيء لها قلت متى حدّ ذلك الذي اذا طلبته لم يكن لها قال : اذا اهديت اليه و دخلت بيته و طلبت بعد ذلك فلا شيء لها انه كثير لها ان يستحلف بالله مالها قبله من صداقها قليل و لا كثير « 1 » .\r\nدر استدلال به اين روايت مرحوم جزائرى فرموده است : ان فيه اشعاراً واضحاً بان لها الامتناع من الدخول حتى تقبض ما ترضى به . « 2 »\r\nالبته صاحب حدائق رحمه الله ابتدائاً مىفرمايد اصلا اشعارى به آنچه ادعا كرده ندارد و وجهى براى اين اشعار نمىشناسيم ، سپس مىگويد شايد وجه اشعارى كه فرموده اين باشد كه از روايات ديگر فهميده شد كه دريافت مهر و آنچه به منزله\r\n\r\n\r\n","description":"","footnote":"\r\n( 1 ) - جامع الاحاديث ، ج 26 ، ص 302 ، ح 19 ؛ وسائل الشيعة ، كتاب النكاح ، ابواب المهور ، باب 8 ، ح 8 ، ( وسائل چاپ آل البيت ، ج 21 ، ص 257 ) .\r\n( 2 ) - حدائق الناضرة ، ج 24 ، ص 463 .\r\n","page_name":" 7029 ","page_number":156},
  {"content":"\r\n\r\nدريافت مهر است موجب تحليل مىشود . حال در اين روايت كه حضرت ، حدّ را « اذا اهديت اليه و دخلت بيته » دانسته‌اند اگر اين زوجه بدون دريافت مهر تمكين نموده است كأنه مهر را اسقاط نموده و لذا بعداً ديگر حق مطالبه ندارد پس استفاده مىشود تا مهر را دريافت نكرده مىتواند امتناع از تمكين نمايد .\r\nسپس خود مرحوم صاحب حدائق اين وجه را ردّ مىكند كه از ادله فهميده مىشود آنچه موجب تحليل است عقد است و اگر در بعضى روايات پرداخت مهر يا شيئى ديگر به عنوان هديه را موجب تحليل دانسته است ، عدم پرداخت به معناى حرمت نيست بلكه به معناى كراهت شديد مىباشد ، پس مقدمه‌اى كه مرحوم جزائرى براى آن اشعار در روايت استفاده مىكرد ممنوع مىباشد لذا به اين روايت نمىتوان استدلال نمود .\r\nولى مىگوييم به نظر مىرسد كه مرحوم جزائرى چنين مطلبى را در نظر ندارد ، زيرا در صورتى كه پرداخت مهر را موجب براى تحليل بدانيم حتى اگر زن مختاراً راضى به مباشرت بدون دريافت مهر هم باشد ، به حسب ظاهر اين روايت ، زوج نبايد بتواند مباشرت نمايد ، مثل آنكه قبل از عقد ، حتى اگر زن هم راضى باشد تحليل براى مرد رخ نمىدهد . به تعبير ديگر در ظاهر ابتدايى اين روايت مسأله اكراه مد نظر نيست ، پس ممكن است دو گونه تصرف در اين روايت بشود يكى آنكه بگوييم توقف حليت بر پرداخت مهريه نحو حليت على الاطلاق است يعنى بعد از پرداخت ، حليت پديد مىآيد ، چه زوجه راضى باشد و چه راضى نباشد و نحوه دوم تصرف آن است كه به استحباب اين فعل و در نتيجه جلب رضايت زن حمل نماييم و بگوييم نفى حليت كنايه از شدت كراهت است . به تعبير ديگر لا يحل ، نظر به صورت اكراه زوجه و حالت غير متعارف دارد ، پس مىگويد اين زوجة كه ذاتاً راضى نيست مهريه‌اش را پرداخت كن تا رضايت او تحصيل گردد .\r\nالبته احتمال و تصرف دوم از تصرف و احتمال اول با توجه به روايات مختلف\r\n\r\n","description":"","footnote":"","page_name":" 7030 ","page_number":157},
  {"content":"\r\n\r\nاقوى مىباشد .\r\nبلى اين روايت هم ، همان اشكال مشترك با روايات قبلى را دارد كه در صدد بيان حكم مسأله ما نحن فيه نيست ، بلكه مسأله استحباب پرداخت شيئى قبل از دخول اول را مطرح نموده است ، به همان قرينه اختلاف ادعا - پرداخت كل المهر - و حكم روايت - پرداخت شيئى است و لو از مهريه نباشد .\r\nهمچنين مىگوييم شايد آنچه سبب شده مرحوم جزائرى اين روايت را مشعر به ادعاى خود بداند تعبير « اذا اهديت اليه » است ، به اين بيان كه فرق هديه و معاوضات ديگر مثل بيع اين است كه در معاوضات مثل بيع ، عوضين لازم التسليم به طرف مقابل هستند بر خلاف هديه كه لازم التسليم نيست ، پس در اينجا كه بحث هديه مطرح است اشعار دارد به اينكه پرداخت مهر به عنوان عوض لازم التسليم نيست ( ولى اگر بحث هديه مطرح نبود و فقط معاوضه بود - كما فى النكاح المتعارف - چون عوضين لازم التسليم هستند زن مىتواند تمكين نكند تا عوض را كه حتماً بايد زوج پرداخت كند ، قبض نمايد ) .\r\nولى اين كلام با دقت در روايت اشكالش معلوم مىشود ، زيرا در اين قسمت روايت كه در صدد بيان حدّ سقوط مهر است مىفرمايد « اذا اهديت » و متعارف هديه هم بدين گونه است كه چيزى را در اختيار طرف مقابل قرار دهند و چيزى هم بر ذمه او نيايد ، پس ربطى به فرق بين هبه و معاوضات مثل بيع ندارد تا مورد استدلال واقع شود بلكه كأنّ اين روايت مىگويد وقتى جنبه اهداء پيدا نمود مثل آن است كه خودش صرف نظر از مهر كرده باشد و آن را ابراء كرده باشد لذا بعداً ديگر نمىتواند مطالبه مهر كند و معلوم است كه اين معنا با لزوم تسليم عوضين هم منافات ندارد ( واجب باشد اين زن از شوهر تمكين كند و پرداخت مهر هم بر عهده زوج بيايد ) به بيان ديگر هديه به معناى اصطلاحى مراد نيست ، بلكه همان نكاح است ولى نكاح متعارف - چنانچه در مختلف هم آمده است - و در نكاح متعارف\r\n\r\n","description":"","footnote":"","page_name":" 7031 ","page_number":158},
  {"content":"\r\n\r\nهم بدين گونه بوده است كه وقتى زن را به خانه شوهر مىفرستاده‌اند - حتى قبل از اينكه مباشرت و دخول مطرح باشد - كانه ابراء مهر مىكرده‌اند ( و اگر مىخواستند مهر را بگيرند قبل از آن ، مىگرفتند ) مخصوصاً با توجه به وضع مهريه‌ها ( مثلًا همانطور كه در عروه مىفرمايد كه در هند ، مهريه‌هاى سنگين براى تفاخر تعيين مىكنند و بناى بر اخذ آن ، هم نبوده است « 1 » يا اين كلام كه در قديم گفته مىشده كه مهريه را چه كسى داده و چه كسى گرفته است . « 2 »\r\nنتيجه مىگيريم كه اين روايات هم هيچ كدام براى استدلال ، تمام نبودند . البته چنان كه گفته شد اجماع منقول كه مخالفى هم ندارد مسأله را حل مىكند ، حال اگر حق امتناع زوجه را بپذيريم اين مسأله پيش مىآيد كه اگر هر دو طرف ( زوج و زوجة ) حاضر به تسليم مهر و تمكين نبودند تكليف چيست ؟\r\n\r\nدر اين بحث در باب معاوضات سه نظر مطرح است ،\r\nاين سه نظر در كتب عامه آمده است و مرحوم شيخ هم در مبسوط آن را نقل مىكند و يكى را انتخاب مىفرمايد :\r\n\r\n1 - توقف\r\n« 3 » ولى اگر يكى ، عوض را تسليم نمود ، ديگرى شرعاً ملزم به تسليم است .\r\n\r\n2 - عوض يا معوض را نزد عادلى بگذارند و اگر طرف مقابل پرداخت كرد ، عادل نيز به او پرداخت كند .\r\n\r\n3 - بايع را اجبار كنند تا مبيع را تحويل دهد\r\nكه اين مبيع در نزد مشترى امانت است و حق تصرف ندارد تا زمانى كه ثمن را به بايع بپردازد .\r\n\r\n\r\n","description":"","footnote":"\r\n( 1 ) - عروة الوثقى ، چاپ جامعه مدرسين ، ج 4 ، ص 382 ، كما فى مهور نساء اهل الهند فانهم يجعلون المهر ما لا يقدر الزوج على ادائه كمائة الف روپية او خمسين الف لاظهار الجلالة و ليسوا مقيدين بالاعطاء و الأخذ .\r\n( 2 ) - مرحوم والد براى واسطه‌هاى بين اشياء مثال‌هايى مىزدند از جمله مىفرمودند واسطه بين برائت و اشتغال ، مهريه است .\r\n( 3 ) - البته چنانچه مرحوم شيخ در مبسوط فرموده ، نظر اول توقف نيست بلكه ( احدها يقطع الخصومة بينهما و لا يجبر واحد منهما على شيء بل يقال لهما ايكما تطوع بتسليم ما عليه اجير الآخر على تسليم ما عليه ) . ( حاشيه مقرر )\r\n","page_name":" 7032 ","page_number":159},
  {"content":"\r\n\r\nسپس مرحوم شيخ مىفرمايد : فاما الصداق فلا يجيء فيه إلّا قولان احدهما يقطع الخصومة بينهما و ايهما بذل ما عليه اجبر الآخر على اقباض ما عليه و الثانى ينصب عدلًا و يأمر الزوج بتسليم الصداق اليه فاذا فعل امرها بتسليم نفسها اليه فان فعلت اعطاها العدل الصداق و هذا الاقوى عندي و لا يجىء القول الثالث لان القول الثالث يجبر الزوجة على تسليم نفسها ثم يجبر هو على تسليم الصداق و هذا لا يجوز لانه ربما اتلف البضع و منع الصداق فلهذا لم تجبر على تسليم نفسها . « 1 »\r\n\r\n[ اصل اين بحث در باب معاوضات صحيح است يا نه ؟ 
  ]\r\nالبته بايد بررسى نمود كه اصل اين بحث در باب معاوضات صحيح است يا نه ؟\r\nو بعد هم دقت نمود كه آيا اين بحث به باب نكاح هم مربوط مىشود يا نه ؟\r\nاما در باب معاوضات مىگوييم حق آن است كه انكار مرحوم مقدس اردبيلى و اتباع ايشان - صاحب مدارك ، صاحب ذخيره و صاحب حدائق - صحيح نمىباشد ، زيرا مسلم است كه اگر يكى از دو طرفِ معاوضه اطمينان دارد كه اگر آنچه را عوض كه نزد خودش است را به ديگرى بدهد ( مثلًا بايع مبيع را به مشترى بدهد ) طرف مقابل هم عوضى كه نزدش است را پرداخت نمىكند بنابر بناى عقلاء يا لا ضرر يا نفى ظلم و يا به هر تعبير ديگرى مىتواند امتناع كند ولى اگر طرفين مىدانند كه با تحويل عوض ، عوض ديگر را دريافت خواهند كرد ( به قول مردم ، دير يا زود دارد ولى سوخت و سوز ندارد ) ديگر حق امتناع از تسليم ندارند و اگر يكى از آن دو اطمينان دارد و ديگرى ندارد ، كسى كه اطمينان دارد بايد تسليم نمايد .\r\nهمينطور است كه اگر يكى از طرفين ، قدرت بر تسليم دارد ولى ديگرى بايد مقدمات تسليم را فراهم كند ، طرف اول حق امتناع از تسليم را ندارد . بلى اگر طرفين ، اطمينان به طرف مقابل ندارند ، بايد عوض را نزد عادلى قرار دهند تا هر وقت عوض ديگر تحويل داده شد ، عادل هم آن را تحويل دهد .\r\n\r\n\r\n","description":"","footnote":"\r\n( 1 ) - مبسوط ، ج 4 ، ص 316 .\r\n","page_name":" 7033 ","page_number":160},
  {"content":"\r\n\r\nو اما نسبت به باب نكاح حق اين است كه نكاح از قبيل معاوضات نيست ، زيرا فقهاء مىگويند كه مهر ، ما به القوام نكاح دائم نيست ، خلافاً للنكاح الموقت ولى اگر در نكاح دائم ، مهر در هنگام عقد تعيين شد ، آن هم جنبه معاوضى پيدا مىكند - معاوضه بين بضع و مهر ( به بيان ديگر در چنين حالتى ، مهر ، مقوم الصنف مىشود ) ولى به نظر مىرسد حتى چنين هم نباشد ، زيرا در عالم خارج مىبينيم مهريه‌هاى مختلف مخصوصاً مهريه‌هاى سنگين در قبال بضع ( و يك بار مباشرت ) قرار داده نمىشود ( با دقت در ازدواج‌هاى مختلف مطلب سهل مىشود مثلًا ازدواج يك پيرمرد و يك پيرزن يا ازدواج اطفال صغير و هكذا ) بلكه تعيين مهر در برابر قيموميت زوج بر زوجة است . بلى ، مىتوان گفت نفقه در مقابل تمكين قرار دارد و در اينجا بين نفقه و مهر خلط شده است . از سوى ديگر در معاوضات بناى عقلاء آن است كه وقتى چيزى از ملك كسى خارج مىشود مىخواهد در مقابل چيزى وارد ملك او شود . بر اين اساس اگر بداند طرف مقابل تمليك نخواهد كرد او هم از تمليك خوددارى مىكند و عقلاء اين حق را به او مىدهند كه از تسليم سهم خود خوددارى كند و آن را نگاه دارد تا طرف مقابل تسليم كند . و البته اين نكته از باب تقاص هم نيست زيرا در تقاص شرط تساوى در ارزش وجود دارد . ولى اين حق مقتضاى اصل معاوضه است . اين حق را مىتوان بر اساس لا ضرر نيز تبيين كرد .\r\nديگر بحث معاوضى بودن و فرمايشات در اطراف آن از جمله استدلال به قواعد ، اشكال مرحوم اردبيلى ، بحث مطرح در حكم امتناع طرفين و . . . به طور كلى از بين مىرود . همچنين بعضى از فرع‌هاى مطرح بعدى مثل حكم مسأله در وقتى كه مهر داراى اجل باشد و حال نباشد يا اينكه بعضى از مهر مؤجل باشد ، حكمش روشن مىگردد . در ميان بزرگان ، فقط مرحوم فاضل آبى در كشف الرموز به نحوى\r\n\r\n","description":"","footnote":"","page_name":" 7034 ","page_number":161},
  {"content":"\r\n\r\nبه اين نكته عقلايى اشاره كرده است . « 1 » ايشان مىگويد انها لو لم تتمكن من تحصيل مهرها الا به جاز الامتناع و لو تكمنت به غير ذلك لا يجوز . « 2 »\r\nنكته ديگرى براى وضوح حكم مسأله اين است كه روايات مورد استدلال براى اثبات حق امتناع زوجه نه تنها مثبت مدعاى مستدلين نيست - چنانچه قبلًا نيز گفتيم - بلكه با ادله صريح‌ترى نيز تعارض دارد . به اين بيان كه در اين روايات ، تحليل فرج به پرداخت شيئى - و لو غير از مهر باشد - نسبت داده شده است در حالى كه در روايات بسيارى ، تحليل به عقد نسبت داده شده است . لذا بايد بررسى نمود آيا وجه جمعى بين اين دو دسته از روايات وجود دارد ؟\r\nقبلًا گفتيم مرحوم صاحب حدائق در وجه جمع بين اين دو دسته از روايات مىفرمايد : ادله‌اى كه تحليل را به عقد نسبت مىدهد در صدد بيان اصل جواز ( جواز بمعنى الاعم ) مىباشد ، ولى رواياتى كه تحليل را به پرداخت نسبت مىدهد كمال تحلل ( جواز بمعنى الاخص ) را بيان مىكند كه در آن نه منع تحريمى وجود دارد ( كه به وسيله عقد اين تحريم برداشته شده است ) و نه منع تنزيهى ( كه به وسيله پرداخت اين تحريم رفع شده است ) پس تناقض به عدم وحدت موضوع از بين رفت .\r\nالبته مىگوييم وجه جمعى ديگر نيز براى اين دو دسته از روايات به نظر مىرسد و آن اينكه بگوييم تحليل به وسيله عقد حاصل مىشود و در عقد نكاح\r\n\r\n\r\n","description":"","footnote":"\r\n( 1 ) - البته شهيد ثانى رحمه الله در مسالك ، ج 8 ، ص 192 ، عبارتى دارد كه اشاره به اين مطلب با نگاهى ديگر مىتواند باشد . ايشان قائل است وطى در نكاح قبض است ولى در ادامه مىگويد و يحتمل كون الوطى ليس قبضاً تاما كقبض المبيع لان المعتبر منه قبض مجموع العوض الواقع فى مقابلة الآخر و الواقع فى مقابلة المهر ليس هو الوطى مرة واحدة بل مجموع حق البضع و حيث لا يمكن دخوله تحت اليد لا يتصور التقابض من الجانبين فيبقى حق قبضه ما دامت منفعة متجددة بخلاف ما يمكن قبضه جملة كالمهر و المبيع .\r\n( 2 ) - كشف الرموز ، ج 2 ، ص 193 .\r\n","page_name":" 7035 ","page_number":162},
  {"content":"\r\n\r\nمتعارف هم مهر المسمى تعيين مىگرديده است ( خلاف آن كه مفوضه است متعارف نبوده و نيست ) كه اين نشانگر آن است كه آنچه به صورت جزء علت بوده تعيين مهر براى تحصيل رضايت زن است تا توافق بر سر عقد نكاح حاصل شود و نفس عقد به عنوان جزء اخير و يا علت حقيقى محصل تحليل فرج مىباشد . پس چون مهر هم به حسب متعارف در حصول عقدى كه سبب تحليل شده دخيل بوده مىتوان تحليل را هم به مهر نسبت داد و به اين گونه تعارض بين اين دو دسته از روايات را بر طرف كرد .\r\nهمچنين اضافه مىكنيم كه شاهدى در خود اين روايات مورد استدلال وجود دارد كه بيانگر اين است كه حكم وارد در آنها ( پرداخت قبل از مباشرت ) الزامى نيست به اين توضيح كه در اين روايات ، اختلاف در ميزان و مقدار پرداخت وجود دارد كه جمع متعارف و بر اساس عرف بين آنها اين است كه آنها را به تعدد مطلوب و اختلاف مراتب استحباب حمل نماييم چنان كه در ساير ابواب فقه نيز چنين حملى وجود دارد ، مثلًا در روايات باب منزوحات بئر ، اختلاف زيادى در ميزان نزح وجود دارد يا در روايات باب ايام استظهار براى ذات العاده‌اى كه رويت دم‌اش از مدت عادت تجاوز كرده و نمىداند پس از ده روز قطع مىشود و يا نه اختلاف زيادى در مقدار و مدت استظهار وجود دارد و هكذا . . . كه تمامى اين اختلاف‌ها به مراتب گوناگون استحباب حمل مىشود .\r\n\r\nاكنون كه اصل حكم مسأله از جوانب گوناگون بررسى شد نوبت به بررسى حكم فروع مختلف اين مسأله مىرسد .\r\nاين فروع از قديم مورد بحث بوده است ، چنانچه مرحوم شيخ طوسى در مبسوط ، آنها را عنوان كرده است ؛ شهيد ثانى در مسالك پس از ضرب اقسام متصور و فروع مختلف مسأله در هم مىفرمايد : قصور المسأله ثمانون صورة . « 1 »\r\nدر اينجا تعدادى از فروض مورد ابتلاء را مورد بررسى قرار مىدهيم :\r\n\r\nيكى از اين فروض اين است كه اگر به حق امتناع زوجه از تمكين تا قبل از قبض مهر قائل شديم در صورتى بود كه مباشرتى رخ نداده باشد ،\r\n\r\n\r\n","description":"","footnote":"\r\n( 1 ) - مسالك الافهام ، ج 8 ، ص 194 .\r\n","page_name":" 7036 ","page_number":163},
  {"content":"\r\n\r\nحال اگر مباشرتى رخ داد - و لو يك مرتبه - آيا بعد از آن ، بازهم براى زوجة ، حق امتناع از تمكين تا قبض مهر را قائليم ؟\r\nمىگوييم اگر ملاك حكم در اصل مسأله را اجماع دانستيم ، مورد اجماع ، همان قبل از مباشرت اول است ، ولى بعد از مباشرت حتى شهرت فتوايى بر عدم حق امتناع است . البته در مراجعه به كلمات بزرگان اختلاف زيادى هويدا مىشود ، مخصوصاً با توجه به اينكه اقوال نيز به طور كامل نقل نشده است . مرحوم شيخ طوسى در مبسوط « 1 » ، ابن براج در جواهر الفقه « 2 » ، علامه حلى در تلخيص المرام « 3 » ، تصريح به حق امتناع زوجه حتى بعد از مباشرت اول نموده‌اند . مرحوم مفيد در مقنعه « 4 » و احكام النساء « 5 » و شيخ رحمه الله در نهايه « 6 » ، به صورت مطلق حكم را بيان كرده‌اند و تفصيلى به عنوان قبل از مباشرت اول و بعد از آن را مطرح نكرده‌اند .\r\nهمچنين مرحوم علامه « 7 » و فخر المحققين « 8 » و . . . مىگويند كلام ابن براج در دو كتابش ( مهذب و كامل ) اطلاق دارد . ( در مراجعه به مهذب مشخص مىشود ابن براج ، ابتداء حكم را به صورت مطلق مطرح مىكند اما در آخر باب تصريح دارد كه بعد از مباشرت اول حق امتناع ندارد « 9 » . لذا مىگوييم كلام اول ايشان در مقام اطلاق نبوده بلكه به صورت اهمال ناظر بوده است و كتاب كامل هم در دسترس نيست تا چگونگى مطلب را در آن مورد بررسى قرار دهيم . در هفت كتاب\r\n\r\n\r\n","description":"","footnote":"\r\n( 1 ) - ج 4 ، ص 313 : و قال قوم لها ان تمتنع حتى تقبض المهر و هو الذي يقوى فى نفسى .\r\n( 2 ) - ص 174 ، فان كان وطأها لم يكن لها الامتناع و لها المطالبة بالمهر و قد ذكران لها الامتناع هاهنا ايضا و هو الأقوى .\r\n( 3 ) - كشف اللثام ( طبع حجرى ) ج 2 ، ص 79 .\r\n( 4 ) - ص 510 ، و للمرأة ان تمنع الزوج نفسها حتى تقبض منه المهر .\r\n( 5 ) - احكام النساء ، ص 37 ، فلها ان تمنع نفسها منه حتى تقبض مهرها ان كان معينا . . . و ليس للزوج اكراهها على تسليم نفسها قبل توفيتها المهر .\r\n( 6 ) - ص 475 و للمرأة ان تمتنع من زوجها حتى تقبض منه المهر .\r\n( 7 ) - مختلف الشيعة ، ج 7 ، ص 156 : و تابعه على الاطلاق ابن البراج فى كتابيه‌ها .\r\n( 8 ) - ايضاح الفوائد ، ج 3 ، ص 197 .\r\n( 9 ) - مهذب ، ج 2 ، ص 214 .\r\n","page_name":" 7037 ","page_number":164},
  {"content":"\r\n\r\n( قواعد « 1 » و تحرير علامه « 2 » ، غاية المراد شهيد اول ، غاية المرام صيمرى ، مهذب البارع ابن فهد « 3 » ، كشف اللثام فاضل اصفهانى « 4 » ، كفايه سبزوارى « 5 » ) مسأله به صورت مردد آمده ، ولى در حدود 26 كتاب ديگر به عدم حق امتناع حكم شده است . با وجود اين اختلاف مرحوم ابن ادريس « 6 » و مرحوم ابن زهره « 7 » ، ادعاى اجماع بر عدم حق امتناع نموده‌اند و صاحب رياض نيز به همين اجماع براى رد ادله طرف مقابل كه آن ادله را قوى نيز مىداند ، تمسك نموده است « 8 » . ( صاحب رياض ، قواعد اوليه را موافق حق امتناع مىداند ولى با اجماع ، از آنها صرف نظر مىكند ) . بر خلاف كلام صاحب رياض ، فرمايش مرحوم صاحب جواهر است .\r\nايشان هر چند مثل صاحب رياض قائل به عدم حق امتناع بعد از مباشرت اول مىباشد ، ولى مىفرمايد الاستمتاع حق لزم بالعقد خرج منه الاستمتاع قبل القبض بالاجماع فيبقى الباقى على اصله « 9 » .\r\nنتيجه مىگيريم كه با توجه به كلمات اصحاب ، اگر مدرك حكم را اجماع بدانيم ، بلااشكال ، اجماع ، قدر متيقنى دارد كه در مقدار زايد بر آن بايد به ادله اوليه رجوع نمود كه آنها نيز اقتضاى عدم حق امتناع براى زوجه دارند ، زيرا چنانچه قبلًا\r\n\r\n\r\n","description":"","footnote":"\r\n( 1 ) - قواعد الاحكام ، ج 2 ، ص 74 : و هل لها ذلك بعد الدخول ؟ خلاف .\r\n( 2 ) - تحرير الاحكام ، ج 3 ، ص 536 : و ان كان قد دخل بها قال فى الخلاف ليس لها الامتناع و لها اجباره على الصداق و قوى فى المبسوط جواز امتناعه حتى تستوفيه .\r\n( 3 ) - لكن مرحوم ابن فهد در مهذب البارع ، ج 3 ، ص 413 مىگويد للمرأة ان تمتنع حتى تقبض مهرها و هل لها ذلك بعد الدخول ؟ فيه قولان ، اشبههما انه ليس لها ذلك .\r\n( 4 ) -\r\n( 5 ) - كفايه الاحكام ، ص 180 ، و هل لها الامتناع بعد الدخول ما لم تقبض المهر ذهب الاكثر الى العدم و ذهب جماعة منهم الى ان لها ذلك ، اما وقتى ايشان ، كلام مرحوم مقدس اردبيلى را در عدم حق امتناع زوجه حتى در قبل از دخول اول ، حسن دانستند ، ظاهراً بالاولويه در بعد از دخول بايد عدم حق امتناع را حسن بداند .\r\n( 6 ) - سرائر ، ج 2 ، ص 591 .\r\n( 7 ) - غنية النزوع ، ص 348 .\r\n( 8 ) - رياض المسائل ، ج 10 ، ص 461 - 460 .\r\n( 9 ) - جواهر الكلام ، ج 31 ، ص 44 . البته كلمات صاحب جواهر در اين بحث بسيار مشوش و مندمج است . ايشان گاهى به معاوضى بودن نكاح قائل مىشود و مقتضاى معاوضى بودن را حق امتناع مىداند و حتى مىگويد احتياجى هم به اجماع نداريم و گاهى مىگويد معاوضه‌اى در بين نيست ولى شايد بتوان جمع بين فرمايشات ايشان را به همان مختار خودمان در اطمينان و عدم اطمينان به دسترسى به عوض مقابل در صورت تسليم نمود .\r\n","page_name":" 7038 ","page_number":165},
  {"content":"\r\n\r\nگفتيم قواعد اوليه در تسليم عوضى است كه هر طرف در اختيار دارد .\r\nو اما اگر مستند حكم معاوضى بودن نكاح باشد ، مىگوييم حتى اگر قائل شديم نكاح ، معاوضه يا در حكمِ معاوضه است ، ولى بايد روشن شود عوضين در اين معاوضه چيست ؟ اگر تمام مباشرت‌ها به عنوان عوض مهر قرار مىگيرد ، لازمه آن اين است كه مهر ، تقسيط بر تمام مباشرت‌ها شود و از طرفى ، مقدار آنها نيز معلوم نيست . پس چگونه مهر به عنوان عوض آنها قرار بگيرد ؟ تحقيقاً و قطعاً ، شرع و عقلاء به اين مطلب ملتزم نمىشوند و اگر گفته شود تمام مباشرت‌ها به عنوان عوض نيستند ، بلكه مباشرت اول عوض است بازهم مطلب عقلائى نيست كه مهر ( مخصوصاً مهرهاى سنگين ) به عنوان عوض در مقابل يك مرتبه مباشرت قرار بگيرد . همچنين معقول نيست كه اصل الطبيعة مباشرت عوض قرار بگيرد ، زيرا نه تنها ضابطه ندارد بلكه اصلًا در اينجا قابل تصور نيست .\r\nصاحب رياض رحمه الله براى قول حق امتناع بعد از مباشرت ، دو دليل نقل مىنمايد :\r\nدر دليل اول مىگويد : ان المقصود به عقد النكاح منافع البضع فيكون المهر فى مقابلها و يكون تعلق الوطى الاول به كتعلق غيره به ، و به عنوان دليل دوم مىفرمايد : للاستصحاب الذي لا يعارضه شيء مما ذكره الاصحاب . « 1 »\r\nدر بررسى اين دو دليل مىگوييم : استدلال اول دچار اين اشكال است كه صرف مبادرت زوج به ازدواج براى استفاده از تمتعات ، سبب نمىشود كه بين مهر و تمتعات معاوضه برقرار گردد ، بلكه معاوضه‌اى بودن احتياج به دليل و قرينه دارد و اينكه در قرآن از مهر به اجر تعبير نموده نيز دليل اين مطلب نمىشود زيرا در اجاره اگر مورد اجاره ، فعل عددى است بايد مقدار و تعداد معين شود كه در نكاح ، اين مطلب منتفى است . پس نكاح يا اصلًا معاوضه نيست - چنانچه سابقاً مطرح شد - يا اگر به نوعى ، معاوضه هم قلمداد شود ، معاوضه بين مهر و تمتعات نيست بلكه\r\n\r\n\r\n","description":"","footnote":"\r\n( 1 ) - رياض المسائل ، ج 10 ، ص 461 - / 460 .\r\n","page_name":" 7039 ","page_number":166},
  {"content":"\r\n\r\nبين مهر و نفس زوجيت معاوضه برقرار است .\r\nو اما دليل دوم كه بالتعبد يا هر دليل ديگر ، قبل از مباشرت ، حق امتناع را براى زوجه قائل شديم و بعد از مباشرت شك در وجود اين حق امتناع مىكنيم ، پس با استصحاب آن را در بعد از مباشرت هم ثابت مىدانيم ، اولًا اين استصحاب مبنايى است ، پس بايد به مبنا در مسأله خروج خاص در قطعه‌اى از زمان از تحت عام رجوع شود و ملاحظه شود كه در آن بحث مبنا چيست ؟ آيا به استصحاب حكمِ مخصص قائليم تا حق امتناع را در بعد از مباشرت هم قائل شويم يا به عموم عام تمسك مىكنيم تا عموم قواعد اوليه را در عدم حق امتناع ، بعد از مباشرت هم قائل شويم . ثانياً اضافه مىنماييم كه اين استصحاب از جهت ديگرى هم مبنايى است و آن جريان يا عدم جريانِ استصحاب در شبهات حكميه است . ثالثاً بر فرض پذيرش عدم صحت تمسك به عام و قبول جريان استصحاب در شبهات حكميه - اين اشكال مطرح مىشود كه آيا اصلًا استصحاب در اين مسأله جارى است يا نه .\r\nزيرا چنانچه در محل خود در اصول بحث شده است بايد موضوع استصحاب احراز شود در حالى كه در اين مسأله نمىدانيم موضوع حكم شارع به حق امتناع زوجه چيست ؟ آيا اول الوجود كه طرد العدم از طبيعى مىكند به عنوان موضوع قرار گرفته است كه در اين صورت ديگر قابل تكرار نيست تا در زمان ثانى ( بعد از مباشرت اول ) ندانيم چه حكمى دارد و شك در استمرار حكم داشته باشيم و آن را استصحاب نماييم . يا آنكه اول الوجود موضوع نبوده بلكه موضوع به نحو مهمل مطرح بوده تا بگوييم استصحاب الان جارى است يا نه . بلى استصحاب بدون اشكال عدم احراز موضوع در مثل اين فرع كه در مسالك مطرح شده « 1 » امكان جريان دارد كه در قبل از مباشرت كه زوجه حق امتناع داشت ، تمكين نمود ، ولى زوج از او منتفع نشد ، بعد از آن ( كه هنوز طرد العدم از طبيعى نشده و اول الوجود\r\n\r\n\r\n","description":"","footnote":"\r\n( 1 ) - مسالك الافهام ، ج 8 ، ص 195 .\r\n","page_name":" 7040 ","page_number":167},
  {"content":"\r\n\r\nتحقق پيدا نكرده است ) زوجه پشيمان شد و مىخواهد دوباره امتناع كند در اينجا شك شود كه آيا چنين حقى را دارد يا عدم الامتناع او ( هر چند زوج از او منتفع نشده ) در حكم اسقاط حق خودش بوده و اين حق نيز دوباره موجود نمىشود .\r\nنتيجه مىگيريم با توجه به اين اشكالات مختلف ، استصحاب جارى نمىباشد .\r\nفرع ديگر اين است كه اگر قبول نموديم بعد از مباشرت اول ، ديگر حق امتناعى براى زوجه نيست ، آيا فقط دخول اختيارى و تمكن عن اختيار سبب مىشود كه حق امتناع زوجه از بين برود يا اگر تمكين و دخول از روى اكراه هم باشد بازهم حق امتناع ساقط است ؟\r\nجماعتى كه اولين آنها ، مرحوم ابن حمزه در وسيله « 1 » است فقط دخول اختيارى را مسقط حق امتناع مىداند و دخول اكراهى را در حكم عدم دخول مىداند .\r\nبا مراجعه به نظرات فقهاء مشخص مىشود در اين فرع اجماعى وجود ندارد ، زيرا علاوه بر ابن حمزه رحمه الله ، فقهاء ديگرى هم مانند صاحبان غاية المراد « 2 » ، مهذب البارع « 3 » ، غاية المرام و حاشيه الارشاد « 4 » ( للشهيد الثانى ) نيز با ايشان موافق هستند ، مرحوم شهيد ثانى در مسالك بعد از نقل قول ابن حمزه و بيان دليل براى قول او مىفرمايد : و فى قوله قوة « 5 » .\r\nو اما از جنبه معاوضى بودن هم ، در تمام معاوضات ، اگر هنوز يكى از طرفين ، عوضى را كه بايد تحويل مىداد هنوز تسليم نكرده ولى طرف مقابل ، عوضى را كه نزدش بود تسلّم نمود ، ديگر حقى براى بقاء عوض نزدش ، براى او باقى نمىماند .\r\n\r\n\r\n","description":"","footnote":"\r\n( 1 ) - وسيله ، ص 299 . و للمرأة الامتناع من الدخول عليها و ان افضى اليها كرهاً .\r\n( 2 ) - ج 3 ، ص 123 .\r\n( 3 ) - مهذب البارع ، ج 3 ، ص 417 و 415 .\r\n( 4 ) - حاشيه الارشاد ، چاپ شده همراه غاية المراد شهيد اول ، ج 3 ، ص 121 . ايشان در مسأله حق امتناع بعد الدخول مىفرمايد : محل الخلاف ما اذا سلمت نفسها اختيارا فلو دخل بها كرهاً فحق الامتناع بحاله .\r\n( 5 ) - مسالك الافهام ، ج 8 ، ص 198 .\r\n","page_name":" 7041 ","page_number":168},
  {"content":"\r\n\r\nدر اينجا همچنين حكمى وجود دارد ، زيرا زوجه - مالك بضع - هم ( هر چند با اكراه و اجبار ) انتفاع از بضع را تسلم كرده پس حقى ديگر براى او نيست چنانچه قول اكثريت فقهاء نيز چنين است كه فرقى بين اكراه و اختيار نمىگذارند . « 1 »\r\n\r\nيكى ديگر از فرع‌هاى مورد ابتلاء اين است كه آيا در مهر مؤجل نيز زوجه تا حلول اجل ، حق امتناع دارد ؟\r\nقبلًا گفتيم در معاوضه اگر طرفين بدانند اگر عوضى را كه در اختيار دارد به ديگرى تسليم كند به معوض دسترسى پيدا نمىكند حق دارد تا تسليم معوض از سوى طرف ديگر ، عوض را تسليم نكند و اين قاعده عقلايى در تمام معاوضات وجود دارد ، حتى اگر معوض به صورت مؤجل باشد ولى وقتى دقت بيشترى مىكنيم مىبينيم در بسيارى از موارد معاوضه مؤجل ، طرفى كه دريافت خود را به صورت مؤجل قبول كرده است از ابتداى عقد مىداند كه طرف مقابل ، معوض را حتماً پرداخت مىنمايد ، لذا مىپذيرد كه آن را به صورت مؤجل دريافت نمايد به گونه‌اى كه اگر مىدانست طرف مقابل به پرداخت ملتزم نيست ، اصلًا حاضر به عقد داراى اجل نمىشد . لذا در چنين مواردى چون مىداند به معوض قطعاً دسترسى پيدا مىكند - هر چند با تأخير زمانى - ديگر حق امتناع از تسليم عوض ندارد . نتيجه مىگيريم كه - بنابر مختار - اگر عقد نكاح به اين صورت برقرار شود ، حق امتناع براى زوجه وجود ندارد و الا اگر مىداند كه اگر تمكين كند ديگر به مهر دسترسى پيدا نمىكند ، حق امتناع از تمكين دارد و لو مهر به صورت مؤجل باشد .\r\n\r\n\r\n","description":"","footnote":"\r\n( 1 ) - طرح اين مسأله در مسالك چنين است : انه هل يشترط فى القبض وقوعه طوعاً ام يكتفى به مطلقاً وجهان : من حصول الفرض و انتقال الضمان به كيف اتفق و من تحريم القبض بدون الاذن فلا يترتب عليه الاثر الصحيح و الحق ان بعض احكام القبض متحققه كاستقرار المهر بالوطى كرها و بعضه غير متحقق قطعاً كالنفقة و يبقى التردد فى موضع النزاع حديث يدخل بها كرها هل لها الامتناع بعده من الاقباض حتى تقبض المهر ام لا . و در جواهر در جواب ايشان آمده است : قلت : لا وجه للتردد هنا ضرورة عدم دليل على سقوط حق الامتناع بالوطى حتى انه يصدق مع الاكراه و انما هو حق اقتضته المعاوضة التى لا فرق فى اقتضائها بين حالى الاختيار و الاكراه بخلاف استقرار المهر الذي كان الحق عليه فيه لا له فان اكراهه لها اولى من افادة الاستقرار و الله العالم .\r\n","page_name":" 7042 ","page_number":169},
  {"content":"\r\n\r\n\r\nفرع ديگر [ آيا در اين صورت ، زوجه حق امتناع از تمكين تا قبض مهر دارد ؟ 
  ]\r\nاين است كه اگر قائل شديم در مهر مؤجل كه زوجه حق امتناع ندارد ، ولى زوجة تمكين نكرد تا حلول اجل ( قبل از تمكين و مباشرت ، مهر مؤجل حال شد ) آيا در اين صورت ، زوجه حق امتناع از تمكين تا قبض مهر دارد ؟\r\nالبته مىگوييم اگر در اصل مسأله قبلًا قائل شده بوديم كه زوجه حق امتناع ندارد الا ما خرج بالاجماع ، مورد اين فرع از قبيل ما خرج بالاجماع نيست و از قدر متيقن اجماع خارج است و اما اگر در آنجا طبق قواعد ، مشى نموده بوديم در اين مورد بناى عقلاء بر ايجاد مجدد حق امتناع نيست .\r\nمطلبى كه اينجا وجود دارد اين است كه اكثر كتبى كه اين فرع را بررسى كرده‌اند اين گونه آن را مطرح كرده‌اند كه اگر عدم تمكين زوجه از روى عصيان بود حق امتناع ايجاد نمىگردد و بعضى نيز قائل شده‌اند كه مؤجل ، حكم حال را ندارد در اين بين اطلاق كلام كسانى كه به اين فرع پرداخته و موضوع را هم عدم تمكين از روى عصيان قرار نداده‌اند ، خيلى روشن نيست كه آيا اين اطلاق شامل زوجه‌اى كه به جهتى از جهات ( شرعاً يا تكويناً يا . . . ) از تمكين معذور بوده است ، مىشود يا نه ؟ همچنين آن دسته از فقهاء كه فرع را در عدم تمكين از روى عصيان مطرح كرده‌اند هر چند ابتدا عنوان را مؤجل حال شده فرض نموده‌اند ولى در مقام استدلال ، فرض عصيان را فقط مد نظر داشته‌اند . لذا مىگوييم چون اين استعمالات به حسب متعارف به فرد مختار ( و نه معذور ) منصرف است ، پس كلام فقهاء كه مىگويند حلول اجل ، حكم ما قبل را دارد فقط در مورد فرد مختار است كه عدم تمكين او از روى اختيار بوده است نه زوجه‌اى كه به جهتى از جهات داراى عذر از تمكين بوده است .\r\n\r\nفرع ديگر مطرح در مسأله اين است كه حكم حق امتناع زوجه از تمكين تا دريافت مهر وقتى مسلم و ثابت است كه زوج ، توانايى پرداخت مهر را داشته باشد ،\r\nولى اگر زوج معسر بود و توانايى پرداخت مهر را نداشت آيا بازهم حق\r\n\r\n","description":"","footnote":"","page_name":" 7043 ","page_number":170},
  {"content":"\r\n\r\nامتناع از تمكين براى زوجه در چنين حالتى ثابت است ؟\r\nعده‌اى از فقهاء تصريح به عدم فرق بين مؤسر و معسر بودن زوج نموده‌اند ، ولى بعضى قائل به تفصيل شده‌اند كه اولين آنها مرحوم ابن ادريس است و بعضى نيز ترديد نموده‌اند .\r\nاما دليل كسانى كه قائل به تفصيل شده‌اند اين است كه هر چند وظيفه زوج به عنوان يكى از دو طرف معاوضه اين است كه ملك زوجه را كه در دست او امانت است در اول ازمنه امكان به او تحويل دهد ولى شرع به فرد معسر اجازه عدم پرداخت داده است و اما كسانى كه قائل به عدم فرق شده‌اند گفته‌اند : هر چند صحيح است كه اگر مديون در حرج است دائن و صاحب مال ، حق مطالبه ندارد ولى آيا در معاوضه در چنين حالتى بازهم ، طرف مقابل ملزم است كه آنچه نزدش است را تسليم نمايد ؟ قبلًا گفتيم كه خاصيت معاوضه اين است كه دو طرف معاوضه بتوانند عوض را نگه دارند تا به معوض دسترسى پيدا كنند ، پس فرقى بين معسر و موسر نيست .\r\nالبته با دقت بيشتر ملاحظه مىشود كه متعارفاً در نكاح ، چنين حقى وجود ندارد زيرا در بيشتر موارد نكاح ( مخصوصاً با توجه به مهريه‌هاى سنگين ) زوجه مىداند ، زوج نسبت به پرداخت تمامى مهر قبل از مباشرت ، يسار ندارد و با توجه به اين نكته ، اقدام به ازدواج نموده است و مىتوان گفت اينكه تا وقت توانايى و قدرت بر پرداخت ، مباشرت را تأخير بيندازند نيز خلاف متعارف و شروط ارتكازى بين اشخاص است .\r\nبلى اين كلام در مواردى است كه زوجه عالما اقدام به ازدواج كرده باشد ، ولى اگر زوجه به عدم قدرت بر پرداخت عالم نباشد و گمان داشته كه قبل از مباشرت ، تمام مهر و لو سنگين هم باشد را دريافت مىكند كه موارد نادرى نيز هست چنين نمىباشد . پس به حسب نوع موارد به نظر مىرسد در اين فرع حق امتناع براى\r\n\r\n","description":"","footnote":"","page_name":" 7044 ","page_number":171},
  {"content":"\r\n\r\nزوجه وجود ندارد . فرع آخر اين است كه اگر زن از نظر شرعى يا تكوينى ، قدرت بر تمكين نداشت ( مثلًا تمكين از لحاظ جسمى ضررى براى او داشت يا صغير بود يا محبوس بود ) آيا زوج ، حق امتناع از پرداخت مهر را دارد ؟\r\nبه نظر مىرسد كه اگر زوج با علم به وجود چنين عذرهايى اقدام به ازدواج نموده باشد نتواند از پرداخت مهر ، امتناع نمايد بلى اگر مىداند كه اگر مهر را پرداخت نمايد ، زوجه بعد از بر طرف شدن عذر ، بازهم تمكين نمىكند مىتواند مهر را پرداخت ننمايد .\r\n\r\nاستحباب تقليل مهر\r\nمتن شرايع : يستحب تقليل المهر در جواهر اضافه نموده است بلا خلاف . همچنان كه در مبسوط نيز بلا خلاف دارد كه نشانگر عدم خلاف بين مسلمين است . از منظر روايات نيز اين مسأله ثابت است . البته ميزان تقليل آن نسبت به متعارف و مهر المثل است ولى كمتر از مهر السنه بودن استحباب ندارد ، زيرا خلاف اقتداء به پيامبر صلى الله عليه و آله مىباشد .\r\nالبته اين مستحب از مستحباتى است كه تأكيد زياد دارد و ترك آن مكروه است ( بر خلاف دسته‌اى ديگر از مستحبات كه ترك آنها كراهتى ندارد ) . لذا در شرايع مىگويد : و يكره ان يتجاوز السنة و هو خمسمائة درهم ، مسأله بعدى كه بعداً به روايات آن به طور مشروح مىپردازيم اين است كه و كذا يكره ان يدخل بالزوجة حتى يقدم مهرها او شيئاً منه او غيره و لو هدية .\r\n« * و السلام * »\r\n\r\n","description":"","footnote":"","page_name":" 7045 ","page_number":172},
  {"content":"\r\n\r\n\r\n5 / 10 / 1384 دوشنبه درس شمارهء ( 839 - / 833 ) كتاب النكاح / سال هشتم\r\nبِسْمِ اللَّهِ الرَّحْمنِ الرَّحِيمِ\r\n\r\n[ طرف دوم مهر راجع به تفويض است 
  ]\r\n\r\n[ قسم اول تفويض بضع است 
  ]\r\nالنظر الثانى فى المهور و فيه اطراف\r\n« الطرف الثانى : فى التفويض »\r\nمرحوم محقق در « شرايع » در مباحث مهر ، طرف اول را در بحث از مهر صحيح قرار داده بود و اكنون در طرف دوم راجع به تفويض بحث مىنمايد و مىگويد : « و هو قسمان : تفويض البضع و تفويض المهر ، اما الاول فهو أن لا يذكر فى العقد مهرا أصلا ، مثل ان يقول : زوجّتك فلانة او تقول هى زوجتك نفسى ، فيقول قبلت »\r\nيعنى مسألهء تفويض دو معنا دارد : يكى واگذار كردن و در اختيار گذاشتن بضع به ديگرى و رها كردن آن بدون مهر و ديگرى به معناى واگذار كردن و توكيل در تعيين مهر است ، كه اولى را مفوّضة البضع و دومى را مفوّضة المهر مىخوانند و فعلا بحث ما در اولى است كه مثالش را در متن آورده است و مباحث مربوط به قسم اول يعنى تفويض مهر در طى مسائلى مورد بحث قرار گرفته است كه ما هم طبق « شرايع » به بررسى آنها مىپردازيم .\r\n\r\n[ مسأله اولى در اينست كه ذكر مهر شرط عقد نيست 
  ]\r\nمسأله اولى :\r\nمتن « شرايع » : « و فيه مسائل : الاولى : ذكر المهر ليس شرطا فى العقد ، فلو تزوّجها و لم يذكر مهرا ، أو شرط أن لا مهر صح العقد . . . »\r\nدر اين مسأله چندين حكم مورد بحث قرار مىگيرد كه عبارتند از :\r\nالف : صور مختلف تفويض بضع و صحت يا فساد عقل\r\nب : اشتراط تعلق مهر المثل در مفوضة البضع به دخول\r\n\r\n","description":"","footnote":"","page_name":" 7046 ","page_number":173},
  {"content":"\r\n\r\nج : اشتراط مهر المثل به عدم ازدياد آن از مهر السنة « 1 »\r\nد : تحديد به مهر السنة در حكم به مهر المثل در غير مفوضة\r\nه : حكم به متعه در طلاق قبل از دخول\r\nو : حكم مهريه در صورت موت يكى از زوجين قبل از دخول « 2 »\r\n\r\nصور مختلف تفويض بضع و صحت يا فساد عقد\r\n\r\nصور تفويض بضع :\r\nسه صورت براى تفويض بضع وجود دارد كه حكم هر يك از آنها بايد بررسى گردد و آنها عبارتند از :\r\n1 . اينكه اصلا مهر را ذكر نكنند ؛ يعنى در عقد حرفى از مهر زده نشود\r\n2 . اينكه عدم مهر را در عقد شرط كنند .\r\n3 . اينكه عدم مهر را حتى بعد از دخول در عقد شرط كنند .\r\n\r\nصحت يا فساد عقد در صور مذكور :\r\n\r\nاقوال در مسأله :\r\nدر صورت اول هيچ ترديد و اختلافى در صحت عقد وجود ندارد و كمتر كتابى هست كه اين را ذكر نكرده باشد و لذا بحثى در آن نيست ، و اما در صورت دوم ، اگر چه همهء كتب آن را ذكر نكرده‌اند ، ولى آن عده از كتب از قبيل « مبسوط » ، « وسيله » ، « شرايع » ، « مختصر نافع » ، « قواعد » ، « ارشاد » ، « تلخيص المرام » و « جامع » يحيى بن سعيد كه آن را ذكر كرده‌اند ، اختلافى در صحت عقد ندارند .\r\nاختلاف فقط در صورت سوم است ؛ كه در ضمن عقد شرط نمايند كه در حال ( قبل از دخول ) و آينده ( بعد از دخول ) هيچ مهرى به عهدهء مرد نيايد .\r\n\r\n\r\n","description":"","footnote":"\r\n( 1 ) - البته محقق و صاحب جواهر اين بحث را در مسألهء ثانيه مطرح كرده‌اند ، ولى ترتيب بحث تفصيلى از مطالب آمده در مسأله اولى ، منجر به ذكر بحث از آن در اينجا گرديد .\r\n( 2 ) - مقصود بحث اجمالى و مختصر از آن است و الا مفصل بحث از آن كه شامل فراق حاصل به غير طلاق در قبل از دخول است در بررسى مسأله ثانيه خواهد آمد .\r\n","page_name":" 7047 ","page_number":174},
  {"content":"\r\n\r\nدر « جواهر » مىگويد « معروف بين اصحاب بطلان عقد است » « 1 » در « رياض » هم براى بطلان تعبير به اشهر يا اكثر مىكند . امّا پس از مراجعه ملاحظه مىشود تنها كسى كه به طور صريح حكم به صحت نموده است مرحوم شيخ در « مبسوط » است و تا زمان علامه ديگر صحبتى از اين صورت سوّم به اين شكل نشده است . و امّا علامه در دو كتاب قواعد و تحرير با ترديد از آن گذشته است ، و در مقابل اولين كسى كه فتواى به بطلان عقد داده است فخر المحققين در « ايضاح » است و بعد از اوست كه محقق كركى ، شهيد ثانى ، صاحب مدارك در « نهاية المرام » هم قائل به بطلان و صاحب « كفايه » مايل به آن و مرحوم فيض در « مفاتيح » و صاحب « حدائق » هم آن را اختيار كرده‌اند .\r\nو از طرفى به نظر مىرسد تمامى كسانى كه صورت سوم را به طور مستقل ذكر نكرده‌اند و صورت دوم را به طور مطلق آورده‌اند و در عين حال حكم به صحت عقد در آن نموده‌اند مقتضاى حكم آنها به صحت در صورت دوم به طور مطلق ، حكم به صحت در صورت سوم هم هست ؛ چرا كه ظاهر اطلاق شرط سقوط مهر ، اين است كه تا آخر و حتى بعد از دخول هم مهر ساقط باشد ، چون تمتع معمول و غالبى زن همان دخول است ، پس مقتضاى ظاهر اينكه شرط شود كه مهرى نباشد اين است كه در صورت تمتع متعارف در نكاح هم مهرى نباشد . بنابراين بعيد نيست كه حكم به صحت در صورت شرط سقوط مهر به طور مطلق كه در كلمات بزرگانى چون ابن حمزه در « وسيله » محقق در « شرايع » و « نافع » ، يحيى بن سعيد در « جامع » ، مرحوم محمد شجاع قطان در « معالم الدين » و علامه در « ارشاد » و « تلخيص المرام » آمده است شامل بعد از دخول هم باشد . و لذا در مورد بطلان يا عدم بطلان عقد در صورت سوم در بين اصحاب شهوت معتنابهى در كار نيست ، و و ادعاى معروفيت و اشهريت تمام نيست . چون هفت نفر تصريح به بطلان عقد كرده‌اند و در مقابل هشت نفر تصريحاً و يا تلويحاً قائل به صحت عقد شده‌اند .\r\n\r\n\r\n","description":"","footnote":"\r\n( 1 ) - جواهر الكلام 31 : 52 .\r\n","page_name":" 7048 ","page_number":175},
  {"content":"\r\n\r\n\r\nاشكال و دفع آن\r\nاشكال : شبهه‌اى كه صورت عدم ذكر مهر ، يا اشتراط عدم آن چنانچه قائل به صحت عقد شويم مىآيد اين است كه چگونه جمع مىشود بين رواياتى كه دلالت بر استحلال فرج به وسيلهء مهر و لزوم مهر در نكاح مىكنند چنانچه در مراسم مرحوم سلار و در فقه القرآن و قطب راوندى نيز مهر جزء شرايط واجبهء نكاح بشمار آمده است .\r\nو بين اينكه مستفاد از روايات و آيهء قرآن و همينطور فتاوى و بلكه مورد اتفاق مسلمين ، ركن نبودن مهر در عقد دائم و جواز خالى بودن عقد از ذكر آن است ؟ ! چون لازمهء ركن نبودن مهر اين است كه عقد بدون مهر ، حليت بياورد .\r\n\r\nاحتمالاتى براى دفع اشكال :\r\n\r\nاحتمال اول : ممكن است گفته شود كه مقصود از جواز خالى بودن عقد از مهر ، جواز ذكر نكردن و عدم تسميه آن است\r\nكه مورد اتفاق هم هست و الا بالاخره در هر ازدواجى مهرى كه منجّز به حلّيت بضع مىشود ، وجود دارد ؛ يا به تعيين اهل عقد - / كه در صورت ذكر مهر است يعنى مهر المسمّى - / و يا به تعيين مهر المثل يا مهر السنة از سوى شرع - / در صورت عدم ذكر مهر يا اشتراط عدم آن و تحقق دخول - . ولى اينكه اصلًا نكاح خالى از مهر اعم از مهر المسمى و مهر المثل باشد ، مورد تسليم نيست . در كتاب مراسم نيز كه مهر را از شرايط واجبه مىشمارد ، آن را بر دو قسم مىكند : مهر المسمى و مهر المثل كه به جعل الهى است . و اگر به عنوان نقص مواردى را كه در آنها مهر تعيين نشده و دخول هم نشده و بواسطهء طلاق يا فسخ يا انفساخ و يا مرگ يكى از طرفين نكاح از بين رفته است و به حسب موارد زوج يا بايد متعه بدهد كه مهر نيست و يا متعه هم لازم نيست بدهد ، ذكر شود ، در پاسخ مىتوان گفت روايات و نيز تعبيرات بزرگانى مانند سلار در مراسم ناظر به متعارف ازدواج‌هاست كه همراه دخول هستند پس خلاصهء اين احتمال اين شد كه\r\n\r\n","description":"","footnote":"","page_name":" 7049 ","page_number":176},
  {"content":"\r\n\r\nبگوييم عقد است كه مستقيماً حليت مىآورد منتها از آنجا كه مهر بالمعنى الاعم متعارفاً و نوعاً نقش در حصول و تحقق عقد دارد و يكى از مقدمات آن است بنابراين مهر و لو با واسطه نقش در استحلال زن دارد و مراد از مهر ، اعم از مهر المسمى و مهر المثل است .\r\n\r\nاحتمال دوم : شايد بتوان گفت كه حتى در موارد عدم ذكر مهر هم ، مهر المثل از همان ابتلاء عقد توسط شارع جعل شده است\r\nو به ذمّهء زوج مىآيد و مانند مهر المسمى به همراه عقد بوده و موجب حليت بضع است ، منتها فرقش با مهر المسمى اين است كه استقرار نيمى از مهر المسمى متوقف بر دخول است ، در حالى كه استقرار تمام مهر المثل متوقف بر دخول است . بنابراين همين كه عقد شد ، زوجه مالك تمام مهر مىشود و مىتواند قبل از دخول مطالبهء مهر را بكند چون عقد ممالك است اگر تعيين مهر كرده باشند ملكيت نسبت به مهر المسمى مىآيد و اگر تعيين نكرده باشند ، ملكيت نسبت به مهر المثل مىآيد ، كما اينكه سلار و قطب راوندى نيز در كلامشان هست كه به صرف عقد ، مهر مىآيد و دخول فقط در استقرار نصف يا تمام مهر نقش دارد . پس هر عقدى ، مره به ذمهء زوج مىآيد و همان مهر مستقيماً موجب حليت است .\r\nو فيه : اين احتمال دوم را موثقهء منصور بن حازم نفى مىكند ؛ چرا كه مدلولش عدم مهر در صورت عدم تعيين مهر ، مادامىكه دخول نشده است ، مىباشد ، در حالى كه لازمهء آمدن مهر با عقد جواز مطالبهء آن بعد از عقد است ؛ على بن الحسن بن الفضال عن العباس بن عامر عن أبان بن عثمان عن منصور بن حازم قال قلت لا يعبد الله عليه السلام فى رجل يتزوج امرأة و لم يفرض لها صداقا ؟\r\nقال : « لا شىء له ما من الصداق فان كان دخل بها فلها مهر نسائها » « 1 »\r\nدر اين روايت فراق بين الزوجين به هر نحوى كه باشد ، فرض نشده است . اگر\r\n\r\n\r\n","description":"","footnote":"\r\n( 1 ) - جامع الاحاديث الشيعة 26 : 292 ، الباب 10 من ابواب المهور و الشروط ، الحديث 2 .\r\n","page_name":" 7050 ","page_number":177},
  {"content":"\r\n\r\nفرض فراق شده بود ، مثلًا طلاق داده بود ، مىتوانستيم بگوييم ، بالعقد ملكيت نسبت به تمام مهر آمده و الآن طلاق كل مهر را اسقاط كرده است چون مهر ، تسميه نشده بوده است چنانچه اگر مهر تعيين مىشد ، طلاق و نصف مهر را ساقط مىكرد .\r\nامّا در اينجا چون فرض فراق نشده ، و فرموده است كه قبل از دخول چيزى را مالك نيست و با دخول ملكيت مىآيد ، ظهور در اين معنا دارد كه عقد مملك نيست و دخول ملكيت مىآورد نه اينكه دخول در استقرار ملكيت دخالت داشته باشد .\r\n\r\nاحتمال سوم : اين است كه گفته شود حليت نساء در هر حال به ملاحظهء مهر مىآيد ،\r\nالبته چون حلال بودن هر شىء به حسب خودش است و فرد متعارف حلال بودن زن ، به مباشرت و دخول است چون استفادهء عمدهء از ازدواج‌ها همان مباشرت است و لذا معناى رواياتى كه حليت نساء را متوقف بر مهر مىدانند اين خواهد بود كه مهر واسطهء در حليت بضع و دخول است . منتها در جايى كه مهر قبلًا تعيين شده باشد ، نحو وجود متقدم مهر تأثير در حليت بضع دارد و در جايى كه مهر المثل باشد كه به دنبال دخول مىآيد چون دخول علت ضمان مهر المثل است ، لحاظ آن مهر المثل به نحو شرط متأخر مؤثر در حليت بضع است ، پس در صورت اول ، حليت بضع به دنبال ملكيت مهر توسط زن مىآيد ولى در صورت دوم ، اگر چه ملكيت مهر توسط زن ، به دنبال حليت بضع و دخول مىآيد .\r\nو لكن لحاظ آن در حين عقد مؤثر در حليت بضع است و اگر ملاحظه نمىشد دخول هم حلال نبوده و اما حليت بضع بدون هيچ‌گونه مهرى فقط براى رسول اللّه صلى الله عليه و آله در صورت هبهء زوجه مىآيد .\r\n\r\nبررسى حكم عقد در صورت شرط عدم مهر حالا و مآلا\r\n\r\nبحث اثباتى يا ثبوتى ؟\r\nمرحوم علامه در « قواعد » بحث را اثباتى و لفظى قرار داده است ؛ چرا كه در بيان وجه صحت و بطلان ، صحت عقد را بدين گونه توجيه مىكند كه مقصود از سقوط مهر فى الحال و المآل يعنى مهرى كه با عقد مىآيد\r\n\r\n","description":"","footnote":"","page_name":" 7051 ","page_number":178},
  {"content":"\r\n\r\nساقط باشد و اين منافاتى ندارد كه با دخول ، مهر بيايد ، پس عقد باطل نمىشود . و بطلان عقد را بدين گونه توجيه مىكند كه نفى مهر فى الحال و المآل عرفاً به معناى هبه بضع است و از آنجا كه هبه بضع از مختصات پيامبر صلى الله عليه و آله بوده است ، پس چنين نكاحى نسبت به غير او باطل خواهد بود .\r\nولى همانطورى كه شيخ طوسى عنوان نموده و شايسته هم همان است ، بحث را بايد ثبوتى و در ادلهء صحت يا بطلان قرار داد نه در مفاد « لا مهر فى الحال و المآل » كه بحث اثباتى است چون متفاهم عرفى از اين جمله همين است كه حتى بعد از دخول نيز مهرى نباشد . كما اينكه از مرحوم فخر المحققين به بعد هم كه بطلان را تقويت كرده‌اند بحث را ثبوتى قرار داده‌اند و اين را مسلم گرفته‌اند كه مفاد عبارت مذكور نفى مهر حتى پس از دخول است كه فرقى با هبه ندارد و نكاح بالهبة نسبت به غير رسول اللّه صلى الله عليه و آله باطل است .\r\nپس بحث در اين است كه آيا نكاح بالهبة و بدون مهر صحيح است و فقط شرط عدم مهر در آن كه در شرع مهر جايز نيست ، باطل است يا اينكه نكاح مذكور نيز برأسه باطل است ؟\r\n\r\nادله قائلين به فساد :\r\n\r\nالف . دلالت روايات و آيه اختصاص نكاح هبه‌اى به پيغمبر صلى الله عليه و آله :\r\nقائلين به فاسد و بطلان عقد در صورت سوم گفته‌اند كه آيهء خالصة لك من المؤمنين و روايات وارد شده در ذيل آن نكاح به نحو هبه را از اختصاصات پيامبر صلى الله عليه و آله شمرده‌اند ، و دلالت مىكنند بر اينكه چنين ازدواجى در مورد غير پيغمبر صلى الله عليه و آله باطل است .\r\n\r\nاشكال اول :\r\nبر استدلال مذكور مرحوم سيد مرتضى در « ناصريات » براى اين آيه و رواياتش معانى مختلفى ذكر نموده است و از جمله آنها اين است كه ايجاد عقد نكاح با لفظ « وهبت » از اختصاصات پيامبر است و وجه اختصاصى خود صيغه\r\n\r\n","description":"","footnote":"","page_name":" 7052 ","page_number":179},
  {"content":"\r\n\r\nاست ، كما اينكه عده‌اى هم اين معنا را پذيرفته‌اند « 1 » و بنابراين وجه ، اين روايات و آيه مربوط به محل بحث ما كه نمىباشد و دلالت بر فساد نمىكنند . چون مفروض اين است كه انشاء صيغه و هبت نيست و با همان انكحت و زوجت مهر را اسقاط كرده‌اند .\r\n\r\nدفع اشكال :\r\nبله ، ولى مدلول آيهء قرآن و روايات مذكور و ظاهر كالصريح آنها - / كه فراوان هستند و از باب نمونه بعضى از آنها را ذكر مىكنيم - / اين است كه نكاح مجانى و بدون مهر از اختصاصات پيامبر صلى الله عليه و آله است نه اينكه صرف ايجاد نكاح با عبارت خاص از اختصاصات او باشد ، پس اين روايات دلالت بر اختصاص نكاح بخششى و بدون مهريه به او صلى الله عليه و آله مىكنند و اين معنايش بطلان چنين نكاحى در حق ديگران است .\r\nمثلًا در صحيحهء حلبى عن ابى عبد الله عليه السلام قال : سألته عن قول اللّه عزّ و جلّ (  يا أَيُّهَا النَّبِيُّ إِنَّا أَحْلَلْنا لَكَ أَزْواجَكَ  ) قلت : كم أحلّ له من النساء ؟ قال : « ما شاء من شىء » « 2 » قلت : قوله «  لا يَحِلُّ لَكَ النِّساءُ مِنْ بَعْدُ وَ لا أَنْ تَبَدَّلَ بِهِنَّ مِنْ أَزْواجٍ  » فقال : « لرسول اللّه صلى الله عليه و آله ان ينكح ما شاء من نبات عمه و نبات عماته و بنات خاله و بنات خالاته و أزواجه اللاتى هاجرن معه ، و أحلّ له ان ينكح من عرض المؤمنين به غير مهر و هى الهبة و لا تحلّ الهبة إلّا لرسول اللّه صلى الله عليه و آله فأما لغير رسول اللّه صلى الله عليه و آله فلا يصلح نكاح الا به مهر و ذلك معنى قوله تعالى «  وَ امْرَأَةً مُؤْمِنَةً إِنْ وَهَبَتْ نَفْسَها لِلنَّبِيِّ  » قلت . . . « 3 » كه روشن است كه اين روايت نظرى به صيغه نداشته و دربارهء بود و نبود مهر براى پيامبر صلى الله عليه و آله و ديگران است .\r\nدر اين باب از اين گونه روايات با سند صحيح و بعضاً غير صحيح فراوان است\r\n\r\n\r\n","description":"","footnote":"\r\n( 1 ) - اين بحث در كتب فقها معنون است كه آيا صيغهء عقد فقط با امثال زوجت و انكحت صحيح است و يا با صيغهء وهبت\r\nنيز صحيح است .\r\n( 2 ) - اين روايت مىگويد براى پيامبر صلى الله عليه و آله محدوديتى در ازدواج وجود ندارد و اين مطلب با آنچه كه در آيهء قرآن هست كه تعداد زوجات پيامبر محدود به تسع است ، منافات ندارد . چون بيش از تسع ، در صورت جمع بين زوجات جايز نيست امّا در صورت طلاق يا فسخ يا انفساخ مادامىكه جمعاً به تسع نرسد ، محدوديتى وجود ندارد .\r\n( 3 ) - جامع الاحاديث الشيعة 25 : 178 ، الباب 46 من ابواب التزويج ، الحديث 1 .\r\n","page_name":" 7053 ","page_number":180},
  {"content":"\r\n\r\nكه نياز به نقل و بحث ندارد .\r\n\r\nاشكال دوم :\r\nدر تعدادى از روايات مورد استدلال ذيلى وجود كه با اختصاص نكاح هبه‌اى به پيامبر صلى الله عليه و آله سازگارى ندارد . چون در روايات معتبر صحيحى كه بعداً مىآيد وارد شده كه بدون پرداخت شيء هم ، دخول اشكال ندارد و اين معنا با ذيل آن روايات منافات دارد و جمع بين اين دو دسته روايات ، مفاد روايات را عدم كراهت چنين ازدواجى براى آن حضرت و كراهت آن براى ديگران مگر اينكه قبل از دخول چيزى به زن بدهند قرار مىدهد و بنابراين ، روايات دلالت بر اختصاص پيامبر صلى الله عليه و آله به نكاح بالهبة به نحو جواز بالمعنى الاخص مىكند نه جواز بالمعنى الاعم كه شامل كراهت نيز مىشود . و لذا به اين روايات براى مورد بحث نمىتوان استدلال نمود علاوه بر اينكه اصل اختصاص نكاح بدون مهر براى پيامبر صلى الله عليه و آله نيز زير سؤال مىرود . براى نمونه يكى از آن روايات را ذكر مىكنيم :\r\nصحيحه حلبى قال : سألت ابا عبد الله عليه السلام عن المرأة تهب نفسها للرجل ينكحها به غير مهر ؟ فقال : « انما كان هذا للنبى صلى الله عليه و آله و اما لغيره فلا يصلح هذا حتى يعوضها شيئا يقدّم اليها قبل ان يدخل بها ، قلّ او كثر و لو ثوب او درهم » و قال « يجزئ الدرهم » « 1 »\r\n\r\nدفع اشكال :\r\nدر اينجا با توجه به ظهور قوى صدر روايت هم از حيث عبارت « انما كان هذا للنبى » و هم از اين حيث كه روايت ناظر به آيهء جواز هبه است كه در آن عبارت « خالصة لك من دون المؤمنين » ظهور قوى در اختصاص جواز اهل حبة براى پيامبر صلى الله عليه و آله و عدم جواز براى ديگران دارد ، ذيل در روايت را بايد به يكى از دو نحو معنا نمود : اول اينكه بگوييم كه يعنى هبه غير معوضة از اختصاصات آن حضرت و اما براى ديگران فلا يصلح هذا حتى يعوضها شيئاً - / البته اين احتمال را از كسى نديده و نشنيده‌ام - / دوم اينكه مقصود اين باشد كه ، با توجه به عدم جواز هبه براى ديگران ( كه در صدر روايت آمده است ) ، حالا كه مىخواهد ازدواج را انجام دهد و\r\n\r\n\r\n","description":"","footnote":"\r\n( 1 ) - جامع الاحاديث الشيعة 25 : 181 ، الباب 46 من ابواب التزويج ، الحديث 6 .\r\n","page_name":" 7054 ","page_number":181},
  {"content":"\r\n\r\nمهر بپردازد بهتر است كه مقدارى از آن را قبل از دخول بدهد كه كراهت و حزازتى هم نداشته باشد و در ذيل مطلب جديدى را راجع به كيفيت اجراء پرداخت مهر مىخواهد بگويد . همين جمع دربارهء ساير روايات كه اين ذيل را ندارند ، نيز مىآيد . احتمال اقوى همين احتمال دوّم است .\r\n\r\nب . فساد عقد به فساد شرط :\r\nممكن است گفته شود كه با توجه به اينكه مفاد مسلّم آيه و روايات مذكور عدم جواز نكاح هبه‌اى براى غير پيامبر صلى الله عليه و آله است ، پس اگر در نكاحى عدم مهر به طور مطلق ؛ حالا و مآلا ، شرط بشود ، چنين شرطى خلاف شرع و به عبارت روشن‌تر بر خلاف مقتضاى شرعى عقد مىشود و قطعاً محكوم به فساد است و با فساد شرط ، عقد هم مشروط به آن بود محكوم به فساد خواهد شد .\r\n\r\nبررسى كلى فساد عقد به فساد شرط\r\nبراى روشن شدن جواب از وجه ياد شده ، بايد مسأله فساد عقد به فساد شرط را به طور كلى بررسى نمائيم . و در اين جهت قبل از بررسى دلالت روايات در مسأله ، مقتضاى قواعد را بيان مىكنيم .\r\n\r\nمقتضاى قواعد :\r\n« 1 » اگر شرطى بر خلاف متفاهم عرفى از عقدى باشد مثلًا شرط عدم ثمن در بيع يا اشتراط عدم اجرت در اجاره ، اينچنين شروطى كه مفادشان انتفاء ذات معامله است به طور قطع شرطشان موجب فساد عقد است ؛ چرا كه در خارج ، آن معامله تحقق عرفى پيدا نمىكند تا اينكه عقلًا و شرعا محكوم به صحت باشد . البته به لحاظ اثبات اين نحوهء از شرط در صورتى است كه چنين شرطى\r\n\r\n\r\n","description":"","footnote":"\r\n( 1 ) - مرحوم شيخ انصارى در « مكاسب » در بحث شروط مخالف ، آنها را دو قسم مىشمارد : قسم اول شرط مخالف مقتضاى عقلاست و چنين شرطى نفوذ و اعتبارى ندارد شرط مخالف مقتضاى عقد شرطى است كه با قطع نظر از قانون و حكم شرع ، مخالف مقتضياتى است كه عرفاً خود عقد دارد . و قسم دوم : شرط مخالف مقتضاى شرعى عقد است كه شرط محلل حرام و محرم حلال است و به اين مىشود كه شرطكننده مىخواهد با شرط در عقد ، خلاف حكم شرع در مورد شيء را به آن بار نمايد و عقد را اجرا كند و اين شروط هم باطل و غير نافذ هستند .\r\nو اما در رابطه با فساد يا عدم فساد عقد با يكى از دو قسم از شروط مذكور بايد گفت كه\r\n","page_name":" 7055 ","page_number":182},
  {"content":"\r\n\r\nمتصل به قرارداد باشد كه با متفاهم عرفى عقد متناقض و باعث بطلان و عدم تحقق عقد شود . چون كلام بايد تمام شود تا قرارداد پايه‌ريزى شود .\r\nو اما اگر شرطى بر خلاف احكام شرعى معتبر در معامله باشد و به عبارت ديگر خلاف مقتضاى شرعى عقد باشد ، در اين صورت تارةً در شرط و معاملهء مشروط به آن وحدت مطلوب وجود دارد ؛ يعنى بدون آن شرط مطلوبيتى براى اصل عقد هم نيست ، كه در اين صورت مقتضاى قاعده حكم به فساد عقد به خاطر عدم رضايت بر آن و عدم وجود دليلى بر صحت و نفوذ چنين عقدى است ، به عبارت ديگر ، در صورت وحدت مطلوب ، التزام واحد مىشود و وقتى كه شارع يك التزام را امضاء نكرد ، واقع شدن التزامى غير از آن نياز به دليل دارد ، و اما اگر تعدد مطلوب بود يعنى دو التزام هست ؛ كه يكى مطلق بوده و مشروط به التزام ديگر نيست ، منتها موضوع و پايه براى التزام ثانى است ، به طورى كه اگر التزام اول نباشد زمينه‌اى براى التزام دوم نمىماند و در عين حال التزام اول توقفى بر التزام دوم ندارد و در واقع التزام فى التزام است . در اين موارد قاعده اقتضاء مىكند كه بطلان شرط موجب بطلان آن شيء كه به آن اقتران پيدا كرده است ، نشود ، بالاخره ملاك در قاعده مقام ثبوت و قصد مطلوبيت به نحو وحدت يا متعدد است كه در صورت اول مقتضاى قاعده فساد عقد به فساد شرط و در صورت دوم صحت عقد و عدم فساد آن به فساد شرط است .\r\nحالا در مسأله جارى اگر چنانچه مهر داشتن مقتضاى عرفى ازدواج بود ، در صورت اشتراط عدم آن و بلكه در صورت عدم ذكر آن ، بايد به حسب قاعده حكم به فساد ازدواج مىشد ؛ چرا كه شبيه ثمن در بيع مىشود كه با عدم آن بيعى تحقق پيدا نمىكند و به عبارت اخرى شرط عدم المهر ، شرط مخالف مقتضاى عقد مىشود و موجب فساد خود عقد مىگردد . ولى روشن است كه مهر داشتن از اركان و ما به القوام مفهوم نكاح نيست و حتى در بعضى از تعبيرات شرع مقدس از\r\n\r\n","description":"","footnote":"","page_name":" 7056 ","page_number":183},
  {"content":"\r\n\r\nآن تعبير به « نحلة » نموده است كه كأنّه مجّانى به او داده مىشود و هبه‌اى است به زن ، و حتى قيمومت مرد بر زن هم كه سرپرستى او بر زن است و شرع آن را تعيين نموده است ، از اركان و ما به القوام ازدواج نيست . و بنابراين شرط عدم المهر از قسم دوّم يعنى شرط خلاف مقتضاى شرعى عقد است و لذا صحت و بطلان عقد دائر مدار وحدت يا تعدد مطلوب مىباشد و لذا بايد به ادلهء شرع مراجعه شود و معلوم مىشود در چه حدودى اين شرط با آن مخالفت دارد . اگر دو التزام باشد ، بايد بگوييم فقط شرط عدم المهر باطل است و دليلى براى بطلان عقد نداريم . و اينكه شيخ طوسى تصريح به صحت عقد و فساد شرط كرده است و در هشت كتاب ديگر نيز كما مرّ اگر چه اشاره‌اى به صحت شرط نكرده‌اند ولى قائل به صحت عقد شده‌اند ، به همين دليل است كه مىخواهند بگويند شرط خلاف مقتضاى شرعى عقد است و لغو است و امّا اين لطمه‌اى به صحت عقد نمىزند .\r\n\r\nمقتضاى روايات در صورت فساد شرط :\r\nبا مراجع به روايات ملاحظه مىشود كه نه تنها در باب نكاح بلكه در مواضع مختلف فقه از قبيل اوقاف ، نذورات و شايد در باب وصايا هم هست ، كه شرايط و قيودى مثلًا براى وقف يا نذر اخذ شده است و با اينكه آن قيود متعذر شده‌اند ، مع ذلك اصل وقف يا نذر را روايات تثبيت نموده است ؛ يعنى با صرف نظر از اينكه قيد به نحو وحدت مطلوب باشد يا نباشد ، آنها را حكمت به نحو تعدد مطلوب حساب كرده است و ديگر مسأله را دائر مدار تعدد يا وحدت مطلوب در فرد فرد موارد ، قرار نداده است .\r\nروايات دالهء بر اين مطلب در باب بيع و غير آن زياد است ، و ما در اينجا به ذكر برخى از روايات باب نكاح كه به طور مطلق حكم به صحت نكاح با فساد شروط كرده‌اند بدون اينكه مسأله وحدت يا تعدد مطلوب را دخيل در آن بدانند ، بسنده مىكنيم و البته به جهت كثرت روايات ، به بررسى اسناد آنها نمىپردازيم .\r\n\r\n","description":"","footnote":"","page_name":" 7057 ","page_number":184},
  {"content":"\r\n\r\n1 . عن محمد بن جزك قال : كتبت الى ابن الحسن عليه السلام أسأله عن رجل تزوّج جارية بكرا فوجدها ثيّبا هل يجب لها الصداق وافيا أم ينتقض ؟ قال : « ينتقض » . « 1 »\r\nكه در اين روايت با قصد بكريّت ازدواج نموده ولى ثيّب درآمده است ، و با اينكه اگر به او مىگفتند بكر نيست چه بسا او را نمىگرفت و مسأله برايش به نحو وحدت مطلوب بود ، ولى مع ذلك امام عليه السلام به طور مطلق حكم به نقصان مهر كرده‌اند و صحت آن را امضاء نموده‌اند .\r\nالبته اين روايت هم خالى از « ان قلت » نيست ، اگر چه انصاف اين است كه تمسك به اين روايت هم درست است . لكن به جهت كثرت روايات ، از خصوصيات آنها بحث نمىكنيم .\r\n2 . عن محمد بن قيس عن ابى جعفر عليه السلام فى الرجل يتزوّج المرأة الى أجل مسمّى فان جاء بصداقها الى أجل مسمّى فهى امرأته و ان لم يأت بصداقها الى الأجل فليس له عليها سبيل و ذلك شرطهم بينهم حين أنكحوه ، فقضى للرجل « ان بيده بضع امرأته و أحبط شرطهم » . « 2 » كه مقصود از « الى أجل » در آن متعه نيست ، بلكه تعيين زمان براى پرداخت مهريه است .\r\n3 . عن زرارة قال : ان ضريسا كانت تحته ابنة حمران - / كه برادرزادهء زراره است - / فجعل لها ان لا يتزوج عليها و أن لا يسترى ابدا فى حياتها و لا بعد موتها ، على أن جعلت له هى أن لا تزوّج بعده و جعلا عليهما من الحج و العمرة و الهدى و النذور و كل ما لهما يملكانه فى المساكين و كل مملوك لهما حرّ ان لم يف كل واحد منهما لصاحبه . ثم انه أتى أبا عبد الله عليه السلام فذكر ذلك له فقال عليه السلام « ان لابنة حمران لحقّاً و لن يحملنا ذلك على ان لا نقول الحقّ ، اذهب فتزوّج و تسرّ فان ذلك ليس بشىء و ليس شىء عليك و لا عليها و ليس ذلك الذي صنعتما بشىء » فجاء بعد ذلك فتسرى و ولد له بعد ذلك اولاد « 3 » .\r\n\r\n\r\n","description":"","footnote":"\r\n( 1 ) - جامع الاحاديث الشيعة 26 : 257 ، الباب 15 من ابواب العيوب ، الحديث 2 .\r\n( 2 ) - جامع الاحاديث الشيعة 26 : 304 ، الباب 16 من ابواب المهورات الشروط ، الحديث 1 .\r\n( 3 ) - جامع الاحاديث الشيعة 26 : 351 ، الباب 39 من ابواب المهور و الشروط ، الحديث 2 .\r\n","page_name":" 7058 ","page_number":185},
  {"content":"\r\n\r\n4 . محمد بن قيس عن ابى جعفر عليه السلام قال : « قضى على عليه السلام فى رجل تزوّج امرأة و شرط لها ان هو تزوّج عليها امرأة او هجرها او اتّخذ عليها سرية فهى طالق ، فقضى فى ذلك ان شرط اللّه قبل شرطكم فان شاء و فى لها بالشرط و ان شاء أمسكها و اتّخذ عليها و نكح عليها . » « 1 » در اين روايت از عبارت « فان شاء و فى لها بالشرط . . . » معلوم مىشود كه مقصود از « فهى طالق » به صورت شرط نتيجه نيست ، بلكه اخبار به داعى انشاء است و مراد اين است كه طلاق بدهد . يك احتمال هم اين است كه اينها مقدمهء براى تحذير از ازدواج و هجران و تسويه باشد ؛ يعنى شرط نموده كه اگر اينها محقق شود ، چنين تبعاتى داشته باشد و شايد اين احتمال قوىتر باشد .\r\n5 . در تفسير عياشى هم از محمد بن مسلم عن ابى جعفر عليه السلام قال قضى امير المؤمنين عليه السلام . . . همان مضمون روايت قبلى آمده است « 2 » .\r\n6 . حديث دعائم الاسلام هم به همين مضمون است . « 3 »\r\n7 . عن زرارة قال : سئل أبو جعفر عليه السلام عن النهاية يشترط عليها عند عقدة النكاح أن يأتيها متى شاء كل شهر و كل جمعة يوما و من النفقة كذا و كذا ؟ قال : « ليس ذلك الشرط بشىء و من تزوّج امرأة فلها ما للمرأة عن النفقة و القسمة و لكنه اذا تزوج امرأة فخافت منه نشوزا او خافت ان يتزوّج عليها او يطلّقها فصالحته من حقّها على شىء من نفقتها او قسمتها فان ذلك جائز لا بأس به » . « 4 »\r\nكه متفاهم عرفى در اينطور موارد كه بيان بطلان شرط ، حرفى از بطلان عقد زده نشده است ، اين است كه اصل عقد صحيح است ، و در عين حال هيچ تفصيلى بين وحدت مطلوب و تعدد مطلوب وجود ندارد . و با توجه به اين روايت ، مقصود از روايت اول همين باب ( 41 ) يعنى مرسله ابن ابى عمير - كه مىگويد : فى رجل\r\n\r\n\r\n","description":"","footnote":"\r\n( 1 ) - جامع الاحاديث الشيعة 26 : 354 ، الباب 40 من ابواب المهور و الشروط ، الحديث 2 .\r\n( 2 ) - جامع الاحاديث الشيعة 26 : 354 ، الباب 40 من ابواب المهور و الشروط ، الحديث 3 .\r\n( 3 ) - جامع الاحاديث 26 : 355 ، الباب 40 من ابواب المهور و الشروط ، الحديث 5 .\r\n( 4 ) - جامع الاحاديث الشيعة 26 : 4 ، الباب 41 من ابواب المهور و الشروط ، الحديث 4 .\r\n","page_name":" 7059 ","page_number":186},
  {"content":"\r\n\r\nيتزوج المرأة فيشترط عليها ان يأتيها اذا شاء و ينفق عليها شيئا مسمى ؟ قال « لا بأس » . - مشخّص مىشود بعد از اينكه با اشتراط ، حقوق زوجه ساقط نمىشود ، جمعا بين الادلة اين روايت حمل بر صورت انصراف زوجه از حق خود پس از عقد با مصالحه مىشود .\r\n8 . صحيحهء على بن رئاب عن ابى الحسن موسى عليه السلام قال : سئل و أنا حاضر عن رجل تزوّج امرأة على مائة دينار على ان تخرج معه الى بلاده ، فان لم تخرج معه فان مهرها خمسون دينارا ان ابت ان تخرج معه الى بلاده قال فقال : « ان أراد ان يخرج بها الى بلاد الشرك فلا شرط له عليها فى ذلك و لها مائة دينار التى أصدقها ايّاها ، و ان اراد ان يخرج بها الى بلاد المسلمين و دار الاسلام فله ما اشتراط عليها و المسلمون عند شروطهم و ليس له ان يخرج بها الى بلاده حتى يؤدى اليها صداقها او ترضى من ذلك بما رضيت و هو جائز له » . « 1 »\r\nاز اين روايت استفاده مىشود كه قرارهاى نادرست نه عقد را باطل مىكند و نه مهر فاسد مىكند .\r\n9 . جميل بن دراج من بعض اصحابنا عن احدهما عليه السلام فى الرجل يشترى الجارية فيشترط لأهلها أن لا يبيع و لا يهب و لا يورث . قال : « يفى بذلك اذا شرط لهم الا الميراث » ؛ « 2 » چون در اسلام ارث بالولاء وجود دارد .\r\n10 . محمد بن قيس عن ابى جعفر عليه السلام قال : « قضى عليّ عليه السلام فى رجل تزوّج امرأة و أصدقها و اشترطت انّ بيدها الجماع و الطلاق ، قال : خالفت السنّة و ولّت الحق من ليس بأهله قال : فقضى عليه السلام انّ على الرجل النفقة و بيده الجماع و الطلاق و ذلك السنة . » « 3 »\r\n11 و 12 . روايت ابن بكير عن بعض اصحابنا و نيز روايت دعائم عن على عليه السلام ، به مضمون روايت فوق نيز آمده است .\r\nپس روشن شد كه مستفاد از روايات مذكور و غير آنها كه در آنها بدون تفصيل\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 358 ، الباب 42 من ابواب المهور و الشروط ، الحديث 4 .\r\n( 2 ) - جامع الاحاديث الشيعة 26 : 358 ، الباب 42 من ابواب المهور و الشروط ، الحديث 5 .\r\n( 3 ) - جامع الاحاديث الشيعة 26 : 359 ، الباب 43 من ابواب المهور و الشروط ، الحديث 1 .\r\n","page_name":" 7060 ","page_number":187},
  {"content":"\r\n\r\nبين وحدت يا تعدد مطلوب ، تمامى موارد شروط فاسده ، حكمتا از باب التزام فى التزام ملاحظه شده و بطلان شروط موجب بطلان عقد نشده است .\r\nدر نتيجه : در شرط عدم مهر به نحو مطلق ؛ يعنى حالا و مآلا كه حتى بعد از دخول را هم شامل شود ، اگر چه شرط فاسد و خلاف شرعى است ، ولى عقد صحيح است و حكيم به مهر المثل با اختلافى كه در آن هست مىشود .\r\n\r\nاشتراط تعلق مهر المثل به دخول ( در مفوضة البضع )\r\nچيزى كه مسلّم است اين است كه در هر صورت يعنى حتى در صورت اشتراط عدم مهر حالا و مآلا ، مهر المثل به زن تعلق مىيابد ، ولى در دو جهت اختلاف هست كه آن دو عبارتند از : 1 . آيا تعلق مهر المثل مشروط به دخول است يا با همان عقد مىآيد ؟ 2 . آيا مهر المثل به طور مطلق به عنوان مهر اعتبار مىشود يا اينكه در صورتى اعتبار مىشود كه از مهر السنة زياد نشود و الا مهر السنة به او تعلق مىگيرد ؟\r\nحالا بحث در جهت اول است .\r\n\r\n[ 1 . آيا تعلق مهر المثل مشروط به دخول است يا با همان عقد مىآيد ؟ 
  ]\r\n\r\nاقوال در مسأله :\r\nمرحوم صاحب جواهر به طور اجمالى اشاره مىكند كه بعضى در تعلق مهر المثل قيد دخول را ذكر نكرده‌اند ولى فقط به تضعيف آنها اكتفاء نموده و اسم از آنها ذكر نمىكند . « 1 »\r\nپس از مراجعه معلوم شد كه اگر چه اكثريت ، خصوصا متأخرين از محقق - / بلكه مىتوان گفت از ابن ادريس به بعد - / دخول را شرط كرده‌اند ، ولى چند نفر از قدماء چنين اشتراطى نكرده‌اند و بعضى از آنها هم تصريح به مهر المثل در صورت عدم دخول نموده‌اند ، و بعضى نيز تفصيل قائل شده‌اند بين صورت عدم ذكر مهر و صورت ذكر عدم مهر ، كه عبارتشان چنين است :\r\n1 . مرحوم أبو الصلاح در « كافى » قيد دخول را نياورده است .\r\n2 . مرحوم ابن حمزه هم در « وسيلة » قيد مذكور را نياورده است .\r\n\r\n\r\n","description":"","footnote":"\r\n( 1 ) - جواهر الكلام 31 : 52 - / 51 .\r\n","page_name":" 7061 ","page_number":188},
  {"content":"\r\n\r\n3 . مرحوم مهذب الدين نيلى در « نزهة الناظر » در صورت عدم ذكر مهر ، قيد دخول را ذكر نموده ولى در صورت ذكر عدم مهر ، مهر المثل را مقيد به دخول نمىكند . لا يقال : اينكه قيد دخول را در صورت عدم ذكر مهر آورده است شامل صورت ذكر عدم مهر مىشود ؛ چون عدم ذكر مهر دو صورت دارد كه يكى ذكر نكردن اصل مهر است و يكى هم ذكر كردن عدم مهر است و عبارت مذكور هر دو را شامل است . فانه يقال : اگر چه عدم ذكر مىتواند اعم از ذكر خلاف و اهمال باشد ، ولى از سياق عبارت معلوم مىشود كه مقصود او در صورت اول و قيد دخول ، شامل فرض ذكر عدم مهر نيست ؛ چرا كه بعداً هم كه مىخواهد مواردى را كه ندارند ذكر كند ، اينها را جداى از هم ذكر مىكند و اگر به نظر او اينها تحت جامعى بودند ، نبايد ، افراد در ذكر مىنمود .\r\n4 . مرحوم قطب راوندى در « فقه القرآن » در مورد غير مدخوله‌اى كه مطلقه نباشد و مهر المسمى هم نداشته باشد حكم به مهر المثل كرده است .\r\n5 . مرحوم كيدرى در « اصباح » نيز از اطلاق كلامش كه مىگويد : ذكر مهر شرط نيست و زن مستحق مهر المثل مىشود . به دست مىآيد كه قيد دخول را قائل نيست ، ولى بعد تصريح مىكند كه مهر المثل به شرط دخول هست .\r\n\r\nدليل قائل به عدم اشتراط :\r\nوجهش روايات مطلقه‌اى است كه دلالت مىكنند بر اينكه نكاح بدون مهر نمىشود و يا اين گونه تعبير مىكنند كه به وسيلهء مهر است كه استحلال بضع مىآيد . پس اگر در جايى ثابت شد كه جواز تصرف هست و بضع حلال است ، از اين استفاده مىشود كه او داراى مهر است . و روشن است كه در موارد عدم ذكر مهر ، يا ذكر عدم مهر ، يا ذكر عدم مهر ، جواز و حليت بضع براى او هست و لو اينكه منوط به توافق زن باشد ؛ چرا كه اين زن مثل اجنبى نيست كه به صرف توافق او حليت نيايد و توقف بر عقد هم داشته باشد .\r\n\r\n","description":"","footnote":"","page_name":" 7062 ","page_number":189},
  {"content":"\r\n\r\n\r\nجواب از دليل مذكور :\r\nموثقهء منصور بن حازم قال : قلت لأبي عبد الله عليه السلام فى رجل يتزوج امرأة و لم يفرض لها صداقا ؟ قال : « لا شىء لها من الصداق فان كان دخل بها فلها مهر نسائها » . « 1 »\r\nاين موثقه تقييد مىزند آن روايات مطلقه را ؛ چرا كه امام عليه السلام در اين روايت تصريح فرموده‌اند بر اينكه در صورت تفويض بضع « 2 » و عدم دخول « لا شىء لها من الصداق » هيچ مهرى ندارد .\r\n\r\nاشكال بر « جواهر » :\r\nمرحوم صاحب جواهر ، متن روايت منصور را براى دو روايت موثقه كه در كلام ايشان مىگويد : « و نحوه الموثقان فى رجل تزوج . . » « 3 » آورده است ، در حالى كه اين مطلب درست نيست ؛ چرا كه متن آنها تفاوت اساسى دارند و در روايت دومى قيد دخول فقط در سؤال سائل آمده است و حضرت در جواب حكم به مهر المثل نموده است « 4 » و اين جواب ايشان دلالت بر عدم مهر در صورت عدم دخول نمىكند و ممكن بود كه اگر سائل از حال قبل از دخول سؤال مىكرد ، در مورد آن هم حضرت حكم به مهر المثل مىنمود و خلاصه از روايت استفاده نمىشود كه همهء خصوصياتى كه سائل از آنها سؤال كرده در مهر المثل دخالت دارد ، بر خلاف روايت موثقه منصور بن حازم كه تفصيل و قيد زدن مهر المثل به دخول در كلام خود حضرت آمده است . به هر حال روايت منصور\r\n\r\n\r\n","description":"","footnote":"\r\n( 1 ) - جامع الاحاديث الشيعة 26 : 291 ، الباب 10 من ابواب المهور و الشروط ، الحديث 2 .\r\n( 2 ) - در اصطلاح فقها مراد از مفوضة البضع ، جايى است كه مهر ذكر نشده باشد و يا عدم آن ذكر شده باشد . و در مقابل مفوضة المهر اين است كه تعيين مهر به ديگرى واگذار شده باشد . البته فقط مرحوم علامه در مختلف از مفوضة المهر ، به مفوضة البضع تعبير نموده است كه ظاهراً سبق قلم ايشان مىباشد .\r\n( 3 ) - جواهر الكلام 31 : 51 .\r\n( 4 ) - جامع الاحاديث الشيعة 26 : 293 ، الباب 10 من ابواب المهور الشروط ، الحديث 3 . و متنها : حميد بن زياد عن الحسن بن محمد بن سماعة عن غير واحد عن أبان بن عثمان عن عبد الرحمن بن ابى عبد الله قال : قال أبو عبد اللّه عليه السلام فى رجل تزوج امرأة و لم يفرض لها صداق ، ثم دخل بها ؟ قال : « لها صداق نسائها » . كه در سندش حميد بن زياد و محمد بن سماعة واقفى ثقه هستند و اما اگر چه در سند روايت « عن غير واحد » آمده است ولى « جواهر » آن را مرسل ندانسته ؛ چون تعبير به غير واحد در جايى مىشود كه روات كثيرى باشند كه اطمينان حاصل شود ، علاوه بر اينكه احتمال ضعيف بودن همهء مقصودين از غير واحد ، خيلى بعيد است .\r\n","page_name":" 7063 ","page_number":190},
  {"content":"\r\n\r\nاعتبار مهر را براى قبل از دخول نفى مىكند .\r\nامّا همانطور كه قبلًا عرض شد بين اطلاقات كه دلالت مىكنند نكاح بردن مهر نمىشود با موثقهء منصور بن حازم مىتوان به اين صورت جمع كرد : ( احتمال سوم ) كه مقصود از رواياتى كه حليت را منوط به مهر مىدانند اين است كه استفادهء عمدهء از ازدواج‌ها كه مباشرت است ، بدون مهر نمىشود و همين مهر است كه موجب تحليل زن مىشود و وقتى گفته مىشود كه حليت زن با مهر مىآيد مقصود حلال بودن مباشرت است كه اگر مهر داده نشود حرمت دارد ، نه مسألهء جواز نظر و ساير امور . و بارها گفته‌ايم كه در مثل « حرمت عليكم النساء » اينطور نيست كه آنگونه كه توهم شده است ، چيزى در تقرير باشد مثلًا « حرمت عليكم بالمباشرة النساء » باشد ؛ چرا كه از آنجا كه « حرمان كل شىء بحسبه » و در محروميت از هر چيزى مقصود محروميت از مهم‌ترين استفادهء آن است ، مثلًا در خانه محروميت از او به محروميت از سكناى آن است و در گل به محروميت از استشمام آن است نه محروميت از نظر به آنها و در صحت اسناد حرمت به زن هم مصحّحش همان مسأله محروميت از مباشرت است و اين گونه اطلاق‌ها از باب مجاز هم نيست و لذا اگر كسى قدرت بر نصب نردبان را داشته باشد حقيقتاً به او تعبير قادر بر پشت بام رفتن اطلاق مىشود نه مجازاً ، پس در اينجا هم مراد از حرمت زن بدون مهر ، حرمت مباشرت با او بدون دادن مهر است و منافات ندارد با جواز نظر و غيره به او بطلان دادن مهر اينطور چيزهاى فرعى در اين استعمالات منظور نيست و لو همان هم حاصل مىشود ولى عنايت مصحح براى اطلاق اين گونه امور همان مسألهء مباشرت است .\r\nبنابراين به اين صورت مىتوان بين رواياتى كه مهر را موجب تحليل قرار داده و رواياتى كه عقد را موجب تحليل قرار داده و رواياتى كه مىگويد اگر مباشرت نشد مهر ندارد ، جمع نمود . طريق ديگرى نيز قبلًا براى جمع بين روايات گفتيم ( احتمال\r\n\r\n","description":"","footnote":"","page_name":" 7064 ","page_number":191},
  {"content":"\r\n\r\nاول ) و آن اينكه به حسب نوع تا مهر نباشد ، عقدى محقق نمىشود و عقد هم كه محقق نشد ، حليتى در كار نيست ، لذا عقد علت متصله و بدون واسطهء ، تحليل است و مهر علت با واسطه است . خلاصه جمعاً بين الادله مىتوان به روايت منصور بن حازم اخذ نمود .\r\nنتيجه اينكه از موثقه منصور بن حازم استفاده مىشود كه در صورت عدم ذكر مهر ، قبل از دخول ، صداقى به عهدهء زوج نيست . و امّا صورت ذكر عدم مهر و تصريح به آن ، چنانچه اطلاق روايت منصور بن حازم آن را شامل نشود مىتوان از راه اولويت گفت وقتى در صورت عدم ذكر مهر و سكوت ، مهرى به گردن زوج نبود ، پس به اولويت عرفيه استفاده مىشود . در صورت توافق طرفين بر عدم مهر و اسقاط آن تصريح به عدم مهر ، به طريق اولى بايد تا مادامىكه دخول نشده است مهرى بر گردن زوج نباشد خلاصه يا با اطلاق و يا با اولويت اين مسأله استفاده مىشود . اين مسأله ظاهراً روشن است و مشهور هم به همين قائل هستند كه دخول براى ثبوت مهر المثل شرط است .\r\nالبته روايات ديگرى نيز در مسأله هست كه دلالت آنها بر مطلب ناتمام است :\r\n1 - / صحيحهء حلبى قال سألته عن رجل تزوج امرأة فدخل بها و لم يفرض لها مهراً ثم طلقها فقال لها مهر مثل مهر نسائها و يمتعها : البته قيد دخول در اين روايت در كلام سائل است و لذا نمىتوان به آن استدلال نمود نظير آنچه دربارهء حديث عبد الرحمن بن ابى عبد الله گفته شد .\r\n2 - / دعائم الاسلام من جعفر بن محمد انه قال فى رجل تزوج امرأة و لم يفرض لها صداقاً فمات عنها او طلقها قبل لن يدخل بها قال ان طلقها فليس لها صداق و لها المتعة و لا عدة عليها و ان مات قبل ان يدخل بها فلا مهر لها و هى ترثه و يرثها و عليها العدة و ان كان قد فرض لها صداقاً ثم طلقها قبل ان يدخل بها فلها نصف الصداق و ان مات عنها أو ماتت عنه فلها الصداق كاملًا . چون در فرض اين روايت زن مدخوله نيست لذا در صورت\r\n\r\n","description":"","footnote":"","page_name":" 7065 ","page_number":192},
  {"content":"\r\n\r\nطلاق عده ندارد امّا در صورت موت عدهء وفات دارد . و نيز در صورت طلاق به نحو لزوم متعه دارد چنانچه در آيهء قرآن هم آمده است امّا در صورت موت لااقل به صورت الزام متعه ندارد چون روايت در صورت طلاق متعه را ذكر كرده امّا در صورت طلاق متعه را ذكر كرده امّا در صورت موت اسمى از آن نمىبرد .\r\nدر دلالت اين روايت نيز ممكن است كسى مناقشه كند ( چنانچه قبلًا نيز عرض كرده‌ايم ) كه شايد مهر با اصل عقد بيايد و ربطى به دخول نداشته باشد و طلاق يا موت مسقط آن باشد .\r\n\r\nاشتراط مهر المثل به عدم ازدياد آن از مهر السنة\r\n\r\nاقوال در مسأله :\r\nبا مراجعه به كتب به دست مىآيد كه با اينكه در پنج كتاب براى قول به اشتراط و محدوديت دعواى اجماع شده است - / كه عبارتند از : 1 - / شيخ در « خلاف » ، 2 - / ابن زهره در « غنية » ، 3 - / فخر المحققين در « ايضاح » ، 4 - / فاضل مقداد در « تنقيح » ، 5 - / صيمرى در « غاية المرام » ؛ البته بعضى تعبير شاه اجماع و بعضى تعبيرشان اتفاق است - / و حدود بيست و سه كتاب قائل به محدوديت هستند ، ولى در چهارده كتاب يا صريحا و يا به نحوى از ظهور قائل به مهر المثل به طور مطلق و بدون محدوديت شده‌اند كه عبارتند از : 1 . شيخ مفيد در « مقنعه » 2 . سلار در « مراسم » ، 3 . مهذب الدين نيلى در « نزهة الناظر » ؛ گرچه بعضى آن را به يحيى بن سعيد نسبت داده‌اند ولى اين اشتباه است و كتاب مال مرحوم مهذب الدين نيلى است كه در طبقهء مشايخ محقق است . 4 . كيدرى در « اصباح » 5 . محقق در « نافع » كه آن را پس از « شرايع » نوشته است . 6 . شهيد اول در « لمعه » .\r\nكه اين شش كتاب كه اركان فقه هستند اسمى از محدوديت نبرده‌اند و كلام محقق در « نافع » با توجه به تحديد موجود در « شرايع » ، شبيه به تصريح در عدم تحديد مىشود ؛ چون عدم تحديد در « نافع » با اينكه متأخر از « شرايع » نوشته شده است ، صريح در تفاوت فتوايش با قبل است .\r\n\r\n","description":"","footnote":"","page_name":" 7066 ","page_number":193},
  {"content":"\r\n\r\n7 . محقق كركى - / كه در رأس فقهاى درجهء دوم است - / در يك جا تصريح به عدم محدوديت و در جاى ديگر در ابتداء مىگويد كه اگر چه مقتضاى ادله عدم محدوديت است ولى به جهت فتواى اكثر بر تحديد ، جرأت بر فتوا نبوده و بايد احتياط نمود و بعد از گذشت مقدارى بازهم صريحاً فتواى به عدم محدوديت مىدهد .\r\n8 . صاحب مدارك در « نهاية المرام » مىگويد : اصح اين است كه محدوديتى نيست .\r\n9 . سبزوارى در « كفاية » تعبير مىكند كه : اقرب يا أقوى عدم محدوديت است .\r\n10 . صاحب « حدائق » .\r\n11 . صاحب « كشف اللثام » هم مىگويند كه محدود نيست .\r\nسه كتاب ديگر هم ظاهرشان اين است كه محدود نمىدانند كه عبارتند از :\r\n12 . فيض در « مفاتيح » ؛ چرا كه دليل محدوديت را نادرست مىخواند كه ظاهر آن پذيرش عدم محدوديت است .\r\n13 . علامه حلى در « مختلف » ؛ كه دليل محدوديت و عدم محدوديت را ذكر نموده و مىگويد كه اكثر قائل به محدوديت هستند و بعضى از علماء محدود نمىدانند ، سپس دليل اكثر را نقل كرده و ايراد مىكند كه اين روايتى كه مستند اينهاست ، صريح در مختارشان نيست و از طرف ديگر ، دليل بعضى از علماء را كه محدود ندانسته‌اند نقل نموده ولى نقدى نمىكند كه اين يك نحوه ظهورى در پذيرش او دارد .\r\n14 . شيخ انصارى در كتاب « نكاح » قول اشهر و قول بعضى از علماء را نقل نمود ، و مىگويد كه دليل قول اشهر تمام نيست .\r\nاشكال بر « جواهر » و بيان عدم شهرت : از نقل اقوالى كه انجام گرفت روشن شد كه در مسأله دو قول هست كه هر دو هم در بين اصحاب مطرح بوده و قائلين زيادى\r\n\r\n","description":"","footnote":"","page_name":" 7067 ","page_number":194},
  {"content":"\r\n\r\nدارند ، اگر چه قائلين به محدوديت اكثر و اشهر بيشترند و اما اينكه قول به تحديد را قول مشهور بخوانيم - / كه در جايى اطلاق مىشود كه قول مخالف آن شاذ و نادر باشد - / و اشكال شهيد ثانى در آن را وسوسه بناميم به طورى كه گويا قول به تحديد يك حكم اتفاقى است « 1 » حرف تامى نيست . و همينطور معلوم شد كه ادعاى اجماع براى قول به تحديد هم تمام نيست و حتى تعبير به « كاد ان يكون اجماعاً » هم كه در « جامع المقاصد » آمده نيز ناصواب است .\r\nدر سه كتاب ايضاح فخر المحققين و مختلف علامه و تنقيح فاضل مقداد نيز قول به اشتراط محدوديت را نسبت به اكثر داده‌اند كه در مورد مسألهء جارى كه مفوضة البضع است درست مىباشد . اگر چه ايشان اين نسبت را به نحو مطلق و اعم از صورت مفوضة البضع داده‌اند امّا در مورد ساير موارد غير از مفوضة البضع كه در آنها مهر المثل ثابت شده است ، اين نسبت ثابت و صحيح نيست كما سيأتى .\r\n\r\nدليل قول به تحديد :\r\nقائلين به تحديد مهر المثل به عدم ازدياد آن از مهر السنة ، گفته‌اند كه با توجه به اينكه تعدادى از روايات فقط مهر المثل را مطرح كرده‌اند و بعضى ديگر هم مهر السنة را به عنوان مهر در مفوضة البضع قرار داده‌اند مقتضاى جمع بين آنها قول به تحديد و در نتيجه « أقل الامرين » است .\r\n\r\nبررسى دليل مذكور :\r\n\r\nالف . ذكر روايات مسأله :\r\n1 . صحيحه حلبى قال : سألته عن رجل تزوّج امرأة فدخل بها و لم يفرض لها مهراً ثم طلّقها ؟ فقال : « لها مهر مثل مهور نسائها و يمتعها » . « 2 »\r\n2 . موثقهء منصور بن حازم قال : قلت لأبي عبد الله عليه السلام فى رجل يتزوج امرأة و لم\r\n\r\n\r\n","description":"","footnote":"\r\n( 1 ) - جواهر الكلام 31 : 54 .\r\n( 2 ) - جامع الاحاديث الشيعة 26 : 292 ، الباب 10 من ابواب المهور و الشروط ، الحديث 1 .\r\nاين صحيحه اگر چه مضمره است ، ولى اخمار ، خللى در اعتبار سند آن وارد نمىكند . چنانچه توضيح اين مطلب در بررسى سند روايت ابى بصير خواهد آمد .\r\n","page_name":" 7068 ","page_number":195},
  {"content":"\r\n\r\nيفرض لها صداقا قال « لا شىء لها من الصداق ، فان كان دخل بها فلها مهر نسائها » « 1 » .\r\n3 . موثقه عبد الرحمن بن ابى عبد الله قال : قال ابو عبد الله عليه السلام فى رجل تزوّج امرأة و لم يفرض لها صداقا ، ثم دخل بها ؟ قال : « لها صداق نسائها » . « 2 »\r\nكه اين سه روايت دلالت بر تعلق مهر المثل در صورت دخول بدون محدوديت مىكنند .\r\n4 . صحيحهء ابى بصير : محمد بن الحسن الصفار عن يعقوب بن يزيد و محمد بن عيسى بن عبد الله الاشعرى ( كه پدر احمد بن محمد بن عيسى است ) عن محمد بن أبى عمير عن أبان بن عثمان عن ابى بصير قال : سألته عن رجل تزوّج امرأة فوهم ان يسمّى لها صداقا حتى دخل بها ؟ قال : « السنّة و السنة خمسمائة درهم » . « 3 »\r\n\r\nب . اشكال سندى بر روايت ابى بصير :\r\nدر « مسالك » به تبع ايضاح فخر المحققين سه اشكال از جهت سندى نموده است كه عبارتند از : 1 . ابان بن عثمان در كلمات كشّى مورد مناقشه است 2 . اشكال معروف در خود أبو بصير 3 . مضمره بودن روايت .\r\n\r\nدفع اشكال سندى :\r\nدر جاى خودش ثابت شده است كه مناقشات كشّى در مورد أبان بن عثمان درست نبوده و ايشان مورد وثاقت است ، كما اينكه در رساله‌اى كه تحقيق شده است ثابت گرديده است كه هيچ ترديدى در أبو بصيرها نبوده و هر دو أبو بصير از اجلاء فقهاء هستند ، خصوصاً يحيى و أبو بصير اسدى كه مىگويند مطلق أبو بصير حمل بر او مىشود . و اما اشكال اضمار نسبت به مثل أبو بصير كه از فقهاء و اصحاب خاص ائمه عليه السلام وارد نيست و اصلًا احتمال اينكه ايشان از غير معصوم سؤال نموده باشد و بعد آن را به عنوان روايت از او نقل كنند نمىرود و معمولًا اين گونه روايات مضمره در ابتداء مسند بوده‌اند و در كتاب‌هاى بعدى و در\r\n\r\n\r\n","description":"","footnote":"\r\n( 1 ) - جامع الاحاديث الشيعة 26 : 292 ، الباب 10 من ابواب المهور و الشروط ، الحديث 2 .\r\n( 2 ) - جامع الاحاديث الشيعة 26 : 293 ، الباب 10 من ابواب المهور و الشروط ، الحديث 3 .\r\n( 3 ) - جامع الاحاديث الشيعة 26 : 293 ، الباب 10 من ابواب المهور و الشروط ، الحديث 6 .\r\n","page_name":" 7069 ","page_number":196},
  {"content":"\r\n\r\nهنگام تقطيع روايات براى تربيت ابواب به صورت مضمره در آمده‌اند . روايات ابتدا پشت سر هم در كتابى آمده و مرجع ضمير قبلًا ذكر شده و در روايات بعدى به صورت ضمير درآمده است . سپس كسانى كه از اين كتاب رواياتى را گلچين مىكنند به همان صورت كه در كتاب اول به صورت مضمر آمده ، نقل مىكنند و به مرجع آن اشاره نمىكنند و لذا روايت در كتابهاى بعدى به صورت مضمره در مىآيد و لذا اشكال سندى در مورد اين روايت وارد نيست و از اين راه نمىتوان بر قول اكثر اشكال نمود و بايد در باب دلالت بحث را متمركز نمود .\r\n\r\nج . اشكال دلالتى بر روايت ابى بصير :\r\nمرحوم علامه حلّى اشكال سندى ننموده ولى اشكال دلالتى بر آن مىكند ( غير از مرحوم علامه ديگران نيز اين اشكال را كرده‌اند ) و مىگويد : فرض سؤال‌شدهء در روايت جايى است كه تصميم بر تعيين مهر داشته است ولى فراموش كرده است . و اين مورد با فرض محل بحث ما كه در جايى است كه عدم ذكر مهر و يا ذكر عدم مهر از روى قصد بوده است نه از روى غلط و فراموشى ، فرق مىكند ، پس روايت أبو بصير ربطى به بحث ما ندارد ، و موضوعش با موضوع روايت‌هاى ديگر متفاوت است و لذا با هم تعارضى در دلالت ندارند .\r\n\r\nد . اشكال بر جمع اكثر بر فرض تعارض دلالى :\r\nبر فرض اينكه مدلول روايت ابى بصير كه مهر السنة را ذكر كرده است ، با روايات ديگر كه مهر المثل را مطرح مىكنند ، با هم در موضوع واحدى تعارض داشته باشند ؛ يعنى هر دو طايفه ناظر به قصد عدم مهر باشند ، آيا جمع مذكور در كلمات اكثر كه از مدلول هر دو طايفه رفع يد كرده‌اند و قائل به اقل الامرين شده‌اند جمعى عرفى است اين آقايان بين اين دو دسته روايات اين گونه جمع كرده‌اند كه معيار اقل الامرين است . ولى آيا چنين جمعى درست است كه در هر دو طائفه از روايات تصرف كنيم و بگوييم نه مهر السنه معيار است و نه مهر المثل و شق ثالثى معيار است و آن اقل الامرين است . در\r\n\r\n","description":"","footnote":"","page_name":" 7070 ","page_number":197},
  {"content":"\r\n\r\nجمع بين دو دليل وقتى مىتوان در هر دو دليل تصرف نمود كه دليل ثابت مفصلى وجود داشته باشد و شاهد جمع شود . امّا در غير اين صورت ، اگر بخواهيم هر دو دليل را قيد بزنيم و بگوييم آن كه مهر السنة گفته به شرط آن است كه زائد بر مهر المثل نباشد و آنكه مهر المثل گفته به شرط آن است كه زائد بر مهر السنة نباشد ، اين خيلى خلاف ظاهر است ؟ ! بله اگر مهر المثل در متعارف عقدها در آن زمان‌ها با مهر السنة غالباً با مطابقت داشته باشد مىتوان براى دو گونه تعبيرى كه در روايات مذكور آمده است ( مهر المثل و مهر السنة ) وجه صحيحى قائل شد و چنين جمعى را مطرح نمود ، در حالى كه اگر خلاف اين امر ثابت نباشد ، اثبات چنين تطابقى مشكل است و لذا چنين جمعى كه مطرح شده است وجه صحيحى براى آن وجود ندارد .\r\nمتعارف اين نيست كه بخصوص راجع به اصل مهر بگويند كه بيش از مهر السنة نيست . چون مردم از جهت ثروت و مكنت مختلفند و مهر ثروتمندان معمولًا و متعارفاً بيش از اين مقدار است آنها كه نمىشود از اين ادله خارج كرد و در مورد روايتى كه مهر السنة را گفته نيز نمىتوان ادعاى تعارف نمود كه متعارف اين است كه مهر السنة بيش از مهر نساء نيست . بنابراين چطور هر دو دسته روايت را تقييد بزنيم چنين جمعى عرفى نيست .\r\n\r\nه . جمع دلالى صحيح در مسأله :\r\nجمع عرفىاى كه معمولًا در نظائر مسأله مطرح مىكنند و در اينجا هم قابل أخذ است ، اخذ به ظهور در وجوب رواياتى است مهر متعارف و معمول را مطرح مىكنند - / كه در اينجا همان مهر المثل است - / و حمل روايتى كه بر خلاف متعارف دلالت مىكند بر استحباب است ( از باب مصالحه يا عناوين ديگر ) ، خصوصاً كه اخذ به مهر السنة به طور كلى و ابتدائاً هم از باب اقتداء به رسول خدا صلى الله عليه و آله استحباب دارد ، كما اينكه در جايى كه يكى از زوجين قبل از دخول بميرند كه اختلاف كرده‌اند - / به جهت اخبار وارده - / كه آيا تمام مهر را بايد\r\n\r\n","description":"","footnote":"","page_name":" 7071 ","page_number":198},
  {"content":"\r\n\r\nبه زن يا وراثش بدهند يا نصف آن را ؟ در آنجا هم در جمع بين اخبار ، مسأله امر بر استحباب در مورد اخبار دال بر مقدار بيشتر از متعارف را مطرح كرده‌اند ؛ پس قائلين به اينكه كل مهر را مالك مىشود مىگويند كه مستحب است كه زن از تصرف مهر صرف نظر كند و قائلين به مالكيت نصف مهر مىگويند كه مستحب است كه به خاطر همان ملكيت اول كه با عقد حاصل مىشود كه مالكيت كل مهر است ، ديگر موت را منصف حساب نكنند و مطابق همان قرار اول عمل نمايند و زوج يا زوجه مستحب است از مقدارى از حقوق خود صرف نظر كنند . و روشن است كه چنين جمعى تبرعى نيست ، بلكه يك دليل صريح در عدم وجوب و دليل ديگر ظاهر در وجوب است ، پس با اخذ به صريح ، دست از ظهور برداشته مىشود و اين از جمع‌هاى متعارف است .\r\nپس در درجه اول تعارضى بين روايت أبي بصير با روايات ديگر وجود ندارد و موضوع روايت أبي بصير جايى است كه تعيين مهر را در نظر داشته ، ولى ذكر آن را فراموش كرده است و در خود آنجا هم اگر بخواهيم به اين روايت عمل كنيم بايد معيار را مهر السنة قرار بدهيم نه اقل الامرين ، در حالى كه مورد سه روايت ديگر در تفويض است كه روى قصد مهر را نياورده است ، و بر فرض هم كه قائل به تنافى در بين آنها شويم ، جمع عرفى بين آنها مسألهء حمل بر استصحاب است و اين جمع مقدم است بر جمعى كه آقايان مطرح نموده‌اند . و لذا مىبينيم كه محقق حلى در « نافع » كه بعد از « شرايع » نوشته است از قول به تحديد بر مىگردد و شهيد اول هم كه از فقهاى طراز اول است در « لمعه » چنين قيدى نمىزند .\r\nنتيجه : اينكه ما بر طبق قاعده و مطابق فتاوى شيخ مفيد ، سلار ، كيدرى ، مهذب الدين نيلى ، محقق حلى در « نافع » و شهيد اول در « لمعه » ، اگر چه بر خلاف نظر اكثريت بزرگان است معيار را عبارت از مهر المثل دانسته و محدوديتى هم قائل نمىشويم .\r\n\r\n","description":"","footnote":"","page_name":" 7072 ","page_number":199},
  {"content":"\r\n\r\n\r\nتحديد به مهر السنة در حكم به مهر المثل در غير مفوضة\r\nدر غير مفوّضة البضع - / مثلا در وطى به شبهه ، وطى در عقد فاسد و اكراه زن بر زنا و مسألهء مهر واحد براى زوجات متعدد در عقد واحد كه مهر المسمى با ملاحظهء مهر المثل تقسيم مىشود و مسألهء مفوضة المهر كه در آن زوج تعيين مقدار مهر را به زوجه واگذار مىكند ، زوجه بيش از مهر المثل نمىتواند تعيين كند - / هم اين بحث مطرح است كه آيا معيار مهر المثل است يا مهر السنة است يا اقل الامرين است .\r\n\r\nاقوال در مسأله :\r\nدر « ايضاح » فخر المحققين و ظاهر علامه در « مختلف » و فاضل مقداد در « تنقيح » اين است كه اكثريت در اين موارد هم قائل به اقل الامرين هستند .\r\nولى با مراجعه به كلمات فقهاء معلوم مىشود كه موضوع كلام قائلين به اقل الامرين خصوص مفوضة البضع است ؛ چرا كه موضوع بحث آنها تفويض بضع بوده و حكم به تحديد را در آنجا مطرح كرده‌اند و اين حكم آنها اطلاقى نسبت به ساير موارد حكم به مهر المثل ندارد . و لذا بعضى از متأخرين هم نظير صاحب حدائق همينطور فهميده‌اند و گفته‌اند كه قول به اقل الامرين اختصاص به مفوضة دارد . و با مراجعه‌اى كه شده حتى به يك قائل صريح به محدوديت در غير مفوضة از قبيل موارد مذكور برخورد نكردم . عدهء كثيرى از بزرگان قدما در موارد مختلف غير مفوضة تصريح دارند كه مهر المثل بايد پرداخت شود و هيچ محدوديتى هم ذكر نكرده‌اند .\r\n\r\nمقتضاى قاعده و ادله :\r\nهمانطورى كه در مفوضة البضع هم اشاره شد مقتضاى قاعده حكم به مهر المثل است ؛ چرا كه به دنبال مواقعه ، حكم به ضمان مىشود و در اينجا هم مثل ساير موارد ضمان ، در قيمى به قيمت و در مثلى ، ضمان به مثل مىشود و مسأله اقل الامرين بر خلاف قاعده است .\r\nو از آنجا كه دليل درستى بر خلاف قاعده در كار نيست و اگر هم باشد در\r\n\r\n","description":"","footnote":"","page_name":" 7073 ","page_number":200},
  {"content":"\r\n\r\nخصوص تفويض بضع است پس مسأله حكم به مهر المثل و عدم دليل بر اقل الامرين در غير تفويض بضع روشن‌تر بوده و نياز به بحث بيشترى ندارد .\r\n\r\nحكم به متعه در طلاق قبل از دخول\r\nعبارت محقق : « فان طلقها قبل الدخول فلها المتعه حرة كانت او مملوكة و لا مهر » .\r\nصاحب جواهر هم به دنبال آن مىگويد « بلا خلاف أجده ، بل لعل الاجماع بقسميه عليه ، مضافا الى ظاهر الكتاب و السنة المستفيضة او المتواترة » . « 1 »\r\nدر اصل اين مطلب كه در طلاق قبل از دخول متعه هست ، اختلافى بين اماميه و غير اماميه وجود ندارد ؛ چيزى كه محل بحث و نزاع است مسأله وجوب يا استحباب آن است كه غير از مالك همه قائل به وجوب شده‌اند ولى مالك با استظهار از آيه كه تعبير به « حقّا على المحسنين » در آن هست ، حكم به استحباب كرده است . كأنه احسان يك تفضل و يك چيز زائد بر لزوم است .\r\n\r\nتناقض در كلمات شيخ :\r\nمرحوم شيخ طوسى در اين مسأله براى استظهار وجوب به دو تعبير « على » كه ظهور در وجوب دارد و تعبير « حقّا » از آنجا كه ظاهر استحقاق ، وجوب است ، استدلال مىكند ولى در جايى ديگر - / كه به گمانم در مسألهء لزوم يا استحباب دادن مقدارى از مهريه قبل از دخول است - / با استدلال به تعبير « المحسنين » كه در آيه آمده است ، حكم به استحباب پرداخت مقدارى از مهريه قبل از دخول مىكند و اين تناقضى روشن است .\r\n\r\nردّ استدلال مالك بر استحباب :\r\nهمانطورى كه مشهور قائل شده‌اند ، « محسنين » بر اعم از احسان به نحو وجوب يا مستحب دلالت مىكند و با قرائن است كه ظهور در يكى از آنها پيدا مىكند و در اينجا با توجه به دو تعبير « على » و « حقّا » ظهور آن در وجوب با قرينه به دست مىآيد و مثل آن است كه در آيه شريفه  « إِنَّ اللَّهَ \r\n\r\n\r\n","description":"","footnote":"\r\n( 1 ) - جواهر الكلام 31 : 51 .\r\n","page_name":" 7074 ","page_number":201},
  {"content":"\r\n\r\n يَأْمُرُ بِالْعَدْلِ وَ الْإِحْسانِ »  كه با توجه به ظهور امر در وجوب ، « 1 » مقصود از احسان در اين آيه هم احسان واجب است ، كه مقصود كارهاى خوب حياتى است ؛ شايد بتوان گفت كه عدل در آيه شريفه در مقابل ظلم است و احسان امر وجودى حياتى است و ظلم از آنجا كه امر به ترك دارد در اين آيه به مقابل آن و همينطور به كارهاى خوب حياتى كه بايد انجام شود ، امر مىكند . و همينطور در آيه شريفه  « وَ قَضى رَبُّكَ أَلَّا تَعْبُدُوا إِلَّا إِيَّاهُ وَ بِالْوالِدَيْنِ إِحْساناً »  مقصود از اين احسان كه با تعابير « قضى » و عبادت الله آمده است ، احسان استحبابى نيست . و لذا مطابق مشهور فريقين و اتفاق اماميه در اينجا متعه محكوم به وجوب است . البته بحث مفصل متعه در مسألهء بعدى در بررسى استحباب متعه در هر طلاقى خواهد آمد و در اين مسأله به همين مقدار اكتفاء مىشود .\r\n\r\nحكم مهريه در صورت موت قبل از دخول در مفوضه\r\nعبارت محقق در « شرايع » : « فان مات احدهما قبل الدخول و قبل الفرض فلا مهر لها و لا متعة » . در فرض مورد بحث اگر چه انتفاء مهر مسلّم است ولى مرحوم محقّق متعه را هم منتفى دانسته است .\r\n\r\nكلام « جواهر » و توضيح آن :\r\nمرحوم صاحب جواهر براى بيان وجه كلام صاحب شرايع در اينجا به يك روايت « 2 » استدلال مىكند كه به سبب اطلاقش دلالت بر عدم متعه مىكند ، ولى هيچ حرفى از منافات آن با روايت ديگرى « 3 » كه در آن امر به\r\n\r\n\r\n","description":"","footnote":"\r\n( 1 ) - هم در روايات و هم در لغت و هم در قرآن شواهدى هست كه مادهء امر به معناى الزام است مانند حديث « لو لا ان اشق على افتى لامرتهم بالسواك » يعنى امر الزامى مىكردم ، لالزمت السواك عليهم .\r\n( 2 ) - مقصود صحيح حلبى است كه بعد از نقل عبارت مذكور از « شرايع » در صفحهء 51 از « جواهر » آورده است .\r\n( 3 ) - ظاهرا مقصود صحيح ديگرى است كه قبل از عبارت مذكور از « شرايع » و قبل از « الموثقان » در همان صفحه آورده است .\r\n","page_name":" 7075 ","page_number":202},
  {"content":"\r\n\r\nمتعه حتى به همراه مهر المثل شده است و راه جمع بين آنها ، نمىكند و ظاهر عملى ايشان احاله نمودن بحث از آن به مسأله ثانيه كه محقق حلى مسألهء كلى استحباب متعه را در آن مطرح مىكند ، مىباشد ؛ چرا كه در آنجا دلالت آيات و روايات بر استحباب مطلق متعه يا وجوب آن به طور مفصّل مورد بحث قرار گرفته است .\r\nما نيز به تبع ايشان بحث مفصل از مسأله استحباب يا وجوب متعه يا تفصيل در آن را در مسأله ثانيه مطرح مىكنيم ، لكن در اينجا با فرض اينكه ما دو طايفه از روايات داشته باشيم كه در يك طايفه امر به متعه شده باشد و در طايفهء ديگر مستفاد از اطلاقشان عدم لزوم متعه باشد ، اين مسأله كلى اصولى را مورد بحث قرار مىدهيم كه در دوران امر بين تقييد و حمل بر استحباب چه بايد كرد ؟ اگر امرى بود و در مقابل آن مطلقى بود و آن مطلق ظهور دو اطلاق داشت ، كداميك بر ديگرى مقدم است ؟ اگر اخذ به اطلاق مقدم باشد بايد از ظهور مثلًا « يمتّعها » در وجوب رفع يد نموده و حكم به استحباب متعه كنيم و اما اگر اخذ به ظهور در وجوب مقدم باشد بايد از اطلاق صحيح حلبى رفع يد نموده و حكم به وجوب متعهء زن در صورت فوت يكى از زوجين قبل از دخول در صورت تفويض بضع بكنيم .\r\n\r\nبحث اصولى دوران امر بين تقييد و حمل بر استحباب\r\n\r\nاقوال در مسأله :\r\nمشتهر در بين فقهاء رفع يد از اطلاق و در نتيجه اخذ به ظهور امر در وجوب است ؛ پس بنابراين مبنا بايد در اينجا قائل به وجوب متعه بشويم و روايتى را كه متعه را در فرض موت قبل از دخول در تفويض مطرح نكرده است ، تقييد بزنيم .\r\nلكن مرحوم حاج شيخ ، مرحوم خوانسارى و بزرگانى قائل هستند كه اگر در مقام بيان بودن مطلق احراز بشود و مع ذلك چيزى ذكر نشود ، اين قرينه مىشود بر اينكه آن چيز لزومى ندارد و لذا اگر امرى نسبت به آن چيز وارد بشود ، آن امر حمل بر استحباب مىشود ، پس در اينجا امر به متعه حمل بر استحباب مىشود ؛ چرا كه\r\n\r\n","description":"","footnote":"","page_name":" 7076 ","page_number":203},
  {"content":"\r\n\r\nدر روايت ديگر با اينكه در مقام بيان بوده‌اند ، اسمى از متعه نبرده‌اند .\r\n\r\nبررسى مقتضاى ادله در مسأله اصولى :\r\nمقدمةً بحث دلالت صيغهء امر ( نه مادهء امر ) را بر وجوب مطرح و بررسى مىنماييم :\r\n\r\nدلالت صيغه و هيئت امر بر لزوم :\r\nسه نظريه در اين باره وجود دارد كه به بررسى اجمالى آنها مىپردازيم :\r\n\r\nنظر اول : اين است كه هيئت امر براى وجوب وضع شده است\r\nو لازمهء اين قول - / همانطورى كه صاحب « معالم » گفته است - / حمل مستحبات بر مجاز است .\r\nاشكال : وجه صحيحى براى اين قول نيست و مقتضاى جانشينى امر و تحريك اعتبارى به جاى تحريك تكوينى هم اين است كه همانطورى كه بحث تكوينى اعم از اين است كه به حد لزوم برسد يا نرسد ، بحث اعتبارى هم اعم است و لذا هيئت امر هم متناسب با همان معنا براى اعم وضع شده است و از طرفى التزام به اين حرف كه در اين همه مستحبات با آن كثرتشان ، همه‌اش از باب مجاز و بر خلاف وضع لغوى واضع يا وضع تخصصى لفظ باشد ، مشكل است ، پس هيئت امر براى وجوب وضع نشده است بلكه براى اعم وضع شده است .\r\n\r\nنظر دوم : اين است كه اگر چه هيئت امر براى وجوب وضع نشده است ، ولى مقتضاى اطلاق ، وجوب است ؛\r\nبه طورى كه از سلطان العلماء نقل شده است ، الفاظ و هيئات در مقابل مطلق وضع نشده‌اند كه اگر چنانچه در جايى قيد خورد ، مجاز بشود ، بلكه در مقابل مهمل وضع شده‌اند و لذا چه قيد بخورد و چه قيد نخورد استعمال در آن حقيقى است ، منتها اگر متكلم در مقام بيان بود و قيدى نياورد ، مقتضاى اطلاق اين است كه قيودى در كار نباشد ، مثلًا اگر گفت « جئنى به انسان » و در مقام بيان هم بود و مع ذلك قيدى ذكر نكرد ، معلوم مىشود كه تمام موضوع براى اين حكم انسان بودن است و لازم نيست كه اطلاق را تصريح كند و بگويد اين فرد من الانسان و چيز ديگرى در آن مدخليت ندارد ، پس در مورد امر\r\n\r\n","description":"","footnote":"","page_name":" 7077 ","page_number":204},
  {"content":"\r\n\r\nنيز اگر هيئت افعل را بدون مقرون كردن به جمله‌اى كه دلالت بر ترخيص در ترك دارد ، گفت ظهور پيدا مىكند در اينكه آن مأمور به را مىخواهد و اجازهء در ترك هم ندارد و اينها همه مقتضاى اطلاق قضيه است .\r\nاشكال : چه وجهى براى اينكه مقتضاى اطلاق ، الزامى بودن طلب است وجود دارد ؟ ! آيا اصل اولى اين است كه تا انسان چيزهايى كه از مولى خود مىخواهد به حد لزوم نرسد آنها را مطالبه نمىكند ؟ ! يعنى فرق است بين اينكه انسان چيزهايى را مباشرتاً و خارجاً مىخواهد انجام بدهد و بين چيزهايى كه بالتسبيب و با طلب مىخواهد آنها را انجام بدهد ؟ ! يا اينكه فرقى بين اين دو نوع از نحوهء درخواست‌ها و انجام‌ها وجود ندارد و همانطورى كه انسان يك سرى اعمال را بالمباشرة انجام مىدهد خواه به حد لزوم رسيده باشد يا نه ، آنها را بالتسبيب هم درخواست مىكند و همانطورى كه در بحث تكوينى كه مثلًا با هل دادن انجام مىدهد هر دو نحوه‌اش هست در بحث اعتبارى هم كه با هيئت امر انجام مىدهد هر دو نوع هست ، پس وجهى براى اقتضاء لزوم در صورت اطلاق هيئت امر وجود ندارد .\r\n\r\nنظر سوم : كه از قديم در ذهن من بوده و ظاهراً مرحوم آقاى خوئى هم همين را قائل است . اين است كه دلالت هيئت امر بر لزوم نه به وضع است و نه مقتضاى اطلاق است ،\r\nبلكه حكم به لزوم با نبودن قرينه متصله يا منفصلهء بر ترخيص در ترك از سوى مولى از احكام عقليه يا عقلائيهء باب عبد و مولى است .\r\nهيئت امر براى بحث و طلب و درصدد تحصيل از طرف برآمدن وضع شده است منتها عقل چنين حكم مىكند كه اگر مولايى كه حق مولويت دارد و عبد بايد مطيع او باشد ، چيزى را درخواست نمايد ، اگر چه از حيث دلالت لفظى ، در اين درخواست احتمال لزوم و رجحان هر دو بوده باشد ، او را ملزم مىدانند كه حتماً بايد آن درخواست را اطاعت نمايد ، مگر اينكه ترخيص در ترك آن از ناحيهء مولى ثابت بشود . و ظاهر اين نظر أصحّ نظريّات است و بر همين مبنا بايد در صورت\r\n\r\n","description":"","footnote":"","page_name":" 7078 ","page_number":205},
  {"content":"\r\n\r\nدوران امر بين تقييد يا حمل بر استحباب بحث نمائيم .\r\n\r\nتحقيق امر در دوران بين تقييد و حمل بر استحباب :\r\nبا بيانى كه تحقيق شد روشن شد كه تا مادامىكه دليل نص يا ظاهرى براى ترخيص ثابت نشود ، مقتضاى عقلى امر به يك چيز ، لزوم اتيان آن است ، و اما اگر دليل نص يا ظاهرى دلالت بر ترخيص نمود ، آن دليل بر اين حكم عقل يا عقلاء ورود پيدا مىكند و موضوع آن را از بين مىبرد .\r\nو اما اگر بگوييم كه امر ظهور اطلاقى در وجوب دارد و در مقابل آن هم مطلقاتى واقع شده است كه آن هم اطلاق است ، در اين صورت كدام يك از اطلاق‌ها را بايد بر ديگرى مقدم داشت ؟ ظهور اطلاقى هيئت در وجوب و يا ظهور اطلاقى ماده در عدم لزوم چيز ديگر را ؟\r\nدر صورت اول كه حكم مسأله روشن است و دليل دال بر رخصت در ترك ، چه به نحو نصوصيت و چه به نحو ظهور از باب وارد بر مورود تقدم پيدا مىكند و اما در صورت دوم اشاره شد كه نظر مرحوم حاج شيخ و جماعتى اين است كه اگر مطلقى در مقام بيان بود و مىخواهد تكليف طرف را روشن كند كه چه وظيفه‌اى را بر عهده دارد ، اين بر خلاف حكمت است كه وظيفهء لازم بر او را ناقض بيان كند و همين عدم بيان قرينه مىشود كه حكم به نحو الزام نبوده است . و لذاست كه ايشان حكم به تقديم ظهور اطلاقى لفظ در مقام بيان بر ظهور اطلاقى هيئت در لزوم كرده است و لذا امر را حمل بر استحباب نموده‌اند . « 1 »\r\n\r\n\r\n","description":"","footnote":"\r\n( 1 ) - يك وقتى به مرحوم گلپايگانى عرض كردم چرا با اينكه مبناى شما در فلان مسأله ، عدم وجوب احتياط است ، در ذيل مسأله حاشيه نزده‌ايد و اين مطلب را بيان نكرده‌ايد ؟ ايشان فرمود كه مرحوم حاج شيخ مىفرمود در چيزهائى كه احتياطى است خيلى ضرورت ندارد فتواى خود را ذكر كنيد مگر اينكه چيزى باشد كه براى مردم سخت باشد و مشكلات ايجاد كند . در غير اين صورت بگذاريد يك مقدارى مردم عمل به احتياط كنند .\r\nپس بين جائى كه حكم الزامى باشد و جائى كه حكم الزامى نباشد فرق است . در صورت دوّم اگر توضيحى داده نشود اشكالى ندارد چون نهايتاً طرف خيال مىكند لازم است و انجام مىدهد . امّا در صورت اوّل ، چنانچه عدم توضيح منجر به تخيّل عدم لزوم و ترك شود ، اشكال دارد . لذا ظهور مطلق در عدم لزوم بسيار قوىتر است از ظهور آن در لزوم .\r\n","page_name":" 7079 ","page_number":206},
  {"content":"\r\n\r\nبر خلاف آنچه كه مشتهر در بين فقهاء است كه رفع يد از اطلاق نموده و اخذ به ظهور امر در وجوب مىكنند .\r\nان قلت : اگر طبق بيان حاج شيخ ، در مواردى كه نمىدانيم چيزى در حد وجوب است و يا در حد استحباب است ، مقتضاى اصل اولى اين است كه لازم المراعى باشد و به حكم عقل ، حتماً انجام شود ، پس چطور عدهء كثيرى از آقايان در اصل بحث برائت و اشتغال و يا در فروع آن قائل به احتياط عقلى هستند ولى در عين حال مىگويند ممكن است شارع تفضلًا ترخيص كرده باشد و لذا شرعاً لازم المراعى نمىدانند . دليل اين مطلب آن است كه دو نوع احكام عقليه داريم . يك قسم احكام عقليه‌اى كه اقتضايى است و قابليت ترخيص بر خلاف را دارند و قسم دوم احكام عقلى فعلى كه قابليت ترخيص ندارند مىباشند .\r\nدر مسألهء لزوم برائت يقينى از اشتغال يقينى ، حكم به لزوم برائت يقينى در آن از احكام اقتضايى عقل است و لذا مولى در برخى از موارد با اينكه شخص شك در برائت ذمه دارد با قاعدهء تجاوز يا فراغ آن را محكوم به قبول و حصول برائت مىكند پس منافاتى ندارد كه اصل چيزى لازم المراعاة باشد ولى مشكوك آن به جهت قبول مولى ، لازم المراعاة نباشد . پس در اينجا هم مىتوانيم نظير احكام عقليهء اقتضائيه بگوييم به وسيله ادله برائت شرعى در مواردى كه نمىدانيم كه آيا واجب است يا مستحب حكم به عدم لزوم مراعات آن مىكنيم .\r\nقلت : تمسك به برائت شرعى در اين گونه موارد مشكل است ؛ چون اگر عقلاء به عنوان حكم واقعى مانند لزوم بيع و يا به عنوان حكم ظاهرى مانند اخذ به اصالة العموم ، قانونى داشته باشند ، در صورتى ردع از آن ثابت مىشود كه شارع بالصراحة يا بالظهور از آن ردع نمايد و در غير اين صورت به معناى امضاء ما عليه العقلاء خواهد بود .\r\nو اينكه عقلاء در شك در لزوم امتثال اشتغالى هستند ؛ از آن مواردى است كه\r\n\r\n","description":"","footnote":"","page_name":" 7080 ","page_number":207},
  {"content":"\r\n\r\nنمىتوان گفت شارع با ادلهء برائت شرعى نظير حديث رفع ، از آن ردع كرده و گفته كه بايد قائل به برائت شويد ، و بلكه ما حتى در موارد شك در ثبوت تكليف هم اگر ادلهء برائت شرعيه ( مثل ما حجب الله عن العباد فهو موضوع عنهم و مثل حديث رفع ) نبود و از عدم جريان آنها در اينجا لغويّت آنها لازم نمىآمد در آنجا هم قائل به احتياط مىشديم - / همانطورى كه مبناى محقق داماد و نظر مختار نيز همين است - / امّا چون اگر حديث رفع و مانند آن نتوانند بناى اقتضائى عقلا به اشتغال را مانع شوند ، لغويت لازم مىآيد ، اخذ به قدر متيقن كرده و برائت شرعى را جارى مىكنيم ولى پس از جريان آنها در موارد شك در ثبوت ، ديگر وجهى ندارد كه ادله برائت شرعيه در مثل ما نحن فيه كه شك در سقوط است هم جارى بشود و لذا قاعدهء اشتغال در شك در سقوط را در اينجا جارى نمود و حكم بر لزوم ما لم يثبت المرخّص مىكنيم و در اين موارد حديث رفع جارى نيست بخلاف جائى كه انسان نمىداند مولى از او خواسته يا نخواسته كه بنابر امثال حديث رفع برائت شرعيه جارى مىشود . پس اين اشكال نمىتواند مانع از اين شود كه بگوييم اگر امر و طلبى ثابت شود ولى الزامى بودن آن مورد ترديد باشد ، رعايت آن امر لازم است مگر اينكه دليل صريح يا ظاهر و يا اطلاقى كه در مقام بيان باشد الزامى نبودن آن امر را ثابت نمايد .\r\n« * و السلام * »\r\n\r\n","description":"","footnote":"","page_name":" 7081 ","page_number":208},
  {"content":"\r\n\r\n\r\n19 / 10 / 1384 دوشنبه درس شمارهء ( 850 - 840 ) كتاب النكاح / سال هشتم\r\nبِسْمِ اللَّهِ الرَّحْمنِ الرَّحِيمِ\r\n\r\n[ ادامهء طرف دوم مهر راجع به تفويض است 
  ]\r\n\r\n[ ادامهء قسم اول در تفويض بضع 
  ]\r\nمحقق : النظر الثانى : فى المهور و فيه اطراف\r\nالطرف الثانى : فى التفويض و فيه مسائل\r\nالمسألة الثانية\r\n\r\n[ مسألهء دوم آنچه معتبر است در مهر المثل حال زن است در جمال و شرف و عادات زنهاى مثل او 
  ]\r\nمرحوم محقق در ادامه بحث از مسائل مربوط به تفويض بضع كه قسم اول از تفويض است در مسأله ثانيه مىفرمايد : « الثانية : المعتبر فى مهر المثل حال المرأة فى الشرف و الجمال و عادة نسائها ، ما لم يتجاوز السنة و هو خمسمائة درهم و المعتبر فى المتعة حال الزوج . . . » .\r\nمباحثى كه در تحت عنوان مسأله ثانيه توسط محقق يا صاحب جواهر در اينجا مطرح شده است و بايد به بررسى آنها بپردازيم عبارتند از :\r\n1 - حكم متعه در مطلق طلاق\r\n2 - محل متعه ( قبل يا بعد از طلاق )\r\n3 - متعه در فراق به غير طلاق مانند موت و غيره\r\n4 - مقدار متعه\r\n5 - معيار در مهر المثل\r\n6 - معيار در صورت اختلاف قيمت‌ها\r\n7 - اختلاف مقومين\r\n\r\nبحث اول : حكم متعه در مطلق طلاق\r\nبحث از اينكه در صورت طلاق قبل از دخول در مفوضة البضع متعه ثابت مىشود به طور اجمال گذشت و گفته شد كه اگر چه از بين عامه ، مالك قائل به\r\n\r\n","description":"","footnote":"","page_name":" 7082 ","page_number":209},
  {"content":"\r\n\r\nاستحباب آن شده است ، ولى به اتفاق اماميه و مشهور بين عامه ، متعه مذكور واجب است و ادله آن هم تا حدى مورد بررسى قرار گرفت ، و اما تفصيل بحث از متعه در طلاق و اينكه آيا در طلاق بعد از دخول هم متعه هست يا نه و در صورت بودن آيا واجب است يا مستحب و بالاخره اينكه مقتضاى آيات و روايات و جمع بين آنها به چه نحو است ، در اينجا مورد بررسى قرار مىگيرند .\r\n\r\nاقوال در مسأله :\r\nدر اينكه در صورت طلاق قبل از دخول فقط متعه واجب است خلافى نيست و همين طور در اينكه در صورت طلاق قبل از دخول پس از فرض مهريه ، فقط نصف مهريه به زن داده مىشود و متعه‌اى نيست ظاهرا اختلافى وجود ندارد . و اما در صورت طلاق پس از دخول ظاهرا اجماعى در مسأله وجود ندارد بر اينكه متعه دادن چه حكمى دارد و بلكه به نظر ما فتواى مرحوم كلينى بر وجوب متعه است ، كما اينكه صاحب حدائق هم در مسأله توقف دارد و ظاهر برخى هم استحباب متعه در اين صورت است .\r\n\r\nمدلول آيات وجوب متعه يا استحباب ؟ براى هم مطلقات يا قسم خاص ؟\r\nدر مورد حكم متعه در پيرامون دلالت چند آيه و اينكه آيا مدلولشان وجوب متعه است يا استحباب و همين طور آيا مدلولشان متعه براى عموم مطلقات است يا براى قسم خاصى ؟ به طور مفصل در بين فقهاء و مفسرين بحث شده است و آن آيات عبارتند از : 1 -  ( لا جُناحَ عَلَيْكُمْ إِنْ طَلَّقْتُمُ النِّساءَ ما لَمْ تَمَسُّوهُنَّ أَوْ تَفْرِضُوا لَهُنَّ فَرِيضَةً وَ مَتِّعُوهُنَّ عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ مَتاعاً بِالْمَعْرُوفِ حَقًّا عَلَى الْمُحْسِنِينَ )  « 1 » . 2 -  ( وَ لِلْمُطَلَّقاتِ مَتاعٌ بِالْمَعْرُوفِ حَقًّا عَلَى الْمُتَّقِينَ )  « 2 » . 3 -  ( يا أَيُّهَا الَّذِينَ آمَنُوا إِذا نَكَحْتُمُ الْمُؤْمِناتِ ثُمَّ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ فَما لَكُمْ عَلَيْهِنَّ مِنْ عِدَّةٍ تَعْتَدُّونَها فَمَتِّعُوهُنَّ وَ سَرِّحُوهُنَّ \r\n\r\n\r\n","description":"","footnote":"\r\n( 1 ) - بقره : 236 .\r\n( 2 ) - بقره : 241 .\r\n","page_name":" 7083 ","page_number":210},
  {"content":"\r\n\r\n سَراحاً جَمِيلًا  ) « 1 » . 4 -  ( يا أَيُّهَا النَّبِيُّ قُلْ لِأَزْواجِكَ إِنْ كُنْتُنَّ تُرِدْنَ الْحَياةَ الدُّنْيا وَ زِينَتَها فَتَعالَيْنَ أُمَتِّعْكُنَّ وَ أُسَرِّحْكُنَّ سَراحاً جَمِيلًا )  « 2 » . كه البته عمده بحث‌ها در مورد دو آيه اولى شده است .\r\n\r\nكلمات شيخ در « خلاف »\r\nمرحوم شيخ در « خلاف » در دو مسأله ( 15 ) و ( 44 ) از كتاب الصداق در اين باره بحث نموده است كه با ذكر آنها بحث در مقتضاى آيات را شروع مىكنيم : ( مختار شيخ طوسى اين است كه متعه هست و واجب هم هست )\r\nمسأله 15 ) المفوضة اذا طلقها زوجها قبل الفرض ( چرا كه اگر در مفوضه بعد از عقد هم مهرى را فرض كنند ديگر از مفوضه بودن خارج مىشود و در حكم تعيين مهر المسمى از ابتداء مىشود ) و قبل الدخول بها فلا مهر لها لكن يجب لها المتعة و به قال الاوزاعى و حماد بن أبى سفيان و ابو حنيفه و اصحابه و الشافعى ، و قال مالك : لا مهر لها و لا متعة لها و يستحب ان يمتعها استحبابا و به قال الليث بن سعد و ابن ابى ليلا .\r\nدليلنا قوله تعالى  ( يا أَيُّهَا الَّذِينَ آمَنُوا إِذا نَكَحْتُمُ الْمُؤْمِناتِ  . . .  سَراحاً جَمِيلًا  ) و هذا امر يقتضى الوجوب و قال تعالى لا جناح عليكم ان طلقتم النساء . . . تا مىرسد به  ( حَقًّا عَلَى الْمُحْسِنِينَ )  و هاهنا ثلاثة ادلة : أولها قوله تعالى  « وَ مَتِّعُوهُنَّ »  و هذا امر يقتضى الوجوب و ثانيها فصل بين الموسع و المقتر ؛ فلو لم تكن واجبة لما فصل بينهما كصدقة التطوع لا فصل بينها ( البته اينكه نفس تفصيل هم شاهد بر وجوب باشد محل مناقشه است ؛ چرا كه در مستحبات هم ذكر تفصيل زياد است ، مثلًا گفته مىشود كه سائل كه آمد او را نبايد رد كرد ؛ اگر مىتواند بيشتر بدهد و اگر نمىتواند كمتر بدهد . بله اگر به « على » كه\r\n\r\n\r\n","description":"","footnote":"\r\n( 1 ) - احزاب 49 .\r\n( 2 ) - احزاب 28 .\r\n","page_name":" 7084 ","page_number":211},
  {"content":"\r\n\r\nآمده بر سر موسع و مقتر در عبارت  « عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ »  استدلال مىكرد خوب بود ؛ چون « على » دلالت بر وجوب مىكند ، گرچه ايشان به « على » استدلال نموده است ، ولى راجع به اين بخش از عبارت اين كار را نكرده است ) .\r\nو الثالث قوله تعالى  « حَقًّا عَلَى الْمُحْسِنِينَ »  و قوله « على » من حروف الوجوب ، ثبت أنها واجبة و عليه اجماع الصحابة ؛ روى ذلك عن على عليه السلام و عمر و لا مخالف لهما و قال تعالى  « وَ لِلْمُطَلَّقاتِ مَتاعٌ بِالْمَعْرُوفِ حَقًّا عَلَى الْمُتَّقِينَ »  فأضاف المتعة اليهن ثبت انه واجب لهن و قال  « حَقًّا عَلَى »  و ظاهر ذلك يقتضى الوجوب « 1 » .\r\nدر اين مسأله صورت عدم فرض مهر و طلاق قبل از دخول را مطرح نموده و متعه را براى او واجب دانسته بود و اما موضوع مسأله بعدى را مطلقه مدخوله قرار داده است چه فرض مهر شده باشد يا نشده باشد و چنين مىگويد :\r\nمسألة 44 : المدخول بها اذا طلقت لا متعة لها سواء كان سمى لها مهرا ام لم يسم ، فرض لها او لم يفرض و به قال ابو حنيفه و للشافعى فيه قولان : قال فى القديم مثل ما قلناه و قال فى الحديد لها المتعة و روى ذلك عن عمر و ابن عمر و قد روى ذلك قوم من اصحابنا الا انهم قالوا ان هذه متعة مستحبة غير واجبة و عندهم انها واجبة ( گروهى از اصحاب ما هم از معصومين عليهم السلام رواياتى را راجع به ثبوت متعه در مدخوله ، روايت كرده‌اند ولى آنها را حمل بر استحباب نموده‌اند ، در حالى كه شافعى و اتباع او آن را واجب مىدانند ) دليلنا ان الاصل براءة الذمة و شغلها يحتاج الى دليل و ايضا قوله تعالى  « لا جُناحَ عَلَيْكُمْ إِنْ طَلَّقْتُمُ النِّساءَ ما لَمْ تَمَسُّوهُنَّ أَوْ تَفْرِضُوا لَهُنَّ فَرِيضَةً وَ مَتِّعُوهُنَّ عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ »  دلّ ذلك على ان المدخول بها لا متعة لها و كذلك المفروض لها ، و قوله تعالى  « وَ لِلْمُطَلَّقاتِ مَتاعٌ بِالْمَعْرُوفِ حَقًّا عَلَى الْمُتَّقِينَ »  يحتمل امرين : احدهما ان يكون مخصوصا به من لم يدخل بها و لم يسمّ لها مهرا در اينجا دو احتمال هست . يكى اينكه تخصيص بزنيم و بگوييم كه مقصود از مطلقات در اين آيه همان مطلقات در آيه 236 بقره است كه مفوضه غير مدخوله بود و الآخر ان تكون محمولة على الاستحباب احتمال ديگر اين است كه مقصود عموم مطلقات باشد ولى حمل بر استحباب بشود بدلالة قوله تعالى  « حَقًّا عَلَى الْمُحْسِنِينَ »  و لو كانت واجبة لكان فاعلها لا يسمى محسنا لان من فعل\r\n\r\n\r\n","description":"","footnote":"\r\n( 1 ) - الخلاف 4 : 374 .\r\n","page_name":" 7085 ","page_number":212},
  {"content":"\r\n\r\nالواجب من قضاء الدين و غير ذلك لا يسمى محسنا » « 1 » . يعنى حقاً على المحسنين دليل است كه در مورد خودش مستحب است ، منتها به عموم حقاً على المتقين اخذ مىكنيم و مىگوييم در تمام موارد مستحب است .\r\nاين استدلال ايشان با آنچه كه در كلام قبل ايشان بود و اجماع اماميه هم بر آن است كه مسأله وجوب متعه در مفوضه غير مدخوله است منافات دارد ؛ چرا كه در آنجا به همين عبارت براى وجوب استدلال نموده است ، و جاى تعجب است كه اين گونه تناقضى از ايشان واقع شده است ! ! مرحوم شيخ در كتب ديگر خود نيز متعه را براى مطلقه مفوضه غير مدخوله لازم دانسته است .\r\n\r\nبررسى دلالت آيه « لا جُناحَ » بر اختصاص متعه\r\n\r\nاجماع كلمات فقهاء و مفسرين :\r\nايشان با توجه به مبناى اصولى خود كه براى قضيه شرطيه قائل به مفهوم هستند ، از آيه 236 اختصاص متعه را به مفوضه غير مدخوله استفاده كرده‌اند ، خصوصا كه آيه بعدى يعنى آيه 237 بقره - كه دلالت بر تعلق نصف مهر در صورت فرض مهر و عدم دخول مىكند - را منافى با عدم اختصاص و آن را شاهد ديگرى بر اختصاص دانسته‌اند .  ( وَ إِنْ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ وَ قَدْ فَرَضْتُمْ لَهُنَّ فَرِيضَةً فَنِصْفُ ما فَرَضْتُمْ )  ( سوره بقره ، آيه 237 ) .\r\nما قبل از بررسى مسأله مفهوم شرط در آيه مذكور و همين طور مسأله منافات آيه بعدى با عدم اختصاص متعه به مفوضه غير مدخوله ، كلمات مفسرين را در اين باره متذكر مىشويم .\r\n\r\nتفصيل كلمات مفسرين :\r\n\r\n1 - شيخ طوسى : در « تبيان » و « مجمع البيان »\r\nدر آيه «  لا جُناحَ  . . . « 2 » » هيچ تصرفى\r\n\r\n\r\n","description":"","footnote":"\r\n( 1 ) - الخلاف 4 : 399 .\r\n( 2 ) - لا جناح يا به معناى نفى گناه در اصل طلاق است چون شبهه ارتكاب گناه در چنين طلاقى وجود داشته استو يا به معناى اين است كه غير از طلاق تبعات ديگرى هم ندارد مثلًا اگر كسى مهرش را نپردازد كأنه گناهى مرتكب نشده است منتها متعوهن على الموسع قدره و على المقتر قدره .\r\n","page_name":" 7086 ","page_number":213},
  {"content":"\r\n\r\nنكرده‌اند و « أو » در  أَوْ تَفْرِضُوا لَهُنَّ  را به معناى ظاهر آن گرفته‌اند و لذا آن را شامل چهار صورت « 1 » دانسته‌اند ؛ يعنى اگر دخول نشده باشد  « ما لَمْ تَمَسُّوهُنَّ »  را شامل هر دو صورت فرض مهر و عدم فرض مهر ، و يا اگر فرض مهر نشده باشد  « أَوْ تَفْرِضُوا لَهُنَّ فَرِيضَةً »  را شامل هر دو صورت دخول و عدم دخول دانسته‌اند ، بنابراين آيه در هر دو قسمت اطلاق دارد و بايد به هر دو اطلاق در برگشت ضمير متعوهن ، اخذ نمود . و در هر چهار صورت قائل به لزوم متعه شد . و مرحوم شيخ آيه بعدى را هم كه صورت عدم دخول و فرض مهر را محكوم به تعلق نصف مهريه دانسته است و ظاهرش عدم تعلق متعه در اين صورت است به عنوان مخصص - در صورت ورود آن قبل از وقت عمل به آيه قبلى - و يا ناسخ - در صورت ورود آن پس از وقت عمل به آن دانسته است .\r\n\r\n2 - ابو الفتوح در « روح الجنان » و زمخشرى در « كشاف »\r\nو ادباء ديگر مانند « مغنى » ملاحظه كرده‌اند كه در صورت چنين دلالتى - كه از شيخ و طبرسى نقل شد - مدلول آيه با اختصاص لزوم متعه به صورت عدم فرض و عدم دخول كه مقتضاى مذهب است ناسازگار مىشود و لذا به دو نحو در آيه تصرف نموده‌اند :\r\n\r\nالف . ابو الفتوح :\r\n« او » را به معناى « واو » گرفته است مثل  « وَ أَرْسَلْناهُ إِلى مِائَةِ أَلْفٍ أَوْ يَزِيدُونَ »  اى و يزيدون و نتيجه گرفته است كه مدلول آيه اين مىشود كه اگر دخول نشود و فرض مهر هم نشود متعه به او تعلق مىگيرد و اين موافق با مذهب است .\r\n\r\nب . أدباى ديگر :\r\nگفته‌اند كه « أو » در اين آيه به معناى « الا أن » است مثل « لاقتلنك او تسلم » ان الا ان تسلم و معناى آيه چنين مىشود كه متعه در جايى است كه دخول نشده باشد مگر اينكه مهريه‌اى بر ايشان فرض شده باشد كه در اين صورت متعه نخواهد بود بلكه يا كل مهر در صورت دخول و يا نصف مهر در صورت عدم دخول خواهد بود . پس مدلول آيه همان مىشود كه متعه اختصاص به صورت\r\n\r\n\r\n","description":"","footnote":"\r\n( 1 ) - كه البته دو صورت تكرارى است و لذا در مجموع سه صورت خواهيم داشت . ( مصحح )\r\n","page_name":" 7087 ","page_number":214},
  {"content":"\r\n\r\nعدم دخول و عدم فرض مهريه دارد .\r\n\r\nبررسى مدلول آيه « لا جُناحَ » و كلمات مفسرين\r\n\r\n1 - دلالت آيه بر مفهوم شرط :\r\nبه نظر مىرسد كه چنين دلالتى در آيه وجود ندارد ؛ چرا كه آيه شريفه ثبوت متعه براى مطلقات را ، با أدوات شرط ، به يك يا چند شرط مشروط ننموده است تا اينكه مفهوم شرط براى حكم به متعه درست شود ؛ يعنى عدم دخول و عدم فرض مهر به صورت جمعى ، شرط براى متعه قرار نگرفته‌اند تا اينكه اختصاص متعه براى صورت مذكور ثابت بشود ، بلكه در واقع آيه در صدد نفى جناح و گناه است و البته از چه چيزى نفى گناه مىكند ، محل بحث است ؛ يك نظر اين است كه راجع به اصل طلاق است ، يعنى با توجه به تشديد شارع در امر طلاق ، طلاق قبل از دخول و همين طور طلاق قبل از فرض مهر ، شبهه ممنوعيت در آنها بوده است و اين آيه از آن نفى گناه كرده است و بعدش هم مىفرمايد  « وَ مَتِّعُوهُنَّ »  و اين وجوب متعه را معلق بر صورت خاصى نمىكند ؛ به عبارت روشن‌تر شارع به جهت شبهه احتمال ممنوعيت دو صورت مذكور را ذكر كرده بود و چون چنين شبهه‌اى « 1 » در صورت دخول و فرض مهر نبوده است متعرض اينها نشده و به ذكر همان دو صورت اكتفاء نموده است و بعد كه مىفرمايد به ايشان متعه بدهيد ، اين حكم به متعه منافاتى با حكم به متعه براى غير آنها در ادله ديگر نظير آيه  « وَ لِلْمُطَلَّقاتِ مَتاعٌ بِالْمَعْرُوفِ »  نخواهد داشت و به عبارت اخرى دو حكم لا جناح و ثبوت متعه كاملًا مستقل از هم‌اند .\r\nو نظر ديگر اين است كه مقصود نفى گناه از اصل طلاق نيست بلكه مقصود اين است كه اگر بعد از طلاق دادن غير مدخوله يا مفوضه ، آنها از شما درخواست مهريه و يا نفقه بكنند ، اگر شما امتناع از دادن كنيد ، گناهى نكرده‌ايد ، ولى البته بايد\r\n\r\n\r\n","description":"","footnote":"\r\n( 1 ) - مثلًا در مدخوله بايد صبر كنند تا عده تمام شود و نيز در مدخوله گرفتارىهايى هست كه در غير مدخوله نيست و همين باعث مىشود كه حكم غير مدخوله مخفى بوده باشد و شبهه ممنوعيت ايجاد شود .\r\n","page_name":" 7088 ","page_number":215},
  {"content":"\r\n\r\nمتعه را بدهيد ، كه البته اين تفاوت آمده در اين نظر ، فرقى در بيانى كه در توضيح عدم مفهوم براى حكم به متعه گفته شد ايجاد نمىكند .\r\nمثال : اگر گفته شود كه « تقليد از غير اعلم صحيح نيست و قضاوت او نافذ است » ملاحظه مىشود كه اعلميت با اينكه شرط براى صحت تقليد است ولى در حكم دوم كه نفوذ قضاوت است اين شرط مطرح نيست و اين عبارت هم دليلى بر حصر نفوذ قضاوت در اعلم نمىشود . در اينجا هم دو حكم هست . يكى مسأله نفى گناه از طلاق يا تبعات آن است و حكم دوم هم لزوم متعه دادن به مطلقه‌هاى مذكور و روشن است كه اين حكم به لزوم متعه در مورد آنها ، حكم به متعه دادن را حصر در آنها نمىكند و لذا اين آيه منافاتى با آيه دال بر متعه براى همه مطلقات ندارد تا اينكه از نحوه رفع تنافى آنها بحث بشود . و همين طور منافاتى با آيه بعدى كه دادن نصف مهر را براى مطلقه غير مدخوله‌اى كه تعيين مهر شده است ، واجب دانسته ، ندارد .\r\n\r\n2 - منافات حكم به نصف مهر در فرض مهر ، با عدم اختصاص متعه به مفوضه غير مدخوله :\r\nو اما اينكه گفته شده است كه حكم به تنصيف مهر در صورت طلاق قبل از دخول و بعد از فرض منافات دارد با عدم اختصاص حكم به متعه به صورت طلاق مفوضه غير مدخوله و لذا اقتضاء مىكند كه حكم مذكور مختص به او باشد . به نظر حرف ناصحيحى است ؛ چرا كه چه منافاتى هست بين حكم به متعه در اين دو مورد و در تمامى طلاق‌ها و بين اضافه كردن حكم به نصف مهر در يك صورت خاصى ؟ ! مثل اينكه گفته شود كه علماء و سادات بايد احترام بشوند و بعد براى دسته‌اى از آنها مثلا صاحبان تقواى بالا امتياز خاصى قائل بشوند چه منافاتى در اينها هست ؟ ! لذا هيچ منافاتى بين آيه  « لا جُناحَ »  با آيه بعدى آن كه نصف مهر را در صورت فرض مهر و طلاق قبل از دخول جعل نموده است و همين طور با آيه\r\n\r\n","description":"","footnote":"","page_name":" 7089 ","page_number":216},
  {"content":"\r\n\r\n « وَ لِلْمُطَلَّقاتِ »  كه متعه را براى عموم مطلقات قرار داده است ، وجود ندارد تا اينكه حكم آمده در آيه بعدى مخصص و يا به قول سعيد بن مسيب ناسخ حكم به متعه در آيه  « لا جُناحَ »  باشد . و اگر ما بوديم و آيات قرآنى مذكور و با صرف نظر از روايات بايد حكم مىكرديم به وجوب متعه براى عموم مطلقات .\r\n\r\n3 - تصرف در آيه با معناى « واو » يا « الا ان » :\r\nهمانطورى كه در كلمات شيخ و طبرسى نيز بود ، « او » در آيه  « لا جُناحَ »  به همان معناى خودش است و با بياناتى كه در بررسى مدلول آيه  « لا جُناحَ »  تا به اينجا گفته شد ، روشن شد كه هيچ منافاتى نه در خود آيه و نه در رابطه با آيه بعدش و نه در رابطه با آيه  « وَ لِلْمُطَلَّقاتِ مَتاعٌ »  وجود ندارد كه ما را ناگزير از چنين تصرفات خلاف ظاهرى در آيه بكند ؛ چرا كه معناى اول و ظاهر « او » - كه همان تردد است - مادامىكه قرينه‌اى بر خلافش نباشد ، اخذ به آن مىشود ، كما اينكه در آيه  « وَ أَرْسَلْناهُ إِلى مِائَةِ أَلْفٍ أَوْ يَزِيدُونَ »  هم بعيد نيست كه به همان معناى اولىاش باشد و مراد اين باشد كه با نظر عرفى صد هزار و با نظر دقّى بيش از آن است .\r\n\r\n4 - مفاد « ما لَمْ تَمَسُّوهُنَّ أَوْ تَفْرِضُوا لَهُنَّ فَرِيضَةً » :\r\nابتداء به ذهن مىرسيد كه اگر در اين عبارت « او » را تبديل به « واو » كنيم و به معناى آن بگيريم در اين صورت مفادش با مذهب كه اختصاص وجوب متعه به مفوضه غير مدخوله است - به طورى كه مفسرين شيعه آن را گفته‌اند - جور در نمىآيد ؛ چرا كه مفادش نفى احدهماى از دخول يا فرض مهر نمىشود بلكه با توجه به اينكه نفى بر روى مجموع رفته است معنا نفى مجموع مىشود و در نفى مجموع نفى يكى از دو جزء هم كافى است و نيازى به جمع بين دو نفى نيست .\r\nولى پس از تأمل به نظر رسيد كه حق با مفسرين است و اگر « او » را به معناى « واو » بگيريم مفاد آيه همان كفايت نفى احدهما مىشود ؛ چرا كه معناى متفاهم عرفى از چنين عباراتى همين است و اما آن معنايى كه ما مىگفتيم محتاج به دقت عقلى و\r\n\r\n","description":"","footnote":"","page_name":" 7090 ","page_number":217},
  {"content":"\r\n\r\nمنظور داشتن علم اجمالى در استفاده و استظهار از معناى عبارت بود كه البته مناط در استظهارات عرفى اين نيست . مثلًا اگر گفته شود كه « اگر يقين به حيات زيد يا عمرو داشتى صدقه‌اى بده » يك وقت اين است كه صورت علم اجمالى را مىخواهد بگويد كه متعلق يقين يك جمله منفصله است و يك وقت اين است كه دو جمله حمليه است منتها انسان مىخواهد با « او » بيان كند كه هر دو حمليه موضوع حكم هستند به طورى كه يقين به هر كدام به طور تفصيلى كافى است ولى اذهانى كه با مباحث علم اجمالى مأنوس باشند به نظرشان مىآيد كه موضوع مردد است به نحو جمله منفصله و علم اجمالى به احدهما موضوع است ، و البته متعارف در بيشتر استعمالات به نحو دومى است و صورت علم اجمالى خارج از متفاهم متعارف است .\r\nدر باب نفى هم مىگوييم : آيه شريفه مىگويد « دخول واقع نشد يا فرض مهر » و ظهور متعارف آن اين است كه دو جمله منفى به هم عطف شده است ، يعنى اگر دخول نشد يا فرض نشد كه در نتيجه أحد النفيين مراد باشد ، نه اينكه يك جمله واحده باشد و متعلَّق نفى قرار گرفته باشد كه معنايش اين باشد كه اگر احدهما واقع نشد تا بگوييم كه نفى احدهما با نفى كليهما است . شيخ طوسى و ابو الفتوح و ديگران از « أو » معناى اول را استفاده كرده‌اند كه يك جمله منفصله نيست كه مفردات آن به يكديگر عطف شده باشد و نفى احدهما مراد باشد ، بلكه دو جمله حمليه است كه به يكديگر عطف شده و قهراً هر دو حمليه موضوع حكم قرار مىگيرد كه هر كدام از نفى دخول و نفى فرض كه بود ، موضوع حكم تحقق پيدا مىكند و براى همين استظهار بود كه مىگفتند كه مفاد آيه با مذهب ما جور در نمىآيد چرا كه با نفى دخول كه موضوع مىآيد دو صورت دارد كه يكى فرض مهر و ديگر عدم فرض مهر است و همين طور با نفى فرض كه موضوع مىآيد دو صورت دارد كه يكى فرض دخول است و ديگرى فرض عدم دخول ، و لذا شيخ\r\n\r\n","description":"","footnote":"","page_name":" 7091 ","page_number":218},
  {"content":"\r\n\r\nابو الفتوح براى حل اين مشكل « او » را به معناى « واو » گرفت و و برخى به معناى « الا ان » ولى شيخ و طبرسى « او » را به معناى ظاهرش اخذ كردند ؛ چرا كه معتقد بودند كه نه در خود آيه مسأله مفهوم شرط هست و لذا نه آيه بعدى و نه آيه  « وَ لِلْمُطَلَّقاتِ مَتاعٌ »  منافاتى با معنايى كه ظاهر از اين آيه است ندارند تا اينكه نيازى به اين گونه تصرفات باشد و هر كدام به بيان نحوه جمع بين آيات و روايات پرداخته‌اند .\r\nو اما احتمال اينكه جمله اثباتى  « تَفْرِضُوا »  به جمله نفى عطف شده باشد و معنايش اين بشود كه اگر قبلًا دخولى نشده باشد و فرضى هم نشده باشد ، در اينجا متعه هست ، احتمال بدوى و بعيدى است كه نديده‌ام كه كسى آن را ذكر كرده باشد و چندين خلاف ظاهر از آن لازم مىآيد كه يكى به معناى « واو » گرفتن « او » و ديگرى منافات روشن آن با آيه بعدى است كه موردش همين عدم دخول و فرض مهر است و سوم اينكه بايد يك « أن » در تقدير گرفت كه باعث افتادن « ن » از  « تَفْرِضُوا »  در آيه شده است .\r\n\r\n5 - نكته اصولى :\r\nاز بيان مرحوم شيخ استفاده مىشود كه ايشان مخصصات منفصل را ناسخ مىدانند و واقع مطلب اين است كه نسخ در اين گونه مخصصات كه بعد از وقت حاجت آمده‌اند تفاوت چندانى با تخصيص ندارند ، در حالى كه فقط نسخ مستبعد شمرده شده است ؛ تفاوتى كه نسخ با تخصيص منفصل دارد اين است كه بنابر تخصيص يك حكم ظاهرى عامى براى عموم هست تا زمانى كه مصلحت بيان حكم خاص فرا برسد و در اين حكم پيامبر و اوصياء صلوات الله عليهم اجمعين كه علم به حكم خاص دارند تكليفشان با بقيه جداست و اما بنابر نسخ فرقى بين ايشان و ساير مردم نبوده و همگى مكلف به يك حكم عام هستند تا زمانى كه نسخى صورت بپذيرد ، ظاهراً آنچنان فرقى بين اين دو نيست كه ما انقضاء حكم ظاهرى عام را با آمدن حكم خاص مخصص استبعاد نكنيم ولى انقضاء\r\n\r\n","description":"","footnote":"","page_name":" 7092 ","page_number":219},
  {"content":"\r\n\r\nحكم واقعى عام را با آمدن خاص ناسخ استبعاد نماييم .\r\n\r\nنتيجه بحث از آيات :\r\nبا بحث‌هايى كه پيرامون عمده آيات كه آيات سوره بقره ( 236 ، 237 و 241 ) بود انجام گرفت به دست آمد كه اگر ما باشيم و آيات قرآنى ، مقتضاى آيات مذكور لزوم متعه در هر طلاقى است .\r\n\r\nمقتضاى روايات درباره متعه مطلقات\r\nبحث در روايات را در دو قسمت بررسى مىكنيم كه عبارتند از :\r\n1 - روايات دال بر متعه در مورد مدخوله .\r\n2 - روايات دال بر متعه در مورد غير مدخوله .\r\n\r\nروايات دال بر متعه در مطلقه مدخوله\r\nروايات متعدد و معتبرى در مورد مطلقه مدخوله حكم به ثبوت متعه كرده است كه تعدادى از آنها در كتاب طلاق و عمده آنها در همين كتاب نكاح آورده شده است . در بعضى از آنها هم استشهاد به آيه شده و وجوب متعه براى مدخوله ثابت شده است ، البته برخى روايات هم به عنوان معارض با اين روايات وارد شده است لكن يا از حيث سند و يا از جهت دلالت مورد خدشه‌اند ، كه پس از ذكر روايات داله بر ثبوت و وجوب متعه براى مطلقه مدخوله به ذكر آنها نيز خواهيم پرداخت .\r\n\r\nو اما روايات دلالت‌كننده بر وجوب متعه در طلاق مدخوله عبارتند از :\r\n\r\n1 - صحيحه فضيل بن يسار :\r\nالحسن بن محبوب عن جميل بن صالح عن الفضيل بن يسار : قال : سألت ابا عبد الله عليه السلام عن رجل قال لامرأته قل جعلت الخيار اليك فاختارت نفسها قبل ان تقوم ؟ قال : « يجوز ذلك عليه » فقلت : فلها متعة ؟ قال : « نعم » ، قلت فلها ميراث ان مات الزوج قبل ان تنقضى عدتها ؟ قال : « نعم و ان ماتت هى ورثها الزوج » « 1 » .\r\nدلالت روايت : با توجه به فرض عدة در ذيل روايت ، صورت مدخوله بودن زن حتما مشمول حكم به متعه است و نمىتوان گفت كه مورد سؤال در ذيل روايت\r\n\r\n\r\n","description":"","footnote":"\r\n( 1 ) - وسائل الشيعة 22 : 97 ، الباب 41 من ابواب مقدمات الطلاق ، الحديث 17 .\r\n","page_name":" 7093 ","page_number":220},
  {"content":"\r\n\r\nغير از مورد سؤال در صدر است ؛ چرا كه همه ضمائر به او برمىگردد .\r\nلازم به تذكر است كه نمىتوانيم متعه را به معناى مهر بگيريم و در هر جا كه به طور مطلق تعبير به متعه شده باشد ، مراد همين متعه مصطلح است و مراد مهر نيست . تا ناچار نباشيم نمىتوانيم متعه را به معناى مهر بگيريم . شبهه سائل اين بوده كه در صورتى كه مباشر در طلاق زوج نباشد و آن را به زوجه بسپارد ، صحيح هست يا نيست و مراد طلاق خلعى نيست .\r\n\r\nسند روايت :\r\nروايت را شيخ صدوق به سندش از حسن بن محبوب از جميل بن صالح از فضيل بن يسار نقل كرده است ، و در وثاقت مذكورين در سند حرفى نيست ، فقط در طريق صدوق در مشيخه « الفقيه » به حسن بن محبوب ، محمد بن موسى بن متوكل وجود دارد كه توثيقى از قدماء در رابطه با او نشده است ، لكن به جهات ديگرى اين روايت محكوم به صحت مىشود كه عبارتند از :\r\nالف . وى از مشايخ مهم و معتمدين شيخ صدوق است به طورى كه شيخ صدوق با وجود سخت‌گيرىاش در نقل روايات ، اجازه نقل بسيارى از كتب را از او گرفته است ، علاوه بر اينكه مرحوم سيد بن طاووس دعواى اتفاق بر وثاقت او كرده است .\r\nب . كتاب حسن بن محبوب از كتب بسيار مشهور و متواتر النسبة به مؤلفش بوده است .\r\nج . شيخ طوسى اين كتاب را در فهرست از طريق شيخ صدوق از پدرش از سعد بن عبد الله از عده‌اى از مشايخ ثقات مانند احمد بن محمد بن عيسى ، هيثم بن ابى مسروق نهدى و معاوية بن حكيم از حسن بن محبوب نقل مىكند و در اين طريق ديگر محمد بن موسى بن متوكل وجود ندارد . خلاصه اين روايت صحيح السند است .\r\n\r\n2 - روايت أبو البخترى\r\nعن ابى عبد الله عليه السلام قال : قال امير المؤمنين عليه السلام : « لكل مطلقة\r\n\r\n","description":"","footnote":"","page_name":" 7094 ","page_number":221},
  {"content":"\r\n\r\nمتعة الا المختلعة فانها اشترت نفسها » « 1 » .\r\nاين روايت تقريباً كالصريح ( ظهور بسيار قوى ) در شمول حكم متعه نسبت به مدخوله است ؛ به جهت اثبات آن براى عموم مطلقه‌ها در ابتداء و استثناء خصوص يك فرد مخفى از مطلقه‌ها از تحت آن و اما اينكه فرد مخفى را استثناء كند اما فرد ظاهر يعنى مدخوله هم مستثنا باشد ولى استثناء نكرده باشد خيلى بعيد است . بله سند آن تمام نيست .\r\n\r\n3 - روايت قرب الاسناد\r\nعن حسين بن علوان عن جعفر عن أبيه قال على عليه السلام :\r\n« لكل مطلقة متعة الا المختلعة » اين روايت هم دلالتش روشن ولى سندش صحيح نيست ، در جعفريات و دعائم هم اين روايت هست « 2 » .\r\n\r\n4 - روايت حلبى :\r\nأحمد بن محمد بن أبى نصر البزنطى عن عبد لكريم عن الحلبى عن ابى عبد الله عليه السلام فى قول الله عزّ و جلّ  « وَ لِلْمُطَلَّقاتِ مَتاعٌ بِالْمَعْرُوفِ حَقًّا عَلَى الْمُتَّقِينَ »  قال : « متاعها بعد ما تنقضى عدتها ، على الموسع قدره و على المقتر قدره ، و كيف يمتعها و هى فى عدتها ترجوه و يرجوها و يحدث الله عزّ و جلّ بينهما ما يشاء ؟ و قال : « اذا كان الرجل موسعا عليه متع امرأته بالعبد و الامة ، و المقتر يمتع بالحنطة و الشعير و الزيب و الثوب و الدراهم ، و ان الحسن بن على عليهم السلام متع امرأة له بأمة و لم يطلق امرأة الا متعها » « 3 » .\r\n\r\nسند روايت :\r\nهمين مضمون به چند طريق ديگر هم كه بعضى صحيح و بعضى موثق است نيز روايت شده است كه عبارتند از :\r\n1 - محمد بن يعقوب عن حميد بن زياد عن ابن سماعة كه اين دو واقفى هستند عن محمد بن زياد عن عبد الله بن سنان عن ابى عبد الله عليه السلام .\r\n2 - و عن على بن ابراهيم عن أبيه عن عثمان بن عيسى عن سماعة عن ابى عبد الله عليه السلام .\r\n\r\n\r\n","description":"","footnote":"\r\n( 1 ) - وسائل الشيعة 22 : 299 ، الباب 11 من ابواب كتاب الخلع و المباراة ، الحديث 3 .\r\n( 2 ) - جامع احاديث الشيعة 26 : 347 ، الباب 35 من ابواب المهور ، الحديث 26 .\r\n( 3 ) - جامع احاديث الشيعة 26 : 345 ، الباب 35 من ابواب المهور و الشروط ، الحديث 21 .\r\n","page_name":" 7095 ","page_number":222},
  {"content":"\r\n\r\n3 - و عن حميد بن زياد عن ابن سماعة عن محمد بن زياد عن معاوية بن عمار عن ابى عبد الله عليه السلام و به سندى كه ما نقل كرديم روايت صحيحه است و موثقه نيست و عبد لكريم كه در سند روايت حلبى واقع شده است موجب صحيح نبودن و موثق شدن روايت نمىشود ؛ چرا كه بر فرض اينكه عبد لكريم بن عمرو خثعمى واقفى باشد - كه البته محل بحث است « 1 » - ولى بزنطى كه در اينجا از او روايت نموده است ، قبل از وقف از او اخذ حديث كرده است . و نجاشى كه حكم به وقف او مىكند در وصف او « ثقة ثقة » گفته است .\r\nدلالتش هم با توجه به مطرح كردن مسأله عده و قرار دادن مطلقه مذكور در تحت شمول آيه  « وَ لِلْمُطَلَّقاتِ مَتاعٌ . . . »  روشن است كه شامل مدخوله هست ، علاوه بر اينكه متعارف مطلقات هم مطلقات مدخوله‌اند پس حتماً مشمول عموم مطلقات آمده در روايت قرار مىگيرند .\r\n\r\n5 - روايت عياشى در تفسير\r\nقال : قال الحلبى : متاعها بعد ما تنقضى عدتها  « عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ »  « 2 » . كه ظاهراً اسم معصوم در آن از قلم افتاده است و همان روايت حلبى است كه ذكر شد .\r\n\r\n6 - روايت ديگر عياشى در تفسير\r\nعن ابى بصير عن ابى عبد الله عليه السلام فى قول الله  « وَ لِلْمُطَلَّقاتِ مَتاعٌ بِالْمَعْرُوفِ حَقًّا عَلَى الْمُتَّقِينَ »  قال : « متاعها بعد ما تنقضى عدتها  ( عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ )  » « 3 » .\r\nاز اين دسته روايات كه در تفسير آيه مباركه وارد شده استفاده مىشود مراد همين متعه اصطلاحى است نه متعه لغوى و از تعبير حقاً على المتقين وجوب استفاده مىشود .\r\n\r\n7 - صحيحه حلبى\r\nقال : سألته عن رجل تزوج امرأة فدخل بها و لم يفرض لها مهرا ثم\r\n\r\n\r\n","description":"","footnote":"\r\n( 1 ) - بنابر نظر مختار عبد لكريم بن عمرو خثعمى ثقه است .\r\n( 2 ) - جامع احاديث الشيعة 26 : 345 ، الباب 35 من ابواب المهور ، الحديث 17 .\r\n( 3 ) - جامع احاديث الشيعة 26 : 346 ، الباب 35 من ابواب المهور ، الحديث 22 .\r\n","page_name":" 7096 ","page_number":223},
  {"content":"\r\n\r\nطلقها ؟ فقال : « لها مهر مثل مهور نسائها و يمتعها » « 1 » .\r\nالبته بر خلاف روايات ديگر كه فرد اظهر آنها مدخوله غير مفوضه بود ، و شامل ساير افراد هم بود ، اين روايت جايى را كه مدخوله مفروضة المهر باشد شامل نمىشود و مال صورتى است كه مدخوله مفوضة باشد .\r\n\r\n8 - صحيحه على بن رئاب\r\nعن زرارة عن ابى جعفر عليه السلام قال : « متعة النساء واجبة دخل بها أو لم يدخل بها و تمتع قبل ان تطلق » « 2 » .\r\nاين روايت هم از حيث سند و هم از جهت دلالت خوب است و دلالت آن بر متعه در مدخوله و غير مدخوله بالصراحة و در مفوضه و غير مفوضه بالاطلاق است و يك صورت از اين چهار صورت - كه صورت فرض مهر و عدم دخول است و با روايات معتبر در اينجا فقط نصف المهر است و متعه نيست - خارج مىشود و سه صورت ديگر در تحت آن باقى مىماند .\r\nتا به اينجا رواياتى را بيان كرديم كه دلالت آنها بر لزوم متعه در مدخوله بالظهور يا بالصراحة بود و اما بعضى روايات هم هست كه شايد بالاطلاق شامل مدخوله هم بشوند كه آنها را هم بررسى مىكنيم :\r\n\r\n9 - روايت « دعائم »\r\nروينا عن جعفر بن محمد عليهم السلام عن أبيه عن آبائه عن على عليه السلام :\r\n« أنه كان يقضى للمطلقة بالمتعة و يقول : بيان ذلك فى كتاب الله ثم  ( عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ )  « 3 » .\r\nاين روايت را مىشود با اطلاقى كه دارد شامل مدخوله هم دانست .\r\n\r\n10 - روايت بزنطى :\r\nاحمد بن محمد بن أبى نصر عن بعض اصحابنا عن ابى عبد الله عليه السلام قال : « ان متعة المطلقة فريضة » « 4 » .\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 292 ، الباب 10 من ابواب المهور ، الحديث 1 .\r\n( 2 ) - جامع احاديث الشيعة 26 : 347 ، الباب 35 من ابواب المهور ، الحديث 25 .\r\n( 3 ) - جامع احاديث الشيعة 26 : 342 ، الباب 35 من ابواب المهور ، الحديث 6 .\r\n( 4 ) - جامع احاديث الشيعة 26 : 342 ، الباب 35 من ابواب المهور ، الحديث 3 .\r\n","page_name":" 7097 ","page_number":224},
  {"content":"\r\n\r\n\r\n11 - عين همين عبارت در روايت چهارم همين باب بازهم آمده است « 1 » .\r\n\r\nسند دو روايت :\r\nاين متن در چهار كتاب آمده است ؛ در « كافى » على بن ابراهيم عن أبيه و عدة من اصحابنا عن سهل بن زياد جميعاً عن البزنطى قال ذكر بعض اصحابنا ان متعة المطلقة فريضة . و در « فقيه » « 2 » عن البزنطى : ان متعة المطلقة فريضة و در « تفسير عياشى » قال احمد بن محمد عن بعض اصحابنا ان متعة المطلقة فريضة . همانطورى كه ملاحظه مىشود ، فقط در تهذيب است كه « عن ابى عبد الله عليه السلام » هست و در ساير كتب اين روايت به خود بزنطى و يا به بعض اصحاب نسبت داده شده است و با اين وصف ، اگر چه بعضى از طريق‌هاى آمده در اين كتب معتبر است ، لكن از آنجا كه حتى در نقل عياشى از طريق احمد بن محمد بن عيسى هم اين اضافه وجود ندارد احتمال قوى هست كه اين ذكر عن ابى عبد الله از قبيل داخل شدن حاشيه در متن باشد و چنين روايتى قابل اعتماد نيست .\r\n\r\nدلالت روايت :\r\nاز آنجايى كه احتمال زيادى دارد كه اين روايت ناظر به اختلافى كه در مورد استحباب يا وجوب متعه درباره مفوضه غير مدخوله وجود دارد بوده باشد ، و لذا نمىتوان براى آن اطلاقى قائل شد تا اينكه شامل مدخوله هم بشود ، نظير اينكه اگر امام عليه السلام بفرمايد « عده متعه فلان مقدار است » اين كلام اطلاق ندارد در اينكه همه متعه‌ها عده دارند .\r\n\r\n12 - روايت جابر عن ابى جعفر عليه السلام\r\nفى قول الله عزّ و جلّ ( و ان  طَلَّقْتُمُوهُنَّ مِنْ قَبْلِ أَنْ تَمَسُّوهُنَّ فَما لَكُمْ عَلَيْهِنَّ مِنْ عِدَّةٍ تَعْتَدُّونَها فَمَتِّعُوهُنَّ وَ سَرِّحُوهُنَّ سَراحاً جَمِيلًا )  قال :\r\n«  فَمَتِّعُوهُنَّ  جملوهن مما قدرتم عليه من معروف فانهن يرجعن بكآبة و خشية و هم عظيم و شماتة من أعدائهن فان الله عزّ و جلّ كريم يستحيى و يحب اهل الحياء ان اكرمكم اشدكم\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 342 ، الباب 35 من ابواب المهور ، الحديث 4 .\r\n( 2 ) - البته طريق فقيه به كتاب بزنطى دو طريق است كه يكى از آن دو همين طريق ابراهيم بن هاشم است ولى به هر حال بزنطى از امام عليه السلام نقل نمىكند .\r\n","page_name":" 7098 ","page_number":225},
  {"content":"\r\n\r\nاكراما لحلائلهم » « 1 » .\r\n\r\nسند روايت :\r\nدر سندى كه براى اين روايت در « تهذيب » آمده است چنين است كه : روى محمد بن على بن محبوب عن الكرخى عن الحسن بن يسف عن أخيه عن أبيه عن عمرو بن شمر عن جابر عن ابى جعفر عليه السلام . ولى در نسخه صحيح « تهذيب » عبارت « الكوفى » به جاى « الكرخى » است و او حسن بن على الكوفى نوه عبد الله بن مغيره است كه درباره‌اش « ثقة ثقة » گفته‌اند و اما « عن الحسن بن يسف » به احتمال قوى « الحسين » صحيح است و تصحيف صورت گرفته است ، و مقصود از « أبيه » هم سيف بن عميره است . و در اين سند قبل از عمرو بن شمر فقط حسين بن سيف قدرى در اعتبارش تأمل هست ؛ چرا كه توثيق صريحى ندارد ، اگر چه بعيد نيست كه او را ثقه بدانيم ؛ براى اينكه على بن حكم كه از أجلاء ثقات است كتاب او را نقل مىكند و عده ديگرى از ثقات هم از قبيل احمد بن محمد بن عيسى و حسن بن على كوفى از او نقل روايت مىكنند . البته بر فرض هم كه او را ثقه ندانيم از آنجا كه سند صدوق در « فقيه » تا عمرو بن شمر مشكلى ندارد و اعتبار دارد ، از اين ناحيه در سند روايت اشكالى نيست و جابر را هم ممكن است كه تصحيح نماييم ، منتها اشكال در خود عمرو بن شمر است كه نجاشى و ابن غضائرى مىگويند « انه ضعيف جدّا » ، بله عده‌اى از اصحاب اجماع از او نقل روايت كرده‌اند ، لكن ما نقل روايت در غير ابن ابى عمير ، صفوان و بزنطى را علامت وثاقت نمىدانيم .\r\n\r\nدلالت روايت :\r\nاز جهت دلالت هم اين روايت تمام نيست ؛ چرا كه معلوم نيست كه مقصود از متعه در آن متعه اصطلاحى باشد ، بلكه ظاهرش اين است كه با توجه به اينكه زن مطلقه به نوعى دچار شكست در زندگى مىشود ، با احترام و تجليل و حفظ آبروى او به صورت آبرومندانه طلاق داده مىشود .\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 344 ، الباب 35 من ابواب المهور ، الحديث 15 .\r\n","page_name":" 7099 ","page_number":226},
  {"content":"\r\n\r\nالبته در بعضى موارد ، پول هم مىتواند مصداق براى تجليل باشد .\r\n\r\n13 - صحيحه حفص بن البخترى :\r\nعلى ابن ابراهيم عن أبيه عن ابن ابى عمير عن حفص بن البخترى عن ابى عبد الله عليه السلام فى الرجل يطلق امرأته أ يمتعها ؟ قال :\r\n« نعم أما يحب ان يكون من المحسنين ، اما يحب ان يكون من المتقين » « 1 » . در بعضى نسخ هم « تحب » است ولى « يحب » بهتر است . ظاهر روايت و آيه‌اى كه در روايت به آن استشهاد شده ، دلالت دارد كه على وجه الاطلاق متعه براى مطلقه لازم است . و با توجه به اينكه قدر متيقن فرد ظاهر در طلاق زن ، صورت مدخوله بودن اوست ( حالا اگر نسبت به من المحسنين آن طور قدر متيقن نباشد ، نسبت به متيقن حتماً قدر متيقن هست ) و با عنايت به اينكه به آيه‌اى كه مورد استدلال فقهاء و مفسرين براى وجوب متعه است ، در اين روايت استشهاد شده است ، ظهور روايت در وجوب متعه و شمولش نسبت به مدخوله تمام خواهد بود و حمل آن بر استحباب - كه بعضى گفته‌اند - با استناد به آيه مذكور در اين روايت نمىسازد .\r\n\r\n14 - روايت محمد بن مسلم\r\nعن ابى جعفر عليه السلام قال : سألته عن الرجل يطلق امرأته ؟\r\nفقال : « يمتعها قبل ان يطلقها فان الله تعالى قال  ( وَ مَتِّعُوهُنَّ عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ )  » « 2 » .\r\n\r\nسند روايت :\r\nاگر چه ظاهر ابتدايى سندى كه براى اين روايت در « جامع الاحاديث » « 3 » آورده شده است يعنى « احمد بن محمد بن عيسى عن العلاء عن محمد بن مسلم » صحيح است ، ولى با توجه به اينكه احمد بن محمد بن عيسى نمىتواند از علاء - با توجه به فاصله‌اى كه دارند - نقل روايت كند و بايد بين آن‌ها واسطه‌اى باشد اين سند مشكل پيدا مىكند ، مگر اينكه با توجه به اينكه در روايت\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 342 ، الباب 35 من ابواب المهور ، الحديث 2 . اين روايت را كافى نقل كرده و تهذيب هم از كافى نقل كرده و مرسلًا در تفسير عياشى نيز هست .\r\n( 2 ) - جامع احاديث الشيعة 26 : 341 ، الباب 35 من ابواب المهور ، الحديث 1 .\r\n( 3 ) - جامع احاديث الشيعة 26 : 342 .\r\n","page_name":" 7100 ","page_number":227},
  {"content":"\r\n\r\nقبلى اين روايت در « تهذيب » « 1 » در اولش « عن على بن احمد بن اشيم » دارد گفته شود كه در سند اين روايت هم على بن احمد بن اشيم بوده است ولى اين احتمال اولا خيلى بعيد در حد قريب به يقين به عدم است ؛ چرا كه در چندين روايت قبلى ، احمد بن محمد بن عيسى از راوى اول آنها نقل مىكند و اين نمىشود كه به يك باره به اين روايت كه مىرسد ، به نحو ديگرى باشد . و ثانيا در اين صورت مشكل در خود على بن احمد بن اشيم هست ؛ چرا كه مجهول است .\r\n\r\nدلالت روايت :\r\nبايد توجه داشت كه قيد « قبل ان يدخل بها » كه در روايت ديگرى در ابتداء بيان حديث اول در اين باب ( 35 ) در « جامع الاحاديث » آمده است و در آن « احمد بن محمد بن عيسى عن على بن الحكم عن رجل عن ابى حمزه عن ابى جعفر عليه السلام » به عنوان سند است ، ربطى به روايت محمد بن مسلم ندارد و سائل و سؤال در آنها با هم فرق مىكنند و لذا روايت محمد بن مسلم اطلاق دارد و شامل مدخوله هم هست و حضرت مسأله را به طور كلى فرموده‌اند به خلاف سؤال ابو حمزه كه اختصاص به قبل از دخول دارد . اين روايت را عياشى هم مرسلًا نقل كرده است .\r\nتا به اينجا نقل رواياتى كه يا كالصراحة ، يا بالظهور و يا بالاطلاق دلالت بر وجوب متعه براى مطلقه مدخوله مىكردند به پايان رسيد .\r\n\r\nروايات معارض با روايات متعه در مدخوله\r\nچند روايت در بين اخبار هست كه ممكن است به عنوان معارض با روايات قبلى ذكر شوند كه در اينجا به بررسى آنها مىپردازيم و آنها عبارتند از :\r\n\r\n\r\n","description":"","footnote":"\r\n( 1 ) - چون در تهذيب ابتدا روايتى را با اين سند نقل نموده كه احمد بن محمد بن عيسى عن على ابن الحكم و بعد چند روايت نقل كرده كه در ابتداى سند آنها « و عنه » دارد تا مىرسد به همين روايت فوق الذكر كه در اول آن دارد « عنه عن العلاء » . ظاهر اين ضماير اين است كه بايد به يكى برگشت كند يعنى به احمد بن محمد بن عيسى ولى در روايت اخير چنانچه گفته شد به مشكل ارسال برخورد مىكنيم . در روايت قبلى دارد « و عنه عن على بن احمد بن اشيم » و لذا احتمال ديگر اين است كه ضمير در حديث اخير به على ابن احمد بن اشيم برگشت كند .\r\n","page_name":" 7101 ","page_number":228},
  {"content":"\r\n\r\n\r\n1 - صحيحه حفص بن البخترى\r\nكه ذكر آن گذشت « 1 » ؛ و محل استدلال اين است كه امام عليه السلام در جواب سائل از متعه مطلقه ، جوابى كه فرموده است ، مطابق با استحباب است ؛ چون تعبير به « أما يحب » يعنى آيا دوست ندارد ، در آن آمده است و چنين تعبيرى با استحباب مىخواند . و قهرا به واسطه اين روايت از ظهور روايات قبلى در وجوب متعه رفع يد مىشود .\r\nاشكال : اولًا التزام به اين معنا توقف دارد بر اينكه دو آيه  ( حَقًّا عَلَى الْمُحْسِنِينَ )  و  ( حَقًّا عَلَى الْمُتَّقِينَ ) *  را كه در روايت به آنها استشهاد شده است ظاهر در استحباب بدانيم ، در حالى كه فقط بعضى از اهل سنت قائل به آن هستند ، و خود اين آقايان آن را قبول ندارند . و ثانياً اگر گفته شود « آيا دوست ندارى از آتش رهايى يا بى » آيا اين جمله ظاهر در استحباب است ؟ چنين نيست همانطور كه نمىتوان گفت آيه شريفه  ( أَ لا تُحِبُّونَ أَنْ يَغْفِرَ اللَّهُ لَكُمْ )  ظهور در استحباب طلب غفران الهى دارد . چون واجب است انسان تحصيل غفران كند ، پس اين گونه تعابير متعارف بوده و منافاتى با وجوب ندارند و بنابراين ، اين روايت تعارضى با روايات قبلى نخواهد داشت .\r\n\r\n2 - روايت على بن أحمد بن أشيم :\r\nاحمد بن محمد بن عيسى عن على بن احمد بن أشيم قال قلت لأبي الحسن عليه السلام أخبرنى عن المطلقة التى تجب لها على زوجها المتعة أيهن هى فانّ بعض مواليك يزعم أنها تجب المتعة للمطلقة التى قد بانت و ليس لزوجها عليها رجعة فلا متعة لها ؟ فكتب عليه السلام « البائنة » « 2 » .\r\nاشكال : اين روايت اگر چه از حيث دلالت با روايات قبلى تعارض دارد و جمع بين اين روايت و آن روايات اين است كه آنها را حمل بر استحباب نماييم ، لكن اولا حمل بر استحباب برخى از آنها مشكل است ؛ چرا كه در تفسير آيه  ( حَقًّا عَلَى الْمُحْسِنِينَ )  وارد شده‌اند و آقايان هيچ كدام اين آيات را حمل بر استحباب\r\n\r\n\r\n","description":"","footnote":"\r\n( 1 ) - در صفحه 28 گذشت .\r\n( 2 ) - جامع احاديث الشيعة 26 : 342 ، الباب 35 من ابواب المهور ، الحديث 7 .\r\n","page_name":" 7102 ","page_number":229},
  {"content":"\r\n\r\nنمىكنند . و ثانيا اين روايت سندش قابل اعتماد نيست ؛ چرا كه همانطورى كه قبلًا هم گذشت على بن احمد بن اشيم مجهول است و صاحب تأليف و كتابى نيست كه به دست بزرگان رسيده باشد و شيخ تصريح نموده به مجهول بودن او ، بله اگر هيچ قدح و ذمى حتى مجهول بودن در مورد او نبود يعنى مهمل بود ، علامت اعتماد بر او گرفته مىشد ، ولى با تصريح به مجهول بودنش راهى براى اعتبار او باقى نمانده است .\r\n\r\n3 - روايت مجمع البيان\r\nفى قوله تعالى  ( وَ مَتِّعُوهُنَّ عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ )  فقيل ( بعضى از سنىها گفته‌اند ) انما تجب المتعة للتى لم يسمّ لها صداق خاصة عن سعيد ابن المسيّب ، و هو المروى عن ابى جعفر و ابى عبد الله عليهم السلام « 1 » .\r\nاشكال : اين روايت اولا از نظر سند ارسال دارد و قابل استناد نيست و ثانيا متن اين روايت معلوم نيست و احتمال دارد كه حتى نقل به معناى روايت هم منظور نباشد ، بلكه استنباط صاحب « مجمع البيان » و يا شيخ طوسى در « تبيان » - كه معمولا مرحوم طبرسى روايات را از تفسير مذكور از شيخ نقل مىكند ، بوده باشد « 2 » و با چنين وصفى اين روايت را نمىتوان به عنوان معارض با روايات ديگر مطرح نمود . و نيز محتمل است كه اصل روايت در مورد غير مدخوله بوده است .\r\nچون در مورد مفوضه غير مدخوله در روايات وارد شده كه متعه دارد و در اينجا نيز شايد يك نحو ظهورى داشته باشد كه در آن مورد است .\r\n\r\n4 - روايت فقه الرضا عليه السلام :\r\n« كل من طلق امرأته من قبل ان يدخل بها فلا عدة عليها منه فان كان سمى لها صداقا فلها نصف الصداق فان لم يكن سمى لها صداقا فلا صداق لها و لكن\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 343 ، الباب 35 من ابواب المهور ، الحديث 8 .\r\n( 2 ) - مرحوم طبرسى در مقدمه مجمع البيان نوشته كه بسيارى از مطالب را از تفسير تبيان اخذ كرده‌ام و اگر مقايسه بين عبارات اين دو تفسير شود ملاحظه مىشود مجمع البيان عين عبارات تبيان را بدون كم و زياد نقل كرده است . لذا اين طور روايات را بايد حتى الامكان از مصدر اصلى اخذ نمود . اينكه كسانى كه به مصادر اصلى دسترسى دارند از مصادر فرعى نقل كنند ، سليقه درستى نيست .\r\n","page_name":" 7103 ","page_number":230},
  {"content":"\r\n\r\nيمتعها بشىء قل او كثر على قدر يساره . . . » « 1 » ( سپس آيه را نقل مىكند )\r\nتقرير استدلال : اگر فقه رضوى روايت بود دلالت اين متن تمام نبود ؛ چرا كه اگر حضرت در جواب سائلى مىفرمود كه در اين صورت نصف مهر هست و در صورت ديگر متعه است ، اين منافات نداشت با اينكه در صورت دخول هم متعه باشد منتها چون مورد سؤال واقع نشده ، ذكر نشده است . ولى چون كتاب مذكور يك كتاب فتوايى است و كتاب فتوايى بايد موارد وجوب متعه را بيان كند ، از اينكه در يك جا وجوب متعه را بيان كرده است و نسبت به مورد يا موارد ديگرى سكوت كرده است معلوم مىشود كه مورد واجب را منحصر به صورت مذكور مىداند .\r\nاشكال : ولى على الاظهر كتاب « فقه رضوى » تأليف امام معصوم نيست و يك شاهدش اين است كه با اينكه بسيارى از فتاواى شيخ صدوق و پدرش مطابق با « فقه رضوى » است ، ولى حتى در يك جا هم آن فتوى را به امام رضا عليه السلام نسبت نداده‌اند .\r\nنتيجه : بحث در روايات معارض اين شد كه هيچ روايت تامى كه معارض با روايات دلالت‌كننده بر وجوب متعه براى مطلقه مدخوله باشد ، وجود ندارد تا اينكه از دلالت آنها بر وجوب دست كشيده شود . بنابراين اگر از ناحيه فتاوى اشكال نكنيم ، بايد بگوييم مقتضاى قاعده در خود روايات اين است كه مدخوله هم مهر و هم متعه دارد .\r\n\r\nبررسى مخالفت اجماع با وجوب متعه در مدخوله\r\nبا مراجعه به كلمات فقهاء ، اجماعى بر عدم لزوم متعه در مورد مدخوله مشاهده نمىشود و بلكه ظاهر شيخ كلينى در « كافى » كه به ذكر روايات دلالت‌كننده بر وجوب متعه در مدخوله اكتفاء نموده است و روايات مخالف آنها را نقل نكرده است ، اين است كه فتواى او وجوب متعه در مطلقه مدخوله است . مرحوم\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 316 ، الباب 21 من ابواب المهور ، الحديث 4 .\r\n","page_name":" 7104 ","page_number":231},
  {"content":"\r\n\r\nصدوق در فقيه نيز همين طور است . يعنى رواياتى را نقل نموده كه دلالت بر وجوب متعه در مدخوله مىكنند . البته يكى از رواياتى را كه كافى نقل كرده راجع به ثبوت متعه در غير مدخوله تفصيل داده است . اما تفصيل در مدخوله را هيچ يك از كلينى و صدوق نقل ننموده‌اند . به هر حال فتواى به حسب ظاهر كتاب او وجوب متعه است . البته در مورد مرحوم صدوق مطمئنا نمىتوان گفت فتوايش وجوب متعه است و همين طور بين روايات جمع كرده است اگر چه رواياتى كه نقل كرده همين اقتضا را دارد . و اينكه در بعضى از كتب تعبير كرده‌اند كه اصحاب ما روايات مذكور را حمل بر استحباب كرده‌اند ، بعيد نيست كه مقصود از اصحاب خصوص شيخ طوسى و سيد مرتضى باشد و مراد همه اصحاب نباشند . چرا كه معلوم نيست كه فتاواى فقهاء را فحص كامل كرده باشند و حتى سيد مرتضى در « ناصريات » كه مسأله را عنوان كرده است - و ظاهرا در جاهاى ديگر مسأله را عنوان نكرده است - اصلا حكم مدخوله را مطرح نكرده است ، بلكه متن راجع به مفوضه است و ايشان حكم غير مدخوله را بيان كرده و لذا استفاده مىشود كه تفصيل بين فرض داشتن و نداشتن غير مدخوله است كه اگر فرض داشته باشد نصف مهر بايد پرداخت شود كه در قرآن هم همين است و فتوا هم همين طور است و اگر فرض نداشته باشد متعه بايد پرداخت شود . اما مدخوله را اصولًا عنوان نكرده است و لذا ممكن است ايشان هم با مرحوم كلينى موافق باشد . مرحوم صاحب « حدائق » هم در مورد مدخوله در فتوى دادن توقف كرده است .\r\nو لذا با توجه به آنچه كه تا به حال در بررسى روايات و كلمات به دست آمد و با توجه به اينكه غير از مرحوم كلينى موافق ديگرى نيافتم ، فتوا دادن مشكل مىشود ولى احتياط در مسأله وجوب متعه در مورد مطلقه مدخوله مىشود و اين از احتياطهايى است كه به ديگرى نمىشود مراجعه نمود ؛ يعنى الاحوط - لو لم يكن اقوى - وجوب متعه در مدخوله است .\r\n\r\n","description":"","footnote":"","page_name":" 7105 ","page_number":232},
  {"content":"\r\n\r\n\r\nدلالت روايات بر متعه در مطلقه غير مدخوله\r\nاگر چنانچه مطلقه غير مدخوله مفوضة هم باشد ، در اين صورت صريح آيه ( 236 بقره ) ( و  لا جُناحَ  . . .  فَمَتِّعُوهُنَّ  . . . ) وجوب متعه براى او بود و سابقا هم گفته شد كه فقط بعضى از اهل سنت در اين صورت قائل به استحباب متعه شده‌اند و بحث آن گذشت .\r\nو اما اگر مهرى براى او تعيين شده باشد آيه ( 237 بقره )  ( وَ إِنْ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ وَ قَدْ فَرَضْتُمْ لَهُنَّ فَرِيضَةً فَنِصْفُ ما فَرَضْتُمْ إِلَّا أَنْ يَعْفُونَ . . . )  دلالت مىكرد بر اينكه نصف مهر را بايد به او بدهند و متعه‌اى براى او واجب نيست . و ظاهرا كسى هم در اين صورت قائل به وجوب متعه علاوه بر نصف مهر نشده است ، كما اينكه مقتضاى برخى از روايات هم عدم وجوب متعه در اين صورت است و لذا روايات دال بر عدم وجوب متعه در اين صورت با روايات مطلقه‌اى كه متعه را براى هر مطلقه‌اى ثابت مىكرد تعارض مىكنند ، كه بايد به بررسى راه حل و جمع بين آن‌ها بپردازيم .\r\n\r\nالف . روايات دلالت‌كننده بر تفصيل در متعه غير مدخوله\r\n\r\n1 - روايت دعائم\r\nو قد روينا ايضا عن ابى جعفر محمد بن على عليه السلام انه قال فى رجل تزوج امرأة على حكمه و رضيت فقال : « ما حكم به من شىء فهو جائز ) قيل له فكيف يجوز حكمه عليها و لا يجوز حكمها عليه اذا جاوزت مهور نساء النبى صلى الله عليه و آله ؟ قال : « لانها لما حكمته على نفسها كان عليها ان لا تمنعه نفسها اذا أتاها بشىء ما و ليس لها اذا حكمها ان تجاوز السنة فان طلقها او مات قبل ان يدخل بها فلها المتعة و الميراث و و لا مهر لها » يعنى اذا لم يكن سماه « 1 » .\r\nاين روايت كه سندش ضعيف است مدلولش تفصيل در غير مدخوله بين صورت تعيين مهر و عدم تعيين مهر است ؛ به اينكه در صورت عدم تعيين مهر فقط\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 281 ، الباب 3 من ابواب المهور ، الحديث 3 .\r\n","page_name":" 7106 ","page_number":233},
  {"content":"\r\n\r\nبه او متعه تعلق مىگيرد و مهر نمىگيرد و در صورت تعيين مهر فقط نصف مهر را مىگيرد .\r\n\r\n2 - روايت « دعائم »\r\nعن جعفر بن محمد عليهم السلام أنه قال فى رجل تزوج امرأة و لم يفرض لها صداقا فمات عنها أو طلقها قبل ان يدخل بها ؟ قال « ان طلقها فليس لها صداق و لها المتعة و لا عدة عليها و ان مات قبل ان يدخل بها فلا مهر لها و هى ترثه و يرثها و عليها العدة ( ظاهر اينكه در فرض موت متعه ذكر نشده ، اين است كه در اين صورت متعه نيست ) و ان كان قد فرض لها صداقا ثم طلقها قبل ان يدخل بها فلها نصف الصداق و ان مات عنها او ماتت عنه فلها الصداق كاملا » « 1 » .\r\nاين روايت هم ضعيف است و در غير مدخوله قائل به تفصيل شده است .\r\n\r\n3 - روايت « مجمع البيان »\r\nفى قوله تعالى  ( فَمَتِّعُوهُنَّ وَ سَرِّحُوهُنَّ سَراحاً جَمِيلًا )  قال ابن عباس : هذا اذا لم يكن سمى لها صداقا فاذا فرض لها صداقا فلها نصفه و لا تستحق المتعة و هو المروى عن أئمتنا عليهم السلام فالآية محمولة عندنا على التى لم يسمّ لها مهرا فيجب لها المتعة « 2 » .\r\nاين روايت هم سندش ضعيف و دلالتش هم بر تفصيل است .\r\n\r\n4 - روايت « تفسير عياشى »\r\nعن الحسن بن زياد عن ابى عبد الله عليه السلام عن رجل طلق امرأته قبل ان يدخل بها ؟ قال فقال : « ان كان سمى لها مهرا فلها نصف المهر و لا عدة عليها و ان لم يكن سمى لها مهرا فلا مهر لها و لكن يمتعها فان الله يقول فى كتابه  ( وَ لِلْمُطَلَّقاتِ مَتاعٌ بِالْمَعْرُوفِ حَقًّا عَلَى الْمُتَّقِينَ )  » « 3 » . كأنه مورد آيه جايى است كه نفى الصداق و نفى الدخول با هم جمع مىشود . اين روايت هم سندش ضعيف و مدلولش تفصيل است .\r\n\r\n5 - صحيحه حلبى :\r\nعلى ابن ابراهيم عن أبيه عن ابن ابى عمير عن حماد عن الحلبى عن ابى عبد الله عليه السلام فى رجل طلق امرأته قبل ان يدخل بها ؟ قال : « عليه نصف المهران كان فرض\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 337 ، الباب 32 من ابواب المهور ، الحديث 5 .\r\n( 2 ) - جامع احاديث الشيعة 26 : 344 ، الباب 35 من ابواب المهور ، الحديث 11 .\r\n( 3 ) - جامع احاديث الشيعة 26 : 344 ، الباب 35 من ابواب المهور ، الحديث 12 .\r\n","page_name":" 7107 ","page_number":234},
  {"content":"\r\n\r\nلها شيئا و ان لم يكن فرض لها شيئا فليمتعها على نحو ما يمتع به مثلها من النساء . . . » « 1 » .\r\nاين روايت دلالتش بر تفصيل است و سندش هم معتبر مىباشد و البته تهذيب از كلينى به طريق معتبر ديگرى نيز روايت كرده است و اگر چه در اين طريق على بن ابى حمزه واقع شده است ، لكن چون راوى از او على بن حكم است و او از كسانى است كه روايتش از ابن ابى حمزه ، مربوط به زمان استقامتش مىباشد ، لذا اين طريق هم معتبر مىشود . طريق تهذيب چنين است : محمد بن يحيى عن أحمد بن محمد عن على بن الحكم عن على بن أبى حمزة عن أبى بصير قال سألت أبا عبد الله عليه السلام .\r\n\r\n6 - صحيحه ابى الصباح الكنانى\r\nعن ابى عبد الله عليه السلام قال : اذا طلق الرجل امرأته قبل ان يدخل بها فلها نصف مهرها و ان لم يكن سمى لها مهرا فمتاع بالمعروف  ( عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ )  و ليس لها عدة ، تتزوج من شاءت من ساعتها » « 2 » .\r\nاين روايت هم - به نظر ما - صحيحه است و مدلولش هم تفصيل در غير مدخوله نسبت به متعه بين صورت عدم فرض مهر و صورت فرض مهر است به اينكه در اولى فقط متعه و در دومى فقط نصف مهر واجب است ، پس روايات اولى هم مؤيد اين روايات معتبر در تفصيل مذكور مىشوند .\r\n\r\nب . روايات دال بر متعه در مطلق مطلقات\r\nدر مقابل روايات ياد شده كه تفصيل داده بودند رواياتى وجود دارد كه دلالت مىكنند بر لزوم متعه به طور مطلق چه در مدخوله و چه در غير مدخوله ؛ چه مفوضه باشد و يا نباشد و بررسى عمده اين اخبار در صفحاتى قبل گذشت « 3 » كه از آن ميان برخى از آنها سندشان ناتمام و دلالتشان تام بود كه عبارت بودند از : 1 .\r\nروايت دعائم « 4 » 2 . روايت محمد بن مسلم « 5 » و برخى از آنها هم سند و هم\r\n\r\n\r\n","description":"","footnote":"\r\n( 1 ) - جامع أحاديث الشيعة 26 : 343 ، الباب 35 من أبواب المهور ، الحديث 9 .\r\n( 2 ) - جامع أحاديث الشيعة 26 : 343 ، الباب 35 من أبواب المهور ، الحديث 10 .\r\n( 3 ) - در صفحه 24 - 30 گذشت .\r\n( 4 ) - در صفحه 24 گذشت .\r\n( 5 ) - در صفحه 29 گذشت .\r\n","page_name":" 7108 ","page_number":235},
  {"content":"\r\n\r\nدلالتشان ناتمام بود كه عبارت بودند از : 1 . روايت بزنطى « 1 » 2 . روايت جابر « 2 » و برخى هم هر دو جهت يعنى سند و دلالتشان تام بود كه عبارتند از : 1 . صحيحه على بن رئاب « 3 » 2 . صحيحه حفص بن البخترى « 4 » . و لكن يك روايت ديگر هم در اينجا هست كه درباره خصوص متعه در قبل از دخول است و مانند روايات فوق شامل صورت دخول نيست ، با ذكر آن روايت به پايان ذكر روايات دلالت‌كننده بر متعه در صورت عدم دخول به طور مطلق مىرسيم . و آن عبارت است از :\r\nمرسله ابى حمزه عن ابى جعفر عليه السلام قال سألته عن الرجل يريدان يطلق امرأته قبل ان يدخل بها ؟ قال : « يمتعها قبل ان يطلقها فان الله تعالى قال  ( مَتِّعُوهُنَّ عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ )  « 5 » . .\r\nالبته اين روايت سندش ارسال دارد چون در سندش على بن الحكم عن رجل عن ابى حمزه عن ابى جعفر عليه السلام دارد ، كما اينكه دلالتش هم تمام نيست ؛ چرا كه با توجه به جواب امام عليه السلام احتمال وجود خصوصيات قبلى در اين سؤال زياد است مثل اينكه فرضشان در مورد مفوضه باشد نه غير مفوضه ، از اين باب كه حرفى از مسأله نصف مهر كه در صورت عدم تفويض است زده نشده است ابتدائاً كه « الرجل يطلق امرأته » سؤال نمىكنند . مسلماً با خصوصياتى سؤال كرده است و ما آن خصوصيات را نمىدانيم چيست . و همين طور ظهور عبارت « قبل ان يطلقها » اين احتمال را تقويت مىكند كه سؤال از محل پرداخت متعه بوده باشد نه از اصل متعه و بلكه اصول وجود متعه در سؤال مسلم بوده است . البته در نحوه استدلال به\r\n\r\n\r\n","description":"","footnote":"\r\n( 1 ) - در صفحه 25 گذشت .\r\n( 2 ) - در صفحه 26 گذشت .\r\n( 3 ) - در صفحه 24 گذشت .\r\n( 4 ) - در صفحه 28 گذشت .\r\n( 5 ) - جامع احاديث الشيعة 26 : 341 ، الباب 35 من ابواب المهور ، الحديث 1 .\r\n","page_name":" 7109 ","page_number":236},
  {"content":"\r\n\r\nآيه كه در روايت آمده است و براى قبليت متعه بر طلاق به آن استدلال شده است قدرى ابهام هست . آيا مقصود اين است كه با توجه به اينكه مرجع متعوهن در آيه شريفه « نساء » است كه در اول آيه آمده است   « إِذا طَلَّقْتُمُ النِّساءَ . . . »   و نساء وقتى اطلاق مىشود كه هنوز طلاق داده نشده باشند و الا ديگر زنان ايشان نخواهند بود ؟ تحصيل حاصل كه نبوده است بلكه زوجه بوده و بعد او را طلاق مىدهند .\r\nشايد از اين معنا يك نحوه استظهارى از آيه كرده باشند كه متعه را بايد قبلًا داد و الا آيه چه ارتباطى مىتواند با قبليت پرداخت متعه داشته باشد .\r\nبله ، اگر قيد « بل ان يطلقها » نبود و به آيه تمسك مىشد . كاملًا آيه به روايت ارتباط داشت چون ظهور آيه در اصل متعه است . اما توجيه فوق مستبعد است چون اين يك معنايى است كه خلاف فهم عرف از ضماير است . اگر مقصود اين بود بايد امام عليه السلام با بيان خاصى مىفرمود تا عرف بفهمد . وجه ديگرى هم كه گفته شده اين است كه طلاق به معناى لغوى يعنى رها كردن باشد و معناى پرداخت قبل از طلاق اين بشود كه قبل از رها كردن او چيزى به او بپردازد . ولى اين توجيه نيز مستبعد است ؛ چرا كه روايت در صدد تفسير آيه است و وقتى كه در خود آيه طلاق به معناى اصطلاحىاش هست ، خيلى بعيد است كه در اينجا طلاق به معناى ديگرى به كار رود ، و لذا به گمانم وجه اين استدلال چيز ديگرى است و آن اين است كه در امثال اين گونه امور مثلا در مورد آزاد كردن زندانيانى كه مدت‌ها در زندان بوده‌اند با يكديگر تفاهمى مىكنند كه بعد از آن ، مشكله‌اى در بين آنها نباشد ، حالا در باب جدايى زن هم تناسب عرفيت اين است كه قبل از طلاق به گونه‌اى باشد كه جدايى آنها با تلخى همراه نشده و خاطره بدى به جا نگذارد و مقصود شارع در امر به متعه اين است كه او را تحبيب نموده و رها كند تا قدرى تخفيف پيدا كند و لذا امام عليه السلام به اين استدلال مىكند و مىگويد چيزى بپردازيد و كأنه او را راضى و دلخوش نموده و سپس از او جدا شويد . در عموم جدايىها بهتر است كه با خاطره بدى نباشد و طلاق خردمندانه و انسانى اين است كه با دلجويى جدايى حاصل شود . ممكن است به اين مناسبت ذكر شده باشد .\r\n\r\n","description":"","footnote":"","page_name":" 7110 ","page_number":237},
  {"content":"\r\n\r\nبه هر حال مقصود از روايت كاملًا روشن نيست و لذا دلالت روايت نيز تمام نيست .\r\nنتيجه‌گيرى : با توجه به تام بودن سند و دلالت برخى از روايات بر لزوم متعه مطلقه به نحو مطلق ، خصوصا صحيحه على بن رئاب كه تصريح بر مدخوله و غير مدخوله داشت ، و نظر به اينكه آن مقدارى كه مدلول روايات مفصله بين فرض مهر و عدم فرض مهر در غير مدخوله بود ، عدم متعه در صورت فرض مهر و تعلق نصف مهر بود ، لذا اين يك صورت را از تحت عمومات و مطلقات مذكور خارج نموده و در غير آن كه صورت مدخوله بودن و صورت عدم ذكر مهر با عدم دخول است به اقتضاء روايات بايد حكم به لزوم متعه نمود ، كه البته اين حكم در مورد مفوضه غير مدخوله از مسلمات است ، لكن در مورد مدخوله همانگونه كه گذشت از باب عدم موافق در اين قول غير از ظاهر شيخ كلينى ، به حسب احتياط وجوبى غير قابل مراجعه به ديگران حكم به لزوم متعه مىكنيم .\r\n\r\nحمل بر تقيه و اشكال آن\r\nمرحوم صاحب جواهر « 1 » رواياتى را كه در غير مورد نظر ايشان به طور صريح حكم بر لزوم متعه بكنند حمل بر تقيه نموده است ؛ چرا كه در اين موارد فتواى سعيد بن جبير ، زهرى و شافعى در جديد ، وجوب متعه است .\r\nولى اين حمل بر تقيه صحيح نيست ؛ چرا كه ابو حنيفه و مالك كه معاصر امام باقر و امام صادق عليهم السلام بوده‌اند قائل به وجوب نبودند و در بين عامه هم وجوب شهرت نداشته است ، به حساب سعيد بن جبير و زهرى هم ايشان خصوصا امام صادق عليه السلام تقيه نمىكردند ، شافعى هم كه ولادتش بعد از وفات امام صادق عليه السلام بوده است و روايات مذكور هم غير از روايت على بن احمد بن اشيم عن ابى الحسن عليه السلام همگى از حضرات امام صادق و امام باقر عليهم السلام بوده است ، پس وجهى\r\n\r\n\r\n","description":"","footnote":"\r\n( 1 ) - جواهر الكلام 31 : 58 .\r\n","page_name":" 7111 ","page_number":238},
  {"content":"\r\n\r\nبراى اينكه اين همه روايات را از باب تقيه فرموده باشند وجود ندارد ، تا اينكه روايات مذكور را حمل بر تقيه نماييم .\r\nمضافا به اينكه « التقية تقدّر بقدرها » يعنى در موارد تقيه به مقدارى كه تقيه با آن تحقق پيدا كند مجاز و معمول بوده است ، در حالى كه در اين روايات علاوه بر بيان حكم به لزوم ، استدلال به آيات نيز آمده است ، با اينكه تحقق تقيه توقفى بر اين استدلال زائد نداشته است و اينها همه شاهد بر عدم صدور روايات مذكور از ناحيه تقيه ، بلكه از ناحيه بيان حكم شرعى اولى است .\r\n\r\nبحث دوم : محل متعه ( قبل يا بعد از طلاق )\r\nبحث در اين است كه با توجه به اينكه در برخى از روايات وارد شده است كه « يمتعها قبل ان يطلقها » يعنى متعه را قبل از طلاق به زن بدهد ، ولى در آيه قرآن و همين طور در روايات ديگر چنين قيدى وجود ندارد و از طرفى مادامىكه طلاق را نداده است و بلكه تا زمانى كه - اگر عده دارد - عده‌اش تمام نشده است هنوز استحقاق متعه وجود ندارد ، آيا مىتوان حكم به لزوم پرداخت متعه قبل از طلاق نمود ؟\r\nروشن است كه چنين حكمى با اطلاق آيه و خصوصاً آن همه روايات كه در مقام بيان وارد شده‌اند و همين طور با اينكه قبل از طلاق استحقاقى نسبت به متعه وجود ندارد ، نمىسازد ، و لذا حمل بر جواز و استحباب مىشود .\r\nصاحب جواهر هم اين گونه استظهار مىكند « 1 » كه استحقاق متعه بعد از طلاق و عده است ولى مستفاد از روايات اين است كه پرداخت آن قبل از طلاق استحباب دارد و متعه هم حساب مىشود نه اينكه يك چيز ديگرى باشد و موجب سقوط متعه مىشود اگر چه استحقاق وجود ندارد ولى خوب است اين چيزى كه قرار\r\n\r\n\r\n","description":"","footnote":"\r\n( 1 ) - جواهر الكلام 31 : 59 - 60 .\r\n","page_name":" 7112 ","page_number":239},
  {"content":"\r\n\r\nاست بعداً پرداخت شود زودتر پرداخت شود و تحبيبى شده باشد ( چنانچه در توضيح مرسله ابى حمزه گفته شد ) ؛ يعنى همانطورى كه پرداخت فطريه قبل از عيد فطر « نفل يسقط به الفرض » با اينكه استحقاق فطريه موقع عيد فطر است ، ولى پرداخت آن قبل از عيد زكات فطريه واجب را اسقاط مىكند ، اينجا هم متعه‌اى است كه متعه استحقاقى بعد را اسقاط مىكند .\r\nبه هر تقدير اين كلام « جواهر » صحيح است و جمعاً بين الادلة مىتوان اينچنين استفاده كرد و گفت و اين مسأله بحث معتنابه ديگرى ندارد .\r\n\r\nبحث سوم : متعه در فراق به غير طلاق مانند موت و رضاع\r\nبحث در اين است كه آيا متعه‌اى كه لااقل در مورد مفوضه غير مدخوله همه قائل به آن شدند ، اگر اين فراق حاصل براى مفوضه غير مدخوله به سببى غير از طلاق از اسباب فسخ و انفساخ مانند مسلمان شدن ، رضاع ، موت ، لعان ، ارتداد ، فسخ أحد الزوجين و يا خلع يعنى جدا شدن مستند به زوج و زوجه حاصل شود ، آيا بازهم متعه به او تعلق مىگيرد و ملحق به طلاق است يا خير ؟\r\nاقوال در مسأله : مشهور بين فقهاء قول به عدم متعه است و شهيد در « غاية المراد » در مورد آن « لا خلاف فيما اعلم » و مرحوم ابن فهد در « مهذب البارع » صريحا بر آن دعواى اجماع مىكند ، بسيارى مسلم گرفته‌اند . ولى پس از مراجعه معلوم مىشود كه مسأله اجماعى نيست و محققين در مسأله معمولًا دو نفر را به عنوان مخالف نام مىبرند كه عبارتند از شيخ طوسى در « مبسوط » و علامه در « مختلف » ، ولى يك نفر هم من برخورد كردم كه مرحوم مهذب الدين نيلى در « نزهة الناظر » است .\r\n\r\n","description":"","footnote":"","page_name":" 7113 ","page_number":240},
  {"content":"\r\n\r\n\r\nكلمات مخالفين با مشهور\r\n\r\n1 - كلمات شيخ در « مبسوط » :\r\nمرحوم شيخ اگر چه در « خلاف » به طور يكنواخت در تمام صور غير از طلاق متعه را نفى كرده است « لا يجب بها المتعة الا الطلاق فحسب » ولى در « مبسوط » كلماتش مضطرب بوده و به شرح زير است :\r\nالف . در يك جا مىگويد : اذا اسلم الزوج فى الحال فاما الصداق . . . فان كانت مفوضة فلها المتعة كه در اينجا در مورد جدايى به سبب اسلام زوج و در صورت مفوضه بودن زن حكم به متعه نموده است ( چون زوجه مشركه و يا وثنيه است ، عقد منفسخ مىشود و به هم خوردن عقد از ناحيه اسلام زوج است ) و در سه صفحه بعد همين حكم به متعه را در صورت ارتداد زوج و جدايى به سبب آن ، در صورت مفوضه بودن زن كرده است .\r\nب . در جاى ديگر مىگويد : المتعة للمطلقات . . . فاما من بانت بالوفاة او بالفسخ فلا متعة لها بدلالة قوله تعالى  ( وَ لِلْمُطَلَّقاتِ مَتاعٌ )  كه در اين عبارت در صورت فوت و فسخ حكم به عدم متعه كرده است كأنه آيه مفهوم دارد و متعه اختصاص به مطلقات دارد .\r\nج . در جاى سومى مىگويد : فاما ان جاءت الفرقة من جهتهما معاً المتعة تجب لها يعنى اگر مفارقت از ناحيه هر دو باشد مانند خلع ، متعه براى او واجب مىشود و در جاى ديگرى مىگويد كه اگر مفارقت از ناحيه اجنبى حاصل شود مانند رضاع آن هم مانند خلع است .\r\nد . در يك جا هم عبارتى دارد كه مرادش خوب روشن نيست ؛ يعنى به جهت فاصله زمانى ما با شيخ و تفاوت سبك املاء و انشاء در دو زمان ، در بعضى موارد نظير اينجا مراد قدماء مشخص نيست . البته مرحوم علامه در اينجا عبارت شيخ را حمل بر ترديد شيخ كرده است و آن عبارت اين است كه مرحوم شيخ مىگويد : در اينكه اگر مفارقت با طلاق باشد متعه دارد حرفى نيست ؛ لعموم الآية و ان كان باللعان أو الارتداد او الاسلام قال قوم تجب المتعة لان الفراق من قبله و هو الذي يقوى فى نفسى و لو\r\n\r\n","description":"","footnote":"","page_name":" 7114 ","page_number":241},
  {"content":"\r\n\r\nقلنا لا يلزمه المتعة لانه لا دليل عليه لكان قويا . اين كلام ايشان شبيه جمع بين متناقضين است و بايد در آن دقت شود .\r\n\r\nمقصود از عبارت اخير شيخ :\r\nمرحوم علامه با توجه به اينكه مرحوم شيخ براى هر يك از دو قول وجهى را در عبارتش آورده است و هر دو را هم تقويت كرده است ، نظر شيخ را ترديد در مسأله دانسته است . در واقع مرحوم علامه قوت داشتن طرفين را به اين معنا گرفته كه هر كدام فى حد نفسه وجه معتنابهى دارد .\r\nشايد هم مقصود شيخ اين باشد كه اگر با نظر سطحى ملاحظه شود وجوب متعه درست است ولى بعد از دقت نظر معلوم مىشود كه اين دليل تمام نيست ، پس بايد قول به عدم وجوب متعه را بپذيريم .\r\nولى با تأمل بيشتر در كلمات شيخ به نظر مىرسد كه نظر شيخ همان وجوب متعه است و مقصود شيخ از عبارت بعدى بيان حكم در صورت و بر فرض عدم دليل بر وجوب متعه است ، يعنى اگر كسى ادله را تمام ندارد حكم ظاهرى چه اقتضاء مىكند . و اينكه در اين صورت حكم ظاهرى اصالة البراءة مىآيد نه اصالة الاحتياط از باب اينكه چون باب فروج است احتياط در آن مطلوب است ، و قرينه‌اش اين است كه ايشان مىفرمايد : اگر از ناحيه زوجه فسخ شد ، زوجه نمىتواند چيزى مطالبه كند ، اما اگر هم از ناحيه زوج و هم از ناحيه زوجه و يا از ناحيه اجنبى بود ، قطعاً متعه واجب است . و از اين كلام ايشان استفاده مىشود كه اگر فرقت تنها از ناحيه زوج باشد به طريق اولى بايد متعه واجب باشد ، علاوه بر اينكه در مورد اسلام و ارتداد به عبارت ايشان در همين كتاب اشاره گرديد كه ايشان صريحا قائل به وجوب متعه در آنها شده است .\r\n\r\n2 - كلام علامه در « مختلف » :\r\nايشان مىگويد كه در تمامى فروضى كه طلاق يا فسخ و يا انفساخى حاصل مىشود ، متعه واجب است ، و مقصود ايشان در تمامى مواردى است كه شيخ در آنها حكم به متعه كرده است و فقط يك مورد را ايشان\r\n\r\n","description":"","footnote":"","page_name":" 7115 ","page_number":242},
  {"content":"\r\n\r\nاضافه كرده است - كه شيخ در آن قائل به متعه نيست - و آن در جايى است كه مرد عنين باشد و زن فسخ كرده باشد كه طبعاً فسخ قبل از دخول واقع مىشود .\r\nو اما اينكه در بعضى از كتاب‌ها به علامه نسبت داده شده است كه ايشان قائل است به اينكه به طور كلى فسخ چه از ناحيه مرد باشد و چه از ناحيه زوج و زوجه هر دو باشد و چه از ناحيه اجنبى باشد و چه از ناحيه خود زوجه در همه اينها قائل به متعه است . اين نسبت اشتباه است و همانطورى كه گفته شد فقط ايشان يك مورد را كه فسخ از ناحيه زن باشد كه در عنين بودن مرد بود ، به مواردى كه شيخ گفته است ( يعنى مواردى كه فسخ از ناحيه زوج و يا زوجين است ) اضافه كرده است و اين حرف را به طور كلى نمىگويد .\r\n\r\n3 - كلام مهذب الدين نيلى در « نزهة الناظر » :\r\nراجع به مفوضه مىگويد « فان مات قبل الدخول بها فلا مهر لها ايضا و هل لها المتعة ام لا ؟ الصحيح انه تجب لها المتعة » و سپس به روايت زيد شحام هم استدلال مىكند . البته كلام ايشان راجع به خصوص قوت است . پس از روشن شدن اقوال فقهاء در مسأله و اينكه اجماعى در مسأله نيست و سه تن از بزرگان در مسأله نظر مخالف داده‌اند ، نوبت به بررسى مقتضاى اصل و قاعده و بعد از آن بررسى ادله دو قول مىرسد .\r\n\r\nمقتضاى اصل و قاعده :\r\nمقتضاى اصل اين است كه متعه‌اى هم واجب نباشد ؛ يعنى همانطورى كه مهر المسمى نيست به خاطر اينكه مهرى در عقد تعيين نشده است و مهر المثل نيست به خاطر اينكه دخول صورت نگرفته است ، مسأله متعه هم امرى است كه با توجه به اينكه در عقد قرار داده نشده است ، نياز دارد كه با ادله وجوب آن ثابت بشود ، پس اگر دليلى بر آن نبود ، وجهى براى وجوب آن نخواهد بود اصل برائت است .\r\n\r\n","description":"","footnote":"","page_name":" 7116 ","page_number":243},
  {"content":"\r\n\r\n\r\nادله وجوب متعه در غير طلاق\r\n\r\n1 - تنقيح مناط :\r\nدر « جواهر » « 1 » مىگويد يكى از ادله‌اى كه براى وجوب متعه آورده‌اند تنقيح مناط است ؛ يعنى از اينكه در مورد مفوضه غير مدخوله در صورت طلاق ، حكم به متعه شده است ، مىفهميم كه اين حكم براى اين است كه از او به نحوى دلجويى بشود ، و همين مناط در رابطه با اسباب مفارقت به غير طلاق هم مىآيد ، پس در آنها هم بايد حكم به وجوب متعه بشود .\r\nاشكال : صاحب جواهر جوابش را چنين مىدهد كه ما در اينجا مناط قطعى نداريم كه بتوانيم آن را ملاك براى سرايت حكم به غير طلاق قرار بدهيم .\r\n\r\n2 - تعليل وارد در روايت جابر\r\n« 2 » : « جواهر » مىگويد : يكى هم به تعليل وارد در روايت جابر استدلال شده است و گفته‌اند كه تعليل مذكور براى متعه در مفوضه غير مدخوله در صورت طلاق در صورت مفارقت به غير طلاق هم مىآيد ، پس بايد حكم آن هم در اين صورت‌ها بيايد .\r\nاشكال : اولًا بيان وارد شده در روايت جابر از باب حكمت است نه علت و لذا نمىتوان گفت كه در مواردى كه زن خرسند از طلاق شده است ، ديگر متعه وجوبى ندارد . و ثانياً سند آن هم ضعيف است .\r\nتوضيح كلام محكى از « روضه » : مرحوم صاحب جواهر در اينجا يك عبارتى را از « روضه و شرح لمعه » نقل و به آن اشكال مىكند ، و يك « فتأمل » هم در اينجا دارد كه هم عبارت « جواهر » و هم « فتأمل » نياز به توضيح دارد . مىگويد « و فى الروضة أنه ألحق بمفوضة البضع من فرض لها مهر فاسد فانه فى قوة التفويض و من فسخت فى المهر لخيار به مثلا ، قيل و فيه منع لدخولها فيها موضوعا بعد ما عرفته ، فلا دليل على ثبوت حكمها لها ، و احتمال كونها التى لم يذكر لها مهر صحيح لا دليل عليه ، فتأمل « 3 » » .\r\n\r\n\r\n","description":"","footnote":"\r\n( 1 ) - جواهر الكلام 31 : 59 .\r\n( 2 ) - در صفحه 26 گذشت .\r\n( 3 ) - جواهر الكلام 31 : 59 .\r\n","page_name":" 7117 ","page_number":244},
  {"content":"\r\n\r\n( در عبارت ويرگولى كه بعد از « منع » آورده شده است ، اشتباه است و « لدخولها » متعلق به « منع » است ؛ چرا كه اين جملات مناسب است كه كلام صاحب جواهر باشد ) .\r\nو اما « فتأمل » بعيد است كه برگشت صاحب جواهر از آنچه كه قبلًا گفتند مبنى بر استحباب متعه ، بوده باشد ، بلكه ظاهرا نظرشان به ردّ دو توجيهى است كه ممكن است كسى با آن دو توجيه احتمال اينكه مفوضه عبارت از زنى باشد كه براى آن مهر و يا مهر صحيحى ذكر نشده باشد را تقويت كرده و براى آن دليل اقامه كند ، بر خلاف عبارت « جواهر » كه گفت « و احتمال كونها التى لم يذكر لها مهر صحيح لا دليل عليه فتأمل » . و اما آن دو وجه و ردّ آنها كه فتامل اشاره به آنها دارد عبارتند از :\r\nوجه اول : از روايات مفوضه و تناسب حكم و موضوع ، عرف اين طور مىفهمد كه اگر در مفوضه بدون مهر ، چيزى به زوجه نرسد خيلى براى او سنگين است و لذا فرموده در موقع طلاق چيزى پرداخت كنيد و با تنقيح مناط معلوم مىشود كه كسى هم كه مهر فاسدى دارد ، با توجه به تناسب حكم و موضوع ، مسأله دلجويى و رفع ناراحتى از او هم مانند كسى است كه اصلا مهرى براى او تعيين نشده است . و جواب اين وجه به طور كلى داده شده كه اين مناط قطعى نيست حكمت است و علت نيست . و لذا اگر مهر فاسد موضوعا در تحت مفوضه نباشد الحاق حكمى و تعدى از مفوضه مشكل است .\r\nوجه دوم : از آنجا كه مسلم است كه در آيه ( 237 بقره ) ( و ان  طَلَّقْتُمُوهُنَّ مِنْ قَبْلِ أَنْ تَمَسُّوهُنَّ وَ قَدْ فَرَضْتُمْ لَهُنَّ فَرِيضَةً فَنِصْفُ ما فَرَضْتُمْ )  مقصود از مهر مفروض ، مهر صحيح است ، نه اينكه مطلق فرض مقصود باشد و وحدت سياق ايجاب مىكند كه در آيه قبلى ( 236 بقره ) ( و  لا جُناحَ عَلَيْكُمْ إِنْ طَلَّقْتُمُ النِّساءَ ما لَمْ تَمَسُّوهُنَّ أَوْ تَفْرِضُوا لَهُنَّ فَرِيضَةً )  هم مقصود عدم فرض مهر صحيح است ، پس مهر فاسد هم كه باشد مشمول اين حكم به متعه مىشود . جوابش اين است كه همانطورى كه مرحوم شيخ طوسى بحث نموده\r\n\r\n","description":"","footnote":"","page_name":" 7118 ","page_number":245},
  {"content":"\r\n\r\nاست ؛ اولًا - با توجه به روشن نبودن و مسلم نبودن ترتيب نزول بين اين دو آيه و امكان عدم ترتيب در نزول آنها در قرآن نازل شده نمىتوان گفت اين دو آيه متصل به هم‌اند - و ثانياً اگر يك قيدى به حسب قرينه لفظيه و مستعمل فيه لفظى تحقق پيدا كند ، وحدت سياق در تسرى آن به جمله قبل يا بعد مىتواند تاثير بگذارد ، لكن قيد صحيح بودن مهر در آيه ( 237 ) مقتضاى اعتبار و دليل عقلى يا شبيه به عقلى است كه مىگويد حتما بايد صحيح باشد تا اينكه تنصيف المهر بيايد و در چنين قيدى ملازمه‌اى وجود ندارد كه در جمله قبل يا بعدش هم همين قيد وجود داشته باشد .\r\n\r\n3 - استدلال به روايت زيد شحام :\r\nالبته استدلال به اين روايت اختصاص به مفارقت به واسطه موت دارد و فقط مرحوم مهذب الدين نيلى در « نزهة الناظر » به آن استدلال نموده است . متن روايت اينچنين است :\r\nمحمد بن احمد بن يحيى عن محمد بن عبد الحميد عن ابى جميله عن زيد الشحام عن ابى عبد الله عليه السلام فى رجل تزوج امرأة و لم يسمّ لها مهراً فمات قبل ان يدخل بها ؟ قال « هى بمنزلة المطلقة » .\r\nيعنى مفوضة البضعى كه زوج قبل از دخول فوت كرده ، حكم مطلقه را دارد ، اگر زوج طلاق مىداد لازم بود متعه بدهد . اينجا هم همين طور است . ظهور اين روايت را در اينكه بايد يك چيزى پرداخته شود ، قابل انكار نيست .\r\n\r\nاشكال سندى به روايت :\r\nمحمد بن احمد بن يحيى و محمد بن عبد الحميد و زيد شحام ثقه هستند اما برخى گفته‌اند : ابن جميله مفضل بن صالح اعتبار ندارد ؛ چرا كه علاوه بر ابن غضائرى كه مىگويد او ضعيف است ، نجاشى در يك جا مىگويد « ضعيف يضع الحديث » و همين طور با سند از على بن حسن بن فضال او هم از معاوية بن حكيم نقل مىكند كه از او شنيدم كه مىگفت : فلان رساله بين معاويه و\r\n\r\n","description":"","footnote":"","page_name":" 7119 ","page_number":246},
  {"content":"\r\n\r\nمحمد بن ابى بكر را من ساخته‌ام . و در جاى ديگر مىگويد : اشخاصى از جابر يزيد جعفى روايت كرده‌اند كه تضعيف شده‌اند و از جمله آنها مفضل بن صالح است .\r\nپس كانه به طور كلى اصحاب او را تضعيف نموده‌اند .\r\nجواب از اشكال سندى : عده‌اى از متأخرين از قبيل مرحوم وحيد بهبهانى و به گمانم مرحوم شيخ محمد صاحب شرح استبصار هم از ايشان باشد ؛ چرا كه معمولًا اين گونه مطالب را از او اخذ كرده‌اند ، گفته‌اند كه اشكالى در مفضل بن صالح نيست . و حق هم با ايشان است ؛ چرا كه بزرگانى كه درباره‌يشان گفته شده است كه « لا يرون و لا يرسلون الا عن ثقة » از او روايات متعددى دارند . حسن بن على ابن فضال كتاب بزنطى را نقل مىكند و بزنطى روايات بسيارى را از او نقل كرده است و صفوان بن يحيى و محمد بن ابى عمير و عبد الله بن مغيره نيز چند روايت از او دارند . اينها كه اصحاب اجماع هستند از كسى كه وضع حديث مىكند ، اخذ حديث نمىكنند . اين نشانه اعتماد آنان به مفضل بن صالح است و حاكى از وثاقت او . و اما قضيه جعل حديث كه سببش وضع رساله و نامه محمد بن ابى بكر به معاويه است ، ضربه‌اى به وثاقت او نمىزند ؛ چرا كه اين گونه جعل‌ها يك سليقه‌اى است كه بعضى دارند كه نامه‌اى جعل مىكنند كه مثل معاويه ملعون را راحت‌تر از ميدان خارج كنند و اين سليقه در بين اهل سنت زياد بوده است ، گرچه اين رفتار غلطى است و منجر به اتهام ما به تحريفات و جعليات نظير اهل سنت مىشود ، و لذا مفضل بن صالح را در رابطه با ساير رواياتش بايد معتبر بدانيم ، و كلام نجاشى را در اينجا بايد اشتباهى از ايشان در استظهار ضعيف بودن مفضل از قضيه جعل نامه مذكور بدانيم . و اما اينكه در جايى از « رجال مامقانى » آمده است كه اشتباهى از نجاشى ديده نشده است و در جايى ديگر گفته است كه يكى دو اشتباه بيشتر از نجاشى سر نزده است ، حرف درستى نيست و نجاشى اشتباهات زيادى دارد و حتى در كلمات نجاشى تناقضاتى هم مشاهده مىشود ، اگر چه با اين وجود بازهم\r\n\r\n","description":"","footnote":"","page_name":" 7120 ","page_number":247},
  {"content":"\r\n\r\nبهترين كتاب در رجال است ؛ بعضى از آن اشتباهات را در مقدمه « قاموس الرجال » آورده‌اند ، و بعضى از آنها هم راجع به انساب أشعريين قم است كه با مراجعه به تاريخ قم كه نويسنده‌اش متخصص علم انساب و قريب العهد به آنها بوده است روشن مىشود . و اما ادعاى ضعف توسط ابن غضائرى كه لا بدّ برخى رواياتش را غلو دانسته است ، مطلبى است كه مورد قبول محققين بعدى نيست . پس بالاخره مفضل بن صالح ثقه است و اين روايت هم معتبر است .\r\n\r\nاشكال دلالى به روايت :\r\nدر بسيارى از به ظاهر مطلقات نمىتوان اخذ به اطلاق در آنها نمود ؛ به جهت اينكه عبارات قبل آنها در روايات نيامده است و مقصود به سؤال در آنها از اين جهت مورد ترديد قرار مىگيرد ، خصوصا در مثل روايت زيد شحام كه اطلاق عبارت « هى بمنزلة المطلقة » از دو جهت ديگر هم قابل اخذ نيست :\r\nاول اينكه اگر زنى كه مهرش تعيين نشده و شوهرش قبل از دخول مرده است قطعاً مثل مطلقه مفوضه غير مدخوله باشد بايد علاوه بر تعلق متعه به او ، عده‌اى هم براى او نباشد ، در حالى كه مسلما چنين زنى عده دارد . و از همين جا مىتوان فهميد كه قبلًا مهر يا شىء ديگرى مورد بحث بوده و بعد مىگويد اين هم مانند آن است . و الا ابتدائاً كه گفته نشده هى بمنزلة المطلقه . اصلًا چنين ظهورى ندارد . الان كه ذهن ما فوراً به مسأله متعه مىرود به دليل اين است كه بحث ما راجع به متعه است . اگر در روايت هم همين طور بود اشكالى نبود كه به اطلاق تمسك شود اما آنچه به دست ما رسيده فقط همين جمله است و صحبت‌هاى قبلى ذكر نشده و خارجاً هم مىدانيم تمام احكام مطلقه از جمله عده ، بر اين موضوع بار نيست . در وسائل هم همين طور گفته كه مهر بر دو قسم است . اگر تعيين شده باشد تنصيف مىشود و اگر تعيين نشده باشد هى بمنزلة المطلقه يعنى در مهر نداشتن فقط مثل مطلقه است . كأنه اينجا قدر متيقن راجع به مهر است و مشكل است راجع به غير مهر اطلاق داشته باشد و خلاصه تا صدر روايت ذكر نشده باشد ، نمىتوانيم\r\n\r\n","description":"","footnote":"","page_name":" 7121 ","page_number":248},
  {"content":"\r\n\r\nاطلاق‌گيرى كنيم و بگوييم در هر جهت و از جمله در ثبوت متعه مثل مطلقه است .\r\nو دوم اينكه در برخى از روايات شبيه چنين سؤالى وارد شده است و چيزى كه در جواب آن آمده است خصوص نفى مهر است نه اثبات متعه و اين مثل قرينه مىشود بر اينكه به احتمال زياد در اين روايت هم مقصود از عبارت مذكور ، عدم مهر براى چنين زنى است و تأييد مىكند كه در چنين موردى متعه نيست چون سؤال سائل به طور كلى از هر چه بر عهده زوج مىآيد بوده و حضرت در جواب از متعه نامى نمىبرند . اين طور روايات كه در آنها اسمى از متعه برده نشده متعدد است . مثل روايت سليمان بن خالد قال : سألته عن المتوفى عنها زوجها و لم يدخل بها ؟\r\nفقال « ان كان فرض لها مهرا فلها مهرها و عليها العدة و لها الميراث و عدتها اربعة أشهر و عشرا و ان لم يكن فرض لها مهراً فليس لها مهر و لها الميراث و عليها العدة » « 1 » .\r\nبا توجه به مطالب فوق و اينكه شهرت بسيار قوى هست كه در غير طلاق متعه نيست قوت ظهور روايت زيد شحام نسبت به ثبوت متعه از راه اطلاق‌گيرى ، از بين مىرود در غير اين صورت بايد در اين روايات متعدد كه متعه ذكر نشده است تصرف نماييم .\r\n\r\nوجود معارض :\r\nو بر فرض اينكه دلالت روايت زيد شحام تام باشد ممكن است گفته شود كه معارض دارد و آن عبارت است از :\r\nروايت موثقه عبيد بن زرارة كه در سندش ابن بكير و حسن بن على بن فضال فطحى ثقه مىباشند به حسب بعضى از روايات حسن بن على بن فضال قبل از وفات مستبصر شده است محمد بن يحيى عن احمد بن محمد عن ابن فضال عن ابن بكير عن عبيد بن زراره قال : سألت أبا عبد الله عليه السلام عن امرأة ملك زوجها و لم يدخل بها ؟ قال « لها الميراث و عليها العدة كاملة و ان سمى لها مهرا فلها نصفه و ان لم يكن سمّى لها\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 333 ، الباب 31 من ابواب المهور ، الحديث 12 .\r\n","page_name":" 7122 ","page_number":249},
  {"content":"\r\n\r\nمهرا فلا شيء لها » « 1 » ؛ چرا كه در اين روايت سائل از خصوص مهر سؤال نكرده است و عبارت « فلا شيء لها » عام بوده و شامل متعه هم مىشود ، پس اين روايت با روايت زيد شحام كه متعه را ثابت مىكرد تعارض مىكند .\r\n\r\nجواب از معارضه :\r\nدر وسائل عبارت « فلا شيء لها » را مخصوص مهر دانسته است چون ظهور اطلاقى آن خيلى ضعيف است . چون اگر آن را مطلق بدانيم بايد بگوييم عده هم ندارد در حالى كه به طور مسلم عده دارد . پس اطلاق آن ضعيف است و ناظر به متعه و نفقه و ديون نيست و فقط مربوط به مهر است . اين كلام صاحب وسائل درست است . لازم به تذكر است كه لام در لها براى اختصاص است و براى منفعت نيست و مىتواند در مورد عده هم به كار مىرود و لذا نمىتوان اشكال كرد كه نفى عده از اين استفاده مىشود كه با « على » به كار نرفته است . و علاوه با توجه به اينكه از عبيد بن زراره روايتى به طريق ديگرى نقل شده است و در آن نقل به جاى « فلا شىء لها » عبارت « فلا مهر لها » آمده است ، و همانطورى كه مرحوم آقاى بروجردى در اين طور موارد مىگفت ، اينها يك روايت هستند كه نقل به معنا شده است ، بنابراين عبارت « فلا شىء لها » جزو روايت بودنش معلوم نيست و معلوم مىشود كه يكى از آنها نقل به معناست و در هر صورت مراد امام عليه السلام نفى خصوص مهر بوده است و با اين حساب ديگر دلالت اين روايت بر نفى متعه تمام نخواهد بود تا اينكه با روايت زيد شحام بر فرض تام بودن دلالت آن معارضه نمايد . و آن نقل ديگر چنين است : عبيد بن زرارة عن ابى عبد الله عليه السلام فى المتوفى عنها زوجها و لم يدخل بها ؟ قال : « هى بمنزلة المطلقة التى لم يدخل بها ان كانت سمى لها مهرا فلها نصفه و هى ترثه و ان لم يكن سمى لها مهرا فلا مهر لها و هى ترثه » قلت و العدة قال : « كف عن هذا » « 2 » .\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 330 ، الباب 31 من ابواب المهور ، الحديث 5 .\r\n( 2 ) - جامع احاديث الشيعة 26 : 331 ، الباب 31 من ابواب المهور ، الحديث 6 .\r\n","page_name":" 7123 ","page_number":250},
  {"content":"\r\n\r\nان قلت : يكى از حاضرين در درس اشكالى بر وحدت اين دو روايت مطرح كرد و آن اينكه در روايت اولى مسأله عده توسط امام عليه السلام مطرح شده است ولى در اين روايت حضرت حاضر نشده‌اند كه جواب عده را بدهند و اين نشانه تعدد اين دو روايت است .\r\nقلت : اگر اين كلام حضرت كه « كف عن هذا » از باب تقيه بود كه فرموده است حرف را شما دنبال نكن ، مىتوانستيم بگوييم كه دو موضوع است و با روايت قبلى جور در نمىآيد . ولى به نظر نمىرسد كه در مسأله عده زنى كه شوهرش فوت نمايد در بين عامه و اماميه اختلافى در مورد عده داشتن او به مدت چهار ماه و ده روز به طور مطلق وجود داشته باشد تا اينكه امام عليه السلام بخواهند تقيه‌اى را در اينجا مطرح نمايند چون حكم عده وفات در قرآن آمده است . بلكه آنطورى كه ظاهر روايت است اين است كه سائل خيال كرده است كه اينكه حضرت در اين روايت فرمود كه « هى بمنزلة المطلقة » ، در مورد عده هم عده‌اش مثل مطلقه كمتر از چهار ماه و ده روز است و لذا مطرح مىكند كه « و العدة » يعنى در عده هم مثل مطلقه است ؟ و حضرت مىفرمايد اين را ديگر مانند او نگير . و از همين برخورد امام عليه السلام راوى در روايت قبلى استفاده كرده است كه عده كامله يعنى چهار ماه و ده روز براى چنين زنى هست و لذا در روايت « العدة كاملة » را آورده است و لذا به نظر مىرسد كه وحدت اين دو روايت حرف درستى است و روايت عبيد بن زرارة نمىتواند با روايت زيد شحام معارضه نمايد ، لكن همانطورى كه بيان شد ، دلالت خود روايت زيد هم بر ثبوت متعه تمام نبود و بلكه رواياتى در مقام هست كه تأييد مىكند عدم متعه را كه نمونه‌اش روايت سليمان بن خالد بود كه عبارتش گذشت . « 1 »\r\nبر فرض كه ظهور روايت زيد شحام در مورد ثبوت متعه هم تمام باشد ، با رواياتى كه ظهور در عدم متعه دارند يك نحوه تنافى پيدا مىكند و قهراً دليلى بر\r\n\r\n\r\n","description":"","footnote":"\r\n( 1 ) - در صفحه 61 گذشت .\r\n","page_name":" 7124 ","page_number":251},
  {"content":"\r\n\r\nوجوب متعه نخواهيم داشت و مقتضاى اصل هم كه برائت است .\r\nپس نتيجه اين شد كه همانطورى كه قول مشهور است و حتى خود شيخ و علامه هم در ساير كتب خود قائل هستند ما دليلى بر وجوب متعه در مورد مفوضه غير مدخوله در غير مورد طلاق نداريم .\r\n\r\nبحث چهارم : مقدار متعه\r\nعمده بحثى كه در اين باره هست دو مطلب است : اول اينكه مقدار متعه بايد متناسب با مرد باشد يا اينكه متناسب زن هم بايد باشد ؟ دوم اينكه وجه تقسيم به سه قسم موسع ، متوسط و مقتر كه در فتاواى فقهاء هست چيست ؟\r\n\r\nلزوم رعايت حال زوج و زوجه :\r\nدر بسيارى از كتب هست كه زوج بايد در نظر گرفته شود اما مرحوم شيخ طوسى در ابتداء مىگويد « عندنا » هر دو لحاظ مىشوند و بعد مىگويد كه بعضى گفته‌اند كه فقط زوج لحاظ مىشود « و هو الاقوى » . شايد مراد از اين گونه تعبيرات در كلام شيخ كه زياد هم هست اين باشد كه هر دو قول هركدامشان از وجهى قوى برخوردارند . صاحب جواهر هم قول به رعايت حال هر دو را مىپذيرد و همين هم درست است .\r\n\r\nادله رعايت هر دو :\r\nهم مقتضاى قاعده و هم مستفاد از روايات و آيات لزوم اعتبار حال زوج و زوجه با هم است ؛ چرا كه اگر چه در آيه شريفه در عبارت  ( عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ )  به رعايت زوج اشاره شده است چون موسع و مقتر به صورت مذكر به كار رفته و تعبير على اشاره به مديون بودن دارد . ولى در ادامه‌اش كه مىفرمايد  ( مَتاعاً بِالْمَعْرُوفِ )  معروف بودن متاع بدون رعايت حال زوجه نمىشود . يعنى چيزى بايد پرداخت شود كه متناسب و شايسته حال زوجه باشد . و دلالت روايات هم بر رعايت حال زوجه در هنگام بيان روايات مىآيد ، كما اينكه مقتضاى قاعده هم همين است كه متاع بايد به نحوى باشد كه نسبت به\r\n\r\n","description":"","footnote":"","page_name":" 7125 ","page_number":252},
  {"content":"\r\n\r\nزوجه هم اطلاق متاع صحيح باشد .\r\n\r\nتقسيم زوج به سه قسم :\r\nبا توجه به اينكه در بعضى روايات و كلمات فقهاء تقسيم سه‌گانه به غنى و فقير و حد وسط آمده است در مورد دليل اين تقسيم و نحوه استظهار آن از قرآن كريم كه در آن دو قسم ذكر شده ، چند وجه براى بيان هست كه عبارتند از :\r\n1 - ذكر موسع و مقتر از باب مثال است و لذا قسم سوم يعنى متوسط را ذكر نكرده‌اند .\r\n2 - ذكر موسع و مقتر از باب دلالت التزامى بر وجود متوسط دلالت مىكند ؛ چرا كه از همين كه مقدار حد اقل و حد اكثر ذكر شده است ، لازمه عرفى آنها وجود حد متوسط است . اين دو وجه را صاحب جواهر آورده است .\r\n3 - ذكر موسع و مقتر بالمطابقة دلالت بر قسم سوم مىكند ؛ چرا كه معناى موسع در مقابل ضيق است به اين معنا كه در فشار و ضيق واقع نشود و روشن است كه اين معنا هم مرتبه متوسط دارد و هم عالى . و اين وجه به نظر بهتر است . موسع در اطلاق دارد ، گاهى به معناى ثروتمند است و گاهى به معناى اين است كه در فشار نباشد .\r\nكما اينكه از بعضى از روايات هم اين تقسيم كه در فتاوا آمده است استفاده مىشود كه در طى بيان روايات لحاظ مىكنيم .\r\n\r\nروايات بحث :\r\n1 - روايت « دعائم » عن جعفر بن محمد عليهم السلام انه قال : متعة النساء فريضة و ليس فى المتعة شىء موقت كما قال الله عزّ و جلّ  ( عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ )  « 1 » . دلالت مىكند بر عدم تعيين مقدار معينى در متعه براى همه .\r\n2 - صحيحه حلبى عن ابى عبد الله عليه السلام فى رجل طلق امرأته قبل ان يدخل بها ؟\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 342 ، الباب 35 من ابواب المهور ، الحديث 6 .\r\n","page_name":" 7126 ","page_number":253},
  {"content":"\r\n\r\nقال « عليه نصف المهر ان كان فرض لها شيئا و ان لم يكن فرض لها شيئا فليعمها على نحو ما يمتع به مثلها من النساء » . . . « 1 » .\r\nاين روايت دلالت مىكند بر اينكه زن هم بايد در متعه مد نظر باشد .\r\n3 - به همين مضمون است روايت على بن حكم عن على بن ابى حمزه عن ابى بصير ، كه به نظر ما اين هم صحيحه است ؛ چون على بن حكم در حال استقامت از على ابن ابى حمزه روايت كرده است « 2 » .\r\n4 - روايت ابى الصباح الكنانى عن ابى عبد الله عليه السلام قال : اذا طلق الرجل امرأته قبل ان يدخل بها فلها نصف مهرها و ان لم يكن سمى لها مهرا فمتاع بالمعروف  ( عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ . . . )  . . . « 3 » .\r\n5 - « فقه الرضا » عليه السلام : فان لم يكن سمى لها صداقا فلا صداق لها و لكن يمتعها بشىء قل او كثر على قدر يساره « 4 » .\r\n6 - « مجمع البيان » : و المتعة خادم او كسوة أو رزق عن ابن عباس و الشعبي و الربيع و هو المروى عن ابى جعفر و ابى عبد الله عليهم السلام « 5 » .\r\n7 - « الدعائم » : عن جعفر بن محمد عليهم السلام انه قال : « كان الموسع يمتع بالعبد و الامة و المعسر يمتع بالثوب و الحنطة و الزبيب و الدراهم و أدنى ما يمتع الرجل المرأة بالخمار و ما أشبهه و كان على بن الحسين عليهم السلام يمتع بالراحلة » « 6 » .\r\n8 - « تفسير العياشى » عن الحلبى عن ابى عبد الله عليه السلام قال الموسع و ذكر نحوه الى قوله و الدراهم و فيه و قال : « ان الحسن بن على عليهم السلام متع امرأة طلقها ، أمة ، لم يكن يطلق\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 343 ، الباب 35 من ابواب المهور ، الحديث 9 .\r\n( 2 ) - جامع احاديث الشيعة 26 : 343 ، الباب 35 من ابواب المهور ، الحديث 9 .\r\n( 3 ) - جامع احاديث الشيعة 26 : 343 ، الباب 35 من ابواب المهور ، الحديث 10 .\r\n( 4 ) - جامع احاديث الشيعة 26 : 344 ، الباب 35 من ابواب المهور ، الحديث 13 .\r\n( 5 ) - جامع احاديث الشيعة 26 : 344 ، الباب 35 من ابواب المهور ، الحديث 14 .\r\n( 6 ) - جامع احاديث الشيعة 26 : 345 ، الباب 35 من ابواب المهور ، الحديث 18 .\r\n","page_name":" 7127 ","page_number":254},
  {"content":"\r\n\r\nامرأة الا متعها بشىء » « 1 » .\r\n9 - « فقيه » و روى « ان الغنى يمتع بدار او خادم و الوسط يمتع بثوب و الفقير بدرهم او خاتم » و روى « ان أدناه الخمار و شبهه » « 2 » .\r\n10 - « فقه الرضا » عليه السلام : فالموسع يمتع بخادم او دابة و الوسط بثوب و الفقير بدرهم او خاتم كما قال الله تبارك و تعالى  ( وَ مَتِّعُوهُنَّ عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ مَتاعاً بِالْمَعْرُوفِ )  « 3 » . در اين عبارت براى تثليث به آيه استدلال شده است .\r\n11 - صحيحه حلبى عن ابى عبد الله عليه السلام . . . و قال « اذا كان الرجل موسعا عليه متع امرأته بالعبد و الامة و المقتر يمتع بالحنطة و الشعير و الزبيب و الثوب و الدراهم و ان الحسن بن على عليهم السلام متع امرأة له بأمة و لم يطلق امرأة الا متعها » « 4 » .\r\n12 - موثقه عبد الله بن سنان و سماعة جميعا عن ابى عبد الله عليه السلام . . . اما ان الرجل الموسع يمتع المرأة بالعبد و الأمة و يمتع الفقير بالحنطة ( بالتمر - كافى ) و الزبيب و الثوب و الدراهم و ان الحسن بن على عليه السلام . . . « 5 » .\r\nمقصود از ثوب در اينجا بايد ثوب ارزان قيمت باشد چون مصاديقش مختلف است و در تعابير فقهاء هم « الثوب المرتفع » آمده است .\r\nتأييد وجه ثانى جواهر : اينكه در اين روايات مقدار كمتر و بيشتر ذكر شده است ممكن است گفته شود كه دلالت بر مطلبى كه صاحب جواهر گفت دارد ؛ كه اينها ملازمات عرفى دارد كه بين آنها حد وسطى هم هست نظير قيمت‌گذارى زمين‌ها كه وقتى بالا و پايين شهر مىگويند ، استفاده مىشود كه در بين آنها هم قيمت حد\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 345 ، الباب 35 من ابواب المهور ، الحديث 18 .\r\n( 2 ) - جامع احاديث الشيعة 26 : 345 ، الباب 35 من ابواب المهور ، الحديث 19 .\r\n( 3 ) - جامع احاديث الشيعة 26 : 345 ، الباب 35 من ابواب المهور ، الحديث 20 .\r\n( 4 ) - جامع احاديث الشيعة 26 : 345 ، الباب 35 من ابواب المهور ، الحديث 21 .\r\n( 5 ) - جامع احاديث الشيعة 26 : 345 ، الباب 35 من ابواب المهور ، الحديث 21 .\r\n","page_name":" 7128 ","page_number":255},
  {"content":"\r\n\r\nوسط است .\r\n13 - موثقه معاوية بن عمار « 1 » و همين طور روايت عياشى از ابى بصير « 2 » هم همين مضمون روايت قبل را دارند .\r\n14 - « قرب الاسناد » محمد بن الوليد عن عبد الله بن بكير قال سألت ابا عبد الله عليه السلام عن قول الله عزّ و جلّ  ( وَ مَتِّعُوهُنَّ عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ )  ما قدر الموسع و المقتر ؟ قال : « كان على بن الحسين عليهم السلام يمتع بالراحلة » و فى « تفسير العياشى » عن ابى بكير قال و ذكر مثله الى قوله يمتع ثم قال براحلته يعنى حملها الذي عليها « 3 » .\r\nالبته اين تفسير كه مقصود از راحله ، بار راحله است ، از يكى از روات است ، چون در نقل ديگرى كه از خود امام عليه السلام است اين اضافه را ندارد . و مراد از بار راحله ، هر مقدارى است كه بر روى راحله امكان بار كردن بوده است .\r\n15 - روايت ابى بصير . . . ما أدنى ذلك المتاع اذا كان الرجل معسرا لا يجد ؟ قال « الخمار و شبهه » « 4 » .\r\nنتيجه : اينها روايات مسأله است و بحث معتنابهى هم ندارد و كلمات فقهاء هم همين است كه بين زوج ثروتمند و متوسط و فقير تفاوت هست و متعه بايد با حال و وضع زوجه هم متناسب باشد و همين طور بايد چيزى پرداخت نشود كه يا اصلا متاع بر آن صدق نكند و يا شايسته و متناسب با زوجه نباشد .\r\n\r\nتنبيه : حكم وضعى يا تكليفى بودن متعه\r\nهمانطورى كه در « جواهر » هم آمده است ، اينكه « لام » و « على » بر سر مهر و همينطور نفقه مىآيند ظهور در حكم وضعى دارند و لذا اگر زوج مدتى نفقه را ندهد ، نفقه را به زوجه مديون است و در صورت فوت زوج از اصل تركه بايد خارج شود . به خلاف نفقه ساير واجب النفقه‌ها كه حكم تكليفى است و اگر ندهد\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 346 ، الباب 35 من ابواب المهور ، الحديث 21 .\r\n( 2 ) - جامع احاديث الشيعة 26 : 346 ، الباب 35 من ابواب المهور ، الحديث 22 .\r\n( 3 ) - جامع احاديث الشيعة 26 : 347 ، الباب 35 من ابواب المهور ، الحديث 23 .\r\n( 4 ) - جامع احاديث الشيعة 26 : 347 ، الباب 35 من ابواب المهور ، الحديث 24 .\r\n","page_name":" 7129 ","page_number":256},
  {"content":"\r\n\r\nدينى به آنها ندارد . با توجه به اينكه در مورد متعه هم از همانگونه تعابير استفاده شده است ، پس متعه هم جنبه وضعى و دينى خواهد داشت .\r\n\r\nبحث پنجم : معيار در مهر المثل\r\nدر رابطه با ملاحظه معيارهاى تعيين مهر المثل دو گونه از معيارها مورد بحث قرار مىگيرند كه عبارتند از :\r\n1 - خصوصيات فرديه زن از قبيل جمال ، شرف ، ادب و هنر و توانايى بر اداره منزل و . . .\r\n2 - خصوصيات غير فرديه از قبيل نسب ، بلد و خصوصيات زوج .\r\nقبل از بررسى اقوال و ادله راجع به هر يك از امور فوق به طور مفصل ، نگاهى اجمالى به اقوال در مسأله مىكنيم .\r\nاجمال اقوال : به طورى كه در بحث تفصيلى از هر يك از : خصوصيات فرديه ، نسبت ، بلد و خصوصيات زوج مطرح خواهيم نمود ، هر يك از فقهاء به بيان پاره‌اى از خصوصيات معتبره در مماثلت پرداخته‌اند و كمتر به بيان تمامى خصوصياتى كه بايد لحاظ شود به طور تفصيل وارد شده‌اند ، ولى بسيارى از آنها ضابطه‌اى ذكر كرده‌اند كه با توجه به آن همه خصوصيات فرديه و غير فرديه‌اى كه نياز به مراعات آنها باشد داخل مىشوند و آن ضابطه اين است كه ؛ هر چيزى كه در تعيين مهر در نظر متعارف مردم دخيل بوده و موجب تفاوت آن مىشود بايد ملاحظه بشود . حق هم به نظر رعايت همين ضابطه است و با رعايت آن مىتواند مماثلت را در تعيين مهر المثل به طور كامل تحقق بخشيد .\r\n\r\nالف . اعتبار خصوصيات فرديه زوجه\r\nدر بيان معيار براى مماثلت تعبيرات مختلف است ؛ جمال را همه ذكر كرده‌اند ، كما اينكه شرف زن را اكثريت درج نموده‌اند ، بعضى هم مانند شيخ مفيد ، مرحوم\r\n\r\n","description":"","footnote":"","page_name":" 7130 ","page_number":257},
  {"content":"\r\n\r\nسلار و مرحوم محقق در « نافع » به ذكر جمال و شرف زن اقتصار كرده‌اند و عده‌اى هم صفات ديگرى مثل نسب را در تعيين مهر المثل دخيل دانسته‌اند ، بعضى گفته‌اند كه شرف همان نسب است و بعضى آن را در مقابل نسب ذكر كرده‌اند ، به هر حال ممكن است كه شرف امتيازى باشد كه به اخلاقيات و كمالات مربوط باشد ، بنابراين كسانى كه به جز شرف و جمال خصوصيات ديگرى را ذكر كرده‌اند قهراً شرف را به معناى اخص گرفته‌اند كه شامل اقسام ديگر از كمالات نيست ، كما اينكه بعضى ادب و هنر و توانايى در اداره منزل و عقل و فهيم بودن را هم ذكر كرده‌اند .\r\nمرحوم ابن حمزه در « وسيله » به طورى كه در « ينابيع » ديدم تعبيرى دارد كه فاضل مقداد در « تنقيح » قسمتى از آن را نقل مىكند ؛ ابن حمزه مىگويد : در تعيين مهر المثل بايد مماثل امتيازات را وجدانا و فقدانا در نظر گرفت و چنين تعبير مىكند كه « العقل و الحمق ، الايسار و الاعسار ، الجمال و الدمامة » - در ينابيع دمامه را با ذال نوشته است كه اشتباه است - يعنى بايد وجود هر يك از اينها و در صورت عدم ، فقدان هر يك و وجود ضد آن در تعيين مهر لحاظ شود اگر جميل است ، جميل مشابه بايد در نظر گرفته نشود و اگر نقطه مقابل جمال است ، همان نقطه مقابل بايد در نظر گرفته شود . ولى در « تنقيح » به جاى « دمامة » عبارت را « ديانة » نوشته و مقابلش را فقدان ديانت ذكر كرده است كه اشتباه است .\r\nخلاصه اينكه اين اوصاف ذكر شده است و برخى از اوصاف هم ذكر نشده است مثل سلامتى و قوت و ضعف داشتن از نظر مزاج كه به طور صريح ذكر نشده‌اند ، ولى - همانطورى كه در بيان اجمالى اقوال اشاره شد - بسيارى ضابطى را ذكر كرده‌اند كه همه اين اوصاف در تحت آن مندرج مىشوند و آن اين است كه هر چيزى كه در تعيين قيمت در نظر متعارف مردم به واسطه آن تفاوت قيمت پيدا مىشود . دخيل در تعيين مهر المثل است .\r\n\r\n","description":"","footnote":"","page_name":" 7131 ","page_number":258},
  {"content":"\r\n\r\nو حق هم همين است ؛ چرا كه مفهوم مماثلت چنين ضابطى را اقتضاء مىكند و اعم است از اين اوصافى كه ذكر شده است و اين امر حاكى از اين است كه ذكر آنها از باب مثال بوده است مثلا قبيله و خانواده در كلمات شيخ مفيد و سلار و محقق در نافع نيامده است و هكذا سن و سال در بعض كلمات ذكر نشده است ، با اينكه بلااشكال اينها در تقويم و قيمت‌گذارى و تعيين مهر دخالت دارد . به حسب ظاهر مفهوم اعم است و تمام اين خصوصيات دخيل است و صغروياً هم اگر كسى بعض اوصاف مثل انتساب از ناحيه مادر را منكر شود درست نيست . اين تقريباً روشن است و از اين ناحيه بحث معتنابهى نيست .\r\n\r\nب . اعتبار خصوصيات زوج :\r\nاگر چه بسيارى از كتب ذكر نكرده‌اند ، ولى شيخ طوسى در « مبسوط » ، ابن براج در « مهذب » ، علامه در « قواعد » و « تحرير » و شايد در « معالم الدين » گفته‌اند كه گاهى خصوصيات زوج هم موجب تفاوت مهر مىشود مثلًا اگر مردى شريف و داراى خصوصيات والاى اخلاقى و ديانتى باشد برخى زنان حاضر به ازدواج با كمترين مهريه با او هستند و كسر شأن هم براى ايشان نمىشود و لذا مهر المثل در اينجا كمتر مىشود ، در شعر هم هست كه « قليل شك يكفينى و لكن قليلك لا يقال له القليل » و گاهى هم برعكس است و نبايد مهر را كم بگيرند . محقق كركى هم اين مطلب را پذيرفته است و صاحب جواهر هم آن را « لا يخلو من وجه » خوانده است و به نظر مىرسد كه اين درست است .\r\n\r\nج . اعتبار اقرباى پدرى و مادرى يا خصوص پدرى\r\nاقوال در مسأله : صريح شيخ در « خلاف » و همين طور ابن زهره در « غنية » دعواى اجماع بر عدم فرق بين اقارب پدرى و اقارب مادرى در اينجاست ، كما اينكه ظاهر شيخ در « مبسوط » هم همين است ؛ چرا كه تعبير به « عندنا » در مقابل عامه مىكند كه يك نحوه اجماعى عند الاماميه است . ابن حمزه نيز در وسيله\r\n\r\n","description":"","footnote":"","page_name":" 7132 ","page_number":259},
  {"content":"\r\n\r\nتصريح كرده اوصاف اقرباء پدر و مادر بايد لحاظ شود . با مراجعه به كتب به دست مىآيد كه تا زمان صاحب جواهر در بيست كتاب - غير از يك يا دو كتاب كه ظاهرشان اين است - تصريح بر عدم فرق شده است . و در مقابلشان جماعتى فتواى بر خلاف داده‌اند كه عبارتند از : ابن براج در « مهذب » ، يحيى بن سعيد در « جامع الشرايع » ، كاشف الغطاء در « انوار الفقاهة » و ظاهر كاشف اللثام و احتمالًا « 1 » أبو الصلاح حلبى هم قائل به فرق باشد . مرحوم علامه هم در « قواعد » راجع به خود مادر گفته كه در نظر گرفته نمىشود و اما راجع به اقرباء مادرى مسأله را مورد اشكال دانسته است ، كما اينكه به گمانم سبزوارى قمى در « جامع الخلاف » گفته است كه به غير از مادر همه اقرباء مورد نظر قرار مىگيرند « 2 » .\r\nدليل مشهور : چون در روايات مهر المثل ، مهر نسائها و مانند اينها تعبير شده است كه صدق آنها نسبت به اقرباء مادرى مثل صدوق آنها نسبت به اقرباء پدرى است و وجهى براى اختصاص به اقرباء پدرى وجود ندارد و اقرباى مادرى هم داخل در مفهوم « نسائها » هست و خلاصه اينكه در روايات گفته شده مماثل و نظائر زوجه بايد در نظر گرفته شود قهراً هم شامل طرف مادر و هم شامل اقرباء طرف پدر مىشود .\r\n\r\n\r\n","description":"","footnote":"\r\n( 1 ) - چرا كه أبو الصلاح مىگويد : « براى مماثلت چند چيز معتبر است : سن ، تحصين و عفت ، جمال و نسب و بلااشكال نسب از ناحيه پدر است » . و اينكه فقط احتمال قوى به اختصاص را درباره ايشان داده‌ايم به جهت اين است كه بعضى ديگر با اينكه نسب را فقط از ناحيه پدر دانسته‌اند ، ولى لحاظ اقرباى مادرى را هم معتبر دانسته و يا به آن متمايل شده‌اند مثل فخر المحققين در « ايضاح » كه نسب را از معيارهاى مماثلت دانسته و بعد از آن در اينكه از يك طرف يا دو طرف است بحث كرده و دليل شيخ بر عدم فرق را رد نكرده است و از اينجا معلوم مىشود كه كلام شيخ را پذيرفته است و خلاصه ممكن است أبو الصلاح اين چند جهت مماثلت كه ذكر كرده‌اند از باب مثال باشد و چون نسب يكى از امتيازاتى است كه در تشخيص مماثلت نقشى برجسته دارد و نسب هم از طرف پدر است ، از اين بابت آن را ذكر كرده است و به اين معنا نيست كه هيچ چيز ديگرى نقش ندارد .\r\n( 2 ) - اين كلام مرحوم سبزوارى را بايد همان قول مشهور به شمار آورد . چون با توجيهى كه براى كلام علامه در قواعد خواهيم نمود ، بايد بگوييم قول مرحوم سبزوارى نيز مطابق قول مشهور است كه بين اقرباى پدرى و مادرى فرقى نيست ، منتها چون مادر از نظر سن و زمان با دختر مماثل نيست و تطبيق نمىكند ، او را استثناء كرده است .\r\n","page_name":" 7133 ","page_number":260},
  {"content":"\r\n\r\n\r\nدليل قول به اختصاص به اقرباء پدر :\r\nقائلين به اختصاص مىگويند كه با توجه به اينكه نسب از طرف پدر است  ( نَسَباً وَ صِهْراً )  پس براى لحاظ خصوصيت نسب بايد حال اقرباى پدرى ملاحظه گردد . بعضى هم مىگويند با توجه به اينكه مفاخرت و تفاخر در قبائل از ناحيه پدر است و تقويم بر اساس همين مفاخرت‌ها است پس بايد اقرباء پدرى مورد نظر باشند .\r\nاشكال : اين كه نسب هم بايد لحاظ شود و بر فرض اينكه نسب از سوى پدر باشد و مادر نقشى در آن نداشته باشد ، آيا اين دليل مىشود كه « نسائها » ، « صداق نسائها » و « مهر مثلها » كه در روايات وارد شده‌اند ، راجع به جهت مادرى او و نساء و اقرباى مادرى او صدق نكند ؟ خصوصا اگر از ناحيه اقرباى پدرى امتيازى برايش نباشد ، به چه دليلى اقرباى مادرى او را مد نظر قرار ندهيم و خلاصه از اين تعبيرات وارده در روايات ، نسب استفاده نمىشود و اقرباى مادرى هم داخل مفهوم نسائها مىباشد و به شرايط يكسان و همسن و سالها نسائها گفته مىشود .\r\nو لذا حق با مشهور است كه بايد اقرباء پدرى و اقرباء مادرى هر دو مورد نظر باشند .\r\n\r\nحمل قول مشهور بر قول به فرق توسط كاشف اللثام :\r\nمرحوم كاشف اللثام خواسته است كه كلام مشهور را به نحوى مطابق با قول جماعت قائل به اختصاص به اقرباى پدر بداند و آن را چنين توجيه كرده است كه معمولًا در كلمات مشهور معيار بودن شرافت درج شده است كه معيار اين است كه يا هر دو شريف باشند و يا هيچ كدام شريف نباشند و با توجه به اينكه شرافت از ناحيه پدر است ، پس معلوم مىشود كه آنها هم معيار را اب و اقرباى اب مىدانند و گويا خود مرحوم كاشف اللثام نيز به همين قول تمايل دارد .\r\nاشكال : اين كلام ايشان خيلى عجيب است ؛ چرا كه اولا صريح كلمات مشهور عدم فرق بين اقرباء پدرى و اقرباء مادرى در اين جهت است و ثانيا بعضى از آنها\r\n\r\n","description":"","footnote":"","page_name":" 7134 ","page_number":261},
  {"content":"\r\n\r\nتصريح كرده‌اند كه شرافت شامل نسب و غير نسب مىشود ، پس به چه مناسبت بگوييم شرافت منحصر به ناحيه پدر است . و ثالثا به حسب استعمالات و لغت مفهوم شرافت اعم است و از ناحيه پدر يا مادر هر دو حاصل مىشود مثل شرافت حسنين عليهم السلام بر ساير اولاد حضرت امير المؤمنين عليه السلام به جهت مادرشان حضرت فاطمه سلام الله عليها و مثل اطلاق عمر اشرف بر پسر امام سجاد در مقابل عمر بن على عليه السلام به جهت اينكه عمر اشرف هم به امير المؤمنين و هم به فاطمه سلام الله عليها انتساب دارد .\r\nبله در باب انسان گاهى به اشخاصى مانند سادات اصطلاحاً شريف اطلاق مىشود ، منتها اين اصطلاحى مخصوص كتب انساب است . البته همانطور كه عرض كردم در كتب انساب نيز گاهى لفظ شرافت مطابق معناى لغوى اطلاق مىشود . به هر حال استعمالات فقهى مطابق همان معناى لغوى اعم است .\r\nدر مسأله تدليس به بنت مهيره و بنت امه ، احكامى مانند فسخ هست . از اين هم معلوم مىشود كه از جهت مادر نيز لحاظ مىشود . پس نتيجه اين شد كه نمىتوانيم بين كلمات توافق و صلح ايجاد كنيم و مدرك هم مدرك صحيحى نيست .\r\n\r\nوجه استثناء مادر توسط علامه :\r\nمحقق كركى راجع به نقل قولى كه از « قواعد » علامه كرديم اشكال مىكند كه تفكيك بين مادر و بين اقرباى مادرى در اينكه در نظر گرفته نشوند وجهى ندارد . تا مثل علامه به طور بتى بگوييم معيار مادر نيست ولى اقرباى مادرى را با ترديد ذكر كنيم . و اگر اشكالى باشد بايد شامل همه ارحام غير پدرى بشود .\r\nولى اين اشكال قابل دفع است به اينكه شايد نظر علامه به مسأله مد نظر داشتن زمان باشد كه صاحب جواهر آن را مطرح كرده است ؛ چرا كه مهريه‌ها در زمان‌هاى مختلف فرق مىكنند و لذا به طور حتم ديگر نبايد مهريه مادر را مماثل مهريه دخترش قرار داد چون ازدواج مادر در يك زمان ديگرى بوده است و آن را نبايد\r\n\r\n","description":"","footnote":"","page_name":" 7135 ","page_number":262},
  {"content":"\r\n\r\nبراى تقويم در نظر گرفت و بايد زمان حاضر را در نظر گرفت . و از اينجاست كه مرحوم علامه خروج مادر را بدون اشكال قرار داده است و ظاهرا نظر محقق سبزوارى هم كه گفتيم كه فقط مادر را خارج نموده است و لحاظ اقرباى پدرى و مادرى را معتبر دانسته است ، بايد به همين جهت باشد . البته ممكن است مادر دوباره ازدواج كرده باشد ولى متعارفاً اين طور نيست و علاوه سن مادر در زمان حاضر بيشتر است و مهر جوان و مسن فرق مىكند . و لذا مادر نبايد در نظر گرفته شود .\r\nالبته پس از توجه به كلام علامه معلوم مىشود كه اين توجيهى كه گفته شد اگر چه فى نفسه صحيح است ، ولى مقصود علامه اين نبوده است ؛ چرا كه ايشان وجه عدم ملاحظه ام را اين گونه مىگويد كه امّ نسب نيست تا اينكه ملاحظه بشود .\r\nو ظاهرا نظر ايشان به اين مطلب است كه اگر گفته شود كه دو نفر با هم نسبت دارند معناى آن اين است كه در پدر يا مادر با هم شريك هستند و اما كلمه نسب نسبت به خود پدر يا مادر اطلاق نمىشود و لذا ام يا اب نسب نيستند و بعيد نيست كه در آيه  ( وَ هُوَ الَّذِي خَلَقَ مِنَ الْماءِ بَشَراً فَجَعَلَهُ نَسَباً وَ صِهْراً )  از اينكه مىگويد كه نسب بعداً درست مىشود استفاده شود كه با نفس ايجاد اولاد نسب درست نمىشود و بايد يك درجه پايين‌تر برود تا نسب درست بشود . شخص با پدر و مادر خود قدر مشترك ندارد ولى امثال اخوه و اخوات و بنى اعمام با هم قدر مشترك دارند .\r\nخلاصه از اين تعبير ايشان كه فرموده‌ام نسب نيست ، معلوم مىشود در نسب بودن بقيه نمىخواهد اشكال كند .\r\nالبته اگر مقصود علامه اين باشد ظاهرا وجه استثناء ام از اين جهت كه نسب نيست تا داخل در لحاظ خصوصيت نسب باشد درست است ، ولى با توجه به اينكه « نسائها » و مانند آن از تعابير وارده در روايات شامل او مىشوند لذا با اين بيان اخراج آن به طور كلى وجهى نخواهد داشت مگر اينكه مسأله اعتبار زمان را با\r\n\r\n","description":"","footnote":"","page_name":" 7136 ","page_number":263},
  {"content":"\r\n\r\nبيانى كه شد بپذيريم .\r\nعبارت سرائر : جمله‌اى در سرائر هست كه مراد از آن را نفهميدم و در جاى ديگر نيز اين تعبير نيامده است . عبارت اين است : « مهر مثلها من عماتها و خالتها و اخواتها ( كه از اين قسمت استفاده مىشود هم اقرباى پدرى و هم مادرى در مهر المثل ملاحظه مىشوند ) سواء كن عن عصبات الرجال أو عصبات النساء » از ذيل معلوم مىشود معيار عصبه است . شايد مفاد عبارت اين باشد كه اقرباى پدرى يا اقرباى مادرى شخص كه از پدر قرابت داشته باشند يعنى ابى يا ابوينى باشند . مثلًا خاله و يا دائى كه ابوينى باشد يا ابى باشد و خلاصه امى خالص نباشند . اينها در مهر المثل ملاحظه مىشوند . شايد هم مراد از عبارت اين نباشد .\r\n\r\nد - اعتبار بلد در مماثلت :\r\n\r\nاقوال در مسأله :\r\nعده‌اى قائل به اعتبار بلد براى تعيين مهر المثل شده‌اند و در مقابل مرحوم فخر المحققين در « ايضاح » و مرحوم فاضل مقداد در « تنقيح » قائل به عدم اعتبار بلد شده‌اند . بعضى هم مثل مرحوم صاحب حدائق و ظاهراً كاشف اللثام در مسأله ترديد كرده‌اند و حق در مسأله اعتبار بلد است .\r\n\r\nدليل قائل به عدم اعتبار :\r\nدر نصوص اسمى از بلد برده نشده است و طبق اطلاق روايات ، اگر جهات ديگرى هم دخيل بود ، بايد بيان مىشد ، و از عدم بيان استفاده عدم اعتبار مىشود .\r\nاشكال : اولا اطلاقى كه بتوان از آن استفاده عدم اعتبار لحاظ بلد را نمود وجود ندارد . مفاد عباراتى نظير « مهر نسائها » و « مثل نسائهن » همانطورى كه قبلًا هم گفته شد به لحاظ تناسب حكم و موضوع ، اعتبار هر چيزى است كه در مهر زنان نظير او دخيل در تعيين قيمت باشد و از آن جمله مسأله بلد است كه به تفاوت بلاد مهرها فرق مىكند و لذا اگر اقربائى دارد كه در اروپا و آمريكا مهرشان سنگين‌تر است ، او بايد مهر امثال خود در شهرش را لحاظ كند و قرار چنين مهرى هتك نسبت به او\r\n\r\n","description":"","footnote":"","page_name":" 7137 ","page_number":264},
  {"content":"\r\n\r\nنمىشود ، قاعده اقتضاء مىكند كه مهر المثل در همان بلدى كه ازدواج صورت گرفته ، در نظر گرفته شود نظير اينكه ممكن است عينى در جايى تلف شود كه در آنجا ارزشى ندارد ولى در جاى ديگر بسيار ارزشمند باشد ، بايد همين جايى كه تلف شده را در نظر گرفت . خلاصه اينكه بناى عقلاء و تناسب حكم و موضوع اقتضاء مىكند كه مكان در مد نظر باشد .\r\nو ثانياً همانطورى كه محقق كركى تمسك كرده است ، در صورتى كه بلد در نظر گرفته نشود و ازدواج با جهل نسبت به سنگينى مهر المثل بلد اقرباى زن صورت گيرد ، ضرر به زوج لازم مىآيد . بنابراين قاعده لا ضرر اقتضاء مىكند بلد هم در تعيين مهر المثل رعايت شود .\r\n\r\nبحث ششم : معيار در اختلاف قيمت مهر المثل\r\nبحث در اين است كه اگر چنانچه مهر المثل در زمان عقد با مهر المثل زمان دخول تفاوت داشته باشند به اينكه مثلًا قيمت پايين‌تر و يا بالاتر برود ، ميزان در پرداخت كدام قيمت است ؟\r\nاقوال در مسأله : علامه در « قواعد » و « تحرير » ، محمد بن شجاع قطان در « معالم الدين » و محقق كركى در « جامع المقاصد » قائل به رعايت قيمت روز عقد شده‌اند .\r\nولى صاحب جواهر مىگويد كه ميزان زمان دخول است .\r\nادله قولين : صاحب جواهر مىگويد : با توجه به اينكه مهر المثل با دخول ثبوت پيدا مىكند و بر ذمه زوج مىآيد ، پس بايد قيمت يوم الدخول كه وقت اشتغال ذمه است ، معيار باشد .\r\nعلامه در « تحرير » مىگويد : به وسيله عقد است كه مهر ثابت مىشود ، پس بايد قيمت روز عقد را معيار قرار بدهيم .\r\nاشكال بر دليل علامه براى يوم العقد : با توجه به استفاده‌اى كه از فتاواى فقهاء و\r\n\r\n","description":"","footnote":"","page_name":" 7138 ","page_number":265},
  {"content":"\r\n\r\nروايات كرديم ، در مفوضه هيچ مهرى با عقد ثابت نمىشود و فقط به دنبال دخول است كه مهر المثل مىآيد و تعلق به زوجه پيدا مىكند و اين طور نيست كه مهر حدوثا با عقد ثابت بشود و بقاءً به وسيله طلاق يا موت از بين رفته و يا تنصيف بشود . و اين هم كه بخواهيم كه به نحو شرط متأخر قائل به ثبوت مهر از زمان عقد در صورت دخول شويم ، بر خلاف ظواهر ادله است ؛ چرا كه ادله ظهور در اين دارند كه دخول به نحو شرط مقارن موجب ثبوت مهر است .\r\nدليل محقق كركى بر يوم العقد : ايشان اين گونه استدلال مىكند كه بالاخره زوجه با عقد مىتواند درخواست فرض مهر بكند و به عبارت ديگر عقد موجب ضمان و « ملكت ان تملك » است ، پس بايد زمان عقد را در نظر گرفت .\r\nاشكال : بر فرض اينكه بپذيريم كه زوجه با عقد چنين حقى را پيدا مىكند كه درخواست فرض مهر بنمايد لكن شكى در اين نيست كه حق تعيين مهرالمثلى كه به نفس عقد نمىآيد تا اينكه براى مهر المثل يوم العقد را معيار بدهيم .\r\nخلاصه اينكه وجه كلام اين بزرگان روشن نيست و حق با صاحب جواهر است كه زمان دخول بايد معيار قرار داده شود .\r\nاشكال بر نحوه طرح مسأله : اينجا فقط مسأله تفاوت قيمت را بين زمان عقد و زمان دخول مردد كرده و مطرح نموده‌اند ولى بحث كلى ديگرى هست كه در باب بيع به طور مفصل مطرح شده است و آن تفاوت قيمت بين يوم ضمان و يوم اداء است . و در آنجا اقوال متعددى در مسأله هست كه يكى از آنها ، كه مختار مرحوم سيد هم است ميزان بودن يوم الاداء است . فرض كنيد مهر المثل به وسيله عقد و يا دخولى ثابت شود و به عهده زوج آيد ولى از زمان عقد يا دخول تا زمان اداء ، قيمت مهر تفاوت كند . ميزان كدام است .\r\nدر باب غصب وقتى اين مسأله مطرح مىشود مىگويند قاعده على اليد مىگويد اين مال مغصوب تا وقت ادا در عالم اعتبار روى دست توست و در روى\r\n\r\n","description":"","footnote":"","page_name":" 7139 ","page_number":266},
  {"content":"\r\n\r\nيد بودن اعتبارى ، وجود خارجى شرط نيست و لذا اگر مال مغصوب تلف هم بشود اين روى دست بودن صدق مىكند و لذا در صورت تلف استرداد با اخذ بذل آن است كه قيمت يوم الاداء است .\r\nاين مثل اين است كه خانه‌اى غصب شود و بعد از مدتى استرداد شود و در فاصله غصب تا ادا نوسان قيمت پيدا شود ، اين نوسان تأثيرى ندارد و معيار همان است كه ادا مىشود يعنى اگر خود شىء موجود بود ، همان ادا مىشود و لو قيمتش كم يا زياد شده باشد و اگر تلف شده بود ، بايد مثل يا قيمت يوم الاداء استرداد شود . در اينجا نيز بايد اين مسأله مطرح شود .\r\nحكم در اينجا مبتنى بر آن مسأله كلى است كه اقوال زيادى در آن هست و معلوم نيست كه چرا در اينجا فقط به دو قول توجه شده است .\r\n\r\nبحث هفتم : معيار در اختلاف مقومين نسبت به مقدار مهر المثل\r\nبحث در اين است كه در صورتى كه اهل خبره در تعيين مقدار مهر المثل اختلاف داشته باشند معيار تعيين كدام يك است ؟ بايد بگوييم كه در اينجا نيز همانطورى كه صاحب جواهر گفته است ، همان اقوالى كه در ابواب ديگر مثل بيع در باب اختلاف مقومين هست مىآيد كه يك قول اين بود كه همانطورى كه در مال مردد بين دو شخص قرعه مىاندازند ، در اينجا هم نسبت به پرداخت يا عدم پرداخت مقدار اضافى مورد اختلاف با قرعه تعيين كنند و يك قول هم اين بود كه مجموع تقويم‌ها بر تعداد مقوم‌ها تقسيم شود و نتيجه حاصله از اين معدل‌گيرى قيمت‌ها به عنوان مهر المثل باشد .\r\nو نظر مختار اين است كه همانطور كه مستفاد از روايات در أشباه و نظائر ، مثل درهم و دعى ، خنثى و زكات در « ما سقت السماء » و به وسيله دلاء ، اين است كه حكم به تنصيف شده است اينجا هم حكم به تنصيف و معدل‌گيرى راه حل\r\n\r\n","description":"","footnote":"","page_name":" 7140 ","page_number":267},
  {"content":"\r\n\r\nعقلايى است و قرعه در جايى است كه راه حل عقلايى در كار نباشد .\r\nالبته در معدل‌گيرى اگر چه علم هم داشته باشيم كه مقدار ميانگين هيچ يك از مقادير مورد اختلاف بين مقومين نيست ولى براى اينكه يك ضرر كلى وارد نيايد ، اين يك حكم عقلايى است كه حكم واقعى عوض مىشود و لو نفى ثالث هم توسط مقومين شود .\r\n\r\n[ مسألهء سوم حكم مطالب فرض مهر توسط مفوضة 
  ]\r\nالمسألة الثالثة\r\nكلام « شرايع » و « جواهر » : قد ذكر غير واحد من الخاصة و العامة ان للمفوضة المطالبة بفرض المهر و ان لها حبس نفسها عليه و على تسلمه بعده و انهما ( لو تراضيا بعد العقد بفرض المهر جاز . . . ) « 1 » .\r\nحكم مطالب فرض مهر توسط مفوضة\r\nموضوع بحث اين است كه با اينكه مفوضه با عقد مالك مهر نشده است ، چطور مىتواند مهر را مطالبه كند ؟ البته در فرضى كه مهر تعيين شده باشد ، نفس عقد منشأ تمليك شده و مىتواند مهر را مطالبه كند . اما در اينجا فرض اين است كه با دخول مهر المثل مىآيد و از روايات هم استظهار كرديم كه قبل از دخول مهرى واجب نيست ، پس وجه اين مطالبه كه كثيرى از خاصه و عامه قائل شده‌اند چيست .\r\n\r\nادله « جواهر » بر جواز مطالبه :\r\nصاحب جواهر به دو وجه استدلال مىفرمايد : 1 - از اينكه عامه و خاصه حكم به جواز مطالبه فرض مهر را به طور ارسال مسلم گرفته‌اند ، استفاده مىشود كه در مسأله اجماع وجود دارد .\r\n2 - از آنجا كه زوجه به وسيله عقد مالك تمليك زوج و تمليك عين شده است ،\r\n\r\n\r\n","description":"","footnote":"\r\n( 1 ) - جواهر الكلام 31 : 61 .\r\n","page_name":" 7141 ","page_number":268},
  {"content":"\r\n\r\nپس مىتواند از زوج مطالبه فرض مهر را بنمايد . البته صاحب جواهر دليل اين وجه دوم را ذكر نكرده است .\r\nاشكال دليل اول : با مراجعه به كلمات فقهاء معلوم مىشود كه در مسأله حتى شهرت قدماء هم نيست تا چه رسد به اجماع ؛ چرا كه فقط در دو كتاب از كتب قدماء اين مسأله ذكر شده است كه عبارتند از : 1 - « مبسوط » شيخ كه از كتب تفريعى است نه از كتب اصول مسائل فقهى ؛ يعنى اين از فروعاتى بوده است كه عامه داشته‌اند ، ايشان هم آورده و پذيرفته است . 2 - « اصباح » كيدرى و در بين متأخرين هم آنچنان مورد تسلم نيست ؛ چرا كه مرحوم علامه آن را ذكر كرده و به دنبال او هم فقط در چند كتاب آورده شده است كه عبارتند از : « معالم الدين » محمد بن شجاع قطان ، « جامع المقاصد » ، « مسالك » ، « كشف اللثام » ، « حدائق » ، « كفايه » سبزوارى و « انوار الفقاهه » . پس در مسأله نمىتوان ادعاى اجماع نمود .\r\nاشكال دليل دوم : اين حرفى كه « جواهر » آورده است ادعايى بيش نيست و صاحب جواهر غير از اجماعى كه ضعف آن روشن شد دليلى بر آن اقامه نكرده است .\r\n\r\nاستدلال محقق كركى بر « ملكت ان تملك » ( كه دليل دوم صاحب جواهر بود )\r\nايشان مىگويد : اگر يكى از زوجين پس از عقد مهر را تعيين كند ، بلااشكال لازم است كه مراعات بشود . و اين فقط در صورتى درست است كه زوجه به وسيله عقد ، مالك تمليك زوج و تملك عين بشود ؛ چرا كه اگر تعيين مهر پس از عقد ، صرف وعده دادن و شرط ابتدايى باشد ، مشهور آقايان قائل به عدم وجوب وفاء به وعده و شروط ابتدايى هستند . بنابراين زوجه با عقد مالك تمليك زوج و تملك عين شده و لذا مىتواند مطالبه مهر قبل از دخول نيز بكند .\r\nاشكال : اينكه مشهور وفاء به وعده را واجب نمىدانند به خاطر اين است كه وعده صرف ، طرفينى نيست بلكه يك طرفى است ؛ اول تصميم مىگيرد كه كارى\r\n\r\n","description":"","footnote":"","page_name":" 7142 ","page_number":269},
  {"content":"\r\n\r\nرا انجام بدهد ، بعد هم پشيمان مىشود ، خوب چنين وعده‌اى را واجب الوفاء نمىدانند و اما اگر از عقود و طرفينى بشود مانند اينكه مرد تعيين مىكند و زن هم موافقت مىنمايد و يا از اول زن تعيين مهر را به مرد اجماع مىدهد . اينجا بعد از تعيين البته تعين دارد منتها به اين معنا نيست كه به وسيله عقد لزوم تعيين بيايد و چنين توافقى مشمول ادله لزوم وفاء مىشود و وعده صرف نيست كه مشهور وفاء به آن را واجب ندانند . البته اگر دخول شده باشد يا در فرضى كه حق مطالبه دخول داشته باشد ، بعد از فرا رسيدن موعد دخول مىتواند مطالبه مهر كند و حتى اگر متوجه هم نباشد كه با دخول مهر المثل بر عهده او مىآيد بازهم مىتواند مطالبه مهر كند . اما بحث اين است كه قبل از دخول به چه دليل حق مطالبه مهر داشته باشد ؟ مىگوييم به اين دليل كه طرفين توافق كرده‌اند و توافق طرفينى مشمول ادله وفاء به شروط يا عقود مىباشد .\r\nو اينكه اگر شرط باشد به جهت مقارن با عقد نبودن ، شرط ابتدايى مىشود يعنى غير مقرون به عقد و شرط ابتدايى وجوب وفاء ندارد . اين حرف هم تمام نيست ؛ چرا كه بر اساس استعمالات فراوان روايات و كلمات لغويين شرط بر هر الزام و التزامى اطلاق مىشود ، چه در ضمن عقدى باشد و يا اينكه ابتدايى باشد و بلكه خود بيع هم يك شرط و الزام و التزام است و مصداق براى شرط است .\r\nو اما عبارت « قاموس » كه در تعريف شرط ، تعبير به « الزام و التزام فى العقد » كرده است و همين عبارت باعث ايجاد مشكل براى شيخ در قول به لزوم وفاء شروط ابتدايى شده است ، اولا مخالف با استعمالات فراوان در روايات و كلمات ساير لغويين است و نبايد به جهت خصوص عبارت او ما در مسأله متوقف بشويم .\r\nو ثانيا مقصود ايشان اين نيست كه آقايان عبارت او را معنا كرده‌اند ؛ كه الزام و التزامى كه احيانا در بيع واقع مىشود ، شرط مىباشد . بلكه مراد از عبارت « قاموس » اين است كه شرط الزام و التزامى است كه ما به القوام بيع است و اصلا\r\n\r\n","description":"","footnote":"","page_name":" 7143 ","page_number":270},
  {"content":"\r\n\r\nبيع يك الزام و التزامى است . و با اين معنا پس شروط ابتدايى هم حتى طبق كلام ايشان لزوم وفاء پيدا مىكنند . و به عبارت ديگر بيع و هر چيز ديگرى نيز كه ابتدائاً الزام و التزام شد ، مصداق براى شرط است . لازم نيست شرط الزام و التزام در ضمن و به تبع شىء ديگر باشد بلكه خود الزام و التزامى كه حقيقت يك قرارداد است ، آن هم داخل شرط است و ادله شروط شامل آن مىشود .\r\nو بر فرض هم كه بپذيريم كه ادله شروط شامل شروط ابتدايى نمىشود ، ولى لفظ عقد بر شرط ابتدايى هم اطلاق مىشود و در قرار بستن ديگر تبعى و ضمنى بودن يا نبودن نيامده است و لذا ادله وفاء به عقود شامل شروط ابتدايى هم مىشود .\r\nبنابراين اينكه جامع المقاصد فرموده كه اگر عقد الزامى نياورد به منزله وعد است و بعداً فايده‌اى ندارد ، درست نيست چون بعداً طرفين توافق كرده‌اند و توافق چرا فايده نداشته باشد .\r\nخلاصه اينكه با توجه به اينكه اين مسأله را عده كمى از قدماء عنوان كرده‌اند و در بين متأخرين هم قائل زيادى ندارد ، پس دليلى بر اينكه بر مرد فرض مهر لازم باشد و اگر تعيين مهر نكند و بخواهد او را طلاق بدهد خلاف شرع انجام داده باشد نداريم .\r\nفرع : مسأله مختصرى در اينجا هست كه اگر ولىّ بخواهد به كمتر از مهر المثل عقد كند و يا اصلًا مهر تعيين نكند و به نحو تفويض عقد كند آيا جايز هست يا نيست . اين مسأله محل بحث است و مرحوم صاحب جواهر و مرحوم محقق و عده‌اى گفته‌اند كه اگر براى زوجه مصلحت دانست ، براى ولى جايز است و همين قول هم درست است .\r\n« * و السلام * »\r\n\r\n\r\n","description":"","footnote":"","page_name":" 7144 ","page_number":271}
  ]