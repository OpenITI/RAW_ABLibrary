[
  {"content":"\r\nترجمه غيبت نعمانى\r\nمترجم : محمد جواد غفارى\r\nنشر صدوق\r\nچاپ دوم\r\n1376 ش\r\n1418 ق\r\nعلائم و مسائل غيبت حضرت مهدى ( عج )\r\nتهران\r\n","description":"","footnote":"","page_name":" 1 ","page_number":1},
  {"content":"\r\n","description":"","footnote":"","page_name":" 2 ","page_number":2},
  {"content":"\r\n\r\nپيشگفتار « 1 »\r\n\r\nبِسْمِ الله الرَّحْمنِ الرَّحِيمِ\r\nهمواره يكى از آرزوهاى كمترين اين بود كه چنانچه فرصتى برايم پيش آيد و توفيقى دست دهد به احياء اين ميراث گرانقدر و ارزشمند برخيزم و آن را از بستر فراموشيش دوباره برانگيزم ، و گرد از چهره اش بزدايم ، و ابرهاى تيره را از روى ماه پر فروغ آن به ديگر سوى برانم كه مىديدم سودى به غايت سرشار و فوائدى بس عظيم در آن نهفته است .\r\nاما زمانه چنين فرصتى را از من دريغ مىداشت و عواملى مرا از انجام اين مهمّ مانع\r\n","description":"","footnote":"\r\n« 1 » مترجم فارسى كتاب لازم مىداند خوانندگان محترم را بطور اختصار در جريان چگونگى ترجمهء مقدّمه مصحّح و فاصلهء عميقى كه با متن دارد قرار دهد . البته روى سخن با كسانى است كه به زبان عربى آگاهى چندانى ندارند .\r\nو امّا زمانى كه از ترجمهء متن كتاب فارغ شدم براستى دريغم آمد مقدّمهء فاضلانهء آن را كه به قلم تواناى والد معظَّم بود بدون ترجمه گذارم ، زيرا حاوى نكات مهمّى در معرّفى كتاب ، چاپهاى گذشته و معايب و نقائص آن و چگونگى طبع و ويژگيها و تحقيقات انجام شده و شرح و بيان معضلات كتاب اعمّ از لغت ، رجال و غيره بود . همچنين شرح مختصرى از حيات مؤلف بزرگوار رحمه اللَّه است كه مىتواند براى خواننده بسيار سودمند باشد . اما آنچه مترجم را به نوشتن اين سطور واداشت هيچ يك از اين جمله نيست بلكه در خصوص متن عربى مقدّمه است .\r\nمن هرگز نمىتوانم ادّعا كنم كه وجيزهء نگارش يافته ترجمهء همان متن عربى ديباچه است ، بلكه تنها سخنى است به پارسى ساده و خالى از لطايف اديبانه كه فقط به لحاظ معنى ، شباهتى با متن عربى آن دارد و اين خود معلول عواملى ظريف است از جمله آنكه والد معظَّم در نگارش عربى با برخوردارى از مقدرت طبع موزون خود و با استفاده از تسلَّطى كه در بكارگيرى واژه هاى آهنگين ، استعارات و كنايات ، تركيب الفاظ و عبارات موزون و غيره چنان نثر شعر گونه اى را به تحرير كشيده‌اند كه براى حفظ امانت در ترجمه از تكرار عين همان عبارات گريزى نيست ، چه از آن همه لطف و باريكنگرى و ظرافت طبع و نكته سنجى و استحكام كلام و قدرت قلم ، هيچ ردّ پايى در ترجمهء فارسى نمىتوان يافت و تنها برگردانى خشك و عارى از لطف آن عبارات است و از آنچه كه در نزد سخنشناسان و سخنسنجان سهم در خور ملاحظه اى دارد و عبارت از انتقال همان احساسات بديع و نغز نويسنده به زبان ديگر است بدانسان كه بتواند آن احساسى را كه به آشناى زبان و فرهنگ عربى دست مىدهد در برگردان آن نيز در احساس و انديشهء خواننده ترجمه صورت بندد في الواقع خبرى نيست تا بتوان گفت از نظر عرف ارباب ادب به مقتضاى امانت حقا رفتار شده است . اما افسوس كوتاه دستى همچون مرا مرتبت انجام چنين مهمّى چگونه تواند بود . سخن آخر آنكه اگر بتوان شكوه و عظمت روحانى عابدى را در اوج نيايش عارفانه در برابر معبود خويش با كلمات نشان داد و هر گاه بتوان لطف سرشار و دل انگيز غزلى از حافظ را به نثر به همان پايه دلفريب و موزون برگردانيد ، اوج شكوه و كلامى اين چنين شعر گونه را نيز مىتوان بدان گونه كه هست به بند ترجمه كشيد .\r\n","page_name":" 3 ","page_number":3},
  {"content":"\r\nبود ، و بدين منوال سالها سپرى شد و من راهى نيافتم كه بدان بر انجام مقصود دست يابم هم چنان كه در اين مدّت كسى را نيز نيافتم كه بدين مهمّ دست يازيده توجّهى به ارزش آن نموده باشد يا قدمى در راه تصحيح و نشر آن برداشته و يا اقدامى در جهت احياء و اصلاح آن نموده و يا همّتى در تحقيق و چاپ آن از خود نشان داده باشد .\r\nاز طرفى چاپ سنگى آن داراى غلطهاى فراوان و خطوط در هم آميخته و كلمات تحريف شده بود و از افتادگى بسيار كلمات و تحريف در آن چنان مىنمود كه زمين هموار آن به سنگلاخى دشوار و زمين نرمش به كوهى دست نيافتنى بدل شده باشد ، از همين روى خوانند را گاه روزى يكى دو سپرى مىشد و براى فهم و دريافتن پاره اى از جملات آن راهى نمىيافت و نشانى در ميانه نبود كه به مقصود راه توان برد و چه بسا براى جستجو و درك ارتباط ميان دو جمله شبى را به سر مىآورد و براى درك دو عبارت روزى را به تمام سپرى مىساخت امّا هيچ چيز عائد او نمىگرديد ، بسيار كم سندى در آن يافت مىشد كه از دستبرد تحريف مصون مانده باشد ، بلكه پيچيدگى ناشى از تصحيف بر بخش مهمّى از اسانيد كتاب غلبه داشت . گمان من اين است كه راوى كتاب\r\n","description":"","footnote":"","page_name":" 4 ","page_number":4},
  {"content":"\r\nشيخ ابو الفرج قنانى « 1 » يا كسى كه از وى نسخه را دريافت نموده داراى خطَّى ناخوانا بوده است و نسخه برداران نتوانسته‌اند آن را به طور صحيح استخراج كنند و به همين جهت در نسخه هاى خطَّى كتاب ابهام ، پيچيدگى ، دگرگونى تحريف و اختلافهاى فراوان به چشم مىخورد ، گر چه مصحّح نسخه چاپ سنگى آن خود از علماء بوده ، هر چند جديّت نموده و كوشيده مع ذلك بر اصلاح تمامى اشتباهات كتاب توفيق نيافته ، و به دنبال همين عوامل\r\n\r\n","description":"","footnote":"\r\n« 1 » مراد كاتب و نسخه بردارى است كه از روى خطَّ مؤلَّف يا خطَّ تلميذ او نسخه بردارى كرده است ، نه راوى كه از مؤلَّف شنيده ، و لذا پيدا كردن نام در كتب تراجم براى ما ميسّر نشد .\r\n","page_name":" 5 ","page_number":5},
  {"content":"\r\nاين اثر گرانمايه متروك مانده و از ياد رفته بود ، و اختر فروزان آن در پس حجاب طبع نامطلوب و فراوانى غلطها گم شده و چهرهء آفتابش پشت تيرگى ابرهاى ناشى از پيچيدگى عبارت و تحريفات پوشيده مانده بود ، و اين خود موجب دورى گزيدن طالبان حقّ از آموزش كتاب و روى بر تافتن از خواندن آن شده است ، و به اين ترتيب كتابى چنين پر بها در گوشه كتابخانه ها مهجور افتاده و در نهانخانه ها به طاق فراموشى سپرده شده است و همچون مار گزيده اى به نظر مىرسد كه به خود در مىپيچيد و بسان ستم - رفته اى فرياد مظلوميّت بر مىآورد و چشم به راه كسى بود كه آن را از كنج عزلت و انزوا نجات بخشد ، تا اينكه در اين اواخر يكى از ناشرين فاضل و معروف تصميم به چاپ مجدّد آن گرفت و اين زمانى بود كه نسخه هاى كتاب كاملا كمياب و خواستاران و مشتاقان آن فراوان شده بود امّا ناشر مزبور تصميم گرفت كه كتاب را از روى همان نسخه چاپ اوّل اوفست نمايد و غلطهاى فراوان موجود در آن را ناديده انگاشت . در واقع همان چاپ نخستين كتاب را نسخه اصلى قرار داد بدون هيچ گونه توضيح يا تطبيق و مقابله با نسخه هاى خطَّى موجود و يا اينكه تصحيح و تحقيقى در آن به عمل آيد ؛ جز اين كه به ابتداى كتاب ديباچه نسبتا قابل توجّهى در شرح حال مؤلَّف و گفتار كوتاهى در بارهء عظمت كتاب به قلم يكى از بزرگان معاصر و نيز فهرستى موضوعى در پايان آن\r\n","description":"","footnote":"","page_name":" 6 ","page_number":6},
  {"content":"\r\nافزود همين و لا غير . بدين ترتيب ناشر مذكور - با همه كوشش خود جز - خطَّ بطلان كشيدن بر اقتضاى چاپ صحيح و تناسب و نتيجتا از بين بردن اثر ، چيزى بر چاپ اوّل نيفزوده ، زيرا كتابى كه سابقا خود مورد اقبال خواستاران بوده به صورتى در آمده كه ديگر قابل توجه و مورد رغبت نبود با وجود اينكه « كتاب » يكى از خالصترين ميراثهاى علمى ما و در موضوع خود از بهترين كتب تأليف شده است و در نزد دانشمندان و نامداران مذهب ما از ستونهاى پا برجا و محكم ما و از ذخائر است كه از ديرباز به جاى مانده و يادگار جاودانى مذهب ما محسوب مىگردد و موضوعش ( امامت ) از مهمترين موضوعات اعتقادى نزد ما است بلكه بايد آن را سنگ زيربنائى دانست كه كلَّيّه ستونهاى اعتقادى ما متكى بدانست و اين خود حقيقتى است و چگونه چنين نباشد كه مؤلف سترگ و نستوه آن - رضوان الله تعالى عليه - در رشته اى بهم پيوسته در آورده و احاديث راجع به غيبت و ظهور و آنچه در ارتباط با موضوع مورد بحث بوده در بابهائى كه همچون خيط و رشته اى روشن به نظر مىآيد گردآورى نموده است ، بدان پايه كه بر كسى كه آن را مورد مطالعه قرار مىدهد حجّت تمام مىگردد ، و راه را بر آن كه با آن دمساز باشد آشكار مىسازد به گونه اى كه خواننده را با طول سخن ملول و خسته نگرداند و با كوتاهى سخن پژوهشگر را از دست يافتن به مدارك باز\r\n","description":"","footnote":"","page_name":" 7 ","page_number":7},
  {"content":"\r\nنگيرد ، بلكه در هر باب از روايت و درايت به اندازه اى كه كفايت كند حجّت و دليل آورده است بدون طولانى شدنى كه خستگى آور باشد يا كوتاه گوئى كه خللى ايجاد كند ، و من هرگز كتابى را به پايه آن نديده‌ام هر چند چيزى كه در موضوع ، دوشادوش آن باشد يافت شود ، امّا اگر به دقّت در همه آنچه در اين خصوص تأليف شده بنگريد هيچ يك از آنها را نخواهيد يافت كه به تنهائى از ساير كتبى در آن زمينه نگارش يافته بىنياز باشد بلكه هر كدام شامل چيزهائى است كه ديگرى فاقد آن است و دانش و اطلاعاتى را در بردارد كه تأليف مشابه آن خالى از آن است كه گفته‌اند سياهى چشم به هر ميزان كه زياد باشد از سپيدى دندان بىنياز نمىسازد با توجّه به اينكه او پيش از ديگران شروع بدين تأليف كرده و گوى سبقت را ربوده كه پس از او در هر عصرى گروهى از علماء روايت و درس آن را مورد توجّه قرار داده‌اند و آن را از اصول معتبره اى كه مدار بر آن قرار دارد شمرده‌اند بدون اينكه كوچكترين طعنى نسبت به آن و يا غمزى در مورد نگارنده آن روا دارند بلكه جملگى بىآنكه بر اعتبار و درستى قسمت اعظم اخبار آن استثنائى قائل شوند اتفاق كرده‌اند . و چنان كه مىبينيم برترين پرچمدار شيعه و بزرگترين دانشمند آن و معلَّم نستوه و مجاهد شيعه أبو عبد الله محمد بن محمد بن نعمان معروف به شيخ مفيد در كتاب غيبت خويش از آن روايت كرده و به روايات آن احتجاج\r\n","description":"","footnote":"","page_name":" 8 ","page_number":8},
  {"content":"\r\nنموده است ، و نيز شيخ الطائفة پيشواى فرقه ناجيه ابو جعفر محمد بن حسن طوسى ( ره ) از اين كتاب نقل قول فرموده و به صحّت آن اعتقاد نموده و همين گونه ، تعداد فراوانى از بزرگان علم و سران حديث كتب خويش را با نقل اخبار آن و بزرگداشت مؤلَّفش و ارج نهادن اقوال آن زينت بخشيده‌اند .\r\nپس وقتى كتاب تا بدين پايه برخوردار از اهميّت است شايسته آن است كه دوباره احياء شود و انتشار يابد و در خور آن است كه نسخه هايش فراوان باشد و در دسترس همگان قرار گيرد و سزاوار است كه به پاس عظمتش بدان روى نموده و آن را بر يك ديگر بخوانند و فرا گيرند كه با احياء كتاب ، مؤلَّف آن نيز دوباره زنده مىشود و فضل و بزرگى او آشكار مىگردد و ناگزير بايد به گونه اى نوين و چشمگير انتشار يابد و از هر گونه اشكال و افتادگى كلمات و تحريف مصون باشد بدانسان كه در خور بزرگى كتاب و شخصيت مؤلف آن باشد . بنا بر اين هر گونه تسامح در اين كار موجب افسوس و هر گونه تأخير و كوتاهى نسبت به انجام امور واجب آن موجب از دست شدن نعمت به حساب مىآيد و عدم توجّه به اهميّت و مقام آن از گناهانى محسوب مىشود كه موجب مؤاخذه خواهد بود ، و غافل شدن نسبت به آن به از دست رفتن خواهد انجاميد ، چرا كه زندگى راه خود را به سوى مرگ مىپويد و تباه ساختن فرصتها منتهى به اندوه ها و ندامتها\r\n","description":"","footnote":"","page_name":" 9 ","page_number":9},
  {"content":"\r\nخواهد شد و تندرستى خود وسيله اى است كه بدان بر رنجها مىتوان چيره گشت و پيرى زورقى است كه بالاخره سالهاى زندگانى با آن به آخرين مراحل خواهد رسيد :\r\nپس از آنچه گذشت من پيوسته روزگار را در انتظار سپرى مىساختم و مترصّد فرصت و گشايشى در امور بودم ، اما پيوسته عواملى مرا از انجام اين مهم باز مىداشت و پيش آمدهاى فراوان از اقدام به آن مانع مىشد و هر گاه تصميم به انجام آن مىگرفتم مانعى تازه در ميانه پديد مىآمد و به هر طريق كه به سوى آن گام در راه مىنهادم نيل به مقصود ممكن نمىشد ، گاه اتفاق مىافتد كه خواسته آدمى در ميان پيچ و تاب گردونه موانع ناپديد و گم شده از دست مىرود . به هر حال ماهها و سالها بر اين آرزو گذشت و شبها و روزهائى از پى يك ديگر آمد كه من در انتظار عنايت خداوندى براى تحقّق اين آرزوى ديرين به سر بردم تا خداوند چه زمانى براى انجام آن مقرّر فرمايد كه كارها را هر يك زمانى خاصّ متعيّن است و تا فرا نرسد صورت نپذيرد .\r\nتا اينكه روزى چنين پيش آمد كه من در حجره خويش سرگرم ترجمه كتاب ثواب الأعمال شيخ صدوق بودم در اين هنگام جوانى موقّر با ظاهرى متين و آراسته در حالى كه نسخه اى از كتاب « غيبت نعمانى » را در دست داشت وارد شده و پس از سلام و تعارفى نشست . از ايشان پرسيدم كه كيست و خواسته اش چيست ؟ پاسخ داد آمده ام\r\n","description":"","footnote":"","page_name":" 10 ","page_number":10},
  {"content":"\r\nتا در مورد چاپ اين كتاب با شما گفتگو كنم و در اين خصوص مختصرى صحبت كرد من متوجّه شدم نامبرده به انتشار كتبى كه راجع به امام زمان ( ع ) نگارش يافته بسيار شايق و در مورد اين گونه كتب و مؤلَّفين آنها صاحب اطَّلاع و علاقه است ، نام ايشان را پرسيدم ، خود را به نام و نشان معرّفى نمود و افزود كه من از شاگردان يكى از اساتيد سرشناس معاصر هستم و هم ايشان ما را به چاپ اين برانگيخته و نظرشان اين است كه تصحيح آن را به عهده شما گذاريم و ما را به همكارى با شما در چاپ كتاب سفارش نموده است ، من به ايشان تبريك گفته و بر ايشان آرزوى توفيق كردم و سخنانى در بزرگى مقام استاد مشار اليه گفتم ، چه او واقعا در خور تعظيم و شايسته بزرگداشت است او يكى از سخنرانان صاحب آوازه و بليغ اين عصر است كه در اين فن به كمال بوده و در بلاغت ايشان هيچ سخن نيست . بلكه اكثر خطبا به ويژه آنان كه از خطَّهء خراسانند اقتدا به او كرده و در پرتو فروغ او گام بر مىدارند و از فيض دانش او بهره مىجويند كه او خود خطيبى كنكاشگر و نقّاد و برخوردار از زبان و سخن عالمانه و بيانى شيوا و محفوظاتى فراوان و گسترده است و در علوم عقلى و نقلى هر دو متبحّر است و من خود ايشان را به هنگامى كه بر منبر در مباحث امامت سخن مىراند مشاهده كرده‌ام و او را درياى ژرف\r\n","description":"","footnote":"","page_name":" 11 ","page_number":11},
  {"content":"\r\nو پرخروشى يافته‌ام كه نقاب از چهره پاره اى از معضلات برداشته و گره بعضى مشكلات را برايم گشود ، خداوند او را همچون شمشيرى برّان براى دين پايدار بدارد .\r\nبارى در اين هنگام من فرصت پيش آمده را غنيمت شمرده و از اين پيشنهاد استقبال كردم و با رغبتى هر چه تمامتر دست به كار شدم و خداى تعالى نيز وسائل انجام آن را برايم فراهم آورد و در مقصود را به رويم گشود و راه به دست آوردن سر رشته كار را براى نيل به هدف به من باز نمود و رهگذرى را كه براى عبور از پستى و بلنديهاى صعب بايد پيمود نشانم داد . پس با اتكاء به حول و قوّه خداوند سبحان در راه انجام آنچه اقدام بدان ضرورى بود قدم نهادم و هرگز از كوشش باز نايستادم و در اصلاح و زدودن كتاب از پيرايه ها و بيهوده كاريهاى نااهلان و تحريفات نسخه برادران همّت گماردم و آن را با چهار نسخه كه چگونگى آنها بعدا توضيح داده خواهد شد مقابله نمودم و در جهت اصلاح آن به كتبى كه در همين زمينه سخن مىگويد يا روايات آن را آورده است مراجعه نمودم و در هر كلمهء مهمى يا جايى از عبارتى كه به واسطهء عدم وضوح توقّفى برايم پيش آمده و بدان راه نبرده‌ام مورد را همچنان باقى گذاشته و در حاشيه لفظ « كذا » آورده‌ام كه نشانه توقّف اينجانب در آن است و آن را به عهدهء درك هوشمند و فضل خواننده واگذار ساختم و در تصحيح اغلاط و درست كردن و تصحيح نادرستها و توضيح و تفسير عبارات سر بسته و كوتاه و شرح مضامين غريب و دور از ذهن و روشن ساختن\r\n","description":"","footnote":"","page_name":" 12 ","page_number":12},
  {"content":"\r\nهمهء پيچيدگيهاى كتاب و معرّفى اعلام و شخصيّتها در مواردى كه لزوم تعريف را احساس مىنمودم و در تعيين و تشخيص راويان همنام نهايت كوشش خود را به كار بستم و نيز ساير امور ديگرى كه مىتوانست مورد رغبت و توجّه قرار گيرد و فهم مطالبش براى خواننده سهل و آسان آيد و با كمال راحتى به ثمرات آن دست يابد و انديشه هاى از كار افتاده به كار افتد و چشمه سار انديشه پس از خشكى روان گردد .\r\nپس خداى سبحان را شكر مىگزارم كه به من نظر رحمت افكند و نشر چنين نعمتى را به من ارزانى داشت .\r\nو من اعتقاد حتمى دارم كه با نشر كتاب حاضر به صورت جديد ، به دوستداران ائمهء اطهار عليهم السّلام و علاقمندان معارف و دست اندركاران كتب اخبار خدمتى شايسته و ارزشمند عرضه داشته‌ام كه كمتر خدمتى را مىتوان هم سنگ و مثل آن دانست .\r\nعلىّ اكبر غفّارى 1355\r\n","description":"","footnote":"","page_name":" 13 ","page_number":13},
  {"content":"\r\n\r\nگزيده اى از زندگانى نويسنده كتاب\r\nنام او محمّد فرزند ابراهيم و كنيه اش ابو عبد الله و ملقّب است به كاتب نعمانى ، يكى از بزرگان محدّثين شيعه إماميّه در اوائل قرن چهارم هجرى و معروف به ابن [ ابى 
  ] زينب است ، او نويسنده اى است برخوردار از ديد و استنباط نيكو كه در شناخت رجال و احاديث آنان بهرهء فراوان دارد .\r\nوى نزد ثقة الإسلام محمّد بن يعقوب كلينى رحمه الله صاحب كتاب ارزشمند و گرانقدر « كافى » به آموختن حديث پرداخت و بخش عمدهء دانش را از او گرفت و كاتب استاد خود ( شيخ كلينى ) گرديد و به همين عنوان ( كاتب ) شهرت يافت و نزد او از برترى چشمگير و مقامى بلند برخوردار گرديد ، پيوسته همراه با شيخ در مجالس پر فيض او شركت مىجست ، همچون تشنه اى به سرچشمه حيات بخش شيخ وارد و سيراب و كامياب از آن خارج گرديد تا جايى كه در علم به پايه اى بلند نائل آمد به ويژه در حديث و دريافت از آن ، و شناخت رجال و راويان آن و تشخيص احاديث صحيح از روايات ساختگى و بىاساس بدان پايه كه فرزانهء اين فن و صاحب نظر در آن گرديد ، او از جمله دانشمندانى است كه در همهء دوران جوانى و كهولت و پيرى در پى دانش اندوزى از فرزانگان به مسافرت پرداخته و پيوسته به فراگيرى گوش داشته‌اند . وى در سال 313 سفرى به شيراز كرد و در آنجا از عالم بزرگوار ابى القاسم موسى بن محمد اشعرى - نوه دخترى سعد بن عبد الله اشعرى - احاديثى فرا گرفت ، سپس به بغداد روى نمود و در آنجا نيز از جماعتى همچون احمد بن محمد بن سعيد ابن عقدهء كوفى اختر درخشان آسمان حديث و پرچمدار و پير دانش ، و نيز در سال 327 از محمد بن همام بن سهيل ، همچنين از ابى عليّ احمد بن محمد بن يعقوب بن عمّار كوفىّ و سلامة بن محمّد بن اسماعيل ارزنى و دانشمندانى ديگر أخذ حديث نمود كه ما نامهاى ايشان را در زمره اسامى مشايخ وى خواهيم آورد ، سپس رهسپار بلاد شام گرديد و در سال 333 در طبريه - از شهرهاى اردن - به مجلس محمّد بن عبد الله بن معمر طبرانى و ابى الحارث عبد الله بن عبد الملك بن سهل طبرانى راه\r\n","description":"","footnote":"","page_name":" 14 ","page_number":14},
  {"content":"\r\nيافت ، آنگاه به دمشق رفت و در آنجا به فراگيرى حديث از محمد بن عثمان بن علَّان دهنى بغدادى پرداخت و سپس در اواخر عمر خود آنجا را به مقصد شهر حلب ترك گفت پس آنگاه خداوند سايه پر شكوه او را بر آنجا گسترد و او را بر نشر معارف يارى فرمود و از باران رحمت خويش سيراب ساخت و جامهء پر بهاى فضل را بر او در پوشيد و همان جا بدر دانش او درخشيدن گرفت و مقام و پايه اش بلند گرديد و هم در آنجا بود كه كتاب غيبت را روايت نموده بر ابى الحسن محمّد بن علىّ شجاعىّ بر خواند و او را در اين خصوص اعطاى اجازه نمود .\r\nشيخ ما نعمانى همواره در حضر و سفر مشمول عنايات خاصّه خداوندى بود تا آنگاه كه قضاى الهى فرا رسيد و در شهر شام دعوت حقّ را لبيك گفت و كبوتر مرگ بر بام او نشست و تراب تيره او را از ديده ها پنهان داشت ( ظاهرا وفات وى پس از سال 342 اتفاق افتاده است ) از خداوند تعالى كه او را مشمول نعمات خود قرار داد ، مىخواهيم كه پيوسته باران رحمت خويش را بر او ببارد تا آنجا كه در غرفه هاى بهشت خويش در كنار پيامبرش محمد ( ص ) و اهل بيت طاهرينش عليهم السلام او را قرار دهد .\r\nآنچه ذكر شد اطلاعاتى است كه ما توانسته‌ايم از اخبار مربوط به شخصيّت علمى آن بزرگوار گردآورى كنيم .\r\n\r\nاساتيد نعمانىّ :\r\n1 - احمد بن محمّد بن سعيد ابو العبّاس كوفيّ معروف به ابن عقده .\r\n2 - احمد بن نصر بن هوذة ابو سليمان باهلي .\r\n3 - احمد بن محمّد بن يعقوب بن عمّار أبو عليّ كوفي .\r\n4 - حسين بن محمّد باورى كه كنيه اش ابو القاسم مىباشد .\r\n5 - سلامة بن محمّد بن اسماعيل ارزنى ، ساكن بغداد .\r\n6 - عبد العزيز بن عبد الله بن يونس موصلى .\r\n7 - عبد الله بن عبد الملك بن سهل ابو الحارث طبراني .\r\n8 - عبد الواحد بن عبد الله بن يونس برادر عبد العزيز موصلي .\r\n9 - عليّ بن احمد بندنيجي .\r\n","description":"","footnote":"","page_name":" 15 ","page_number":15},
  {"content":"\r\n10 - علىّ بن الحسين [ مسعودى 
  ] كه در قم براى او حديث گفته است و گويا لفظ « مسعودى » در نسخه ها زياد شده و ظاهرا منظور عليّ بن الحسين بن بابويه است .\r\n11 - محمّد بن الحسن بن محمّد بن جمهور عمّى 12 - محمّد بن عبد الله بن جعفر حميري .\r\n13 - محمّد بن عبد الله بن معمر طبراني .\r\n14 - محمّد بن عثمان بن علَّان دهنى بغدادي .\r\n15 - محمّد بن همّام بن سهيل بن بيزان ابو علىّ كاتب اسكافى متوفّى 336 .\r\n16 - محمّد بن يعقوب بن اسحاق الكليني .\r\n17 - موسى بن محمّد ابو القاسم قمّى .\r\nاينها اسامى كسانى است كه نعمانىّ كتاب غيبت را از آنان روايت كرده و غير از ابى الحسين محمّد بن عليّ شجاعيّ كاتب و ابو غالب احمد بن محمّد الزراريّ متوفّى 368 و ابو الرّجاء محمّد بن علىّ بن طايب بلدى « 1 » كسى را نيافتم كه از او روايت كرده باشد هم چنان كه تاريخ وفات و محلّ قبر او را در شام بنا بر تحقيق كامل بدست نياوردم .\r\n\r\nتأليفات ارزشمند او\r\n1 - كتاب غيبت كه همين كتابى است كه مورد مطالعه شما خوانندهء عزير قرار گرفته و من نمىتوانم سخنى بگويم كه از اداى حق و بزرگى اين تأليف پر ارج برآيم و نمىدانم به چه عبارتى ، اهميّت و ارزش آن را بازگو كنم كه اين كتاب در باب موضوع خود بىنظير است ، و از هنگام تأليف مورد استفاده دانشمندان اسلامى قرار گرفته است :\r\n2 - كتاب الفرائض .\r\n3 - كتاب الرّد على الاسماعيليّة .\r\n4 - كتاب التّفسير .\r\n5 - كتاب التّسلَّي « 2 » .\r\nو به گمان من اين چهار كتاب اخير از جمله كتابهائى است كه دست طغيانگر زمان\r\n\r\n","description":"","footnote":"\r\n« 1 » طبقات اعلام الشيعة : علماى قرن چهارم ص 230 .\r\n« 2 » از حديث مفصلى كه در مجلَّد دهم بحار طبع كمپانى در باب تعجيل خداوند در عذاب قاتلين امام حسين ( ع ) نقل شده بر مىآيد كه كتاب تسلَّى از نعمانى است .\r\n","page_name":" 16 ","page_number":16},
  {"content":"\r\nآنها را از بين برده است . مرحوم شيخ حرّ عامليّ ( ره ) بنا بر نقل صاحب ذريعة ( ره ) فرموده : من پاره اى از تفسير او را ديده‌ام . و شايد مرادش از آن قطعه از تفسير روايات مبسوطه اى است كه مرحوم نعمانيّ با اسنادش به امام صادق ( ع ) آنها را روايت كرده و مقدمهء تفسير خويش قرار داده است . و اين روايات به صورت جداگانه با خطبهء مختصرى تدوين گرديده و به « المحكم و المتشابه » ناميده شده است . و اين كتاب به سيد مرتضى عليه الرّحمة منسوب است و اخيرا در ايران چاپ شده است . و همهء آن را علامهء مجلسى ( ره ) در كتاب بحار الانوار كتاب القرآن آورده است .\r\n( رجوع شود به الذّريعة ج 4 ص 318 )\r\n\r\nنسخه هائى كه كتاب با آنها مقابله شده\r\nلازم به توضيح است كه در تصحيح اين كتاب بر چهار نسخه تكيه داشته‌ايم :\r\n1 - نسخهء خطَّى كامل و ارزشمند موجود در كتابخانهء ملَّى عمومى ملك واقع در تهران به شماره 3617 ، اين نسخه داراى 226 صفحه 16 سطرى و ابعاد 10 ، 15 سانتيمتر است نويسنده آن محمد مؤمن جرفادقانيّ است و در روز پنجشنبه 21 ماه مبارك رمضان سال 1077 كتابت آن را به پايان رسانده است . از خلال نوشته هاى كتاب چنين بر مىآيد كه نويسنده به هنگام كتابت به نسخه هاى ديگرى مراجعه كرده است .\r\n2 - نسخه اى چاپى كه اسانيد و دو باب آخر آن با نسخه موجود در كتابخانه آستان قدس رضويّ سلام الله عليه به شماره 187 مقابله شده است ، مقابله آن وسيله عالم بارع و محقّق شريف سيّد موسى زنجانى ادام الله تعالى ظلَّه انجام يافته و ايشان اختلاف فيما بين را در حاشيه و در ميان سطرها و بالاى كلمات آن مرقوم داشته است و پشت نسخه چنين نوشته : « در نسخه موجود كتاب در كتابخانه قدس رضوى سلام الله عليه به شماره 187 به خطَّ بسيار نيكوئى ( كه به نظر مىرسد خطَّ نسخه بردار كتاب است ) : كتاب غيبت تأليف أبى عبد الله محمد بن ابراهيم نعمانى رحمه الله كه آن را در ذي حجّة سال 342 تأليف كرده و بر پشت آن خطوط فراوانى است كه تاريخ پاره اى از آنها 13 ذى قعده 720 و بعضى به خطَّ بسيار نيكو چنين است : « قرائت و صفحه نگارى آن را به پايان رسانيدم نيازمند\r\n","description":"","footnote":"","page_name":" 17 ","page_number":17},
  {"content":"\r\nرحمت خداى تعالى الفضل الحسين بن على بن يحيى بن محمّد بن محمّد بن احمد بن جعفر بن الحسن بن على بن الحسين بن علىّ بن الحسن « سپس استاد زنجانى افزوده‌اند :\r\nاحتمال دارد كه حسين اخير حسن ، و حسن اخير حسين بوده باشد و شايد بعد از آن كلمه « عمر باشد - تا آخر .\r\nو نيز در حاشيه صفحه آخر آن آنچه را كه ما در پايان كتاب آورده‌ايم نوشته‌اند .\r\n3 - نسخه دستنويس ديگرى به شماره 2671 كه آن نيز متعلَّق به كتابخانه ملك است . از ابتدا و ميانه و انتهاى اين نسخه صفحاتى افتاده است با وجود اين بسيار گرانبها و عتيقه به حساب مىآيد نويسندهء آن و تاريخ تحريرش به دليل افتادگى معلوم نيست اين نسخه داراى 312 صفحه 15 سطرى و طول و عرض 5 / 8 ، 14 سانتيمتر بوده و خطَّ آن حاكى از اين است كه نويسنده اش قبل از قرن دهم هجرى يا در همان حدود مىزيسته است .\r\n4 - علاوه بر آنچه گذشت در پاره اى موارد به نسخه استاد مشكاة كه در كتابخانه مركزى دانشگاه تهران تحت شماره 578 موجود است مراجعه و بابهائى از كتاب را با آن مقابله نموده‌ام ، نسخه مذكور داراى 57 صفحه 32 سطرى و اندازه آن 10 ، 25 سانتيمتر است و نسخه اى گرانبها و داراى حواشى بوده و مندرجات آن نشان مىدهد كه به نسخه هاى ديگرى مراجعه داشته است و بر پشت آن خط عالم جليل حاج ميرزا حسين نورى رحمة الله عليه مشاهده مىشود كه كتاب و مؤلف آن را معرّفي مىنمايد و آن را در سال 1289 هجرى براى خود نسخه بردارى نموده است . صورت فتوگرافى نسخه هاى ياد شده در صفحات آتى از نظر خوانندگان خواهد گذشت .\r\nخادم العلم و الدّين علىّ اكبر غفاريّ\r\n","description":"","footnote":"","page_name":" 18 ","page_number":18},
  {"content":"\r\n\r\n[ پيشگفتار مؤلف 
  ]\r\n* ( بِسْمِ الله الرَّحْمنِ الرَّحِيمِ ) *\r\nشيخ ابو الفرج محمّد بن علىّ بن يعقوب بن أبى قرّه قنانىّ - رحمه الله - براى ما چنين روايت كرد كه : ابو الحسين محمّد بن علىّ بجلىّ كاتب براى ما روايت كرد - و لفظ عينا از اصل متعلَّق به او نقل شده ، و من اين نسخه را در حالى نوشتم كه او به اصلى كه در اختيار داشت مىنگريست - او گفت : محمّد بن ابراهيم نعمانىّ در حلب براى ما چنين حديث كرد :\r\nشكر و سپاس مخصوص خداى جهانيان است ، كه هدايتكنندهء به راه راست است آن را كه خود بخواهد ، در خور سپاسگزارى از جانب بندگان خويش است به پاس آنكه آنان را از نيستى به وجود آورده ، و نيز آفرينش آنان به نيكوترين وجه ، و ارزانى داشتن نعمتهاى آشكار و نهان ، كه عدد را توان شمردن آن تا پايان نيست ، چنان كه خود فرموده :\r\n« اگر نعمتهاى خدا را بشماريد به شمار همهء آن دست نمىيابيد » و در خور شكر است از آن رو كه از رهگذر علم به ربوبيّت خود و اقرار به وحدانيّت خويش بندگان را به سوى خود راهنمائى و ارشاد فرمود ، به بركت انديشهء پاك و دانش رسا و آفرينش تزلزل ناپذير\r\n","description":"","footnote":"","page_name":" 26 ","page_number":19},
  {"content":"\r\nو سرشت بى آلايش و نقشهاى دلپذير و نشانه هاى روشن و دلائل آشكار ، و علاوه بر آن با برانگيختن پيامبران بر مردم ، آن اختيارشدگان از خلق او كه به پيامبرى برگزيده شدند ، و رهبرى يافتند بشارت دهندگان رحمت و ترسانندگان از عقوبت ، كه همواره راهنما و به ياد آورنده و بر حذر دارنده مردم از زشتيها و رسانندهء پيام خدا بودند ، از روى آگاهى سخن مىگفتند ، و با روح پاك مؤيّد و با داشتن دلائل محكم پيروز بودند و با نشانه هاى روشن و غير قابل ترديد بر اهل باطل چيره گشته ، و با معجزات خود روشنگر انديشهء صاحبان خرد بودند ؛ امتياز آنان بر ساير بندگان به سبب كرامت و عزّتى بود كه خداوند به آنان بخشيده و به قدرت خود توانائى پيامبرى داده و آگاهى از غيب به آنان عطا فرموده بود ، چنان كه خود فرموده : « خداوند داناى غيب است ، پس هيچ كس را بر آن آگاه نكند مگر آن را كه مورد پسند او باشد از پيامبران [ پس خداوند از پيش رو و پشت سر بر او نگهبان مىگمارد 
  ] » و اين همه خود بخاطر بالا بردن قدر و بزرگداشت مقام آنان است تا پس از پيامبران حجّتى براى مردم بر خداوند باقى نماند و حجّت خدا بر مردم تمام و بىكم و كاست باشد .\r\nو سپاس فراوان خداوندى را كه بر ما منّت نهاد به وجود محمّد صلَّى الله عليه و آله كه در اقرار پروردگارى او از همه بندگان پيشى جست ، و خاتم برگزيدگان و پيامبران الهى بود تا كه بر حذر دارندهء مردم ( از كيفر كردار ناصواب ) باشد ، همو كه محبوبترين دوستان و\r\n","description":"","footnote":"","page_name":" 27 ","page_number":20},
  {"content":"\r\nگرامىترين و بلند مرتبه ترين پيامبران در نزد خدا بود . و مقام او مخصوصترين منزلت نزد خدا بود ، آنچه پروردگار به همهء پيامبران عطا فرموده جمله را به او بخشيد ، بلكه چندين برابر بيشتر از آنچه به آنان داده به وى ارزانى داشت ، و او را در مقام و منزلتى قرار داد كه بدان سبب برترى او را بر ساير پيامبران آشكار ساخت در آن هنگام كه با انبياء در ملكوت آسمان نماز گزارد او را مقتداى ايشان قرار داد و منزلت محمّد صلَّى الله عليه و آله را بر همهء آنان تشريف داد و وى را اجازهء شفاعت عطا كرد نه ديگران را ، و او را به گردش و سير تا ملكوت اعلاى خويش بركشيد تا در مرتبهء جبروت خود با او سخن گفت تا آنجا كه از مقام فرشتگان مقرّب و كروبيان و طوافكنندگان گرد عرش خداوندى گذشت .\r\nپس كتابى بر او فرستاد كه فراگير كتب گذشته بود ، و آنچه از دانشهاى فراوان كه در آنها بود جمله را در برداشت و برتر و سرشارتر از آنها بود و به گونه اى قرارش داد كه خداوند خود فرموده : « ما قرآن را روشنگر همه چيز قرار داديم » و چيزى در آن فروگزار نكرده است ، پس به وجود پيامبر اكرم صلَّى الله عليه و آله ما را از كور دلى و گمراهى هدايت فرمود و از جهل و تباهى نجات بخشيد ، و نيز به وسيلهء او و آنچه به همراه آورد از كتاب روشنگر و آنچه را كه موجب كمال دين خدا بود و نيز به سبب ولايت پيشوايان پاك ، ما را از عمل به خود رأيى و خود انديشى بىنياز ساخت ، و بواسطهء پيامبر و امامان عليهم السّلام توفيق دست يافتن به راه رشد و كمال را بخشيد .\r\n","description":"","footnote":"","page_name":" 28 ","page_number":21},
  {"content":"\r\nو درود و تحيّات خداوند بر او و برادرش امير مؤمنان باد كه در فضيلت ، مرتبهء او پس از پيامبر قرار داشت و بار سختيها و رنجها و فشارها را پا به پاى پيامبر به دوش مىكشيد ، او كه شمشير برندهء خداوند بود بر اهل كفر و نادانى ، و دست گستردهء الهى بود به نيكى و دادگرى ، و پويندهء راه خدا بود در همه حال ، و همواره جانبدار حق و خزانه دار علم خدا و امانتدار سرّ او ، و رازدار حقّ ، و واقف بر اسرار پنهان الهى بود . و نيز درود فراوان بر امامان از خاندانش ، آن پاكان نيك رفتار و پاكيزگان نيكوكار باد ، و هم آنان كه سرچشمهء جوشان رحمت و جايگاه نعمت و همچون ماه‌هاى درخشان در دل تاريكيها و چون نور تابان در ميان مردم و درياى سرشار از دانش و دروازهء ورود به دنياى امن و سلامت بودند ؛ آن درى كه خداوند بندگان خويش را به داخل شدن در آن فرا خوانده و از انحراف از طريق آن برحذر داشته است ، آنجا كه مىفرمايد : « اى مؤمنان همگى وارد سلم شويد و پيرو گامهاى شيطان نباشيد كه او دشمن آشكار شماست » برترين ، شريفترين ، پربارترين ، بالاترين و والاترين درودهاى خدا و سلام پياپى و فراوان خداوند بر ( آن دو و آل ايشان باد ) آنچنان كه خود و پيامبر و آل او عليهم السّلام شايسته و در خور آنند .\r\nامّا بعد : گروههائى را مىبينيم كه به مذهب شيعه منسوب و به پيامبر و\r\n","description":"","footnote":"","page_name":" 29 ","page_number":22},
  {"content":"\r\nاهل بيت عليهم السّلام وابسته‌اند و به امامت اعتقاد دارند ، امامتى كه خداوند به مقتضاى رحمت خود آن را دين حقّ و زبان حقيقتگو و زيور آنان كه در آن راه گام مىنهند قرار داده و نيز موجب رستگارى و آراستگى آنان كه اهل آنند و به پذيرش آن نائل شده‌اند و به گرهء آن چنگ زده و به شرائط آن وفا نموده‌اند ؛ به مواظبت بر نماز و پرداختن زكات ، و پيشى گرفتن در انجام امور خير ، و پرهيز از گناهان و اعمال ناشايست ، و دورى جستن از آلودگيها ، و همواره در آشكار و نهان خدا را در نظر داشتن ، و مشغول داشتن دل به ياد خدا ، و به رنج افكندن روان و تن خويش براى فراهم كردن موجبات تقرّب به خدا ( بدين گونه امور شروط اعتقاد به امامت را بجا مىآورند ) امّا متأسفانه مىبينيم هم اينان دچار تفرقه و چنددستگى در مذهب شده‌اند و واجبات الهى را سست مىگيرند و رو به محرّمات الهى آورده‌اند و يا محرّمات را كوچك مىشمارند ؛ پاره اى در بارهء امام غلو كرده و بعضى بسيار كوتاه آمده‌اند ، و جز اندكى بقيّهء آنان در مورد امام زمان خود و ولىّ امر و حجّت پروردگارشان به شكّ افتاده و دو دل شده‌اند ، در حالى كه خداوند او را به علم خود برگزيده است ، چنان كه مىفرمايد : « و خداوند آنچه بخواهد مىآفريند و بر مىگزيند و مخلوقات را اختيارى نيست » در امرشان ، ( شكّ كرده‌اند ) به خاطر\r\n","description":"","footnote":"","page_name":" 30 ","page_number":23},
  {"content":"\r\nگرفتاريى كه به واسطهء غيبت قائم عليه السّلام ايجاد شده ، همان غيبتى كه قبلا از جانب رسول خدا صلَّى الله عليه و آله خاطرنشان شده و از امير مؤمنان عليه السّلام خبر آن از پيش رفته است ، و روايات و خطبه هاى آن جناب و منقولات از كلمات او و نيز احاديثش كه در بر حذر داشتن از فتنه هاى زمان غيبت سخن گفته ، و اخبار مربوط به آن را عالمان و راويان از امامان كه از فرزندان على عليه السّلام هستند يكى پس از ديگرى نقل كرده‌اند ، چندان كه كسى از ايشان نيست جز اينكه در اين باره پيشگوئى كرده است و امر غيبت را محقّق شمرده و امتحان خداى تعالى را در اين مورد نسبت به بندگانش گوشزد فرموده است ، بارى اين تفرقه و چنددستگى را چيزهائى باعث شده كه عبارتند از كردارهاى زشت ، اعمال ناپسند ، و حرص يا بخلى كه پيروى و إعمال مىشود ، و اين دنياى زودگذر فانى كه همواره بر سراى باقى و عالم آخرت ترجيح داده مىشود ، و پيروى از شهوات و خواهشهاى نفسانى ، و ناديده گرفتن حقوق و ضايع گذاشتن آن كه موجب خشم پروردگار عزيز و سبحان است ( اينها است كه موجب تفرقه و پراكندگى امّت شده ) . و پيوسته اين دو دلى و شكّ در دل آنها اثر گذاشته و مىگذارد ( يعنى پابرجاست ) چنان كه امير مؤمنان عليه السّلام در چگونگى پژوهندگان علم و دانش به كميل بن زياد مىفرمايد : « . . . يا كسى كه داراى بينش نيست و تسليم اهل حقّ است و فرامين آنها را پذيرفته ، لكن به جهت عدم بينش در اوّلين برخورد با شبهه ، شكّ در دل او راه مىيابد » - تا آنجا كه آنها را به وادى گمراهى و\r\n","description":"","footnote":"","page_name":" 31 ","page_number":24},
  {"content":"\r\nسرگردانى و كوردلى و انحراف مىكشاند ، و باقى نماند از آنها جز جماعت اندكى كه بر دين خدا ثابت قدمند و به ريسمان خداوند چنگ زده‌اند و از راه راست منحرف نگشته‌اند ، و تنها بر ايشان است كه وصف فرقهء ثابتهء بر حقّ - آنان كه بادهاى مخالفشان نلرزاند و فتنه و آشوبها آسيبشان نرساند و پرتو دروغين سراب آنان را نفريبد - محقّق گشته و راست آمده ، زيرا اين گروه به حرف مردم و تقليد اين و آن ديندار نشده‌اند تا با حرف ( هو و جنجال ) آنها از دين و مسلك خود خارج شوند . چنان كه از امام جعفر صادق عليه السّلام براى ما روايت كرده‌اند كه فرمود : « هر كس كه به گفتهء مردم به اين دين وارد شود و مردم او را وارد كرده باشند ( نه از روى تحقيق و بينش خود ) ، همان مردم وى را از دين بيرون خواهند برد همچنان كه داخلش كرده‌اند ، و هر كس با برهان كتاب و سنّت به اين دين راه يافته كوهها از جاى تكان خورند پيش از آنكه او از موضع عقيدتى خود حركت نمايد ، يعنى از جبال كوهها در دين راسختر است .\r\nو به جان خويش سوگند كه هيچ كس به وادى گمراهى و سرگردانى و فتنهء حوادث وارد نشده و دچار بيرون شدن از راه راست و افتادن به دامان مذاهب بيهوده و باطل نگرديده مگر بخاطر كم بهره بودن از روايات و علم ، و بىنصيب بودنش از بينش و شعور ، اين نگون بختان هرگز كوششى در جستجوى علم نمىكنند و براى به دست آوردن و بازگو كردن روايت از سرچشمهء پاك و دور از آلودگى به خود زحمت نمىدهند ، هر چند اگر بر ايشان روايت هم مىشد بدون اينكه معنى آن را بفهمند همانند كسانى بودند كه\r\n","description":"","footnote":"","page_name":" 32 ","page_number":25},
  {"content":"\r\nبر ايشان روايتى كرده نشده است . امام صادق عليه السّلام مىفرمايد : « قدر و منزلت شيعيان ما را نزد ما از ميزان روايت كردنشان از ما و دريافتشان از احاديث ما بشناسيد » چون روايت حتما نياز به فهم دارد و « يك روايت كه مفهوم و پيام آن را در مىيابى از هزار خبر كه فقط آن را نقل مىكنى بهتر و ارزشمندتر است » .\r\nو اكثر آنان كه به اين مذاهب گام نهاده‌اند داراى يكى از اين چند حالت بوده‌اند :\r\nعدّه اى از آنان كسانى هستند كه بدون انديشيدن و دقّت لازم و از روى ناآگاهى وارد شده‌اند ، اينان به مجرّد برخورد با شبههء ناچيزى گمراه و سرگردان مىشوند ؛ پاره اى از آنان كسانى هستند كه نظرشان دست يافتن به امور دنيوى و مادّى بوده است ، پس همين كه گمراهان و دنياپرستان نظرش را به سوى دنيا جلب كنند ، منحرف گشته دنيا را بر دين مقدّم مىدارد ( دين را فداى دنيا مىكند ) با وجود آن به سخنان عوامفريبانه و بيهوده گول شياطين را خورده كه خداوند در كتابش آنها را با صفاتشان وصف كرده و فرموده است : « شياطين انس و جنّ به منظور فريب ، سخنان بيهوده را به يك ديگر مىرسانند » و آن كسى كه فريب خورده ، مانند كسى است كه سراب بهرهء او شده كه شخص تشنه از دور آن را آب مىپندارد و درخشش آن در حال تشنگى به تلألؤ آب مىماند و چون به نزديك آن برسد هيچ چيزى نصيب او نمىشود ، و فريب آن را در مىيابد ، همان گونه كه خداى عزّ و جلّ به آن اشاره فرموده است . بعضى از آنان به منظور\r\n","description":"","footnote":"","page_name":" 33 ","page_number":26},
  {"content":"\r\nرياكارى و برخوردارى از حسن ظاهر خود را به لباس مذهب مىآرايد ، و غرضش دست يافتن به سرورى و رياست است و تمام ميل او در آن خلاصه شده و دلباختهء آن است ، بدون اينكه كوچكترين اعتقادى به حقّانيت آن داشته و اخلاصى در وى باشد ؛ پس خداوند نيز نعمت نكوروئى را از او سلب مىكند ، و روزگارش را دگرگون مىسازد و آتش خشم و عذاب خود را براى او مهيّا مىسازد ؛ پاره اى از آنان بواسطهء سستى ايمان خويش بدان گرويده ، امّا خود نيز به درستى و حقّانيت آنچه مىگويد اعتقاد پابرجا و استوارى ندارد ، بنا بر اين وقتى چنين آزمايشى كه از سيصد سال پيش اولياء خدا - صلوات الله عليهم - همواره در مورد آن به ما هشدار داده‌اند ، پيش مىآيد ، دچار سرگردانى مىشود و از راه باز مىماند ، همچنان كه خداى عزّ و جلّ فرموده : « مانند آن كس است كه آتش برافروزد و همين كه گرداگرد او را روشن ساخت خداوند نور آنان را مىبرد و آنان را در تاريكيها كه چيزى نمىبينند رها مىسازد » و باز فرموده : « تا زمانى كه آتش روشنائى بر آنان مىتابد راه مىپيمايند و چون به تاريكى گرايد از رفتن باز مىايستند » .\r\nو در بين روايات منقول از ائمّه راستين عليهم السّلام به اين برخورديم كه امر كرده‌اند كسى را كه خداوند بهره اى از دانش عطا فرموده و بر آنچه كه ديگران را هرگز بدان راه نيست آگاه ساخته ( مأمور است ) به اينكه آنچه را بر برادران دينى او مشتبه گشته بر ايشان\r\n","description":"","footnote":"","page_name":" 34 ","page_number":27},
  {"content":"\r\nروشن كند و در سرگردانيها و حيرتها آنان را به راه راست و درست هدايت كند و از وادى ترديد و دودلى به سوى روشنائى يقين بيرون كشد .\r\nپس خواستم كه به خداوند تقرّب جسته باشم به وسيلهء ذكر آنچه از جانب پيشوايان راستگو و پاك عليهم السّلام نقل شده . از زمان امير المؤمنين عليه السّلام تا آخرين امامى كه از او روايتى در بارهء غيبت منقول است . غيبتى كه هر كس را خداوند از درك آن و هدايت به سوى آنچه از معصومين عليهم السّلام روايت شده محروم نموده باشد ، چشم دل او را كور ساخته است ؛ روايات صحيحى كه براى اهل حقّ درستى آنچه روايت شده مسلَّم و بدان اعتقاد دارند و دليلشان بر وقوع آن مؤكَّد است و آنچه را كه هشدار داده بودند ، مورد تصديق است . اگر دقّت كند كسى كه خداوند به او صورت و ظاهر مطلوب و متناسب عطا فرموده و گوش جانش را گشوده و بر او طبع خوش ارزانى داشته و توانائى دريافت و شعور ، و درستى روايت ارمغان او كرده به آنچه از رهبران و پيشوايان معصوم صلوات الله عليهم اجمعين در روزگاران دور و نزديك نقل شده از روايات پياپى و مربوط به غيبت كه پديد آمدن حتمى آن را ايجاب مىنمايد و مقتضى بودن آن است ، از آن جمله كه ما آنها را يكايك به ترتيب در اين كتاب آورده‌ايم و به دقّت بينديشد نه اينكه بدون تأمّل\r\n","description":"","footnote":"","page_name":" 35 ","page_number":28},
  {"content":"\r\nدر آن فقط بخواند و نگاهى گذرا و سطحى به آن بيفكند . و بىتوجّه از حديثى كه مانند حديث ديگر است بگذرد ، بدون اينكه آن را عميقا مورد نظر قرار دهد و برايش روشن شود كه لفظ اضافى در كلام امام به نقل يكى از راويان ، در بردارندهء معنى اضافى است ، چنين كسى خواهد دانست كه اگر غيبت با اين ترتيب و رواياتى كه با گذشت روزگاران و مرور زمان نقل شده ، واقع نشود ، مسلَّما مذهب اماميّه باطل خواهد بود ؛ لكن خداوند تبارك و تعالى هشدار امامان عليهم السّلام را در بارهء آن در هر زمان پس از زمان ديگر ( به ظهور علائم ) تصديق كرد و مورد تصحيح قرار داد ، و شيعه را به پذيرش و تصديق و چنگ زدن به آنچه گفته‌اند وادار ساخت و ايمان به درستى آنچه نقل كرده‌اند در دل شيعيان قوّت بخشيد ، و اولياء خدا - صلوات الله عليهم - پيروان خود را از اينكه دنياپرستى و پيروى خواسته هاى نفس آنان را بگرداند و يا فتنه ها و گرفتاريها در روزگار غيبت آنان را و دلهايشان را منحرف سازد و به كجروى اندازد بر حذر داشته‌اند .\r\nو چگونگى آزمايش خداوند از بندگان را در زمان غيبت با طولانى شدن مدّت آن و به درازا كشيدن سر آمدنش بيان كرده‌اند « تا هر كه هلاك شود هلاكتش به دليلى باشد و هر كه بماند آن هم به دليلى باشد » .\r\nاز جمله روايات منقول از معصومين عليهم السّلام روايت احمد بن حسن ميثمىّ است از قول\r\n","description":"","footnote":"","page_name":" 36 ","page_number":29},
  {"content":"\r\nمردى از اصحاب حضرت صادق عليه السّلام كه او گويد : شنيدم آن حضرت مىفرمود : اين آيه در سورهء حديد كه مىفرمايد : « مانند كسانى نباشيد كه پيش از اين به آنان كتاب داده شد و روزگار طولانى بر آنان گذشت پس دلهايشان سخت شد و بسيارى از آنان از ايمان دست برداشته و خارج شدند » در بارهء مردم زمان غيبت نازل شده است ، سپس خداوند عزّ و جلّ مىفرمايد : « همانا خدا زمين را پس از مرگ آن زنده مىسازد ، بتحقيق ما نشانه ها را براى شما روشن كرديم ، باشد كه انديشه كنيد » حضرت فرمود : منظور از روزگار طولانى ، تنها روزگار غيبت است « و مقصود خداى عزّ و جلّ اين است كه : اى امّت محمّد يا اى گروه شيعه ! مانند آن كسانى نباشيد كه قبلا به آنان كتاب داده شد و روزگارى طولانى بر آنان گذشت . . . ، پس تأويل اين آيه بر مىگردد به مردم زمان غيبت و دوران آن ، نه مردم زمانهاى ديگر و براستى خداى تعالى شيعه را از ترديد در مورد حجّت خود يا از اينكه گمان كنند خدا زمين خود را حتّى به اندازهء يك چشم برهم زدن بدون حجّت مىگذارد نهى فرموده است . همچنان كه امير المؤمنين عليه السّلام در گفتار خود به كميل بن زياد مىفرمايد : « جز اين نباشد كه زمين از حجّت خداوند خواه به صورت آشكار و معلوم و خواه مبهم و پنهان خالى نمىماند ، تا حجّتهاى خدا و دلائل روشنگر او باطل نگردد ( پابرجا و جاودان بماند ) « و از اينكه در اين باره دچار دو دلى و ناباورى شوند و در اين حال روزگارى بر آنان سپرى شود و در نتيجه دلهايشان سخت شود ،\r\n","description":"","footnote":"","page_name":" 37 ","page_number":30},
  {"content":"\r\nبرحذر داشته است . سپس امام صادق عليه السّلام اضافه فرمود : آيا اين كلام خداى تعالى را بدنبال همين آيه نمىشنوى كه مىفرمايد : « آگاه باشيد خداوند زمين را پس از مرگش زنده مىسازد ، ما آيات و نشانه ها را براى شما روشن ساختيم شايد بينديشيد » يعنى خداوند زمين را پس از مردن آن از ستمكارى پيشوايان و رهبران گمراهى با دادگرى قائم عليه السّلام به هنگام ظهورش دوباره زنده مىسازد . و تأويل هر آيه از قرآن مؤيّد مضمون آيهء ديگر است و علاوه بر آن فرمايش امام ناگزير بايد در مورد آنچه كه بر خلاف معمول پيش مىآورند و گرفتارى كه دچارش مىشوند و واپسگرائى آن كس كه از راه درست باز مىگردد در ميان شيعيان بوسيله دچار اندوه شدن و مورد آزمايش قرار گرفتن و غربال گشتن ، درست درآيد و تحقّق پيدا كند ، كه در اين مورد آنچه امامان عليهم السّلام ياد آورد شده‌اند ما با ذكر سند در باب ( آنچه از امتحان و جدائى و تفرقه و گرفتارى كه شيعه با آن برخورد مىكند ) آورده‌ايم و فقط در اينجا يكى دو حديث از مجموع احاديثى كه در آن باب نقل كرده‌ايم ، ذكر مىكنيم تا كسى انكار نكند آنچه را كه از اين گروههاى شهوتران و\r\n","description":"","footnote":"","page_name":" 38 ","page_number":31},
  {"content":"\r\nدنياپرستان پديد آمده است . و آن خبرى است از مالك بن ضمره كه مىگويد : امير مؤمنان عليه السّلام به پيروان خود فرمود : « در ميان مردم همچون زنبور عسل در بين پرندگان باشيد ، هيچ پرنده اى نيست مگر اينكه زنبور عسل را ناتوان و بىمقدار مىشمرد ، در صورتى كه اگر بدانند در اندرون او چه نهفته است هرگز با او چنين رفتارى نخواهند كرد .\r\nبا مردم به ظاهر خود آميزش و نشست و برخاست داشته باشيد ، و از حيث انديشه و عمل خويش از آنان دورى كنيد ، بدرستى كه بهره هر كس همان چيزى است كه خود بدست آورده ، و در روز قيامت با آن كس كه دوست مىداشته محشور خواهد بود ، بدانيد اى گروه شيعه كه شما به آنچه كه دوست مىداريد و آرزوى شماست دست نخواهيد يافت مگر اينكه پاره اى از شما به روى ديگرى آب دهان اندازد ، و بعضى بعض ديگر را دروغگو بخواند . تا جايى كه از شما جز اندكى همچون سرمه اى كه در چشم مىكشند و نمكى كه در طعام ميريزند كسى پابرجا بر اين امر باقى نماند و نسبت آن دو به چشم و طعام چه اندك و بىمقدار است ! اكنون در اين باره براى شما مثالى مىزنم : و آن اينكه شخصى مقدارى گندم داشته باشد و آن را باد داده و غربال و پاكيزه كرده و در خانه اى انبار نموده و در آن را بسته باشد ، تا آنقدر كه خدا خواسته ، پس از مدّتى كه در آن را بگشايد و ببيند در گندم جانور پيدا شده است ( كرم گذاشته ) ، آن را بيرون آورده دوباره پاك كند و باد بدهد ،\r\n","description":"","footnote":"","page_name":" 39 ","page_number":32},
  {"content":"\r\nسپس آن را در آن خانه بگذارد و در آن را ببندد ، و بعد از مدّتى كه در انبار را مىگشايد ببيند باز كرم در گندم پيدا شده [ آن را خارج ساخته پاكيزه كند و مجدّدا در انبار قرار دهد ، باز پس از مدّتى آن را بيرون آورده و ببيند اين بار هم كرم گذاشته است 
  ] پس اين عمل همچون گذشته چندين بار تكرار شود تا نماند مگر اندكى گندم از يك بار كه ديگر كرم نتواند هيچ آسيبى به آن برساند . شما را نيز گرفتاريها بايد اين گونه خالص نمايد ، تا اينكه از شما جز گروهى كه فتنه ها نمىتواند آسيبى بدان برساند كسى ديگر باقى نماند » و از حضرت صادق عليه السّلام روايت شده كه فرمود : « سوگند به خدا شما حتما تصفيه و خالص خواهيد شد و به خدا سوگند بدين سو و آن سو به چپ و راست پرواز خواهيد كرد تا غير از آن كس كه خداوند از او پيمان گرفته و ايمان را در دلش نقش كرده و با روح خود مؤيّدش نموده ، ديگر كسى از شما باقى نماند » .\r\nو باز در روايتى ديگر از پيشوايان عليهم السّلام چنين آمده : « تا آنكه از شما كسى بر اين امر باقى نماند مگر تعدادى هر چه كمتر و كمتر » .\r\nو جماعتى كه بر اين امر باقى مىماند و پافشارى مىكند و در حقّ استوار و ثابت قدم است ، همان گروهى است كه به آنان در زمان غيبت دستور صبر داده شده ؛ از جمله در\r\n","description":"","footnote":"","page_name":" 40 ","page_number":33},
  {"content":"\r\nاين باره خبرى است كه بريد بن معاوية العجلىّ از امام باقر عليه السّلام نقل مىكند در معنى كلام خداى تعالى كه مىفرمايد : « اى مؤمنين صبر داشته باشيد و صابر باشيد و نگهبان مرز خود باشيد » آن حضرت فرمود : « يعنى بر انجام واجبات الهى صبر و پشتكار داشته باشيد ، و در برابر دشمن پايدارى كرده مقاوم باشيد ، و رابطهء خود را با امام منتظرتان برقرار بداريد » . و همين گروه اندك است كه امير المؤمنين عليه السّلام آنان را سفارش مىكند كه : در راه حق و هدايت از كم بودن پيروان آن هراس نداشته باشيد ، و اين مضمون را يزيد بن اسحاق با سند براى ما از اصبغ بن نباته از آن حضرت نقل كرده و مىگويد : من شنيدم امير المؤمنين عليه السّلام بر منبر كوفه مىفرمود : « اى مردم بوى ايمان را از راه من مىتوان استشمام كرد ، من وسيلهء بويائى و دو چشم هدايتم ، اى مردم در راه حقّ از كمى پويندگان آن باك نداشته باشيد ، مردم بر سر سفره اى گرد آمده‌اند كه سير شدن از آن سفره ، اندك و گر سنگيش فراوان است ، و خداوند را بايد به يارى طلبيد ، مردم را صفت رضا و غضب گرد مىآورد . اى مردم ناقهء صالح را تنها يكنفر پى كرد ولى خداوند همهء آنان را كه به اين عمل راضى بودند گرفتار عذاب خود ساخت . و دليل آن كلام خدا است كه مىفرمايد : « آنان دوست و يار خود را خواندند پس او آماده شد و ناقه را پى كرد\r\n","description":"","footnote":"","page_name":" 41 ","page_number":34},
  {"content":"\r\nپس ببينيد عذاب و تنبيه من چگونه سخت بود » و نيز فرمود : « پس آن را پى كردند و خداوند بكيفر گناهشان آنان را هلاك و شهرشان را با خاك يكسان كرد و از نابودى آنان باك نداشت » . بدانيد اگر از كسى در بارهء قاتل من سؤال شود و او قاتل مرا با ايمان پندارد ، پس او خود مرا كشته است ( يعنى در حكم قاتل من است ) ، اى مردم هر كس در راه گام برداشت سرانجام به آب رسيد ، و هر كس بر بيراهه رفت ، در بيابان دچار سرگردانى گرديد - پس از اين گفتار ، على عليه السّلام از منبر فرود آمد - » .\r\nاين خبر را فرات بن أحنف نيز به همين نحو از أمير المؤمنين عليه السّلام نقل مىكند با اين فرق كه مىگويد آن حضرت عبارت را چنين فرمود : « در راه هدايت از كمى اهل آن هراس نداشته باشيد » .\r\nدر گفتار أمير المؤمنين عليه السّلام كه مىفرمايد : « هر كس در راه قدم برداشت به آب رسيد و هر كه به بيراهه رفت دچار سرگردانى شد » بيانى نجات بخش است براى كسى كه در آن انديشه كند و راهنمائى است براى توسّل و آويختن به آئين و روش پيشوايان دين ، و عامل بازدارنده و هشداردهنده اى است از اينكه آدمى به سبب روگرداندن و بريدن از راه امامان در وادى سرگردانى بيفتد و با تمايل به راست و چپ از راه منحرف شود ، و از گوش فرادادن به سخنبافى افتراگويان و فريبخوردگان در دين كه سخنشان همچون گردى پخش شده در فضا و سرابى خشك و نابود است . بر حذر مىدارد چنان كه خداى\r\n","description":"","footnote":"","page_name":" 42 ","page_number":35},
  {"content":"\r\nعزّ و جلّ مىفرمايد : « . . . آيا مردم گمان مىكنند با گفتن ايمان آورديم بدون اينكه مورد آزمايش قرار گيرند رها مىشوند در حالى كه آنان كه قبل از ايشان بودند آزمايش كرده‌ايم ، آرى خداوند آنان را كه راست مىگويند و نيز دروغگويان را حتما خواهد شناخت » . و نيز از پيامبر صلَّى الله عليه و آله روايت شده است كه فرمود : « مبادا با كسانى كه در دين خود فريب خورده‌اند مباحثه و جدل كنيد زيرا او تا زمانش به پايان برسد بر برهان پوسيدهء خود كه از ديگران به دو مىرسد باقى است و چون زمانش سپرى شد شعلهء گناهانش او را در بر گرفته و خواهد سوزانيد » . اين حديث را ابو محمّد غفارىّ از حضرت صادق عليه السّلام و او از طريق پدرانش عليهم السّلام روايت مىكند كه رسول خدا صلَّى الله عليه و آله فرمود : و حديث را ذكر مىكند .\r\nمن در اين كتاب آنچه را كه خداوند توفيق جمع آورى آن را عنايت فرمود از احاديثى كه بزرگان از امير المؤمنين و پيشوايان راستين عليهم السّلام : راجع به غيبت و مسائل ديگرى كه به آنچه در اين خصوص روايت شده مربوط مىشود مطابق آنچه نزد من موجود بود گردآورى كرده‌ام . زيرا همهء آنچه در اين باره براى من نقل شده در دسترسم نبود چون از من دور است و حافظه‌ام همهء آنها را از بر ندارد و آنچه مردم در اين خصوص روايت كرده‌اند . بيشتر و گسترده تر از مقدارى است كه براى من روايت كرده‌اند و روايات من\r\n","description":"","footnote":"","page_name":" 43 ","page_number":36},
  {"content":"\r\nبه نسبت آنها ناچيز و كمتر است . من اين روايات را به چند باب تقسيم نموده و نخستين باب را شروع كرده‌ام با ذكر آنچه روايت شده در مورد نگهدارى سرّ آل محمّد عليهم السّلام از دسترس بيگانگان و آراستگى به آداب اولياء خدا در پوشانيدن آنچه كه مخفى داشتنش را دستور داده‌اند از دشمنان دين و ناصبيان مخالف و ساير گروههاى بدعتگزار و شكّكنندگان و معتزله كه فضائل و برترى امير المؤمنين عليه السّلام را ردّ نمىكنند ، و آنها كه تقديم مأموم را بر امام و ناقص را بر كامل جايز مىشمرند ، بر خلاف فرمايش خداوند آنجا كه مىفرمايد : « آيا كسى كه به سوى حقّ هدايت مىكند سزاوارتر است مورد پيروى قرار گيرد يا كسى كه خود راه يافته نيست مگر اينكه هدايت شود ؟ پس شما را چه مىشود ؟ چگونه حكم مىكنيد ؟ » « 1 » ، و هم با انديشه هاى گمراه كننده و كوردلى خودشان خود را اين چنين كرده‌اند ، همان گونه كه خداى تعالى مىفرمايد : « همانا چشمان ظاهر كور نيست بلكه چشمان بصيرت كور است ، كورى ، نديدن چشمان مادّى نيست بلكه نابينائى دلهاست كه در سينه ها مىطپد » « 2 » و باز مىفرمايد : « آيا شما را آگاه كنم كه چه كسانى از زيانبارترين كردار برخوردارند ؟ آنان كه در زندگى دنيوى راهشان گم شده در حالى كه خويشتن را نيكوكار مىدانند » « 3 » آنان كه برترى و فضل ائمّهء طاهرين و پيشوائى آنان را انكار مىكنند ، بواسطهء دشمنى و لجاجتى كه با اهل بيت در اثر تيره روزى و نگون بختى با\r\n\r\n","description":"","footnote":"\r\n« 1 » يونس : 35 .\r\n« 2 » الحج : 46 .\r\n« 3 » الكهف : 104 .\r\n","page_name":" 44 ","page_number":37},
  {"content":"\r\nجانشان آميخته ، با اين وجود كه از جانب خداى تعالى حجّت بر آنان تمام شده و مىفرمايد : « همگى به ريسمان خدا چنگ زنيد و از هم جدا نشويد » « 1 » و نيز از جانب رسول - خدا صلَّى الله عليه و آله كه در بارهء خاندانش فرموده : آنان راهنمايان و كشتى نجاتند ، و آنان يكى از آن دو حقيقت گرانقدرى هستند كه رسول خدا صلَّى الله عليه و آله جانشينى آنان و گرويدن و چنگ زدن به دامانشان را به ما سفارش فرموده و در گفتار خود كه مىفرمايد : « من پس از خود دو چيز گرانمايه كه عبارت از كتاب خدا و خاندان من است در ميان شما به جاى مىگذارم ، ريسمانى كه بين شما و خداوند كشيده شده از يكسر به دست خدا و طرف ديگرش به دست شما است تا آنگاه كه آن را در دست داريد ( راهنماى خود ساخته‌ايد ) هرگز گمراه نشويد » به كوچك شمردن آن و به آنچه به دست خود فراهم كردند و به اينكه كورى را بر بينائى و هدايت مقدّم شمردند ، اين خذلان خداوندى شامل حال آنان شد . چنان كه خداى عزّ و جلّ مىفرمايد : « امّا قوم ثمود ما به آنان راه راست را نموديم ولى ايشان در بارهء خود كورى و گمراهى را بر هدايت برگزيدند » « 2 » و نيز همان گونه كه خداوند عزّ و جلّ مىفرمايد : « آيا ديدى آن كس كه هواى نفس را خداى خود قرار داد و خداوند او را با دانستگى گمراه كرد » « 3 » مقصود خداى تعالى آن كسى است كه دانسته با حقّ ستيزه كرده و آن را سست گرفته و ردّ كرده است ، و باطل را گوارا و شيرين انگاشته و در دلش جاى\r\n\r\n","description":"","footnote":"\r\n« 1 » آل عمران : 103 .\r\n« 2 » فصلت : 17 .\r\n« 3 » الجاثية : 23 .\r\n","page_name":" 45 ","page_number":38},
  {"content":"\r\nداده و آن را پذيرفته است و « خداوند نسبت به كسى هيچ گونه ظلمى روا نمىدارد بلكه آنان خود در حقّ خويش ستم مىكنند » و آنانند كه با شيعه ، پيروان حقّ و دوستداران اهل راستى و درستى ، دشمنى و ستيز مىكنند و منكران روايات مؤمنان راستين و مورد اعتماد از خاندان رسول خدا صلَّى الله عليه و آله هستند و از روى جهل و تيره بختى آن را ردّ و مورد عيبجوئى قرار مىدهند ، و آنچه را دشمنان اهل بيت روايت مىكنند همان را مىگويند و بدان عمل مىنمايند ، خواسته هاى نفس و انديشه ها و نظراتشان را پيشوا و مقتداى خود قرار مىدهند نه آنچه را كه خداى تبارك و تعالى از روى علم برگزيده است آنجا كه مىفرمايد : « ما آنان را از روى آگاهى بر جهانيان اختيار كرديم » « 1 » و منصوب كرده و برگزيده و اختيار نموده و مورد پسند او است ، آن نگونبختانى كه آب تلخ و شور را بر آب پاك و گوارا ترجيح مىدهند ، زيرا نگهدارى دين خدا و مخفى داشتن علم برگزيدگان او از دسترس دشمنان كه آن را به استهزا مىگيرند شايسته تر است ( كه باب آن ) جلوتر باشد و فرمانبردارى از دستور آنان در اين مورد سزاوارتر است .\r\nپس از آن باب شروع كرده‌ايم بذكر احاديث مربوط به ريسمان الهى كه ما را به چنگ زدن به آن و پراكنده نشدن از گرد آن امر فرموده برابر فرمايش خداى تعالى كه : « همگى به ريسمان خدا چنگ بزنيد و پراكنده و چند دسته نشويد » « 2 » و آنچه در اين خصوص\r\n\r\n","description":"","footnote":"\r\n« 1 » الدخان : 33 .\r\n« 2 » آل عمران : 103 .\r\n","page_name":" 46 ","page_number":39},
  {"content":"\r\nروايت شده و در پى آنچه در اين رابطه در بارهء امامت و اينكه امامت منصبى الهى است و از جانب خداوند تعيين مىگردد آورده‌ايم ، برابر گفته خداى عزّ و جلّ كه مىفرمايد :\r\n« پروردگار تو آنچه بخواهد مىآفريند و بر مىگزيند و آنان را اختيارى نيست » « 1 » در امرشان و اينكه آن پيمانى و قرارى از جانب خدا است و امانتى است كه امام به آنكه پس از او تعيين شده مىسپارد .\r\nسپس آنچه روايت شده در مورد اينكه پيشوايان عبارتند از دوازده امام ، و آنچه در قرآن و تورات [ و انجيل 
  ] گواه بر اين مطلب است آورده ، پس از نقل رواياتى كه از طريق اهل سنّت در مورد دوازده تن امامان رسيده است .\r\nبعد از آن روايات مربوط به كسى كه ادّعاى امامت كند و آن كه خود را امام پندارد در صورتى كه واقعا امام نيست ، و اينكه هر پرچمى قبل از بپاخاستن حضرت قائم عليه السّلام افراشته شود ، برافرازندهء آن طاغوت است .\r\n[ سپس حديث روايت شده از طريق اهل سنّت كه در اين باره نقل شده است 
  ] پس از آن روايات مربوط به كسى كه نسبت به امامت يكى از امامان عليهم السّلام ترديد كند يا شبى را به روز آورد كه طيّ آن به امام خود آگاه نباشد و او را نشناسد ، يا امامى را\r\n\r\n","description":"","footnote":"\r\n« 1 » القصص : 68 « من أمرهم » ليس من الآية .\r\n","page_name":" 47 ","page_number":40},
  {"content":"\r\nكه از جانب خدا نيست معتقد باشد . سپس آنچه در مورد اينكه خداى عزّ و جلّ زمين خود را بدون حجّت رها نمىكند آورده شد .\r\nبعد ، روايات مربوط به اينكه اگر در روى زمين جز دو نفر هيچ كس ديگرى باقى نماند ، حتما يكى از آن دو حجّت خداوند است .\r\nسپس آنچه در مورد غيبت حضرت قائم عليه السّلام روايت شده و آنچه امير المؤمنين عليه السّلام و أئمّه صلوات الله عليهم در اين باره فرموده و نسبت به آن هشدار داده‌اند .\r\nبعد آنچه در مورد صبر و خوددارى و انتظار در زمان غيبت به شيعه سفارش شده است .\r\nپس از آن رواياتى كه مربوط به پاكسازى و جدائى و چنددستگى و پراكندگى در زمان غيبت كه دامنگير شيعه مىشود تا جايى كه جز تعدادى هر چه كمتر ، كسى بر حقيقت پابرجا باقى نماند .\r\nپس از آن رواياتى است در خصوص چگونگى و رفتار آن حضرت عليه السّلام .\r\nسپس آياتى از قرآن كه تأويلا راجع به آن حضرت عليه السّلام نازل شده است .\r\nپس از آن آنچه مربوط به پيدايش نشانه هاى ظهور آن حضرت است و دلالت بر قيام آن حضرت و نزديك شدن ظهور دارد .\r\n","description":"","footnote":"","page_name":" 48 ","page_number":41},
  {"content":"\r\nسپس رواياتى در بارهء سختى و فشارى است كه پيش از قيام حضرت قائم عليه السّلام روى مىدهد .\r\nسپس آن رواياتى كه از تعيين زمان ظهور و نام بردن منع مىكند .\r\nپس از آن رواياتى است كه در مورد ناراحتيهائى كه آن حضرت به هنگام قيام خود با آن برخورد مىكند و از نادانى مردم دچار گرفتارى مىشود ، رسيده است .\r\nپس از آن آنچه در مورد سفيانى رسيده و اينكه اين امر بدون ترديد قبل از قيام قائم عليه السّلام واقع خواهد شد .\r\nسپس رواياتى كه در بارهء پرچم رسول خدا صلَّى الله عليه و آله رسيده و اينكه آن پرچم را پس از روز جمل هيچ كس جز حضرت قائم عليه السّلام نخواهد گشود ، و چگونگى و مشخّصات آن .\r\nسپس آنچه در مورد سپاه خشمگين كه اصحاب حضرت قائم عليه السّلام هستند رسيده و تعداد آنان .\r\nپس از آن رواياتى در مورد اينكه شيعه به هنگام خروج قائم عليه السّلام و قبل و بعد آن چه وضعى خواهد داشت .\r\nسپس آنچه روايت شده در مورد اينكه قائم عليه السّلام دعوت نوينى را آغاز خواهد كرد و اينكه اسلام غريبانه آغاز شد و سرانجام نيز بىيار و ياور خواهد ماند همچنان كه شروع\r\n","description":"","footnote":"","page_name":" 49 ","page_number":42},
  {"content":"\r\nشده بود . سپس آنچه روايت شده در بارهء مدّت زمامدارى آن حضرت عليه السّلام پس از ظهورش .\r\nپس آن رواياتى كه در مورد اسماعيل بن أبى عبد الله عليه السّلام و باطل بودن ادّعاى اهل باطل ( اسماعيليّه ) كه از گوش شنوا و دانش بىبهره‌اند در بارهء او ، نقل شده است .\r\nو بالاخره رواياتى در اين خصوص كه هر كس امام خود را بشناسد ، جلو افتادن يا دير فرا رسيدن ظهور حضرت قائم عليه السّلام آسيبى به او نمىرساند ( به ترتيبى كه ذكر شده در كتاب آمده است ) .\r\nسپس آنچه روايت شده در بارهء مدّت زمامدارى آن حضرت پس از ظهورش .\r\nدر اينجا از خدا مىخواهم كه به وجه كريم و مرتبهء بلند خود بر همهء پاكان و برگزيده شدگان از مردم و برجستگان روى زمينش و ريسمان خلل ناپذير و دستاويز استوارش كه از هم گسيختگى در آن راه ندارد يعنى محمّد و خاندان پاكش درود فرستد ، و در زندگى دنيا و آخرت ما را در سخن درست خود پابرجا نگهدارد ، و زندگى و مرگ و رستاخيزمان را بر نعمت دين حقّ كه به ما ارزانى داشته و دوستى و طرفدارى اهل حقّ كه آنان را به كرامت خود مخصوص گردانيده و آن را واسطهء ارتباط ميان خود و خلقش و حجّت خود بر مردمان قرار داده ، استوار بدارد و ما را در گردن نهادن در برابر آنان و عمل به آنچه فرمان مىدهند و دست كشيدن از آنچه نهى كرده‌اند موفّق بدارد ، و ما راز\r\n","description":"","footnote":"","page_name":" 50 ","page_number":43},
  {"content":"\r\nجملهء آنان كه در سخنى از سخنان آنان ( پيشوايان عليهم السّلام ) شكّ مىكنند و در راستگوئى آنان ترديد دارند قرار ندهد ، و ما را از ياوران دين خود در ركاب ولىّ خويش و آنان كه صادقانه با دشمن خدا پيكار مىكنند قرار دهد تا بدين وسيله در شمار آنان قرارمان داده و به همسايگى آنان در باغهاى بهشت پر نعمت ما را گرامى دارد ، و ميان ما و آنان حتّى به قدر يك چشم بر هم زدن جدائى نيفكند نه كمتر و نه بيشتر كه او خداى بخشنده و كريم است .\r\n","description":"","footnote":"","page_name":" 51 ","page_number":44},
  {"content":"\r\n\r\nباب نخست : ( آنچه در مورد پوشيده داشتن سرّ آل محمّد عليهم السّلام و خوددارى از نشر آن براى بيگانگان و آگاهى يافتن آنان روايت شده )\r\n1 - ابو الطَّفيل گويد : امير المؤمنين عليه السّلام فرمود : « مگر مىخواهيد خدا و رسولش مورد انكار واقع شوند ؟ با مردم از آنچه كه مىشناسند از سخنان ما بگوئيد و از نقل روايت ، آنچه باور ندارند خوددارى كنيد » . 2 - انس بن مالك گويد : از رسول خدا صلَّى الله عليه و آله شنيدم كه مىفرمود : « با مردم در بارهء آنچه نسبت به آن آشنايى ندارند حديث نگوئيد ، آيا مىخواهيد خدا و رسول او را مورد\r\n","description":"","footnote":"","page_name":" 52 ","page_number":45},
  {"content":"\r\nتكذيب قرار دهند ؟ « 3 - عبد الأعلى بن أعين گويد : امام صادق عليه السّلام به من فرمود : « اى عبد الأعلى بر دوش داشتن و پايدارى بر ولايت ما تنها آگاهى ، بدان و پذيرفتن آن نيست بلكه بر دوش داشتن آن همانا نگهدارى و پوشيده داشتنش از كسى است كه با آن بيگانه است ، پس سلام ما و رحمت خدا را به آنان - شيعيان - برسان و بگو : آن حضرت به شما فرموده است : خداوند رحمت كند آن كسى را كه با بيان آنچه مردم بدان آشنائى دارند و خوددارى از اظهار آنچه بدان باور ندارند محبّت و دوستى آنان را نسبت به خود و نيز به سوى ما جلب نمايد [ سپس امام عليه السّلام فرمود : كسى كه با ما خاندان بجنگ بر مىخيزد ، براى ما زحمتش از گويندهء سخنى كه ما دوست نمىداريم بيشتر نيست 
  ] » . 4 - عبد الأعلى بن أعين از امام صادق عليه السّلام روايت كرده كه آن حضرت فرمود :\r\n« ولايت ما تنها به شناختن آن و دوست داشتن آن نيست ، مگر هنگامى كه آن را از كسى كه با آن بيگانه است پوشيده بدارى ، و براى شما همين قدر كافى است كه آنچه ما گفته‌ايم بگوئيد و نسبت به آنچه ما خاموش بوده‌ايم شما نيز لب فرو بنديد ، پس اگر شما فقط آنچه\r\n","description":"","footnote":"","page_name":" 53 ","page_number":46},
  {"content":"\r\nرا ما گفته‌ايم بگوئيد و در بارهء آنچه ما سكوت كرده‌ايم تسليم باشيد ، مسلَّما به آنچه ما ايمان آورده‌ايم شما نيز همانند ما ايمان آورده‌ايد ، خداى تعالى مىفرمايد : « اگر آنان همانند شما ايمان داشته باشند ، بتحقيق راه يافته هستند » « 1 » علىّ بن الحسين عليهما السّلام فرمود : با مردم در بارهء آنچه مىشناسند سخن بگوئيد ، و آنچه را كه بيرون از توان ايشان است بر دوششان مگذاريد كه به وسيلهء ما آنان را فريفته باشيد » ( يا كه آنان را بر ما جرأت دهيد ) 5 - باز عبد الأعلى بن أعين گويد : امام صادق عليه السّلام فرمود : « بر دوش كشيدن و گردن نهادن امر ما تنها تصديق و پذيرفتن آن نيست ، بلكه پوشيده داشتن و نگهدارى آن از كسانى كه اهلش نيستند خود نوعى به دوش كشيدن امر ما است ، سلام ما و رحمت خدا را به آنان - شيعيان - برسان و بگو امام صادق عليه السّلام به شما پيغام مىدهد كه : خدا رحمت كند كسى را كه دوستى و محبّت مردم را نسبت به من و خودش جلب نمايد و با مردم آنچه را كه مىشناسند بگويد ، و آنچه را مورد انكار آنان است ، از آنان پوشيده بدارد ، سپس به من فرمود : به خدا قسم آن كس كه با ما به جنگ برخاسته زحمتش براى ما از گويندهء سخنى كه ما خوش نمىداريم بيشتر نيست - و حديث را مفصّل تا آخر نقل كرده است - »\r\n\r\n","description":"","footnote":"\r\n« 1 » البقرة : 137 .\r\n","page_name":" 54 ","page_number":47},
  {"content":"\r\n6 - محمّد خزّاز از امام صادق عليه السّلام نقل كرده كه آن حضرت فرمود : « هر كس سخن ما را با نظر سوء ، عليه ما پخش كند ، همانند كسى است كه حقّ ما را روياروى انكار كند » . 7 - حسن بن السرى گويد : امام صادق عليه السّلام فرمود : « گاهى حديثى را با يك نفر مىگويم ، بعد از اينكه از من جدا شد آن سخن را به همان صورت كه آن را شنيده روايت مىكند ، و در نتيجه من نفرين و بيزارى از وى را حلال مىشمارم » .\r\nمنظور آن حضرت از اين سخن اين است كه حديث را به كسى بگويد كه گنجايش و كشش و تحمّل شنيدنش را ندارد . و اين فرمايش امام عليه السّلام نشان مىدهد احاديثى كه طبيعت آن اقتضاى پوشيده داشتنش را دارد بايد مخفى بماند و علنى نشود . 8 - ابن مسكان گويد : از امام صادق عليه السّلام شنيدم كه مىفرمود : « گروهى مرا امام خود مىپندارند ، به خدا قسم من پيشواى آنان نيستم خدا آنان را لعنت كند كه هر چه را من پرده پوشى مىكنم آنان پرده اش را مىدرند ( آشكارش مىكنند ) من چنين و چنان\r\n","description":"","footnote":"","page_name":" 55 ","page_number":48},
  {"content":"\r\nمىگويم آنان مىگويند حتما مرادش فلان و به همان بوده است ، من فقط امام كسى هستم كه از من فرمانبردارى كند » . 9 - كرّام خثعمىّ گويد : امام صادق عليه السّلام فرمود : « آگاه باشيد ، به خدا قسم اگر دهانهاى شما لجام مىداشت ( محكم بود ) من به هر يك از شما چيزى كه به سود اوست مىگفتم ، به خدا سوگند اگر افرادى متّقى مىيافتم ، حتما سخنانى مىگفتم ، و از خدا بايد كمك خواست » .\r\nمنظور آن حضرت از افراد متّقى كسانى است كه تقيّه را به كار مىبندند . 10 - از ابو بصير نقل شده كه گفت : شنيدم امام باقر عليه السّلام مىفرمود : « سرّى را خداوند پنهان به جبرئيل گفت و جبرئيل نيز پنهانى به محمّد صلَّى الله عليه و آله ، و محمّد نيز پوشيده به علىّ عليه السّلام ، و علىّ نيز به هر كس كه خدا خواسته است و هر يك همچنان به ديگرى سپردند ، آنگاه شما بر سر هر كوى و برزن از آن سخن مىگوئيد » . 11 - [ ادريس بن زياد كوفىّ گويد : يكى از بزرگان نقل كرد كه مفضّل گفت : همين طور كه من دست تو را گرفته‌ام امام صادق عليه السّلام نيز دست مرا گرفت و به من فرمود : « اى مفضّل ، اين كار ( ولايت ) تنها به گفتن نيست ، نه به خدا قسم مگر اينكه شخص آن را همان گونه كه خداوند نگهدارى فرموده نگهدارد ، و همچنان كه خداوند شريف داشته\r\n","description":"","footnote":"","page_name":" 56 ","page_number":49},
  {"content":"\r\nشريف بدارد ، و برابر آنچه خدا دستور فرمود حقّ آن را ادا كند « 
  ] . 12 - حفص بن نسيب گويد : « در آن روزها كه معلَّى بن خنيس - كارگر امام صادق عليه السّلام - كشته شده بود ، نزد آن حضرت رفتم پس به من فرمود : اى حفص من پاره اى چيزها به معلَّى گفته بودم ، او آنها را منتشر كرد و خود را به دم تيغ داد ، به او گفته بودم ما را سخنى است كه هر كه آن را نگهدارد ( از گفتن آن خوددارى كند ) خداوند نيز او را حفظ مىكند و دين و دنياى او را از آسيب نگه مىدارد و هر كس آن را به رغم ما منتشر كند خداوند نيز دين و دنيايش را از او مىگيرد . اى معلَّى هر كس حديثى را از ما كه فهمش مشكل و باور كردنش بر مردم عادى سخت است پنهان نگهدارد ، خداوند آن را به صورت نورى در برابر چشمانش قرار مىدهد و عزّت در ميان مردم را نصيب او مىكند و هر كس كه آن حديث را منتشر كند مرگ به سراغ او نمىرود تا اينكه اسلحه او را دريابد ( با سلاح بقتل برسد ) يا با سرگردانى و آوارگى از دنيا برود » .\r\n","description":"","footnote":"","page_name":" 57 ","page_number":50},
  {"content":"\r\n\r\nباب - 2 : ( آنچه در تفسير كلام خداى تعالى « * ( وَاعْتَصِمُوا بِحَبْلِ الله جَمِيعاً وَلا تَفَرَّقُوا ) * » آمده )\r\n1 - از جابر بن عبد الله انصارىّ نقل شده كه گفت : « مردم يمن به مدينه آمدند كه خدمت رسول خدا صلَّى الله عليه و آله برسند ، آن حضرت ( به حاضران ) فرمود : يمنىها با شتاب بسيار ( يا با روى خوش ) بر شما وارد مىشوند ، و هنگامى كه آنان بر رسول خدا صلَّى الله عليه و آله وارد شدند فرمود : گروهى هستند كه دلهايشان نرم و ايمانشان استوار است ، منصور از ميان آنان است كه با هفتاد هزار تن قيام مىكند ، جانشين من و جانشين وصيّ مرا يارى خواهد كرد ، بند شمشيرهايشان از چرم است . آنان پرسيدند اى رسول خدا وصى شما كيست ؟ فرمود : آن كسى كه خداوند ملازمت راه او را به شما امر كرده و فرموده : « همگى به ريسمان خدا چنگ بزنيد و متفرّق نشويد « « 1 » پس عرض كردند اى رسول خدا براى ما\r\n\r\n","description":"","footnote":"\r\n« 1 » آل عمران : 103 .\r\n","page_name":" 58 ","page_number":51},
  {"content":"\r\nروشن فرما كه اين ريسمان چيست ؟ فرمود : آن عبارت از گفتهء خداوند است در اين آيه :\r\n* ( إِلَّا بِحَبْلٍ مِنَ الله وَحَبْلٍ مِنَ النَّاسِ ) * : « 1 » ( مگر به ريسمانى از خدا و ريسمانى از مردم ) امّا ريسمان خدا كتاب او ( قرآن ) است ، و ريسمانى از مردم منظور وصيّ من است ، پرسيدند اى رسول خدا وصىّ تو كيست ؟ پاسخ داد : كسى است كه خداى تعالى در بارهء او اين آيه را فرو فرستاده : * ( أَنْ تَقُولَ نَفْسٌ يا حَسْرَتى عَلى ما فَرَّطْتُ فِي جَنْبِ الله ) * « 2 » ( كه كسى بگويد اى دريغ و افسوس بر آنچه در ( راه ) قرب خدا ( دستور خدا ) كوتاهى كردم ) آنان عرض كردند : اى رسول خدا مراد از اين قرب خدا چيست ؟ فرمود : همان است كه خداوند در باره اش مىفرمايد : * ( يَوْمَ يَعَضُّ الظَّالِمُ عَلى يَدَيْه يَقُولُ يا لَيْتَنِي اتَّخَذْتُ مَعَ الرَّسُولِ سَبِيلًا ) * « 3 » ( روزى كه ستمكار دستهاى خود به دندان گزيده گويد اى كاش با پيامبر راهى را در پيش گرفته بودم « او همان وصيّ من است و پس از من راه رسيدن به من است . پس گفتند : اى رسول خدا بحقّ آنكه تو را براستى به پيامبرى برگزيده او را بما نشان بده كه ما به ديدار او مشتاق شديم ، پس آن حضرت فرمود : او همان كسى است كه خدا او را براى مؤمنين چهره شناس و با فراست نشانه اى قرار داده ، اگر شما مانند صاحبدل يا ناظر آگاهى كه گوش فرا مىدارد به او بنگريد خود خواهيد دانست همان گونه كه من پيامبر\r\n\r\n","description":"","footnote":"\r\n« 1 » آل عمران : 112 .\r\n« 2 » الزمر : 56 جنب اللَّه أوّل بأمير المؤمنين ( ع ) .\r\n« 3 » الفرقان : 27 و العض كناية عن القيظ و التحسر .\r\n","page_name":" 59 ","page_number":52},
  {"content":"\r\nشما هستم او نيز وصىّ من است ، حال به ميان صفها برويد و چهره ها را از نظر بگذرانيد پس هر كس كه دلهاى شما به جانب او گرايش پيدا كند حتما خود اوست ، زيرا خداى عزّ و جلّ در كتاب خود مىفرمايد : * ( فَاجْعَلْ أَفْئِدَةً مِنَ النَّاسِ تَهْوِي إِلَيْهِمْ ) * « 1 » ( دلهاى پاره اى از مردم را به جانب آنان بگرايان ) يعنى به جانب او ( اسماعيل ) و تبارش عليهم السّلام .\r\nسپس راوى گويد : پس ابو عامر اشعرىّ از ميان اشعريان برخاست ، و در ميان خولانيان أبو غرّهء خولاني ، و در ميان بنى قيس ، ظبيان و عثمان بن قيس ، و در ميان دوسيان عرنهء دوسى و لا حق بن علاقه برخاستند و به ميان صفها رفتند و چهره ها را از نظر گذرانيده و بعد دست مردى را گرفتند كه دو طرف پيشانى و جلو سرش بىمو بود و شكمى بزرگ داشت و گفتند : اى رسول خدا دلهاى ما به جانب اين شخص گرائيد ، پس پيامبر صلَّى الله عليه و آله فرمود : شما بندگان بزرگوار خدائيد كه جانشين رسول خدا را پيش از آنكه به شما معرّفى شود شناختيد ، اكنون بگوئيد چگونه دانستيد او همان شخص است ؟ پس همه در حالى كه به صداى بلند گريه مىكردند گفتند : اى رسول خدا ما به جمعيّت نگاه كرديم ، دلهاى ما به هيچ كدام از آنان تمايلى نشان نداد ، ولى وقتى او را ديديم دلهاى ما به طپش افتاد و سپس آرامشى در ما پديد آمد و كبدهايمان تكان خورد و اشك از\r\n\r\n","description":"","footnote":"\r\n« 1 » ابراهيم : 47 .\r\n","page_name":" 60 ","page_number":53},
  {"content":"\r\nديدگانمان سرازير شد و قلبهايمان آرامش يافت تا آنجا كه گوئى او پدر ما است و ما فرزندان اوييم . پس پيامبر صلَّى الله عليه و آله اين آيه را تلاوت كرد كه * ( وَما يَعْلَمُ تَأْوِيلَه إِلَّا الله ) * - الآية ( تأويل قرآن را جز خدا و آنان كه در دانش ثابت قدمند كسى نمىداند « و فرمود شما از آن جمله ( ثابت قدمان در علم ) محسوب مىشويد به جهت جايگاه و مقامى كه از قبل براى شما به نكوئى مقدّر فرموده و شما از آتش بدور خواهيد بود .\r\nراوى گويد : گروه ياد شده همچنان در مدينه ماندند تا در ركاب امير المؤمنين عليه السّلام در جنگهاى جمل و صفّين حاضر شدند و بالأخره در صفّين كشته شدند ، خدايشان رحمت كند . رسول خدا صلَّى الله عليه و آله به آنان بشارت بهشت داده و به آنان خبر داده بود كه در ركاب امير المؤمنين عليه السّلام به شهادت مىرسند » . 2 - محمّد بن الحسين از پدر خود ، و پدرش از جدّش نقل كرده كه گفت : حضرت\r\n","description":"","footnote":"","page_name":" 61 ","page_number":54},
  {"content":"\r\nعلىّ بن الحسين عليهما السّلام فرمود : « روزى رسول خدا صلَّى الله عليه و آله با اصحاب خود در مسجد نشسته بود پس فرمود : مردى از اهل بهشت از اين در بر شما وارد مىشود و در بارهء مسائلى كه به او مربوط است پرسش مىكند ، در اين هنگام مرد بلند قامتى كه به مردان قبيلهء مضرّ مىماند نمايان شد ، نزديك آمده و به رسول خدا صلَّى الله عليه و آله سلام كرد و نشست ، بعد گفت : اى رسول خدا من شنيده‌ام خداوند در كتابى كه فرو فرستاده مىفرمايد :\r\n« همگى به ريسمان خدا چنگ زنيد و از هم جدا نشويد » اين ريسمانى كه خداوند چنگ زدن به آن و متفرّق نشدن از گردن آن را به ما امر فرموده چيست ؟ پيامبر خدا صلَّى الله عليه و آله مدّتى سر به زير افكند و خاموش ماند . سپس سر برداشت و با دست خويش به علىّ بن ابى طالب عليه السّلام اشاره فرمود و گفت : اين همان ريسمان خدا است كه هر كس چنگ بدان زد در دنيا محفوظ و در آخرت از گمراهى مصون است ، پس آن مرد به علىّ نزديك شده و او را از پشت سر در آغوش گرفته و مىگفت : من به ريسمان خدا و رسولش آويختم ، سپس برخاست و پشت كرده بيرون رفت ، پس از رفتن او مردى به پا خاست و عرض كرد : اى رسول خدا اجازه مىدهيد خود را به او رسانيده از او بخواهم براى من طلب آمرزش نمايد ؟ رسول خدا صلَّى الله عليه و آله فرمود : در صورتى كه موفّق شوى او را پيدا كنى ! راوى گويد : آن مرد خود را به او رسانيده و از او درخواست كرد كه از خدا برايش آمرزش طلبد ، آن مرد\r\n","description":"","footnote":"","page_name":" 62 ","page_number":55},
  {"content":"\r\nگفت : آيا دريافتى كه رسول خدا صلَّى الله عليه و آله به من چه فرمود و من به ايشان چه گفتم ؟ مرد جواب داد : آرى ! آنگاه اضافه كرد : اگر تو به همان ريسمان چنگ بزنى خداوند تو را مىآمرزد ، در غير اين صورت خدا تو را نخواهد بخشيد « اگر رسول خدا صلَّى الله عليه و آله ما را به ريسمان الهى كه خداى عزّ و جلّ در كتابش به ما چنگ زدن به آن و پراكنده نشدن از گرد آن را امر فرموده ، هدايت نمىكرد ، مسلَّما براى دشمنان ستيزه جو راه تأويلى در آن باز مىشد كه از روى حسادت و دشمنى با تأويل و برگرداندن آن به كسى ديگر غير از آن كه مورد نظر خداوند بوده و پيامبرش به دو راهنمائى كرده از آن عدول كنند . لكن رسول خدا صلَّى الله عليه و آله در خطبهء مشهور خود كه در حجّة الوداع در مسجد خيف ايراد كرد فرمود : من طلايه دار شمايم و شما در كنار حوض ( در قيامت ) به من مىرسيد ، حوضى كه وسعت آن به اندازهء فاصلهء ميان بصرى تا صنعا است و داراى جامهائى به عدد ستارگان آسمانى است ، بدانيد من پس از خود دو چيز گرانبها در ميان شما به جاى مىگذارم ، آن چيز گرانقدرى كه بزرگتر است كتاب خدا است و گرانقدر كوچكتر عترتم يعنى خاندان من است ، آن دو ريسمان خدايند كه ميان شما و خداى عزّ و جلّ كشيده شده ، مادامى كه آن ريسمان را دستگير خود ساخته‌ايد هرگز گمراه نمىشويد ، يك طرف آن به دست خدا و طرف ديگرش به دست شما است ، خداى بسيار لطفكننده و آگاه به من خبر داده كه آن دو از يك ديگر جدا نمىشوند تا در كنار حوض با\r\n","description":"","footnote":"","page_name":" 63 ","page_number":56},
  {"content":"\r\nهم به من ملحق شوند ، مانند اين دو انگشت من - و دو انگشت سبّابه خود را در كنار يك ديگر قرار داد - و فرمود نمىگويم مانند اين دو - و انگشت سبّابه را با انگشت وسطى قرار داد - كه يكى بر ديگرى برترى داشته باشد » .\r\nاين خبر را براى ما از حمّاد بن عيسى نيز نقل كرده‌اند و او از حريز ، از امام صادق عليه السّلام و آن حضرت از پدرش و او از پدرانش از امير المؤمنين عليهم السّلام نقل مىكند كه پيامبر صلَّى الله عليه و آله خطبه اى ايراد فرمود - و خبر را تا آخر نقل كرده - و اين سخن در آن خطبه است .\r\nو مانند اين خبر از علىّ بن عقبه به نقل از امام صادق عليه السّلام نيز روايت شده است .\r\nو نيز از ابو حمزهء ثمالى همانند اين خبر را به نقل از امام حضرت باقر عليه السّلام براى ما روايت كرده‌اند .\r\nبنا بر اين ، قرآن پيوسته با عترت ، و عترت همراه با قرآن است و آن دو با هم ريسمان محكم خدا هستند و چنان كه پيامبر خدا صلَّى الله عليه و آله فرموده است از يك ديگر جدا نخواهند شد ،\r\n","description":"","footnote":"","page_name":" 64 ","page_number":57},
  {"content":"\r\nو اين خود براى كسى كه خداوند گوش دل او را باز نموده ( گوش شنوا دارد ) و بينشى نيكو به او عطا فرموده دليلى است بر اينكه هر كس خواستار علم قرآن و تأويل و تنزيل و محكم و متشابه و حلال و حرام و خاصّ و عامّ آن باشد و بخواهد آن را از نزد غير آنان كه خدا اطاعتشان را واجب فرموده و پس از پيامبر صلَّى الله عليه و آله زمامدار قرار داده و رسول خدا به دستور خداوند آنان را قرين قرآن ساخته و قرآن را نيز تنها قرين ايشان فرموده نه ديگران ، و نيز خداوند علم خود و احكام دين و واجبات و شريعتهاى خود را به آنان سپرده ، بخواهد به دست آورد ، حتما سرگردان و گمراه و نابود خواهد شد و ديگران را نيز به هلاكت خواهد كشاند . و منظور از عترت عليهم السّلام همان كسانى هستند كه رسول خدا صلَّى الله عليه و آله آنان را براى امّت خود چنين تمثيل فرموده كه : « اهل بيت من در ميان شما به مثل همچون كشتى نوحاند ، كه هر كس بر آن سوار شد رهائى يافت و هر كس از آن بازماند غرق گرديد » .\r\nو باز فرموده : اهل بيت من در ميان شما همانند باب حطَّه در بين بنى اسرائيل است كه هر كس بدان درآمد گناهانش بخشوده و در خور رحمت و افزونى از آفريدگار خويش گشت ، همان گونه كه خداى عزّ و جلّ فرمايد : * ( ادْخُلُوا الْبابَ سُجَّداً وَقُولُوا حِطَّةٌ نَغْفِرْ لَكُمْ ) *\r\n","description":"","footnote":"","page_name":" 65 ","page_number":58},
  {"content":"\r\n* ( خَطاياكُمْ وَسَنَزِيدُ الْمُحْسِنِينَ ) * « 1 » ( از آن در سجده كنان در آئيد و طلب آمرزش بر زبان رانيد تا گناهان شما را بيامرزيم ، و عطاى نيكوكاران را بيفزائيم » . و امير المؤمنين عليه السّلام آن راستگوترين راستگويان در خطبهء مشهور خود كه موافق و مخالف آن را روايت كرده‌اند مىفرمايد : « بدانيد آن علم كه آدم آن را از آسمان با خود به زمين فرو آورد و همه آنچه كه برترى پيامبران تا خاتم النّبيين بدان بود يك جا در عترت خاتم پيامبران فراهم آمده است . ديگر به كدام سو خود را به هلاكت مىافكنيد ؟ به كجا ميرويد ؟ اى كسانى كه از تبار كشتى نشستگان هستيد . اين مثل آنست در ميان شما ، پس همچنان كه نجات يافت هر كس در آن رفت و رهائى يافت ، نجات و رهائى خواهد يافت كسى كه بدين كشتى نجات پناه برد ، واى بر كسى كه از آنان باز پس ماند - يعنى از امامان ( عليهم السّلام ) - » .\r\nو باز فرمود : « مثل ما در ميان شما همچون غار ( پناهگاه ) است براى اصحاب كهف و مانند باب حطَّه است كه آن در سلامت بود ، پس جملگى از در سلامت در آئيد » و باز آن حضرت در همين خطبه فرمود : « آن عدّه از ياران پيامبر كه وقايع را به خاطر مىسپرند مىدانند كه رسول خدا صلَّى الله عليه و آله فرمود : من و اهل بيت من پاكان هستيم ، پس بر آنان پيشى نجوئيد كه گمراه مىشويد و از آنان باز پس نمانيد كه گرفتار لغزش خواهيد شد ، و با آنان مخالفت نكنيد كه در نادانى خواهيد ماند ، چيزى به آنان نياموزيد كه از شما داناترند ، و خود از كوچكى داناترين مردماند و در بزرگى ( بزرگسالى ) نيز از همهء مردم داناتر ، از\r\n\r\n","description":"","footnote":"\r\n« 1 » البقرة : 58 .\r\n","page_name":" 66 ","page_number":59},
  {"content":"\r\nحقّ و اهل حقّ در هر كجا كه هستيد پيروى كنيد و از باطل و اهل آن در هر كجا كه هست دورى گزينيد » . اما اين مردم از كسانى كه به چنين صفاتى آراسته بودند ، و چنين ستايشها در حقّ آنها شده بود ، و چنين دعوت و هدايت كه از حقّ به سوى آنان شده بود روى برتافتند و از ايشان بريده ، به ديگران پرداختند ، و امر رسول خدا صلَّى الله عليه و آله را به بازى گرفتند و سخنش را بىمقدار و بيهوده انگاشتند و كسى را ترك گفتند كه خدا با زبان پيامبر خود صلَّى الله عليه و آله فرمانبردارى و پرسش و فراگيرى و بهره مندى از او را واجب ساخته بنا بفرمودهء او كه : « اگر نمىدانيد از آنان كه ياد دارند بپرسيد « « 1 » و فرمايش ديگرش : « از خدا و پيامبر و اولى الأمر خود فرمانبردارى كنيد « « 2 » و رسول خدا صلَّى الله عليه و آله راهنمائى فرموده كه رستگارى در آويختن به دامان او و عمل به گفتهء او و تسليم در برابر دستور او است و نيز فرا گرفتن از او و روشنائى خواستن از نور اوست ، ولى مردم مدّعى اين حقيقت براى غير آنان شدند و از ايشان به سوى ديگران برگشتند و به جاى آنان به ديگران راضى شدند و بدين سبب خداوند نيز آنان را از دست يافتن به دانش دور گردانيد و هر كس خواهش نفس خود را ( برابر سليقه اش ) براى خويش تأويلى كرد و پنداشتند كه با عقلهاى خود و\r\n\r\n","description":"","footnote":"\r\n« 1 » الأنبياء : 7 .\r\n« 2 » النساء : 60 .\r\n","page_name":" 67 ","page_number":60},
  {"content":"\r\nقياسات و نظرات شخصى خودشان از امامان عليهم السّلام كه خداوند براى هدايت و راهنمائى مردم منصوبشان فرموده بىنياز هستند ، پس به جهت سرپيچى آنان از دستور خداى عزّ و جلّ و روى گردانيدن آنان از آنكه اختيار كردهء خداوند بود ، خداوند آن مردم را به خودشان واگذاشت و به اختيار خودشان و به نظرات و انديشه هاى خودشان رها نموده و در نتيجه آنان به سرگردانى و گمراهى عميقى دچار شدند و خود و ديگران را نابود و تباه ساختند و پيش خويشتن نيز چناناند كه خداى عزّ و جلّ فرمود : « اى پيغمبر بگو آيا ( مىخواهيد ) شما را از زيانكارترين افراد آگاه كنم ؟ آنان كسانى هستند كه در زندگى دنيا راهشان گم شده و خود مىپندارند كه كار نيك مىكنند » . « 1 » تا جايى كه گوئى مردم به كلَّى سخن خداوند را در كتابش نشنيده‌اند كه حاكى از گفتار ستمكاران اين امّت در روز قيامت است به هنگام پشيمانى از رفتارشان نسبت به خاندان پيامبر خود و كتاب پروردگار خويش آنجا كه مىفرمايد « روزى كه ستمكار دستهاى خود را به دندان مىگزد و مىگويد اى كاش با پيامبر راه اطاعت مىپيمودم ، اى واى بر من كاش فلانى را دوست و يار خود نمىگرفتم » « 2 » پس منظور از رسول چه كسى جز محمّد صلَّى الله عليه و آله است ؟ و اين فلانى كه نام نكوهيده اش به كنايه برده شده و دوستى و\r\n\r\n","description":"","footnote":"\r\n« 1 » الكهف : 103 .\r\n« 2 » الفرقان 31 و 32 .\r\n","page_name":" 68 ","page_number":61},
  {"content":"\r\nمصاحبت و رفاقت در همگامى با او با ستمكاريى كه از آن ياد شده چه كسى است ؟ سپس گويد : « همانا او مرا از ذكر گمراه كرد بعد از آنكه آن بر من عرضه شد » « 1 » يعنى پس از در آمدن به اسلام و اقرار بدان ، و اين ذكر كه دوستش او را پس از برخوردار بودن از آن ، نسبت بدان گمراه كرده كدام است ؟ آيا آن ذكر عبارت از قرآن و عترت نيست كه مردم به كمك و پشتيبانى يك ديگر بر آنان ستم روا داشتند و آن دو را كنار گذاشتند و خداى تعالى رسول خود را « ذكر » ناميده و فرموده : « به تحقيق خداوند به سوى شما » ذكر « كه آن رسول است ، فرو فرستاده » « 2 » و باز فرموده : « اگر نمىدانيد از اهل ذكر بپرسيد » . « 3 » در اينجا « ذكر » چه كسى جز رسول خدا صلَّى الله عليه و آله است ، و اهل « ذكر » به اين ترتيب چه كسانى جز اهل بيت پيامبر كه جايگاه علمند مىتواند باشد ؟ سپس خداى عزّ و جلّ مىفرمايد : « شيطان براى آدمى همواره خذلانآور است » پس همصحبتى دوستش را همصحبتى با شيطان قلمداد كرد - همان دوستى كه او را در دنيا از « ذكر » گمراه كرد و روز قيامت خوار گردانيد و دوستيش او را سودى نخواهد داشت ، و رفاقتش آنگاه كه هر يك از ديگرى دورى مىجويد رفاقت شيطان است ، سپس خداى عزّ و جلّ به حكايت از آنچه پيامبر صلَّى الله عليه و آله در روز قيامت مىگويد ، مىفرمايد : « رسول گويد پروردگارا قوم\r\n\r\n","description":"","footnote":"\r\n« 1 » الفرقان : 33 .\r\n« 2 » الطلاق : 10 .\r\n« 3 » الأنبياء : 7 .\r\n","page_name":" 69 ","page_number":62},
  {"content":"\r\nمن اين قرآن را مهجور داشتند « يعنى اين قرآنى را كه تو به آنان دستور دادى كه به آن و به اهل بيت من چنگ زنند و از گرد آن دو پراكنده نشوند مهجور داشتند .\r\nآيا تمام اين خطاب و اين همه سرزنش براى آن مردمى نيست كه قرآن از زبان پيامبر بر آنان و بر ديگر مردم نازل شده و آنان از بين اين امّت ستمكاران بر خاندان پيامبر خويشند ، و رهاكنندگان كتاب خدايند ، آن كسانى كه رسول خدا صلَّى الله عليه و آله در روز قيامت بر آنان گواهى خواهد داد كه گفتهء او را در بارهء تمسّك به قرآن و خاندان رسول نديده گرفتند و آن دو را كنار گذاشتند و از خواهشهاى نفسشان پيروى كردند ، و امر و نهى و رنگ و بوى گذرا و ناپايدار دنيا را بر دين خود ترجيح دادند به خاطر اينكه نسبت به محمّد صلَّى الله عليه و آله و آنچه آورده بود ناباور بودند و به اهل بيت پيغمبرشان به سبب آن برترى كه خداوند نسبت به ايشان ، آنان را عطا فرموده بود رشك مىبردند ، مگر از پيغمبر صلَّى الله عليه و آله همان چيزى كه اصحاب حديث نيز منكر آن نيستند روايت نشده ؟ و آنچه با همين آيات كه خدا فرو فرستاده موافق است كه آن حضرت فرمود : « گروهى از ياران من در روز قيامت از سمت راست به سوى چپ كشيده مىشوند پس صداى من بلند مىشود : پروردگارا ياران عزيزم . ياران عزيزم - و به روايتى ديگر : اصحابم ، اصحابم » پس ندا مىرسد :\r\n","description":"","footnote":"","page_name":" 70 ","page_number":63},
  {"content":"\r\n« اى محمّد تو نمىدانى آنان پس از تو چه ها پديد آوردند و من مىگويم : از من به دور باشند ، مرگ باد بر آنان ، مرگ باد بر آنان » « 1 » فرمايش خداى عزّ و جلّ اين مضمون را مورد تصديق و گواهى قرار مىدهد كه مىفرمايد : « نيست محمّد جز پيامبرى كه قبل از او نيز پيامبرانى آمده و رفته‌اند ، پس اگر مرگ او را دريابد و يا كشته شود آيا به گمراهى باز پس خواهيد گشت ؟ و آنكه به عقب باز مىگردد خدا را زيانى نمىرساند [ و خداوند به زودى پاداش نيك به سپاسگزاران مىدهد 
  ] » « 2 » و اين فرمايش خداوند خود بهترين دليل است بر اين كه گروهى پس از درگذشت پيامبر صلَّى الله عليه و آله به قهقرا برخواهند گشت و آنان همان كسانى هستند كه با دستور خداى تعالى و رسولش مخالفت مىورزند و گرفتاران حادثه زده اى هستند كه خداوند در بارهء ايشان گويد : « آنان كه از دستور خدا سرپيچى مىكنند پس بايد بترسند كه بدبختى به آنان خواهد رسيد يا عذاب دردناكى ايشان را در خواهد يافت » « 3 » خداوند عذاب و رسوائى آنان را چندين برابر كند و دور نمود از رحمت خويش و هلاك ساخت آن كس را كه نسبت به آل محمّد عليهم السّلام ستم روا داشت و قطع كرد آنچه را كه خداوند به پيوستن آن امر فرموده بود در بارهء ايشان ، و به اعتقاد بر آن فرمان داده بود از دوستى ايشان ، و دستور به پيروى از ايشان را داده بود نه ديگران ، آنجا كه مىفرمايد : « اى پيامبر بگو من از شما مزدى جز دوستى با نزديكانم نمىخواهم » « 4 » و\r\n\r\n","description":"","footnote":"\r\n« 1 » « سحقا سحقا » اى بعدا بعدا . مسند احمد ج 1 ص 453\r\n« 2 » آل عمران : 144 .\r\n« 3 » النور : 63 .\r\n« 4 » الشورى : 33 .\r\n","page_name":" 71 ","page_number":64},
  {"content":"\r\nباز مىفرمايد : « آيا آن كس كه به سوى حقّ فرا مىخواند سزاوارتر است مورد پيروى قرار گيرد يا كسى كه خود راه را نمىيابد مگر اينكه هدايت شود ؟ شما را چه شده ، چگونه قضاوت مىكنيد » . ؟ « 1 » و در ميان امّتى كه شرم دارد و اهل بهتان نيست و از دروغ و نادرستى كناره مىگيرد و دشمنى نمىورزد ، اختلافى در اين نيست كه وصىّ رسول خدا صلَّى الله عليه و آله امير المؤمنين در هر كار پيچيده و مشكلى اصحاب را راهنمائى مىكرد و آنان او را به سوى حقّ رهبرى نمىكردند بلكه تنها او بود كه ايشان را هدايت مىكرد نه كس ديگر و همواره به وجود او نياز بود ، و او از همهء آنان بىنياز ؛ جمله دانش را او ( به ايشان ) مىآموخت ، و آنان چيزى به او ياد نمىدادند ، با اين حال با فاطمه عليها السّلام ، دختر پيامبر چنان كردند كه او را واداشت به اينكه ( وصيّت كند ) شبانه دفن شود و جز كسانى كه خود نام برد ديگر هيچ كس از امّت پدرش بر او نماز نخواند .\r\nاگر در اسلام هيچ مصيبتى رخ نمىداد و هيچ كار زشت بلكه ننگينى بر دامن مسلمانان نبود و هيچ حجّتى براى مخالف دين اسلام باقى نمىماند جز آنچه به فاطمه عليها السّلام رسيد تا جايى كه نسبت به امّت پدرش خشمگينانه درگذشت و او را بر آن داشت تا وصيّت كند\r\n\r\n","description":"","footnote":"\r\n« 1 » يونس : 35 .\r\n","page_name":" 72 ","page_number":65},
  {"content":"\r\nهيچ يك از آنان بر او نماز نخواند ، همين مصيبت براى بىخبران و ناآگاهان صرف نظر از ساير مصائب ، به تنهائى بسيار بزرگ ، وحشتناك و تكان دهنده بود ، مگر براى كسى كه خداوند دل او را مهر كرده و او را كوردل ساخته ، كه چنين كسى آن را زشت نمىشمارد و كار بزرگى نمىداند و به نظرش چيز مهمّى نمىآيد ، بلكه آزاركنندهء فاطمه عليها السّلام را به چنين حالت به پاكى مىستايد و او را بر فاطمه عليها السّلام و همسرش و فرزندش برترى مىدهد و مقامش را بزرگتر از آنان مىپندارد و به نظرش آنچه با فاطمه عليها السّلام رفتار شده به حقّ بوده و اين را از محاسن آن شخص مىشمارد و بر اين است كه مرتكب اين كار به خاطر آن رفتارش برترين افراد امّت پس از رسول خدا صلَّى الله عليه و آله است ، خداى عزّ و جلّ فرموده است : « چشمهاى ظاهر كور نيست بلكه قلبها و دلها كه در سينه هاست كور است » « 1 » ( كورى اين نيست كه چشمها نبيند بلكه نابينائى دلهائى است كه در سينه هاست كور است « كوردلى پيوسته بر دشمنان آل محمّد عليهم السّلام و جفاكاران در حقّ ايشان و طرفداران آنان تا قيامت همچنان دوام دارد تا آن روز كه خداى عزّ و جلّ فرموده : « تو از اين كار بىخبر بودى ، ما پرده از پيش چشم تو برداشتيم پس ديدگان تو امروز تيزبين است « « 2 » و » روزى كه پوزش خواستن ظالمان سودى به آنان نمىرساند ، بر ايشان لعنت و براى آنها منزلگاه بدى مقرّر خواهد بود » . « 3 »\r\n\r\n","description":"","footnote":"\r\n« 1 » الحج : 26 .\r\n« 2 » ق : 23 .\r\n« 3 » مؤمن : 52 .\r\n","page_name":" 73 ","page_number":66},
  {"content":"\r\nپس از اين شگفتانگيزتر ادّعاى اين كران و كوران است كه : در قرآن دانش همه چيز از فرائض كوچك و بزرگ و احكام و سنن دقيق و گران موجود نيست ، و آنان چون در قرآن نتوانستند آن را بيابند نيازمند به قياس و اجتهاد در رأى و عمل شدند و بر اساس آن دو حكم كردند ، و نسبت ناصواب دروغ و نادرست به پيامبر خدا صلَّى الله عليه و آله روا داشتند كه او خود اجتهاد را براى ايشان تجويز فرموده است ، و در آنچه خودشان مدّعى آن هستند بنا به فرمايشى كه آن حضرت به معاذ بن جبل فرمود آنان را آزاد گذاشته و اجازه داده است ، و حال آنكه خدا مىفرمايد : « ما قرآن را بر تو فرو فرستاديم به صورتى كه روشنگر همه چيز باشد » . « 2 » و باز مىفرمايد : « ما چيزى را در قرآن فروگزار نكرده‌ايم » « 3 » و نيز مىفرمايد : « و همه چيز را در پيشوا و مقتدائى روشنگر بر شمرديم » « 4 » و باز مىفرمايد : « ما همه چيز را در كتاب برشمرديم » « 5 » همچنين مىفرمايد : « اى پيامبر بگو من جز آنچه را كه به من وحى مىشود پيروى نمىكنم » « 6 » و بالأخره مىفرمايد : « در ميان آنان به آنچه خداوند فرو فرستاده حكم كن » . « 7 » پس كسى كه انكار كند و بر آن باشد كه چيزى از امور دنيا و آخرت و احكام دين و\r\n\r\n","description":"","footnote":"\r\n« 2 » النحل : 89 .\r\n« 3 » الانعام : 38 .\r\n« 4 » يس : 12 .\r\n« 5 » النبأ : 29 و « كتابا » أى مكتوبا في اللوح المحفوظ .\r\n« 6 » الانعام : 50 .\r\n« 7 » المائدة : 49 .\r\n","page_name":" 74 ","page_number":67},
  {"content":"\r\nواجبات و مستحبّات و هر آنچه كه اهل شريعت بدان نياز دارند در قرآن يافت نمىشود ، آن قرآنى كه خداى تعالى فرموده : « بيانگر همه چيز است » پس او ردّكننده سخن خداوند است و نسبت دروغ به خدا داده و كتاب خدا را تصديق نكرده است .\r\nو به جان خودم آنچه نشان از خود و از پيشوايان خود كه از آنان پيروى مىكنند مىگويند در مورد اينكه در قرآن آن را نمىيابند ، راست گفته‌اند ، زيرا آنان اهليّت و شايستگى آن را ندارند و از آن جمله نيستند كه دانش قرآن دارند ، و خدا و رسولش بهره اى از آن به ايشان نداده‌اند ، بلكه تمامى علم دين خدا به خاندان پيامبر صلَّى الله عليه و آله اختصاص داده شده ، به كسانى كه خدا دانش قرآن را به آنان عطا فرموده ، و راهنمائى به سوى ايشان كرده ، همان كسانى كه خداوند دستور پرسش از آنان را داده تا جايش را در كتابى كه خودشان نگهبانان و وارثان و راهنمايان آن هستند نشان دهند ، و اگر دستور خداى عز و جل را در مورد فرمايش او مبنى بر اينكه : « اگر آن را به پيامبر و صاحبان امرشان بر مىگرداندند آنان كه توانائى استنباط داشتند حتما آن را مىدانستند » « 1 » و نيز فرمايش ديگر خداوند كه : « اگر نمىدانيد از اهل ذكر بپرسيد » ( آنان از چنين كسانى ) فرمانبردارى كرده بودند مسلَّما خداى تعالى نيز آنان را به نور هدايت مىرسانيد ، و\r\n\r\n","description":"","footnote":"\r\n« 1 » النساء : 83 أى يستخرجون تدبيره أو حكمه .\r\n","page_name":" 75 ","page_number":68},
  {"content":"\r\nآنچه را كه نمىدانستند به ايشان مىآموخت و از قياس و اجتهاد به رأى بىنياز مىساخت و اختلاف واقع در احكام دين كه بندگان پاىبند آنند از ميان مىرفت ، همان اختلافى را كه در بين خود جائز مىشمردند و به دروغ بر پيامبر صلَّى الله عليه و آله ادّعا مىكنند كه آن را آزاد گذاشته و روا داشته است ، در حالى كه قرآن اختلاف را منع و از آن نهى كرده است ، آنجا كه خداى عزّ و جلّ مىفرمايد : « اگر قرآن از نزد غير خدا بود مسلَّما در آن اختلاف فراوانى مىيافتند » « 1 » و باز مىفرمايد : « مانند آنان نباشيد كه چند دسته شدند و پس از آنكه دلائل روشنگر به آنان عرضه شد باز اختلاف كردند » « 2 » و باز مىفرمايد :\r\n« همگى به ريسمان خدا چنگ زنيد و متفرّق نشويد » و آيات خدا در نكوهش اختلاف و چنددستگى بيش از آن است كه به شمار آيد ، و اختلاف و تفرقه در دين ، خود گمراهى است ، و آنان اين چنددستگى را روا مىشمردند و نسبت ناصواب به رسول خدا صلَّى الله عليه و آله مى - دهند كه او چنين چيزى ( اختلاف ) را آزاد گذاشته و اجازه داده است ، در حالى كه قرآن آن را منع و از آن نهى فرموده است بنا به گفتهء آن كه : « مانند كسانى نباشيد كه گروه گروه شدند و اختلاف كردند » .\r\nپس چه بيانى روشنتر از اين بيان ؟ و مردم پس از اين روشنگرى و رهنمود چه حجّتى بر خدا دارند ؟ به خدا پناه مىبريم از خذلان زيانكارى و از اينكه ما را به\r\n\r\n","description":"","footnote":"\r\n« 1 » النساء : 82 .\r\n« 2 » آل عمران : 105 .\r\n","page_name":" 76 ","page_number":69},
  {"content":"\r\nخودمان و انديشه هامان و اجتهادمان و نظرات شخصىمان در دينمان واگذارد و از او مىخواهيم كه ما را بر آنچه بدان هدايت فرموده و به آن راهنمائىمان كرده و آنچه به سوى آن ار شادمان نموده از دين خويش و دوستى كردن با دوستانش و آويختن به ريسمان آنان و بهره گرفتن از آنان و به كار بستن آنچه دستورش را داده‌اند ، و دست كشيدن از آنچه نهى كرده‌اند استوار و پابرجا بدارد ، تا اينكه با همين حال با خداى عزّ و جلّ روبرو شويم ، نه تبديلكنندگان باشيم و نه ناباوران و دودلان ، و نه پيشى جويندگان بر آنان و نه باز پس ماندگان از آنان ، كه هر كس بر آنان پيشى جست از دين بيرون رفته و هر كه از آنان واپس ماند غرق شد و هر كه با آنان مخالفت كرد به تباهى كشيده شد و هر كس همراه آنان بود به مقصد رسيد ، و رسول خدا صلَّى الله عليه و آله نيز اين چنين فرموده است .\r\n","description":"","footnote":"","page_name":" 77 ","page_number":70},
  {"content":"\r\n\r\n( باب - 3 ) : ( آنچه در مورد امامت و جانشينى رسيده است و اينكه آن دو امرى از جانب خداى عزّ و جلّ و به اختيار اوست و امانتى است كه هر امامى به پيشواى پس از خود مىسپارد )\r\n1 - عمر [ و 
  ] بن اشعث گويد : شنيدم كه امام صادق عليه السّلام سخن مىگفت - در حالى كه ما حدود بيست مرد در خانه نزد او بوديم - رو به ما كرده فرمود : « شايد به نظر شما چنين بيايد كه اين كار در امامت به اختيار مردى از ما خاندان است كه به هر كس خواهد مىسپارد ، به خدا قسم كه ( اين طور نيست بلكه ) آن قرار و پيمانى است فرود آمده از جانب خداوند بر رسول خدا صلَّى الله عليه و آله به مردانى كه هر يك پس از ديگرى نامشان برده شده است تا به صاحب آن پايان يابد » .\r\n","description":"","footnote":"","page_name":" 78 ","page_number":71},
  {"content":"\r\n2 - ابو بصير از امام صادق عليه السّلام در مورد فرمايش خداى عزّ و جلّ : « همانا خداوند به شما فرمان مىدهد كه امانتها را به اهلش باز گردانيد و چون ميان مردم حكم كرديد به دادگرى حكم كنيد همانا خداوند شما را بدان ، خوب موعظه مىكند » « 1 » روايت مىكند كه آن حضرت فرمود : آن ( امانت ) عبارت از وصيّت و مسألهء جانشينى است كه هر يك از ما آن را به ديگرى ردّ مىكند » . 3 - معاذ بن كثير از امام صادق عليه السّلام نقل كرده كه آن حضرت فرمود : « وصيّت از آسمان بر رسول خدا صلَّى الله عليه و آله به صورت نوشتهء سر به مهر نازل شد و بر آن حضرت هيچ نامهء سر به مهرى جز وصيّت نازل نشد ، پس جبرئيل گفت : اى محمّد اين وصيّت تو در ميان امّت تو است راجع به اهل بيتت ، پس رسول خدا صلَّى الله عليه و آله پرسيد : اى جبرئيل كدام اهل بيتم ؟ جواب داد : بزرگوارشان پيش خدا و فرزندان او تا وارث علم نبوّت تو پيش از ابراهيم باشد ، و بر آن وصيّت چندين مهر بود ، پس علىّ عليه السّلام مهر اوّل را گشود و آنچه\r\n\r\n","description":"","footnote":"\r\n« 1 » النساء : 58 .\r\n","page_name":" 79 ","page_number":72},
  {"content":"\r\nبدان مأمور بود انجام داد ، پس از او حسن عليه السّلام مهر دوم را گشود و آنچه را كه بدان مأمور بود انجام داد ، سپس مهر سوم را حسين عليه السّلام گشود و در آن چنين يافت كه پيكار كن و بكش و كشته شوى ، و همراه با گروهى براى شهادت به درآى ، براى آنان جز به همراهى تو شهادتى نخواهد بود ( مقدّر نشده ) ، پس آن حضرت چنان كرد ، سپس آن را به على بن الحسين عليه السّلام ردّ كرد و در گذشت و علىّ بن الحسين عليه السّلام مهر چهارم را باز گشود و در آن چنين يافت كه سر به زير افكن و خاموش باش ، زيرا چهرهء علم در حجاب رفته ، سپس آن را به محمّد بن علىّ ردّ و در گذشت ، و او خاتم پنجم را گشود و در آن يافت كه كتاب خداى تعالى را تفسير كن و پدر خود را تصديق كن و فرزند خود را وارث اين علم گردان و به سازندگى امّت پرداز و حقّ را در حال نگرانى و ايمنى بگو و جز از خدا از هيچ كس نترس ، او نيز چنين كرد ، سپس آن را به كسى كه پس از او بود سپرد ، معاذ بن كثير گويد : من به او عرض كردم : و اكنون تو همانى ؟ آن حضرت فرمود : تو را با اين سخن چه كار ؟ غير از اين كه بر وى اى معاذ و آن را از من بازگو كنى . بله ، من همانم ، تا آنجا كه آن حضرت دوازده نام را براى من برشمرد و سپس سكوت فرمود ، من پرسيدم :\r\n","description":"","footnote":"","page_name":" 80 ","page_number":73},
  {"content":"\r\nبعد از آن چه كسى ؟ آن حضرت فرمود : براى تو همين كافى است » . 4 - يونس بن يعقوب از امام صادق عليه السّلام روايت كرده كه آن حضرت فرمود :\r\n« رسول خدا صلَّى الله عليه و آله صحيفهء سربسته به دوازده مهر را به امير المؤمنين عليه السّلام سپرد و فرمود :\r\nنخستين مهر را بشكن و در آن صحيفه را باز كرده بدان چه در آن ( نوشته شده ) است عمل كن و آن را به حسن ردّ كن تا مهر دوم را بشكند و بدان عمل كند ، و آن را به حسين ردّ كن تا او نيز مهر سوم را شكسته و به آنچه در آن است عمل كند و سپس به ترتيب به يكايك از فرزندان حسين داده شود » . 5 - زرارة بن أعين گويد : راجع به اين گفته خداى عزّ و جلّ : « همانا خداوند به شما دستور مىدهد كه امانتها را به اهل آن برگردانيد و هنگامى كه بين مردم حكم مىكنيد به دادگرى حكم نمائيد « از امام باقر عليه السّلام سؤال كردم ، آن حضرت فرمود : خداوند هر امام از ما خاندان را به ردّ كردن امامت به امام بعد از خود امر فرموده است ، او حقّ باز داشتن آن را از امام بعد از خويش ندارد ، مگر فرمايش خداوند نشنيده اى كه مىفرمايد : « و هنگامى كه بين مردم حكم مىكنيد به دادگرى حكم نمائيد كه خداوند شما را بدان ، خوب موعظه مىكند « حكمكنندگان آنان هستند ، آيا نمىبينى كه در اين آيه حكمكنندگان را\r\n","description":"","footnote":"","page_name":" 81 ","page_number":74},
  {"content":"\r\nمورد خطاب قرار داده است ؟ « 6 - يعقوب بن شعيب گويد : شنيدم امام صادق عليه السّلام مىفرمود : نه به خدا قسم خداوند اين امر را رها نمىكند ( به حال خود وانمىگذارد ) مگر اينكه او را كسى است كه بدان قيام مىكند تا روز قيامت » . 7 - ابو عبد الله عبد الرّحمن از امام صادق عليه السّلام روايت كرده كه آن حضرت فرمود :\r\n« خداى جلّ اسمه فرمان هر امامى را و آنچه را كه او بايد بدان عمل كند از آسمان فرو فرستاده ، و بر آن فرمان ، مهرى است كه او آن را مىگشايد و بدان چه در آن است عمل مىكند » .\r\nاى گروه شيعه بدرستى كه در اين ، حجّتى رسا و پيامى وجود دارد براى گروهى كه پرستشكنندگان خدايند و روشنگرى است براى مؤمنين ، و هر كه را خداى تعالى برايش خير بخواهد او را از تصديقكنندگان امامان و تسليمان در برابر آنان قرار مىدهد كه آنان هدايتكنندگان هستند به واسطه آنچه خداوند از كرامت خود به آنان بخشيده و\r\n","description":"","footnote":"","page_name":" 82 ","page_number":75},
  {"content":"\r\nآنان را از برگزيدن خويش بدان ممتاز ساخته و خلافت خويش را بر همه بندگان به آنان عطا فرمود ، نه ديگر بندگانش را غير آنان ، بدان هنگام كه فرمانبردارى از آنان را اطاعت خود خواند ، بنا به فرمايش او عزّ و جلّ كه فرمود : * ( أَطِيعُوا الله وَأَطِيعُوا الرَّسُولَ وَأُولِي الأَمْرِ مِنْكُمْ ) * ( خداوند را فرمانبردارى كنيد و رسول را و كسانى را كه صاحبان امر شما هستند ) و باز فرموده است : و * ( مَنْ يُطِعِ الرَّسُولَ فَقَدْ أَطاعَ الله ) * ( هر كس اطاعت رسول كند خدا را اطاعت كرده است ) و رسول خدا نيز مردم را به امامان از اولاد خود خوانده است ، همان كسانى كه خداى تعالى مردم را به اطاعت از آنان امر فرموده و آنان را به سوى ايشان راهنمائى و ارشاد نموده است بنا به فرمودهء آن حضرت صلَّى الله عليه و آله : « من دو چيز گرانمايه در ميان شما به جاى مىگذارم كتاب خدا و عترت خودم اهل بيتم . ريسمانى است كشيده ميان شما و خداوند ، تا وقتى آن را به دست داريد هرگز گمراه نخواهيد شد » .\r\nو خداى تعالى در مقام واداشتن مردم به اطاعت از رسول و بر حذر داشتن آنان از نافرمانى و گردنكشى نسبت به او در آنچه مىگويد و بدان امر مىكند مىفرمايد :\r\n« آنان كه دستور او را مخالفت مىكنند بايد بترسند از اين كه گرفتارى و فتنه اى به آنان برخورد كند ، يا از اين كه عذاب دردناكى به آنان برسد » . « 2 » پس هنگامى كه با رسول خدا صلَّى الله عليه و آله مخالفت شد و گفتهء او كنار گذاشته شد و دستور\r\n\r\n","description":"","footnote":"\r\n« 2 » النور : 63 .\r\n","page_name":" 83 ","page_number":76},
  {"content":"\r\nاو در مورد آنان ( اهل بيت ) مورد نافرمانى قرار گرفت ، و در كارشان جدا از آنان تك روى كردند و حقّ آنان را انكار كردند و از ميراث آنان جلوگيرى كردند ( ميراثشان را از آنان دريغ كردند ) و از روى نابكارى و حسادت و ستمگرى و دشمنى عليه آنان همدست شدند ، در نتيجه آنچه خداوند گرفتارى و عذاب دردناك را كه به آنان وعده فرموده بود - بر مخالفتكنندگان دستور او و سرپيچىكنندگان نسبت به اهل بيت او [ و آنان كه از آن گروه متابعت كردند و به رفتار آنان خشنود بودند 
  ] - محقّق ساخت و نيز ابتلاى آنان را به كورى در شناخت راه راست پيش انداخت ، و همچنين گرفتارى به اختلاف در احكام و خواسته ها و پراكندگى نظرات و كوركورانه گام برداشتن در بيراهه را در دين براى آنان جلو انداخت و بر ايشان عذاب دردناك را براى روز رسيدگى در قيامت مهيّا ساخت .\r\nو ما ديده‌ايم ( يعنى خوانده‌ايم ) كه خداى عزّ و جلّ در كتاب محكمش از آنچه كه گروهى از بندگانش را به وسيله آن كيفر داده ياد كرده است ، آنجا كه مىفرمايد « * ( فَأَعْقَبَهُمْ نِفاقاً فِي قُلُوبِهِمْ إِلى يَوْمِ يَلْقَوْنَه ) * - الخ » « پس سرانجام با افكندن نفاقى در دلهايشان پيوسته تا روزى كه با او ملاقات كنند كيفرشان داد چون خلاف پيمان و وعده اى كه به خداى داده بودند عمل كردند ، و چون دروغ مىگفتند » « 1 » و خدا نفاقى را كه در دل آنان جايگزين ساخته بود كيفر خلف وعدهء آنان قرار داد و ايشان را منافقين خواند ، سپس در كتاب\r\n\r\n","description":"","footnote":"\r\n« 1 » التوبة : 77 .\r\n","page_name":" 84 ","page_number":77},
  {"content":"\r\nخود فرمود : « همانا منافقان در پستترين مرتبهء آتش جاى دارند » . « 1 » اگر وضع كسى كه خلاف وعده كرده چنين باشد ، كه كيفرش نفاقى كشانندهء به پستترين مرتبهء دوزخ است ، پس چگونه خواهد بود حال كسى كه در برابر خداى عزّ و جلّ و رسول او صلَّى الله عليه و آله آشكارا به مخالفت آن دو ، و ردّ كردن گفته شان و سرپيچى از فرمانشان برخاسته و ستم مىكند و با وجود آگاهى سر ستيز دارد نسبت به آن كسانى كه خداوند مردم را به اطاعت از ايشان و دست آويختن به ريسمان آنان و همراه بودن با آنان امر فرموده است آنجا كه مىفرمايد : « اى مؤمنان از خدا بپرهيزيد و با راستگويان همراه باشيد » « 2 » و راستگويان همان كسانى هستند كه آنچه را با خدا بر آن پيمان بستند از جهاد با دشمنان او و بذل جان خود در راه او و يارى كردن فرستاده اش و گرامى داشت دين او ، نسبت به آن جمله راستگو بودند ، ( عمل كردند ) موافق آنجا كه خدا مىفرمايد :\r\n* ( رِجالٌ صَدَقُوا ما عاهَدُوا الله عَلَيْه ) * - الآية « مردانى هستند كه راست گفتند آنچه را كه با خدا بر آن پيمان بستند پس بعضى از آنان بر سر پيمان رفته يعنى سهم خود را انجام داد و بعضى از آنان به انتظار به سر مىبرد ، و هيچ كدام تبديلى در پيمان خود روا نداشتند » « 3 » آن كس كه به راستى بر سر وعدهء خود با خدا است و پيمان خود را بجا مىآورد و جان خويش را در راه رضاى خدا عرض مىكند و در راهش پيكار مىنمايد ، و دين وى را سربلند مىدارد ، و پيامبرش را يارى مىكند . چنين كسى چقدر فاصله دارد با آن كس\r\n\r\n","description":"","footnote":"\r\n« 1 » النساء : 145 .\r\n« 2 » التوبة : 119 .\r\n« 3 » الاحزاب : 23 .\r\n","page_name":" 85 ","page_number":78},
  {"content":"\r\nكه پيامبر خدا را نافرمانى مىكند و با او مخالفت مىنمايد و عترت او را ستم مىكند و نيز آن كس كه او كارش بزرگتر از بجا نياوردن وعده اى است كه آن نفاق به دنبال دارد و به درك اسفل دوزخ مىكشاند ؛ از آن به خدا پناه مىبريم .\r\nخدا شما را رحمت كند اين است حال هر كسى كه از يكى از امامانى كه خداوند آنان عليهم السّلام را برگزيده ، باز گردد و امامت او را انكار كند و ديگرى را جايگزين او قرار دهد و براى غير او مدّعى حق شود ، چون امر جانشينى و امامت به فرمان خداى تعالى و به اختيار او است ، نه مربوط به بندگان خدا و به اختيار آنان ، پس هر كه غير از برگزيدهء خدا را اختيار كند و با دستور خداى سبحان مخالفت نمايد به جايگاه ستمكاران و منافقين كه جايشان آتش خداوند است بدان گونه كه خداوند آنان را وصف نموده ، داخل شده است .\r\nبه خدا پناه مىبريم از مخالفت با او و خشم و عذاب او ، و از او پابرجائى بر آنچه را به ما بخشيده است مىخواهيم و مىخواهيم كه دلهاى ما را پس از اينكه به رحمت و رأفت خود هدايتمان فرمود دچار انحراف و لغزش نفرمايد .\r\n","description":"","footnote":"","page_name":" 86 ","page_number":79},
  {"content":"\r\n\r\n( باب - 4 ) ، ( آنچه در مورد اينكه امامان دوازده پيشوا هستند و از جانب خدا و برگزيدهء اويند روايت شده است )\r\n1 - حسن بن أبي الحسن بصرىّ در خبرى كه سندش را به معصوم مىرساند نقل مىكند كه فرمود : « جبرئيل خدمت پيامبر رسيده گفت اى محمّد خداى عزّ و جلّ به تو دستور مىدهد كه فاطمه را به همسرى برادر خودت على در آورى . پس رسول خدا صلَّى الله عليه و آله كسى را نزد علىّ عليه السّلام فرستاد و به او پيغام داد كه : اى على من دختر خود فاطمه را كه بانوى زنان جهانيان است و پس از تو محبوبترين آنان نزد من است به همسرى تو در مىآورم ، از شما دو فرزند متولَّد خواهند شد كه آن دو سروران جوانان بهشتى هستند پس از روزگار من شهداى به خون آغشته و مقهور در روى زمين ، و بزرگواران گرانقدر نورانى هستند كه خداوند به وسيلهء ايشان آتش ستمكارى را فرو مىنشاند و حقّ را به دست آنان زنده مىكند و باطل را به وسيلهء آنان نابود مىسازد ، و شمار آنان به عدد ماه‌هاى سال خواهد بود . عيسى فرزند مريم عليه السّلام پشت سر آخرين\r\n","description":"","footnote":"","page_name":" 87 ","page_number":80},
  {"content":"\r\nايشان به نماز خواهد ايستاد » . 2 - ابو هاشم داود بن قاسم جعفرى از امام جواد عليه السّلام روايت كرده كه آن حضرت به نقل از پدران خود عليهم السّلام فرمود : « روزى امير المؤمنين عليه السّلام در حالى كه فرزندش حسن ابن علىّ و سلمان فارسىّ با او بودند و خود به دست سلمان رضى الله عنه تكيه داشت پديدار شد و به مسجد الحرام در آمده بنشست . در اين هنگام مرد آراسته و خوش لباسى آمده به امير المؤمنين عليه السّلام سلام كرد و در مقابل آن حضرت نشست و گفت : اى امير مؤمنان سه مسأله را از شما مىپرسم ، امير المؤمنين عليه السّلام فرمود : آنچه برايت پيش آمده از من سؤال كن . پس آن مرد گفت : در مورد انسان مرا آگاه كنيد كه وقتى او در خواب است روحش به كجا مىرود ؟ و اينكه چگونه آدمى چيزى را به ياد مىآورد و فراموش مىكند ؟ و بالأخره اينكه چگونه فرزند آدمى شبيه عموها و دائيها مىشود ؟ امير المؤمنين عليه السّلام به امام حسن رو كرده فرمود : اى أبا محمّد تو به او پاسخ ده ، پس امام حسن عليه السّلام به او فرمود : در مورد پرسش تو راجع به اينكه آدمى هنگامى كه در خواب است روحش كجا مىرود ، همانا روح او به باد آويخته و باد نيز خود به هوا آويخته تا وقتى كه صاحب آن روح رو به بيدارى مىرود ، پس اگر خداى تعالى به بازگشت روح به آن بدن اجازه دهد آن روح باد را به درون خود مىكشد و باد نيز به نوبهء خود هوا را جذب مىكند و به اين ترتيب\r\n","description":"","footnote":"","page_name":" 88 ","page_number":81},
  {"content":"\r\nروح ( آزاد شده ) و در بدن صاحبش جاى مىگيرد ، و اگر خداوند اجازهء برگشت آن روح را به آن بدن ندهد ، هوا باد را جذب مىكند و باد نيز روح را در خود نگاه مىدارد و آن به صاحبش باز نمىگردد تا روز رستاخيز فرا رسد .\r\nو امّا آنچه راجع به يادآورى و فراموشى گفتى همانا دل آدمى ( مغز انسان ) در محفظه اى گوى مانند است و بر سر آن طبقى نهاده شده ، هنگامى كه او صلوات كاملى بر محمّد و آل محمّد مىفرستد ، آن طبق از روى محفظه برداشته مىشود و دل فرد روشن مىشود و آدمى آنچه را فراموش كرده به ياد مىآورد ، و اگر بر محمّد و آل او صلوات نفرستد ، يا آن را ناقص ادا كند و از گفتن قسمتى از آن صرف نظر نمايد آن طبق فرو مىافتد و دل تاريك مىشود و انسان آنچه را به ياد داشته فراموش مىكند .\r\nو امّا آنچه راجع به چگونگى شبيه شدن نوزاد به عموها و دائيهايش پرسيدى ، وقتى كه شخص با دل آسوده و اعصاب آرام و جسمى بىدلهره و نگرانى نزد همسر خود رفته همبستر شود ، نطفهء حاصلهء از آن نزديكى ، درون رحم جاى مىگيرد و نوزادى كه به\r\n","description":"","footnote":"","page_name":" 89 ","page_number":82},
  {"content":"\r\nدنيا مىآيد به پدر و مادر خود شبيه مىشود ، و اگر شخصى با دل پريشان و اعصابى ناآرام و بدنى مضطرب به زن خود در آمده نزديكى كند ، در اين صورت نطفهء او نيز دچار تشويش شده و با همان حالت بر يكى از رگها قرار مىگيرد ، اگر بر رگى از رگهاى عموها ( رگ و خون مشترك بين پدر و برادرانش كه از حيث نژادى همخون او هستند يا روحيات مشترك خانوادگى پدرى ) بنشيند طفل به عموهايش شبيه مىشود و اگر بر رگى از رگهاى دائيها ( همخونهاى مادرى ) قرار گيرد ، نوزاد شبيه به دائيها مىشود . مرد سئوالكننده پس از شنيدن پاسخها گفت : شهادت مىدهم كه هيچ معبودى جز خداوند نيست و همواره بر آن شهادت مىدهم ، و شهادت مىدهم كه محمّد پيامبر خدا است و همواره بر آن شهادت مىدهم و همان را به زبان مىآورم ، و شهادت مىدهم كه تو جانشين رسول خدا صلَّى الله عليه و آله و بر پا دارندهء حجّت او هستى ، و پيوسته بدان شهادت مىدهم و آن را خواهم گفت - و با دست خود به امير المؤمنين عليه السّلام اشاره كرد ، و ( رو به امام حسن عليه السّلام ) - گفت : گواهى مىدهم كه تو وصىّ او ( على عليه السّلام ) و قيامكننده به حجّت او هستى و هميشه آن را خواهم گفت - و با دستش به امام حسن عليه السّلام اشاره كرد - بعد گفت شهادت مىدهم بر حسين بن علىّ كه او جانشين حسن و قيامكننده به حجّت است و پيوسته چنين خواهم گفت و گواهى مىدهم بر عليّ بن الحسين كه او به پا دارنده كار حسين است ، همچنين گواهى مىدهم بر محمّد بن علىّ كه او بر پا دارندهء امر علىّ پدرش\r\n","description":"","footnote":"","page_name":" 90 ","page_number":83},
  {"content":"\r\nاست و شهادت مىدهم بر جعفر بن محمّد كه او بر پا دارندهء امر محمّد ( پدر خويش ) است و شهادت مىدهم بر موسى كه او قيامكنندهء به امر جعفر است و گواهى مىدهم بر علىّ كه او ولىّ و قائم به امر پدر خود موسى است و گواهى مىدهم بر محمّد كه قيامكننده به امر پدر خويش علىّ است و شهادت مىدهم بر على كه قيامكننده به امر محمّد است ، و گواهى مىدهم بر حسن كه او بر پا دارندهء امر پدر خود على است و بالأخره شهادت مىدهم بر مردى از فرزندان حسين كه نام و كنيهء او برده نشود تا زمانى كه خداوند امر او را آشكار سازد كه سراسر زمين را پر از عدل و برابرى كند همان گونه كه از جور و ستم پر شده است ، و درود بر تو اى امير مؤمنان و رحمت خدا و بركات او بر تو باد ، سپس برخاست و برفت ؛ پس امير المؤمنان عليه السّلام به فرزندش حسن عليه السّلام فرمود : اى ابا محمّد از پى او برو و ببين كجا مىرود ، امام حسن عليه السّلام گويد : پشت سر او بيرون رفتم ، همين كه پاى خود را از مسجد بيرون نهاد ديگر نفهميدم كجا رفت ، من نزد پدرم امير المؤمنين بازگشتم و او را از ماجرا آگاه كردم ، به من فرمود : يا ابا محمّد آيا او را شناختى ؟ گفتم : نه ، خدا و پيامبرش و أمير المؤمنين بهتر مىدانند ، پس به من فرمود : او خضر بود » . 3 - حسن بن عبّاس بن حريش از امام جواد عليه السّلام و آن حضرت از پدران خود عليهم السّلام\r\n","description":"","footnote":"","page_name":" 91 ","page_number":84},
  {"content":"\r\nروايت كرده كه أمير المؤمنين عليه السّلام به ابن عبّاس فرمود : « در هر سالى شب قدر وجود دارد ، در آن شب برنامه و دستور كار يك ساله و آنچه طىّ آن سال بايد انجام شود از آسمان نازل مىشود و براى آن كار واليانى پس از رسول خدا صلَّى الله عليه و آله معيّن شده است . ابن - عبّاس عرض كرد : اى امير مؤمنان آنان چه كسانند ؟ فرمود : من و يازده تن از نسل من ، امامانى كه فرشتگان با آنان حديث مىكنند » . 4 - اصبغ بن نباته گويد : « روزى خدمت امير المؤمنين عليه السّلام رسيدم و او را ديدم به انديشه فرو رفته بود و انگشت خود بر زمين مىكوفت و يا مىسود ، عرض كردم : اى امير مؤمنين ( مىبينم ) بر روى زمين مىزنى آيا به آن دلبستگى دارى ؟ فرمود : نه به خدا قسم هرگز ساعتى نه به آن علاقه داشته‌ام و نه به دنيا ، لكن انديشه‌ام به فرزندى است از نسل خودم ، او همان مهدى است كه زمين را پر از عدل و دادگرى خواهد كرد همچنان كه لبريز از ستم و جفاكارى شده است ؛ او دوران سرگردانى و غيبت خواهد داشت كه طىّ آن گروههائى گمراه و پاره اى ديگر نيز به هدايت دست مىيابند . پس عرض كردم ، اى\r\n","description":"","footnote":"","page_name":" 92 ","page_number":85},
  {"content":"\r\nامير مؤمنان مدّت آن سرگردانى و غيبت چقدر خواهد بود ؟ فرمود : دوره اى از روزگار ، پرسيدم : وقوع اين امر حتمى است ؟ فرمود : آرى همان گونه كه خود او آفريده شده ، پرسيدم : آيا من آن زمان را در مىيابم ؟ ( من تا آن موقع زنده هستم ؟ ) فرمود : « اى اصبغ چگونه چنين كارى برايت ممكن است ؟ آنان برگزيدگان اين امّتاند همراه با نيكوكاران اين اهل بيت » گفتم : پس از آن چه خواهد شد ؟ فرمود : خداوند هر چه بخواهد انجام مىدهد كه خدا را خواسته ها و انگيزه ها است و به عواقبى و مصالحى در اين امر نظر دارد » . 5 - ابو بصير از امام صادق عليه السّلام روايت كرده كه آن حضرت فرمود : « پدرم به جابر بن عبد الله انصارى فرمود : « 1 » با تو كارى دارم ، هر وقت كه برايت زحمت نيست مىخواهم در آن خصوص با تو تنها باشم و آن را از تو بپرسم ، جابر گفت : هر موقع شما مايل باشيد ( من حاضرم ) ، پس روزى پدرم با او به خلوت نشسته و به او گفت : اى جابر از آن لوحى كه در دست فاطمه دختر رسول خدا صلَّى الله عليه و آله ديده اى و از آنچه مادرم فاطمه عليها السّلام در مورد چيزهائى كه در آن لوح نوشته به تو خبر داده مرا نيز آگاه كن . جابر\r\n\r\n","description":"","footnote":"\r\n« 1 » بايد دانست در اينجا حذف صورت گرفته است و اصل مطلب اين چنين بوده كه « امام صادق عليه السّلام از پدرش نقل كرده كه پدرم به جابر فرمود - الخ » و إلَّا امام صادق جابر را نديده است ، بلكه چند سال پس از او به دنيا آمده‌اند .\r\n","page_name":" 93 ","page_number":86},
  {"content":"\r\nگفت : خداى يكتا را شاهد مىگيرم كه روزى در زمان رسول خدا صلَّى الله عليه و آله بر مادرت فاطمه عليه السّلام وارد شدم و تولَّد حسين عليه السّلام را به او تبريك گفتم و ديدم در دستش لوح سبز رنگى است ، گمان كرده كه آن زمرّد است ، در آن لوح نوشته اى سپيد شبيه نور خورشيد ديدم ، به او گفتم : پدر و مادرم فدايت ، اين لوح چيست ؟ گفت : اين لوحى است كه خداى عزّ و جلّ آن را به رسولش صلَّى الله عليه و آله هديه داده و نام پدرم و نام شوهرم و نام دو فرزندم و نام آن جانشينان كه از فرزندان من هستند در آن است ، پدرم آن را به من داده تا بدان وسيله به من مژده بدهد ، جابر اضافه كرد : بعد مادرت فاطمه عليها السّلام آن را به دست من داد ، من آن را خواندم و از روى آن يادداشت كردم ، پس پدرم به او گفت : جابر برايت امكان دارد آن را به من نشان دهى ، گفت : بلى ، و بعد پدرم با او به منزلش رفت ، سپس پدرم صفحه اى از پوست را در آورد و گفت : اى جابر تو به نوشتهء خودت نگاه كن تا من ( نوشته خود را ) بر تو بخوانم ، و پدرم آن را براى او خواند و هيچ حرفى با حرف ديگر ( از نسخهء پدرم با نسخهء او ) اختلاف نداشت ، پس جابر گفت : خدا را شاهد مىگيرم كه من ديدم در آن لوح چنين نوشته شده :\r\nبه نام خداوند بخشندهء مهربان ، اين نوشته اى است از سوى خداوند عزّ و جلّ عزيز و حكيم به محمّد پيامبر و نور و حجاب او و واسطه و ميانجى و فرستاده و راهنماى خويش\r\n","description":"","footnote":"","page_name":" 94 ","page_number":87},
  {"content":"\r\nكه آن را جبرئيل از نزد پروردگار جهانيان فرو آورده است ، اى محمّد اسماء مرا بزرگ دار و نعمتهاى مرا سپاس گوى و عطاياى مرا انكار مكن ، من خود همان خدايى هستم كه هيچ معبودى جز من نيست ، درهم شكننده ستمكاران ، دولت بخش ستمديدگان و حاكم و حسابخواه روز جزايم ، من همان خدايم كه هيچ معبودى جز من نيست هر كس به چيزى جز فضل من اميدوار باشد يا جز از دادگرى من بيمناك باشد او را عذاب خواهم كرد چنان عذابى كه هيچ يك از مردمان را بدان پايه عذاب نكرده‌ام ، پس تنها مرا پرستش كن و تنها توكَّل بر من دار ، همانا من پيامبرى برنينگيخته‌ام كه دورانش را به پايان رسانم و زمانش سپرى شود مگر اينكه براى او جانشينى قرار داده باشم ، همانا تو را بر همهء پيامبران برترى داده‌ام و جانشين تو را بر همهء اوصياء فضيلت بخشيده‌ام و تو را به دو شير نو رسيده ات و دو نواده ات حسن و حسين سرافراز نمودم ، و حسن را پس از سر آمدن زمان پدرش سرچشمهء علم خويش ساختم ، و حسين را سرچشمهء وحى خود گردانيدم و او را به شهادت سرافراز ساختم و نيك بختى را بر او تمام كردم ، او برترين كسى است كه در راه من به شهادت رسيده ، و از حيث مقام بلندمرتبه ترين شهدا نزد من است . من كلمهء تامّهء خود را با او همراه ساختم و حجّت رساى خود را نزد او قرار دادم ، به واسطهء عترت او پاداش مىدهم و كيفر مىكنم ، نخستين فرد آنان علىّ است كه سرور\r\n","description":"","footnote":"","page_name":" 95 ","page_number":88},
  {"content":"\r\nعبادتكنندگان و زينت بخش اولياء پيشين من است و فرزند او با جدّش محمود هم نام است ، نام او محمّد شكافندهء دانش من و سرچشمهء حكمت من است ، بدگمانان و ناباوران به جعفر هلاك مىشوند ، ردّكنندهء او همچون كسى است كه مرا ردّ مىكند . اين سخن از سوى من محقّق است كه بدون شكّ جايگاه جعفر را گرامى خواهم داشت و حتما خاطرش را در مورد شيعيان و ياوران و دوستانش خرسند خواهم ساخت ، چنين مقدّر است كه پس از او فتنه اى كور و بسيار تاريك ( كه ديدن چيزى ممكن نيست ) اتّفاق خواهد افتاد ، زيرا كه ريسمان سنّت و فرمان من البتّه بريده نشود و حجّت من پوشيده نماند و اولياء من به جام لبريز سيراب شوند ، آنان بزرگواران والامقام روى زميناند ، بدانيد اگر كسى يك تن از آنان را انكار كند چنان است كه نعمت مرا انكار كرده باشد ، و هر كه آيتى از كتاب مرا ديگر گونه سازد پس بر من افترا روا داشته است ، واى بر افتراگويان انكاركننده بدان هنگام كه زمان بندهء من موسى و دوست من و برگزيده‌ام به سرآيد ، همانا تكذيبكنندهء او همچون تكذيبكنندهء همهء اولياى من است ، او يار و ياور من است و همان كسى است كه سنگينى كارهاى پيامبرى را بر دوش او مىنهم و او را با قيام بدان مهم مىآزمايم و پس از او خليفهء من على بن موسى الرّضا است كه او راديو - نهاد گردنكشى به قتل مىرساند و در شهرى كه بندهء شايسته ( خدا ) ذو القرنين آن را بنا\r\n","description":"","footnote":"","page_name":" 96 ","page_number":89},
  {"content":"\r\nكرده به خاك سپرده مىشود ، نيكوترين بندگان من در كنار بدترين بندگانم مدفون مىگردد . اين سخن از من محقّق است كه حتما چشمان او را به فرزندش محمّد روشن خواهم ساخت ، كه پس از وى جانشين او و وارث علم او ، و سرچشمهء دانش من و نهانخانهء راز من است و حجّت من است بر بندگانم ، بهشت را جايگاه او ساخته‌ام و پايمردى او را در حقّ هفتاد هزار تن از اهل بيتش كه همگى در خور آتش باشند خواهم پذيرفت ، و نيك بختى را بر فرزند او علىّ تمام خواهم كرد كه او يار و ياور من است و شاهد در ميان بندگانم ، و امانتدار بر وحى من است و حسن را كه دعوتكننده به راه من و خزانه دار دانش من است از او بوجود آورم ، و سپس اين امر را به فرزند او ( امام زمان عليه السّلام ) كه رحمتى است بر جهانيان ( يا براى رحمت به جهانيان ) كامل خواهم نمود ، همان كه كمال موسى و جمال عيسى و بردبارى أيّوب در وجود او گرد آمده ، در زمان غيبت او اولياى من خوار مىشوند و هم چنان كه سرهاى ترك و ديلم ( كنايه از دشمنان عرب ) هديه مىشود سرهاى آنان نيز به عنوان هديه برده مىشود ، پس كشته و سوزانده مىشوند و همواره نگران و هراسان و وحشتزده‌اند ، زمين از خونشان رنگين مىشود و در ميان زنانشان شيون و زارى ( در سوگ ) بلند مىشود ، آنان به راستى اولياى مناند و بر من است كه از آنان هر گونه كورى و تاريكى عميق را بردارم و به رعايت آنان زلزله ها را بازگردانم و از آنان دشواريها و گرفتاريهاى بزرگ و گردنگير را بردارم\r\n","description":"","footnote":"","page_name":" 97 ","page_number":90},
  {"content":"\r\n« از پروردگارشان درودها و رحمت بر آنان باد و آنان همان هدايتشدگاناند » . ابو بصير ( راوى حديث ) گويد : « اگر در سراسر زندگيت جز همين يك حديث ، حديث ديگرى هم نشنوى براى تو بس است ، پس آن را جز از اهل آن ( از بيگانگان ) حفظ كن » . 6 - زرارة بن أعين از امام باقر و آن حضرت از پدران خود عليهم السّلام نقل كرده كه :\r\n« رسول خدا صلَّى الله عليه و آله فرمود : از خاندان من دوازده نفرند كه فرشتگان با ايشان حديث مىكنند ، پس مردى كه نامش عبد الله بن زيد و برادر رضاعى علىّ بن الحسين عليهما السّلام بود ( با تعجّب ) گفت : سبحان الله طرف حديث با فرشتگان ؟ ! - مانند كسى كه به آن ناباور باشد - راوى گويد : امام باقر عليه السّلام به او رو كرده فرمود : بدان به خدا قسم فرزند مادرت اين چنين بود - يعنى علىّ بن الحسين عليهما السّلام - » . ابو بصير از امام صادق و آن حضرت از آباء خود عليهم السّلام روايت كرده كه : رسول\r\n","description":"","footnote":"","page_name":" 98 ","page_number":91},
  {"content":"\r\nخدا صلَّى الله عليه و آله فرمود : به درستى كه خداى عزّ و جلّ از هر چيزى ، يك تا را برگزيده است :\r\n[ از روى زمين ، مكَّه را اختيار كرد و از سرزمين مكَّه ، مسجد الحرام را و از آنجا بخشى را كه كعبه در آن است و از چهارپايان ، مادهء آنان را و از گوسفندان ، ميش را و 
  ] از روزها روز جمعه را برگزيد و از ماهها ، ماه رمضان را و از شبها ، شب قدر را اختيار كرد ، و از ميان مردم ، بنى هاشم را ، و از ميان بنى هاشم ، من و علىّ را برگزيد و از تبار من و علىّ ، حسن و حسين را اختيار كرد و آن ( سلسله ) را تا دوازده امام كامل كرد كه از فرزندان حسيناند ، و نهمين آن فرزندان ، باطن آنان و همچنين ظاهر آنان است و برترين ايشان و قائم ايشان است » . ( يعنى همان شخصى كه در صلب آنان است او است كه ظاهر خواهد شد و حكومت خواهد كرد ) .\r\nعبد الله بن جعفر در حديث خود اضافه كرده است كه : « آنان دين را از تحريف تندروها و نسبتهاى باطلگرايان و تأويل نادانان محفوظ مىدارند » .\r\nهمچنين سعيد بن غزوان از امام صادق عليه السّلام روايت مىكند كه آن حضرت فرمود :\r\nرسول خدا صلَّى الله عليه و آله فرمود : همانا خداى عزّ و جلّ مرا برگزيد - و همان حديث سابق را تا پايان نقل كرده است - .\r\n","description":"","footnote":"","page_name":" 99 ","page_number":92},
  {"content":"\r\n\r\nرواياتى از كتاب سليم بن قيس هلالى\r\n8 - از سليم بن قيس هلالى نقل شده : هنگامى كه معاويه ، ابو درداء و ابو هريره را نزد خود فرا خواند و ما آن زمان در صفّين همراه امير المؤمنين عليه السّلام بوديم ، و آن دو را مأمور رساندن پيامى به امير المؤمنين عليه السّلام نمود و آنان پيغام را به آن حضرت رسانيدند حضرت فرمود : « آنچه را كه معاويه همراه با شما فرستاده بود ( پيامى به وسيله شما فرستاده بود ) به من رسانديد ، اكنون از من نيز بشنويد و همان گونه كه به من ابلاغ كرديد ، از طرف من نيز آن را به او ابلاغ كنيد ، آن دو گفتند : بسيار خوب ، پس علىّ عليه السّلام پاسخى طولانى در جواب معاويه گفت تا اينكه سخن به يادآورى نصب او به امر خداى تعالى به وسيلهء رسول خدا در غدير خم رسيد ، فرمود : هنگامى كه آيهء : * ( إِنَّما وَلِيُّكُمُ الله وَرَسُولُه ) * - الآيه » « همانا كه ولىّ شما فقط خداوند است و پيامبرش و كسانى كه ايمان آورده‌اند و نماز\r\n","description":"","footnote":"","page_name":" 100 ","page_number":93},
  {"content":"\r\nبر پا مىدارند و زكات مىدهند در حالى كه نماز مىگزارند « « 1 » بر پيامبر نازل شد مردم گفتند : اى رسول خدا آيا اين ولايت مخصوص پاره اى از مؤمنان است يا همهء ايمان آورندگان را در بر مىگيرد ؟ خداى تعالى به پيامبرش امر فرمود تا از ولايت آن كس كه خداوند ايشان را به ولايت او امر نموده آگاهشان سازد و مطابق آنچه از نماز و زكات و روزه و حجّشان كه براى آنان تفسير كرده ولايت را نيز براى آنان بيان نمايد ، علىّ عليه السّلام فرمود : پس رسول خدا صلَّى الله عليه و آله در غدير خم مرا به جانشينى خويش برگماشت و فرمود :\r\nهمانا خداى عزّ و جلّ مرا همراه با پيامى گسيل داشت كه سينه‌ام را مىفشرد و گمان مىكردم كه مردم مرا تكذيب كنند ، پس خداوند مرا تهديد فرمود كه حتما آن پيام را برسانم و گر نه مرا عذاب خواهد كرد ، ( و خطاب به من فرمود ) اى علىّ برخيز ، و پس از اين كه دستور داد مردم را براى جماعت دعوت كنند ، و خود با آنان نماز ظهر را به جاى آورد با صداى هر چه بلندتر فرمود : اى مردم بدانيد كه خدا مولاى من است و من مولاى مؤمنان ، و من نسبت به مؤمنان شايسته تر و سزاوارتر از آنان نسبت به خودشان هستم ، هر كس كه من مولاى اويم ، علىّ نيز مولاى اوست ، خدايا كسى را كه دوستدار اوست دوست بدار و آن كس كه با او دشمنى مىكند دشمن بدار . پس سلمان فارسى رو به او برخاست و گفت : اى رسول خدا چگونه ولايتى ( در چه چيزى ) ؟ آن حضرت فرمود :\r\n\r\n","description":"","footnote":"\r\n« 1 » المائدة : 54 .\r\n","page_name":" 101 ","page_number":94},
  {"content":"\r\nهر كس كه من به او از خودش سزاوارترم پس علىّ نيز نسبت به او شايسته تر از خود اوست ، پس خداوند عزّ و جلّ اين آيه را نازل فرمود : * ( الْيَوْمَ أَكْمَلْتُ لَكُمْ دِينَكُمْ ) * - الآيه « امروز دين شما را برايتان كامل گردانيدم و نعمت خود را بر شما تمام كردم و بدين راضى شدم كه اسلام دين شما باشد » . « 1 » پس سلمان به او گفت : اى رسول خدا آيا اين آيات مخصوص علىّ نازل شده است ؟\r\nآن حضرت فرمود : بلكه در بارهء او و در مورد اوصياى من تا روز قيامت نازل گرديده ، سلمان گفت : اى رسول خدا آنان را براى من روشن نما ( كه چه كسانىاند ) ، فرمود : علىّ برادر من و وصىّ من و وارث من و جانشين من است در ميان امّتم ، و پس از من ولىّ هر مؤمنى است و يازده امام از فرزندان او كه نخستين آنها فرزندم حسن و بعد حسين است ، سپس نه تن از فرزندان حسين هر يك پس از ديگرى ، آنان با قرآن قريناند و قرآن با ايشان است ، نه ايشان از قرآن جدا مىشوند و نه قرآن از آنان ، تا اينكه در كنار حوض كوثر به من ملحق شوند .\r\nپس دوازده نفر از مردانى كه در بدر شركت كرده بودند به پا خواستند و گفتند : اى امير المؤمنين ما گواهى مىدهيم كه اين سخن را به همان گونه كه تو فرمودى از رسول خدا صلَّى الله عليه و آله شنيده‌ايم ، درست مثل هم ، نه بيش نه كم ؛ و بقيّهء اصحاب بدر كه همراه\r\n\r\n","description":"","footnote":"\r\n« 1 » المائدة : 3 .\r\n","page_name":" 102 ","page_number":95},
  {"content":"\r\nعلىّ عليه السّلام در صفّين حضور يافته بودند گفتند : ما بخش زيادى از آنچه را فرمودى به ياد داريم ولى همهء آن را به خاطر نداريم ، و اين دوازده نفر افراد برگزيده و با فضيلت ما هستند ، علىّ عليه السّلام فرمود : راست مىگوئيد ، همهء مردم در خاطر نگه نمىدارند ( با حافظه نيستند ) پاره اى از آنان از اين حيث بر ديگرى برترى دارد .\r\nبعد چهار نفر از آن دوازده نفر يعنى : أبو الهيثم بن التّيّهان و أبو أيوب و عمّار و خزيمة بن - ثابت ذو الشّهادتين به پا خاستند و گفتند : ما شهادت مىدهيم كه فرمايش آن روز رسول خدا صلَّى الله عليه و آله را به خاطر سپرده‌ايم ، به خدا قسم كه او به پا ايستاده بود و على نيز در كنار او ايستاده بود و در اين حال رسول خدا صلَّى الله عليه و آله مىفرمود : اى مردم به راستى كه خداوند مرا امر فرموده تا امامى بر شما بگمارم كه وصىّ من در ميان شما باشد و پس از من جانشينم باشد در ميان اهل بيتم و امّتم و آن كس باشد كه خداوند اطاعت او را در كتاب خود بر مؤمنان واجب ساخته و در آن شما را به ولايت او امر فرموده . من عرض كردم : از زخم - زبان منافقان و تكذيب آنان بيمناكم ، پس مرا تهديد فرمود كه حتما آن را ابلاغ كنم و گر نه مرا كيفر خواهد كرد . اى مردم همانا خداى عزّ و جلّ در كتاب خويش شما را به نماز امر فرموده و من آن را براى شما بيان كرده‌ام و روش آن را به شما آموخته‌ام و همچنين\r\n","description":"","footnote":"","page_name":" 103 ","page_number":96},
  {"content":"\r\nزكات و روزه كه آن دو را نيز براى شما بيان كرده و توضيح داده‌ام و خداوند در قرآنش شما را به ولايت امر فرموده ؛ من شما را گواه مىگيرم اى مردم كه آن ولايت مخصوص اين شخص و اوصياى من از فرزندان خودم و اوست ، اوّلشان فرزندم حسن و بعد حسين و سپس نه تن از فرزندان حسين است ، آنان از كتاب ( قرآن ) جدا نمىشوند تا آنكه در كنار حوض به من ملحق شوند .\r\nاى مردم ، من پناهگاه شما را پس از خود ، و پيشوا و ولىّ و رهبرتان را پس از خويش به شما اعلام كردم ، او علىّ بن أبي طالب برادر من است و هم او در ميان شما به منزلهء خود من است ، پس كار دين خود را به او واگذار كنيد و در همهء امورتان از او فرمانبردارى نمائيد ، همانا تمامى آنچه خداى عزّ و جل به من آموخته نزد اوست ، خداى عز و جل مرا امر فرموده كه آن را فقط به او بياموزم و بشما گوشزد كنم آن علم ، همه نزد اوست ، پس شما از او بپرسيد و از وى و اوصياء وى فرا گيريد ، شما به آنان چيزى را نياموزيد و بر آنها پيشى نگيريد و از ايشان بازپس و دور نمانيد ، همانا آنان قرين حقّاند و حقّ نيز با آنان همراه است ، حق از آنان جدا نشود و آنان حقّ را كنار نمىگذارند .\r\nسپس علىّ - صلَّى الله عليه - به أبو درداء و ابو هريره و كسانى كه گرد او بودند فرمود :\r\n","description":"","footnote":"","page_name":" 104 ","page_number":97},
  {"content":"\r\nاى مردم آيا مىدانيد خداوند تبارك و تعالى در كتاب خود آورده است كه : « خداوند چنين خواسته است كه تنها از شما اهل بيت پليدى را بزدايد و شما را پاك گرداند » « 1 » پس رسول خدا صلَّى الله عليه و آله من و فاطمه و حسن و حسين را در بالاپوشى گردآورد و بعد فرمود :\r\n« پروردگارا اينان حبيبان من و عترت من [ و گرانمايگان من 
  ] و خاصّان من و اهل بيت مناند ، پس پليدى از ايشان بزداى و آنان را پاكى بخش » پس امّ سلمه گفت : و من نيز ، آن حضرت به او فرمود : تو خير در پيش دارى امّا اين آيه فقط در مورد من و برادرم علىّ و دخترم فاطمه و دو فرزندم حسن و حسين و نه فرزندم از فرزندان حسين نازل شده است ، و در آن غير از خودمان هيچ كس با ما شريك نيست » . در اين هنگام بيشتر حاضران برخاستند و گفتند : ما گواهى مىدهيم كه امّ سلمه اين موضوع را براى ما نقل كرده بعد هم آن را از رسول خدا صلَّى الله عليه و آله پرسيديم و آن حضرت نيز براى ما به همان صورت كه امّ سلمه - رضي الله عنه - گفته بود نقل فرموده ، آنگاه گفت : آيا شما نمىدانيد خداى عزّ و جلّ در سوره حجّ نازل فرموده : « اى كسانى كه ايمان آورده‌ايد ركوع كنيد و سجده به به جاى آريد و خداى خويش را پرستش كنيد و كار نيك انجام دهيد شايد رستگار شويد و در راه خدا جهاد كنيد بدان گونه كه شايستهء جهاد در راه اوست ، اوست كه شما را برگزيده و در دين براى شما فشار و سختى قرار نداده كه همان آئين پدرتان ابراهيم است\r\n\r\n","description":"","footnote":"\r\n« 1 » الاحزاب : 33 .\r\n","page_name":" 105 ","page_number":98},
  {"content":"\r\nخدا شما را پيش از اين و در اين كتاب مسلمان خواند تا پيامبر شاهد بر شما و شما شاهدان بر مردم باشيد « و به هنگام نزول اين آيه سلمان رضى الله عنه به پا خاسته گفت : اى رسول خدا اينان كه تو شاهد بر آنان و آنان نيز شاهدان بر مردماند و خدا آنان را برگزيده و بر ايشان تنگى و سختى در دين كه خود كيش پدرشان ابراهيم است مقرّر نفرموده چه كسانى هستند ؟ رسول خدا صلَّى الله عليه و آله فرمود : منظور خداى تعالى از آن ، سيزده انسان بدين ترتيب است : « من و برادرم علىّ و يازده نفر از فرزندانش » . پس حاضران گفتند : خدايا مطلب همين طور است ما آن را از رسول خدا صلَّى الله عليه و آله شنيده‌ايم .\r\nپس علىّ عليه السّلام فرمود : شما را به خدا قسم مىدهم آيا مىدانيد كه در آخر عمر رسول خدا صلَّى الله عليه و آله آنگاه كه به سخن گفتن براى مردم برخاست و پس از آن ديگر خطابه اى ايراد نكرد ( آخرين خطبهء خود ) فرمود : « اى مردم من در ميان شما دو چيز ( گرانمايه ) از خود به جاى گذاشته‌ام كه تا وقتى بدان چنگ زده‌ايد گمراه نشويد ، و آن عبارت از كتاب خداى عزّ و جلّ و اهل بيت من است ، و خداى لطيف و خبير به من خبر داده و تأكيد فرموده كه آن دو هرگز از يك ديگر جدا نمىشوند تا در كنار حوض بر من وارد شوند » ؛ گفتند آرى به خدا شهادت مىدهيم كه همهء اين گفتار از رسول خدا صلَّى الله عليه و آله است .\r\nپس از آن دوازده نفر از حاضران برخاستند و گفتند : ما گواهى مىدهيم هنگامى كه\r\n","description":"","footnote":"","page_name":" 106 ","page_number":99},
  {"content":"\r\nرسول خدا صلَّى الله عليه و آله خطبه ايراد مىفرمود ، همان روزى كه در آن وفات يافت عمر بن - خطَّاب با حالتى شبيه به شخص خشمگين ( كه گوئى خشمگين است ) برخاست و گفت :\r\nاى رسول خدا اين سخن مربوط به همهء افراد خانوادهء تو است ؟ آن حضرت پاسخ داد :\r\n« نه ، بلكه فقط ناظر به جانشينان من از بين ايشان است يعنى : علىّ كه برادر و وزير و وارث من است ، و جانشين من در ميان امّتم و پس از من ولىّ هر مؤمنى است ، او نخستين و بهترين آنان است ، بعد وصىّ او همين پسرم ، و به حسن اشاره فرمود ، سپس وصىّ او اين فرزندم به حسين اشاره نمود ، سپس بعد از او آن فرزندم كه با برادرم همنام است ، سپس وصىّ او همنام با خودم ، و سپس هفت نفر از فرزندانش يكى پس از ديگرى تا اينكه كه در كنار حوض ( كوثر ) به من ملحق شوند ، آنان شهداى خدا بر روى زمين اويند و حجّتهاى او بر بندگانش ، هر كه از ايشان اطاعت كند خدا را فرمانبردارى كرده و هر كه با آنان مخالفت كند خدا را نافرمانى كرده است » .\r\nبعد همان هفتاد نفر از اصحاب بدر و نزديك به همان مقدار از مهاجرين برخاستند و گفتند : چيزى را به ياد ما آوريد كه فراموشش كرده بوديم ، گواهى مىدهيم كه ما نيز آن را از رسول خدا صلَّى الله عليه و آله شنيده‌ايم .\r\nپس ابو درداء و ابو هريره از آنان جدا شده روانه شدند و تمامى آنچه را كه علىّ عليه السّلام\r\n","description":"","footnote":"","page_name":" 107 ","page_number":100},
  {"content":"\r\nفرموده بود و حاضران را بر آن گواه گرفته بود و پاسخ و شهادت مردم را بر آن به معاويه بازگفتند » . 9 - و باز سليم بن قيس هلالى گويد : « هنگامى كه ما به همراه علىّ عليه السّلام از صفّين بازمىگشتيم آن حضرت در نزديكى دير يك نصرانى فرود آمد ، در اين موقع پيرمردى خوش روى با ظاهرى آراسته كه كتابى همراه داشت ، از دير بيرون آمد تا به خدمت أمير المؤمنين عليه السّلام رسيد و بر او سلام كرد ، سپس گفت : من از تبار يكى از حواريّين عيسى بن مريم هستم كه برترين آن دوازده حواري عيسى و محبوبترين ايشان نزد او بود و وى او را بر ديگران مقدّم مىداشت و او را جانشين خود ساخت ، كتابهاى خود را به او داد و حكمت خويش را به او آموخت ، افراد اين خانواده همواره بر دين عيسى بوده‌اند ، و پيوسته كيش او را به دست داشتند ، نه كافر شدند و نه مرتدّ ، و نه تغييرى در دين او بوجود آوردند ، و آن كتابها به املاء عيسى بن مريم و به خط دست نويس پدر ما هم اكنون نزد من است ؛ در آن كتاب از تمامى آنچه كه مردم پس از او انجام خواهند داد ياد شده است ، و نيز نام يكايك پادشاهان كه پس از او از ميان مردم به سلطنت مىنشينند ( ذكر شده ) و همچنين ذكر اينكه خداى تبارك و تعالى مردى از عرب را كه از فرزندان اسماعيل پسر ابراهيم خليل خدا است از سرزمينى كه به آن تهامه مىگويند و از\r\n","description":"","footnote":"","page_name":" 108 ","page_number":101},
  {"content":"\r\nقريه اى كه به آن مكَّه گفته مىشود بر مىانگيزد ، آن مرد « احمد » ناميده مىشود ، و داراى دوازده اسم است و نيز زمان بعثت او و زادگاهش و هجرتش ، و كسانى كه با او مىجنگند ، و آن كه ياريش مىكند ، و كسى كه با او دشمنى مىورزد ، و اين كه چه مقدار زندگى مىكند ، و امّتش پس از او با چه چيزها روبرو مىشود ، تا زمانى كه عيسى بن - مريم از آسمان فرو آيد ، همهء اينها در آن كتاب آمده است ، همچنين در آن ذكر شده كه سيزده نفر از بهترين آفريدگان خدا از فرزندان اسماعيل پسر ابراهيم خليل الله كه محبوبترين خلق خدا در نزد او هستند ، و اينكه خدا دوست هر كسى است كه آنان را دوست بدارد و دشمن هر كس است كه آنان را دشمن بدارد ، هر آن كس كه از ايشان اطاعت كند هدايت شده و هر كه آنان را نافرمانى كند گمراه گشته است ، طاعت آنان ، طاعت خدا و گردنكشى نسبت به آنان ، گردنكشى با خدا است ، و نامها و نسبتها و اوصافشان در آن كتاب نوشته شده ، و اينكه هر كدام از آنها يكى پس از ديگرى چقدر زندگى مىكند و چند نفر از آنان دين خود را پوشيده مىدارد و آن را از قومش پنهان مىكند ، و چه كسى از بين آنان ظهور خواهد كرد و مردم اوامر او را گردن مىنهند تا عيسى بن مريم بر آخرين آنان از آسمان فرود مىآيد و عيسى پشت سر او به نماز مىايستد و مىگويد : همانا شما پيشوايانى هستيد كه هيچ كس را شايسته نيست بر شما پيشى جويد ، پس او پيش مىرود و با مردم نماز مىگزارد و عيسى در صف پشت سر او\r\n","description":"","footnote":"","page_name":" 109 ","page_number":102},
  {"content":"\r\nمىايستد . نخستين و برترين آنان رسول خدا صلَّى الله عليه و آله است كه پاداش او برابر پاداش جملهء ايشان و همه كسانى است كه از ايشان پيروى مىكنند و به وسيلهء ايشان هدايت يافته‌اند ، نام او عبارت است از : محمّد و عبد الله و يس و فتّاح و خاتم و حاشر و عاقب و ماحى و قائد و نبىّ خدا و صفىّ خدا و حبيب خدا ، و اينكه هر كجا خداوند ياد شود نام او نيز ياد مىشود ؛ او نزد پروردگار عالم يكى از گرامىترين آفريدگان خدا است و محبوبترين آنان در پيشگاه خداوند ؛ خداى تعالى هيچ فرشتهء مكرّم و هيچ پيامبر مرسلى از آدم و غير او نيكوتر و محبوبتر از او نزد خود نيافريده است ، در روز قيامت او را بر سرير خويش مىنشاند ، و شفاعت او را در مورد هر كس كه او در حقّش شفاعت كند مىپذيرد ، و قلم در لوح محفوظ به نام او محمّد رسول خدا جريان يافته و به نام پرچمدار روز رستاخيز بزرگ ، كه برادر و وصىّ او و وزير او و جانشين اوست در ميان امّتش ، و نزد خدا يكى از محبوبترين آفريدگان خدا پس از وى اوست يعنى علىّ پسر عموى پدر و مادرى او ، و ولىّ هر مؤمنى پس از او ، و سپس يازده تن از فرزندان محمّد و فرزندان او ( علىّ ) اوّلين آنان به نام دو فرزند هارون ، شبّر و شبّير خوانده مىشود و نه تن ديگر از نسل آن فرزند كوچكتر يكى پس از ديگرى ، آخرينشان كسى است كه عيسى بن مريم\r\n","description":"","footnote":"","page_name":" 110 ","page_number":103},
  {"content":"\r\nپشت سر او به نماز مىايستد - و بقيّهء حديث را به درازايش نقل كرده است - » . 10 - و باز سليم بن قيس هلالى گويد : « به علىّ عليه السّلام عرض كردم من از سلمان و مقداد و ابو ذر چيزهائى از قرآن و رواياتى از پيامبر صلَّى الله عليه و آله [ غير از آنچه در دسترس مردم است 
  ] شنيده‌ام و بعد تصديق آنچه را شنيده بودم از تو شنيده‌ام ، و در دست مردم مواردى فراوان از تفسير قرآن و از احاديث منقول از رسول خدا صلَّى الله عليه و آله ديده‌ام كه مخالف با گفتهء سلمان و مقداد و أبو ذر است و گمان آنان اين است كه آنها باطل و نادرست است ، آيا به نظر شما ايشان عمدا به رسول خدا صلَّى الله عليه و آله دروغ مىبندند و قرآن را با نظرات شخصى خود تفسير مىكنند ؟ سليم بن قيس گويد : علىّ عليه السّلام رو به من كرد و گفت : حال كه سؤال كردى جواب را خوب درياب ، در ميان مردم حقّ و باطل ، راست و دروغ ، ناسخ و منسوخ ، خاصّ و عام ، محكم و متشابه ، و چيزهائى كه واقعا به خاطر دارند و آنچه ناشى از پندار آنان و نادرست است همه وجود دارد ، در زمان خود رسول خدا صلَّى الله عليه و آله چندان دروغ به پيامبر صلَّى الله عليه و آله نسبت داده شده كه به ايراد خطابه برخاست و فرمود : اى مردم دروغ بستن به من بسيار شايع شده است ، هر كه از روى عمد به من دروغ بسته جايگاهش را در آتش برگزيند . پس از سپرى شدن زمان رسول خدا صلَّى الله عليه و آله نيز\r\n","description":"","footnote":"","page_name":" 111 ","page_number":104},
  {"content":"\r\nهم چنان به آن حضرت دروغ بستند . جز اين نيست كه حديث را ( يكى از اين ) چهارگونه شخص براى تو نقل مىكند و آنان را پنجمى نيست ( بيرون از اين چهار قسم نيستند ) .\r\nاوّل : منافقى كه تظاهر به ايمان مىكند ، و به طور ساختگى اسلام را به زبان دارد ، از آلودگى به گناه خوددارى نمىكند ، و از اين عمل ناروا كه عمدا به رسول خدا صلَّى الله عليه و آله دروغ ببندد پروا ندارد ، اگر مردم بدانند چنين كسى منافق و دروغگو است از او حديث را نمىپذيرند و تصديقش نمىكنند ولى متأسّفانه آنان با خود مىگويند : اين شخص از اصحاب است و با رسول خدا صلَّى الله عليه و آله سابقهء صحبت داشته و آن حضرت را ديده و از او حديث شنيده است [ پس حديثش را از او مىپذيرند ، در صورتى كه از چگونگى حال او خبر ندارند 
  ] و خداى تعالى از وجود منافقين به تو خبر داده بدان خبرها كه از منافقان است تو را با خبر ساخته ، و بدان و صفها كه از ايشان كرده چگونگى آنان را بيان فرموده است ، خداى عزّ و جلّ مىفرمايد : « چون آنان را ببينى پيكرها و ظاهرهايشان تو را به شگفتى وادارد ، و اگر سخن بگويند به گفتارشان گوش فرا دهى » اين منافقان پس از رسول خدا صلَّى الله عليه و آله هم چنان باقى بودند و خود را به سردمداران گمراهى و دعوتكنندگان به آتش دوزخ از راه نادرستى و نيرنگ و دروغ و بهتان نزديك ساختند تا اينكه مقام فرمانداريها را به آنان سپردند ، و آنان را بر گردهء مردم بار كردند ، و به وسيلهء آنان دنيا را به كام خود كشيدند و چپاول كردند ، مردم نيز پيوسته دنباله رو فرمانروايان خود و دنيا -\r\n","description":"","footnote":"","page_name":" 112 ","page_number":105},
  {"content":"\r\nطلبان هستند مگر كسى كه خداى عزّ و جلّ او را نگه دارد ، اين يكى از آن چهار نفر است .\r\nدوم : آدمى است كه از رسول خدا صلَّى الله عليه و آله چيزى را شنيده ولى آن را به همان صورت كه بيان شده درست به خاطر نسپرده ، لا جرم دچار خيال و گمان شده ولى قصد دروغ گفتن ندارد ، پس آن چيزى را كه توهّم كرده ، همان را به ياد دارد و همان را مىگويد و همان را عمل مىنمايد و همان را روايت مىكند و مدّعى است كه : من آن را از رسول خدا صلَّى الله عليه و آله شنيده‌ام ، پس اگر مسلمانان بدانند او در حديث دچار گمان و پندار شده از او نمىپذيرند و اگر خود او نيز بداند كه آن ناشى از پندار و گمان است مسلَّما آن را كنار خواهد گذاشت .\r\nسوم : آن كس باشد كه شنيده است رسول خدا صلَّى الله عليه و آله چيزى را امر فرموده و سپس خود همان چيز را نهى فرموده ، و او از اين ( نسخ و تغيير حكم ) آگاهى ندارد . يا شنيده است كه پيامبر صلَّى الله عليه و آله چيزى را نهى فرموده و بعدا خود دستور به انجام همان چيز داده است ، ولى او از اين امر بىاطَّلاع است ، بنا بر اين منسوخ را به خاطر دارد و از ناسخ اطَّلاع ندارد ، چنين كسى اگر بداند آنچه به ياد دارد منسوخ است حتما آن را كنار مىگذارد ، و مردم نيز وقتى آن را از او مىشنوند اگر بدانند نسخ شده است مسلَّما آن را كنار خواهند گذاشت .\r\n","description":"","footnote":"","page_name":" 113 ","page_number":106},
  {"content":"\r\nچهارم : كسى است كه به خاطر تنفّر از دروغ و ترس از خداى عزّ و جلّ و بزرگداشت رسول خدا صلَّى الله عليه و آله نه به خدا دروغ مىبندد نه به رسول او ، و نه حديث را فراموش مىكند ، بلكه آن را به همان صورت كه هست به خاطر سپرده و آن را همان گونه كه شنيده ، بىكم و زياد نقل مىكند ، نه چيزى به آن مىافزايد و نه چيزى از آن كم مىكند ، او ناسخ و منسوخ هر دو را به خاطر دارد ، به ناسخ عمل مىكند و منسوخ را ترك مىگويد . بايد دانست كه امر و نهى رسول خدا صلَّى الله عليه و آله همانند قرآن داراى ناسخ و منسوخ ، عامّ و خاصّ ، و محكم و متشابه است ، گاهى اتّفاق مىافتد كه كلام رسول خدا صلَّى الله عليه و آله داراى دو وجه بود ، به اعتبارى عامّ و به اعتبارى خاصّ ، مانند قرآن [ خداى عزّ و جلّ در كتاب خود مىفرمايد : « هر آنچه پيامبر براى شما آورد آن را بگيريد و از آنچه شما را از آن بازداشت دست بكشيد » « 2 » 
  ] ، آن كلام را كسى مىشنيد كه شناخت نداشت [ و در نمىيافت 
  ] چيزى را كه مورد نظر خداى عزّ و جلّ و منظور رسول خدا صلَّى الله عليه و آله بوده است ، و همهء اصحاب رسول خدا صلَّى الله عليه و آله چنين نبودند كه وقتى از آن حضرت پرسشى مىكنند پاسخ آن را نيز درك كنند ، گاه در بين آنان كسى يافت مىشد كه از آن حضرت سؤالى مىكرد ولى در مقام فهميدن پاسخ نبود ، تا آنجا كه دوست مىداشتند ( ترجيح\r\n\r\n","description":"","footnote":"\r\n« 2 » الحشر : 7 .\r\n","page_name":" 114 ","page_number":107},
  {"content":"\r\nمىدادند ) يك عرب باديه نشين يا رهگذرى تازه وارد بيايد و از رسول خدا صلَّى الله عليه و آله پرسشى كند و آنان بشنوند ( چون جواب او را ساده و واضح مىفرمود ديگران درك مىكردند ) ، ولى من ( علىّ عليه السّلام ) هر روز يك بار و هر شب يك دفعه نزد پيامبر صلَّى الله عليه و آله مىرفتم و آن حضرت در آن موقع با من تنها مىشد [ در خلوتى كه هر جا آن حضرت بود من همراه او بودم 
  ] و اصحاب رسول خدا صلَّى الله عليه و آله مىدانند كه آن حضرت با هيچ كس غير از من آن گونه رفتار نمىكرد ، چه بسا اين خلوت در خانهء من صورت مىگرفت . چه بسا كه رسول خدا صلَّى الله عليه و آله نزد من مىآمد و بلكه بيشتر دفعات به خانه‌ام مىآمد ، و گاهى هم كه من در يكى از خانه هايش نزد او مىرفتم او خانه را براى من خلوت مىكرد و زنان خود را از پيش من به دور مىكرد و غير از من كسى نزد او باقى نمىماند ، و هر گاه آن حضرت خود براى گوشزد امرى با من در خلوت به خانه‌ام نزد من مىآمد فاطمه و هيچ يك از دو فرزندم از نزد من برنمىخاستند و از ما دور نمىشدند و اگر من شروع به پرسش مىكردم آن حضرت به من پاسخ مىگفت و هر گاه خاموش مىشدم و پرسشهايم تمام مىشد او خود شروع مىكرد و از خدا مىخواست كه آن را در خاطر من نگه دارد و به من بفهماند ، و من از آن هنگام كه برايم دعا فرمود هرگز چيزى را از ياد نبرده‌ام همانا من به رسول خدا صلَّى الله عليه و آله عرض كردم اى پيامبر خدا از آن وقتى كه تو خدا را به آن دعا در باره من خوانده اى تاكنون چيزى از آنچه را به من آموخته اى و بر من املاء كرده اى فراموش نكرده‌ام پس چرا دستور نوشتن آن را به من مىدهى ؟ آيا بيم دارى كه\r\n","description":"","footnote":"","page_name":" 115 ","page_number":108},
  {"content":"\r\nفراموش كنم آن حضرت فرمود : اى برادرم من برايت از جهت فراموشى نگران نيستم كه مبادا فراموش كنى و يا ندانى زيرا خداى عزّ و جلّ مرا آگاه فرموده كه به دعا و خواستهء من در مورد تو و شريكانت كه پس از تو هستند پاسخ مثبت داده و دعايم را مستجاب فرموده و تو فقط براى آنانست كه بايد بنويسى ، عرض كردم : اى رسول خدا شريكان من چه كسانىاند ؟ فرمود : كسانى كه خداوند آنان را با خويشتن و من قرين ساخته و فرموده : « اى كسانى كه ايمان آورده‌ايد از خدا و رسولش و صاحبان امر خود اطاعت كنيد » و اگر از بروز اختلاف و كشمكش در چيزى بيم داريد پس آن را به خداوند و رسول او و صاحبان امر خود برگردانيد من عرض كردم : اى پيامبر خدا آنان چه كسانىاند ؟ فرمود : آنان جانشينان تو هستند تا اينكه در كنار حوض كوثر بر من وارد شوند ، همه آنان راهنمايان و راه يافتگانند ، يارى نكردن آن كسانى كه ايشان را يارى نكند آسيبى به عزّت ايشان نمىرساند ، آنان با قرآنند و قرآن نيز با آنان است ، ايشان از قرآن جدا نمىشوند و قرآن نيز از ايشان جدا نمىگردد و به واسطه آنان امّت من يارى مىگردد ، و باران رحمت بر آنان باريده مىشود و به بركت دعاهاى با حقيقت و بزرگ ايشان بلاها و گرفتاريها ( از امّت من ) باز مىگردد ، عرض كردم ! اى رسول خدا آنان را برايم نام ببر ، فرمود : اين فرزندم - و دست خود را بر سر حسن گذاشت - و بعد اين\r\n","description":"","footnote":"","page_name":" 116 ","page_number":109},
  {"content":"\r\nفرزندم - و دست خويش را روى سر حسين نهاد - و سپس فرزندى از او ( حسين ) همنام خود تو اى على ، سپس فرزندى از او به نام محمّد بن علىّ ، آنگاه رو به حسين نموده فرمود :\r\nمحمّد بن علىّ در زمان حيات تو متولَّد مىشود ، پس سلام مرا به او برسان ، سپس آن را به دوازده امام تكميل كرد ، من عرض كردم ! اى پيامبر خدا آنان را برايم نام ببر ، و آن حضرت آنان را يكايك نام برد .\r\nاى مرد هلالى به خدا قسم يكى از آنان مهدىّ اين امّت است كه روى زمين را هم چنان كه پر از ظلم و جور شده ، از برابرى و دادگرى سرشار خواهد ساخت » . 11 - و باز سليم بن قيس هلالى گويد : هنگام يادآورى تفاخر مهاجرين و انصار كه به افتخارات و برتريهايشان مىباليدند ، علىّ عليه السّلام ضمن حديثى طولانى خطاب به طلحه فرمود : « اى طلحه مگر تو خود شاهد نبودى كه وقتى رسول خدا صلَّى الله عليه و آله از ما استخوان كتفى خواست تا بر آن چيزى بنويسد كه پس از او امّت او به گمراهى نيفتد و دچار اختلاف نشود ، و آن دوست تو چنان سخنى را گفت كه : « البته رسول خدا هذيان مىگويد » و پيامبر خدا صلَّى الله عليه و آله خشمگين شد و از نوشتن صرف نظر نمود ؟ طلحه گفت : بله من شاهد آن واقعه بوده‌ام ، آن حضرت فرمود : پس از اينكه شما بيرون رفتيد رسول خدا صلَّى الله عليه و آله مرا با خبر ساخت از آنچه كه قصد داشت كه در آن ( قطعه استخوان ) بنويسد و\r\n","description":"","footnote":"","page_name":" 117 ","page_number":110},
  {"content":"\r\nمردم را بر آن گواه گيرد ، و همچنين از اينكه جبرئيل به آن حضرت خبر داده بود كه خداى تعالى مىداند كه امّت در آيندهء نزديك دچار اختلاف و تفرقه خواهد شد . پس از آن رسول خدا صلَّى الله عليه و آله صحيفه اى خواست و آنچه را كه قصد داشت در آن استخوان كتف بنويسد به من املاء فرمود و سه نفر را بر آن گواه گرفت ، سلمان فارسىّ و أبو ذرّ و مقداد را ، و كسانى را كه پيشوايان هدايت هستند از آن جمله كه اطاعتشان را تا روز قيامت به مؤمنان امر فرموده نام برد ، و مرا ( علىّ عليه السّلام ) نخستين آنان خواند ، بعد اين پسرم حسن و سپس اين فرزندم حسين ، و سپس نه تن از اولاد اين فرزندم حسين ، آيا همين طور است اى أبا ذرّ و تو اى مقداد ؟ آن دو گفتند : ما گواهى مىدهيم به درستى اسناد آن به رسول خدا صلَّى الله عليه و آله . در اينجا طلحه گفت : به خدا سوگند من از رسول خدا صلَّى الله عليه و آله شنيدم كه به أبى ذرّ مىفرمود : « زمين هرگز زبانآورى بر پشت خود حمل نكرده و آسمان هرگز بر او سايه نيفكنده كه راستگوتر و نيكوكارتر از أبي ذرّ باشد » و من نيز گواهى مىدهم كه آن دو جز به حقّ شهادت نمىدهند ، و تو در نزد من راستگوتر و نيكوكارتر از آن دو هستى » . 12 - و باز سليم بن قيس هلالى گويد : علىّ بن أبى طالب عليه السّلام فرمود : « روزى بر مردى - كه نام او را به من گفت - گذر كردم ، و آن مرد گفت : « محمّد به مثل نباشد جز\r\n","description":"","footnote":"","page_name":" 118 ","page_number":111},
  {"content":"\r\nهمچون درخت خرمائى كه در ميان خاكروبه روئيده باشد « من خدمت رسول خدا صلَّى الله عليه و آله رسيدم و اين ماجرا را برايش ذكر كردم ، پس رسول خدا صلَّى الله عليه و آله خشمگين شده از خانه بيرون آمد و بر منبر رفت و انصار نيز با توجّه به حالت خشم - رسول خدا صلَّى الله عليه و آله خواستند دست به اسلحه برند كه آن حضرت فرمود : چرا ( چه انگيزه اى دارند ) گروههائى مرا به واسطه خويشاونديم مورد عيبجوئى قرار مىدهند با اينكه از من آنچه در بارهء ايشان گفته‌ام شنيده‌اند چيزهائى را از برترى بخشيدن خداوند به آنها و آنچه كه به ايشان اختصاص داده از زدودن پليدى و پاك گردانيدن آنان كه گفته بودم و نيز آنچه در فضيلت اهل بيتم و وصى خود گفته‌ام و آنچه نزد خدا موجب گرامى داشت او و ويژگى او و برترى او شده از پيشى جستن او نسبت به ديگران در اسلام و روبرو شدن او با گرفتاريها در راه آن و خويشاوندى او با من و اينكه او نسبت به من همانند هارون نسبت به حضرت موسى است ، ( همهء اينها را سابقا گفته‌ام و آنان شنيده‌اند ) باز هم يك نفر از كنار او مىگذرد و مىپندارد كه مثل من در ميان اهل بيتم مانند درخت خرمائى است كه در محلّ قضاى حاجت روئيده باشد ، بدانيد كه خداوند مردمان را بيافريد پس آنان را به دو گروه تقسيم كرد و مرا در نيكوترين آن دو گروه قرار داد و بعد آن گروه را سه شعبه ساخت و مرا در بهترين آن شعبه ها و جزء نيكوترين قبيله قرار داد ، سپس آن را به صورت خانواده ها در آورد و مرا در بهترين خاندان قرار داد ، تا اينكه در ميان\r\n","description":"","footnote":"","page_name":" 119 ","page_number":112},
  {"content":"\r\nخاندانم و عترتم و فرزندان پدرم ( عبد المطلب ) من خالص و ناب شدم و برادرم علىّ بن أبى طالب ، خداوند سبحان نظرى به اهل زمين انداخت و از ميان آنان مرا اختيار كرد ، سپس نگاهى ديگر افكند و برادرم علىّ را برگزيد كه وزير و وارث و وصىّ من است و جانشين من در ميان امّتم و مولاى هر مؤمنى پس از من است ، هر كه با او دوستى كند با خدا دوستى كرده ، و هر كه با او دشمنى كند ، با خدا دشمنى ورزيده است ، و هر كه او را دوست بدارد خدا نيز او را دوست مىدارد ، و هر كس با او كينه ورزد خداوند نيز او را مورد خشم قرار مىدهد ، او را دوست نمىدارد مگر هر آن كس كه مؤمن باشد ، و نسبت به او كينه نمىورزد مگر هر آن كس كه كافر باشد ، پس از من او محور زمين و ميخ فولادين آن است ، و او كلمهء تقوى و ريسمان مطمئنّ و ناگسستنى خدا است « آنان مىخواهند كه نور خدا را با دم خويش خاموش كنند ولى خدا جز آشكارى نور خود را رضا نمىدهد » دشمنان خدا مىخواهند نور برادرم علىّ را خاموش كنند ، امّا خدا جز اين را نمىخواهد كه نور او را تمام كند ، اى مردم هر كه از شما اكنون اينجا حضور دارد گفتار مرا به آنان كه در اين جمع نيستند ابلاغ كند ، بار خدايا تو بر آنان شاهد باش ، ( سپس به دنبال سخنان سابق خود ادامه داد ) پس از آن خداوند نظر سوّم را بر زمين افكند و اهل بيت مرا براى زمان بعد از من برگزيد ، آنان برگزيدگان اين امّت هستند كه عبارتند از :\r\nيازده امام پس از برادرم ( علىّ « ع » ) كه يكى پس از ديگرى خواهند بود ، هر گاه يكى از\r\n","description":"","footnote":"","page_name":" 120 ","page_number":113},
  {"content":"\r\nآنان بدرود حيات گويد ديگرى به جاى او برگزيده شده قيام مىكند ، آنان به مثل در ميان امّت من همچون ستارگان درخشان آسمانند كه هر گاه ستاره اى از نظر ناپديد شود ستارهء ديگرى پديدار مىگردد ، آنان پيشوايان و راهنمايان و هدايت يافتگانند كه نيرنگ آن كس كه با ايشان حيله ورزد و بىياور رها كردن آن كس كه ايشان را رها مىكند آسيبى به ايشان نمىرساند بلكه خداوند به كيفر ، آن كسى را كه بديشان نيرنگ و خذلان روا داشته دچار آسيب و زيان خواهد ساخت زيرا كه آنان حجّتهاى خداوند در زمين او هستند ، و شاهدان او بر بندگان خدا ، هر كه از آنان فرمانبردارى كند خدا را اطاعت كرده و هر كه نافرمانى ايشان كند خدا را نافرمانى كرده است ، آنان با قرآن و قرآن با آنان است ، نه قرآن از ايشان جدا مىشود و نه ايشان قرآن را ترك مىكنند تا در كنار حوض كوثر ( در قيامت ) نزد من در آيند نخستين آن امامان برادرم علىّ كه - نيكوترين ايشان است ، پس از او فرزندم حسن ، سپس فرزند ديگرم حسين ، و سپس نه نفر از اولاد حسين - به دنبال آن راوى تا آخر آن حديث را به درازا نقل كرده است - » .\r\n13 - مفضّل بن عمر گويد : « به امام صادق عليه السّلام عرض كردم : اين فرمايش خداوند عزّ و جلّ معنايش چيست كه مىفرمايد : « بلكه آن ساعت ( قيامت ) را دروغ شمردند و ما\r\n","description":"","footnote":"","page_name":" 121 ","page_number":114},
  {"content":"\r\nنيز شعله هاى آتش را براى كسى كه قيامت را دروغ شمرد آماده ساختيم « « 1 » آن حضرت در پاسخ فرمود : همانا خدا عزّ و جلّ سال را به شكل ( مركَّب از ) دوازده ماه آفريد و شب را دوازده ساعت و روز را نيز دوازده ساعت قرار داد ، ( از طرفى ) از ما اهل بيت نيز دوازده نفر آفريد كه فرشتگان با آنان حديث مىكنند ، و امير المؤمنين عليه السّلام يكى از آن ساعتها است » .\r\n( يعنى همهء ما موزون با نظام احسن عالم هستيم و به سر حدّ كمال خلقت در روح و جسم و استعدادات رسيده‌ايم لذا با هم فرقى نداريم ) . 14 - ابو بصير گويد : شنيدم كه امام محمّد باقر عليه السّلام مىفرمود : « دوازده نفر از ما اهل - بيت هستند كه مخاطب سخن فرشتگانند ( يعنى فرشته با آنان سخن مىگويد ) . 15 - از أبى سائب ( كه ظاهرا عطاء بن سائب باشد ) نقل شده كه : امام صادق عليه السّلام فرموده : شب دوازده ساعت است و روز نيز دوازده ساعت مىباشد و ماهها نيز دوازده ماه است ، و ائمّه نيز دوازده امام هستند ، و نقباء نيز دوازده نقيباند ، و علىّ خود ساعتى از آن دوازده ساعت است ، و هم او ( مدلول ) گفتار خداوند عزّ و جلّ است كه مىفرمايد :\r\n« بلكه آن ساعت را دروغ شمردند و ما شعله هاى آتش را براى كسى كه ساعت موعود را\r\n\r\n","description":"","footnote":"\r\n« 1 » الفرقان : 11 .\r\n","page_name":" 122 ","page_number":115},
  {"content":"\r\nدروغ شمارد آماده ساخته‌ايم » .\r\n( در اين خبر « ساعة » كه در اين آيه آمده است به علىّ عليه السّلام تأويل شده است ) . 16 - زيد شحّام گويد : به امام صادق عليه السّلام عرض كردم : ميان حسن و حسين كدام يك برتر از ديگرى است ؟ فرمود : « همانا برترى اوّلين فرد ما با برترى آخرين فرد ما بهم پيوند مىيابد و فضل آخرين فرد ما با فضل اوّلين فرد ما پيوستگى دارد ، پس همگى داراى فضلاند ، زيد گويد : به آن حضرت عرض كردم : فدايت شوم پاسخ را برايم باز بفرمائيد [ بيشتر شرح بدهيد 
  ] به خدا قسم من جز به منظور پىجوئى حقّ از شما سؤال نمىكنم ، امام فرمود : ما از شجره اى هستيم كه خداوند همهء ما را از يك گل آفريد ، برترى ما از جانب خدا و علم ما ( موهبتى ) از نزد خداوند است ، ما امانتداران خدا بر آفريدگان او هستيم و فراخوانندگان به دين او و پرده داران ( واسطه ) ميان او و مخلوق او هستم ، اى زيد آيا مىخواهى بيشتر برايت بگويم ؟ عرض كردم : بلى ، پس آن حضرت فرمود : ما از حيث آفرينش يكسانيم ، و دانش و فضل ما يكسان است ، و همه ما نزد خداى عزّ و جلّ يكى هستيم ، من عرض كردم : مرا از شمارتان آگاه كنيد ، فرمود : ما دوازده تن\r\n","description":"","footnote":"","page_name":" 123 ","page_number":116},
  {"content":"\r\nبدين گونه ( اشاره با دست به صورت دائره ) از آغاز آفرينش گرداگرد عرش پروردگارمان قرار داشته‌ايم ، نام اوّلين فرد ما محمّد و نفر ميانه محمّد ، و آخرين فرد ما نيز محمّد است . 17 - ابو حمزهء ثماليّ گويد : « روزى در خدمت امام محمّد باقر عليه السّلام بودم ، وقتى افرادى كه نزد او بودند متفرّق شدند به من فرمود : ابا حمزه يكى از امور حتمى كه نزد خداوند تغيير ناپذير است قيام قائم ما اهل بيت است و اگر كسى در آنچه مىگويم ترديد كند در حالى خدا را ملاقات خواهد كرد كه به او كافر و إنكاركننده اوست ، سپس فرمود : پدرم و مادرم فداى آن كه همنام من و هم كنيهء من است ، « 1 » هفتمين فرد پس از من ، پدرم فداى آن كس كه زمين را هم چنان كه پر از ظلم و جور شده باشد سرشار از دادگرى و عدل خواهد كرد ، سپس فرمود : اى ابا حمزه هر كس كه او را درك كند و در برابرش تسليم نباشد ، به ( رسالت ) محمّد و ( امامت و خلافت ) علىّ - عليهما السّلام - گردن ننهاده است ، و خداوند بهشت را بر او حرام فرموده و جايگاهش آتش دوزخ است ، و چه بد است جايگاه ستمگران » .\r\n\r\n","description":"","footnote":"\r\n« 1 » كنيهء حضرت صاحب عليه السّلام تنها أبو القاسم ذكر شده و جملهء\r\n« و المكنّى بكنيتي »\r\nرا كسى افزوده است .\r\n","page_name":" 124 ","page_number":117},
  {"content":"\r\nو به حمد الله براى آن كسى كه خداوند او را هدايت فرموده و نسبت به او نيكى روا داشته ، از اين واضحتر و تابناكتر و روشنتر و درخشانتر همانا گفتار خداى عزّ و جلّ در قرآن است كه مىفرمايد : « همانا شمار ماهها نزد خداوند دوازده ماهست در كتاب خدا از روزى كه آسمانها و زمين را آفريد كه چهار ماه از آنها حرام است ، آن دين مستقيم همين است پس در آنها ( ماهها ) بر خودتان ستم نكنيد » « 1 » تنها شناختن ماهها - يعنى محرّم و صفر و ربيع و ماه‌هاى پس از آن و نيز ماه‌هاى حرام كه رجب و ذى قعده و ذى حجّه و محرّم است - نمىتواند دين پابرجاى باشد ، چون يهود و نصارى و مجوس و ساير كيشها و همه مردم از موافقان و مخالفان اين ماهها را مىشناسند و آنها را به نام بر مىشمارند ، بلكه مراد از آنها منحصرا ائمّه عليهم السّلام و بر پا دارندگان دين خدا است ، و مقصود از آن چهار ماه محترم امير المؤمنين علىّ عليه السّلام است كه خداى تعالى نام او را از نام خويش يعنى « علىّ » مشتقّ نموده است - همچنان كه براى پيامبر خود نيز نامى از اسم خويش « محمود » مشتقّ ساخته - و سه تن از فرزندان او ( علىّ ) است ، كه نامهايشان علىّ است يعنى علىّ بن - الحسين ، و علىّ بن موسى ( الرّضا ) و علىّ بن محمّد ، پس به اين جهت اين نام كه مشتق از اسم خداى تعالى است داراى احترام است ، و درودهاى خداى بر محمّد و فرزندان او كه\r\n\r\n","description":"","footnote":"\r\n« 1 » التوبة : 36 .\r\n","page_name":" 125 ","page_number":118},
  {"content":"\r\nبه واسطه او مورد تكريم و در خور احترام هستند . 18 - داود بن كثير رقّى گويد : « در مدينه خدمت امام صادق عليه السّلام رسيدم ، آن حضرت به من فرمود : چه چيز باعث كندى و تأخير تو در آمدن به نزد ما شده است ؟\r\nعرض كردم : كارى در كوفه پيش آمده بود ، حضرت فرمود چه كسى را پشت سر گذاشتى ؟ عرض كردم فدايت شوم عمويتان زيد را در آنجا به حال خود رها كردم ، و در حالى از او جدا شدم كه بر اسبى سوار و شمشيرى به دوش خود آويخته بود و با صداى هر چه بلندتر فرياد مىزد پيش از آنكه مرا نيابيد مسائل خود را از من بپرسيد كه نزد من دانش فراوانى انباشته شده است ، من ناسخ و منسوخ و مثانى و قرآن عظيم را دريافته‌ام ، من خود همان شاخص و نشانهء بين شما و خداوند هستم ، پس آن حضرت به من فرمود :\r\nاين مسلكگرائيها و فرقه گرائيها ، اى داود تو را از واقع پرت ساخته است . بعد صدا زد اى سماعة بن مهران سبدى خرما نزد من بياور ، و او سبدى كه حاوى خرما بود نزد آن حضرت آورد آن حضرت دانه اى خرما از آن برداشته خورد و هستهء آن را از دهان خود بيرون آورد و در زمين كاشت ، پس آن هسته شكافته شده روئيده و جوانه زده و شاخ و برگ و ميوه داد ، - پس حضرت با دست خود به خرماى نارسى زده آن را از خوشه چيد\r\n","description":"","footnote":"","page_name":" 126 ","page_number":119},
  {"content":"\r\nو از درون آن ورقه اى نازك ( پوسته اى ظريف ) به رنگ سفيد بيرون آورده آن را باز نمود و به دست من داد و فرمود : آن را بخوان من آن را خواندم در آن دو سطر مرقوم بود ( به اين ترتيب كه ) سطر اوّل جمله :\r\n« لا إله إلَّا الله ، محمّد رسول الله » ) *\r\nو سطر دوم اين جملات :\r\n« همانا شمار ماهها نزد خداوند دوازده ماه است در كتاب خدا از روزى كه آسمانها و زمين را آفريد كه چهار ماه از آنها حرام است آن دين مستقيم همين است يعنى امير المؤمنين علىّ ابن أبى طالب ، حسن بن علىّ ، حسين بن علىّ ، علىّ بن الحسين ، محمّد بن علىّ ، جعفر بن محمّد ، موسى بن جعفر ، علىّ بن موسى ، محمّد بن علىّ ، علىّ بن محمّد ، حسن بن علىّ ، و آن بازمانده كه حجّت خداوند بر روى زمين است » سپس آن حضرت فرمود : اى داود آيا مىدانى اين ( دو سطر ) چه زمانى در اين ( پوسته نازك ) نوشته شده ؟ عرض كردم : خدا و رسولش بهتر مىدانند و شما خود آگاه تريد ، پس فرمود : دو هزار سال پيش از اينكه خداوند آدم را بيافريند « ( يعنى از پيش ، مشيّت و خواست خداوند چنين بود ) . 19 - از زياد بن مروان قندى روايت شده كه گفت : من شنيدم كه موسى بن جعفر بن محمّد ( عليهم السّلام ) مىفرمود : « همانا خداى عزّ و جلّ خانه اى از نور آفريد و پايه هاى آن را\r\n","description":"","footnote":"","page_name":" 127 ","page_number":120},
  {"content":"\r\nچهار ستون قرار دارد [ بر آنها چهار اسم نقش دارد 
  ] كه عبارت است از : « تبارك ، سبحان ، الحمد ، الله » سپس خداوند از آن چهار ، چهارتاى ديگر آفريد ، و باز از آن چهار ، چهار تاى ديگر خلق فرمود ، سپس خداى عزّ و جلّ فرمود : « همانا شمار ماهها نزد خداوند دوازده ماه است » . 20 - داود بن كثير رقّى گويد : « به امام صادق عليه السّلام عرض كردم : فدايت گردم مرا از معنى اين گفته خداى عزّ و جلّ آگاه سازيد كه مىفرمايد : « آنان كه در ايمان پيشى جستند همانان تقرّب يافتگانند « « 2 » آن حضرت در پاسخ فرمود خداوند اين كلام را روز آفرينش مخلوقات در عالم ميثاق يعنى دو هزار سال پيش از اينكه آفريدگان را پديد آورد ، فرموده است ، عرض كردم : اين مطلب را برايم توضيح دهيد ، فرمود : هنگامى كه خداى تعالى خواست مردمان را بيافريند ، آنان را از گلى پديد آورد و آتشى براى آنان برافروخت و امر فرمود : بدان داخل شويد ، پس اوّل كسى كه داخل آن آتش شد محمّد پيامبر خداى صلَّى الله عليه و آله و امير المؤمنين و حسن و حسين بودند و نه نفر از ائمّه كه هر يك امامى پس از امام ديگرند ، و به دنبال ايشان شيعيانشان ( مؤمنان ) را در آورد ، به خدا قسم كه سابقون همانان هستند » - يعنى پيشىگيرندگان - .\r\n\r\n","description":"","footnote":"\r\n« 2 » الواقعة : 11 .\r\n","page_name":" 128 ","page_number":121},
  {"content":"\r\n21 - ابراهيم بن أبى زياد كرخى گويد : « بر امام صادق عليه السّلام وارد شدم و در خدمت آن حضرت نشسته بودم ابو الحسن موسى ( فرزند او ) كه در آن زمان پسر بچه اى بود وارد شد ، من برخاستم و او را بوسيدم و نشستم امام صادق عليه السّلام به من فرمود : اى ابراهيم بدان كه پس از من او امام تو است ، آگاه باش كه در رابطه با او گروههائى بدون شكّ به هلاكت خواهند رسيد و عده اى ديگر نيك بختى و بهروزى خواهند يافت ، پس خدا قاتل او را لعنت كند و عذاب روحش را دو چندان كند ، به هوش باش كه خداى عزّ و جلّ بهترين مردم روى زمين در زمان وى را از صلب او پديد خواهد آورد كه با جد خويش همنام است و وارث علم او و احكام او و قضاوتهاى اوست ، او سرچشمهء امامت و سرآمد حكمت است ، خود كامهء سركش فلان خاندان ( بنى عبّاس ) پس از اينكه شگفتيهاى كم سابقه اى از وى سر مىزند از روى حسد او را خواهد كشت . با وجود اين خداوند كار خود را به پايان مىرساند اگر چه مشركان آن را ناخوش دارند ، خداوند در پى آن تا دوازده امام راه يافته را از صلب او پديد خواهد آورد كه آن را به كرامت خود مخصوص گردانيده و به منزلگه قدس خويش فرودشان آورده است ، آن كس كه چشم به راه دوازدهمين ( امام ) است [ كه شمشير خود را بر كشيده و در پيشگاه او آماده باشد 
  ] همچون كسى است كه شمشير خود را در ركاب رسول\r\n","description":"","footnote":"","page_name":" 129 ","page_number":122},
  {"content":"\r\nخدا صلَّى الله عليه و آله از نيام بركشيده از آن حضرت دفاع نمايد . در اين وقت مردى از هواداران بنى اميّه از در وارد شد و در نتيجه رشته آن سخن قطع شد ، پس از آن من يازده بار ديگر به خدمت امام صادق عليه السّلام مراجعه كردم ، به اميد اينكه حضرت آن سخن را به پايان برد ولى موفّق نشدم ( كه پايانش را بشنوم ) تا دومين سال كه بر آن حضرت وارد شدم ، او نشسته بود و فرمود : اى ابراهيم او همان كسى است كه پس از دوران فشارى شديد و بلائى طولانى و ستمگرى و بيم و هراس ، از شيعه خويش اندوه و گرفتگى را مىگشايد ، پس خوشا به حال كسى كه آن زمان را دريابد ، اى ابراهيم براى تو همين بس است . ابراهيم كرخى گويد : هيچ ره آوردى كه براى من بيش از اين مايه شادى دلم و روشنى ديده‌ام باشد ( از آن سفر ) با خود باز نياوردم » . 22 - عبد الوهّاب ثقفى از امام صادق عليه السّلام [ و آن حضرت از پدرش امام باقر عليه السّلام 
  ] روايت كرده : « كه آن حضرت نگاهى به حمران انداخت و شروع به گريستن نمود ، سپس فرمود : اى حمران از اين مردم در شگفتم كه چگونه غافلند يا فراموش كرده‌اند و يا وانمود مىكنند كه از ياد برده‌اند ، آنان گفتار رسول خدا صلَّى الله عليه و آله را در زمانى كه بيمار بود از ياد برده‌اند ، در آن هنگام كه مردم خدمت آن حضرت مىآمدند از او عيادت ( ديدار و\r\n","description":"","footnote":"","page_name":" 130 ","page_number":123},
  {"content":"\r\nاحوالپرسى ) مىكردند و به آن حضرت سلام مىكردند ، تا وقتى كه ( از كثرت جمعيّت ) خانه بر اهل آن تنگ شده بود علىّ عليه السّلام وارد شد و سلام كرد و نتوانست از ميان آنان بگذرد و پيش او برود ، و آنان نيز براى او راه باز نمىكردند ، رسول خدا صلَّى الله عليه و آله چون اين وضع را ديد بالش خود را برداشت و فرمود : اى علىّ عليه السّلام نزد من آى ، مردم وقتى ، چنين ديدند به يك ديگر فشار آورده راه را گشودند تا علىّ عليه السّلام از آنان گذشت و رسول خدا صلَّى الله عليه و آله او را در كنار خويش نشانيد ، و فرمود : اى مردم اكنون كه در زمان زنده بودن من است شما با اهل بيتم چنين مىكنيد كه مىبينم ، پس بعد از وفات من رفتارتان چگونه خواهد بود ؟ به خدا سوگند گامى به اهل بيت من نزديك نمىشويد مگر اينكه مرحله اى به خدا نزديكى جسته باشيد و از آنان گامى دور نمىشويد و رو نمىگردانيد مگر اينكه خداوند از شما روگردان مىشود ، سپس فرمود : اى مردم گوش فرا دهيد [ به شما چه مىگويم 
  ] بدانيد كه خشنودى و رضوان و بهشت بهرهء كسى است كه علىّ را دوست بدارد و ولايت او را گردن نهد و پذيرا باشد ، و او را پيشواى خود قرار دهد ، و به او اقتدا كند و به فضلش اقرار نمايد ، و نيز با اوصياء من كه پس از او هستند چنين باشد ، و بر پروردگار من است كه دعاى مرا در باره ايشان بپذيرد ، آرى آنان دوازده جانشيناند ، هر كه از او ( علىّ ) پيروى كند البتّه از من است ، من خود از ابراهيم هستم و ابراهيم نيز از\r\n","description":"","footnote":"","page_name":" 131 ","page_number":124},
  {"content":"\r\nمن است ، و كيش من كيش اوست ، و آئين او آئين من است ، و نسبت او نسبت من و خويشاوندى من خويشاوندى اوست ، و برترى من برترى اوست و من از او برترم ، بدون اينكه افتخار كنم ، فرمايش پروردگارم گواه درستى سخن من است كه مىفرمايد :\r\n« نسلى كه پاره اى از آن پارهء ديگر است و خداوند شنوا و داناست » . « 1 » 23 - از بدر بن عيسى نقل شده كه گفت : « از پدرم عيسى بن موسى كه مردى پر هيبت بود جويا شدم و به او گفتم : كدام يك از تابعين را دريافته اى ( ملاقات كرده اى ) گفت : من نمىفهمم تو چه مىگوئى ، ولى زمانى من در كوفه بودم ، شنيدم شيخى در جامع كوفه از عبد خير روايت مىكرد كه او گفت : شنيدم امير المؤمنين علىّ بن أبى طالب - صلوات الله عليه - مىفرمايد : رسول خدا صلَّى الله عليه و آله به من فرمود : اى علىّ امامان راهنما و راه يافته و پاك از گناه از نسل تو يازده امامند و تو اوّل آنان هستى و نام آخرينشان نام من است ( همنام من است ) او خروج خواهد كرد و زمين را پر از دادگرى مىكند همان گونه كه از جور و ستم لبريز شده ، چه بسا كسى نزد او بيايد و در حالى كه مالها روى هم\r\n\r\n","description":"","footnote":"\r\n« 1 » آل عمران : 34 .\r\n","page_name":" 132 ","page_number":125},
  {"content":"\r\nانباشته شده بگويد : اى مهدى چيزى به من عطا فرما و او در پاسخ گويد : بگير . 24 - عبد الله بن عمر بن خطَّاب گويد : رسول خدا صلَّى الله عليه و آله فرمود : « همانا خداى عزّ و جلّ در آن شب كه به گردشى شبانه برده شدم ( معراج ) به من وحى فرمود : اى محمّد چه كسى را در زمين ميان امّتت به جاى خود گذاشتى ؟ - در حالى كه خدا خود بدان آگاه تر بود - عرض كردم : پروردگارا برادرم را ، فرمود : اى محمّد علىّ ابن ابي طالب را ؟\r\nعرض كردم : بلى اى خداى من ، فرمود : اى محمّد من ابتدا از مقام ربوبيّت نظرى بر زمين افكندم و تو را از آن اختيار كردم ، هيچ گاه يادى از من نمىشود مگر اينكه تو نيز با من ياد كرده شوى ، من خود محمودم و تو محمّد ، سپس نظرى ديگر بر زمين افكندم و از آن علىّ بن أبى طالب را برگزيدم و او را وصىّ تو قرار دادم ، پس تو سرور پيامبران و علىّ سرور جانشينان است ، سپس از اسماء خويش نامى مشتقّ ساخته بر او نهادم ، « أعلىّ » از نامهاى من است و « علىّ » ( مشتقّ آن ) نام اوست ، اى محمّد ، من علىّ و فاطمه و حسن و حسين و امامان را از يك نور آفريدم سپس ولايت ايشان را بر فرشتگان عرضه داشتم ،\r\n","description":"","footnote":"","page_name":" 133 ","page_number":126},
  {"content":"\r\nهر كه آن را پذيرفت از مقرّبين گرديد و هر كه آن را ردّ نمود به كافران پيوست ، اى محمّد اگر بنده اى از بندگانم مرا چندان پرستش كند تا رشته حياتش از هم بگسلد و پس از آن در حالى كه منكر ولايت آنان است با من روبرو شود ، او را در آتش دوزخ خواهم افكند سپس فرمود : اى محمّد آيا مايلى آنان را ببينى ؟ عرض كردم : بلى ، فرمود : قدمى پيش گذار ، من قدمى جلو نهادم ، ناگاه ديدم علىّ بن أبى طالب و حسن و حسين و علىّ بن الحسين و محمّد بن علىّ و جعفر بن محمّد و موسى بن جعفر و علىّ بن موسى و محمّد بن - علىّ و علىّ بن محمّد و حسن بن علىّ آنجا بودند و حجّت قائم همانند ستاره اى درخشان در ميان آنان بود ، پس عرض كردم : پروردگار من اينان چه كسانىاند ؟ فرمود : اينان امامان هستند و اين يك نيز قائم است كه حلالكننده حلال من و حرام دارنده حرام من است ، و از دشمنان من انتقام خواهد گرفت ، اى محمّد او را دوست بدار كه من او را دوست مىدارم و هر كس را كه او را دوست بدارد نيز دوست مىدارم » . 25 - ابو بصير از امام باقر عليه السّلام روايت كند كه آن حضرت فرمود : « پس از حسين بن - علىّ نه نفر اماماند كه نهمين آنان قائم ايشان است » .\r\n","description":"","footnote":"","page_name":" 134 ","page_number":127},
  {"content":"\r\n26 - كرّام بن عمرو گويد : من در درون خويش ( نزد خود ) سوگند ياد كرده بودم مانند عهد كه هرگز در روز غذائى نخورم يعنى روزه بگيرم تا آنگاه كه قائم آل محمّد قيام كند ، روزى نزد امام صادق عليه السّلام رفتم و به او عرض كردم : مردى از شيعيان تو براى خدا بر خويشتن واجب ساخته كه هرگز در روز غذائى نخورد و روزه گيرد تا زمانى كه قائم آل محمّد قيام كند ، فرمود : اى كرّام روزه بدار ولى در عيد قربان و عيد فطر و سه روز تشريق ( روزهاى 12 و 13 و 14 ماه ذى الحجّة ) و هنگامى كه در سفر به سر مىبرى از روزه داشتن خوددارى كن ، كه هنگامى كه حسين عليه السّلام كشته شد آسمانها و زمين و هر كه در آن بود و فرشتگان همه به ناله در آمدند و گفتند : اى پروردگار ما آيا براى نابود ساختن بندگان به ما اجازه مىفرمائى تا آنان را از روى زمين ريشه كن كنيم و برداريم كه آنان حريم و حرمت تو را شكستند ، و حرام تو را روا داشتند ، و برگزيده تو را كشتند ، پس خداى تعالى به آنان وحى فرستاد : اى فرشتگان و اى آسمان و زمين من آرام باشيد ، سپس پرده اى از پرده ها را برداشت ، در اين هنگام در پس آن پرده محمّد صلَّى الله عليه و آله و دوازده وصى او نمايان شدند ، پس خداوند از بين آنان دست كسى را گرفت و فرمود : اى فرشتگان من و اى آسمان و زمينم انتقام آنان را به دست اين شخص خواهم ستاند ، و اين\r\n","description":"","footnote":"","page_name":" 135 ","page_number":128},
  {"content":"\r\nسخن را سه بار تكرار فرمود » . و در روايت ديگرى غير از روايت كلينىّ كه گذشت چنين آمده است : « به وسيله اين شخص از آنان انتقام مىگيرم هر چند پس از گذشت مدّت زمانى باشد » . 27 - سليم بن قيس هلالى گويد : « شنيدم كه عبد الله بن جعفر طيّار مىگفت : من و حسن و حسين و عبد الله بن عبّاس و عمر بن أمّ سلمه و اسامة بن زيد با هم نزد معاويه بوديم ، بين من و معاويه سخنى پيش آمد من به معاويه گفتم : شنيدم رسول خدا صلَّى الله عليه و آله مىفرمايد : « من به مؤمنين از خودشان سزاوارترم ، سپس برادرم علىّ بن أبي طالب نسبت به مؤمنين از خود آنان سزاوارتر است ، و پس از شهادت علىّ ، حسن بن علىّ به مؤمنان از خودشان سزاوارتر است ، سپس فرزندم حسين پس از او به مؤمنان از خود آنان شايسته تر است ، و چون شهادت يافت فرزندش علىّ بن الحسين به مؤمنان سزاوارتر از خود ايشان است ، و تو اى علىّ او را درك خواهى كرد ، سپس فرزندش محمّد بن علىّ نسبت به مؤمنان از خودشان شايسته تر است و تو اى حسين او را در مىيابى ، سپس براى من دنبالهء آن را تا كامل شدن دوازده امام [ نه تن 
  ] از فرزندان حسين\r\n","description":"","footnote":"","page_name":" 136 ","page_number":129},
  {"content":"\r\nبرشمرد » . عبد الله بن جعفر گويد من از حسن و حسين و عبد الله بن عباس و عمر بن امّ سلمه و اسامة بن زيد براى اين سخن شهادت طلبيدم و آنان گواهى دادند .\r\nسليم بن قيس گويد : من اين سخن را از سلمان فارسى و مقداد و أبو ذرّ نيز شنيده‌ام و آنان يادآور شده‌اند كه آن را از رسول خدا صلَّى الله عليه و آله شنيده‌اند . 28 - علىّ بن أبى حمزه گويد : من با ابو بصير بودم و غلامى از آن امام باقر عليه السّلام نيز با ما بود و گفت : از آن حضرت شنيدم كه مىفرمود : دوازده تن از ما را فرشتگان حديث مىكنند ، هفتمين نفر پس از من فرزندم قائم است ، پس ابو بصير برخاست و گفت : گواهى مىدهم كه من شنيدم امام باقر عليه السّلام همين سخن را چهل سال پيش فرمود » .\r\n« ابو الحسن شجاعيّ رحمه الله گويد : دو حديث ذيل از احاديثى است كه ابو عبد الله پس از آنكه از تأليف كتاب فارغ شده و من از آن رونويسى كرده بودم به كتاب افزوده است » .\r\n","description":"","footnote":"","page_name":" 137 ","page_number":130},
  {"content":"\r\n29 - ابو هارون عبدى گويد : عمر بن أبى سلمه فرزند همسر رسول خدا صلَّى الله عليه و آله و عامر بن واثله نقل كرده‌اند كه : « وقتى ابو بكر وفات يافته بود ما در نماز بر جنازه اش حاضر بوديم و در گرماگرمى كه دور و بر عمر نشسته بوديم و با او بيعت به عمل آمده بود جوانى يهوديّ از يهود مدينه كه پدرش عالم يهود در مدينه محسوب مىشد و مردم مىپنداشتند كه او از فرزندان هارون است نزد عمر آمده سلام كرده گفت : اى امير المؤمنين كدام يك از شما به كتاب آسمانى خودتان [ و سنّت پيامبرتان 
  ] داناتر است ؟\r\nعمر گفت : اين مرد و به علىّ بن أبى طالب عليه السّلام اشاره كرد و افزود : اين شخص داناترين فرد ما به كتاب آسمانى ما و [ سنّت 
  ] پيامبرمان است ، آن جوان ( رو به علىّ عليه السّلام نموده ) گفت آيا تو اين گونه هستى ؟ آن حضرت فرمود : آرى خواسته ات را بپرس ، جوان گفت : من از تو سه مسأله مىپرسم ، پس از آن سه ديگر و اگر جواب گفتى يك مسأله ديگر را ، علىّ عليه السّلام گفت چرا نمىگوئى از تو هفت چيز را مىپرسم ؟ آن جوان گفت : نه ولى از تو ابتدا سه چيز را مىپرسم ، اگر در مورد آنها پاسخ درست دادى از تو در بارهء سه مسأله ديگر سؤال مىكنم ، اگر در مورد آنها نيز پاسخ صحيح دادى آن وقت آن يك\r\n","description":"","footnote":"","page_name":" 138 ","page_number":131},
  {"content":"\r\nبسته و از تو چيزى نمىپرسم ، علىّ عليه السّلام به او گفت : اى مرد يهودى ! اگر من تو را از پاسخ صحيح آگاه كنم تو خود خواهى فهميد كه من نادرست گفته‌ام يا درست ؟ گفت :\r\nبلى . علىّ عليه السّلام فرمود : تو را به خدا سوگند اگر در مورد آنچه راجع به آن از من سؤال مىكنى پاسخ درست بگويم حتما اسلام آورده دين يهود را رها خواهى كرد ؟ گفت :\r\nآرى به خدا سوگند اگر درست پاسخ گوئى مسلمان مىشوم و دين يهود را رها مىكنم .\r\nعلىّ عليه السّلام فرمود : پس آنچه خواهى بپرس . جوان يهودى پرسيد : مرا آگاه كن از نخستين سنگى كه بر روى زمين نهاده شد ، و نيز از نخستين درختى كه در زمين روئيده ، و بالاخره از اوّلين چشمه اى كه در زمين جوشيد ؟ علىّ عليه السّلام فرمود : اى مرد يهودى امّا در خصوص اوّلين سنگى كه بر زمين قرار داده شد ، يهود قائلند سنگى است كه در بيت المقدّس است در صورتى كه خلاف گفته‌اند بلكه آن عبارت از حجر الأسود است كه آدم آن را از بهشت فرود آورد و در ركن قرار داد و مؤمنان بدان دست مىسايند تا وفادارى خود را نسبت به عهد و پيمان خدا تجديد كرده باشند ، و امّا سؤال ديگر تو در مورد اولين درختى كه در زمين روئيد ، يهود مىگويند زيتون است ، در صورتى كه خطا مىگويند بلكه آن درخت خرماى عجوه است كه آدم آن را همراه خرماى نر از بهشت به زمين آورد ، پس منشأ تمامى خرماها از همان عجوه است .\r\n","description":"","footnote":"","page_name":" 139 ","page_number":132},
  {"content":"\r\nو اما راجع به چشمه ( كه پرسيدى ) همانا يهود مىگويند كه آن چشمهء زير صخره است و حال آن كه نادرست مىگويند ، بلكه چشمه آب حيات است كه مرده اى در آن فرو برده نمىشود مگر اينكه زنده شود و اين همان چشمه موسى عليه السّلام است كه در كنار آن ماهى نمك سود خود را فراموش كرد و چون آن آب با جسم بىجان او برخورد كرد زنده شد و روانه دريا گرديد و موسى و يار جوانش از پى آن روان شدند كه با خضر روبرو گرديدند ، پس جوان يهودى گفت : گواهى مىدهم كه پاسخ تو درست است و حقيقت را گفتى ، و اين كتابى است كه از پدرانم به ارث برده‌ام و به املاء موسى و خط دستنويس هارون است و چگونگى اين هفت چيز در آن آمده است ، به خدا سوگند اگر در مورد بقيهء هفت سؤال نيز پاسخ درست را گفتى من آئين خود را رها كرده و البتّه از دين تو پيروى خواهم كرد علىّ عليه السّلام فرمود : بپرس ، پس آن جوان گفت : بگو بدانم اين امّت پس از پيامبر خود چند امام راهنما خواهد داشت كه يارى نكردن آن كسى كه خواستار زبونى ايشان باشد آسيبى به آنان نمىرساند ؟ و همچنين مرا آگاه بساز از جايگاه محمّد در بهشت كه كدام محلّ است ؟ و نيز چند تن با محمّد در يك محلّ و مرتبه قرار دارند ؟ پس علىّ عليه السّلام در پاسخ فرمود اى مرد يهودى اين دين داراى دوازده پيشواى راهنما است كه همهء آنها راهنما و راه يافته باشند و خوار داشتن كسى كه آنان را\r\n","description":"","footnote":"","page_name":" 140 ","page_number":133},
  {"content":"\r\nخوار دارد ، زيانى به آنان نمىرساند . و جايگاه محمّد صلَّى الله عليه و آله در بلندترين مراتب بهشت عدن است و نزديكترين منازل نسبت به خداوند و بالاترين آنها است و امّا آنان كه با محمّد صلَّى الله عليه و آله در يك مرتبه‌اند آن دوازده امام هستند كه راه يافتگاناند ، مرد يهودى گفت :\r\nباز گواهى مىدهم كه سخنت درست است و حقّ پاسخ را بيان كردى ، حال اگر مانند آن شش سؤال كه پاسخ درست دادى ، يك سؤال باقى مانده را نيز جواب درست دهى به خدا سوگند هم اكنون به دست تو اسلام خواهم آورد ، و مطمئن باش كه دين يهود را رها خواهم كرد ، علىّ عليه السّلام فرمود : بپرس ، گفت : مرا آگاه كن كه جانشين محمّد پس از او چقدر زندگى مىكند و آيا به مرگ طبيعى مىميرد يا كشته مىشود ؟ آن حضرت فرمود : پس از محمّد صلَّى الله عليه و آله سى سال زندگى مىكند - و در حالى كه محاسن خود را در دست گرفته بود و به سر خود اشاره مىنمود - فرمود : و اين از اين رنگين مىشود - پس جوان يهودى گفت : شهادت مىدهم كه هيچ معبودى جز خداوند نيست ، و محمّد صلَّى الله عليه و آله پيامبر خدا است ، و تو جانشين رسول خدا صلَّى الله عليه و آله بر اين امّتى ، و هر كه بر تو پيشى جست افتراگو است و سپس از آنجا بيرون رفت » . 30 - أبو ايّوب مؤدّب از پدر خويش نقل مىكند - و او مربّى يكى از فرزندان امام\r\n","description":"","footnote":"","page_name":" 141 ","page_number":134},
  {"content":"\r\nصادق عليه السّلام است - كه گفت : هنگامى كه رسول خدا صلَّى الله عليه و آله رحلت فرمود يكى از فرزندان داود كه دين يهودى داشت وارد مدينه شد و ديد كوچه ها خلوت است ، از يكى از مردم مدينه پرسيد : چرا وضع شما اين گونه است ؟ به او پاسخ داده شد : رسول خدا صلَّى الله عليه و آله وفات يافته است ، مرد داودىّ ( كه از اولاد داود بود ) گفت : آه بلى او در همان روزى كه در كتاب ما آمده از دنيا رفته است ، سپس گفت : پس مردم كجا هستند ؟ به او جواب داده شد كه در مسجد هستند ، پس به مسجد آمد ، در آن هنگام ابو بكر و عمر و عثمان و عبد الرّحمن بن عوف و ابو عبيدهء جرّاح و ساير مردم آنجا بودند ، و مسجد از آنان پر و جا بر ايشان تنگ شده بود ، پس گفت راه را باز كنيد تا من داخل شوم و مرا به سوى آن كسى كه پيامبر شما جانشين خود قرار داده راهنمائى كنيد ، پس او را به پيش أبو بكر راهنمائى كردند و او به ابو بكر گفت : من از فرزندان داود نبىّ و بر دين يهود هستم آمده‌ام كه از تو چهار مطلب را بپرسم ، پس اگر مرا از آنها آگاه ساختى اسلام مىآورم ، به او گفتند : اندكى منتظر باش . آنگاه امير المؤمنين علىّ عليه السّلام از يكى از درهاى مسجد پديدار شد . پس به مرد يهودى گفتند : نزد آن جوان برو ، آن مرد برخاست و به طرف علىّ عليه السّلام رفت و وقتى نزديك رسيد به او گفت : آيا تو علىّ بن أبي طالب هستى ؟ و علىّ عليه السّلام به او پاسخ داد : تو فرزند فلان پسر فلانى فرزند داود هستى ؟ مرد گفت : آرى ، پس حضرت\r\n","description":"","footnote":"","page_name":" 142 ","page_number":135},
  {"content":"\r\nدستش را گرفته او را به نزد ابو بكر آورد ، آنگاه مرد يهودى گفت : من از اين حاضران چهار سخن را پرسيدم و ايشان مرا نزد تو هدايت كردند كه از تو سؤال كنم ، حضرت فرمود : بپرس . او گفت ( به من بگو ) وقت يكه پيامبر شما را به معراج بردند و از نزد خداى خود بازگشت اوّلين سخنى كه خداوند به او گفت چه سخنى بود ؟ همچنين مرا آگاه ساز از آن فرشته اى كه با پيامبر شما برخورد كرده و به او سلام نكرد ( كه و چگونه بود ؟ ) و نيز به من بگو آن چهار نفرى كه مالكى ( از مالكان دوزخ ) سرپوش آتشينى را از روى ايشان برداشت تا با پيامبر شما سخن گفتند چه كسانى بودند ؟ و به من بگو منبر پيامبر شما در كدام جايگاه از بهشت قرار گرفته است ؟\r\nعلىّ عليه السّلام در پاسخ فرمود : نخستين سخنى كه خداوند به پيامبر ما صلَّى الله عليه و آله گفت اين فرمايش خداى عزّ و جلّ است : « رسول به آنچه از پروردگارش بر او فرستاده شده ايمان آورد » « 1 » آن مرد گفت : مقصودم اين نيست ، آن حضرت فرمود : پس اين گفتهء رسول خدا صلَّى الله عليه و آله است كه : « مؤمنان جملگى به خدا ايمان آوردند » آن مرد گفت خواستهء من اين نيست ، آن حضرت فرمود : بگذار اين امر پوشيده بماند ، گفت : بايد مرا آگاه سازى آيا او تو نيستى ؟ پس آن حضرت فرمود : حال كه دست برنمىدارى بدان كه رسول خدا صلَّى الله عليه و آله هنگامى كه از نزد پروردگار خود بازگشت و برايش پرده ها برداشته شده پيش از آنكه\r\n\r\n","description":"","footnote":"\r\n« 1 » البقرة : 285 .\r\n","page_name":" 143 ","page_number":136},
  {"content":"\r\nبه جايگاه جبرئيل برسد ، فرشته اى او را آواز داد و گفت : اى احمد همانا خداى عزّ و جلّ تو را درود مىفرستد و به تو مىفرمايد از ما به آن سيّد ولىّ سلام برسان ، رسول خدا صلَّى الله عليه و آله گفت : آن سيّد ولىّ كيست ؟ فرشته گفت : علىّ بن ابى طالب است ، مرد يهودى ( پس از شنيدن اين پاسخ ) گفت : به خدا قسم درست پاسخ گفتى من آن را در كتاب پدر خود خوانده‌ام .\r\nپس علىّ عليه السّلام فرمود : امّا فرشته اى كه در راه با پيغمبر خدا عليه السّلام برخورد كرد ملك الموت بود كه از نزد ستمكارى از اهل زمين آمده بود كه سخن درشتى بر زبان رانده و او براى خدا خشمگين شده بود ، پس پيامبر را نشناخته راه را بر او سدّ كرد و جبرئيل گفت : اى ملك الموت اين رسول خدا احمد حبيب خداوند است ، پس ملك الموت به سوى آن حضرت برگشت و به دامنش آويخت و پوزش خواسته گفت : اى پيامبر خدا من از نزد پادشاه زورگوئى كه سخنى درشت گفته بود باز آمده خشمگين بودم و تو را نشناختم ، پس رسول خدا صلَّى الله عليه و آله عذر او را پذيرفت .\r\nو امّا در مورد آن چهار تن كه مالكى از مالكان دوزخ از روى آنان سرپوشى آتشين را برداشت : همانا رسول خدا صلَّى الله عليه و آله بر مالكى از دوزخ گذر كرد كه از وقتى آفريده شده بود هرگز لب به خنده نگشوده بود ، جبرئيل به او گفت : اى نگهبان ، اين شخص پيامبر\r\n","description":"","footnote":"","page_name":" 144 ","page_number":137},
  {"content":"\r\nرحمت ، محمّد است ، پس او به چهره رسول خدا صلَّى الله عليه و آله خنديد و هرگز به هيچ كس ديگر جز او نخنديده بود پس رسول خدا صلَّى الله عليه و آله فرمود : به او بگو سرپوش آتشين را از روى جهنّم بردارد ، و مالك دوزخ آن را برداشت در اين هنگام قابيل و نمرود و فرعون و هامان در آن بودند ، آنان به پيامبر گفتند : اى محمّد از پروردگارت بخواه كه ما را به زندگى دنيا باز گرداند تا عمل شايسته انجام دهيم ، پس جبرئيل خشمگين شد و با پرى از پرهاى بال خود اشاره نمود و آن سرپوش آتشين را دوباره بر روى ايشان انداخت .\r\nو امّا در مورد منبر رسول خدا صلَّى الله عليه و آله : همانا قرارگاه پيامبر خدا صلَّى الله عليه و آله بهشت عدن است و آن باغى است كه خداى تعالى آن را به دست خود ساخته ، و در آن همراه با پيامبر دوازده وصىّ هستند ، و بر فراز آن گنبدى است كه به آن\r\n« قبّهء رضوان » ) *\r\nگفته مىشود و بر بالاى قبّه رضوان جايگاه ديگرى است كه\r\n« وسيله » ) *\r\nناميده مىشود و در بهشت هيچ منزلى شبيه به آن نيست و آن منبر رسول خدا صلَّى الله عليه و آله است .\r\nمرد يهودى گفت : به خدا سوگند درست گفتى ، همانا اين سخن در كتاب پدرم داود موجود است كه آن كتاب را هر يك پس از ديگرى ( هر نسلى خود از نسل پيشين ) به ارث مىبرد تا اكنون به من رسيده است ، سپس كتابى در آورد كه آنچه گفته بود به خطَّ\r\n","description":"","footnote":"","page_name":" 145 ","page_number":138},
  {"content":"\r\nداود در آن نوشته شده بود ، سپس ( به علىّ عليه السّلام ) گفت : دست خود را دراز كن ( پيش آر ) من شهادت مىدهم كه هيچ معبودى جز خداوند نيست و محمّد پيامبر اوست و همان كسى است كه موسى عليه السّلام ( آمدن ) او را بشارت داده و نيز گواهى مىدهم كه تو عالم اين امّت و وصىّ رسول خدا هستى ، راوى گويد : پس از آن امير المؤمنين عليه السّلام احكام دين را به او آموخت » .\r\nاكنون شما اى جماعت شيعه - خدايتان مورد رحمت قرار دهد - نيك بينديشيد بدان چه كتاب خداى عزّ و جلّ گفته و آنچه از رسول خدا صلَّى الله عليه و آله و از امير المؤمنين و از امامان عليهم السّلام يكى از پس ديگرى در مورد امامان دوازده گانه و برترى آنان و شمارهء آنان از طريق رجال شيعه نقل شده كه همه مورد اعتماد ائمّه بوده‌اند ، و به پيوستگى آن ( به معصومين ) كه به نحو تواتر به ما رسيده بنگريد ، كه انديشيدن عميق به آن ( اخبار ) دلها را از ابتلاء به نابينائى ، روشنائى مىبخشد و شكّ و دودلى را دور مىسازد و ترديد و ناباورى را بر طرف مىكند از كسى كه خداى تعالى براى او نكوئى خواسته و او را به پيمودن راه حقّ موفّق ساخته ، و خود نيز راهى براى ورود ابليس به وسيلهء گوش كردن به مزخرفات بيهوده گويان و ياوه سرايان و فتنهء فريب خوردگان بر قلب خويشتن قرار نداده است .\r\nو در ميان تمامى كسانى كه از شيعه بار دانش به دوش دارند و آن را از پيشوايان خود عليهم السّلام نقل مىكنند ، اختلافى در اين نيست كه كتاب سليم بن قيس هلالى متنى است\r\n","description":"","footnote":"","page_name":" 146 ","page_number":139},
  {"content":"\r\nاز بزرگترين كتابهاى متون كه اهل علم آن را از ناقلان حديث اهل بيت عليهم السّلام روايت كرده‌اند و قديمىترين آنها است زيرا همهء آنچه اين متن حاوى آن است منحصرا از رسول خدا صلَّى الله عليه و آله و امير المؤمنين عليه السّلام و مقداد و سلمان فارسىّ و أبو ذرّ و معاصرينشان كه در اين خطَّ بوده‌اند يعنى از كسانى كه رسول خدا صلَّى الله عليه و آله و امير المؤمنين عليه السّلام را ديده و از آن دو حديث شنيده‌اند ، نقل شده است ، و آن كتاب از اصولى است كه شيعه به آن مراجعه مىكند [ كتب مرجع 
  ] و بر آن تكيه و اعتماد مىنمايد و ما پاره اى از آنچه كتاب شامل آن است و غير آن را از بيان چگونگى امامان دوازده گانه به وسيلهء رسول خدا صلَّى الله عليه و آله و راهنمائيش به آنها و خاطر نشان ساختن و ياد كردن مكرّر او از تعداد آنان و گفتهء آن حضرت كه فرمود : « همانا امامان از فرزندان حسين نه نفرند كه نهمين آنها قائمشان و ظاهر ايشان و باطن ايشان و بترينشان است » در اين كتاب آورده‌ايم كه آن احاديث هر عذر و بهانه اى را قطع و هر شبهه اى را بر طرف مىسازد و ادّعاى هر باطلگو و مزخرفات هر بدعت گذار و گمراهى هر فريبكار را ردّ مىكند و دليل روشنى است بر درستى امر اين عدّه از امامان كه براى هيچ يك از آنان كه ادّعاهاى نادرست و ناحقّ مىكنند - كسانى كه خود را به شيعه مىبندند [ بيگانگان 
  ] و شيعه از آنان به دور است - چنين دليلى فراهم نمىآيد كه بر درستى دعواها و نظرات خود مانند آن را بياورند\r\n","description":"","footnote":"","page_name":" 147 ","page_number":140},
  {"content":"\r\nو نه در هيچ يك از كتب اصول نيز كه شيعه به آن مراجعه مىكند و روايات صحيح آن را نمىيابند . * ( وَالْحَمْدُ لِلَّه رَبِّ الْعالَمِينَ ) * .\r\nآنچه در مورد اينكه امامان دوازده نفرند از طريق عامّه روايت شده و آنچه از قرآن و تورات بر آن دلالت دارد\r\nعلاوه بر آنچه گذشت ما اصحاب حديث اهل سنّت را يافته‌ايم كه در كتابهاى خود از طرق مختلف دوازده امام را به روايت ذكر كرده‌اند ، ما آن روايات را به همان ترتيب كه به ما رسيده در اين باب آورده‌ايم به خاطر افزودن در تأكيد حجّت بر مخالفان و ناباوران ، با وجود اينكه ما جز بر روايات شيعه تكيه نمىكنيم ، باشد كه آنچه اين [ باب از 
  ] كتاب در بردارد به گوش پاره اى از مردم كه داراى خرد و قوّهء تشخيص هستند برسد و بدين وسيله حقّ را بشناسند و بدان عمل نمايند .\r\n","description":"","footnote":"","page_name":" 148 ","page_number":141},
  {"content":"\r\nو ( روايات ذيل ) از آن جمله است : 31 - جابر بن سمرة مىگويد : از رسول خدا صلَّى الله عليه و آله شنيدم كه مىفرمايد : « پس از من دوازده جانشين خواهد بود كه همه آنان از قريشاند » راوى گويد هنگامى كه رسول خدا به منزل بازگشت ، قريش نزد آن حضرت آمده به او گفتند : پس از آن چه مىشود ؟\r\nفرمود : « سپس آشوب و نابسامانى روى خواهد داد » . 32 - باز از جابر بن سمرة كه گويد رسول خدا صلَّى الله عليه و آله فرمود : « پس از من دوازده جانشين خواهد بود » سپس چيزى گفت كه من آن را نفهميدم ، يكى از حاضران گفت :\r\nمن از مردم سؤال كردم ، آنها گفتند : فرمود : « همهء آنان از قريشاند » . 33 - از جابر بن سمرة چنين نقل شده كه رسول خدا صلَّى الله عليه و آله فرمود : « پيوسته اهل اين دين در مقابل كسانى كه با آنان ستيزه مىكنند يارى خواهند شد تا دوازده خليفه - و\r\n","description":"","footnote":"","page_name":" 149 ","page_number":142},
  {"content":"\r\nمردم بلند مىشدند و مىنشستند - و رسول خدا صلَّى الله عليه و آله سخنى بر زبان راند كه من آن را نفهميدم ، پس به پدرم يا شخص ديگرى ( خاطرم نيست ) گفتم : آن حضرت چه فرمود ؟\r\nگفت : فرمود : « همهء آنان از قريشاند » . 34 - عبد الله بن عمرو گفت شنيدم رسول خدا صلَّى الله عليه و آله مىفرمايد : « پس از من دوازده جانشين خواهد بود » . 35 - ابو طفيل گويد : عبد الله بن عمرو به من گفت : « اى ابا طفيل دوازده تن از بنى كعب بن لؤىّ را شماره كن پس از آن جنگ و خونريزى خواهد شد » . 36 - جابر بن سمرة گويد : شنيدم رسول خدا صلَّى الله عليه و آله مىفرمايد : « اين امر همواره پيروز خواهد بود و هر كس با آن به ستيز برخيزد به آن نقصانى نمىرساند تا بوده باشد دوازده تن پيشوا كه خلفاى من هستند و همهء آنان از قريشاند » .\r\n","description":"","footnote":"","page_name":" 150 ","page_number":143},
  {"content":"\r\n37 - مسروق ( ابو عائشهء كوفىّ ) گويد : ما نزد ابن مسعود بوديم پس مردى به او گفت :\r\nآيا پيامبرتان به شما خبر داده است كه پس از او چند جانشين خواهد بود ؟ جواب داد :\r\nآرى ، ولى هيچ كس پيش از تو آن را از من نپرسيده بود ، البتّه تو از نظر سنّ جوانترين فرد قوم هستى ، من از پيامبر شنيدم كه مىفرمود : « پس از من ( خلفا ) به شمار نقيبان موسى عليه السّلام خواهند بود » 38 - ابو خالد والبيّ گويد : شنيدم از جابر بن سمرة كه گفت : « رسول خدا صلَّى الله عليه و آله فرمود هر كه با اين شريعت به ستيز برخيزد به آن آسيبى نمىرساند تا دوازده جانشين بگذرند كه همه آنان از قريشاند » و روايات در اين معنى [ از طرق اهل سنّت 
  ] بسيار است كه دلالت بر اين دارد كه منظور رسول خدا صلَّى الله عليه و آله خاطر نشان ساختن آن دوازده نفر و اينكه آنان جانشينان او هستند ، بوده است و فرمايش آن حضرت در پايان حديث اوّل كه : « سپس آشوب مىشود » خود روشنگرترين دليل است بر آنچه در روايات پيوسته آمده كه پس از\r\n","description":"","footnote":"","page_name":" 151 ","page_number":144},
  {"content":"\r\nسپرى شدن زمان قائم عليه السّلام پنجاه سال آشوب روى خواهد داد . و نيز بر اينكه رسول خدا صلَّى الله عليه و آله از ذكر آن دوازده خليفه منظورى جز ائمه ( عليهم السّلام ) كه همه جانشينان او مىباشند ، نداشته است ، زيرا شمار كسانى كه پس از وى از زمان امير المؤمنين تاكنون به ملك و حكومت رسيده‌اند از دوازده و دوازده مىگذرد ، پس فرمايش رسول خدا صلَّى الله عليه و آله در مورد دوازده نفر ، تنها تصريح بر امامان دوازده گانه است ، همان جانشينان كه همواره با قرآنند و قرآن با ايشان ، از قرآن جدا نمىشوند تا در كنار حوض بر او وارد شوند .\r\nسپاس خداوند را به پاس آشكار ساختن حجّت و به پا داشتن آن با دلائل روشن و تابناك ، سپاسى كه به پاى نعمت او رسد ، همچنين شكر خدا را كه به ما پاكى ولادت و هدايت به نور خويش ارزانى داشت به آنچه در خور سپاسگزارى اوست و براى هميشه ، بدان پايه كه از ما خشنود گردد .\r\nو اين باب به اذن خداى تعالى دلالت و برهان و تأكيدى را كه بايستهء حجّت بر هر مخالف ستيزه گر و ترديدكننده و سرگردانى است افزون مىسازد به يادآورى آنچه بدان فراخوانده شده از ذكر امامان دوازده گانه كه در تورات و غير از آن كتاب آورده شده تا خوانندهء اين كتاب بداند كه حقّ هر چه بيشتر شرح داده شود انوارش پر فروغتر و\r\n","description":"","footnote":"","page_name":" 152 ","page_number":145},
  {"content":"\r\nچراغهايش روشنتر و پرتو آن خيره كننده تر خواهد شد ، از جمله چيزهائى كه در تورات نگاشته است و دلالت بر دوازده امام دارد عبارت از فرمايش خداى عزّ و جلّ در سفر اوّل ( باب هفدهم آيه 21 ) است كه در بخشى از قصهء اسماعيل پس از پايان يافتن داستان ساره از آن ياد كرده و خداى تعالى آن را در مورد كار ساره و فرزندش ، به ابراهيم عليه السّلام خطاب فرموده كه : « من خواسته تو را در بارهء اسماعيل اجابت كردم و دعاى تو را در حق او به بركتيابى شنيدم و من جدّا و باز جدا او را فزونى خواهم داد و در آيندهء نه چندان دور دوازده پيشواى بزرگ از او پديد خواهند آمد ، من آنان را امامانى خواهم ساخت بسان قبيله اى بزرگ » و عبد الحليم بن حسين سمرىّ - كه رحمت خدا بر او باد - براى من خواند آنچه از نامهاى امامان عليهم السّلام به زبان عبرى و عدد آنان را كه مردى از يهود كه به او حسين بن سليمان گفته شد و از علماء يهود در ارّجان بود ، و براى او در شهر ارّجان املاء كرده بود كه من آن را به لفظ خود او ثبت كرده‌ام ، و در ميان آنچه او خواند اين بود كه از فرزندان اسماعيل - كه در تورات اشموعيل است - شخصى به نام « مامد » يا « مايد » يعنى محمّد برانگيخته مىشود كه آقا مىباشد و از دودمان او دوازده مرد پيشوايان و سروران خواهند بود كه به آنان اقتدا مىشود ، و نامهايشان عبارت است از : « تقوبيت ، قيذوا ، ذبيرا ، مفسورا ، مسموعا ، دوموه ، مثبو ، هذار ، يثمو ، بطور ،\r\n","description":"","footnote":"","page_name":" 153 ","page_number":146},
  {"content":"\r\nنوقس و قيدموا » . از اين مرد يهودى سؤال شد اين اسمها در كدام سوره است ؟ او يادآور شد كه آن در مشلى سليمان يعنى قصّهء سليمان عليه السّلام است و همچنين از آن نوشته اين عبارت را خواند :\r\n« و ليشمعيل شمعتيخاهنّيي برختي أوتوو هيفريتى أوتو و هيريتى اوتو و هيريتى اتو بمئد مئد شنيم عاسار نسيئيم يولد و نتتيو لغوى غادل » .\r\nو گفت معنى اين كلام اين است كه از تبار اسماعيل فرزند پربركتى پديد خواهد آمد كه درود من و رحمت من بر او باد ، از خاندان او دوازده مرد ، زاده خواهند شد كه مقام بلند يابند و مورد اكرام واقع و معظَّم شوند ، و نام و آوازهء اين مرد بلند مىشود و شكوه مىيابد و آوازه اش بالا خواهد گرفت ، اين سخن و تفسير آن بر موسى بن عمران بن - زكرّياى يهودى خوانده شد و او درستى آن را تأكيد كرد و در اين مورد اسحاق بن ابراهيم ابن بختويه يهودى فسوىّ نيز چنين گفت و سليمان بن داود نوبنجانى نيز همان سخن را\r\n","description":"","footnote":"","page_name":" 154 ","page_number":147},
  {"content":"\r\nگفت ، اكنون پس از گواهى كتاب خداى عزّ و جلّ و روايت شيعه از پيامبر و امامانش و روايت اهل سنّت از رجال خود و همچنين گواهى كتب پيشينه و اهل آن كتاب بر صحّت وجود امامان دوازده گانه ، ديگر براى پژوهندهء هدايت و يا طالب حقيقت ، و يا ستيزه جوى معاند و منكر چه حجّتى واجب آيد و چه دليلى است كه بايد آشكار شود و چه حقّى لازم آيد . مسلَّما همين مقدار كافى و قانعكننده و عبرت خيز و دليل و برهان است براى كسى كه خدا او را به فروغ خويش رهنمون گشته و او را به دين خود كه مورد خشنودى اوست راهنمائى كرده و اولياى خود را بدان گرامى داشته و بر دشمنان خود حرام كرده به جهت دشمنى آنان با كسى كه خدا او را برگزيده و مقدّم داشتن هر كس هواى خويش را و قرار دادن عقل و درك خود را به عنوان پيشوا و راهنما و مرشد ( براى خود ) ، در برابر امامان راهنما همان كسانى كه خداوند در كتاب خود خطاب به پيامبر از آنان ياد كرده مىفرمايد : « تو فقط هشداردهنده و ترساننده هستى و براى هر قومى راهنمائى وجود دارد » همانا : هر روزگار را پيشوائى است كه خداوند هر كس را كه از او پيروى كند و به او اقتدا نمايد به وسيلهء همان پيشوا هدايت مىكند البتّه نه آن كسى را كه با او مخالفت ورزد و او را انكار كند و تكيه بر عقل خود و نظر شخصى و قياس خويش نمايد ، كه او به همانها واگذاشته شود ، چون خود ، آنها را ترجيح داده است . اميد است خداوند ما را چنان بدارد كه انجام دهندهء آنچه مورد خشنودى خاطر اوست باشيم و به حجّتهاى او\r\n","description":"","footnote":"","page_name":" 155 ","page_number":148},
  {"content":"\r\nبياويزيم [ از حجّتهاى او دست نكشيم 
  ] و از آنان پيروى كنيم و به گفتهء آنان تسليم باشيم ، و هر كارى را به آنان باز گردانيم و از ناحيهء آنان احكام را استنباط كنيم و دريافت ما از آنان باشد و با آنان محشور باشيم و بدان جايگاه كه آنان هستند در آئيم كه او خداى پر جود و كرم است .\r\n39 - فضيل بن يسار از امام صادق عليه السّلام روايت كند كه آن حضرت در معنى فرمايش خداى متعال كه فرموده : « تو فقط ترساننده اى ، و براى هر قومى رهبرى است » فرمود : « هر امامى راهنماى جامعه اى است كه در ميان آنان به سر مىبرد » . 40 - عبد الرّحيم قصير از امام باقر عليه السّلام نقل كرده كه آن حضرت در معنى فرمايش خداى تعالى كه فرموده : « تو فقط ترساننده هستى و هر قومى را راهنمايى است » فرمود :\r\nآن ترساننده ( منذر ) رسول خدا است و راهنما علىّ است ، بدانيد به خدا قسم اين سمت از ما بيرون نرفته ، و تا روز رستاخيز همواره در ميان ما خواهد بود .\r\n","description":"","footnote":"","page_name":" 156 ","page_number":149},
  {"content":"\r\n\r\n( باب 5 ) ( آنچه در مورد كسى كه ادّعاى امامت كند و كسى كه خود را با اينكه امام نيست امام پندارد روايت شده و نيز روايات مربوط به اينكه هر پرچمى پيش از قيام حضرت قائم عليه السّلام برافراشته شود صاحبش طاغوت خواهد بود )\r\n1 - يونس بن ظبيان گويد : امام صادق عليه السّلام در مورد فرمايش خداى عزّ و جلّ كه فرموده : « در روز قيامت خواهى ديد آن كسان كه بر خداوند دروغ بسته‌اند چهره هايشان سياه شده است [ آيا جز در جهنّم جايگاهى براى خود بزرگبينان است ؟ 
  ] » « 1 » فرمود : « منظور كسى است كه خود را امام پندارد در حالى كه واقعا امام نيست » 2 - عمران اشعرى از امام صادق عليه السّلام روايت كند كه آن حضرت فرمود : « سه كس هستند كه خداوند در روز قيامت به ايشان نمىنگرد ( مشمول خشم و غصب الهى\r\n\r\n","description":"","footnote":"\r\n« 1 » الآية في سورة الزّمر : 60 .\r\n","page_name":" 157 ","page_number":150},
  {"content":"\r\nهستند ) و آنان را پاك نمىسازد - يعنى از آلودگيهاى گناه - و عذابى دردناك براى آنان است : كسى كه پندارد او امام است و در حقيقت امام نباشد ، ديگر كسى كه در بارهء امام حقّى چنين پندارد كه او امام نيست در حالى كه واقعا امام است ، و بالأخره كسى كه پندارد دو نفر ياد شده بهره اى از اسلام دارند » . 3 - ابن أبى يعفور گويد : از امام صادق عليه السّلام شنيدم مىفرمود : « سه كس هستند كه در روز قيامت خداوند با ايشان سخن نمىگويد و آنان را پاك نمىسازد و بر ايشان عذاب دردناكى مقرّر است : كسى كه مدّعى امامتى از جانب خدا شود كه براى او مقرّر نشده ؛ و كسى كه امامى ( منصوب ) از طرف خدا را انكار كند ؛ و كسى كه پندارد براى اين دو گروه از اسلام بهره اى است » . 4 - محمّد بن تمّام گويد : « به امام صادق عرض كردم : فلان شخص به شما سلام مىرساند و برايتان پيغام فرستاده كه : ضامن شفاعت براى من شويد . فرمود : آيا از طرفداران ماست ؟ عرض كردم : بلى . فرمود : كار او بالاتر از آن است . راوى گويد :\r\n","description":"","footnote":"","page_name":" 158 ","page_number":151},
  {"content":"\r\nعرض كردم : او مردى است كه علىّ را دوست مىدارد ( از طرفداران او است ) ولى با كسى كه اوصياء است ( اوصياء پس از او است ) آشنا نيست ، آن حضرت فرمود : شخص گمراهى است ، عرض كردم : به همه امامان اقرار دارد و امام آخر را انكار مىكند ، فرمود : او مانند كسى است كه به عيسى عليه السّلام اقرار داشته باشد ولى محمّد صلَّى الله عليه و آله را انكار كند يا به محمّد صلَّى الله عليه و آله اقرار داشته باشد و عيسى عليه السّلام را انكار كند . به خدا پناه مىبريم از انكار حجّتى از حجّتهاى خدا » .\r\nپس هر كه اين حديث را مىخواند و اين نوشته به او مىرسد بايد بپرهيزد از اينكه امامى از امامان را انكار كند يا خويشتن را نابود سازد با قرار دادن خود در وضعى كه منزلت او در آن وضع به مثابه كسى باشد كه نبوّت محمّد صلَّى الله عليه و آله يا عيسى عليه السّلام را انكار كرده است . 5 - سورة بن كليب از امام باقر عليه السّلام نقل كند كه آن حضرت فرمود : قول خداى عزّ و جلّ : « روز قيامت خواهى ديد كسانى كه به خدا دروغ بسته‌اند صورتشان سياه شده باشد مگر جز در جهنّم جايگاهى براى مستكبران است ؟ » ناظر به كسى است كه خود را امام پندارد با اينكه واقعا امام نيست ، عرض كردم اگر چه علوى و فاطمى باشد ؟\r\n","description":"","footnote":"","page_name":" 159 ","page_number":152},
  {"content":"\r\nفرمود هر چند علوى و فاطمى باشد » . 6 - زيد شحّام گويد : « از امام جعفر صادق عليه السّلام پرسيدم آيا رسول خدا صلَّى الله عليه و آله امامان عليهم السّلام را مىشناخت فرمود : نوح عليه السّلام آنان را مىشناخت گواهش فرمايش خداى عزّ و جلّ است كه : « خداوند دينى را براى شما تشريع كرده كه نوح را بدان سفارش فرموده و به تو نيز همان را وحى كرديم و ابراهيم و موسى و عيسى را نيز بدان سفارش كرديم » « 1 » آن حضرت اضافه فرمود : براى شما اى گروه شيعه دينى تشريع كرده كه آن را به نوح سفارش نموده است » . 7 - ابو خالد مكفوف از يكى از ياران خود نقل مىكند كه او گفت : امام صادق عليه السّلام فرمود : « براى آن كس كه اين امر [ تشيّع 
  ] را در نهان ادّعا مىكند شايسته است كه آشكارا نيز بر آن دليل بياورد ، عرض كردم : اين برهان كه بايد آن را در آشكار بياورد چيست ؟ فرمود : حلال خدا را حلال بدارد و حرام خدا را حرام دارد ، و او را ظاهرى\r\n\r\n","description":"","footnote":"\r\n« 1 » الشورى : 13 و بقيّة الآية « * ( أَنْ أَقِيمُوا الدِّينَ وَلا تَتَفَرَّقُوا فِيه\r\n» .\r\n","page_name":" 160 ","page_number":153},
  {"content":"\r\nباشد كه باطنش را تصديق نمايد « ( اين حديث با باب مناسبت ندارد چون معنى » امر « تشيّع است نه امامت ) . 8 - سورة بن كليب از امام باقر عليه السّلام روايت كند كه آن حضرت در بارهء فرمايش خداوند كه فرموده : « روز قيامت خواهى ديد آنان كه به خدا دروغ بسته‌اند چهره هايشان سياه گشته آيا جز در جهنّم جايگاهى براى متكبّران است ؟ « فرمود :\r\n[ مراد 
  ] كسى است كه بگويد : من امام هستم و امام نباشد ، عرض كردم : اگر چه علوىّ و فاطمىّ باشد ؟ فرمود : اگر چه علوىّ و فاطمىّ باشد ، سؤال كردم هر چند از فرزندان علىّ بن أبى طالب عليه السّلام باشد ؟ پاسخ فرمود : هر چند از فرزندان علىّ بن ابى طالب باشد » .\r\n[ اين خبر تعريض به بعض سادات حسنىّ است كه خود را امام مىشمردند 
  ] و نيز از طريق ديگرى از سورة بن كليب از امام باقر عليه السّلام همانند اين روايت جداگانه نقل شده است . 9 - مالك بن أعين جهنى از امام باقر عليه السّلام روايت كند كه آن حضرت فرمود : « هر پرچمى كه پيش از پرچم حضرت قائم عليه السّلام برافراشته گردد صاحب آن طاغوت\r\n","description":"","footnote":"","page_name":" 161 ","page_number":154},
  {"content":"\r\nاست » . 10 - فضيل گويد : امام باقر يا امام صادق عليهما السّلام فرمود : « هر كس مقام ما را ادّعا كند - يعنى امامت را - او كافر است يا شايد فرمود : مشرك است » . 11 - مالك بن اعين جهنى گفته است : از امام باقر عليه السّلام شنيدم مىفرمايد : « هر پرچمى پيش از قيام قائم عليه السّلام برافراشته شود پرچمدار آن طاغوت است » . 12 - ( باز از طريق ديگرى نقل شده كه ) مالك بن أعين جهنى گفته است : از امام باقر عليه السّلام شنيدم كه مىفرمايد : « هر پرچمى پيش از قيام قائم عليه السّلام برافراشته شود - يا شايد فرموده بدر آيد - پرچمدار آن طاغوت است » . 13 - فضيل بن يسار گويد : از امام صادق عليه السّلام شنيدم كه مىفرمايد : « هر كس\r\n","description":"","footnote":"","page_name":" 162 ","page_number":155},
  {"content":"\r\nخروج كرده و مردم را به سوى خود فرا خواند در صورتى كه كسى در ميان مردم باشد كه از او برتر است پس چنين شخصى گمراه و بدعتگذار است [ و هر كه ادّعاى امامت از جانب خدا كند و واقعا امام نباشد او كافر است 
  ] .\r\nچه خواهد شد اكنون اى كاش مىدانستم حال كسى كه مدّعى امامت و پيشوائى امامى باشد كه از جانب خدا نيست ، نه نصى براى پيشوائى او است و نه او خود شايستهء امامت است ، و نه اهليّت اين مقام را دارد چگونه خواهد بود پس از اين گفته ائمّه عليهم السّلام كه : سه كس هستند كه خداوند به آنان نظر نمىافكند و عبارتند از : كسى كه ادّعا كند امام است و امام نباشد و كسى كه امامت امام بر حقّى را انكار كند و كسى كه پندارد آن دو نفر ياد شده بهره اى از اسلام دارند . و نيز پس از اين كه آن معصومين عليهم السّلام براى مدّعى اين جايگاه و مرتبه و براى چنين كسى كه آن را ادّعا كند كفر و شرك را مسلَّم داشته‌اند ، از اين دو و از كوردلى به خدا پناه مىبريم ، اما مردم هر چه به سرشان آمده تنها ناشى از كم آشنائى آنان با روايت و فهم و درايت از اهل بيت عصمت و رهبران است ، از خداى عزّ و جلّ افزونى فضل او را مىخواهيم ، ( فضل خويش را بر ما بيشتر گرداند ) و اينكه موادّ احسان و دانش خود را از ما قطع نكند ، و ما نيز - همچنان كه خداى عزّ و جلّ پيامبر خود را در كتابش ادب آموخته - مىگوئيم : پروردگارا به رحمت و احسانت دانش ما را\r\n","description":"","footnote":"","page_name":" 163 ","page_number":156},
  {"content":"\r\nبيفزا ، و آنچه را كه بدان بر ما منّت نهاده اى پا برجا و ثابت بدار : و آن را امانت و عاريه شده ( موقّتى و ناپايدار ) قرار مده .\r\n\r\n[ باب 6 
  ] ( احاديث روايت شده از طريق اهل سنّت )\r\n\r\nآنچه از عبد الله بن مسعود روايت شده :\r\n1 - مسروق گويد : « نزد ابن مسعود بوديم ، مردى به او گفت : آيا پيامبر شما صلَّى الله عليه و آله به شما خبر داده است كه چند نفر پس از او جانشين خواهد بود ؟ گفت : آرى ، و هيچ كس پيش از تو از من نپرسيده بود و تو البتّه از نظر سنّ جوانترين فرد قوم هستى ، من از آن حضرت شنيدم كه مىفرمايد : پس از من به تعداد نقباء موسى عليه السّلام جانشين خواهد بود . 2 - مسروق گويد : مردى نزد عبد الله بن مسعود آمد و گفت : آيا پيامبر شما - كه سلام\r\n","description":"","footnote":"","page_name":" 164 ","page_number":157},
  {"content":"\r\nبر او و فرزندانش باد - به شما خبر داده است كه پس از او جانشينان او چند نفرند ؟ گفت :\r\nآرى و هيچ كس پيش از تو از من اين را نپرسيده است و تو از نظر سنّ جوانترين فرد قوم هستى ، پيامبر صلَّى الله عليه و آله فرمود : « پس از من جانشينانم به شمار نقيبان موسى عليه السّلام است » . 3 - نيز از مسروق روايت شده است كه گفت : ما نزد عبد الله بن مسعود نشسته بوديم و او قرآن را براى ما مىخواند [ آموزش مىداد 
  ] پس مردى گفت : اى ابا عبد الرّحمن آيا از رسول خدا پرسيده‌ايد كه بر اين امّت [ پس از او 
  ] چند خليفه خواهد بود ؟ گفت : از زمانى كه من به عراق آمده‌ام تاكنون هيچ كس در مورد آن از من سؤال نكرده است ، آرى از رسول خدا صلَّى الله عليه و آله پرسيديم و آن حضرت فرمود : « دوازده نفر به شمار نقيبان بنى اسرائيل » . 4 - قيس بن عبد گويد : عربى بياباننشين آمده و نزد عبد الله بن مسعود رفت در حالى كه اصحابش گرد او بودند و سؤال كرد : آيا عبد الله بن مسعود در ميان شما است ؟\r\nحاضران به طرف او اشاره كردند ، عبد الله خود به او گفت : او را يافتى ، حال خواسته ات\r\n","description":"","footnote":"","page_name":" 165 ","page_number":158},
  {"content":"\r\nچيست ؟ گفت : من مىخواهم چيزى را از تو بپرسم اگر آن را از رسول خدا صلَّى الله عليه و آله شنيده اى ما را نيز بدان آگاه كن آيا پيامبرتان شما را با خبر ساخته كه بعد از او چند نفر جانشين اويند ؟ گفت : از وقتى كه به عراق آمده‌ام هيچ كس راجع به اين موضوع از من سؤال نكرده است . آرى ، پرسيديم و [ پيامبر صلَّى الله عليه و آله 
  ] فرمود : « جانشينان [ پس از من 
  ] دوازده خليفه هستند برابر تعداد نقيبان بنى اسرائيل » . « 1 » 5 - مسروق گويد : ما پس از مغرب نزد ابن مسعود نشسته بوديم و او مشغول ياد دادن قرآن بود ، مردى از او پرسيد : اى ابا عبد الرّحمن آيا از رسول خدا صلَّى الله عليه و آله پرسيده اى اين امّت چند خليفه دارد ؟ او گفت : از وقتى كه به عراق آمده‌ام تاكنون كسى راجع به آن از من نپرسيده است ، بلى ( پرسيدم ) و آن حضرت در پاسخ فرمود : « خلفاى شما دوازده نفرند به شمار نقيبان بنى اسرائيل » .\r\n\r\n[ آنچه از انس بن مالك ( خادم پيامبر صلَّى الله عليه و آله ) روايت شده است 
  ] :\r\n6 - انس بن مالك گويد : رسول خدا صلَّى الله عليه و آله فرمود : اين امر پيوسته برپا خواهد بود تا\r\n\r\n","description":"","footnote":"\r\n« 1 » قال اللَّه تعالى : « * ( وَلَقَدْ أَخَذَ اللَّه مِيثاقَ بَنِي إِسْرائِيلَ وَبَعَثْنا مِنْهُمُ اثْنَيْ عَشَرَ نَقِيباً\r\n« و الآية في سورة المائدة : 12 .\r\n","page_name":" 166 ","page_number":159},
  {"content":"\r\nدوازده نفر سرپرست از قريش - سپس حديث را تا آخر ادامه داده است - » .\r\n\r\nآنچه جابر بن سمرة سوائى خواهرزادهء سعد بن أبى - وقّاص ، پس از آنچه در اصل است ، روايت كرده\r\n: 7 - جابر بن سمرة گويد : رسول خدا صلَّى الله عليه و آله فرمود : « همواره اين امّت كارش مستقيم و بر دشمنش پيروز است تا زمان دوازده خليفه كه همگى آنان از قريش هستند سپرى گردد » . پس هنگامى كه به منزلش بازگشت جماعتى از قريش نزد او رفتند و از او پرسيدند : سپس چه خواهد شد ؟ فرمود : « كشت و كشتار خواهد بود » .\r\nهمچنين از طريق ديگرى از جابر بن سمرة نقل شده كه او گفت : رسول خدا صلَّى الله عليه و آله فرمود - و همانند حديث فوق را ذكر كرده است - 8 - جابر بن سمرة گويد : شنيدم از رسول خدا صلَّى الله عليه و آله كه مىفرمايد : « پس از من دوازده امير به پا خواهند خاست » سپس چيزى گفت كه من آن را نشنيدم ، از مردم سؤال كردم ، و نيز از پدرم كه به او نزديكتر از من بود پرسيدم ، گفت : آن حضرت\r\n","description":"","footnote":"","page_name":" 167 ","page_number":160},
  {"content":"\r\nفرمود : « همگى آنان از قريشند » . 9 - عامر بن سعد گويد : به وسيلهء نافع [ غلام خودم 
  ] به جابر بن سمرة نوشتم : مرا به چيزى از رسول خدا صلَّى الله عليه و آله كه آن را شنيده اى آگاه ساز ، گويد : او در جواب به من نوشت : شنيدم شامگاه همان روز جمعه اى كه اسلمى سنگسار شد مىفرمود : « اين دين همواره برپا خواهد بود تا اينكه [ قيامت فرا رسد يا 
  ] بر مردم دوازده نفر خليفه شوند كه جملگى از قريشاند - و حديث را تا آخرش ذكر كرده است » .\r\nو باز مانند اين حديث را از حاتم بن اسماعيل به سند خويش نقل كرده‌اند .\r\nهمچنين از مهاجر بن مسمار به سند خودش مانند اين روايت نقل شده است . 10 - جابر بن سمرة گويد : شنيدم از رسول خدا صلَّى الله عليه و آله كه مىفرمايد : « اين دين همواره پابرجا خواهد بود تا دوازده خليفه روى كار آيند سپس كلمه اى فرمود كه من آن را نفهميدم ، از پدرم سؤال كردم ، او گفت [ پيغمبر فرمود : 
  ] » همهء آنان از قريشند » .\r\n","description":"","footnote":"","page_name":" 168 ","page_number":161},
  {"content":"\r\n11 - از جابر بن سمرة روايت شده كه گفت : با پدرم خدمت رسول خدا صلَّى الله عليه و آله بوديم كه فرمود : « پس از من دوازده امير خواهد بود » سپس صداى خود را كوتاه و پنهان كرد ، از پدرم سؤال كردم ، گفت : آن حضرت فرمود : « همگى آنان از قريشاند » . 12 - جابر بن سمرة مىگويد : شنيدم رسول خدا صلَّى الله عليه و آله فرمود : « بعد از او - يا از پس او - دوازده امير به پا خواهند خاست » سپس كلمه اى گفت كه من آن را نفهميدم ، از مردم پرسيدم چه گفت ؟ آنان گفتند : فرمود : « همگى آنان از قريشاند » . 13 - جابر بن سمرة سوائى گويد : رسول خدا صلَّى الله عليه و آله در عرفه براى ما خطابه ايراد فرمود و گفت : « اين دين همواره نيرومند و چيره است و بر كسى كه با آن دين دشمنى ورزد چيره است ، هر كس از آن جدا شود يا با آن مخالفت كند آسيبى به آن دين نمىرساند تا زمانى كه دوازده نفر زمام آن را بدست دارند » راوى گويد : مردم صحبت مىكردند و من ديگر نفهميدم ( كه آن حضرت چه گفت )\r\n","description":"","footnote":"","page_name":" 169 ","page_number":162},
  {"content":"\r\nبه پدرم گفتم : پدر تو متوجّه فرمايش رسول خدا صلَّى الله عليه و آله شدى كه « همگى » چه هستند ؟\r\n( گفت : ) « همگى از قريشاند » .\r\nهمچنين از طريق ديگرى از جابر بن سمرة روايت شده كه گفت : رسول خدا صلَّى الله عليه و آله فرمود : « پيوسته اين امّت كارش پا برجا و بر دشمنش پيروز خواهد بود تا اينكه زمان دوازده خليفه كه همگى از قريش خواهند بود سپرى گردد ، و چون به منزل خود بازگشت جماعاتى از قريش نزد او رفته و به او عرض كردند بعد چه مىشود ؟ فرمود :\r\nكشت و كشتار خواهد شد » . 14 - از جابر بن سمرة روايت كردند كه رسول خدا صلَّى الله عليه و آله فرمود : « پس از من دوازده امير خواهد بود « - با اين فرق كه در روايت حصين گفته : « دوازده خليفه ، سپس چيزى گفت كه من آن را نفهميدم - « و پاره اى از آنان در حديث خود گفته‌اند : « پس از پدرم پرسيدم « و بعضى از آنان گفته‌اند : « از حاضران پرسيدم « پس گفتند : [ پيامبر 
  ] فرمود :\r\n« همگى آنان از قريش مىباشند » .\r\n","description":"","footnote":"","page_name":" 170 ","page_number":163},
  {"content":"\r\n، همچنين از طريق ديگرى از جابر بن سمرة نقل شده كه گفت : رسول خدا صلَّى الله عليه و آله چنين فرمود : « اين امّت كارش همواره مستقيم و بر دشمنش چيره خواهد بود تا اينكه ( دوران ) دوازده خليفه از آن بگذرد » . 15 - از جابر بن سمرة روايت شده كه گفت : رسول خدا صلَّى الله عليه و آله فرمود : « اين دين همواره پيروز است ، هر كه با آن دشمنى كند بدان آسيبى نمىرساند تا روزگار دوازده خليفه سپرى گردد » سپس سخنى گفت كه من آن را نفهميدم به پدرم گفتم : او چه گفت ؟\r\nپدرم گفت : فرمود : « همگى آنان از قريش خواهند بود » . 16 - جابر بن سمرة گويد : از رسول خدا شنيدم كه مىفرمايد « دين اسلام پيوسته عزيز خواهد بود تا دوازده خليفه » سپس كلمه اى فرمود كه من آن را نفهميدم ، به پدرم گفتم او چه گفت ؟ گفت فرمود : « همگى آنان از قريش خواهند بود » . 17 - جابر بن سمرة گويد : رسول خدا صلَّى الله عليه و آله براى ما خطابه ايراد كرد و من شنيدم كه\r\n","description":"","footnote":"","page_name":" 171 ","page_number":164},
  {"content":"\r\nمىفرمود : « همواره اين امر عزيز و بلندمرتبه و پيروز است بر آن كه با او دشمنى ورزد تا دوازده نفر زمام آن را در دست دارند ، همگى آنان » - سپس مردم هياهو كردند و حرف زدند و من بقيّهء سخن آن حضرت را پس از « همگى آنان » نفهميدم ، به پدرم گفتم : پدر ، بعد از جملهء « همگى آنان » رسول خدا صلَّى الله عليه و آله چه گفت ؟ گفت : فرمود : « همگى آنان از قريشاند » . 18 - جابر بن سمرة روايت كرده گفت : همراه پدرم بر پيامبر صلَّى الله عليه و آله وارد شدم و شنيدم آن حضرت مىفرمود : « امّت همواره بر اين دين خواهد بود تا زمانى كه دوازده زمامدار يا دوازده خليفه پى در پى روى كار آيند » راوى گويد : و كلمه اى را به صداى آهسته ( زير لب ) گفت و پدرم نزديكتر از من بود ، هنگامى كه خارج شدم پرسيدم : آن كلمه اى كه رسول خدا صلَّى الله عليه و آله آهسته گفت چه بود ؟ گفت : فرمود : « همگى آنان از قريش باشند » . 19 - جابر بن سمرة گويد : از رسول خدا صلَّى الله عليه و آله شنيدم كه فرمود : « پس از من در ميان امّتم دوازده نفر به زمامدارى بر خواهند خاست » راوى گويد : سپس چيزى گفت كه من آن را نشنيدم ، گفت : از حاضران پرسيدم و نيز از پدرم كه نزديكتر از من بود سؤال\r\n","description":"","footnote":"","page_name":" 172 ","page_number":165},
  {"content":"\r\nكردم ، وى گفت : حضرت فرمود : « همگى آنان از قريش هستند » . 20 - از عامر بن سعد روايت شده كه او كسى را نزد جابر بن سمرة فرستاد كه از رسول خدا صلَّى الله عليه و آله چه شنيده اى ؟ آن را براى ما بازگو كن ، گفت : شنيدم كه رسول خدا صلَّى الله عليه و آله مىفرمود : « اين دين پيوسته برپا خواهد بود تا دوازده نفر از قريش به خلافت رسند - و حديث را تا آخر آن ادامه داده است - » .\r\n\r\nآنچه ابو جحيفه روايت كرده است :\r\n21 - عون بن ابي جحيفه از پدر خود نقل كرده كه گفت : من نزد رسول خدا صلَّى الله عليه و آله بودم در حالى كه او سخن مىگفت و عموى من در برابر او نشسته بود ، پس آن حضرت فرمود : « كار امّت من همواره شايسته و نيكو خواهد بود تا دوران دوازده خليفه كه همگى آنان از قريش هستند سپرى شود » .\r\n\r\nآنچه از سمرة بن جندب روايت شده است :\r\nاز سمرة بن جندب روايت كرده‌اند كه او از پيامبر صلَّى الله عليه و آله همانند حديث انس بن مالك\r\n","description":"","footnote":"","page_name":" 173 ","page_number":166},
  {"content":"\r\nكه ما آن را در آغاز اين باب آورديم و عبد السّلام بن هاشم بزّار آن را روايت كرده بود نقل كرده است .\r\n\r\nآنچه عبد الله بن عمرو بن عاص روايت كرده است :\r\n22 - از عبد الله بن عمرو نقل شده كه گفت : . . . « ناگزير ، در كتاب خداى عزّ و جلّ نهفته است دوازده نفر بر مردم زمامدارى خواهند كرد » . 23 - شفّا أصبحى گفت : شنيدم عبد الله بن عمرو مىگويد : شنيدم كه رسول خدا صلَّى الله عليه و آله مىفرمود : « از پس من دوازده خليفه خواهد بود » . 24 - ابو طفيل گويد : عبد الله بن عمرو به من گفت : « اى أبا طفيل دوازده تن از بني كعب بن لؤىّ را شمار كن سپس بعد از آن كشت و كشتار خواهد بود » .\r\nو روايات در اين معنى از طرق اهل سنّت بسيار است كه دلالت دارد بر اينكه رسول خدا صلَّى الله عليه و آله آن دوازده نفر را ياد كرده و اينكه آنان جانشينان اويند 
  ] .\r\n","description":"","footnote":"","page_name":" 174 ","page_number":167},
  {"content":"\r\n\r\n( باب - 7 ) ( آنچه روايت شده در مورد كسى كه نسبت به يكى از امامان شكّ كند يا شبى را به روز آورد و امام خود را نشناسد ، يا دين خدا را پذيرفته باشد بدون امامى كه از جانب اوست )\r\n1 - يحيى بن عبد الله گويد : امام صادق عليه السّلام به من فرمود : « اى يحيى بن عبد الله هر كه شبى را سپرى كند كه در آن شب امام خود را نشناسد ( نداند امامش كيست ) به مرگى چون زمان جاهليّت از دنيا رفته است » . 2 - محمّد بن مسلم ثقفى گويد : از امام باقر عليه السّلام شنيدم كه مىفرمايد : « [ هر 
  ] كسى كه\r\n","description":"","footnote":"","page_name":" 175 ","page_number":168},
  {"content":"\r\nخدا را ديندارى كند به عبادتى كه جان خود را در آن به رنج اندازد و پيشوائى از جانب خداوند نداشته باشد [ إمامش از جانب خدا نباشد 
  ] كوشش او پذيرفته نيست و او گمراهى سرگردان است و خداوند از اعمال او بيزار است ، و او به مثل همچون گوسفندى است كه چوپان خود و يا گلَّهء خود را گم كرده پس گم گشته و بدين سو و آن سو در رفت و آمد باشد و همهء روز خود را سرگشته بماند ، و چون تاريكى شب او را فرا گيرد در تاريكى رمه اى را با چوپان آن ببيند و گلهء خود پندارد و به سوى آن ميل كند و فريب آن را بخورد ، و با آن رمه در آغلشان شب را سپرى كند ، چون صبح شد و شبان ، رمه خويش را به راه اندازد چوپان و گلَّه اش براى او ناآشنا باشد ، پس سراسيمه در حال تحيّر در پى يافتن چوپان و گلَّه خويش برآيد و باز چشمش به گلَّهء گوسفندى [ ديگر 
  ] با چوپان آن بيفتد باز به آن ميل كند و فريب آن را بخورد ، آنگاه چوپان گلَّه بر او فرياد كشد كه اى گوسفند گمشدهء سرگردان به شبان و رمهء خود بپيوند كه تو گم شده و سرگشته اى ، تو از چوپان و گلَّهء خويش گمشده اى ، پس آن گوسفند وحشت زده و سرگردان و گم كرده راه به تكاپو مىافتد ، چوپانى ندارد كه او را به چراگاهش هدايت كند يا او را به آغلش بازگرداند ، در كشاكش چنين وضعى كه او دارد ، گرگ فرصت را غنيمت شمرده و دلخواه خود را به چنگ آورده و او را بخورد .\r\n","description":"","footnote":"","page_name":" 176 ","page_number":169},
  {"content":"\r\nبه خدا سوگند اى پسر مسلم هر كسى از اين امّت كه صبح كند ( روزى را آغاز كند ) و داراى امامى از طرف خدا نباشد حالش همين گونه است ، او گم گشته و سرگردان و گمراه شده است . اگر چنين كسى به همين وضع بميرد به مرگ ( در حال ) كفر و نفاق مرده است . و بدان اى محمّد كه امامان به حقّ و پيروانشان همان كسانى هستند كه بر دين حقّاند و پيشوايان جور البتّه از دين خدا و از حقّ بركنارند ، خودشان گمراهند و ديگران را نيز گمراه مىكنند ، و اعمال ايشان كه به انجام آن مىپردازند همچون خاكسترى است كه باد تند بر آن بوزد در روزى طوفانى كه بر نگهدارى چيزى از آنچه به دست آورده‌اند قدرت نداشته باشند و آن گمراهى دور و دراز همين است » .\r\nهمچنين از طريق ديگرى به وسيلهء محمّد بن مسلم همانند اين حديث با الفاظش ، از امام باقر عليه السّلام نقل شده است . 3 - محمّد بن مسلم از امام باقر عليه السّلام روايت كرده گويد : به آن حضرت عرض كردم :\r\n« آيا آن كسى كه امامى از شما را انكار كند بفرمائيد وضع او چگونه است ؟ آن حضرت فرمود : هر كس امامى را كه از جانب خدا است انكار كند و از او و از دينش بيزارى\r\n","description":"","footnote":"","page_name":" 177 ","page_number":170},
  {"content":"\r\nجويد كافر و مرتدّ از اسلام است ، براى اينكه امام از جانب خدا ( منصوب ) است و دين او [ از 
  ] دين خدا است ، و هر كه از دين خدا بيزارى جويد پس خونش در آن حال مباح است ، مگر آنكه بازگردد ، يا از آنچه گفته ، به درگاه خدا توبه كند » . 4 - حمران بن اعين گويد : « از امام صادق عليه السّلام راجع به امامان سؤال كردم ، پس فرمود : « هر كس يكى از امامان زنده را انكار كند همهء امامانى را كه از دنيا رفته‌اند انكار كرده است » . [ 5 - ابن مسكان گويد : « از شيخ ( امام صادق عليه السّلام ) در بارهء امامان سؤال كردم فرمود : هر كس يكى از امامان زنده را انكار كند همهء امامانى را كه از دنيا رفته‌اند انكار كرده است » 
  ] . 6 - معاوية بن وهب گويد : شنيدم كه امام صادق عليه السّلام مىفرمايد : رسول خدا صلَّى الله عليه و آله فرمود : « هر كس در حالى كه امام خودش را نمىشناسد بميرد ، به مرگ جاهليّت مرده\r\n","description":"","footnote":"","page_name":" 178 ","page_number":171},
  {"content":"\r\nاست » . 7 - ابن أبى نصر از أبى الحسن الرّضا عليه السّلام روايت كرده كه در معنى فرمايش خداى تعالى : « چه كسى گمراه تر از آن است كه از هواى خويش پيروى كند بدون دستور خدا « « 1 » حضرت فرمود » منظور كسى است كه دين خويش را به رأى و نظر خود گرفته باشد نه از امامى از امامان راهنما » . 8 - محمّد بن سنان از طريق پاره اى از رجال خود از امام صادق عليه السّلام نقل مىكند كه آن حضرت فرمود : « هر كس با امامى كه امامتش از جانب خداست كسى را شريك سازد كه امامتش از جانب خدا نيست او مشرك است « 9 - محمّد بن مسلم گويد : « به امام صادق عليه السّلام عرض كردم : مردى به من گفت تو آخرين امامان ( امام آخر ) را بشناس ديگر براى تو زيانى ( اشكالى ) نيست كه امام قبل و اوّل را نشناسى . گويد آن حضرت فرمود : خدا اين مرد را از رحمت خود دور گرداند كه من او را نشناخته دشمن مىدارم ، مگر امام بعد جز به نصّ امام پيش شناخته مىشود ؟ » .\r\n\r\n","description":"","footnote":"\r\n« 1 » القصص : 50 .\r\n","page_name":" 179 ","page_number":172},
  {"content":"\r\n10 - محمّد بن منصور گويد : « از او - يعنى امام صادق عليه السّلام - پرسيدم از كلام خداى عزّ و جلّ كه فرموده » * ( وَإِذا فَعَلُوا فاحِشَةً قالُوا ) * - الآية « : « و چون كار زشتى انجام مىدهند گويند ما پدرانمان را بر اين كار يافته‌ايم و خدا ما را بدان امر فرموده بگو بدون شكّ خداوند به كار زشت فرمان نمىدهد آيا چيزى را كه نمىدانيد بر خداوند افترا مىگوئيد ؟ « « 1 » راوى گويد : آن حضرت فرمود : تاكنون كسى را ديده اى كه گمان برد خداوند او را به زنا و نوشيدن شراب يا چيزى از اين قبيل محرّمات امر فرموده باشد ؟\r\nعرض كردم نه ، فرمود : پس اين كار زشتى كه ادّعا مىكنند خداوند ايشان را به آن امر فرموده ، چيست ؟ عرض كردم خدا و ولىّ او بهتر مىدانند ، فرمود : همانا اين عمل زشت در مورد سر كردگان جور است كه ادّعا مىكنند خداوند ايشان را امر كرده كسانى را امام خود قرار دهند كه خدا به ايشان امام قرار دادن آنان را امر نفرموده است ، پس خداوند نيز آن عمل را بر ايشان ردّ كرده و خبر مىدهد كه آنان بر او دروغ بسته‌اند ، و كارشان را گناه و زشتى ( فاحشه ) نام نهاده » . 11 - محمّد بن منصور گويد : از بندهء نيكوكارى ( موسى بن جعفر عليهما السّلام ) كه درود خدا\r\n\r\n","description":"","footnote":"\r\n« 1 » الأعراف : 28 .\r\n","page_name":" 180 ","page_number":173},
  {"content":"\r\nبر او باد راجع به قول خداى عزّ و جلّ سؤال كردم كه مىفرمايد : * ( إِنَّما حَرَّمَ رَبِّيَ الْفَواحِشَ ) * - الآية : « جز اين نيست كه پروردگار من گناهان و زشتيها آنچه را از آن آشكارا در برون است و آنچه را كه پنهان در درون است حرام فرموده است » « 2 » گويد : آن حضرت فرمود :\r\nهمانا قرآن داراى ( دو معنى ) ظاهرى و باطنى است پس همهء آنچه خدا در قرآن حرام فرموده ، حرام است بنا به ظاهرش ، همچنان كه در ظاهر نيز چنين است ، و معنى باطنى آن پيشوايان جور است ، و همهء آن چه خداى تعالى در قرآن حلال فرموده پس حلال است بنا به همان ظاهر ، و معنى باطنى آن ، عبارت از امامان بر حقّ است » . 12 - جابر گويد : از امام باقر عليه السّلام در مورد اين فرمايش خداى عزّ و جلّ * ( وَمِنَ النَّاسِ مَنْ يَتَّخِذُ مِنْ دُونِ الله أَنْداداً ) * . . . : « از مردم كسانى هستند كه غير از خدا انبازانى مىگيرند و آنان را همچون خدا دوست مىدارند « « 1 » سؤال كردم ، فرمود : به خدا قسم آنان دوستان ( طرفداران ) فلانى و فلانى هستند كه آنان را امامان خود قرار دادند ، نه آن امامى را كه خدا او را امام بر مردم قرار داده است . به همين جهت فرمود : « اگر ببينى كسانى را كه ستم كردند هنگامى كه عذاب را مىبينند متوجّه مىشوند كه همهء قدرت به دست خدا است و خداوند عذابش سخت است آن هنگام كه پيروىشدگان از پيروان بيزارى مىجويند و عذاب را مىبينند و رشتهء اسباب آنان گسيخته مىشود و پيروان مىگويند اى كاش ما\r\n\r\n","description":"","footnote":"\r\n« 2 » الاعراف : 33 .\r\n« 1 » البقرة : 165 .\r\n","page_name":" 181 ","page_number":174},
  {"content":"\r\nرا بازگشتى در كار بود تا ما نيز از آنان بيزارى مىجستيم همچنان كه آنان از ما بيزارى جستند ، خداوند كردارشان را اين چنين به آنان نشان مىدهد كه سراسر براى آنان حسرت است و از آتش بيرون رونده ( بيرون رفتنى ) نيستند « « 1 » سپس امام باقر عليه السّلام فرمود : جابر به خدا قسم آنان پيشوايان ظلم و پيروانشان هستند » . 13 - حبيب سجستانى از امام باقر عليه السّلام روايت كند كه آن حضرت فرمود : خداى عزّ و جلّ فرموده است : هر كس از رعيّت اسلام را كه به ولايت هر امام ستمكارى كه از جانب خدا نيست اعتقاد داشته باشد حتما عذاب خواهم كرد هر چند آن رعيّت در اعمال خود نيكوكار و با تقوى باشد ، و هر رعيّتى از اسلام را كه به ولايت هر امام عادلى از جانب خدا اعتقاد داشته باشد مورد بخشش قرار خواهم داد اگر چه آن فرد در اعمال خود ستمگر و گنهكار بوده باشد « ( يعنى اعتقاد به امام دروغين موجب بيرون رفتن از ايمان است و اعتقاد به امام راستين را كه از جانب حقّ است موجب بيرون شدن از تاريكى گناه و دخول در نور ايمان است ) . 14 - عبد الله بن أبى يعفور گويد : « به امام صادق عليه السّلام عرض كردم : من با مردم معاشرت دارم ، بسيار در شگفتم از گروههائى كه ولايت شما را ندارند و تولَّى فلانى و\r\n\r\n","description":"","footnote":"\r\n« 1 » البقرة 165 الى 167 . و قوله « ترى » على قراءة نافع و ابن عامر .\r\n","page_name":" 182 ","page_number":175},
  {"content":"\r\nفلانى را دارند ، آنان داراى امانت و راستى و وفادارى هستند ، و ( در مقال اينان ) گروههائى كه ولايت شما را دارند داراى آن امانت و وفادارى و راستى نيستند ؟ گويد :\r\nناگاه امام صادق عليه السّلام راست نشست و همانند آدمى خشمگين رو به من كرده و گفت :\r\nكسى كه به امامى ستمكار كه از جانب خدا نيست اعتقاد داشته باشد اصلا دين ندارد ، و بر كسى كه به ولايت امام عادلى منصوب از جانب خدا اعتقاد داشته باشد سرزنشى نيست . عرض كردم : آنان ديندار نيستند ، و سرزنشى هم بر اينان نيست ؟ فرمود : آرى آنان دين ندارند و بر اينان نيز سرزنشى نيست ، سپس فرمود : آيا فرمايش خداى عزّ و جلّ را نشنيده اى كه مىفرمايد : * ( الله وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ ) * :\r\n« خداوند بر آنان كه ايمان آورده‌اند ولايت دارد و آنان را از تاريكىها به سوى روشنائى مىراند » يعنى ( سوق دادن ) از تاريكيهاى گناهان به طرف روشنائى توبه و آمرزش به پاس برخوردارى از ولايت هر امام عادلى از جانب خداست ، سپس خداوند مىفرمايد : « و آنان كه كفر ورزيدند اولياءشان طاغوت است آنان را از روشنائى به سوى تاريكيها مىرانند » براى كافر چه نورى وجود دارد تا از آن بيرون آيد ؟ بلكه مراد اين آيه تنها اين است كه آنان در روشنائى اسلام بودند ولى چون ولايت هر امام جائرى را كه از جانب خدا نبود پذيرفتند به خاطر اينكه ايشان ولايت آنان را پذيرفتند از نور\r\n","description":"","footnote":"","page_name":" 183 ","page_number":176},
  {"content":"\r\nاسلام به ظلمات كفر در آمدند ، پس خداوند نيز براى آنان آتش دوزخ را همراه با كفّار واجب فرمود . و مىفرمايد : « آن گروه اهل دوزخاند آنان در آتش جاودان خواهند بود » . « 1 » 15 - عبد الله بن سنان از امام صادق عليه السّلام روايت مىكند كه آن حضرت فرمود :\r\nخداوند را آزرمى نيست از عذاب امّتى كه به امامى غير منصوب از جانب خدا اعتقاد داشته باشد اگر چه آن امّت در اعمال خود نكوكار و پارسا باشد ، و خدا شرم دارد از اينكه امّتى را كه معتقد به امامى از جانب خدا است عذاب كند ، و گرچه در اعمال خود ستمگر و گناهكار باشد » . 16 - عبد الله بن أبى يعفور گويد : « به امام صادق عليه السّلام عرض كردم : مردى ولايت شما را قبول دارد و از دشمن شما بيزارى مىجويد و حلال شما را حلال مىداند و حرام شما را حرام مىداند و مىپندارد كه امر در ميان شما خاندان است و از ميان شما به سوى ديگران خارج نشده جز اينكه مىگويد : آنان در آنچه بين خودشان است اختلاف دارند و با وجود اينكه خود امامان پيشوا هستند هر گاه خود بر كسى متّفق القول شدند و گفتند :\r\n\r\n","description":"","footnote":"\r\n« 1 » البقرة : 257 .\r\n","page_name":" 184 ","page_number":177},
  {"content":"\r\nاين ( امام ) است ، ما نيز مىگوئيم همان امام است ، آن حضرت فرمود : اگر او بر اين اعتقاد بميرد ، به مرگ جاهليّت مرده است » .\r\nشرح : ( مراد جماعت بتريّه هستند كه گويند حقّ با همانهاست كه خدا تعيين كرده ولى مانعى ندارد كه مردم خود با رأى خويش هر كه را از آن خاندان خواستند به امامت تعيين كنند و چنانچه تعيين كردند او واجب الإطاعة خواهد بود ، و بالأخره به نصّ قائل نيستند و حقّ نصب را منحصر به خدا نمىدانند ) 17 - سماعة بن مهران گويد : « به امام صادق عليه السّلام عرض كردم : مردى ولايت على را دارد و از دشمن او بيزارى مىجويد و هر چه علىّ عليه السّلام بگويد او نيز مىگويد جز اينكه مىگويد آنان در بين خود اختلاف مىكنند و حال آن كه خود امامان پيشوا هستند ، پس من نمىدانم كدام يك از آنان امام است ، هر گاه خود بر كسى اجتماع كردند ، من نيز سخن او را مىپذيرم ( و مورد عمل قرار مىدهم ) با توجّه به اينكه آگاهى داشته كه امر در ميان آنان است . آن حضرت فرمود : اگر او بر اين عقيده باشد و بميرد ، به مرگ جاهليّت مرده است . سپس فرمود : قرآن داراى تأويلى است كه همواره جريان دارد همان گونه كه شب و روز جريان دارد ، و همان گونه كه خورشيد و ماه در جريان است ، و چون تأويل چيزى از قرآن پيش آيد وقوع مىيابد ، پس پاره اى از آن تأويلات فرا رسيده است و پاره اى از آن هنوز پيش نيامده است » .\r\n","description":"","footnote":"","page_name":" 185 ","page_number":178},
  {"content":"\r\n18 - مفضّل بن عمر گويد : امام صادق عليه السّلام فرمود : « كسى كه خدا را به دينى معتقد باشد بدون آنكه از عالمى راستگو آن را شنيده باشد خداوند او را دچار گمراهى و سرگردانى منتهى به رنج و زحمت خواهد كرد . و هر كه دعوى آموزش كند از غير درگاهى كه خدا آن را براى خلق خود گشوده ، پس او مشرك به خدا است و آن درگاه عبارت از همان امينى است كه سرّ پنهان خداوند به او سپرده شده است » .\r\nاز طريق ديگرى نيز از مفضّل بن عمر روايت شده كه گفت : امام صادق عليه السّلام فرمود : « هر كس دينى داشته باشد بدون اينكه آن را از شخص راستگويى شنيده باشد - و نظير حديث قبل را به همانسان ذكر كرده است » . 19 - از حمران بن أعين روايت شده كه گفت : « براى امام صادق عليه السّلام شرح دادم كه مردى ولايت امير المؤمنين عليه السّلام را دارد و از دشمن او بيزارى مىجويد و هر آنچه او بگويد مىگويد ( يعنى معتقد است به آنچه على گفته است ) جز اينكه مىگويد : آنان يعنى بنى هاشم از اولاد على عليه السّلام در آنچه ميان خودشان است اختلاف دارند ، با اينكه امامان پيشوا هستند ، و من نمىدانم كدامشان امام است ، هر گاه نظر همگى آنان بر يك نفر قرار\r\n","description":"","footnote":"","page_name":" 186 ","page_number":179},
  {"content":"\r\nگرفت ما نيز سخن او را معتبر مىگيريم ، و البتّه من شناخته‌ام كه امر امامت در ميان آنان است - خداوند همگى آنان را مورد رحمت قرار دهد - آن حضرت ( پس از شنيدن شرحى كه به او عرض كردم ) فرمود : چنين شخصى اگر ( باقى بر اين عقيده ) بميرد ، به مرگ جاهليّت مرده است » .\r\nهمانند اين حديث را معاذ بن مسلم نيز از امام صادق عليه السّلام نقل كرده است .\r\nپس كسى كه اهل انديشيدن است و جزو خردمندان و صاحبان شعور و معتقدين به ولايت امامان اهل بيت عليهم السّلام است بايد اين احاديث كه روايت شده است از رسول - خدا صلَّى الله عليه و آله و امام باقر و امام صادق عليهما السّلام در مورد كسى كه نسبت به يكى از ائمّه عليهم السّلام شك كند يا شبى را روز كند كه امام خود را در آن نشناسد و نيز نسبت كفر و نفاق و شرك كه ايشان به او داده‌اند و اينكه اگر او باقى بر آن عقيده بميرد به مرگ جاهليّت مرده است و ما از آن به خدا پناه مىبريم و همچنين گفتهء ايشان را كه « هر كس يكى از امامان زنده را انكار كند امامانى را كه از دنيا رفته‌اند نيز انكار كرده است » . به دقّت و عميقا مورد توجّه قرار داده و بدان بينديشد .\r\nو از طرفى نيز صاحب عقل بايد بنگرد كه چه كسى را به امامت خود بر مىگزيند و باطلها و امور بيهوده او را نفريبد و هواى نفس او را از راه حقّ به باطل منحرف نسازد ،\r\n","description":"","footnote":"","page_name":" 187 ","page_number":180},
  {"content":"\r\nزيرا كه هر كس هوى او را به دنبال خود بكشد ، سقوط كرده چنان در هم خواهد شكست كه جبران پذير نباشد ، هر كس بايد بداند در دينش طاعت چه كسى را گردن مىنهد ، و چه كسى ميان او و خالقش پيامآور ( واسطه و رابط ) است كه او تنها يكى است و آنان كه غير او هستند شيطانها و باطل گويان و فريبكاران و فتنه گراناند همچنان كه خداى عزّ و جلّ فرموده : « شيطانهاى انسى و جنّى به منظور فريب دادن ، سخن بيهوده را پاره اى از آنان به بعض ديگر مىرساند » . « 1 » خداوند به احسان خود ما و برادرانمان را از انحراف از حقّ و بازگشت از طريق هدايت و از فرو افتادن در گردابهاى گمراهى و هلاكت در پناه خود گيرد كه او همواره به مؤمنين مهربان بوده است .\r\n\r\n","description":"","footnote":"\r\n« 1 » الانعام : 112 .\r\n","page_name":" 188 ","page_number":181},
  {"content":"\r\n\r\n( باب - 8 ) ( آنچه روايت شده در مورد اينكه خداوند زمين خود را بدون حجّت وانمىگذارد )\r\nاز آن جمله 1 - روايتى از فرمايش مشهور امير المؤمنين علىّ عليه السّلام است به كميل بن زياد نخعى كه كميل گويد : امير المؤمنين صلوات الله عليه دستم را گرفت و مرا به سمت صحرا بيرون برد ، وقتى به صحرا رسيد آه عميقى كشيد و فرمود : - در اينجا كميل كلام امير - المؤمنين عليه السّلام را به درازا نقل مىكند تا در پايان سخن آن حضرت ، به اين عبارت از فرمايش او مىرسد كه فرموده - جز اين نباشد كه زمين از حجّتى كه به همراه برهان خود براى خدا قيام مىكند خالى نمىماند يا به صورت آشكار و معلوم ، و يا بيمناك پنهان تا حجّتهاى خدا و دلايل روشنگر او باطل نگردد » .\r\nآيا در فرمايش امير المؤمنين عليه السّلام لفظ « آشكار و معلوم » روشنگر اين نيست كه منظور آن حضرت از كلمهء معلوم ، شخص و جايگاه آن حجّت بوده است ؟ و همچنين\r\n","description":"","footnote":"","page_name":" 189 ","page_number":182},
  {"content":"\r\nفرمودهء آن حضرت : « يا بيمناك پنهان » آيا مراد اين نيست كه شخص آن حجّت غايب و جايش نامعلوم است ؟ خداوند دادرس است . 2 - ابو اسحاق سبيعى گويد : از فرد مورد اطمينانى از اصحاب امير المؤمنين عليه السّلام شنيدم كه مىگفت : امير المؤمنين عليه السّلام در خطبه اى طولانى كه در كوفه ايراد كرد ، فرمود :\r\nخداوندا ناگزير تو بايد داراى حجّتهائى در زمين خود باشى ، حجتى پس از حجّت ديگر بر خلق خود كه آنان را به دين تو هدايت كنند و به آنان دانش تو را بياموزند تا پيروان اولياى تو از هم جدا نشوند ، آن حجّت يا آشكار است ولى فرمانبردارى نمىشود ، يا پنهان و نگران و مراقب خود است . اگر شخص آنان در حال آرامش و سكوتشان در حكومتهاى ناحقّ از مردم غايب شده باشند ، علم آنان كه رواج يافته از مردم پنهان نمىشود و آداب ايشان در دلهاى مؤمنين پابرجا است و بدان عمل مىكنند و مؤمنين بدان چه تكذيبكنندگان از آن در هراسند و اسرافكاران نيز از آن شانه خالى مىكنند مأنوسند ، به خدا سوگند اين سخن كالائى است كه به رايگان به شما داده مىشود ، اى كاش كسى بود كه آن را به يارى خردش ( به گوش دل ) مىشنيد و آن را مىشناخت و\r\n","description":"","footnote":"","page_name":" 190 ","page_number":183},
  {"content":"\r\nباور مىداشت و از آن پيروى مىكرد و در راهش گام بر مىداشت و بدان وسيله رستگار مىشد . سپس آن حضرت مىفرمايد : چنين شخصى كيست ؟ براى همين است كه دانش وقتى عالمان را نيابد كه نگهداريش كنند و همان گونه كه آن را از عالم مىشنوند به ديگران برسانند ، پنهان مىشود ، پس از سخنى طولانى در اين خطبه آن حضرت فرمود : خداوندا من مىدانم كه همهء علم پنهان نمىگردد و ريشه هايش قطع نمىشود و تو زمينت را براى بندگان از حجّت خود خالى نمىگذارى ، [ حجّت تو 
  ] يا آشكار است كه فرمانبردارى مىشود و يا نگران و پنهان است كه فرمانش را نمىبرند ، تا حجّت تو باطل نشود و اولياى تو بعد از اينكه هدايتشان فرمودى گمراه نگردند - سپس خطبه را تا پايان ادامه داد - » .\r\nو اين حديث از طريق ديگرى نيز از ابو اسحاق سبيعىّ از يكى از اصحاب امير المؤمنين عليه السّلام كه مورد اعتماد است نقل شده كه گفت : امير المؤمنين عليه السّلام اين كلام را ايراد فرموده و هنگام سخنرانى آن حضرت بر منبر كوفه ، او آن را از بر كرده است ( كه مىفرمود ) : « خداوندا : - و مانند حديث قبل را نقل كرده است - » .\r\n","description":"","footnote":"","page_name":" 191 ","page_number":184},
  {"content":"\r\n3 - اسحاق بن عمّار گويد : از امام صادق عليه السّلام شنيدم كه مىفرمود : « زمين خالى نمىماند مگر آنكه دانشمندى در آن باشد كه هر گاه مؤمنان چيزى را افزودند آنان را باز گرداند ، و اگر چيزى را كم كردند بر ايشان كامل كند » . 4 - عبد الله بن سليمان عامريّ گويد كه امام صادق عليه السّلام فرمود : « همواره در روى زمين حجّتى از جانب خدا خواهد بود كه حلال و حرام را معرّفى مىكند و مردم را به راه خدا مىخواند » . 5 - حسين بن أبى العلاء گويد : « به امام صادق عليه السّلام عرض كردم : آيا ممكن است زمين بدون امام بماند ؟ فرمود : نه » . 6 - ابو بصير از امام صادق عليه السّلام روايت كرده كه آن حضرت فرمود : « هرگز خداوند زمين را بدون وجود عالم رها نكرده است ، اگر چنين نبود حقّ از باطل شناخته نمىشد » .\r\n","description":"","footnote":"","page_name":" 192 ","page_number":185},
  {"content":"\r\n7 - ابو حمزهء ثمالى از امام باقر عليه السّلام روايت كند كه آن حضرت فرمود : « به خدا قسم خداوند از زمانى كه آدم را قبض روح فرموده ، زمين خود را تاكنون رها نكرده است مگر اينكه در روى آن امامى بوده كه به وسيلهء او هدايت به سوى خدا انجام مىگرفته است ، و او حجّت خدا بر بندگانش بوده ، و پس از اين هم زمين بدون امامى كه حجّت خدا براى بندگان اوست باقى نمىماند » . 8 - ابو حمزهء ثمالىّ گويد : « به امام صادق عليه السّلام عرض كردم : آيا ممكن است زمين بدون امام بماند ؟ فرمود اگر زمين بدون امام بماند حتما فرو خواهد رفت » . 9 - محمّد بن فضيل از امام رضا عليه السّلام روايت كرده گويد : « به آن حضرت عرض كردم : آيا هرگز زمين بدون امام خواهد ماند ؟ فرمود : نه ، عرض كردم : از امام صادق عليه السّلام براى ما روايت شده كه زمين بدون امام نخواهد ماند مگر اينكه خداوند بر اهل زمين خشم گيرد - يا گفت بر بندگان خشم گيرد - پس آن حضرت فرمود : باقى نمىماند [ زمين بدون امام و اگر بماند 
  ] در اين صورت حتما فرو مىرود » .\r\n","description":"","footnote":"","page_name":" 193 ","page_number":186},
  {"content":"\r\n10 - ابو هراسه از امام باقر عليه السّلام روايت مىكند كه آن حضرت فرمود : « اگر امام ساعتى از زمين برداشته شود زمين ، اهلش ( مردم و موجودات روى زمين ) را در خود فرو خواهد برد و همچون دريا كه اهل خود را دستخوش طوفان مىكند زير و رو خواهد ساخت » .\r\n( از اين روايات استفاده مىشود كه خداوند مردم را مكلَّف خلق فرموده چون به آنها عقل و اراده و اختيار داده است لذا تا هستند بايد رهبر داشته باشند و الَّا بايد بساط خلقت آنان پرچيده شود ) . 11 - وشّاء گويد : « از امام رضا عليه السّلام پرسيدم : آيا ممكن است زمين بدون امام بماند ؟\r\nفرمود : نه ، گفتم : براى ما روايت شده كه زمين بدون امام نمىماند مگر اينكه خداى عزّ و جلّ بر بندگان خشم گيرد ، فرمود : ( بدون امام ) نمىماند كه اگر چنين شود زمين فرو مىرود » .\r\n","description":"","footnote":"","page_name":" 194 ","page_number":187},
  {"content":"\r\n\r\n( باب - 9 ) ( رواياتى در مورد اينكه اگر در روى زمين جز دو نفر كسى باقى نماند حتما يكى از آن دو حجّت خواهد بود )\r\n1 - ابو عماره حمزة بن طيّار گويد : از امام صادق عليه السّلام شنيدم مىفرمايد : « اگر در روى زمين جز دو نفر باقى نماند دومين نفر از آن دو تن ، همان حجّت خواهد بود » . 2 - ابو عماره حمزة بن طيّار از امام صادق عليه السّلام روايت مىكند كه آن حضرت فرمود : « اگر در روى زمين تنها دو نفر باقى بمانند يكى از آن دو ، بر همراه خود حجّت خواهد بود » .\r\nهمچنين محمّد بن عيسى نيز همانند اين حديث را روايت كرده است .\r\n","description":"","footnote":"","page_name":" 195 ","page_number":188},
  {"content":"\r\n3 - كرّام گويد : امام صادق عليه السّلام فرمود : « اگر همهء مردم تنها به دو نفر محدود شود ، حتما يكى از آن دو امام است و اضافه فرمود : امام و حجّت ، آخرين كسى است كه از دنيا مىرود تا هيچ كس را بر خدا دليل نباشد كه خدا بدون حجّتى از جانب خود او را رها كرده است » . 4 - حمزة بن طيّار گويد : از امام صادق عليه السّلام شنيدم كه مىفرمايد : « اگر در روى زمين جز دو نفر كسى باقى نماند حتما يكى از آن دو فرد حجّت است ، يا دومى حجّت است - شكّ مربوط به احمد بن محمّد بن خالد است كه جزو روات در سند حديث است - » . 5 - يونس بن يعقوب از امام صادق عليه السّلام روايت مىكند از آن حضرت شنيده است كه مىفرمود : « اگر در روى زمين جز دو نفر كس ديگرى باقى نباشد حتما يكى از آن دو نفر امام است » .\r\n","description":"","footnote":"","page_name":" 196 ","page_number":189},
  {"content":"\r\n\r\n( باب - 10 ) ( رواياتى در غيبت امام منتظر ، خليفهء دوازدهم عليه السّلام ، و ذكر مولا امير المؤمنين و نيز امامان پس از آن حضرت عليهم السّلام ، و هشدار آنان راجع به غيبت )\r\n1 - فرات بن أحنف از امام صادق عليه السّلام روايت كرده كه آن حضرت به نقل از پدران خود عليهم السّلام فرمود : « در زمان خلافت امير المؤمنين عليه السّلام آب فرات بالا آمد ، پس آن حضرت و دو فرزندش حسن و حسين عليهم السّلام سوار شدند ، چون گذارشان بر طايفهء ثقيف افتاد آنان گفتند على آمده است آب را به جاى خود بازگرداند ( فرو نشاند ) ، پس علىّ عليه السّلام فرمود : بدانيد به خدا قسم من و اين دو فرزندم يقينا كشته خواهيم شد و بدون ترديد خداوند مردى را كه از فرزندان من است در آخر الزّمان بر مىانگيزد كه خونخواهى ما خواهد كرد ، و او حتما از مردم پنهان خواهد شد براى مشخّص شدن گمراهان در زمان غيبت ، تا جايى كه نادان بگويد : خدا را در آل محمّد نيازى نيست » .\r\n","description":"","footnote":"","page_name":" 197 ","page_number":190},
  {"content":"\r\n2 - مفضّل بن عمر گويد : امام صادق عليه السّلام فرمود : « يك خبر كه آن را درك مىكنى بهتر است از ده خبر كه صرفا آن را روايت مىكنى ، همانا هر حقّى داراى حقيقتى است و هر كار درستى را نورى است ، سپس فرمود : و به خدا سوگند ، كسى از شيعيان خود را فقيه نمىشماريم تا اينكه به رمز سخنى به او گفته شود و او آن رمز را دريابد ، همانا امير المؤمنين عليه السّلام بر منبر كوفه فرمود : « به راستى كه فتنه هايى ظلمانى و كدر و تاريك پشت سر داريد كه جز نومه ( كسى كه عنوانى در مردم ندارد و به كلَّى قدرش مجهول و ناشناخته است ) كسى از آن نجات نمىيابد ، به آن حضرت عرض شد : اى امير مؤمنان نومه چيست ؟ فرمود : آن كسى است كه مردم را مىشناسد ولى مردم او را نمىشناسند ، و بدانيد كه زمين از حجّت خداى عزّ و جلّ خالى نمىماند ولى خداى عزيز به زودى ديدهء خلقش را از او نابينا مىسازد به خاطر ظلم و جورشان و زياده روى آنان نسبت به خودشان ، و اگر زمين يك ساعت از حجّت خدا خالى بماند اهل خود را فرو مىبرد ، لكن آن حجّت مردم را مىشناسد و آنان او را نمىشناسند ، چنان كه يوسف مردم را ( برادرانش را ) مىشناخت و آنها او را نمىشناختند . سپس آن حضرت اين آيه را\r\n","description":"","footnote":"","page_name":" 198 ","page_number":191},
  {"content":"\r\nتلاوت فرمود : « * ( يا حَسْرَةً عَلَى الْعِبادِ ما يَأْتِيهِمْ ) * - الخ » اى دريغ بر بندگان ، پيامبرى بر ايشان نيامد مگر اينكه او را به مسخره مىگرفتند » . « 1 » 3 - عمرو بن سعد از امير المؤمنين عليه السّلام روايت كرده : روزى حضرت به حذيفة بن يمان فرمود : « اى حذيفه با مردم آنچه را نمىدانند ( نمىفهمند ) نگو كه سركشى كنند و كفر ورزند ، همانا پاره اى از دانشها سخت و گرانبار است كه اگر كوهها آن را بر دوش كشند از بردن آن ناتوان باشند ، همانا علم ما اهل بيت در آتيهء نزديك مورد انكار و ابطال مردم قرار مىگيرد و راويانش كشته خواهند شد و با كسى كه آن را بخواند بد رفتارى خواهد شد از روى ظلم و رشك بردن نسبت به آنچه كه خدا به عترت وصىّ يعنى وصىّ پيغمبر صلَّى الله عليه و آله بدان وسيله برترى داده است .\r\nاى پسر يمان همانا پيامبر آب دهان در دهان من انداخت و دست خويش بر سينهء من كشيد و گفت : « خدايا جانشين و وصىّ مرا و پرداختكنندهء دين مرا و وفاكنندهء عهد و امانت و يار و ياور مرا بر دشمنت و دشمن من و بازگشايندهء اندوه از چهرهء مرا آنچه از علم كه به آدم بخشيدى ، و آنچه از بردبارى كه به نوح بخشيدى و آنچه از فرزندان پاك ،\r\n\r\n","description":"","footnote":"\r\n« 1 » سورة يس : 30 .\r\n","page_name":" 199 ","page_number":192},
  {"content":"\r\nو بزرگوارى كه به ابراهيم بخشيدى ، و آنچه از شكيبائى كه به ايّوب در هنگام بلا عطا كردى ، و آنچه از سرسختى كه در مبارزه و روياروئى با هماوردان به داود بخشيدى ، و آنچه از فهم به سليمان بخشيدى جملگى را به او ( جانشين من ) نيز عطا فرما ، خدايا چيزى از دنيا را از علىّ پوشيده مدار تا آنجا كه همهء دنيا را همچون سفرهء كوچكى گسترده در پيش روى او مقابل چشمانش قرار دهى ، خدايا قدرتمندى و صلابت و چابكى موسى را به او ببخش ، و در نسل او كسى شبيه عيسى قرار ده ، بار الها تو جايگزين من بر او و بر عترت و تبار [ پاك 
  ] و پاكيزه اش هستى كه از آنان پليدى [ و آلودگى 
  ] را برده اى و برخورد و تماس شيطانها را از آنان برگردانده اى ، پروردگارا اگر قريش بر او ستم كردند و ديگرى را بر او مقدّم داشتند تو او را به منزلهء هارون نسبت به موسى آنگاه كه موسى از وى دور شد قرار ده ، سپس به من فرمود : اى على بسا در ميان فرزندان تو [ فرزندانى 
  ] با فضيلت كه كشته مىشوند در حالى كه مردم همچنان ايستاده مىنگرند و بىتفاوتند ، زشت باد امّتى كه ببينند فرزندان پيامبرشان از روى ستم كشته مىشوند و آنان بىتفاوت باشند و براى جلوگيرى دست به اقدامى نزنند . آرى ، قاتل و فرماندهء قتل و ناظر بىتفاوت همگى در جرم و گناه يكسانند و در لعنت و نفرين شريك .\r\n","description":"","footnote":"","page_name":" 200 ","page_number":193},
  {"content":"\r\nاى فرزند يمان سينه هاى قريش به بيعت با علىّ و موالاتش گشاده نخواهد شد ( راضى به آن نباشند ) و دل آنها از آن خشنود نمىشود و زبان آنها بدان جارى نمىگردد مگر با كمال كراهت و كوركورانه و كوچك شمردن آن .\r\nاى فرزند يمان به زودى قريش با علىّ بيعت كنند ولى چندان نگذرد كه بيعت خود را بشكنند و به مبارزه با او برخيزند و بر ستيزش اقدام نمايند و برچسبهاى بسن بزرگ به دو بزنند ، پس از علىّ حسن به حكومت رسد و بيعتش بشكنند ، پس حسين به حكومت رسد ، و امّت جدّش او را خواهند كشت ، پس لعنت و نفرين بر مردمى كه پسر دختر پيامبرشان را بكشند ، چنين امّتى را عزّت مباد ، و بر طلايه دارش نفرين و لعنت باد و بر آن كه براى آن فاسق برنامه ريزى مىكند و كارهايش را سازمان مىدهد ، سوگند به آنكه جان علىّ به دست اوست ، اين مردم پس از كشتن فرزندم حسين همهء عمر را در بدبختى ضلالت و گمراهى و ستم و كجروى و جور و چنددستگى در دين ، به سر خواهد برد ، و پيوسته در صدد تغيير و تبديل احكامى كه خداوند در كتاب خود فرو فرستاده و به آشكار نمودن و اظهار بدعتها و از بين بردن سنّتها و برهم زدن دستورات دين و به كار گرفتن قياس در موضوعات هم شكل و كنار زدن محكمات ( دستورات صريح ) قرآن خواهند بود تا به كلَّى لباس دين اسلام از پيكر خويش بركنند و از اين دين بيگانه گردند و به وادى كورى و گمراهى و سرگردانى و بدبختى نيافتن راه نجات گرفتار شوند . اى نسل\r\n","description":"","footnote":"","page_name":" 201 ","page_number":194},
  {"content":"\r\nاميّه تو را چه مىشود مرگ بر تو ، كه هرگز راه نيابى ، و اى اولاد عبّاس تو را چه مىشود ، مرگ بر تو ، كه در بني اميّه جز ظالم و ستمكار و در بني عبّاس جز تجاوزكار و سرپيچ از فرمان حقّ و سركشى از دستورات خداوند به چشم نمىخورد ، كشندگان فرزندان من ، درندگان پردهء [ من و 
  ] حرمت مناند ، پس اين امّت پيوسته ستمگرند و همچون سگان در ستيز با يك ديگر ؛ بر حرام دنيا به سر برند و در درياهاى هلاكت و گودالهاى خون ، عمر سپرى كنند تا آن زمان كه غائبشوندهء فرزندان من از ديدگان مردم پنهان شود و مردم به هم بگويند ، آيا او گم شده ، آيا كشته شده ، يا خود وفات يافته است ، كه فتنه شدّت گيرد ، و بلا نازل شود ، و آتش جنگ قبيله اى بر افروزد ، و مردم در دينشان تندروى كنند و همصدا شوند كه حجّت از ميان رفته و امامت باطل شده است .\r\nو حجّگزاران در آن سال از شيعهء علىّ و دشمنانش همه به حجّ روند تا جستجو و كندوكاو از يادگار گذشتگان كنند ، ولى نه از او نشانه اى ديده شود و نه خبرى و نه بازمانده اى شناخته شود ، پس در چنين وضعى شيعهء علىّ مورد ناسزاگوئيها قرار گيرد ، دشمنانش به او سخنهاى ناشايست مىگويند و اشرار و نابكاران در گفتگو بر شيعيان چيره شوند تا جايى كه امّت ، سرگردان مىماند و به وحشت بيفتد و اين سخن كه حجّت از ميان رفته و امامت باطل گرديده است ، فراوان شود ( بر سر زبانها شايع شود ) ، به\r\n","description":"","footnote":"","page_name":" 202 ","page_number":195},
  {"content":"\r\nخداى علىّ قسم كه حجّت امّت همان هنگام ايستاده و در راه آن ( امّت ) گام برمىدارد ، به خانه ها و كاخهايش داخل مىشود ، در شرق و غرب زمين در گردش است ، گفته ها را مىشنود و بر جماعت سلام مىكند ؛ او مىبيند امّا ديده نمىشود تا زمان و وعده اش فرا رسد و منادى از آسمان آواز دهد كه « هلا امروز روز شادى فرزندان علىّ و شيعيان او است » .\r\nدر اين حديث عجائب و شواهدى است بر حقّ بودن آنچه شيعهء اماميّه بدان اعتقاد دارد و متديّن به آن است ، خدا را شكر ، از جمله شواهد ، فرمايش امير المؤمنين - صلوات الله عليه - است كه : « تا زمانى كه غائبشونده از فرزندانم از ديدهء مردم پنهان شود . . . » آيا اين خود چنين غيبتى را ايجاب نمىكند ؟ و نيز شاهدى نيست بر گفته آن كسى كه به اين موضوع اعتراف دارد و متديّن به امامت صاحب آن غيبت است ؟ سپس فرمايش ديگر او كه : « و مردم به جنب و جوش در مىآيند كه او گم شده يا به قتل رسيده و يا وفات يافته است - تا آخر . . . » و نيز : « اينكه همصدا شوند بر اينكه حجّت از ميان رفته و امامت باطل گرديده است . . . » آيا اين سخن با آنچه كه هم اكنون همهء مردم از تكذيب اماميّه در مورد صاحب غيبت برآنند ، موافق نيست ؟ در صورتى كه غيبت در بارهء او محقّق شده است هر چند او را نبينند ، و نيز فرمايش آن حضرت كه : « در آن سال مردم\r\n","description":"","footnote":"","page_name":" 203 ","page_number":196},
  {"content":"\r\nحجّگزار براى جستجو به حجّ مىروند . . . « مردم همين كار را كردند و اثرى از او نديدند . و بازفرمايش او كه : « در اين هنگام شيعهء علىّ مورد ناسزاگويى قرار مىگيرد و دشمنانش او را ناسزا مىگويند و اشرار و نابكاران در احتجاج خود بر آنها غالب مىشوند . . . « يعنى در گفت و شنود ظاهرى ، و گفته آنها كه : پس امام شما كجاست ؟ ما را به او راهنمائى كنيد ، و در ناسزا گفتنشان به آنان و در نسبت دادن آنان به نقص و ناتوانى و نادانى ، بواسطهء اينكه به كسى كه وجودش ناپيدا است قائلند و دشمنان را به كسى كه غايب است حواله مىدهند و اين نسبت خود سبّ و ناسزا است . آنان ( شيعيان ) در ظاهر نزد غافلان و نابينايان در حجّت مغلوبند و پاسخى ندارند و اين فرمايش از امير المؤمنين عليه السّلام در اين جا شاهد راستگويى شيعيان و نادانى و حقّ ستيزى مخالفان ايشان است ، سپس سوگند ياد كردن آن حضرت - با وجود همهء اينها به پروردگار عزّ و جلّ - همانطور كه مىفرمايد : « به خداى علىّ قسم كه حجّت خدا بر آن امّت برپاست و در راههاى آنان قدم مىزند ، به خانه ها و كاخهايشان وارد مىشود ، در شرق و غرب اين زمين مىگردد ، سخنها را مىشنود و بر مردم سلام مىكند و مىبيند ولى ديده نمىشود « آيا اين خود شكّ در امر غيبت آن حضرت را بر طرف نمىسازد ؟ و آيا موجبى نيست براى وجود او و درستى آنچه در حديثى كه پيش از اين حديث گذشت\r\n","description":"","footnote":"","page_name":" 204 ","page_number":197},
  {"content":"\r\nاز فرمايش آن حضرت آمده است كه : « همانا زمين از حجّت خدا خالى نمىماند ولى خداوند به زودى بندگانش را بخاطر ستمگريهايشان و جورشان و زياده روى آنان نسبت به خودشان از ديدن او نابينا مىسازد » .\r\nسپس براى آنان يوسف عليه السّلام را مثال زد ، همانا امام زمان عليه السّلام عينا و شخصا وجود دارد ، جز اينكه او در اين چنين زمان مىبيند ولى ديده نمىشود ، چنان كه امير المؤمنين عليه السّلام فرمود ، تا روز و وعدهء معيّن شده و آواز دادن منادى از آسمان .\r\nخدايا شكر و سپاس تو را براى نعمتت كه به شمار نيايد و بر لطفهاى تو كه پاداش آن قابل جبران نيست و تو را به رحمتت سوگند مىدهيم و از تو مىخواهيم كه ما را بر آنچه از هدايت بر ما ارزانى داشتى پابرجا بدارى . 4 - عبد الله بن ضمرة از كعب الأحبار نقل كرده كه او گفت : « چون روز قيامت فرا رسد بندگان به صورت چهار دسته محشور مىشوند : دسته اى سواره ، دسته اى بر گامهاى خويش قدم برمىدارند ، دسته اى به زمين خورده و به زانو درآمده ، و دسته اى به روى درافتاده و كر و لال و كورند ، آنان چيزى نمىفهمند و سخن نمىگويند و به آنان\r\n","description":"","footnote":"","page_name":" 205 ","page_number":198},
  {"content":"\r\nاجازه داده نمىشود كه پوزش بخواهند ، آنان كسانى باشند كه آتش صورتهاشان را بريان مىكند و در اين حال كه لبهايشان سوخته ، كريه المنظر مىشوند . به كعب گفته شد : اى كعب ، اينان كه به روى در افتاده مشحور مىشوند و حالشان چنين است چه كسانىاند ؟\r\nكعب گفت : آنان بر گمراهى و ارتداد و پيمانشكنى بوده‌اند ، پس بد چيزى است آنچه براى خويشتن از پيش فرستاده‌اند روز ديدار خدا كه با خليفه و وصى پيامبرشان و عالم و سرور و فاضل خود و پرچمدار و صاحب حوض و مورد اميد و اميدوارى در غير اين عالم ( يعنى در دنيا ) به جنگ پرداخته‌اند ، او همان علمى است كه ناشناخته نمىماند ، و شاهراهى است كه هر كه از آن بر كنار رود هلاك مىشود و در آتش واژگون مىگردد ، قسم به خداى كعب آن علىّ است كه دانشمندترين آنان از حيث علم و پيشقدمترين ايشان در اسلام و سرشارترينشان از نظر بردبارى است ، كعب در شگفت است از كسى كه ديگرى را بر علىّ مقدّم مىدارد .\r\nو آن مهدى قائم از تبار علىّ است كه زمين را به زمين ديگرى دگرگون مىسازد ، و با وجود اوست كه عيسى بن مريم عليه السّلام بر نصاراى روم و چين احتجاج مىكند ، همانا مهدى قائم خود از نسل علىّ است كه از حيث آفرينش و خوى و آراستگى قيافه و ظاهر و شكوه شبيه ترين مردم به عيسى بن مريم عليه السّلام است ، خداى عزّ و جلّ آنچه به همهء\r\n","description":"","footnote":"","page_name":" 206 ","page_number":199},
  {"content":"\r\nپيامبران بخشيده به او عطا مىفرمايد بلكه بيشتر و برتر از آن به دو ارزانى خواهد داشت ، همانا قائم از فرزندان علىّ عليه السّلام داراى غيبتى است همچون غيبت يوسف ، و بازگشتى همانند بازگشت عيسى بن مريم ، پس از غيبتش با طلوع ستارهء سرخ آشكار خواهد شد همزمان با ويرانى زوراء كه شهر رى است ، و فرو رفتن مزوره كه همان بغداد باشد ، و خروج سفيانىّ ، و جنگ فرزندان عبّاس با جوانان ارمنستان و آذربايجان چنان جنگى كه هزاران و هزاران نفر در آن كشته مىشوند ، هر جنگجو شمشيرى زيور يافته به دست مىگيرد ، پرچمهاى سياه بر آن به اهتزاز در مىآيد ، آن جنگى است كه به مرگ سرخ و طاعون بسيار خطرناك آميخته است » . 5 - عمرو بن سعد [ بن معاذ أشهليّ 
  ] گويد : امير المؤمنين عليه السّلام فرمود : « قيامت بر پا نخواهد شد تا اينكه چشم دنيا از كاسه بيرون آيد و سرخى در آسمان پديدار شود و آن ناشى از اشكهاى حاملان عرش است كه بر اهل زمين مىريزد تا جماعتى كه بهرهء چندانى از دين ندارند ، در ميان مردم پيدا شوند و براى فرزندم دعوت كنند در صورتى كه خودشان از فرزندم بيزارند ، آنان جماعتى پست هستند كه نصيبى از دين ندارند ، بر بدكاران مسلَّطند و ستمگران را فتنه انگيز و شاهان را مرگ آفرينند . در نزديكيهاى شهر كوفه آشكار مىشوند ، سركردگى آنان را مردى به عهده دارد كه سيه چرده و سيه دل\r\n","description":"","footnote":"","page_name":" 207 ","page_number":200},
  {"content":"\r\nاست ، سخيف اعتقاد ، بىبهره از دين ، بىاصل و نسب ، فرومايه و جفاكار است ، دستان مادرانى نابكار او را براى تربيت دست به دست گردانده است ؛ از بدترين تبار و نژاد است ؛ خداوند باران خود را از آن نسل دريغ دارد ( يا دور باد از ايشان باران رحمت الهى ) ، در سال اعلام غيبت غايبشونده از فرزندان من كه صاحب پرچم سرخ و بيرق سبز است ، اين حادثه پيش مىآيد ؛ وه كه آن روز چه روزى براى نوميدان است ميان شهر « انبار » و شهر « هيت » ، روز مصيبت بار كردها و خوارج و روز ويرانى مقرّ فرعونها و جايگاه ستمگران و پناهگاه فرمانداران ظالم و مادر شهرها و همتاى شهر عاد ، به خداى علىّ كه آن شهر بغداد است اى عمرو بن سعد ، اى لعنت خداوند بر گناهكاران از بني اميّه و بني عبّاس ، آن خائنانى كه پاكترين فرزندان مرا مىكشند و حقّى را كه من به گردنشان دارم در مورد فرزندانم رعايت نمىكنند و در آنچه نسبت به حريم من انجام مىدهند از خدا نمىترسند . همانا بني عبّاس را روزى از نوع روزهاى سخت و شديد در پيش است و ايشان را در آن روز فريادى است چون فرياد زن باردار به هنگام زاييدن .\r\nواى بر پيروان بني عبّاس در آن جنگ كه ميان نهاوند و دينور صورت خواهد گرفت ، و آن جنگ فقراى شيعهء علىّ است ، سركردگى آنان را مردى از همدان كه نامش چون نام\r\n","description":"","footnote":"","page_name":" 208 ","page_number":201},
  {"content":"\r\nپيغمبر صلَّى الله عليه و آله است به عهده دارد . خلقت او بدون بيش و كم و متناسب ، و خوشخوئى و زيبائى و خوشرنگى توصيف شده است ؛ داراى صدايى تكان دهنده و مژگانى بلند و گردنى كشيده است ؛ ميان مويش از هم بازو دندانهاى پيشينش فاصله دار است ؛ نشسته بر اسب خود همچون قرص كامل ماه است كه در شب تاريك در حال تابيدن است ؛ با گروهى حركت مىكند كه بهترين جماعتى است كه به خدا پناه برده و تقرّب جسته و متديّن شده است به دين آن رادمردان عرب كه خود را به آن جنگ ناخوشايند و سخت و شكست آور براى دشمنان مىرسانند و هزيمت و فرار از آن دشمنان است ، آن روز براى دشمن روز مصيبت و ريشه كن شدن است » .\r\nدر اين دو حديث كه ذكر غيبت و صاحب غيبت شد آنچه در آن آمده براى پژوهنده و جوينده ، بسنده و شفابخش است ، حجّتى است بر اهل [ انكار و 
  ] حق ستيزى ، و در حديث دوم اشاره اى است به ذكر جماعتى كه در آنچه سابقا گذشته شناخته نمىشده ، و فقط در سال 260 و حدود آن برانگيخته خواهند شد و آن همان گونه كه امير المؤمنين عليه السّلام فرمود سال علنى شدن غيبت غايبشونده است و همان گونه كه آن را وصف كرده و چگونگى آن و پرچمدارش را بيان فرموده است . هر گاه خردمندى كه داراى انديشه\r\n","description":"","footnote":"","page_name":" 209 ","page_number":202},
  {"content":"\r\nاست - همچنان كه خداى تعالى فرموده : « يا گوش فرا دهد در حالى كه شاهد است » - اين اشاره را عميقا بنگرد ، همين اشاره او را از بيان صريح كفايت مىكند و ديگر لازم نيست صريحا گفته شود . از خداوند رحيم خواستاريم كه به رحمت خود توفيق دست يافتن به حقيقت را ( به ما ) عطا فرمايد . 6 - امّ هانى گويد : « به امام باقر عليه السّلام عرض كردم : معنى اين فرمايش خداى عزّ و جلّ چيست كه مىفرمايد : « فلا اقسم بالخنّس « « 1 » : ( پس قسم همى خورم به چيزهايى كه پيدائى و ظهور خود را به تأخير مىاندازند ) آن حضرت فرمود : اى امّ هانى مقصود امامى است كه خود را از مردم كنار مىكشد تا آگاهى مردم نسبت به او قطع گردد ، در سال 260 ، سپس همچون ستارهء فروزان در شب ظلمانى نمايان مىشود ؛ اگر آن زمان را دريابى چشمت روشن شود » .\r\nهمين خبر از طريق ديگرى نيز از امّ هانى نقل شده جز اينكه امام در آن مىگويد :\r\n« همچون اخترى كه در شب تاريك مىدرخشد آشكار مىشود و اگر زمان او را دريابى چشمت روشن شود » .\r\n\r\n","description":"","footnote":"\r\n« 1 » التّكوير : 15 .\r\n","page_name":" 210 ","page_number":203},
  {"content":"\r\n7 - امّ هانى گويد : « امام باقر عليه السّلام را ملاقات كرده از او در مورد اين آيه سؤال كردم :\r\n* ( فَلا أُقْسِمُ بِالْخُنَّسِ الْجَوارِ الْكُنَّسِ ) * : ( قسم همى خورم به چيزهايى كه به تأخير مىافتد و سيّاراتى كه رخ در مىپوشد ) فرمود : « منظور از خنّس » امامى است كه خويشتن را در زمان خود به هنگام قطع شدن آگاهى مردم نسبت به او ، از ديده ها غايب مىسازد در سال 260 ، سپس مانند ستاره اى درخشان در تاريكى شب آشكار مىشود ، اگر آن را درك كردى چشمت روشن مىشود » . 8 - عبد الله كاهليّ از امام صادق عليه السّلام نقل مىكند كه آن حضرت فرمود : به يك ديگر بپيونديد و نيكى كنيد و نسبت به هم مهربان باشيد ، پس سوگند به آنكه دانه را شكافته و جانداران را از نيستى آفريده ، شما را روزى فرا رسد كه هيچ يك از شما جايى براى درهم و دينارش نيابد - يعنى به هنگام قائم عليه السّلام محلَّى كه در آن درهم و دينار خود را صرف كند نيابد به خاطر بىنيازى همهء مردم كه با فضل خدا و ولىّ او حاصل شده - عرض كردم : آن كى و چگونه خواهد بود ؟ فرمود : هنگامى كه امامتان را نيابيد ، و همچنان باقى خواهيد بود تا بر شما آشكار گردد بدانسان كه خورشيد بردمد ، در حالى كه نوميدانه به\r\n","description":"","footnote":"","page_name":" 211 ","page_number":204},
  {"content":"\r\nسر مىبريد ، شما را برحذر مىدارم از شكّ و دودلى ، ناباوريها را از خود دور كنيد ، من شما را برحذر داشتم ، پس برحذر باشيد ، كاميابى و هدايت شما را از خدا مىخواهم » .\r\nآن كسى كه ناظر است بايد به اين نهى از شكّ كردن در درستى غيبت امام غايب و درستى و واقع بودن ظهور او ، نيك نظر كند و به فرمايش آن حضرت به دنبال نهى فرمودن از شكّ در مورد آن كه : « من شما را برحذر داشتم پس برحذر باشيد » يعنى از شكّ برحذر باشيد . به خداوند پناه مىبريم از ترديد و ناباورى و از پيمودن راهى كه به نابودى مىافكند ، و از او پابرجائى و استوار باقى ماندن بر هدايت و پوئيدن برترين راه حقّ را مىخواهيم ، راهى كه ما را همراه با برگزيدگان از منتخبانش به كرامت خود مىرساند ، بمنّه و قدرته . 9 - مفضّل بن عمر گويد : « خدمت امام صادق عليه السّلام بودم و در مجلس او شخص ديگرى نيز با من بود ، آن حضرت به ما فرمود : بپرهيزيد از شهرت دادن - يعنى نام قائم عليه السّلام را - و به نظرم مىرسد كه آن شخص ديگر مورد نظر او بود نه من ، پس رو به من كرده گفت مبادا شهرت دهيد وى را ، به خدا حتما روزگارى غايب خواهد شد تا جايى\r\n","description":"","footnote":"","page_name":" 212 ","page_number":205},
  {"content":"\r\nكه گفته شود : آيا او وفات يافته ؟ آيا نابوده شده است ؟ در كدام وادى راه پيموده است ؟\r\nو ديدهء مؤمنان بر ( دورى ) او اشكها خواهد ريخت و مردم همچون واژگون شدن كشتى در دست امواج دريا زيرورو خواهند شد تا اينكه هيچ كس نجات نيابد مگر آن كس كه خداوند از او پيمان گرفته و ايمان را در دل او نقش كرده و با وحى از جانب خود تأييدش فرموده باشد ، و دوازده پرچم اشتباه انگيز كه هيچ يك از ديگرى بازشناخته نمىشود بدون شكّ برافراشته خواهد شد ، مفضّل گويد : من گريستم ، آن حضرت به من فرمود :\r\nچه چيز تو را به گريه واداشت ؟ عرض كردم : فدايت گردم چگونه گريه نكنم در حالى كه مىفرمائى دوازده پرچم برافراشته خواهد شد كه هيچ كدام از ديگرى بازشناخته نمىشود ، گويد : آن حضرت به شكافى كه در ديوار خانه بود و خورشيد از آنجا به درون خانه مىتابيد نگريست و فرمود : آيا اين خورشيد تابنده است ؟ عرض كردم : بلى ، فرمود : به خدا قسم كار ما روشنتر از اين خورشيد است » . 10 - مفضّل بن عمر جعفيّ گويد : شنيدم كه شيخ - يعنى امام صادق عليه السّلام - مىفرمود : « مبادا علنى كنيد و شهرت دهيد ، بدانيد به خدا قسم حتما مدّت زمانى از\r\n","description":"","footnote":"","page_name":" 213 ","page_number":206},
  {"content":"\r\nروزگار شما غايب خواهد شد و بىترديد پنهان و گمنام خواهد گرديد تا آنجا كه گفته شود : آيا او مرده است ؟ هلاك شده است ؟ در كدامين سرزمين راه مىپيمايد ؟ و بدون شكّ ديدگان مؤمنان بر او خواهد گريست ، و همچون واژگون شدن كشتى در امواج دريا واژگون و زيرورو خواهند گرديد ، پس هيچ كس رهائى نمىيابد مگر آن كس كه خداوند از او پيمان گرفته و در دل او ايمان را نقش نموده و با روحى از جانب خود تأييدش فرموده باشد و بىترديد دوازده پرچم اشتباه انگيز كه شناخته نمىشود كدام از كدام است برافراشته خواهد شد ، راوى گويد : پس من گريستم و به حضرت عرض كردم : ( در چنين وضعى ) ما چه كنيم ؟ فرمود اى ابا عبد الله - و در اين حال به پرتو خورشيد كه به درون خانه و ايوان مىتابيد نظر افكند - آيا اين خورشيد را مىبينى ؟ عرض كردم : بلى ، پس فرمود : مسلَّما كار ما روشنتر از اين خورشيد است » .\r\nمحمد بن يعقوب كلينى نيز همانند اين حديث را از طريق ديگرى از مفضّل بن عمر روايت كرده است ، جز اينكه او در حديث خود مىگويد : « و حتما سالهائى از روزگار شما او غايب خواهد شد » .\r\nآيا نمىنگريد - خداوند بر هدايت شما بيفزايد - به اين نهى از شهرت دادن و آشكار ساختن نام و ياد غايبشونده عليه السّلام در فرمايش آن حضرت كه : « مبادا مشهور سازيد »\r\n","description":"","footnote":"","page_name":" 214 ","page_number":207},
  {"content":"\r\nو نيز به اين گفته او كه : « بدون شك مدّتى از روزگار شما غيبت خواهد نمود و حتما او گمنام و پنهان خواهد شد تا آنكه گفته شود : او مرده است ؟ هلاك شده ؟ در كدام سرزمين راه مىپيمايد ؟ و بىترديد ديدگان مؤمنان بر او خواهد گريست و همچون واژگون شدن كشتى در امواج دريا حتما زير و رو خواهند شد » منظور آن حضرت عليه السّلام از اين سخنان همان مشكلاتى است كه براى شيعه در امواج فتنه هاى گمراه كنندهء هولناك رخ مىدهد و نيز آنچه از مذاهب باطل و متحيّر و سرگردان كه از شيعه جدا و گروه گروه مىشود و آن پرچمها كه برافراشته مىشود و اشتباه انگيز است يعنى متعلَّق به مدّعيان امامت از تبار أبى طالب و آن كسانى است كه از بين ايشان بخاطر رياستطلبى در هر زمان خروج مىكنند ، پس آن حضرت نمىفرمايد اشتباه انگيز ، مگر براى خاطر كسانى كه از اين خاندان ( ابي طالب ) هستند ، از آنان كه چيزى از امامت را ادّعا مىكند كه داراى آن نيست ( مدّعى امامت است بدون اينكه امام باشد ) و براى او مقرّر نشده و بواسطهء همين نسبش امر او بر مردم مشتبه مىگردد ، و سست مذهبان از شيعه و ديگران گمان مىبرند كه آنان بر حقّاند نظر به اينكه از خاندان حقّ و راستى و درستىاند ، در حالى كه چنين نيست زيرا خداى عزّ و جلّ اين امر را - كه بر سرش كسانى از آنها كه اهلش نبودند تلف شدند كه همه از اهل بيت بودند و به نافرمانى خدا اين امر را طلب كردند ، هم خود هلاك شدند و هم پيروان آنها تلف شدند به گمان اينكه اينان اهليّت\r\n","description":"","footnote":"","page_name":" 215 ","page_number":208},
  {"content":"\r\nدارند فريب خوردند و از ايشان پيروى كرده‌اند - محدود و منحصر ساخته است به صاحب حقّ و سرچشمهء راستى كه خداوند امامت را براى او مقرّر فرمود ، كسى با او در آن شريك نمىگردد و غير از او هيچ يك از جهانيان را روا نيست كه آن امر را ادّعا كند ، پس خداوند دلهاى مؤمنان را با وجود واقع شدن فتنه ها و جدائى و انشعاب مذاهب و تزلزل دلها و اختلاف گفته ها و پراكندگى نظرات و انحراف منحرفين از راه راست ، بر آئين امامت و حقيقت امر و فروغ آن استوار و پابرجا داشت كه با درخشش سرابها و تابناكيهاى فريبنده فريب نمىخورند و با گمانهاى دروغين همراهى نمىكنند تا خداوند كسى را كه شايسته است به صاحب خود ملحق گرداند بدون تبديل و تغيير ، و حقّ هر كس از ايشان كه قبل از ظهور با پيمانش وفات كرده يعنى در حال انجام وظيفه از دنيا رفته بدون داشتن شكّ و ترديد وفا نمايد و مرتبهء هر كس از ايشان را به فراخور حالش به او خواهد داد و در دنيا و آخرت مقام و منزلتش را به او عطا كند ، و از خداوند جلّ اسمه ثابت قدمى و فزونى دانش و بينش خويش را مىخواهيم كه او بخشنده ترين بخشندگان و بزرگوارترين مورد درخواست واقعشدگان است .\r\n","description":"","footnote":"","page_name":" 216 ","page_number":209},
  {"content":"\r\n1 - علىّ بن جعفر از برادرش موسى بن جعفر عليهما السّلام روايت كرده كه آن حضرت فرمود : « هنگامى كه پنجمين فرزند از امام هفتم ناپديد شود ، پس خدا را ، خدا را ( مواظب باشيد ) در دينتان شما را از آن دور نسازند كه صاحب اين امر ناگزير از غيبتى خواهد بود ، تا كسى كه بدين امر قائل است از آن بازگردد ، همانا آن آزمايشى از جانب خدا است كه خداوند خلق خود را بدان وسيله مىآزمايد ، اگر پدران و اجداد شما دينى صحيحتر از اين دين مىشناختند بدون شك از آن پيروى مىكردند ، راوى گويد :\r\nعرض كردم اى سرور من آن پنجمين از فرزندان امام هفتم كيست ؟ فرمود : اى برادر عزيز ! انديشه هاى شما كوچكتر از اين است و پندارهايتان گنجايش برداشت آن را ندارد ، اگر زنده بمانيد در آينده او را خواهيد يافت » . 2 - ابو الجارود از امام باقر عليه السّلام روايت كرده گويد : آن حضرت به من فرمود : « اى\r\n","description":"","footnote":"","page_name":" 217 ","page_number":210},
  {"content":"\r\nابا جارود هر گاه زمانه ( چندان ) بگردد و در بارهء آن گويند كه مرده ؟ يا هلاك شده است ؟\r\nو به كجا و به كدام سرزمين رفته است و چه شده و جستجوگر او ( به خويشتن ) گويد :\r\nچگونه چنين چيزى شدنى است در حالى كه استخوانهاى او نيز پوسيده است ، پس در چنين وقتى به اميد او باشيد ، و چون شنيديد ظهور كرده است نزد او برويد اگر چه كشان كشان بر روى برف و يخ باشد » . 3 - زائدة بن قدامه توسط پاره اى از رجال خويش از امام صادق عليه السّلام روايت كرده كه آن حضرت فرمود : « هنگامى كه قائم قيام مىكند مردم مىگويند : چگونه ممكن است ؟ در حالى كه استخوانهاى او نيز پوسيده است » . 4 - حمّاد بن عبد الكريم جلَّاب گويد : « در محضر امام صادق عليه السّلام از حضرت قائم عليه السّلام ياد شد ، پس آن حضرت فرمود : بدانيد كه هر گاه او قيام كند حتما مردم مىگويند : اين چگونه ممكن است ؟ در حالى كه چندين و چند سال است كه استخوانهاى او نيز پوسيده است » .\r\n","description":"","footnote":"","page_name":" 218 ","page_number":211},
  {"content":"\r\n5 - حجّاج خشّاب از امام صادق عليه السّلام و آن حضرت از پدران خويش عليهم السّلام روايت كرده گويد : « رسول خدا صلَّى الله عليه و آله فرمود : اهل بيت من در مثل همچون ستارگان آسمانند كه هر گاه ستاره اى از نظر ناپديد شود اخترى ديگر خواهد دميد تا آنجا كه چون ستاره اى از آنها سر برزند و شما چشمان خويش بدان سوى دوزيد و به سوى او با انگشتان اشاره كنيد ، پس فرشتهء مرگ آمده او را در ربايد ، سپس مدّتى از روزگارتان را اين چنين به سر بريد ، و فرزندان عبد المطَّلب جملگى در اين امر يكسان شوند و شناخته نگردد كدام از كدام است ( يعنى در استحقاق امامت هيچ يك از ديگرى برترى ندارد و همه در عدم قابليّت آن يكسانند ) ، پس در چنين حال و وضعى ستارهء شما آشكار شود ، پس خدا را سپاس گوئيد و امامت او را پذيرا شويد » . 6 - معروف بن خرّبوذ از امام باقر عليه السّلام روايت كرده گويد : « شنيدم آن حضرت مىفرمايد : رسول خدا صلَّى الله عليه و آله فرمود : همانا مثل اهل بيت من در اين امّت همچون اختران آسمان است كه هر گاه ستاره اى از نظر پنهان گردد ستاره اى ديگر سر برزند تا آن هنگام كه شما ابروان خويش را به سوى او كشانيده ( بگردانيد ) و با انگشتان بدان اشاره كنيد\r\n","description":"","footnote":"","page_name":" 219 ","page_number":212},
  {"content":"\r\nفرشتهء مرگ آمده او را ببرد ، سپس مدّتى از روزگارتان را اين چنين سپرى كنيد كه ندانيد كدام از كدام است ، و فرزندان عبد المطَّلب همگى در آن امر يكسان گردند ، پس در اين حال كه شما چنين روزگارتان را بسر مىبريد خداوند [ بر شما 
  ] اخترتان را برآورد پس او را سپاس گوئيد و امامتان را پذيرا شويد » . 7 - معروف بن خرّبوذ از امام باقر عليه السّلام روايت كرده كه آن حضرت فرمود : « همانا ما همچون ستارگان آسمانيم كه چون ستاره اى فرو مىرود اخترى ديگر برآيد تا آن هنگام كه با انگشتان خويش به وى اشاره كنيد و ابروان خود بگردانيد ( بنگريد ، يعنى از حال تقيّه به بردن نامش بيرون آئيد ) خداوند اخترتان را از نظرها پنهان سازد ، و فرزندان عبد المطَّلب جملگى يكسان شوند ( در اينكه هيچ كدام از ديگرى به قابليّت جلو نيست ) و شناخته نشود كدام از كدام است ، پس چون ستارهء شما بردمد خداى خويش را سپاس گوئيد » . 8 - عيسى بن عبد الله بن محمد بن عمر بن علىّ بن ابى طالب عليه السّلام از پدر خود و او از جدّ خود و او نيز از پدر خويش امير المؤمنين عليه السّلام نقل مىكند كه آن حضرت فرمود :\r\n","description":"","footnote":"","page_name":" 220 ","page_number":213},
  {"content":"\r\n« صاحب اين امر از فرزندان من همان كسى است كه در باره اش گفته مىشود : مرده است يا هلاك شده ؟ نه ، بلكه در كدام سرزمين راه مىپيمايد ( به سر مىبرد ) » . 9 - مفضّل بن عمر گويد : « به امام صادق عليه السّلام عرض كردم : نشانهء قائم چيست ؟\r\nفرمود : آنگاه روزگار گردش كند و گويند : او مرده يا هلاك شده ؟ در كدامين سرزمين مىگردد ( به سر مىبرد ) ؟ عرض كردم : فدايت شوم سپس چه خواهد شد ؟ فرمود :\r\nظهور نمىكند مگر با شمشير » . 10 - زائدة بن قدامه از عبد الكريم روايت مىكند كه گفت : « نزد امام صادق از حضرت قائم عليهما السّلام ياد شد . پس فرمود : چگونه چنين چيزى ممكن است ؟ در حالى كه زمانه هنوز چندان گردش نكرده است كه گفته شود : او مرده يا هلاك شده ؟ در كدام وادى راه مىپيمايد ؟ من عرض كردم : منظور از گردش روزگار چيست ؟ فرمود : وقوع اختلاف شيعه در بين خودشان » .\r\nو اين احاديث دلالت دارد بر آنچه كه احوال گروههاى وابسته به تشيّع بدان بر مىگردد ، از آنان كه با اين جماعت اندكى كه پا برجا بر امامت فرزند حسن بن علىّ عليهما السّلام\r\n","description":"","footnote":"","page_name":" 221 ","page_number":214},
  {"content":"\r\nهستند مخالفت مىورزند . براى اينكه اكثر آنان كسانى هستند كه در مورد آن بازمانده عليه السّلام مىگويند او كجاست ؟ چگونه چنين خواهد شد ؟ و تا كى از نظرها پنهان خواهد بود ؟ و او چقدر خواهد زيست ؟ در حالى كه اكنون او مقدارى بيش از هشتاد سال دارد ، پاره اى از ايشان برآنند كه او مرده است و عدّه اى از آنها كسانى هستند كه ولادت آن حضرت را انكار مىكنند و اساسا وجود او را باور ندارند و كسى را كه او را تصديق مىكند به مسخره مىگيرند و ديگر از ايشان كسى است كه اين مدّت را بعيد و دور مىشمارد و اين مدّت ( سر رسيدن ) را طولانى مىانگارد ، و نمىبيند ( معتقد نيست ) كه خداوند در توان و نفوذ قدرت و حكومت و جريان امر و تدبيرش قادر است برافزودن و طولانى ساختن عمر ولىّ خود به اندازه بيشترين مدّت طول عمرى كه تاكنون داده يا پس از اين به يكى از معاصرين و يا غير معاصرين او داده يا خواهد داد و او را پس از گذشت اين مدّت بلكه بيش از آن آشكار و ظاهر سازد . ما فراوان از مردم زمان خود را ديده‌ايم كه كسانى كه صد سال و گاهى بيشتر از آن عمر كرده‌اند و باز از نيروى جسمانى كافى و عقل و حواسّ جمع برخوردارند . پس چگونه براى حجّت خدا انكار شود كه خداوند بيش از آن عمر حجّت خويش را طولانى گرداند ، و همين را يكى از بزرگترين نشانه هائى كه حجّت خود را در بين مردم زمانش بدان منحصر و يگانه ساخته است ،\r\n","description":"","footnote":"","page_name":" 222 ","page_number":215},
  {"content":"\r\nقرار دهد ، زيرا او بزرگترين حجّت خداوند است ، كه دين او را بر همهء اديان چيره خواهد گردانيد و بدان وسيله ناپاكيها و چركها را شستشو خواهد داد ، گوئى ( آن كس كه به اين امر معتقد نيست ) در همين قرآن داستان ولادت موسى و آنچه از قتل و سربريدن را كه به خاطر او بر سر زنان و كودكان رفت نخوانده است تا جايى كه به منظور اجتناب از واقع شدن قضاى الهى و جريان يافتن امر او ( در آن واقعه ) بسيارى از مردم به هلاكت رسيدند ، تا اينكه خداى عزّ و جلّ على رغم دشمنانش او را به وجود آورد و همان كسى را كه در جستجوى او بود و كودكان همانند او را به خاطر او با كشتن و سر بريدن به هلاكت مىرسانيد خودش را سرپرست و مربّى او قرار داد ، و داستان موسى به هنگام بزرگ شدن و بلوغ يافتن و گريختن او در آن مدّت زمان دراز چيزهائى است كه خداوند در كتاب خود به ما خبر آن را داده است تا زمانى كه خدا اجازه آشكار شدن به او داد فرا رسيد ، پس سنّت خدا كه از قبل نيز چنين بوده و تبديل در آن راه ندارد ظاهر گرديد ، پس اى صاحبان بينش عبرت بگيريد و شما اى شيعيان نيكوكار بر آنچه خداوند شما را بدان راهنمائى و به سوى آن هدايت كرده است استوار و ثابت قدم باشيد و او را شكرگزارى كنيد به پاس آنچه شما را بدان نعمت بخشيده و تنها شما را از آن برخوردار ساخته است كه او شايستهء شكر و سپاسگزارى است .\r\n","description":"","footnote":"","page_name":" 223 ","page_number":216},
  {"content":"\r\n1 - محمّد بن مسلم ثقفي از امام صادق عليه السّلام روايت كرده است كه آن حضرت فرمود :\r\n« هنگامى كه مردم امام خود را گم كنند سالهائى چنان به سر خواهند برد كه ندانند كدام از كدام است ، سپس خداى عزّ و جلّ براى آنان صاحبشان را آشكار سازد » . 2 - علىّ بن حارث بن مغيره از پدر خويش روايت كرده كه او گفت : « به امام صادق عليه السّلام عرض كردم : آيا فترتى خواهد بود كه در آن مسلمانان امام خويش را نشناسند ؟ فرمود : چنين گفته مىشود . عرض كردم : پس ما چه كنيم ؟ فرمود : چون چنين شود به همان امر نخستين بياويزيد و همان را كه برآنيد به دست داشته باشيد تا آخر كار بر شما روشن گردد » . ( فترت زمانى است كه حجّت خدا و امام بر مردم حضور نداشته باشد ) . 3 - محمّد بن منصور صيقل از پدرش منصور روايت كرده كه او گفت : امام صادق عليه السّلام فرمود : بنگر هر گاه روز و شب را گذرانيدى كه امامى در آن از آل محمّد\r\n","description":"","footnote":"","page_name":" 224 ","page_number":217},
  {"content":"\r\n( بر خود ) نديدى ، پس هر كه را دوست مىدارى همچنان دوست بدار و هر كه را دشمن مىدارى همچنان دشمن بدار ، و ولايت هر كه را دارى ولايت همو را داشته باش و شبانه روز منتظر فرج و گشايش باش » .\r\nمحمّد بن يعقوب كلينى نيز از طريق ديگرى از منصور و او از كس ديگرى كه نام مىبرد از امام صادق عليه السّلام همانند اين حديث را روايت كرده است . 4 - عبد الله بن سنان گويد : « من با پدرم بر امام صادق عليه السّلام وارد شديم ، پس آن حضرت فرمود : چگونه به سر خواهيد برد اگر در جايى قرار بگيريد كه در آن امامى راهنما و نشانه اى چشمگير نبينيد ، پس هيچ كس از آن سرگردانى رهائى نمىيابد مگر آن كس كه به دعائى همچون دعاى غريق دست نيايش بردارد . پدرم گفت : به خدا قسم اين بلا است فدايت شوم در چنين وضعى چه كنيم ؟ فرمود : هر گاه چنين شود - البتّه تو آن زمان را هرگز در نمىيابى - پس بدان چه در ميان داريد بياويزيد ( جدا نشويد ) تا وضع بر شما روشن شود » .\r\n","description":"","footnote":"","page_name":" 225 ","page_number":218},
  {"content":"\r\n5 - حارث بن مغيرهء نصرى از امام صادق عليه السّلام روايت كرده گويد : « به آن حضرت عرض كردم : براى ما روايت شده كه صاحب اين امر زمانى از نظر ناپديد مىشود ، پس در آن حال ما چه كنيم ؟ فرمود : شما به همان امر نخستين كه بر آن هستيد دست داشته متّصل باشيد تا وضع براى شما روشن شود » . 6 - آبان بن تغلب از امام صادق عليه السّلام روايت مىكند كه آن حضرت فرمود : « زمانى بر مردم بيايد كه در آن دچار ( سبطه ) شوند و علم جمع گردد همچنان كه مار در سوراخ خويش خود را گرد مىكند و به هم مىآورد ( چنبر مىزند ) ، و در اين حال كه آنان چنين به سر مىبرند ناگاه ستاره اى بر آنان مىدمد ، عرض كردم : سبطه چيست ؟\r\nفرمود : فتّرت است ( فاصله اى زمانى است كه امام حاضر نباشد ) ، عرض كردم ، پس در آن ميان ما چه كنيم ؟ فرمود : بر همان چيزى كه بوديد باقى باشيد ، تا خداوند ستارهء شما را برايتان برآورد » . 7 - آبان بن تغلب از امام صادق عليه السّلام روايت كرده كه آن حضرت فرمود : « چگونه خواهيد بود چون سبطه واقع شود در بين دو مسجد ( مسجد الحرام و مسجد النّبيّ يا مسجد كوفه و مسجد سهله ) پس علم در آن جمع گردد همچنان كه مار خود را در سوراخ خويش گرد مىكند و شيعه در ميان خويش اختلاف كند و پاره اى ديگرى را دروغگو\r\n","description":"","footnote":"","page_name":" 226 ","page_number":219},
  {"content":"\r\nخواند و بعضى در روى پاره اى ديگر آب دهان اندازند . عرض كردم : خيرى در آن حال نيست ، فرمود : همهء خير در همان حال است - و اين سخن را سه بار تكرار كرد - منظور آن حضرت نزديك شدن فرج بود » .\r\nمحمد بن يعقوب كلينىّ نيز از طريق ديگرى از ابان بن تغلب از امام صادق عليه السّلام نقل مىكند كه آن حضرت فرمود : « هنگامى كه بطشه ( به معنى گرفتن به زور يا گرفتارى به سرپنجهء قدرت ) واقع شود تو چگونه خواهى بود - و حديث پيش را با الفاظش نقل كرده است - » . 8 - ابان بن تغلب از امام صادق عليه السّلام روايت كرده كه آن حضرت فرمود : « اى ابان جهان دچار سبطه خواهد شد . علم بين مسجدين منزوى مىشود ، همچنان كه مار در سوراخ خويش ( چنبر ) مىشود ، عرض كردم : سبطه چيست ؟ فرمود چيزى كمتر از فترت ، و در چنين وضعى كه مردم قرار گرفته‌اند ناگاه ستارهء ايشان بردمد ، عرض كردم : فدايت شوم پس ما چه كنيم و در آن فاصله چه مىشود ؟ و آن حضرت به من فرمود : بر همان چيزى كه هستيد باقى باشيد تا خداوند صاحب آن را برساند » .\r\nاين روايات كه به صورت متواتر و بسيار آمده ، گواه درستى غيبت و مخفى شدن\r\n","description":"","footnote":"","page_name":" 227 ","page_number":220},
  {"content":"\r\nدانش است و منظور از دانش همان حجّت جهان است و اين روايات در بردارندهء دستور امامان عليهم السّلام است به شيعهء كه در آن مدّت بر آنچه عقيده داشته‌اند باقى باشند و از آن دور و جدا نشوند و جابجا نگرديده تغيير موضع ندهند بلكه ثابت قدم بمانند و دچار دگرگونى نشوند و چشم به راه آنچه بديشان وعده داده شده باشند و آنان در اينكه حجّت خود و امام زمانشان را در مدّت غيبت نمىبينند معذورند ، و در هر دوره و زمانى پيش از آن ( ظهور ) براى آنان سخت و توأم با فشار است كه حجّت خويش را به عين و اسم و نسبش نشناسند و خواستار اسم او شدن و محلّ غيبتش يا صدا برداشتن به ثناى او براى آنان مجاز نيست چه رسد به اينكه بخواهند او را به چشم ببينند ، و به ما فرموده است :\r\nمبادا نام او را مشهور سازيد ، و بر همان چيزى كه اعتقاد داريد باقى بمانيد و مبادا ترديد كنيد ، ولى نادانان كه به آنچه از جانب معصومين راستگو عليهم السّلام آمده ، از اين روايات كه در مورد غيبت و صاحب آن به ما رسيده آگاهى ندارند ، راهنمائى به سوى شخص او و دلالت بر جايگاهش را مىخواهند و در مورد آشكار ساختن او براى خودشان پرسشهاى غير لازم و بىجا مىكنند در حالى كه غيبت او را باور ندارند ، براى اينكه آنان از دانش دورند ولى اهل معرفت در برابر آنچه بدان مأمورند بدون چون و چرا عمل مىكنند و فرمانبردار آن هستند و بر آنچه مأمور به شكيبائى بر آن هستند بردبار و\r\n","description":"","footnote":"","page_name":" 228 ","page_number":221},
  {"content":"\r\nصابرند و دانش و بينش آنان را بر جايگاه خشنودى از خدا و تصديق اولياى خدا و فرمانبردارى از دستور آنان و خود نيالودن به آنچه از آن نهى شده‌اند قرار داده است ، و از آنچه خداوند در كتابش برحذر داشته مىپرهيزند از مخالفت رسول خدا صلَّى الله عليه و آله و امامان عليهم السّلام كه واجب بودن اطاعت از آنان همانند اطاعت از خداوند است به فرمودهء خود او كه : « كسانى كه مخالفت فرمان او مىكنند بايد بترسند كه دچار گرفتارى شوند يا اينكه عذاب دردناكى به آنان رسد » « 1 » و نيز فرمود : « خدا را اطاعت كنيد و پيامبر را و آنان را كه صاحبان امر شما هستند » « 2 » و باز فرموده : « خدا را فرمان بريد و پيامبر را و بترسيد و اگر سرباز زنيد بدانيد كه آنچه بر فرستادهء ماست تنها رسانيدن پيام آشكار است » . « 3 » و در حديث چهارم از اين فصل - حديث عبد الله بن سنان - كه مىفرمايد : « چگونه خواهيد بود هنگامى كه در وضعى قرار بگيريد كه در آن امام راهنما و نشانهء چشمگير نبينيد » دلالتى است بر آنچه روى داده و گواهى است بر آنچه تحقّق يافته از كار آن سفيران كه بين امام عليه السّلام و شيعه ( رابط ) بودند و برداشته شدن وجود آنان و بريده شدن نظام ايشان ، براى اينكه سفير بين امام در حال غيبتش و بين شيعه خود نشانه ( حجّت ) خواهد بود ، پس هنگامى كه گرفتارى مردم به حدّ تمام و كمال رسيد آن نشانه ها نيز\r\n\r\n","description":"","footnote":"\r\n« 1 » النّور : 63 .\r\n« 2 » النّساء : 59 .\r\n« 3 » المائدة : 92 .\r\n","page_name":" 229 ","page_number":222},
  {"content":"\r\nبرداشته شده و ديده نخواهد شد تا اينكه صاحب حقّ عليه السّلام ظهور كند . و آن حيرت كه اولياى خدا يادآور شده و ما را هشدار داده بودند واقع شد و كار غيبت دوم كه شرح و تأويل آن در احاديث بعد از اين فصل خواهد آمد درست گرديد ، از خدا مىخواهيم بينش و هدايت ما را افزون سازد و با رحمت خويش ما را بدان چه موجب خشنودى اوست موفّق گرداند .\r\n1 - مفضّل بن عمر از امام صادق عليه السّلام روايت كند كه آن حضرت فرمود :\r\n« نزديكترين حال اين جماعت به خدا و رضايتمندانه ترين لحظات خداوند از ايشان هنگامى است كه حجّت خدا را نيابند ، و از ديد شيعيان در پرده بماند و براى آنان آشكار نشود و جايگاه او را ندانند و ايشان در آن حال آگاهى و باور داشته باشند كه حجت خدا و ميثاقش باطل نمىشود ، پس در چنان حال شبانه روز انتظار فرج داشته باشيد كه همانا شديدترين حال خشم خداوند بر دشمنانش هنگامى است كه حجّت او را نيابند و بر\r\n","description":"","footnote":"","page_name":" 230 ","page_number":223},
  {"content":"\r\nآنان آشكار نگردد ، و البتّه خداى عزّ و جلّ مىداند كه اولياى او ترديد نمىكنند كه هر گاه مىدانست آنان دچار شكّ مىشوند حجّت خود را به اندازه يك چشم برهم زدن هم از نظر آنان پنهان نمىساخت ، و اين ( ظهور يا غضب ) واقع نمىشود مگر بر سر كردهء بدان و بدكاران مردم ، ( يا اين غيبت پيش نمىآمد جز از سوى بدكاران مردم ) . 2 - مفضّل بن عمر از امام صادق عليه السّلام روايت كرده كه آن حضرت فرمود :\r\n« نزديكترين حال بندگان به خداى عزّ و جلّ و رضايتمندانه ترين لحظات ايشان هنگامى است كه حجّت خدا جلّ و عزّ را نيابند و بر ايشان آشكار نگردد و جايگاهش را نيز نشناسند ، و ايشان در آن حال مىدانند كه حجّت خدا جلّ ذكره و ميثاقش هرگز باطل نمىگردد ، پس در آن وقت شبانه روز چشم به راه فرج و گشايش باشيد ، و شديدترين حال خشم خداى عزّ و جلّ بر دشمنانش هنگامى است كه حجّت خدا را گم مىكنند و بر ايشان آشكار و ظاهر نگردد ، و همانا خداوند مىداند كه اولياى او ( در اين امر ) ترديد نمىكنند ، كه اگر مىدانست آنان دچار ترديد مىشوند حجّت خويش را [ از ايشان 
  ] يك چشم برهم زدن پنهان نمىكرد ، و اين غضب متوجه كسى نيست جز آنكه در رأس\r\n","description":"","footnote":"","page_name":" 231 ","page_number":224},
  {"content":"\r\nمردم نابكار است ( يا اين خشم تنها متوجّه بدكاران است ) » . ( يا اين غيبت پيش نمىآمد مگر از سوى مردمان بد ) .\r\nاين ، ستايش امام صادق عليه السّلام از اولياء ( طرفداران ) او در زمان غيبت است ، بنا به فرمايش او كه مىفرمايد : بيشترين خشنودى خدا از ايشان آنگاه است كه حجّت خدا را نيابند و او روى از ايشان در پوشد و با وجود اين آنان بدانند كه حجّت خدا باطل نمىشود ، و نيز توصيف او از ايشان كه آنان ترديد نمىكنند و اگر خداوند مىدانست كه ايشان دچار ترديد مىشوند به اندازهء يك چشم برهم زدن هم حجّت خود را غايب نمىساخت . خدا را سپاس كه ما را از اهل يقين كه ترديد و شكّ ندارند قرار داد ، و از منحرفين از جادهء روشن به سوى راههاى [ گرفتارى و 
  ] گمراهى كه به هلاكت و كورى مىكشاند نساخت ، شكر او را و سپاسى كه حقّ او را بجاى آرد و مقتضى فزونى آن باشد . 3 - يزيد الكناسى گويد : شنيدم امام باقر عليه السّلام مىفرمود : « صاحب اين امر را با يوسف شباهتى است ، او فرزند كنيزى سيه چرده است ، خداوند كار او را يك شبه برايش اصلاح مىكند » .\r\n","description":"","footnote":"","page_name":" 232 ","page_number":225},
  {"content":"\r\n4 - سدير صيرفى گويد : از امام صادق عليه السّلام شنيدم مىفرمايد : « همانا در صاحب اين امر شباهتى با يوسف وجود دارد ، عرض كردم : گويا ما را به غيبتى يا حيرتى خبر مىدهيد ؟ پس فرمود اين نفرينشدگان خوك گونه چرا آن را نمىپذيرند ؟ همانا برادران يوسف افرادى بودند عاقل و با انديشه ، فرزندان و زادگان پيامبران ، آنان بر يوسف وارد شدند ، با او سخن گفتند و گفتگو كردند ، و با وى سودا نمودند ، آمد و شد داشتند و علاوه بر آن برادرانش بودند و او برادر ايشان بود با اين همه او را نشناختند تا اينكه او خود خويشتن را به آنان معرّفى كرد و به ايشان گفت : « من يوسفم « در اين وقت ايشان او را شناختند ، پس چگونه است كه اين امّت سرگردان انكار مىكند كه خداى عزّ و جلّ در وقتى از اوقات اراده كند كه حجّت خويش را از ايشان بپوشاند . يوسف ، ملك مصر برايش مقرّر بود و ميان او و پدرش هجده روز راه فاصله بود ، اگر خدا مىخواست او را به محلّ يوسف آگاه گرداند مسلَّما بر آن قادر بود ، به خدا سوگند به هنگام رسيدن مژده پيدا شدن يوسف ، يعقوب و فرزندان وى خود را از راه بيابان نه روزه به مصر رسانيدند ، پس اين امّت چه انكارى مىدارد كه خداوند با حجّت خويش نيز چنان كند كه با يوسف كرد و آن صاحب مظلوم شما كه حقّش مورد انكار قرار گرفته ، صاحب اين امر ،\r\n","description":"","footnote":"","page_name":" 233 ","page_number":226},
  {"content":"\r\nميان آنان آمد و شد نمايد ، در بازارهايشان گام بردارد و قدم بر فرشهاى ايشان گذارد و آنان او را نشناسند ، تا اينكه خداوند او را اجازه فرمايد كه خودش را معرّفى كند همان گونه كه خداوند يوسف را اجازه فرمود ، در آن هنگام كه برادرانش به او گفتند : « آيا حتما تو خود ، يوسف هستى ؟ پاسخ داد : آرى من يوسفم » .\r\nمحمّد بن يعقوب كلينىّ از طريق ديگرى از سدير صيرفىّ روايت كرده كه گفت :\r\nشنيدم امام صادق عليه السّلام مىفرمايد : - و همانند آن يا نظير آن حديث را نقل كرده است - . 5 - ابو بصير گويد : شنيدم امام باقر عليه السّلام مىفرمود : « در صاحب اين امر روشها و شيوه هائى از چهار پيامبر است : سنّتى از موسى ؛ سنّتى از عيسى ؛ سنّتى از يوسف و سنّتى از محمّد - صلوات الله عليهم اجمعين - من عرض كردم : سنّت موسى كدام است ؟ فرمود :\r\nترسان و نگران است ، پرسيدم : سنّت عيسى كدام است ؟ فرمود : آنچه در مورد عيسى گفته شده در بارهء او نيز گفته مىشود . عرض كردم : سنّت يوسف چيست ؟ فرمود :\r\nزندانى شدن و ناپديد گشتن . پس عرض كردم : سنّت محمّد صلَّى الله عليه و آله كدام است ؟ فرمود :\r\nچون قيام كند همچون پيامبر خدا صلَّى الله عليه و آله رفتار خواهد كرد ، جز اينكه او آثار رسول\r\n","description":"","footnote":"","page_name":" 234 ","page_number":227},
  {"content":"\r\nخدا صلَّى الله عليه و آله را روشن مىسازد ( مأموريّتش دنبالهء همان مأموريّت پيامبر است ) و شمشير برگردن خويش حمايل ساخته و هشت ماه به شدّت مبارزه مىكند تا اينكه خدا راضى شود ، پرسيدم : چگونه از رضايت خاطر خداوند آگاه مىگردد ؟ فرمود : خداوند به دل او رحمت مىاندازد » .\r\nپس شما اى صاحبان ديده - كه به نور هدايت بينا است و صاحبان دلها كه از آفت كورى سالم است و با ايمان و نور خويش روشنى بخش است - به نظر عبرت بنگريد به اين گفته كه فرمايش دو امام : حضرت باقر و حضرت صادق عليهما السّلام است در بارهء غيبت و آنچه در ارتباط با حضرت قائم عليه السّلام است از سنّتهاى پيامبران عليهم السّلام كه عبارت است از مخفى شدن و نگرانى و اينكه او فرزند كنيزى سيه چرده است كه خداوند امر او را يك شبه اصلاح مىفرمايد و نيكو در آن بينديشيد كه با وجود او همهء باطلها و گمراهىها كه بدعتگزاران بنا كرده‌اند جملگى فرو مىريزد ، همان بدعتگذارانى كه خداوند شيرينى ايمان و دانش را به آنان نچشانيده و ايشان را دور و بر كنار از آن قرار داده است . و اين طائفهء اندك و ناچيز ( شيعه ) بايد خدا را شكرگزار باشد چندان كه در خور سپاسگزارى اوست ، به پاس آنچه بواسطهء آن بر ايشان منّت نهاده كه همانا پايدارى بر آئين و طريق امامت است و نيز رها كردن تك روى و مخالفت با اصول و نظام امامت آن چنان كه اكثر\r\n","description":"","footnote":"","page_name":" 235 ","page_number":228},
  {"content":"\r\nاز كسانى كه ( سابقا ) معتقد بودند ولى راه خود را جدا كرده و به راست و چپ بال گشودند و ( به هرز و بيراهه رفتند ) و شيطان توانست يا فرصت يافت بر او مسلَّط شده سركردگى و عنان او را به دست گيرد . به هر رنگى كه خواست در آورده از رنگى ديگر بيرونش آورد تا او را به گمراهى داخل نموده و از هر گونه پيشرفت او جلوگيرى نمايد و ايمان را برايش ناخوشايند نشان دهد و گمراهى را در نظر او آرايش دهد و گفتهء هر كس را كه تنها متّكى به عقل و درك خويش است و بر مبناى قياس خويش عمل مىكند در سينهء او جلوه دهد ، و حقّ و اعتقاد به پيروى از آن كس را كه خداوند اطاعت او را واجب فرموده ترسناك نمايد ، همچنان كه خداوند جلّ و عزّ در محكم كتاب خود به حكايت از گفتهء ابليس لعنة الله عليه نقل فرموده : « سوگند به عزّت تو جملگى آنان را گمراه خواهم ساخت مگر آن بندگان ترا كه مخلصاند » « 1 » و باز گفتهء او كه : « و حتما آنان را گمراه خواهم كرد و وعده ها به آنان خواهم داد » « 2 » و باز گفتهء ديگرش كه : « و حتما بر ايشان بر سر راه مستقيم تو خواهم نشست » « 3 » آيا امير المؤمنين عليه السّلام در خطبهء خويش نمىفرمايد كه : « من ريسمان محكم خدايم و راه مستقيم منم و من حجّت خدا پس از رسول راستگو و امين ، بر همه آفريدگان اويم » سپس خداى عزّ و جلّ به نقل از آنچه ابليس گمان مىكرد مىفرمايد : « به تحقيقى كه گمان ابليس در بارهء آنان درست درآمد و از او پيروى كردند\r\n\r\n","description":"","footnote":"\r\n« 1 » ص : 82 و 83 .\r\n« 2 » النّساء : 119 .\r\n« 3 » الاعراف : 16 .\r\n","page_name":" 236 ","page_number":229},
  {"content":"\r\nمگر گروهى از مؤمنين » . « 4 » خدا شما را رحمت كند كه از خواب غفلت بيدار شويد و از بىخبرى هوى به خود آئيد . آنچه پيشوايان راستگو عليهم السّلام فرموده‌اند فراموشتان نشود كه آن سخنان را بدون توجّه به معنى تنها بشنويد ، بلكه با دلهاى انديشمند و خردهاى پندگيرنده و با تدبّر به آنچه مىگويند بنگريد ، خداوند كماليابى شما را نيكو گرداند ( در راه رشد توفيقتان بخشد ) و ميان شما و ابليس لعنه الله حائل گردد تا در زمرهء آن جمله در نيائيد كه در فرمايش خداى عزّ و جلّ ( خطاب به شيطان ) استثناء شده‌اند كه : « تو را بر بندگان من سلطنتى نيست مگر آنكه گمراه باشند و از تو پيروى كنند « و ناگزير [ داخل در 
  ] جمع آن عدّه كه نزد ابليس استثنا شده‌اند گرديد بنا به قول او لعنه الله كه گفت : « همه را گمراه خواهم كرد مگر بندگان برگزيدهء مخلصت را « « 1 » و سپاس خداوند را كه پروردگار جهانيان است . 6 - زراره گويد : شنيدم امام صادق عليه السّلام مىفرمايد : « حضرت قائم عليه السّلام پيش از آنكه قيام كند غيبتى خواهد داشت ، عرض كردم : براى چه ؟ فرمود : مىترسد - و در اين حال با دست خويش به شكم خود اشاره كرد - سپس فرمود : اى زراره او همان كسى است كه منتظرش خواهند بود و اوست كه در ولادتش ترديد خواهند كرد پس بعضى از\r\n\r\n","description":"","footnote":"\r\n« 4 » سبأ : 20 .\r\n« 1 » الحجر : 42 .\r\n","page_name":" 237 ","page_number":230},
  {"content":"\r\nآنان مىگويند : پدرش بدون فرزند وفات يافته است و ديگر از ايشان كسى مىگويد : او در شكم مادر خويش است ( هنوز به دنيا نيامده ) و باز كسى از ايشان گويد : او پنهان است و ديگرى مىگويد : او چند سال پيش از وفات پدرش به دنيا آمده است ، او همان است كه به انتظارش هستند جز اينكه خداوند دوست مىدارد كه دلهاى شيعيان را مورد آزمايش قرار دهد ، در آن حال اى زراره كسانى كه بر باطلاند شكّ خواهند كرد . زراره گويد : عرض كردم : فدايت شوم اگر آن زمان را دريافتم چه كارى انجام دهم ( چه كنم ؟ ) فرمود : اى زراره هر گاه بدان زمان برخوردى خدا را به اين دعا بخوان : « خدايا خويشتن را بر من آشنا ساز و اگر تو خود را به من نشناسانى من فرستادهء تو را نخواهم شناخت ؛ بار خدايا رسول خدا خويش را به من بشناسان كه اگر تو رسول خود را به من نشناسانى من هرگز از حجّت تو آگاه نخواهم شد ؛ پروردگارا مرا از حجّت خويش آگاه ساز كه اگر تو حجّت خود را به من نشناسانى در دينم دچار گمراهى خواهم گشت » . سپس فرمود : اى زراره كشته شدن پسر بچه اى يا جوانى در مدينه ناگزير است و حتما رخ خواهد داد .\r\nعرض كردم : فدايت شوم اين همان نيست كه لشكريان سفيانى او را مىكشند ؟ فرمود :\r\nنه ، بلكه سپاه بنى فلان او را به قتل مىرساند ، او خروج مىكند تا داخل مدينه گردد و مردم نمىدانند براى چه منظورى داخل مدينه شده است ، پس آن پسر را مىگيرد و او را به قتل مىرساند ، همين كه او را از روى نابكارى و دشمنى و ستم به قتل رسانيد ديگر\r\n","description":"","footnote":"","page_name":" 238 ","page_number":231},
  {"content":"\r\nخداوند مهلتشان نمىدهد ( قلع و قمعشان مىسازد ) پس در آن حال منتظر فرج باشيد » . محمّد بن يعقوب كلينى - رحمه الله - از طريق ديگرى از زراره روايت كرده كه گفت : شنيدم امام صادق عليه السّلام مىفرمود : - و مانند حديث قبل را ذكر كرده است - و باز از طريق ديگرى محمّد بن يعقوب كلينى - رحمه الله - از زرارة بن أعين نقل كند كه گفت : امام صادق عليه السّلام فرمود : - و اين حديث و دعا را كاملا همانند او ذكر مىكند - و احمد بن هلال گويد : تاكنون 56 سال است كه اين حديث را شنيده‌ام . 7 - عبد الله بن عطاء مكَّى گويد : به امام باقر عليه السّلام عرض كردم : شيعهء تو در عراق فراوان است و به خدا سوگند در خاندان تو كسى موقعيّت تو را ندارد ، پس چگونه است كه خروج نمىكنى ؟ آن حضرت فرمود : اى عبد الله بن عطاء تو گوشهاى خود را به مردم نادان فرا داشته اى ( سخن هر ساده لوح و احمقى را باور دارى ) بله ، به خدا قسم من صاحب موعود شما نيستم ، عرض كردم : پس چه كسى صاحب ما است ؟ فرمود : بنگريد چه كسى ولادتش از مردم پنهان مىگردد . پس او آن صاحب ( الأمر منظور ) شما است ،\r\n","description":"","footnote":"","page_name":" 239 ","page_number":232},
  {"content":"\r\nهمانا كسى از ما نيست كه با انگشتان مورد اشاره واقع شود و بر سر زبانها افتد مگر اينكه از شدّت خشم مىميرد ، يا مرگ طبيعى او را در مىيابد » .\r\nمحمّد بن يعقوب كلينى - رحمه الله - از طريق ديگر از عبد الله بن عطاء مكَّى همانند اين حديث را از امام باقر عليه السّلام روايت كرده است . 8 - از عبد الله بن عطاء مكَّى روايت شده كه گفت : « من به عزم حجّ گزاردن از واسط بيرون آمدم و بر امام باقر عليه السّلام وارد شدم ، پس آن حضرت در بارهء مردم و نرخها ( اوضاع اقتصادى ) پرسشهائى فرمود من عرض كردم در حالى از مردم جدا شدم ( وقتى عازم بودم ) آنان گردنهاى خويش به سوى شما مىكشيدند ( متوجّه شما بودند ) چنانچه اقدام به خروج نمائيد مردم از شما پيروى خواهند كرد ، پس فرمود : اى ابن عطا گوش خود به مردم نادان فرا داشته اى ، نه به خدا قسم ، من صاحب ( موعود ) شما نيستم ، ( بلكه ) مردى از بين ما خاندان - يعنى خاندان نبوّت - با انگشتان نشان داده نمىشود و ابروان به جانب او كشيده نمىشود ( مورد توجّه و منظور نظر قرار نمىگيرد ) مگر اينكه با كشته شدن از دنيا مىرود و يا به مرگ طبيعى مىميرد ، عرض كردم : منظور از مرگ طبيعى\r\n","description":"","footnote":"","page_name":" 240 ","page_number":233},
  {"content":"\r\nچيست ؟ فرمود : با حالى خشمگين در بسترش در مىگذرد تا اينكه خداوند كسى را برانگيزد كه ولادت او مورد توجه و آگاهى واقع نمىشود ، عرض كردم : او كيست كه ولادتش را ملتفت نمىشوند ؟ آن حضرت فرمود : دقّت كن چه كسى است كه مردم نمىفهمند او زاده شده يا نه ، پس همان صاحب شما است » . 9 - ايّوب بن نوح گويد : به امام علىّ بن موسى الرّضا عليهما السّلام عرض كردم : « ما اميدواريم شما صاحب اين امر باشيد ، و خداوند متعال آن را از روى بخشش و بدون خونريزى و نياز به شمشير به سوى شما سوق دهد كه هم اكنون با شما بيعت شده است ، و به نام شما سكَّه زده شده ، پس آن حضرت فرمود : كسى از ما خاندان نيست كه به او نامه ها ارسال شود و به انگشتان به او اشاره گردد ( شهرت بهم رساند ) و مورد سؤال و پرسشها قرار گيرد و مالها به سوى او سرازير گردد ، مگر اينكه به مرگ ناگهانى كشته شود ( ترور ) يا اينكه در بسترش بميرد ، تا آنگاه كه خداوند براى اين كار پسرى از ما را برانگيزد كه زاده شدن و محلّ پرورش يافتنش پنهان باشد ولى نسبش آشكار باشد ( بديهى است چون قبلا ائمّهء معصومين عليهم السّلام آن را متذكَّر شده‌اند ديگر نمىتواند آشكار نباشد ) 10 - عبد الله بن عطاء گويد : به امام باقر عليه السّلام عرض كردم : مرا از حضرت قائم عليه السّلام\r\n","description":"","footnote":"","page_name":" 241 ","page_number":234},
  {"content":"\r\nآگاه گردان پس آن حضرت فرمود : سوگند به خدا او نه من هستم و نه آن كسى كه گردنهاى خود را به سوى او مىكشيد يعنى منظور نظر شماست ، و كسى است كه ولادتش معلوم نمىشود ، عرض كردم : چه رفتارى خواهد داشت ؟ فرمود : همان رفتارى را كه رسول خدا صلَّى الله عليه و آله داشت ، آنچه از دين كه به سبب پيرايه ها به مرور نسخ شده براندازد و ( همانند رسول خدا صلَّى الله عليه و آله كه سنّتهاى انبيا را زنده و بدعتها را از ميان برداشت او نيز ) بدعتها را بر طرف و دين جدّش را دوباره از سر مىگيرد » . 11 - يمان تمّار گويد : امام صادق عليه السّلام فرمود : صاحب اين امر را غيبتى است كه در آن هر كس از دين خود دست برندارد ( در سختى و عظمت كار ) همانند كسى است كه با كشيدن دست به ساقهء قتاد ( بوته اى تيغدار است ) خارهاى آن را از آن بسترد ، سپس آن حضرت مدّتى سر به زير افكند بعد فرمود : صاحب اين امر داراى غيبتى است ، پس بندهء خدا بايد پرهيزگارى و تقوى پيشه كند و به دين خود پايدار باشد » .\r\nمحمّد بن يعقوب كلينى نيز از طريق ديگرى اين حديث را از يمان تمّار نقل مىكند كه گفت : « ما نزد امام صادق عليه السّلام نشسته بوديم پس آن حضرت فرمود : صاحب اين امر را غيبتى است - و حديث را همانند او ذكر كرده است - » .\r\n","description":"","footnote":"","page_name":" 242 ","page_number":235},
  {"content":"\r\nپس به اين ترتيب چه كسى غير از امام منتظر صاحب اين غيبت است ؟ و غير از او چه كسى است كه مردم همگان در مورد ولادت و سنّ او ترديد مىكنند جز اندكى از آنان ؟ و آن كيست كه بيشتر مردم به او نظر ندارند و امر او را راست نپندارند و به بودن او ايمان نداشته باشند جز امام منتظر عليه السّلام ، آيا او همان كسى نيست كه پيشوايان راستگو عليهم السّلام شخص راسخ بر امر او و پايدار بر اعتقاد به ولادتش را - به هنگام وقوع غيبت با وجود پراكندگى و نااميدى مردم از او و به تمسخر گرفتن معتقدين به امامت او و نسبت دادن دشمنان و ترديدكنندگان ايشان را به ناتوانى ( درآوردن حجّت ) و در عين حال آنان همچنان پايدار و استوار و بر حقّ باشند و فرداى قيامت مسخره كنندگان دشمنانشان باشند - ( چنين شخصى را ) بدان كسى تشبيه كرده‌اند كه دست بر شاخ تيغدار قتاد مىسايد تا از خار آن را پاك گرداند ، بر فشار و سختيهايش بردبار و شكيبا باشد ، و آن همين جماعت اندك و ناچيز و جدا از اين خلق بسيار است كه ادّعاى تشيّع دارند ، كسانى كه هواهاى ايشان آنان را پراكنده ساخته و دلهايشان ظرفيت و توان بردبارى حقّ ( توان كشيدن بار حقّ ) و شكيبائى بر تلخى آن را ندارد و از تصديق به وجود امام با توجّه به ناپديد بودن شخص او و نيز طولانى بودن زمان غيبتش دستخوش هراس مىشوند ، در صورتى كه هر كس برابر فرمايش امير المؤمنين عليه السّلام كه مىفرمايد : « در راه\r\n","description":"","footnote":"","page_name":" 243 ","page_number":236},
  {"content":"\r\nهدايت بواسطهء كم بودن كسانى كه راه مىپويند ( همراهان ) نهراسيد « رفتار نموده و آن را مورد تصديق قرار داده و بدان اعتقاد دارد و بر آن پا برجاست و آنچه را كه از نادانان كر و لال و كور و افراد دور از دانش شنيده است سست و ناچيز و بىاهميّت مىانگارد . از خداوند مىخواهيم كه به احسان خويش ما را بر راه حقّ استوار بدارد و توان نگهدارى و دست برنداشتن از آن را به ما عطا فرمايد .\r\n1 - اسحاق بن عمّار صيرفى گويد : از امام صادق عليه السّلام شنيدم مىفرمايد : « حضرت قائم عليه السّلام داراى دو غيبت است كه يكى از آن دو طولانى و ديگرى كوتاه است ، در غيبت نخستين خواصّ از شيعه از جايگاه او باخبرند ولى در غيبت ديگر هيچ كس از محلّ او آگاه نيست جز خدمتكاران و يا دوستان خاصّ او كه بر دين او هستند » . 2 - اسحاق بن عمّار گويد : امام صادق عليه السّلام فرمود : « حضرت قائم را دو غيبت است : يكى از آن دو كوتاه و ديگرى طولانى ، در [ غيبت 
  ] نخستين كسى محلّ او را [ در\r\n","description":"","footnote":"","page_name":" 244 ","page_number":237},
  {"content":"\r\nآن 
  ] نمىداند مگر خواصّ شيعهء او و در غيبت ديگر هيچ كس از محلّ او [ در آن 
  ] آگاه نيست جز دوستان خدمتگزار خاصّ آن حضرت كه بر دين او هستند » . 3 - ابراهيم بن عمر يمانىّ گويد : از امام باقر عليه السّلام شنيدم كه مىفرمايد : « همانا صاحب اين امر را دو غيبت است و نيز شنيدم مىفرمايد : قائم در حالى قيام نمىكند كه براى كسى بر گردن او بيعتى باشد » . ( يعنى تابعيّت هيچ دولتى را ندارد ) 4 - هشام بن سالم از امام صادق عليه السّلام روايت كرده كه آن حضرت فرمود : « قائم عليه السّلام در حالى قيام مىكند كه كسى را بر گردن او عقد و پيمانى و بيعتى نباشد » . 5 - مفضّل بن عمر جعفىّ از امام صادق عليه السّلام روايت كرده كه آن حضرت فرمود :\r\n« همانا صاحب اين امر داراى دو غيبت است يكى از آن دو چندان به درازا مىكشد كه پاره اى از مردم بگويند : مرده است ، و بعضى گويند : كشته شده ، و عدّه اى از ايشان مىگويند : او رفته است ، و از اصحابش جز افراد اندكى كسى بر امر او باقى نمىماند و از\r\n","description":"","footnote":"","page_name":" 245 ","page_number":238},
  {"content":"\r\nجايگاهش هيچ كس از دوست و بيگانه آگاهى نمىيابد مگر همان خدمتگزارى كه به كارهاى او مىرسد » .\r\nاگر در مورد غيبت حديثى جز همين يك حديث روايت نشده بود ، همين براى كسى كه در آن مىنگريست و مىانديشيد كافى بود . 6 - حازم بن حبيب گويد : بر امام صادق عليه السّلام وارد شدم و به او عرض كردم :\r\n« خداوند كار شما را اصلاح فرمايد ( شما را سلامت بدارد ) همانا پدر و مادر من از دنيا رفته‌اند و حجّ بجا نياورده‌اند و اكنون خدا روزى فرموده و احسان نموده است ، چه مىفرمائيد در مورد بجاى آوردن حجّ از جانب آنان ؟ ( نظرتان چيست ) ؟ آن حضرت فرمود : به جاى آر كه به ايشان مىرسد ، سپس به من فرمود : اى حازم صاحب اين امر را دو غيبت است كه در دومى ظهور خواهد كرد پس اگر كسى نزد تو آمده بگويد كه دستش را از خاك قبر او تكانيده است ( يعنى او را در قبر نهاده و خاك آن از دست افشانده است ) باور مكن » .\r\nنيز از طريق ديگرى از حازم بن حبيب روايت شده كه گفت : « به امام صادق عليه السّلام عرض كردم : همانا پدرم از دنيا رفته است و او مردى بس عامى بود ، من مىخواهم از\r\n","description":"","footnote":"","page_name":" 246 ","page_number":239},
  {"content":"\r\nجانب او حجّ بجاى آورم و صدقه بدهم نظر شما در اين مورد چيست ؟ فرمود : انجام بده كه آن به او مىرسد ، سپس به من فرمود : اى حازم همانا صاحب اين امر را دو غيبت است - و دنبالهء آن را مانند آنچه در حديث قبل ذكر كرده به همان نحو آورده است - » . 7 - ابو بصير گويد : به امام صادق عليه السّلام عرض كردم : آيا امام باقر عليه السّلام فرموده است :\r\nقائم آل محمّد داراى دو غيبت است كه يكى از آن دو طولانىتر از ديگرى است ؟ فرمود :\r\nآرى ، و اين كار واقع نخواهد شد تا اينكه بنى فلان به روى يك ديگر شمشير بر كشند و حلقهء كارزار تنگ شود ، و سفيانىّ ظهور كند و گرفتارى شدّت يابد و مردم را مرگ و كشتار فرا گيرد كه به حرم خدا و رسول خدا صلَّى الله عليه و آله پناهنده شوند « 8 - محمّد بن مسلم ثقفىّ از امام باقر عليه السّلام روايت كرده كه او شنيده است آن حضرت مىفرمايد : « قائم آل محمد را دو غيبت است كه در يكى از آن دو در مورد او گفته مىشود : او مرده است و معلوم نيست در كدام وادى رفته » .\r\n","description":"","footnote":"","page_name":" 247 ","page_number":240},
  {"content":"\r\n9 - از مفضّل بن عمر روايت شده كه گفت : شنيدم امام صادق عليه السّلام مىفرمايد :\r\n« همانا صاحب اين امر را دو غيبت است كه در يكى از آن دو نزد خانواده خود باز مىگردد ( شايد مقصود حفظ ارتباط آن حضرت با خانوادهء خويش و وجود آگاهى فيما بين است ) و در ديگرى گفته مىشود : او مرده است ، در كدام سرزمين رهسپار است ؟\r\nعرض كردم : چون آن زمان پيش آيد ما چه كنيم ؟ فرمود : اگر ادّعاكننده اى مدّعى شد ( كه من همان موعودم ) از او آن مسائل بزرگ را كه فقط كسى چون او مىتواند بدان پاسخ دهد بپرسيد » .\r\nاين احاديثى كه در آن از دو غيبت براى قائم عليه السّلام ياد شده احاديثى است كه به حمد الله نزد ما از صحّت برخوردار است و خداوند فرمايشات امامان عليهم السّلام را روشن ساخته و دليل راستگوئى ايشان را در آن آشكار ساخته است ، اما غيبت نخستين همان غيبتى است كه در آن فرستادگانى بين امام و مردم منصوب بودند ، و شخص و عين آنان آشكارا وجود داشت كه مشكلات پيچيده علم و كلافهاى سردرگم احكام به دست ايشان گشوده مىشد و پاسخ به تمامى پرسشهائى كه در خصوص مسائل پيچيده و مشكل انجام مىشد به وسيلهء ايشان به عمل مىآمد ، و آن ( مدّت ) همان غيبت كوتاه است كه روزگار\r\n","description":"","footnote":"","page_name":" 248 ","page_number":241},
  {"content":"\r\nآن سپرى گرديده و دورانش به سر آمده است . و غيبت دوم آن است كه سفيران و افرادى كه واسطه ( ميان مردم و آن حضرت ) بودند برداشته شدند براى امرى كه خداوند آن را اراده فرموده بود و نيز بخاطر تدبيرى كه خدا در ميان مردم مقرّر فرموده و همچنين براى واقع شدن آزمايش و امتحان و زيرورو و غربال شدن و تصفيه بر كسانى بود كه ادّعاى اين امر ( تشيّع ) را مىكنند ، همچنان كه خداى عزّ و جلّ فرموده : « خدا افرادى را كه به آنچه شما ايمان داريد مؤمنند فرو نمىگذارد تا آنكه ناپاك را از پاك جدا كند و خداوند شما را از غيب آگاه نمىسازد » و هم اكنون آن زمان فرا رسيده است ، خداوند در آن ما را از پايداران بر حق و از جمله كسانى كه در غربال فتنه خارج ( بيرون شده از غربال و جدا ) نمىشوند قرار دهد ، پس اين معنى گفتار ما است كه : « او داراى دو غيبت است » و ما در غيبت اخير ( دومين ) قرار داريم . از خداوند مىخواهيم كه فرج اولياى خويش را از آن غيبت نزديك فرمايد و ما را در دايرهء برگزيدگان خود و در زمرهء پيروان اختيارشدگانش قرار دهد ، و از برگزيدگان آن كسانى سازد كه ايشان را بر مىگزيند و براى يارى ولىّ خود و جانشين خويش انتخابشان فرموده كه او ولىّ احسان و جواد و منّان است . 10 - مفضّل بن عمر از امام صادق عليه السّلام روايت كرده است كه آن حضرت فرمود :\r\n","description":"","footnote":"","page_name":" 249 ","page_number":242},
  {"content":"\r\n« صاحب اين امر را غيبتى است كه در آن مىگويد » * ( فَفَرَرْتُ مِنْكُمْ لَمَّا خِفْتُكُمْ فَوَهَبَ لِي رَبِّي حُكْماً وَجَعَلَنِي مِنَ الْمُرْسَلِينَ ) * « « 1 » » من از شما گريختم چون ( بر جان خويش ) بيمناك بودم ، پس پروردگارم مرا حكومت عطا فرمود و از صاحبان رسالت قرار داد » . 11 - مفضّل بن عمر از امام صادق عليه السّلام روايت كرده كه آن حضرت فرمود :\r\n« هنگامى كه قائم عليه السّلام قيام كند اين آيه را تلاوت مىنمايد : « * ( فَفَرَرْتُ مِنْكُمْ لَمَّا خِفْتُكُمْ ) * « :\r\n« چون از شما بيمناك بودم از نزدتان گريختم » . 12 - از مفضّل بن عمر روايت شده كه گفت : شنيدم مىفرمايد - يعنى امام صادق عليه السّلام - : « امام باقر عليه السّلام فرمود : چون قائم [ عليه السّلام 
  ] قيام كند گويد : « از نزدتان گريختم چون از شما بيمناك بودم ، پس پروردگارم به من حكومت ارزانى داشت و مرا از مرسلين قرار داد » .\r\nاين احاديث مصداق فرمايش آن حضرت است « 2 » كه : « همانا در او شيوه اى از موسى است كه آن عبارت است از نگران بودن و گوش به زنگ داشتن » .\r\n\r\n","description":"","footnote":"\r\n« 1 » الشّعراء : 21 .\r\n« 2 » حديث 5 از فصل سابق منقول از امام باقر أبو جعفر عليه السلام » .\r\n","page_name":" 250 ","page_number":243},
  {"content":"\r\n13 - عبيد بن زراره از امام صادق عليه السّلام روايت كرده كه حضرت فرمود : « مردم امامى را گم مىكنند كه در موسمهاى حجّ حاضر مىشود و ايشان را مىبيند ولى آنان او را نمىبينند » . 14 - از عبيد بن زراره باز روايت شده كه گفت شنيدم امام صادق عليه السّلام مىفرمايد :\r\n« مردم امام خويش را گم خواهند كرد و او در موسمهاى حجّ حاضر مىشود ، مردم را مىبيند ولى آنان او را نمىبينند » . 15 - زرارة گويد : شنيدم از امام صادق عليه السّلام كه مىفرمود : « همانا قائم عليه السّلام را دو غيبت خواهد بود كه در يكى رابطهء با او برقرار بماند و [ در 
  ] ديگرى معلوم نمىشود او كجاست ، در موسم حجّ حاضر مىشود و مردم را مىبيند ولى ايشان او را نمىبينند » . 16 - عبيد بن زراره از امام صادق عليه السّلام روايت كرده كه آن حضرت فرمود : « قائم دو غيبت خواهد داشت ، كه در يكى از آن دو شاهد موسمهاى حجّ خواهد بود و مردم را\r\n","description":"","footnote":"","page_name":" 251 ","page_number":244},
  {"content":"\r\nمىبيند در حالى كه مردم در آن هنگام او را نمىبينند » . 17 - علىّ بن جعفر از برادرش موسى بن جعفر عليهما السّلام روايت كرده گويد : به موسى ابن جعفر عليهما السّلام عرض كردم : تأويل اين آيه چيست كه مىفرمايد : * ( قُلْ أَ رَأَيْتُمْ إِنْ أَصْبَحَ ماؤُكُمْ غَوْراً فَمَنْ يَأْتِيكُمْ بِماءٍ مَعِينٍ ) * » « 1 » « اگر ديديد كه چشمهء آبتان فرو خشكيد چه كسى شما را آب گوارا خواهد رسانيد » آن حضرت فرمود : هنگامى كه امام خود را از دست داديد چه كسى براى شما امامى تازه خواهد آورد ؟ « و محمّد بن يعقوب كلينىّ از طريق ديگرى از علىّ بن جعفر از برادرش موسى بن - جعفر عليهما السّلام روايت مىكند كه گفت : به آن حضرت عرض كردم : تأويل اين آيه چيست - و حديث را همان گونه با رعايت الفاظش روايت مىكند ، با اين فرق كه آن حضرت فرمود : « هنگامى كه امامتان از شما پنهان و از نظرها ناپديد شد چه كسى امامى تازه ( نوين ) براى شما مىآورد ؟ - » . 18 - زراره گويد : شنيدم امام باقر عليه السّلام مىفرمايد : « همانا قائم عليه السّلام را غيبتى است ،\r\n\r\n","description":"","footnote":"\r\n« 1 » الملك : 30 .\r\n","page_name":" 252 ","page_number":245},
  {"content":"\r\nو خاندانش او را ( به علَّت ترس از كشته شدنش ) انكار مىكنند ، عرض كردم : آن ( غيبت ) به چه منظورى است ؟ فرمود : مىترسد - و در اين حال آن حضرت با دست خود به شكمش اشاره فرمود - « ( يعنى ترس از كشتن ) . 19 - عبد الملك بن أعين گويد : شنيدم امام باقر عليه السّلام مىفرمايد : « قائم عليه السّلام را قبل از اينكه قيام كند غيبتى است ، عرض كردم : براى چه ؟ فرمود : مىترسد - و در اين حال با دستش به شكم خويش اشاره فرمود - يعنى از كشته شدن » . 20 - زراره گويد : شنيدم امام باقر عليه السّلام مىفرمود : « همانا آن پسر ( قائم عليه السّلام ) را پيش از آنكه قيام كند غيبتى خواهد بود و او كسى است كه ميراثش مطالبه مىشود ( شايد به گمان اينكه از دنيا رفته است ) عرض كردم : آن ( غيبت ) براى چيست ؟ فرمود :\r\nمىترسد - و با دستش به شكم خويش اشاره فرمود - يعنى از كشته شدن » . 21 - زراره گويد : شنيدم امام صادق عليه السّلام مىفرمايد : « همانا قائم عليه السّلام قبل از قيام خود غيبتى دارد ، عرض كردم : آن غيبت به چه منظور است ؟ فرمود : البتّه او مىترسد - و\r\n","description":"","footnote":"","page_name":" 253 ","page_number":246},
  {"content":"\r\nبا دست به شكم خويش اشاره فرمود - يعنى از كشته شدن » .\r\nمحمّد بن يعقوب كلينىّ نيز از طريق ديگرى از زراره روايت كرده كه گفت : شنيدم امام صادق عليه السّلام مىفرمايد : - و همانند حديث گذشته را ذكر كرده است - . 22 - عبد الأعلى بن حصين التغلبىّ ( كوفى ) از پدرش روايت كرده كه گفت : « در سفر حجّ و يا عمره اى خدمت امام باقر عليه السّلام رسيدم و به آن حضرت عرض كردم : سنّ من زياد شده و استخوانم فرسوده گشته است و نمىدانم ديگر ملاقات شما نصيب من خواهد شد يا نه ، پس وصيّتى به من بفرمائيد و مرا خبر دهيد كه فرج كى خواهد بود ؟ فرمود :\r\nهمانا آن آوارهء رانده شدهء يكَّه و تنها و جدا از خانواده ، كه خون پدرش خواسته و ستانده نشده است و كنيهء عموى خويش را دارد ، او صاحب پرچمها است و نامش نام پيامبرى است ، عرض كردم : دوباره برايم بگوئيد ، پس آن حضرت پوستى چرمين و يا صفحه اى درخواست نمود و در آن برايم نوشت » . 23 - حصين تغلبيّ گويد : امام باقر عليه السّلام را ملاقات كردم - و همانند حديث سابق را\r\n","description":"","footnote":"","page_name":" 254 ","page_number":247},
  {"content":"\r\nذكر كرده جز اينكه گويد : سپس امام باقر عليه السّلام در پايان سخن خود به من نگريست و فرمود : آيا از بر شدى [ يا 
  ] آن را برايت بنويسم ؟ عرض كردم : چنانچه ميل شما باشد ( بنويسيد ) پس پاره اى از چرم يا صفحه اى طلبيده آن را برايم روى آن نوشت ، سپس آن را به من داد ، و حصين آن نوشته را نزد ما بيرون آورده و آن را بر ما خواند ، بعد گفت :\r\nاين نوشتهء امام باقر عليه السّلام است » . 24 - ابو الجارود از امام باقر عليه السّلام روايت كرده كه آن حضرت فرمود : « صاحب اين امر همان رانده شدهء آواره است كه خونخواهى پدرش نشده و كنيهء عمويش را دارد و جدا از خانوادهء خويش است ، نام او نام پيامبرى است » . 25 - سالم مكَّى از ابو الطَّفيل عامر بن واثلهء [ كيسانىّ 
  ] نقل كرده كه به من گفت : « آنكه شما در جستجويش هستيد و به دو چشم مىداريد تنها از مكَّه خروج مىكند و از مكَّه خروج نمىكند تا آن [ وضعى 
  ] را كه دوست دارد ببيند ، هر چند كار به جايى رسد كه از شاخه هاى درختان تغذيه كند » .\r\n","description":"","footnote":"","page_name":" 255 ","page_number":248},
  {"content":"\r\nپس كدام امر روشنتر و كدام راه گشوده تر از آن راه است كه امامان عليهم السّلام در بارهء اين غيبت بدان رهنمون گشته‌اند و پيش پاى شيعه خود قرار داده‌اند تا با حال تسليم ( بدون چون و چرا ) و بدون معارضه و اشكال و ترديد آن را بپيمايند ، آيا با وجود اين روشنگرى كه در امر غيبت شده است باز رواست كه شكَّى واقع شود ؟ و روشنتر از اين ، در آشكار بودن حقّ براى صاحب غيبت و شيعهء او عبارت است از اين روايات : 26 - ابو الهيثم ميثمى از امام صادق عليه السّلام روايت مىكند كه آن حضرت فرمود :\r\n« هر گاه سه نام : محمّد و علىّ و حسن به دنبال هم آمدند چهارمين آنان قائم آنان خواهد بود » . 27 - محمّد بن أبى يعقوب بلخىّ گويد : شنيدم كه امام رضا عليه السّلام فرمود : « شما در آتيهء نزديك به چيزى هر چه شديدتر و بزرگتر آزمايش خواهيد شد ، به طفلى در شكم مادر خود ، و كودكى شيرخوار امتحان خواهيد شد تا آنكه گفته شود از ديده ها پنهان شد و مرد ، و بگويند : ديگر امامى نيست ، در حالى كه رسول خدا صلَّى الله عليه و آله غايب شد و باز غايب شد و غايب شد ( يك بار در غار حرا و يك بار در شعب ابى طالب خانه عبد الله بن ارقم و يك بار هم در غار ثور ) ، و اين هم من كه به مرگ خواهم مرد » ( يعنى او من نخواهد بود\r\n","description":"","footnote":"","page_name":" 256 ","page_number":249},
  {"content":"\r\nو من به مرگ مىميرم نه به شمشير ) . 28 - حسن بن محبوب زرّاد گويد : امام رضا عليه السّلام به من فرمود : « اى حسن در آينده اى نه چندان دور گرفتارى شديد و مصيبت بارى كه گوش از شنيدن فرياد كر و تيغش برنده است واقع خواهد شد كه دوستيها و همرازيها از ميان خواهد رفت - و در روايت ديگر » همهء دوستيها و همرازيها و همدليها فرو خواهد ريخت « - و آن زمانى است كه شيعه سومين فرزندم را از دست بدهد ، كه براى ناپديد شدن او اهل آسمان و زمين جملگى اندوهگين شوند ، چه بسيار مرد و زن با ايمان كه به خاطر ناپديدشدنش متأسّف و غمناك و سرگردان و دلتنگ شوند ، سپس آن حضرت سر به زير افكند و بعد سر برداشت و فرمود : پدر و مادرم فداى آن همنام جدّم كه شبيه من و شبيه موسى بن عمران است ، پيرامونش هاله هائى از نور است كه از پرتو فروغ قدسى ، پر تلألؤ و درخشنده است ، چنان كه گوئى او را مىبينم كه در نهايت نوميدى مردم ندائى به گوش ايشان مىرسد كه كسى كه دور است آن را چنان مىشنود كه نزديك مىشنود ( دور و نزديك يكسان مىشنوند ) آن آواز براى مؤمنان رحمت و براى كافران عذابى خواهد بود ، عرض كردم : پدر و مادرم فدايت ، آن آواز چيست ؟ فرمود : سه آواز در ماه رجب برآيد ،\r\n","description":"","footnote":"","page_name":" 257 ","page_number":250},
  {"content":"\r\nنخستين آن عبارت است از : « هان كه لعنت خداوند بر ستمگران » و دومين : « اى گروه مؤمنان گرفتارى هولناك فرا رسيد » و سومين دستى را آشكار پيشاپيش آفتاب مىبينند كه آواز مىدهد : « هان كه خداوند فلان را براى از بين بردن ستمگران برانگيخت » در آن هنگام فرج مؤمنان فرا مىرسد ، و خداوند سينه هاى دردمندشان را شفا مىبخشد ، و خشم دلهايشان را فرو مىنشاند » . 29 - داود بن كثير رقّىّ گويد : « به امام صادق عليه السّلام عرض كردم : فدايت شوم اين امر ( يعنى حكومت حقّ و الهى ) چندان بر ما به درازا كشيد كه دلتنگ شديم و از اندوه جانمان به لب رسيد ، فرمود : همانا اين امر در آخرين پايهء نااميدى ( مردم ) و سختترين مرتبهء دلتنگى و اندوه باشد كه ناگاه نداكننده اى از آسمان به نام قائم و پدرش آواز سر مىدهد ، عرض كردم : فدايت شوم نام او چيست ؟ آن حضرت فرمود : اسم او اسم يك پيامبر و نام پدرش نام جانشينى است » . 30 - اسماعيل بن جابر از امام باقر عليه السّلام روايت كرده كه آن حضرت فرمود :\r\n","description":"","footnote":"","page_name":" 258 ","page_number":251},
  {"content":"\r\n« صاحب اين امر را در يكى از اين درّه ها غيبتى است - و با دست خود به ناحيهء ذى طوى كه نام كوهى است در اطراف مكَّه اشاره نمود - تا آنكه قبل از خروجش خدمتكار مخصوص او كه پيوسته با اوست بيايد تا با پاره اى از اصحاب وى ملاقات كند و گويد :\r\nشما در اينجا چند نفريد ؟ و آنان مىگويند : حدود چهل مرد ، پس گويد : اگر شما صاحب خود را ببينيد چه خواهيد كرد ؟ آنان پاسخ دهند : به خدا سوگند اگر ما را دستور فرمايد كه كوهها را از جا بركنيم در ركاب او خواهيم كند . سپس سال بعد نزد آنان آمده گويد :\r\nده تن از سر كردگان و برگزيدگان خود را نشان دهيد ، و آنان براى او ده نفر را معيّن مىكنند ، پس با ايشان ( از آن جمع جدا شده ) روانه مىگردد ، تا صاحب خويش را ملاقات كنند ، و او ايشان را وعدهء فردا شب مىدهد .\r\nسپس امام باقر عليه السّلام فرمود : به خدا قسم گوئى هم اكنون او را مىبينم كه پشت خود را به حجر تكيه داده و از خداوند وفاى وعدهء خود را مطالبه كند ، سپس مىگويد : اى مردم هر كس با من در مورد خدا محاجّه ( بحث و گفتگو و حجّت و دليل آوردن متقابل ) نمايد پس من خود سزاوارترين فرد مردم به خداوند هستم ؛ اى مردم هر كس با من در بارهء آدم به بحث پردازد ، پس من سزاوارترين مردم به آدم هستم ؛ اى مردم هر كس با من در بارهء نوح محاجّه نمايد ، پس من سزاوارترين مردم به نوحم ؛ اى مردم هر كس با من\r\n","description":"","footnote":"","page_name":" 259 ","page_number":252},
  {"content":"\r\nدر بارهء ابراهيم بحث و گفتگو نمايد ، پس من خود سزاوارترين مردم به ابراهيم هستم ؛ اى مردم هر كس در بارهء موسى با من محاجّه نمايد ، پس من سزاوارترين مردم به موسى هستم ؛ اى مردم هر كس با من در بارهء عيسى بحث و گفتگو نمايد ، پس من سزاوارترين مردم به عيسى هستم ؛ اى مردم هر كس با من در بارهء محمد محاجّه نمايد ، پس من سزاوارترين مردم به محمّد صلَّى الله عليه و آله هستم ، اى مردم هر كس در بارهء كتاب خدا با من محاجّه نمايد ، پس من سزاوارترين مردم به كتاب خدا هستم . سپس به سوى مقام مىرود و نزديك آن ، دو ركعت نماز بجاى مىآورد و از خداوند وفاى به وعده اش را درخواست مىنمايد .\r\nسپس امام باقر عليه السّلام فرمود : به خدا قسم او همان مضطرّ است كه خداوند در باره اش مىفرمايد : * ( أَمَّنْ يُجِيبُ الْمُضْطَرَّ إِذا دَعاه ) * - تا آخر آيه « يا آن كس كه چون آن فرد مضطرّ او را بخواند پاسخ گويد و ناراحتى او را بردارد ؟ و شما را جانشينان روى زمين قرار دهد » « 1 » در بارهء او و براى او نازل شده است » . 31 - ابو الجارود گويد : شنيدم امام باقر عليه السّلام مىفرمايد : « آنان و تو پيوسته اين چنين ( منتظر قيام ما خاندان ) هستيد تا اينكه خداوند براى اين امر ( امامت ) كسى را برانگيزد كه ندانند آفريده شده است يا نه » .\r\n\r\n","description":"","footnote":"\r\n« 1 » النمل : 62 .\r\n","page_name":" 260 ","page_number":253},
  {"content":"\r\n32 - و نيز ابو الجارود گويد : امام باقر عليه السّلام فرمود : « پيوسته گردنهاى خود را به سوى مردم از ما مىكشيد و خواهيد گفت او همين است ولى خداوند او را از ميان خواهد برد تا آنگاه كه خداوند براى اين امر كسى را برانگيزد كه ندانيد زاده شده يا نه و آفريده شده يا نه » . 33 - ابو الجارود نيز گويد : شنيدم امام باقر عليه السّلام مىفرمايد : « پيوسته چشمان خود را به سوى مردمى ( از ما ) مىداريد و مىگوئيد : او همان است ( يعنى قائم آل محمّد » عليه السّلام « ) تا اينكه وى از ميان مىرود ، و همواره چنين است تا اينكه خداوند كسى را برانگيزد كه نفهميد تا آن وقت او آفريده شده يا نه » . 34 - محمّد بن سنان به واسطهء مردى از امام باقر عليه السّلام روايت كرده كه آن حضرت فرمود : « پيوسته چنين هستيد و چنين خواهد بود تا اينكه خداوند براى اين امر كسى را برانگيزد كه ندانيد آفريده شده يا آفريده نشده است » .\r\n","description":"","footnote":"","page_name":" 261 ","page_number":254},
  {"content":"\r\nاى گروه شيعه - يعنى همان كسانى كه خداى تعالى به ايشان قوّهء تمييز و ژرفنگرى كامل و انديشيدن به سخنان امامان عليهم السّلام عطا فرموده - آيا در اين احاديث بيان آشكار و نور تابناك وجود ندارد ؟ آيا كسى از امامان گذشته يافت مىشود كه ولادت او مورد شكّ و ترديد واقع بشود و در وجود و عدمش اختلاف پيش آيد و گروهى از امّت در غيبتش به دو معتقد شده و در ايّام او گرفتاريها در دين بهم رسد و كسى در امر او دچار حيرت شده باشد ؟ و حضرت صادق عليه السّلام در راهنمائى به سوى او تصريح به عمل آورده باشد كه بنا به فرمايش او : « هر گاه سه نام : محمّد ، علىّ و حسن پياپى آمدند چهارمين آنان قائم ايشان است » ( آيا كسى چنان كه وصف او گذشت يافت مىشود ) غير از اين امام عليه السّلام كه كمال دين به او و به وسيلهء اوست ( يعنى چنين مقدّر شده است ) و آزمايش بندگان و امتحان و تمييز ايشان به غيبت او است و پديد آمدن افراد ويژه و خالص و صافى از شيعيان كه بر ولايت او استوارند از رهگذر پايدارى بر آئين امر او و اقرار به امامتش و ديندارى خدا با ايمان به اينكه او ( حجّت خدا ) حقّ است و وجود دارد و زمين خدا از او خالى نمىماند اگر چه شخص او پديدار نباشد بخاطر تصديق و باور و يقين داشتن به تمامى آنچه رسول خدا صلَّى الله عليه و آله و امير المؤمنين عليه السّلام و امامان عليهم السّلام فرموده‌اند ، و بعد از غيبتش به هنگام نااميدى مردم از او ، قيامش را با شمشير بشارت داده‌اند ، پس\r\n","description":"","footnote":"","page_name":" 262 ","page_number":255},
  {"content":"\r\nكسى كه اهل روشنگرى و شناخت است بايد نيك بينديشد بدان چه كه هر يك از امامان عليهم السّلام در مورد او فرموده‌اند كه او را در افزايش بيان يارى داده و برهان از آن ظاهر مىشود . خداوند ما و برادرانمان جملگى را از اهل اجابت و اقرار قرار دهد و از اهل ترديد و انكار نگرداند ، و بينش و يقين و پايدارى ما را بر حقّ و پيوستگى بدان و دست بر نداشتنمان از آن را بيفزايد كه او همواره پيروزى بخش و راهنماى حقّ و يارى دهندهء بندگان است . 35 - يحيى بن سالم از امام باقر عليه السّلام روايت كرده كه آن حضرت فرمود : « صاحب اين امر از نظر سنّ كوچكترين فرد ما است و از حيث شخص گمنامترين ما است .\r\nعرض كردم : اين كى خواهد بود ؟ فرمود : هر گاه خبر بيعت با آن نوجوان در آفاق پيچيد ، و در آن هنگام هر صاحب قدرتى پرچمى برافرازد ، پس منتظر فرج باشيد » .\r\nو در ميان جملهء امامان راستين گذشته عليهم السّلام و نيز در بين ديگران كه براى ايشان به ناحقّ ادّعاى امامت شده است ، هيچ كس شناخته نمىشود كه در سنين كوچكى مقتدا شده باشد مگر اين امام - درود خدا بر او باد - كه خدا امامت و علم به او عطا فرموده [ همچنان كه به عيسى بن مريم و يحيى بن زكريّا كتاب و پيامبرى و دانش و حكم در سنّ\r\n","description":"","footnote":"","page_name":" 263 ","page_number":256},
  {"content":"\r\nكودكى عطا گرديد 
  ] و دليل بر آن فرمايش امام صادق عليه السّلام است كه مىفرمايد : « در او شباهتى است از چهار پيامبر » يكى از آن پيامبران عيسى بن مريم عليه السّلام است ، زيرا حكم و نبوّت و علم در حالى كه كودك بود به او داده شد و به اين ( شخص منظور ما قائم « عليه السّلام » ) نيز امامت همان گونه داده شده ، و فرمايش امامان عليهم السّلام كه : « اين امر در كمسنترين فرد ما و از نظر ياد شدن گمنامترين ما است » خود دليل و شاهدى است بر اينكه شخص مورد نظر خود اوست ، زيرا در ميان أئمّهء طاهرين عليهم السّلام و نيز در بيان آنان كه به ناحقّ بر ايشان ادّعاى امامت شده است كسى يافت نمىشود كه امر امامت در سنّ آن حضرت به او داده شده باشد ، زيرا همهء آنان كه امامت بديشان رسيده ، چه امامان بر حقّ و چه آنان كه به ناحقّ براى آنان ادّعاى امامت شده است از نظر سنّ بزرگتر از آن حضرت بوده‌اند ، پس شكر خداى را كه با كلمات خويش احقاق حقّ مىكند و دنباله و نسل كافران را قطع مىفرمايد . 36 - اميّة بن علىّ القيسىّ گويد : « به امام جواد عليه السّلام عرض كردم : پس از تو چه كسى جانشين است ؟ فرمود : فرزندم علىّ و دو فرزند علىّ ، سپس مدّتى سر به زير افكند ، بعد سر برداشت و فرمود : در آتيه اى نه چندان دور حيرتى فرا مىرسد ، عرض كردم :\r\n","description":"","footnote":"","page_name":" 264 ","page_number":257},
  {"content":"\r\nچون چنين شود پس به كدام سوى بايد رو آورد ؟ آن حضرت مدّتى خاموش ماند ، بعد فرمود : جايى نيست يعنى هيچ جا - تا سه بار اين كلمه را تكرار كرد - من دوباره سؤال را تكرار نمودم ، پس فرمود : به مدينه ، عرض كردم كدام يك از شهرها ؟ فرمود : همين مدينهء خودمان ، مگر غير از اين مدينه ، مدينهء ديگرى هست ؟ » .\r\nاحمد بن هلال از محمّد بن اسماعيل بن بزيع روايت كرده كه او گفت وقتى اميّة بن علىّ قيسى از امام جواد عليه السّلام آن را مىپرسيد من در مجلس حضور داشتم و آن حضرت همين جواب را به او داد .\r\nو نيز علىّ بن احمد از طريق ديگرى اين حديث را از اميّة بن علىّ قيسى روايت كرده است . 37 - عبد العظيم بن عبد الله الحسنىّ از امام جواد عليه السّلام روايت كرده كه او شنيده است آن حضرت مىفرمايد :\r\n« هنگامى كه فرزندم علىّ وفات يابد چراغ ديگرى پس از او نمايان شده سپس پنهان مىگردد ، پس واى بر كسى كه شكّ كند ، و خوشا به حال غريبى كه با دين خود بگريزد ، سپس به دنبال آن وقايعى روى دهد كه در آن بر پيشانيها پيرى نقش بندد و كوههاى\r\n","description":"","footnote":"","page_name":" 265 ","page_number":258},
  {"content":"\r\nسخت و سنگين از جاى بجنبد » . كدام حيرتى بزرگتر از اين حيرت است كه مردم بسيار و گروههاى فراوانى را از دايرهء اعتقاد به اين امر خارج ساخته است و بجز تعداد اندك و ناچيزى از آنان كه بدان اعتقاد داشتند كسى پا برجا بر آن باقى نمانده ، و اين خود به خاطر ترديد مردم و سستى يقين ايشان و كمى پايدارى آنان در برابر مشكلات و سختيهائى است كه افراد پاكدل و بردبار و ثابت قدم و راسخ در علم آل محمّد عليهم السّلام بدان گرفتار شده‌اند ، همان كسانى كه اين روايات را از ائمّه عليهم السّلام روايت كرده‌اند و به مقصود آنان در روايات آشنا هستند و معانى آنچه مورد اشاره ايشان عليهم السّلام در روايات بوده است درك مىكنند ، همانان كه خداوند نعمت پايداريشان بخشيده و با برخوردارى از يقين سرافرازشان فرموده است ، * ( وَالْحَمْدُ لِلَّه رَبِّ الْعالَمِينَ ) * . 38 - ابو حمزه گويد : « بر امام صادق عليه السّلام وارد شدم و به او عرض كردم : آيا صاحب اين امر تو هستى ؟ فرمود : نه ، عرض كردم : پس فرزند تو است ؟ فرمود : نه ، عرض كردم : پس فرزند فرزند تو است ؟ فرمود : نه ، عرض كردم : پس فرزند فرزند فرزند تو است ؟ فرمود : نه ، عرض كردم پس او كيست ؟ فرمود : كسى است كه آن را ( زمين را ) از\r\n","description":"","footnote":"","page_name":" 266 ","page_number":259},
  {"content":"\r\nدادگرى پر مىكند ، همان گونه كه از [ ستمكارى و 
  ] تعدّى پر شده است ، او در زمان فترت امامان [ مىآيد 
  ] همچنان كه رسول خدا صلَّى الله عليه و آله در زمان فترت پيامبران برانگيخته شد » . 39 - ايّوب بن نوح از ابي الحسن سوم ( حضرت هادى عليه السّلام ) روايت كرده كه آن حضرت فرمود : « هنگامى كه علم شما از ميانتان برداشته شد ، پس از زير قدمهاى خود منتظر فرج باشيد « ( يعنى فرج به شما بسيار نزديك است همانطور كه كسى كه چيزى را كه جستجو مىكند در پيش پاى خود بيابد ) . 40 - مفضّل بن عمر از امام صادق عليه السّلام روايت كرده كه : « از آن حضرت در بارهء فرمايش خداى عزّ و جلّ سؤال شد « * ( فَإِذا نُقِرَ فِي النَّاقُورِ ) * » « 1 » : « هنگامى كه در صور دميده شود » [ المدّثّر : 8 
  ] آن حضرت فرمود : همانا از ما اهل بيت امامى پوشيده خواهد بود ، و هنگامى كه خداوند عزّ ذكره آشكار ساختن امر او را اراده نمايد به دل او نكته و پديده اى مىاندازد ، پس او آشكار گشته و به امر خداى عزّ و جلّ به پا خواهد خاست » . 41 - ابو بصير از امام صادق عليه السّلام روايت كرده كه آن حضرت فرمود : « صاحب اين\r\n\r\n","description":"","footnote":"\r\n« 1 » المدّثّر : 8 .\r\n","page_name":" 267 ","page_number":260},
  {"content":"\r\nامر از غيبتى ناگزير است و در غيبت خود ناچار از گوشه گيرى و كناره جوئى از ديگران است و طيبه ( مدينه ) خوش منزلى است و با وجود سى تن ( يا به همراهى سى نفر ) در آنجا وحشت و ترسى نيست » . 42 - از محمّد بن مسلم روايت شده كه گفت : شنيدم امام صادق عليه السّلام مىفرمود :\r\n« چنانچه غيبتى از صاحبتان را به شما خبر دادند ( كه صاحب امرتان غايب شده است ) آن را انكار نكنيد » .\r\nمحمّد بن يعقوب كلينىّ نيز از طريق ديگرى از محمّد بن مسلم همانند اين حديث را روايت كرده است . 43 - علىّ بن أبى حمزه از امام صادق عليه السّلام روايت كرده كه آن حضرت فرمود : « اگر قائم قيام كند حتما مردم او را انكار مىكنند ، زيرا او به صورت جوانى برومند به سوى ايشان باز مىگردد ، كسى بر عقيدهء خود نسبت به او پايدار نمىماند مگر آن كس كه خداوند در عالم ذرّ نخستين از او پيمان گرفته باشد » .\r\n","description":"","footnote":"","page_name":" 268 ","page_number":261},
  {"content":"\r\nدر روايت ديگرى غير از اين روايت چنين است كه آن حضرت فرمود : « و از بزرگترين گرفتاريها آن است كه صاحب موعود ايشان به چهرهء جوانى بر آنان خروج مىكند در حالى كه آنان مىپندارند كه او بايد پيرمردى كهن سال باشد » . 44 - علىّ بن عمر بن علىّ بن الحسين عليهما السّلام از امام صادق عليه السّلام روايت كرده كه آن حضرت فرمود : « قائم فرزندان من برابر عمر حضرت ابراهيم كه يك صد و بيست سال است عمر مىنمايد و اين ، مدّتى است كه او درك مىشود ( يادش به فراموشى سپرده نمىشود ) سپس در امتداد زمان به غيبتى طولانى دست مىزند ( مدّتى طولانى غايب مىشود ) و بعد به صورت جوان رشيدى سى و دو ساله آشكار مىگردد چندان كه گروهى از مردم از او بازمىگردند . او زمين را همچنان كه از ستمگرى و تجاوز پر شده است ، لبريز از برابرى و دادگرى خواهد كرد » .\r\nهمانا در اين فرمايش امام صادق عليه السّلام مايهء عبرت و بازدارى خواهد بود از كورى و شكّ و دودلى ، و بيداركنندهء آن كس كه فراموشكار و غافل است و راهنمائى است براى افراد سرسخت و سرگردان ، آيا آنچه از مقدار عمر و حال قائم عليه السّلام كه به هنگام ظهورش بدان حال است بيان شده و اين نكته كه به صورت جوانى ظهور خواهد كرد آيا\r\n","description":"","footnote":"","page_name":" 269 ","page_number":262},
  {"content":"\r\nهمين مقدار براى صاحبان انديشه كافى نيست ؟ شخص عاقلى را كه داراى بينش است سزاوار نيست اين مدّت به نظرش طولانى بيايد و خواستار پيش رسيدن و جلو افتادن امر خدا قبل از فرا رسيدن زمان آن باشد ، بدون اينكه در وضع مردم تغييرى حاصل شده باشد ، و نيز به خاطر داشتن وقتى كه در خبر آمده كه وى ظاهر نمىشود مگر پس از تمام شدن آن ، همانا اين گفته تنها براى آرامش خاطر بخشيدن به شيعيان و نزديك نشان دادن آن است ، زيرا ايشان خود فرموده‌اند : « ما زمانى را ( براى ظهور ) تعيين نمىكنيم و هر كس تعيين وقتى را از ما براى شما روايت كرد او را تصديق نكنيد و از اينكه او را دروغ زن بخوانيد هراس نداشته باشيد و بدان گفته عمل نكنيد » وظيفه اى كه مؤمنان دارند آن است كه با تسليم در برابر همهء آنچه از امامان عليهم السّلام رسيده - و آنان بدان چه گفته‌اند خود آگاه ترند - بر طريق دين خدا و با اعتقاد به آن گام بردارند ، زيرا كسى كه به امر آنان تسليم شود و يقين داشته باشد كه همان حقّ است بدان وسيله رستگار خواهد شد ، و دين او برايش در امن و سلامت خواهد ماند ، و هر كه به معارضه برخيزد و ترديد و مخالفت نمايد و بر خداى تعالى از خود نسبتى دهد و اختيارى كند ، از نسبت ناصوابش جلوگيرى شود و اختيارش نابود گردد و مقصود و خواستهء دلش از او دريغ شود و بدان چه دوست مىدارد دست نيابد و به حيرت و گمراهى و دودلى و سست رأيى و سرگردانى و در آمدن از مذهبى به مذهب ديگر و از گفتارى به گفتار ديگر گرفتار\r\n","description":"","footnote":"","page_name":" 270 ","page_number":263},
  {"content":"\r\nخواهد شد و سرانجام كار او زيانكارى است . همانا امامى كه مقام او نزد خداى عزّ و جلّ چنان است - كه به وسيلهء او انتقام خود و دين و اوليائش را باز مىستاند و وعده اى كه به رسول خويش داده از چيرگى دينش بر همهء دينها هر چند مشركان آن را ناخوشايند بدارند تا در سراسر روى زمين جز دين خالص او نباشد و اين همه به دست او و به وسيلهء او تحقّق يابد - چنين امامى شايسته است كه مردم بىدانش و نادان جايگاه و منزلتش را ادّعا نكنند و هيچ كس از مردم با ادّعاى اين منزلت براى ديگرى غير از او خود را به گمراهى نيفكند و فريب ندهد و با اقتداء به غير او خود را به ورطهء نيستى نيفكند كه در آن صورت خود را به وادى هلاكت افكنده و خويشتن را به سوى آتش شعله ور كشيده است ، ما از آن به خدا پناه مىبريم و از او مىخواهيم به رحمت خود ما را از عذاب آن رهائى بخشد . 45 - ابراهيم بن عمر يمانىّ از امام صادق عليه السّلام روايت كرده كه آن حضرت فرمود :\r\n« قائم در حالى قيام مىكند كه بيعت هيچ كس برگردن او نيست ( تابعيت كسى يا دولتى ندارد ) .\r\n","description":"","footnote":"","page_name":" 271 ","page_number":264},
  {"content":"\r\n46 - هشام بن سالم از امام صادق عليه السّلام روايت كرده كه آن حضرت فرمود : « قائم قيام خواهد كرد در حالى كه از هيچ كس برگردن او قرار داد و پيمان و بيعت نيست ( تابعيّت هيچ دولتى را ندارد ) .\r\nو از جمله چيزهائى كه امر غيبت را مورد تأكيد قرار مىدهد و گواه بر حقّانيّت و وجود و حال سرگردانى است كه طىّ آن ( در غيبت ) براى مردم پيش مىآيد و نيز اين كه آن يك گرفتارى است كه ناگزير بايد روى دهد و كسى از آن نجات نمىيابد مگر آنكه بر سختى آن پايدار و ثابت قدم باشد روايتى است كه در اين مورد از امير المؤمنين عليه السّلام نقل شده و عبارت است از : 1 - عكرمة بن صعصعه از پدر خويش روايت كرده كه گفت علىّ عليه السّلام مىفرمود :\r\n« اين شيعه پيوسته همچون گلهء بز خواهد بود كه درندهء ستمگر نداند بر كدام يك دست\r\n","description":"","footnote":"","page_name":" 272 ","page_number":265},
  {"content":"\r\nبگذارد ( فرق نمىكند كدام يك را طعمه خود سازد ) نه جايگاه بلندى براى آنان است كه بدان پناه برند و نه تكيه گاهى كه در كارهاى خود بدان تكيه زنند و دلگرم باشند » . 2 - از سلمان فارسى - رحمه الله تعالى - روايت شده كه گفت : « مؤمنان پيوسته همچون بزهاى بىجان ( كه در ناتوانى همسانند ) خواهند بود ، ستمگر زورگو نمىداند بر كدام يك از آنها دست نهد ( كدام طعمه را برگزيند ، چون جملگى يكسانند ) در ميانشان جايگاه بلندى نيست كه بدان پناه جويند و تكيه گاهى وجود ندارد كه در كارهايشان تكيه نمايند » . 3 - ابن عقبه گويد : از علىّ عليه السّلام شنيدم مىفرمود : « گوئى هم اكنون شما را مىبينم همچون شترى كه به دنبال چراگاه مىگردد بدين سوى و آن سوى در گردشيد و آن را نمىيابيد اى گروه شيعه » . 4 - عبد الله بن بكير و حكم از امام باقر عليه السّلام روايت كرده‌اند كه آن حضرت فرمود :\r\n« چگونه خواهيد بود هنگامى كه به بالا رويد كسى را نيابيد و باز گرديد و كسى را نيابيد » .\r\n","description":"","footnote":"","page_name":" 273 ","page_number":266},
  {"content":"\r\n5 - ابو الجارود از امام باقر عليه السّلام روايت كرده كه از آن حضرت شنيده است كه مىفرمايد : « پيوسته در انتظار به سر خواهيد برد تا جايى كه همچون رمهء بزهاى وحشتزده شويد كه قصّاب در بند آن نيست كه دست خود را بر كدام يك از آنها بگذارد ، كه نه جايگاه بلندى داشته باشيد تا بدان پناه جوئيد و نه تكيه گاهى كه به پشت گرمى آن به امورتان پردازيد » .\r\nآيا اين احاديث - خدايتان رحمت كناد - جز راهنما و نمايانگر غيبت صاحب حقّ است ؟ و او همان جايگاه بلند است كه شيعه بدان پناه مىجويد و باز ( اين احاديث دلالت دارد ) بر غيبت آن سببى كه ميان آن حضرت و شيعيانش براى او گماشته شده بود ، و او همان تكيه گاهى است كه شيعيان در كارهاى خود بدان دلگرم بودند و در حال غيبت آن حضرت امور شيعيان را به امامشان كه همان جايگاه بلند آنان است مىرسانيد ، پس هنگامى كه آن ( سبب ) برداشته شد ، همچون بزهاى بىجان ( يكسان در ناتوانى ) گرديدند ، كه در همان واسطه ها خود پيام و راهنمائى و تا حدّى نگهدارندهء نيرو و توان مؤمنان بود تا اينكه خداوند با برداشتن آن اسباب و با وجود غيبت امام در اين زمانى كه ما در آن قرار داريم ( اوائل غيبت كبرى ) تدبير خود را جارى ساخت و مقدّرات خويش را عملى نمود ، و اين براى پاك ساختن آن كس است كه خالصشدنى\r\n","description":"","footnote":"","page_name":" 274 ","page_number":267},
  {"content":"\r\nاست و نابودى كسى كه در خور هلاك است و نجات هر كس كه با پايدارى بر حقّ اهل نجات است و بر طرف ساختن شكّ و ترديد ، و يقين آوردن بدان چه از امامان عليهم السّلام وارد شده كه ناگزير اين اندوه بايد پيش آيد و سپس به هنگام خواست خدا بر طرف شود ، نه هنگامى كه مردم بخواهند و ميلشان ايجاب كند ، خداوند ما و شما را اى جماعت شيعهء با ايمان كه پيوسته دست به ريسمان خدا داريد و دستور او را گردن مىنهيد از آنان قرار دهد كه از گرفتارى غيبت نجات مىيابند كه در آن هر كس براى خود امامى برگزيد و به اختيار پروردگارش راضى نشد و خواستار شتاب در تدبير خداى سبحان گرديد و آنچنان كه مأمور بود ، صبر نكرد ، هلاك مىگردد ، خداوند ما و شما را پس از هدايت از گمراهى در امان بدارد كه او ولىّ توانا است .\r\nاين پايان آن رواياتى است كه در مورد غيبت در اختيار من بود و اين مقدارى ناچيز از روايات فراوانى است كه مردم آن را روايت مىكنند و در نزدشان محفوظ است و خدا ولىّ توفيق است .\r\n","description":"","footnote":"","page_name":" 275 ","page_number":268},
  {"content":"\r\n\r\n( باب - 11 ) ( رواياتى در مورد آنچه از صبر و خوددارى و انتظار فرج و ترك شتاب نسبت به امر خدا و تدبير او كه شيعه بدان امر شده است )\r\n1 - ابو بصير از امام صادق عليه السّلام روايت كرده كه آن حضرت فرمود : « پدرم - امام باقر عليه السّلام - به من فرمود : ناگزير آتشى از ناحيهء آذربايجان زبانه خواهد كشيد كه هيچ چيز در مقابلش نتواند ايستاد ، چون چنين شود خانه نشين باشيد ( بىطرف بمانيد ) و تا آنگاه كه ما در خانه نشسته‌ايم شما نيز خانه نشين باشيد و چون كسى كه از طرف ما حركت مىكند فعّاليت خود را آغاز كرد به سوى او بشتابيد ( به هر نحو ممكن ) اگر چه بر دست و زانو . به خدا سوگند گوئى هم اكنون به او مىنگرم كه ميان ركن و مقام به فرمانى جديد از مردم بيعت مىگيرد ، فرمانى كه بر عرب سخت گران است ، و ( پدرم ) فرمود :\r\nواى بر سركشان عرب از شرّى كه روى نموده است » .\r\n","description":"","footnote":"","page_name":" 276 ","page_number":269},
  {"content":"\r\n2 - ابو الجارود از امام باقر عليه السّلام روايت كرده است گويد : به آن حضرت عرض كردم : « مرا دستورى فرمائيد ، پس فرمود : ترا به پرهيزگارى سفارش مىكنم و نيز به اينكه خانه نشين باشى و در گردهمائى و جمع اين مردم شركت و فعّاليّتى نكنى ، و از آنان كه از ما خاندان خروج مىكنند دور باش كه آنان چيزى به دست ندارند و به چيزى هم نائل نمىشوند ، بدان كه بني اميّه را حكومتى است كه مردم توان بازستاندنش را ندارند و براى اهل حقّ دولتى است كه چون فرا رسد خداوند زمامش را به هر كس از ما خاندان بخواهد مىسپارد ، پس هر كس از شما آن را دريافت ، نزد ما در مقام بلند خواهد بود و اگر پيش از آن دولت وفات يافته باشد خداوند برايش نيكى خواسته است . بدان كه هيچ گروهى براى بر طرف ساختن ستم يا عزّت بخشيدن دينى قيام نمىكند مگر اينكه مرگ و گرفتارى دامنگيرش مىشود ، تا اينكه جمعيّتى به پا خيزند كه با رسول خدا صلَّى الله عليه و آله در بدر بوده‌اند كه كشتگانشان به خاك سپرده نشود و به خاك افتادگانشان از زمين برداشته نشود و زخميانشان درمان نگردد ، عرض كردم : آنان كيانند ؟ فرمود : فرشتگان » . 3 - ابو الجارود گويد : شنيدم امام باقر عليه السّلام مىفرمود : « كسى از ما خاندان نيست كه\r\n","description":"","footnote":"","page_name":" 277 ","page_number":270},
  {"content":"\r\nبه دفع ستمى يا فراخواندن به سوى حقّى برخيزد مگر اينكه گرفتارى دامنگيرش مىشود تا آنگاه كه جمعيّتى كه در بدر حضور داشته قيام نمايد ، كه كشتگانش به خاك سپرده نشود و زخميانش درمان نگردد ، عرض كردم : منظور [ امام باقر عليه السّلام 
  ] چه كسانى است ؟ فرمود : فرشتگان - » . 4 - حارث بن عبد الله اعور همدانىّ گويد : امير المؤمنين عليه السّلام بر منبر كوفه فرمود :\r\n« چون خاطب هلاك شود و صاحب زمان روى برتابد و دلهائى باقى بماند كه زيرورو گردد [ پس 
  ] پاره اى از آنها دلهائى پر خير و بركت و پاره اى بىخير و بركت باشند ، آرزومندان هلاك شوند و از هم گسيختگان پراكنده شوند و مؤمنان بر جاى بمانند و چقدر اندكاند سيصد نفر يا چيزى بيشترند ، جماعتى به همراه ايشان خواهند جنگيد كه همراه رسول خدا صلَّى الله عليه و آله در روز بدر جنگيدند ، نه كشته مىشوند نه مىميرند » .\r\nمعنى فرمايش امير المؤمنين عليه السّلام كه : « صاحب عصر روى گرداند » مراد آن حضرت صاحب ناپيداى همين زمان است كه به خاطر تدبير خداوند كه واقع شده از ديدگان اين\r\n","description":"","footnote":"","page_name":" 278 ","page_number":271},
  {"content":"\r\nمردم روى برتافته است ، سپس مىفرمايد : « و دلهائى به جاى بماند كه پاره اى پر خير و بركت و بعضى بىخير و بركت است » و مراد از آن ، دلهاى شيعيان است كه در اين غيبت و سرگردانى دگرگون مىشود ، پس هر كه از آنان بر حقّ پايدار باشد ( مخصب ) پرخير و بركت و هر كه از حقّ به گمراهى و گفتار باطل گرايد ( مجدب ) بىخير و بركت است ، پس امير المؤمنين عليه السّلام فرموده : « آرزومندان هلاك گردند » اين نكوهش آنان است و آنان كسانىاند كه در امر خدا شتابجوئى مىكنند و در مقام تسليم نيستند و اين مدّت را طولانى مىپندارند پس قبل از آنكه فرجى ببينند مىميرند آنگاه خداوند از اهل صبر و تسليم كسى را كه بخواهد به جاى مىگذارد تا به مرتبهء شايسته اش برساند و آنان مؤمنان و افرادى با اخلاصاند و تعدادشان اندك است كه آن حضرت شمارهء آنان را سيصد نفر و يا بيشتر فرموده است ، افرادى كه بواسطهء نيروى ايمان و درستى يقينشان خداوند براى يارى ولىّ خود و جنگيدن با دشمن خويش به آنان اهليّت عطا فرموده است ، و آنان همان گونه كه در روايت آمده ، به هنگام مستقرّ شدن آن حضرت در مقرّ حكومتى خود و سر آمدن جنگ ، نمايندگان و حكمرانان منصوب از طرف آن حضرت در روى زمين خواهند بود . سپس امير المؤمنين عليه السّلام فرمود : « به همراه آنان جماعتى مىجنگند كه همراه رسول خدا صلَّى الله عليه و آله در بدر جنگيده‌اند ، نه كشته مىشوند و نه مىميرند » منظور او اين است كه خداى عزّ و جلّ اين سيصد و چند نفر اصحاب خالص\r\n","description":"","footnote":"","page_name":" 279 ","page_number":272},
  {"content":"\r\nحضرت قائم عليه السّلام را به وسيلهء فرشتگان روز بدر يارى مىفرمايد و آنان نيروى رزمى آن حضرتاند ، خداوند ما را از كسانى قرار دهد كه اهليّت يارى دينش را در ركاب وليّش به آنان عطا فرموده ، و در اين مورد با ما چنان رفتار كند كه او را سزا است . 5 - ابو المرهف گويد : امام صادق عليه السّلام فرمود : « محاضير ( اسبان تندرو در مسابقه ) هلاك شدند ، گويد : عرض كردم محاضير چيست ؟ فرمود : همان شتابجويان ( كه خواستار شتاب و زودتر فرا رسيدن امر خدا از موعد مقرّر آن شدند ) و مقرّبون ( كسانى كه قائلند فرج نزديك است ) نجات يافتند ، و قلعه بر پىها و ميخهايش استوار ماند ، خانه هاى خود را باشيد ( فعّاليّتهاى سياسى نكنيد و بىطرف بمانيد ) كه غبار فتنه به زيان كسى است كه آن را برانگيزد ، هيچ گاه آنان براى شما گرفتارى و مصيبتى تدارك نمىبينند مگر اينكه خداوند مشغوليّتى براى آنان پيش مىآورد ، مگر كسى كه خود متعرّض ايشان شود ( خود خويشتن را دم تيغ آنان دهد ) » . 6 - ابو بكر حضر مىگويد : « من و أبان بر امام صادق عليه السّلام وارد شديم و اين مقارن با\r\n","description":"","footnote":"","page_name":" 280 ","page_number":273},
  {"content":"\r\nزمانى بود كه پرچمهاى سياه در خراسان ظهور كرده بود ، عرض كرديم : نظر شما چيست ؟ آن حضرت فرمود : در خانه هاى خود بنشينيد ، هر گاه ديديد ما بر مردى گرد آمده‌ايم شما نيز با سلاح به يارى ما برخيزيد « ( به سوى ما بشتابيد ) . 7 - علىّ بن اسباط بواسطهء يكى از يارانش از امام صادق عليه السّلام روايت كرده كه آن حضرت فرمود : « زبانهايتان را نگاه داريد و در خانه هاى خود بنشينيد كه هرگز كارى كه مخصوص شما باشد دامنگيرتان نشود بلكه همگانى باشد و همواره زيديّه سپر بلاى شما باشند » . 8 - عبد الرّحمن بن كثير گويد : روزى خدمت امام صادق عليه السّلام بودم و مهزم اسدى نيز نزد آن حضرت بود و گفت : « خداوند مرا فدايت كند اين امر [ كه منتظرش هستيد 
  ] كى واقع خواهد شد كه [ بر ما 
  ] بسيار به درازا كشيد ، پس آن حضرت فرمود : [ اى مهزم 
  ] آرزومندان خطا كردند و شتابجويان هلاك شدند و آنان كه در مقام تسليماند نجات يافتند و به سوى ما باز خواهند گشت » .\r\n","description":"","footnote":"","page_name":" 281 ","page_number":274},
  {"content":"\r\n9 - عبد الرّحمن بن كثير از امام صادق عليه السّلام روايت كرده در بارهء اين آيه كه مىفرمايد : « امر خداوند به زودى فرا رسد در آمدنش شتاب نكنيد » « 1 » آن حضرت فرمود : آن امر ما است ، خداى عزّ و جلّ امر فرموده كه در مورد آن شتاب نشود تا آنكه [ خداوند 
  ] او را با سه [ لشكر 
  ] يارى فرمايد كه عبارتند از : فرشتگان ، مؤمنان و هراس ، و خروج آن حضرت همانند هجرت رسول خدا صلَّى الله عليه و آله است و اين برابر فرمايش خداى تعالى است كه : « همچنان كه پروردگارت تو را به حق و راستى از خانه ات به در آورد » . « 2 » 10 - صالح بن ميثم و يحيى بن سابق از امام باقر عليه السّلام روايت كرده‌اند كه آن حضرت فرمود : « اصحاب محاضير ( تندروان ) هلاك شدند و مقرّبون ( كه فرج را نزديك مىشمارند ) نجات يافتند و قلعه بر ميخها و پىهاى استوارش پابرجا ماند ، همانا پس از اندوه و تنگدلى گشايشى شگرف خواهد بود » . 11 - ابو خالد كابلىّ گويد : علىّ بن الحسين عليهما السّلام فرمود : « دوست مىداشتم رهايم\r\n\r\n","description":"","footnote":"\r\n« 1 » النّحل : 1 .\r\n« 2 » الانفال : 5 .\r\n","page_name":" 282 ","page_number":275},
  {"content":"\r\nمىگذاشتند ( آزاد بودم ) با مردم سه كلمه سخن مىگفتم سپس خداوند هر گونه اراده مىفرمود در بارهء من رفتار مىكرد ، امّا عهدى با خدا بسته‌ايم كه صبر پيشه كنيم ، و بعد اين آيه را تلاوت فرمود : * ( وَلَتَعْلَمُنَّ نَبَأَه بَعْدَ حِينٍ ) * « 1 » ( و خبر آن را پس از مدّتى البتّه خواهيد دانست ) و نيز كلام خداى تعالى را تلاوت فرمود : * ( وَلَتَسْمَعُنَّ مِنَ الَّذِينَ أُوتُوا الْكِتابَ ) * - الآيه « ( و حتما شما از زخم زبان آنان كه پيش از شما بر آنان كتاب آسمانى نازل شده و از مشركين آزار فراوانى خواهيد ديد و اگر صبر كنيد و پرهيزگار باشيد همانا آن سبب نيرو و موفّقيت در كارها است » . « 2 » 12 - ابو الطَّفيل گويد : امام باقر عليه السّلام از پدر خويش علىّ بن الحسين عليهما السّلام روايت فرموده كه ابن عبّاس كسى را نزد علىّ بن الحسين عليهما السّلام فرستاد تا معنى اين آيه را بپرسد كه : * ( يا أَيُّهَا الَّذِينَ آمَنُوا اصْبِرُوا وَصابِرُوا وَرابِطُوا ) * « 3 » : ( اى اهل ايمان در كار دين پايدار باشيد و يك ديگر را به پايدارى سفارش كنيد و مراقب مرزتان باشد ) پس علىّ بن - الحسين عليهما السّلام خشمگين شد و به سئوالكننده فرمود : دوست مىداشتم آن كس كه تو را به اين امر گسيل داشته خود بدان پرسش با من روبرو مىشد ، سپس فرمود : آيه در بارهء پدرم و ما خاندان نازل شده است و مراقبت از آن مرز ( پايگاه ) كه بدان مأموريم هنوز فرا نرسيده است و در آينده اى نزديك ذرّيّه اى از نسل ما كه وظيفهء آن را به عهده دارد\r\n\r\n","description":"","footnote":"\r\n« 1 » ص : 88\r\n« 2 » آل عمران : 186 .\r\n« 3 » آل عمران : 200 .\r\n","page_name":" 283 ","page_number":276},
  {"content":"\r\nبوجود خواهد آمد ، سپس فرمود : بدان كه در صلب او - يعنى ابن عبّاس - سپرده اى است كه براى آتش دوزخ آفريده شده ، در آيندهء نزديك اقوامى را دسته دسته از دين خدا خارج خواهند ساخت و زمين با خونهاى جوجه گانى از جوجه گان آل محمّد رنگين خواهد شد ، آن جوجه گان كه بىموقع و نابهنگام قيام مىكنند و چيزى را كه مىطلبند بدان نخواهند رسيد ولى آنان كه اهل ايمانند مراقب بوده و صبر مىكنند و يك ديگر را به بردبارى سفارش مىنمايند تا خداوند حكم فرمايد و او بهترين حاكمان است » . 13 - بريد بن معاوية العجلى در بارهء اين فرمايش خداى عزّ و جلّ كه مىفرمايد :\r\n« * ( اصْبِرُوا وَصابِرُوا وَرابِطُوا ) * » از امام باقر عليه السّلام روايت كرده كه آن حضرت فرمود : يعنى صبر كنيد بر انجام واجبات الهى و پايدارى كنيد در برابر دشمنان و مراقب امامتان [ كه به انتظارش هستيد 
  ] باشيد » . 14 - جابر از امام باقر عليه السّلام روايت كرده كه آن حضرت فرمود : « مثل خروج قائم ما خاندان مانند خروج رسول خدا صلَّى الله عليه و آله است ، و مثل آن كس كه از ما خاندان قبل از قيام قائم به پا خيزد بسان جوجه اى است كه پرواز كند و از آشيانه خود فرو افتد و كودكان با\r\n","description":"","footnote":"","page_name":" 284 ","page_number":277},
  {"content":"\r\nآن به بازى پردازند ( دستخوش بازيچه كودكان شود ) » . 15 - علاء به سيابه از امام صادق عليه السّلام روايت كرده آن حضرت فرمود : « هر كس از شما كه به حال انتظار بر اين امر از دنيا رود همانند كسى است كه در سرا پردهء خاصّ امام قائم باشد » . 16 - ابو بصير از امام صادق عليه السّلام روايت كرده كه روزى آن حضرت فرمود : « آيا شما را از چيزى آگاه نكنم كه خداوند بدون آن هيچ عملى را از بندگان نمىپذيرد ؟ عرض كردم : بفرمائيد ، فرمود : گواهى دادن بر اينكه هيچ معبودى جز خدا نيست و اينكه محمّد صلَّى الله عليه و آله بنده [ و فرستادهء 
  ] او است ، و اقرار به هر آنچه خداوند امر فرموده و ولايت براى ما و بيزارى از دشمنان ما - يعنى ما امامان بخصوص - و تسليم شدن به آنان و پرهيزگارى و كوشش و خويشتندارى و چشم به راه قائم عليه السّلام بودن ، سپس فرمود :\r\nهمانا ما را دولتى است كه هر گاه خداوند بخواهد آن را بر سر كار مىآورد ، سپس فرمود :\r\n","description":"","footnote":"","page_name":" 285 ","page_number":278},
  {"content":"\r\nهر كس كه بودن در شمار ياران قائم شادمانش سازد بايد به انتظار باشد و با حال انتظار به پرهيزگارى و خلق نيكو رفتار كند و اوست منتظر ، پس اگر اجلش برسد و امام قائم عليه السّلام پس از درگذشت او قيام كند ، بهرهء او از پاداش كسى است كه آن حضرت را دريافته باشد ، پس بكوشيد و منتظر باشيد ، گوارا باد شما را اى جماعتى كه مشمول رحمت خدا هستيد » . 17 - جابر بن يزيد از امام باقر عليه السّلام روايت كرده كه آن حضرت فرمود : « تا آسمان و زمين ساكن است شما نيز ساكن و بىجنبش باشيد - يعنى بر هيچ كس خروج نكنيد - كه كار شما پوشيدگى ندارد ، بدانيد كه آن نشانه اى از جانب خداى عزّ و جلّ است نه از جانب مردم ، بدانيد كه آن از آفتاب روشنتر است و بر نيكوكار و زشت كار پنهان نخواهد ماند ، آيا صبح را مىشناسيد ؟ امر شما همانند صبح است كه پنهان ماندن در آن راه ندارد » .\r\nبنگريد - خدايتان رحمت كند - بدين ادب آموزى از سوى امامان عليهم السّلام و نيز به فرمان آنان و آئين ايشان در مورد صبر و خوددارى و چشم به راه بودن براى فرج و گشايش و نيز ياد نمودن ايشان از نابود شدن محاضير ( تند روان ) و شتابجويان\r\n","description":"","footnote":"","page_name":" 286 ","page_number":279},
  {"content":"\r\n( خواستاران زود فرا رسيدن ) و دروغ گفتن آرزوكنندگان ، و تسليمشوندگان به بيان ايشان در مورد [ چگونگى 
  ] رهائى يافتن و ستودن و به نيكى ياد كردن ايشان از بردباران پابرجا و استوار ، و تشبيه امامان عليهم السّلام ايشان را از حيث پايدارى به پابرجائى قلعه بر ميخهايش بنگريد ، پس - خدايتان رحمت كناد - به ادب آموزى ايشان ادب آموخته و مهذّب شويد و دستورشان را گردن نهيد و به گفتارشان تسليم باشيد و از آئين ايشان در نگذريد و از آن جمله نباشيد كه خواستهء دل و شتاب هلاكشان ساخته و حرص و افزونطلبى آنان را از مسير حقّ و طريق نورانى و درخشان منحرف ساخته است .\r\nخداوند ما و شما را بدان چه در آن سلامت و امن از گزند فتنه است موفّق بدارد و بر بينش نيك پابرجايمان دارد و به منّ و احسان خويش ما و شما را بر پيمودن راه راستى كه به رضاى او مىانجامد و نتيجه اش جاى گرفتن در بهشت او به همراه برگزيدگان و خالصان اوست وادارد .\r\n","description":"","footnote":"","page_name":" 287 ","page_number":280},
  {"content":"\r\n\r\n( باب - 12 ) ( آنچه از آزمايش و تفرقه كه در زمان غيبت دامنگير شيعه مىشود چندان كه بر حقيقت امر كسى باقى نمىماند جز همان تعداد اندك كه امامان عليهم السّلام آن را وصف فرموده‌اند )\r\n1 - علىّ بن رئاب از امام صادق عليه السّلام روايت كرده كه آن حضرت فرمود : هنگامى كه با امير المؤمنين عليه السّلام پس از كشته شدن عثمان ، بيعت به عمل آمد ، بر فراز منبر رفته خطبه اى ايراد فرمود كه آن را ( امام صادق عليه السّلام ) ذكر نموده است در آن خطبه مىفرمايد :\r\n« مردم بدانيد كه گرفتارى شما ( دگربار ) به شكل خود در همان روزى كه خداوند پيامبر خويش را برانگيخت باز گرديد ، سوگند به كسى كه او را به حقّ برانگيخت حتما آشفته و درهم شويد و بدون شكّ غربال گرديد ( با فتنه ها كه به شما بر خورد مىكند نيكان از بدان جداسازى مىشوند ) تا آنكه پائين مرتبهء شما به بلند پايهء شما ، و بلند پايهء شما به پائين مرتبهء شما باز گردد ( زير و رو شويد ) و پيشى گيرند البتّه آن مسابقه گيران كه عقب ماندند ، و عقب مانند آن مسابقه كاران كه پيشى گرفتند . به خدا سوگند هيچ نشانه اى را پنهان نكرده‌ام و هيچ دروغى بر زبان نرانده‌ام ، و من را از اين مقام و چنين روز آگاه\r\n","description":"","footnote":"","page_name":" 288 ","page_number":281},
  {"content":"\r\nساخته بودند » . 2 - معمّر بن خلَّاد گويد : شنيدم امام رضا عليه السّلام ( اين آيه را تلاوت ) مىفرمود : « آيا مردم پنداشته‌اند كه تنها به اينكه بگويند ايمان آورديم رها مىشوند و ايشان مورد آزمايش قرار نخواهند گرفت « سپس به من فرمود آزمايش چيست ؟ عرض كردم :\r\nفدايت شوم آنچه به نظر ما مىرسد عبارت از گرفتارى در دين است پس فرمود : گرفتار و مبتلا مىشوند همچنان كه طلا گرفتار ( بوتهء آزمايش ) مىشود سپس فرمود : خالص مىشوند همچنان كه طلا ( پس از رفتن در بوتهء آزمايش و كوره ) خالص مىشود » . 3 - سليمان بن صالح در حديثى كه سند آن را به امام باقر عليه السّلام مىرساند روايت كرده كه آن حضرت فرمود : « دلهاى مردانى از شما از اين سخنتان روى درهم مىكشد [ پس ( سعى كنيد اوّل ) اندكى از آن را در اختيارشان قرار دهيد 
  ] پس چنانچه شخص بدان اقرار نمود افزونش سازيد و هر كه انكار كرد پس رهايش كنيد ، همانا ناگزير است كه فتنه اى پيش آيد كه در آن همهء ياران يك دل و نزديكان از پاى درآيند چندان كه افراد موشكاف [ و محافظه كار 
  ] نيز در آن از پاى در آيند تا آنجا كه كسى بر جاى نماند مگر ما و شيعيان ما » .\r\n","description":"","footnote":"","page_name":" 289 ","page_number":282},
  {"content":"\r\n4 - عبد الله بن حمّاد به سال 229 به واسطهء مردى ، از امام صادق عليه السّلام روايت كرده كه يكى از ياران آن حضرت بر او وارد شد و عرض كرد : فدايت گردم ، به خدا قسم من شما و هر كس دوستدار شماست دوست مىدارم اى سرورم چقدر شيعهء شما زيادست ، حضرت فرمود : بگو آنان چه مقدارند ؟ عرض كرد : بسيار زياد ، حضرت فرمود : مىتوانى آنان را بشمارى ؟ عرض كرد : تعدادشان بيشتر از اينها است ، پس امام صادق عليه السّلام فرمود :\r\nآگاه باش هر گاه آن عدّهء وصف شده كه سيصد و ده نفر و اندى هستند شمارشان كامل شود ، آنگاه چنان كه شما مىخواهيد خواهد شد ، لكن شيعهء ما كسى است كه صدايش از حدّ گوش خودش نمىگذرد و نيز كينه و ناراحتى درونش از حدّ پيكر او تجاوز نمىكند ، و ما را آشكار نمىستايد و با دشمنان ما نمىستيزد ، و با عيبجويان ما همنشينى نمىكند ، و با بدگويان ما هم سخن نمىشود و آنان را كه با ما دشمن هستند دوست نمىدارد و با دوستان ما دشمنى نمىورزد ؛ عرض كردم پس چه كنم با اين شيعهء گوناگون كه گويند ما بر طريق تشيّع هستيم ؟ فرمود : اينان خود گرفتار جدائى و آزمايش خواهند گشت و تبديل و جابجائى در ميانشان رخ خواهد داد و به قحطى و كمبود كه نابودشان سازد ( مبتلا شوند ) و شمشيرى كه خونشان بريزد و اختلافاتى بهم رسد كه پراكنده شان كند .\r\n","description":"","footnote":"","page_name":" 290 ","page_number":283},
  {"content":"\r\nهمانا شيعهء ما كسى است كه همچون سگان پارس نكند و همانند كلاغ حرص نورزد و نزد مردم به گدائى دست نيازد اگر چه از گرسنگى بميرد ، عرض كردم : فدايت شوم چنين افرادى را كه بدين صفت موصوفاند در كجا جستجو كنم ؟ فرمود : آنان را در گوشه و كنار زمين بجوى ، آنان كسانى هستند كه زندگى سبكى دارند و خانه بدوش هستند كه اگر حاضر باشند شناخته نمىشوند و اگر از نظرها پنهان شوند كسى متوجّه آنان نمىگردد و اگر بيمار شوند عيادت نمىشوند و اگر خواستگارى كنند با آنان ازدواج نشود ، و اگر وفات يابند بر جنازهء آنان كسى حضور نيابد ، آنان كسانىاند كه در اموالشان با يك ديگر مواسات مىكنند و در آرامگاه خود با يك ديگر ديدار و ملاقات دارند و خواسته هايشان با يك ديگر برخورد و اختلاف پيدا نمىكند هر چند از شهرهاى گوناگون باشند » . 5 - مهزم اسدى از امام صادق عليه السّلام همانند حديث قبل را روايت كرده جز اينكه در آن اين جملات را افزوده است كه : « و اگر مؤمنى را ببينند او را بزرگ مىدارند و اگر منافقى را ببينند از او دورى مىجويند و به هنگام مرگ بيتابى نمىكنند و در آرامگاه خويش با يك ديگر ديدار مىنمايند - سپس ادامهء حديث را نقل مىكند » .\r\n","description":"","footnote":"","page_name":" 291 ","page_number":284},
  {"content":"\r\n6 - ابو بصير از امام صادق عليه السّلام روايت كرده كه آن حضرت فرمود : « به همراه قائم عليه السّلام از عرب تعداد ناچيزى خواهد بود . به آن حضرت عرض شد : همانا از عرب كسانى كه اين امر را توصيف مىكنند فراوانند ، فرمود : مردم ناگزيرند از اينكه مورد امتحان و پاكسازى و جداسازى و بوجارى و غربال شدن قرار گيرند و در آيندهء نزديك مردم بسيارى از غربال خارج خواهند شد » . 7 - عبد الله بن أبى يعفور از امام صادق عليه السّلام روايت كرده كه از آن حضرت شنيده است كه مىفرمايد : « واى بر سركشان عرب از شرّى كه در پيش است ، عرض كردم :\r\nفدايت گردم از عرب چه تعداد با قائم همراه‌اند ؟ فرمود : تعداد اندكى ، پس عرض كردم :\r\nبه خدا قسم از عرب كسانى كه اين امر را وصف مىكنند ( قائل به اين امر باشند ) بسى فراوانند ، پس آن حضرت فرمود : ناگزير مردم بايد مورد آزمايش و امتحان قرار گيرند و غربال معنوى شوند كه در اين صورت بيشتر نخاله از غربال خارج مىگردند » .\r\nهمچنين آن را ( حديث ياد شده را ) با آوردن الفاظش محمّد بن يعقوب كلينىّ از طريقى\r\n","description":"","footnote":"","page_name":" 292 ","page_number":285},
  {"content":"\r\nديگر از عبد الله بن ابي يعفور از امام صادق عليه السّلام روايت كرده كه او گويد : از امام صادق عليه السّلام شنيدم - و همانند حديث قبل را ذكر كرده است - 8 - ابو بصير گويد : از امام باقر عليه السّلام شنيدم مىفرمود : « به خدا سوگند حتما از يك ديگر باز شناخته مىشويد ، به خدا قسم حتما بايد مورد پاكسازى قرار گيريد ، به خدا قسم حتما بوجارى و غربال خواهيد شد همان گونه كه » زؤان « ( دانهء كوچكى است كه در ميان گندمها مىرويد ) از گندم غربال مىشود » . 9 - از عميرهء بنت نفيل روايت شده است كه گفت : شنيدم حسين بن علىّ عليهما السّلام مىفرمايد : « آن امر كه شما انتظارش را مىكشيد واقع نخواهد شد تا اينكه پاره اى از شما از ديگرى بيزارى جويد و بعضى از شما در روى ديگرى آب دهان اندازد و پاره اى از شما بر كفر ديگرى شهادت دهد و پاره اى از شما عدّه ديگر را نفرين و لعن كند ، پس به آن حضرت عرض كردم : خيرى در اين چنين زمان نيست ، پس حسين عليه السّلام فرمود : تمامى خير در همان زمان است ، قائم ما قيام مىكند و همهء اينها را از بين مىبرد » .\r\n","description":"","footnote":"","page_name":" 293 ","page_number":286},
  {"content":"\r\n10 - عبد الله بن جبله به واسطهء يكى از رجال خود از امام صادق عليه السّلام روايت كرده كه آن حضرت فرمود : « آن امر واقع نخواهد شد تا اينكه پاره اى از شما در روى بعض ديگر آب دهان اندازد و تا اينكه پاره اى از شما ديگرى را لعن كند و تا اينكه گروهى از شما گروه ديگر را دروغگو بنامد » . 11 - از مالك بن ضمره روايت شده كه گفت : امير المؤمنين عليه السّلام فرمود : « اى مالك ابن ضمره چگونه خواهى بود وقتى كه شيعيان اين چنين اختلاف كنند - و انگشتان خويش را در هم نموده بعضى را در ميان بعضى ديگر فرو برد - پس عرض كردم : اى امير المؤمنين در چنان حال اثرى از خير نخواهد بود ، آن حضرت فرمود : تمامى خير در آن هنگام است .\r\nاى مالك بن ضمره بدان هنگام قائم ما به پا خواهد خاست و هفتاد مرد را كه بر خدا و رسول او صلَّى الله عليه و آله دروغ مىبندند پيش مىكشد ( فرا مىخواند ) و آنان را مىكشد سپس خداوند ايشان را جملگى بر امرى واحد گرد مىآورد ( متّفق مىسازد ) » .\r\n","description":"","footnote":"","page_name":" 294 ","page_number":287},
  {"content":"\r\n12 - ابراهيم بن عمر يمانى به واسطهء مردى از امام باقر عليه السّلام روايت كرده كه آن حضرت فرمود : « اى شيعهء آل محمّد ، حتما بايد مورد پاكسازى قرار گيريد همچون پالودن و بر طرف شدن سرمه از چشم ، كه صاحب چشم مىداند چه وقتى سرمه در چشمش جاى مىگيرد ولى نمىداند چه زمانى از آن بيرون مىشود و به همين گونه است حال مرد كه بر طريق امر ما ( امامت ) صبح مىكند ( روز را آغاز مىكند ) و بعد روز را شب مىكند و ( بعد ) در حالى كه از آن خارج شده شب را به صبح مىبرد » ( يعنى بامداد مسلمان است و شامگاه كافر و بالعكس ) . 13 - مهزم بن أبى بردهء اسدى و ديگران از امام صادق عليه السّلام روايت كرده‌اند كه آن حضرت فرمود : « به خدا سوگند بدون ترديد بسان درهم شكستن آبگينه درهم خواهيد شكست البتّه آن شيشه به صورت اوّليه باز گردانده شود ( آن را ذوب كرده از نو بسازند ) و بدان صورت [ چنان كه بوده 
  ] باز مىگردد ( قابل ترميم و باز يافتن شكل نخستين خود است ) به خدا سوگند حتما درهم خواهيد شكست همچون شكستن سفال ( گل پخته ) ، همانا سفال البتّه مىشكند ولى ( بدان صورت نخستين ) چنان كه بوده است باز نمىگردد ( قابل ترميم نيست ) [ و 
  ] به خدا قسم حتما غربال خواهيد شد [ و 
  ] سوگند به\r\n","description":"","footnote":"","page_name":" 295 ","page_number":288},
  {"content":"\r\nخدا بدون شكّ از يك ديگر باز شناخته خواهيد شد [ و 
  ] به خدا قسم پاكسازى خواهيد گشت تا جايى كه از شما جز اندكى باقى نماند و ( در اين حال حركتى حاكى از بىاعتنائى به مردم به دست خود داده ) كف دست خويش را به يك سو برگرداند » .\r\nپس شما اى جماعت شيعه بدين احاديث روايت شده از امير المؤمنين عليه السّلام و آنان كه از امامان عليهم السّلام پس از او بودند ( امامان پس از او ) ژرفبينانه بنگريد و از آنچه شما را برحذر داشته‌اند دورى كنيد و نسبت به آنچه از ناحيهء آنان رسيده با تأمّل كافى بينديشيد و در آن تفكَّر كنيد چنان تفكَّرى كه توأم با دقّت كامل و تحقيق باشد ، كه در جلوگيرى ( از شكّ و كجروى و گمراهى ) چيزى رساتر از گفتار ايشان وجود ندارد كه : « همانا مرد صبح مىكند بر طريق امامت ما ، و شب مىكند در حالى كه از آن بيرون رفته است و شب مىكند بر طريقهء امر ما و صبح مىكند در حالى كه از آن رويّه خارج شده است » آيا اين گفتار دليل خارج شدن ( گروهى ) با وجود روشنى راه ، از آئين امامت و رها كردن آنچه در بارهء امامت معتقد بودند نيست ؟ ! .\r\nو در فرمايش آن حضرت عليه السّلام كه مىفرمايد : « به خدا سوگند همانند شكستن شيشه درهم خواهيد شكست و البتّه شيشه ( به صورت اوّليه ) بازگردانده شود پس بدان صورت [ چنان كه بوده 
  ] باز مىگردد ، سوگند به خدا بدون ترديد حتما بسان شكستن سفال درهم خواهيد شكست و همانا سفال البتّه مىشكند ولى چنان كه بوده است دوباره\r\n","description":"","footnote":"","page_name":" 296 ","page_number":289},
  {"content":"\r\nباز نمىگردد « پس آن را مثال مىزند براى كسى كه بر مذهب اماميّه باشد و بعد با فتنه اى كه او را عارض مىشود از آن طريق روى گرداند ، سپس با نظر لطفى از سوى خداوند سعادت و نيكبختى او را در مىيابد پس تاريكى آنچه در آن داخل شده و صفا و پاكى رويّه اى كه از آن خارج گرديده براى او روشن مىشود و قبل از مرگ با توبه و بازگشت ، به طرف حقّ مىشتابد و خداوند نيز توبهء او را خواهد پذيرفت و وى را به حال نخستين كه راه يافته بود باز مىگرداند همچون شيشه كه پس از شكسته شدنش بدان صورت كه قبلا بوده است باز مىگردد . و نيز اين مثلى است براى كسى كه بر اين امر معتقد بوده و بعد از آن خارج شود و همچنان در بدبختى عمر او به سرانجام مىرسد كه مرگ گريبانش را مىگيرد و او همچنان بر اعتقاد خويش است ، بدون اينكه از آن توبه كرده يا به سوى حقّ باز گرديده باشد پس او به مثل همچون آن سفال است كه شكسته مىشود و به حال نخستين خود باز نمىگردد ، زيرا پس از مرگ و در حال جان دادن براى او توبه اى نيست ، از خداوند پايدارى بر آنچه را كه بدان بر ما منّت نهاده خواستاريم و از او مىخواهيم كه بر احسان خويش بيفزايد كه ما از آن او و از اوئيم . 14 - ابراهيم بن هلال گويد : « به أبى الحسن ( امام رضا ) عليه السّلام عرض كردم : فدايت\r\n","description":"","footnote":"","page_name":" 297 ","page_number":290},
  {"content":"\r\nگردم پدرم بر اعتقاد به اين امر از دنيا رفت و من نيز به سنّ و سالى رسيده‌ام كه مىبينى ، من مىميرم و تو خبرى به من نمىدهى ؟ فرمود : اى ابا اسحاق تو نيز شتاب مىكنى ؟\r\nعرض كردم : بلى به خدا قسم شتاب مىكنم و چرا نبايد شتاب كنم در حالى كه ( سنّ من بالا رفته و ) من از سنّ و سال بدان پايه رسيده‌ام كه خود مىبينى ، فرمود : اى ابا اسحاق آن امر واقع نخواهد شد تا اينكه از يك ديگر باز شناخته شويد و پاكسازى گرديد تا اينكه باقى نماند از شما جز تعدادى هر چه كمتر ، سپس كف دست خود را ( به نشانهء بىاعتنائى ) برگردانيد » . 15 - صفوان بن يحيى گويد : امام رضا عليه السّلام فرمود : آنچه شما چشمان خود را به سويش مىداريد ( منتظر و چشم به راه آن هستيد ) واقع نخواهد شد تا اينكه پاكسازى و جداسازى شويد و تا اينكه نماند از شما مگر هر چه كمتر و كمتر » . 16 - محمّد بن منصور صيقل از پدر خود روايت كرده كه گويد : « بر امام باقر عليه السّلام وارد شدم و جماعتى نزد او بودند پس در آن ميان كه ما با يك ديگر سخن مىگفتيم و آن حضرت روى به يكى از ياران خود داشت ، ناگاه رو به ما كرده فرمود : شما در مورد چه چيز سخن مىگوئيد ؟ هيهات ! هيهات ! آنچه گردنهاى خود را به سويش مىكشيد\r\n","description":"","footnote":"","page_name":" 298 ","page_number":291},
  {"content":"\r\n( منتظر آن هستيد ) واقع نخواهد شد تا اينكه پاكسازى شويد ، [ هيهات 
  ] و آنچه گردنهاى خويش را به سوى آن مىكشيد واقع نمىگردد تا اينكه باز شناخته و از يك ديگر جدا شويد و آنچه گردنهاى خود را به سويش مىكشيد واقع نخواهد شد تا اين كه غربال شويد ، و آنچه گردنهاى خويش را به جانب آن مىكشيد واقع نخواهد شد مگر پس از نوميدى ، و آنچه به جانبش گردنهاى خود را مىكشيد واقع نخواهد شد تا كسى كه اهل نگون بختى است به سيه روزى ، و آنكه اهل سعادت است به نيكبختى رسد » .\r\nباز محمّد بن منصور از پدر خود روايت كرده كه گفت : من و حارث بن مغيره با گروهى از شيعيان نزد امام باقر عليه السّلام بوديم و آن حضرت سخن ما را مىشنيد ، گويد : و همانند حديث پيش را ذكر نمود جز اينكه ، در هر بار مىفرمود : نه به خدا سوگند آنچه چشمهاى خويش را به سويش دوخته‌ايد نخواهد شد تا . . . - يعنى با قسم - » . 17 - اصبغ بن نباته از امير المؤمنين عليه السّلام روايت كرده كه آن حضرت فرمود : « بسان زنبور عسل در ميان پرندگان باشيد ، در ميان پرندگان پرنده اى نيست مگر اينكه زنبور عسل را ناتوان و كوچك مىشمارد ، اگر پرندگان مىدانستند در تهيگاه هاى ( اندرون )\r\n","description":"","footnote":"","page_name":" 299 ","page_number":292},
  {"content":"\r\nآن چه بركتى نهفته است هرگز با او چنان رفتارى نمىكردند ( يعنى او را رها نكرده و آزاد نمىگذاشتند ) ، با مردم به زبانها و جسمهاى خويش آميزش داشته باشيد ( يعنى حشر و نشر زبانى و جسمانى ) ولى با دلهاى خويش و رفتارتان از آنان دورى كنيد ، قسم به آنكه جان من به دست اوست آنچه را دوست مىداريد نخواهيد ديد تا اينكه پاره اى از شما در روى ديگرى آب دهان اندازد و تا جايى كه بعضى از شما عدّهء ديگر را دروغگويان بنامد و تا آنجا كه از شما - يا شايد فرموده باشد از شيعهء من - باقى نماند مگر ( عدّه اى ناچيز ) همچون بىمقدارى سرمه در چشم و نمك در غذا ، اكنون براى شما مثالى مىزنم و آن عبارت از مثل مردى است كه داراى گندمى باشد پس آن را پاك نموده و در خانه اى ريخته باشد و آن را به اميد خدا در آنجا رها كرده باشد ، بعد به سر گندم خود باز گردد و ناگاه ببيند و در آن كرم افتاده است ، پس آن را بيرون آورده پاك نمايد ، سپس آن را بدان خانه باز گردانيده و آن را رها نموده ، مدّتى در آنجا بماند باز نزد آن برگشته و ببيند كه ديگر بار تعدادى كرم به آن رسيده است ، پس آن را خارج ساخته و تميز و پاك نموده ( به محلّ اوّل ) باز گردانيده باشد و پيوسته اين كار همچنان تكرار شود تا اينكه از آن مشتى همچون گندم خالص يك بته از خوشهء گندم كه كرم نتوانسته هيچ آسيبى به آن برساند باقى بماند ، شما نيز همين گونه مورد جداسازى قرار مىگيريد تا اينكه از شما باقى نماند مگر جماعتى كه فتنه ها به آن زيانى نمىرساند » .\r\n","description":"","footnote":"","page_name":" 300 ","page_number":293},
  {"content":"\r\nاز ابي كهمس و ديگران روايت شده و او حديث را به امير المؤمنين عليه السّلام رسانيده و همانند حديث سابق الذّكر را نقل مىكند ، و اين حديث در آغاز همين كتاب آمده بود . 18 - ابو بصير گويد : ابو جعفر محمّد بن علىّ الباقر عليهما السّلام فرمود : همانا مثل شيعه مثل اندر است ( يعنى محلَّى كه خوشه هاى گندم را براى كوبيدن روى هم مىنهند و خرمنگاه گويند ، و يا محلَّى كه در آن گندم انبار مىكنند ) پس آن گندم را ( كرم يا آفتى ) گندمخوار بهم رسد و از آن آفت پاك كرده شود و باز آفتى خورنده به آن برسد و از آن آفت نيز پاك شود تا اينكه از آن مقدارى بماند كه كرم آفت نتواند به آن زيانى وارد كند ، شيعه ما نيز چنيناند ، از يك ديگر جداسازى و پاكسازى مىگردند ، تا اينكه جماعتى از آنان باقى بماند كه فتنه ها هيچ آسيبى بديشان نمىرساند » . 19 - فضل بن ابي قرّهء تفليسىّ از امام صادق عليه السّلام روايت كرده و آن حضرت از پدر خويش ( امام باقر عليه السّلام ) روايت فرموده كه آن حضرت فرمود : « مؤمنان گرفتار خواهند شد و خداوند در آن حال ايشان را مورد جداسازى از يك ديگر و بازشناسى قرار\r\n","description":"","footnote":"","page_name":" 301 ","page_number":294},
  {"content":"\r\nمىدهد ، همانا خدا هرگز مؤمنان را از بلاى دنيا و تلخكامىهاى آن در امان نداشته است ، بلكه آنان را در اين جهان از كورى در آخرت از سيه روزى در امان داشته ، سپس فرمود علىّ بن الحسين عليهما السّلام كشته شدگان خود ( اجساد كشتگان خانواده اش را كه در روز عاشورا به شهادت رسيدند ) بعضى را بر روى بعضى ديگر مىگذاشت و مىفرمود :\r\nكشتگان ما [ همچون 
  ] كشتگان پيامبران هستند » . 20 - علىّ بن أبي حمزه از امام صادق عليه السّلام روايت كرده كه آن حضرت فرمود : « اگر قائم عليه السّلام قيام كند ، مردم او را انكار خواهند كرد ، زيرا او به صورت جوانى رشيد به سوى ايشان باز خواهد گشت . هيچ كس بر اعتقاد به او پايدار نخواهد ماند مگر مؤمنى كه خداوند در عالم ذرّ نخستين از او پيمان گرفته باشد » .\r\nو در اين حديث براى كسى كه به ديدهء اعتبار مىنگرد عبرتى است و نيز يادآورى است براى كسى كه يادآور ( اهل يادآورى و بيدار شدن ) و اهل بينش است ، و آن عبارت از فرمايش آن حضرت است كه : « او نزد ايشان خروج مىكند به صورت جوانى رشيد و بر امر او كسى پابرجا نمىماند جز مؤمنى كه خداوند در عالم ذرّ نخستين از او پيمان\r\n","description":"","footnote":"","page_name":" 302 ","page_number":295},
  {"content":"\r\nگرفته باشد » ، آيا اين گفته جز بر آن دلالت دارد كه مردم اين مدت از عمر را دور و بعيد مىانگارند و سر رسيدن زمان ظهور آن حضرت در نظرشان طولانى مىنمايد و عقب افتادنش را انكار دارند و از او نوميد مىشوند پس به راست و چپ پر مىكشند همان گونه كه امامان عليهم السّلام فرموده‌اند ، مذاهب گوناگون آنها را از يك ديگر جدا مىكند و راههاى گوناگون فتنه ها بر ايشان چنددستگى و شعبه ها پديد مىآورد و از طريق سخن فريب خوردگان به درخشندگيهاى ( دروغين ) سراب فريفته مىشوند و چون او براى آنان پس از سالهائى آشكار گردد كه در موارد نظير آن براى كسى كه عمرش بدان پايه برسد پيرى و كهولت و خميدگى پشت و بروز سستى در توانائى جسمى را ايجاب مىكند ( مع الوصف آن حضرت ) به صورت جوانى رشيد و ميانسال خارج گردد هر كه در دلش بيمارى ( سستى و انحراف ) وجود دارد او را انكار خواهد كرد و هر كس كه خداوند از پيش به واسطهء آنچه كه او را به آن توفيق بخشيده و آگاهى از حال آن حضرت را كه از پيش به او داده برايش نيكى خواسته است و او را بدين روايات از گفتهء امامان راستگو عليهم السّلام دسترسى قرار داده و او نيز آن را تصديق نموده و بدان عمل كرده است ، و او از پيش مىدانسته است آنچه را كه از امر خداوند تدبير او پيش مىآيد ، پس بدون شكّ و ترديد و سرگردانى در انتظار آن به سر مىبرد ، به سخنان بيهودهء ابليس و پيروان او گول نمىخورد ( و همچنان بر اعتقاد به آن حضرت پابرجا خواهد ماند ) شكر خداى را كه ما را از آن جمله قرار داد كه در حقّشان نيكى روا داشته و به آنان نعمت\r\n","description":"","footnote":"","page_name":" 303 ","page_number":296},
  {"content":"\r\nبخشيده و آنان را از دانش بدان پايه رسانيده كه ديگران بدان نرسيده‌اند كه اين منّتى است لازم و موهبتى است مخصوص ، سپاسى كه شايستهء نعمتهاى او باشد و حقّ خداونديش را ادا كند .\r\n\r\n( باب - 13 ) ( آنچه در مورد صفات آن حضرت و رفتار و كردار او روايت شده و آنچه از قرآن در بارهء او نازل شده است )\r\n1 - سليمان بن بلال گويد : امام صادق عليه السّلام از پدر خود و او از پدر خويش و او از حسين بن علىّ عليهم السّلام روايت كرده كه آن حضرت فرمود : مردى نزد امير المؤمنين عليه السّلام آمد و به او عرض كرد : اى امير مؤمنان ما را از اين مهدى خود آگاه كنيد ، پس آن حضرت فرمود : « هنگامى كه رفتنىها بروند و منقرض شوند و مؤمنان اندك شوند و آشوبگران از ميان بروند پس همان وقت همان وقت ، آن مرد عرض كرد : اى امير مؤمنان اين مرد از كدام قوم است ؟ فرمود : از بني هاشم از بلند مقامترين طوايف عرب است و از\r\n","description":"","footnote":"","page_name":" 304 ","page_number":297},
  {"content":"\r\nدريائى كه از هر سو آبها بر آن سرازير است ، اما نگاهى كه پناهگاه پناه جويان است و معدن زلال آن است بدان گاه كه همه تيره و ناصفاى شوند ، هنگامى كه مرگ شبيخون زند او را ترسى در دل نباشد و چون مرگ روى نمايد سستى و ناتوانى از خود نشان ندهد ، و در ميدان نبرد و زور آورى آنجا كه دليران پشتشان به خاك آيد ، عقبنشينى نكند ، دامن همّت به كمر زده و پر جمعيّت و پيروزمند و شير بيشهء شجاعت باشد كه ريشه كنكنندهء ستمگران ، پشتوانه اى استوار و مردانه و شمشيرى از شمشيرهاى خدا باشد ، سالار و پرخيرى است كه بزرگشدهء خاندان جلالت و شرف است و ريشه مجد و بزرگواريش در اصيلترين ريشه ها باشد ، پس تو را هيچ موجب انصرافى - آن كسى كه به سوى هر فتنه اى شتابان بگريزد و آن كس كه اگر سخن بگويد بدترين سخنگو است و اگر خاموش نشيند خباثتها و فسادها در اندرون دارد - از بيعتش منصرف نكند .\r\nسپس آن حضرت به توصيف مهدى عليه السّلام بازگشت و فرمود : ساحت و درگاهش از همهء شما گشاده تر و دانش او از همهء شما فزونتر است و خويشان و نزديكان را بيش از همه شما سركشى مىكند و حفظ پيوستگى مىنمايد ، پروردگارا برانگيخته شدن او را مايهء به درآمدن و سر رسيدن دلتنگى و اندوه قرار ده و به واسطهء او پراكندگى امّت را جمع ساز ، پس اگر خداوند براى تو خير خواست پس عزم خود استوار گردان و اگر در راه رسيدن به خدمت او توفيق يافتى از او به ديگرى باز مگرد ، و هر گاه به سويش راه يافتى از او در مگذر ، ( پس از اين سخنها ) آه برآورد - و در اين حال با دست خويش به سينهء خود\r\n","description":"","footnote":"","page_name":" 305 ","page_number":298},
  {"content":"\r\nاشاره نمود - و فرمود : چه بسيار به ديدن او مشتاقم » . 2 - از ابي وائل روايت شده كه گفت : امير المؤمنين علىّ عليه السّلام به امام حسين عليه السّلام نگاه كرده فرمود : اين فرزندم آقا است همان گونه كه رسول خدا صلَّى الله عليه و آله او را سيّد ناميده است در آيندهء نه چندان دور خداوند مردى از صلب او به در خواهد آورد كه با پيامبرتان همنام است ، و از حيث آفرينش ( ويژگيهاى جسمانى و ظاهرى ) و سيرت و اخلاق همانند او خواهد بود و به هنگامى كه مردم در غفلت و بىخبرى به سر مىبرند و نيز فرو كشتن حقّ و آشكار كردن ستمكارى خروج خواهد كرد ، به خدا سوگند اگر خروج نكند ( ظاهرا عبارت متن عربى تصحيف شده و اصلش اين بوده كه اگر قبل از وقتش خروج كند ) گردن او زده خواهد شد ، اهل آسمانها و ساكنين آن با خروج او شادمان خواهند شد .\r\nاو مردى است بلند پيشانى ، داراى بينى باريكى كه ميانش اندكى برآمدگى دارد ، برآمده شكم ، داراى رانهائى درشت و پهن ، خالى بر ران راست اوست ، ميان دو دندان پيشين او گشاده است و او ( كه داراى ويژگيهاى ظاهرى است ) زمين را همان گونه كه از ستم و جور پر شده است از دادگرى لبريز خواهد كرد » . 3 - حمران بن أعين گويد : « به امام باقر عليه السّلام عرض كردم : فدايت گردم من در حالى\r\n","description":"","footnote":"","page_name":" 306 ","page_number":299},
  {"content":"\r\nكه كيسه چرمينى به كمر داشتم كه هزار دينار در آن بود وارد مدينه شدم و با خدا عهد كردم كه آن نقد را بر در خانهء شما ، يك دينار يك دينار انفاق كنم تا اينكه در آنچه از تو راجع به آن سؤال مىكنم به من پاسخ دهى . پس آن حضرت فرمود : اى حمران بپرس كه پاسخ شنوى و دينارهاى خود را نيز انفاق مكن ، پس عرض كردم : شما را به خويشاوندى و بستگى كه با رسول خدا صلَّى الله عليه و آله داريد از شما مىپرسم آيا تو صاحب اين امر و قائم بدان هستى ؟ فرمود : نه ، عرض كردم : پدر و مادرم فداى تو ، پس او چه كسى است ؟ فرمود : او شخصى است سرخ و سفيد داراى چشمانى گود و فرو رفته ، و ابروانى پرپشت و برجسته و شانه اى پهن و بر سرش حزاز ( پوسته اى كه از سر فرو مىريزد ) و بر صورتش اثرى است ، خداوند موسى را رحمت كند » . 4 - حمران بن أعين گويد : « از امام باقر عليه السّلام سؤال كرده به او عرض كردم : آيا قائم تو هستى ؟ پس آن حضرت فرمود : زاده و تربيت يافتهء بيت رسولم و يا خونخواهى كننده‌ام يا از من خونخواهى كنند ، و آنچه خدا بخواهد انجام مىدهد ، سپس من سؤال خود را براى آن حضرت تكرار كردم ، آن حضرت فرمود : فهميدم فكر تو متوجّه كجا است ، صاحب ( موعود ) تو شكم پهن است و به علاوه بر سرش حزاز دارد ، از تبار\r\n","description":"","footnote":"","page_name":" 307 ","page_number":300},
  {"content":"\r\nخوشسيمايان است ، خداوند فلانى را رحمت كند » . 5 - ابو بصير گويد : امام باقر يا امام صادق عليهما السّلام - شكّ از محمّد بن عصام ( يكى از راويان اين حديث ) است - فرمود : اى ابا محمّد ، قائم را دو نشانه است : در سر او خالى وجود دارد و به سرش شوره دارد ، يا يك خال در ميان دو كتف اوست ، از طرف چپ او زير كتفش ورقه اى همانند ورقهء آس قرار دارد » . 6 - عبد العزيز بن مسلم گويد : « در مرو خدمت [ مولايمان 
  ] حضرت رضا عليه السّلام بوديم ، در نخستين روزهاى ورودمان روز جمعه ما و يارانمان در مسجد جامع گرد آمديم ، سخن از امر امامت به ميان آوردند و از اختلاف بسيار كه در اين امر است ياد نمودند ، من خدمت آقايم [ امام رضا عليه السّلام 
  ] رسيدم و او را از بحث و كند و كاو مردم در آن موضوع آگاه ساختم پس آن حضرت لبخندى زد و سپس فرمود : اى عبد العزيز ، مردم ناآگاه‌اند و فريب آراى خود را خورده‌اند ، همانا خداى تبارك اسمه پيامبر خود را قبض روح\r\n","description":"","footnote":"","page_name":" 308 ","page_number":301},
  {"content":"\r\nننمود تا آنكه دين او را برايش كامل ساخت و قران را بر او فرستاد كه تفصيل هر چيزى در آن است ، حلال و حرام و حدود و احكام و همهء آنچه را مردم بدان نيازمند هستند به نحو كامل روشن فرمود ، پس خداى عزّ و جلّ فرمود : « ما در قرآن چيزى را فروگزار نكرديم » « 2 » و فرو فرستاديم [ بر او 
  ] در حجّة الوداع كه همان پايان عمر او بود كه : « امروز دين شما را برايتان كامل ساختم و نعمتم را بر شما تمام كردم و راضى شدم كه اسلام دين شما باشد » « 3 » و امر امامت جزء تماميّت دين است و پيامبر صلَّى الله عليه و آله از دنيا نرفت تا اينكه براى امّتش دانستيهاى دين را بيان فرمود و راهشان را روشن ساخت و آنان را بر گفتهء حقّ به جاى گذاشته و علىّ عليه السّلام را نشانهء راهنما و امام بر ايشان گماشت و هيچ چيزى كه امّت بدان نيازمند باشد فرو نگذاشت مگر اينكه آن را روشن ساخت ، پس هر كه گمان كند كه خداوند دين خود را كامل نفرموده است پس او كتاب خدا را ردّ كرده و او كافر [ به آن 
  ] است .\r\nآيا قدر امامت و جايگاه آن نسبت به امّت را مىشناسند تا [ اختيار ايشان 
  ] در آن جايز باشد همانا امامت از نظر قدر بالاتر و شأنش بزرگتر و از جهت مكان بلندتر و جانبش منيعتر و از حيث غوطه ورى ( عمق ) دور تر ( ژرفتر ) از آن است كه مردم با\r\n\r\n","description":"","footnote":"\r\n« 2 » الانعام : 38 .\r\n« 3 » المائدة : 3 .\r\n","page_name":" 309 ","page_number":302},
  {"content":"\r\nعقلهاى خود بدان برسند و يا با رأيهاى خويش بدان دست يابند ، يا امامى به اختيار خود بر پا دارند ، همانا امامت [ منزلتى 
  ] است كه خداوند ابراهيم خليل عليه السّلام را پس از نبوّت و خلَّت در مرحلهء سوم بدان مخصوص ساخت و فضيلتى است كه او را به آن مشرّف گردانيد و ذكر او را بدان وسيله بلند گردانيد پس خداى عزّ و جلّ فرمود : « من تو را براى مردم امام قرار دادم » « 1 » پس خليل عليه السّلام از روى شادمانى آن عرض كرد : « از ذرّيّه من نيز » خداى تعالى فرمود : « عهد من ستمكاران را نمىرسد » پس اين آيه امامت و پيشوائى هر ستمكارى را باطل ساخت و مىسازد [ تا روز قيامت 
  ] و امامت در افراد برگزيده قرار گرفت ، سپس خداى عزّ و جلّ او را گرامى داشت به اين كه امامت را در ذرّيّهء او كه برگزيدگان و پاكاناند قرار داد و فرمود : « و به ابراهيم ، اسحاق و فرزندزاده اش يعقوب را عطا كرديم و همه را صالح و شايسته گردانيديم و آنان را امامان قرار داديم تا مردم را به امر ما رهبرى كنند و هر كار نيكو را از انواع عبادات و خيرات و بويژه نماز و اداى زكات را به آنان وحى كرديم و آنان نيز به عبادت ما پرداختند » . « 2 » پس امامت پيوسته در ذرّيهء او بود كه قرنهاى پى در پى يكى از ديگرى به ارث مىبرد تا اينكه بالأخره رسول خدا صلَّى الله عليه و آله آن را به ارث برد ، پس خداى عزّ و جلّ فرمود :\r\n« همانا سزاوارترين مردم به ابراهيم همان كسانى هستند كه از او پيروى نمودند و نيز اين\r\n\r\n","description":"","footnote":"\r\n« 1 » البقرة : 124 .\r\n« 2 » الأنبياء : 73 و 73 .\r\n","page_name":" 310 ","page_number":303},
  {"content":"\r\nپيامبر و كسانى كه ايمان آورده‌اند و خدا ولىّ مؤمنان است « « 1 » پس امامت مخصوص پيامبر گرديد و آن حضرت به امر خداوند عزّ اسمه بدان ترتيب كه خدا مقرّر فرموده بود گردنبند امامت را بر گردن علىّ عليه السّلام آويخت پس امامت در برگزيدگان ذرّيّهء او قرار گرفت ، همان كسانى كه خداوند علم و ايمان به آنان عطا فرموده بنا به فرمايش خود او عزّ و جلّ : « و آن كسانى كه دانش و ايمان داده شدند گويند به ايشان ( يعنى به كافران ) كه البتّه مدّت درنگ شما در دستورات خدا تا روز برانگيختن بود « « 2 » پس امامت تنها در ميان فرزندان علىّ است تا روز قيامت ، زيرا پيامبرى پس از محمّد صلَّى الله عليه و آله وجود ندارد ، پس از كجا اين نادانان [ امام 
  ] اختيار مىكنند .\r\nهمانا امامت مرتبهء پيامبران و إرث اوصياء ( جانشينان ) است ، همانا امامت خلافت خدا و رسول خدا صلَّى الله عليه و آله است و مقام امير المؤمنين و ميراث حسن و حسين عليهم السّلام است ، همانا امامت سر رشتهء امور دين و نظام كارهاى مسلمانان و صلاح دنيا و عزّت مؤمنان است ، همانا امامت پايهء اسلام رشدكننده و رو به بارورى است و بلندترين و رساترين شاخهء درخت اسلام است [ تمام بودن و كامل شدن نماز و زكات و روزه و حجّ و جهاد و فراوان شدن غنيمت و صدقه ها و 
  ] امضا و اجراى حدود و احكام و نگهدارى مرزها و\r\n\r\n","description":"","footnote":"\r\n« 1 » آل عمران : 68 .\r\n« 2 » الرّوم : 56 .\r\n","page_name":" 311 ","page_number":304},
  {"content":"\r\nاطراف كشور اسلامى همگى به وسيلهء امام است . امام است كه حلال خدا را حلال ، و حرام او را حرام مىدارد و حدود الهى را بر پا مىدارد و از دين خدا دفاع مىكند و با حكمت و موعظهء نيكو و دليل رسا به راه پروردگارش فرا مىخواند ، امام ( همچون ) خورشيد تابان است كه جهان را با نور خود فرا مىپوشاند ، و او ( خورشيد ) در افق بدان جايگاه است كه دستها و چشمها بدان نمىتوانند رسيد .\r\nامام همچون بدر ( ماه شب چهارده ) تابان است و چراغ فروزان و پرتو تابناك و اختر راهنما است در سياهيهاى تاريكى و در دل شهرها و سرزمينهاى خشك و بىآب و علف و امواج خروشان درياها ؛ امام آب گوارا بر تشنه لبان است و نور [ فروغ 
  ] راهنما است به سوى هدايت و نجاتگاه مردم از هلاكت ، امام همان آتش افروخته بر فراز بلنديها است « 1 » . امام همان محلّ گرمى است كه سرمازدگان به گرماى آن پناه مىبرند و او به آنان حرارت و گرمى مىبخشد ، و راهنما است در حوادث هولناك و خطرهاى مرگ زا كه هر كه از او جدا شود هلاك خواهد گشت .\r\nامام ابر بارنده است و باران تند و پيوسته چون رگبار و آفتاب نورافشان و آسمان\r\n\r\n","description":"","footnote":"\r\n« 1 » اعراب را رسم است كه شبها با روشن نمودن آتش در مكان بلندى در باديه و صحرا ميهمانان و مسافران را به سرا پردهء خويش راهنمائى مىكنند .\r\n","page_name":" 312 ","page_number":305},
  {"content":"\r\nسايه افكن و زمين گسترده و چشمهء جوشان و پر آب و آبگير ( كه پويندگان و رهسپاران باديه را بسيار حيات بخش است ) و گلستان پر گل است .\r\nامام همدل و همراه پر مهر است و پدرى است خيرخواه و با عاطفهء برادرى كه از يك پدر و مادر باشد ، و چون مادرى است نيكوكار نسبت به فرزند خردسال خويش ، و پناهگاه بندگان در مصيبتهاى بزرگ ؛ امام امين خدا است در ميان آفريدگانش و حجّت او بر بندگانش مىباشد و جانشين او است در سرزمينهايش و فراخواننده به سوى خدا و مدافع از حريم خداوند است .\r\nامام آن پاكيزه از گناهان است و [ آن 
  ] به دور از عيبها و برخوردار از علم مخصوص است ، و به شكيبائى معروف و مايهء نظام دين و عزّت مسلمانان است و مايهء خشم منافقان و نابودى كافران است .\r\nامام يگانهء دوران است كه هيچ كس به همپايگى او نمىرسد و هيچ دانشمندى را ( توان ) برابرى و همطرازى با او نيست و جايگزينى براى او يافت نشود و همسان و مانندى براى او نيست ، به فضل و برترى ويژگى يافته است و جملگى اينها در او موجود است بدون اينكه خود يابندهء آن باشد و يا خود به دست آورده باشد بلكه همه از جانب خداى برترى بخش بخشايشگر اختصاص به او يافته است .\r\n","description":"","footnote":"","page_name":" 313 ","page_number":306},
  {"content":"\r\n( به اين ترتيب ) پس كيست كه بتواند به شناسائى امام برسد يا گزينش او برايش امكانپذير باشد ، هرگز ، هرگز ( عملى نيست ) انديشه ها گمراه و افكار سرگردان و خردها حيران و ديدگان خيره‌اند و ( در برابرش ) بزرگان كوچك و حكيمان متحيّرند و بردباران از خود كوتاهى نشان دهند و سخنرانان ناتوان و انديشمندان نادانند و زبان شعرا ( از سرودن مدحش ) عاجز ، و اديبان و زبان آوران ناتوان و بليغان درمانده‌اند از وصف يك شأن از شئونش يا بيان فضيلتى از فضائلش ، و خود به ناتوانى و كوتاهى ( نارسائى نيرو و توان خويش ) معترفند ، و چگونه ممكن است تمامى اوصاف امام بيان گردد يا وصفكننده اى به همهء آن دست يابد و بشود عميقانه مورد توصيف قرار گيرد يا چيزى از امور او مورد درك واقع شود ، يا كسى يافت شود كه به جاى او برخيزد كه همچون او بىنيازى بخشد ، نه ، چگونه [ و كجا 
  ] ممكن است ، چرا كه در مرتبه و جايگاه ستاره است نسبت به دسترسى دستيابان و وصف توصيفكنندگان ، پس ( در چنين وضعى ) اين كجا و برگزيدن كجا ؟ و ( درك ) انديشه ها از اين كجا ؟ و كجا همانند اين يافت شود ؟\r\nشما مىپنداريد كه آن در غير خاندان محمّد رسول خدا صلَّى الله عليه و آله يافت مىشود ؟ به خدا سوگند خودشان به خودشان دروغ گفته‌اند و اوهام باطل آنان را بدين امر كشانده\r\n","description":"","footnote":"","page_name":" 314 ","page_number":307},
  {"content":"\r\nاست ، پس به گردنهء بلند و دشوار و لغزنده اى بر آمده‌اند كه قدمهايشان خواهد لغزيد و از آنجا به گودال فرو خواهند افتاد ، آنان با انديشه هاى حيران و سرگردان و ناقص خود و نظرات گمراه كنندهء خويش خواستند امام بسازند ، پس جز دورى از آن چيزى به بار نياوردند ، به راستى كه كار دشوارى را پيش گرفتند و به دروغ پرداخته و بهتان بر زبان راندند و به گمراهى دور و درازى گرفتار آمدند و در حيرت افتادند چون امام حقّ را از روى آگاهى و بينش ترك كردند ، و شيطان اعمال آنان را در نظرشان آراست و از راه بازشان داشت در صورتى كه خود راه را مىديدند .\r\nآنان از گزينش خدا و رسول خدا صلَّى الله عليه و آله و اهل بيت او بدان چه اختيار خودشان بود روى گردانيدند در حالى كه قرآن آنان را چنين ندا مىكند : « پروردگار تو هر آنچه بخواهد و اختيار كند مىآفريند و آنان را ( در اين امر ) اختيارى نيست خداوند منزّه و برتر است از آنچه براى او شريك قرار مىدهند » « 1 » و نيز خداى عزّ و جلّ مىفرمايد :\r\n« هيچ مرد و زن با ايمان را در موردى كه خدا و رسولش دستور داده است حقّ اختيارى در كارشان نيست » « 2 » و نيز فرموده : « شما را چه شده است چگونه حكم مىكنيد ؟ آيا براى شما كتابى است كه در آن اين حكم را مىخوانيد ، كه هر كس را شما خواستيد همو را انتخاب كنيد ، يا شما را بر ما عهدى است تا قيامت كه هر چه حكم كنيد حقّ شما است ، از\r\n\r\n","description":"","footnote":"\r\n« 1 » القصص : 68 .\r\n« 2 » الاحزاب : 36 .\r\n","page_name":" 315 ","page_number":308},
  {"content":"\r\nاينان بپرس كه كدام يك از ايشان متعهّد اين امر است ، يا گواهانى بر اين دعوى دارند ، پس بياورند آن گواهان را اگر راستگويانند « « 1 » و باز فرموده : « مگر در قرآن نيك نمىانديشند يا آنكه بر دلها قفلها زده شده است « « 2 » يا » خداوند بر دلهايشان مهر زده است و ديگر نمىفهمند « يا » به زبان مىگويند شنيديم ولى گوش دل فرا نمىدهند ، همانا بدترين جانداران نزد خداوند آنها هستند كه از شنيدن حقّ كر ، و از گفتن آن لالاند و نمىخواهند كه بينديشند ، و اگر خدا مىدانست كه در آنان خيرى هست شنواشان مىساخت و چنانچه شنوا هم مىساخت ( چون خيرى در وجودشان نبود ) باز سرپيچى نموده و از حقّ اعراضكننده بودند « « 3 » ، يا اينكه ( از آنانند كه به ظاهر ) » گفتند شنيديم و ( در باطن و پنهان گفتند ) نافرمانى كرديم « « 4 » بلكه آن فضل خداوند است به هر كس كه بخواهد عنايت مىفرمايد ، و خداوند صاحب فضل بيكران است .\r\nپس براى آنان چگونه ممكن است كه امام برگزينند ، در صورتى كه امام دانشمندى است كه ندانستن به او راه ندارد ، و چوپانى است كه ناتوانى و سستى به وى دست نمىدهد ، سرچشمهء قدس و پاكى و پرستش و زهد ، و علم و عبادت است ، به دعاى رسول خدا صلَّى الله عليه و آله داراى اين ويژگى شده است ، و از نسل پاك بتول است ، جاى خرده گيرى در نسب او نيست ، بزرگزاده اى نمىتواند همطراز او شود ، در خاندان از\r\n\r\n","description":"","footnote":"\r\n« 1 » القلم : 36 الى 41 .\r\n« 2 » محمّد : 24 .\r\n« 3 » الانفال : 21 الى 23 .\r\n« 4 » البقرة : 93 .\r\n","page_name":" 316 ","page_number":309},
  {"content":"\r\nقريش است و در بلندى مرتبه از هاشم و تبارى از رسول خدا صلَّى الله عليه و آله و رضا و خشنودى از سوى خداى عزّ و جلّ و خود شرف همهء شرافتمندان و شاخه اى از تيرهء عبد مناف است ، با علمى همواره رو به فزونى ، و بردبارى به كمال ، آماده و از عهده برآى منصب امامت و آگاه به سياست است ، پيرويش واجب ، به پا خاسته به فرمان خداى تعالى ، خيرخواه و پند آموز بندگان خدا و نگهدار دين الهى است .\r\nهمانا پيامبران و امامان ( صلوات الله عليهم ) را خداوند توفيق مىبخشد و از دانش و حكمت نهانيش آنچه را كه بهرهء ديگران نفرموده است به آنان عطا مىفرمايد ، پس علم ايشان فراتر از دانش اهل زمان مىگردد بنا به فرمايش خداى تعالى : « آيا آنكه به سوى حقّ رهبرى مىكند سزاوارتر است مورد پيروى قرار گيرد يا آن كس كه خود راه را نمىيابد مگر آنكه راهنمائيش كنند پس شما را چه مىشود ، چگونه قضاوت مىكنيد ؟ » « 1 » و باز فرمايش خداى عزّ و جلّ كه : « كسى كه به او حكمت داده شده خير فراوان به او ارزانى شده است » « 2 » و باز فرمايش او در بارهء طالوت كه : « همانا خداوند او را بر شما برگزيد و دانش و توان جسمى او را فزونى بخشيد و خداوند ملك خود به هر كس كه بخواهد عطا مىفرمايد و خداوند گشايش بخش و دانا است » « 3 » و به پيامبر خويش صلَّى الله عليه و آله فرموده :\r\n« خدا كتاب و حكمت بر تو نازل ساخت و آنچه را كه تو نمىدانستى به تو آموخت و فضل\r\n\r\n","description":"","footnote":"\r\n« 1 » يونس : 36 .\r\n« 2 » البقرة : 269 .\r\n« 3 » البقرة : 247 .\r\n","page_name":" 317 ","page_number":310},
  {"content":"\r\nخداوند در حقّ تو بسيار بزرگ بوده است » . « 1 » و در بارهء امامان از اهل بيت و عترت و ذريّهء پيامبرش - صلوات الله عليهم أجمعين - مىفرمايد : « يا نسبت به آنچه خداوند از فضل خود به مردم ( امامان ) . عطا فرموده حسد مىورزند ؟ به تحقيق ما به فرزندان ابراهيم كتاب و حكمت ارزانى داشتيم و به آنان ملك با عظمتى عطا كرديم ، پس پاره اى از ايشان به او ايمان آوردند و گروهى از مردم از پيشرفت آن جلوگيرى كردند و دوزخ كه آتش سوزان است ( براى كيفر آنان ) بس است » . « 2 » و چون خداوند بنده اى را براى امور بندگانش برگزيند . به همين منظور سينه اش را گشاده مىسازد و سرچشمه هاى حكمت به دل او مىسپارد و بر دلش الهام مىكند آنچنان الهامى كه پس از آن در هيچ پاسخگوئى به رنج و زحمت نيفتد و در جوابگوئى از طريق حقّ و حقيقت منحرف نشود پس همواره او داراى عصمت و مورد پشتيبانى و برخوردار از توفيق و درستكردار و از خطاها و لغزشها و سقوطها در امان باشد و اين ويژگى را خداوند به او عنايت فرموده تا بر بندگانش حجّت و بر خلقش گواه باشد و اين فضل خدا است به هر كس بخواهد مىبخشد و خداوند داراى فضل بزرگ است .\r\nپس آيا آنان را بر ( تشخيص ) چنين كسى توانائى هست تا او ( امام ) را برگزينند ؟ يا\r\n\r\n","description":"","footnote":"\r\n« 1 » في النّساء 113 : * ( « أَنْزَلَ اللَّه »\r\n.\r\n« 2 » النّساء : 54 و 55 .\r\n","page_name":" 318 ","page_number":311},
  {"content":"\r\n( چنانچه خود برگزينند ) برگزيدهء آنان بدين صفات است تا او را پيشوا قرار دهند ؟ قسم به خانهء خدا كه از حقّ در گذشته و كتاب خدا را پشت سر انداختند آنچنان كه گوئى آگاهى ندارند در حالى كه هدايت و شفا در كتاب خدا بود و آنان آن را كنار گذاشتند و از خواسته هاى نفسشان پيروى كردند ، پس خدا آنان را ناخوش و منفور داشت و تيره روزشان ساخت و فرمود : « كيست گمراه تر از كسى كه هواى خود را بدون در نظر گرفتن دستور الهى پيروى كند ؟ همانا خداوند مردم ستمكار را راهنمائى نمىكند » « 1 » و نيز فرمود :\r\n« مرگ بر آنان و خدا اعمالشان را ضايع و باطل ساخت » « 2 » و فرمود : « گناه بزرگى نزد خداوند و نزد آنان كه ايمان آورده‌اند محسوب مىشود ، اين چنين خداوند دل هر كس را كه سركش و زورگو باشد مهر مىكند » . « 3 » 7 - اسحاق بن غالب از امام صادق عليه السّلام روايت مىكند در خطبه اى از آن حضرت كه در آن ، حال امامان عليهم السّلام و صفات ايشان را بيان مىفرمايد [ پس فرمود 
  ] : همانا خداى تعالى به وسيلهء امامان هدايت عليهم السّلام از خاندان پيامبرش صلَّى الله عليه و آله دينش را آشكار فرمود و از راه روشن خود به وسيلهء ايشان پرده برداشت و براى آنان از درون سرچشمه هاى دانش خود درى گشود ، پس از امّت محمّد صلَّى الله عليه و آله هر كه حقّ واجب امام\r\n\r\n","description":"","footnote":"\r\n« 1 » القصص : 50 .\r\n« 2 » محمد ( ص ) : 8 .\r\n« 3 » غافر : 35 .\r\n","page_name":" 319 ","page_number":312},
  {"content":"\r\nخود را بشناسد مزهء شيرينى ايمان خود را دريافت خواهد كرد و حسن اسلامش را خواهد شناخت ، زيرا كه خداى تعالى امام را به عنوان نشانه اى براى خلق خود گماشته است و او را حجّتى بر فرمانبردارى خود قرار داد و تاج وقار بر او پوشانيد و از نور جبّاريت خويش او را در پوشيد و وسيله و سببى ميان او و عالم بالا به منظور ارتباط برقرار ساخت كه موادّش از او بريده نمىشود و بدان چه در نزد خدا است كسى را دسترس نيست مگر از راه اسباب او ، و خداوند اعمال بندگان را جز با شناخت امام نمىپذيرد ، پس او به آنچه از مشكلات تاريك و سنّتهاى پوشيده و مخفى و فتنه هائى كه به اشتباه مىافكند به او مىرسد آگاه است ، و همواره خداوند آنان را ( پيشوايان را ) براى خلق خود از فرزندان حسين عليهم السّلام از پس هر امامى ( يكى پس از ديگرى ) اختيار مىكند و اين چنين آنان را بر مىگزيند و انتخاب مىكند و براى رهبرى خلق خود ايشان را برگزيده است و آنان را براى خويشتن پسنديده است ، هر گاه امامى از ايشان وفات يابد خداى عزّ و جلّ براى خلق خود امامى ديگر مىگمارد تا نشانه اى آشكارا باشد و راهنمائى نوربخش و امامى پابرجا و عهده دار امور و حجّتى دانا ، آنان پيشوايانى هستند از جانب خدا كه به حقّ راه مىنمايند و حقّ گرايند ، حجّتهاى خدايند [ و دعوتكنندگان او 
  ] و حافظان و حاميان او بر بندگانش ، و بندگان به پيروى از سيره و روش ايشان ديندارى كنند و با نور ايشان شهرها ( سرزمينها ) روشنى مىيابد و به\r\n","description":"","footnote":"","page_name":" 320 ","page_number":313},
  {"content":"\r\nبركت آنان آثار ديرينه رشد مىيابد ( تجديد رونق و بازسازى مىگردد ) خداوند آنان را مايهء زندگى مردم و چراغهائى براى تاريكى [ و كليدهاى سخن 
  ] و ستونهاى اسلام قرار داده است ، قلم تقدير تغييرناپذير الهى بدين گونه در بارهء ايشان جريان يافت ( كه چنين باشند ) .\r\nپس امام همان برگزيده اى است كه مورد انتخاب خداى واقع شده است و راهنماى برگزيده و همان زمامدار باشد كه مورد آرزو و اميد همگان است ، خداوند او را به همين خاطر برگزيده و هنگامى كه در عالم ارواح او را آفريد و نيز در عالم اجساد كه پيكرش را بوجود آورد زير نظر خود او را ساخت . او قبل از خلقتش به صورت انسانى سايه اى در جانب راست عرش خدا بوده و در علم نهانى خداوند حكمت به او داده شده بود ، خداوند او را با علم خويش برگزيد و به خاطر پاكيش اختيار فرمود ، او يادگار آدم و برگزيده از ميان ذريّهء نوح و اختيار شده از تبار ابراهيم عليه السّلام و چكيده اى از نسل اسماعيل عليه السّلام و خلاصه اى از عترت محمّد صلَّى الله عليه و آله است ، همواره مورد توجّه خاصّ خداوند بوده و هست و او را به وسيلهء فرشتگانش نگهدارى مىكند ، پيش آمدهاى ناگوار شبهاى تيره و دميدن هر فاسقى از او دفع مىگردد ، تهمتهاى ناروا به او اصابت نمىكند و از بيماريها دور و از آفتها در پرده داشته و پوشيده [ و معصوم از لغزشها 
  ] و در امان از همه كردارهاى زشت و ناپسند است ، از آغاز رشد يافتنش به شكيبائى و\r\n","description":"","footnote":"","page_name":" 321 ","page_number":314},
  {"content":"\r\nنيكوكارى شناخته شده و در پايان عمرش به پاكدامنى و دانش و فضل منصوب است .\r\nامر امامت پس از پدرش به او محوّل گشته و در زمان زندگى پدرش از گفتار خاموش است و چون پدرش وفات يافت و تقديرات الهى در مشيتّش به او رسيد و از نزد خدا اراده در بارهء او به مهر و دوستى او رسيد و پايان پدرش فرا رسيد و درگذشت ، امر خداوند پس از وى به او واگذار گرديد و خدا دين خود را به گردن او آويخت و وى را بر بندگان حجّت ساخت و در شهرهاى خويش قيّمش گمارد با روح خود او را مؤيّد و مورد پشتيبانى قرار داد و دانش خود را به او عطا فرمود و سرّ خود را به دو سپرد و او را براى ( واگذارى ) امر بسيار بزرگ خويش فرا خواند و از فصل ( جداسازى بين حقّ و باطل و درست و نادرست ) بيان و روشنى دانش خود او را آگاه ساخت و او را نشانه و شاخص براى خلق خود گمارد و او را حجّتى بر عالميان قرار داد و نورى براى دينداران ، و قيّم بر بندگانش ساخت و خداوند او را به عنوان امام براى ايشان برگزيد و خواستار نگهدارى علم خود و نگاهبانى حكمتش از او گرديد [ و نگهدارى دينش را از وى خواست 
  ] و به وسيلهء او راههاى روشن و واجبات و حدود خويش را زنده ساخت ، و به هنگام سرگشتگى نادانان و سرگردان ساختن اهل جدل مردم را با نور درخشنده و شفاى همگانى همراه با حقّ روشن و بيان [ آشكار 
  ] از هر سو و هر گذرگاه به ( اجرا و گستردن ) عدل برخاست بر همان راهى كه پدران راستين او عليهم السّلام بر آن بوده و آن را پيموده‌اند ،\r\n","description":"","footnote":"","page_name":" 322 ","page_number":315},
  {"content":"\r\nپس نسبت به حقّ چنين عالمى هيچ كس جهالت نمىورزد مگر شخصى تيره بخت و كسى انكار نمىكند مگر فردى گمراه ، و هيچ كس او را رها نمىكند و از او دست نمىكشد مگر آن كس كه بر خداوند جرى باشد « 
  ] .\r\n\r\nفرزند اسير و فرزند برگزيدهء كنيزان [ بودن آن حضرت عليه السّلام 
  ]\r\n8 - يزيد الكناسىّ گويد : شنيدم امام باقر عليه السّلام مىفرمود : « صاحب اين امر را شباهتى از يوسف است ، زادهء كنيزى سيه چهره است كه خداوند در يك شب كار او را اصلاح مىفرمايد » - مراد از شباهت به يوسف غيبت آن حضرت است ( يوسف از پدر و برادران و كسان خويش مدّتى غائب بود ) . 9 - عبد الرّحيم قصير گويد : به امام باقر عليه السّلام عرض كردم : در گفتار امير المؤمنين عليه السّلام كه مىفرمايد : « پدرم فداى فرزند برگزيدهء كنيزان باد ، آيا او همان\r\n","description":"","footnote":"","page_name":" 323 ","page_number":316},
  {"content":"\r\nفاطمه عليها السّلام است ؟ حضرت فرمود : همانا فاطمه عليها السّلام برگزيدهء زنان آزاده است ، مقصود آن حضرت آن كسى است كه شكمش عريض و رنگش سرخ و سفيد است خداوند فلانى را رحمت كند » . 10 - ابو الصّباح گويد : « بر امام صادق عليه السّلام وارد شدم پس به من فرمود : چه خبر ؟\r\nعرض كردم : خبرى مسرّت بخش از عمويتان زيد دارم ، او خروج كرده مىپندارد ( يا مدّعى است ) كه او همان ابن سبيه و همو قائم اين امّت است و فرزند برگزيدهء كنيزان است ، پس فرمود : دروغ پنداشته است ، او چنان كه مدّعى شده نيست ، اگر خروج كند كشته خواهد شد » . 11 - حارث بن عبد الله أعور همدانىّ گويد : امير المؤمنين عليه السّلام فرمود : « پدرم فداى فرزند برگزيدهء كنيزان - يعنى قائم فرزندانش عليه السّلام - كه آنان را خوار مىسازد و جام شرنگ به ايشان مىنوشاند و به آنان جز شمشير خونريز مرگ آفرين نخواهد داد ، پس در اين هنگام زشتكاران قريش آرزو مىكنند كه اى كاش دنيا و هر آنچه در آن است از آن ايشان بود و آن را فدا مىدادند تا گناهانشان بخشوده شود ولى دست از ايشان بر\r\n","description":"","footnote":"","page_name":" 324 ","page_number":317},
  {"content":"\r\nنخواهيم داشت تا آنكه خداوند راضى شود » . 12 - يزيد بن أبى حازم گويد : « از كوفه بيرون آمدم و چون به مدينه رسيدم بر امام صادق عليه السّلام وارد شدم و به او سلام كردم ، پس آن حضرت از من پرسيد : آيا كسى با تو هم صحبت و همراه بود ؟ عرض كردم ، بلى ، پس فرمود : آيا با يك ديگر سخن هم مىگفتيد ؟ عرض كردم ، آرى ، مردى از مغيريّه ( ياران مغيرة بن سعيد ) با من هم صحبت شد ، حضرت فرمود : چه مىگفت ؟ عرض كردم : او مىپنداشت محمّد بن عبد الله بن الحسن همان قائم است ، و دليل بر آن اين است كه اسم او اسم پيامبر صلَّى الله عليه و آله و نام پدرش نام پدر پيامبر عليهما السّلام است ، و من در جواب به او گفتم : اگر نامها را ملاك مىگيرى پس اينكه در فرزندان حسين نيز محمّد بن عبد الله بن علىّ وجود دارد ، وى به من گفت : همانا اين فرزند كنيز است - يعنى محمّد بن عبد الله بن علىّ - ولى اين يكى فرزند زنى آزاد است - يعنى محمّد بن عبد الله بن الحسن بن الحسن - پس امام صادق عليه السّلام فرمود : چه جوابي به او دادى ؟ عرض كردم : چيزى در اختيارم نبود ( پاسخى نداشتم ) كه بر او پاسخ گويم ، آن حضرت فرمود : آيا نمىدانيد كه او فرزندان زن اسير شده است - يعنى قائم عليه السّلام - » .\r\n","description":"","footnote":"","page_name":" 325 ","page_number":318},
  {"content":"\r\n\r\nروش آن حضرت عليه السّلام\r\n: 13 - عبد الله بن عطاء مكَّى از شيخى از فقها - يعنى امام صادق عليه السّلام - روايت كرده گويد : « از او در بارهء روش حضرت مهدى عليه السّلام سؤال كردم كه رفتارش چگونه است ؟\r\nفرمود : چنان مىكند كه رسول خدا صلَّى الله عليه و آله رفتار مىكرد ، آنچه قبل از او بوده همهء را ويران مىكند - همان گونه كه رسول خدا صلَّى الله عليه و آله شالودهء دوران جاهليّت را ويران ساخت - و اسلام را از نو آغاز مىكند » . 14 - زراره از امام باقر عليه السّلام روايت كرده ، گويد : به آن حضرت عرض كردم :\r\nصالحى از صالحان را برايم نام ببر و منظورم حضرت قائم عليه السّلام بود ، پس فرمود : اسم او اسم من است ، عرض كردم : آيا همچون رفتار محمّد صلَّى الله عليه و آله رفتار مىكند ؟ فرمود : هرگز هرگز اى زراره رفتار او را پيش نمىگيرد ، عرض كردم : فدايت شوم براى چه ؟ فرمود :\r\nهمانا رسول خدا صلَّى الله عليه و آله در امّت خود چنان رفتار مىكرد كه توأم با بخشش بود ( مردم را عفو و مرهون منّت خود مىساخت ) و دلهاى مردم را به خود جذب مىنمود يعنى با مهر\r\n","description":"","footnote":"","page_name":" 326 ","page_number":319},
  {"content":"\r\nرفتار مىكرد ولى رفتار قائم با خشونت و كشتار است ، زيرا در كتابى كه به همراه دارد مأمور شده است كه با كشتار رفتار كند و از كسى توبه نپذيرد ، واى بر كسى كه با او دشمنى كند و به ستيز برخيزد » . 15 - ابو خديجه از امام صادق عليه السّلام روايت كرده كه آن حضرت فرمود : « همانا علىّ عليه السّلام فرمود : مرا چنين اختيارى بود كه فراريان از جبههء جنگ را بكشم و كار مجروحان را يكسره سازم و لكن من به ملاحظهء آينده نگرى براى ياران خود اين كار را نكردم كه چون مجروح شدند كشته نشوند ، ولى براى امام قائم مقرّر است كه آنان را كه از جنگ مىگريزند بكشد و كار زخميها را يكسره سازد » . 16 - حسن بن هارون نمدفروش گويد : نزد امام صادق عليه السّلام نشسته بودم كه معلَّى بن خنيس از آن حضرت پرسيد : آيا وقتى امام قائم قيام نمود بر خلاف روش علىّ عليه السّلام رفتار خواهد كرد ؟ فرمود : آرى بدان جهت كه علىّ با منّت گذاشتن و دست برداشتن ( از مردم و مخالفين ) رفتار مىنمود براى اينكه مىدانست پس از او پيروانش به زودى مغلوب دشمنان خواهند شد و اينكه قائم چون قيام كند در ميان ايشان با شمشير و اسير ساختن رفتار خواهد كرد زيرا او مىداند كه شيعهء او پس از او هرگز مغلوب دشمنان\r\n","description":"","footnote":"","page_name":" 327 ","page_number":320},
  {"content":"\r\nنمىشوند » . 17 - عبد الله بن عطاء گويد : از امام باقر عليه السّلام سؤال كردم و گفتم : هنگامى كه قائم عليه السّلام قيام كند به كدام روش در ميان مردم رفتار خواهد كرد ، پس فرمود : آنچه را ( بدعت و پيرايه ) پيش از او بوده از اساس ويران خواهد نمود آنچنان كه رسول خدا صلَّى الله عليه و آله عمل كرد ، و او اسلام را از نو شروع خواهد فرمود » . 18 - محمّد بن مسلم گويد : شنيدم امام باقر عليه السّلام مىفرمود : « اگر مردم مىدانستند هنگامى كه قائم خروج كند چه خواهد كرد بيشتر آنان دوست مىداشتند او را ملاقات نكنند بس كه ( از مردمى كه از قبول حقّ ابا دارند ) خواهد كشت ، بدانيد كه او شروع نخواهد كرد مگر با قريش ، ( همان مستكبران كه از ابتدا زير بار حقّ نرفتند ) ، و از آنان جز شمشير دريافت نمىكند و به قريش جز شمشير ارزانى نمىدارد ( معاملهء او با قريش تنها با شمشير است ) تا آنجا كه بيشتر مردمان ( ظاهربين ) گويند : اين مرد از تبار محمّد نيست كه اگر از آل محمّد بود حتما رحمت و دلسوزى مىداشت » . 19 - ابو بصير گويد : امام باقر عليه السّلام فرمود : « آن قائم ، به امرى نوين و كتابى تازه و\r\n","description":"","footnote":"","page_name":" 328 ","page_number":321},
  {"content":"\r\nقضايى جديد قيام خواهد نمود ، بر عرب سخت گران است ( يا سخت خواهد گرفت ) او را كارى جز با شمشير نيست ، توبه هيچ كس را نمىپذيرد ، و در كار خدا از ملامت هيچ شخص خرده گيرى باك ندارد » . 20 - ابو بصير از امام صادق عليه السّلام روايت كرده كه آن حضرت فرمود : « چرا به فرا رسيدن خروج قائم شتاب مىكنيد ، به خدا قسم لباس او جز جامهء درشت و خشن نخواهد بود و غذايش جز خوراك ناگوار و ناخوش نباشد و جز شمشير چيزى در كار نبوده ، و مرگ زير سايهء شمشير خواهد بود « ( شايد مراد از شمشير ، مطلق سلاح باشد ) . 21 - ابو بصير از امام صادق عليه السّلام روايت كرده كه آن حضرت فرمود : « هنگامى كه قائم قيام كند ميان او و عرب و قريش جز شمشير چيزى نخواهد بود ، از آنان چيزى دريافت نخواهد كرد جز شمشير ، و چرا شما به فرا رسيدن زمان خروج قائم شتاب مىكنيد ، به خدا قسم لباس او جز جامهء درشت و خوراكش جز نان جوين نامطبوع نخواهد بود ، و جز شمشير چيزى در كار نيست و مرگ در سايهء شمشير است ( جز شمشير ، و مرگ در سايهء آن چيزى در كار نيست ) » .\r\n","description":"","footnote":"","page_name":" 329 ","page_number":322},
  {"content":"\r\n22 - از أبى حمزهء ثمالىّ روايت شده كه گفت : شنيدم امام باقر عليه السّلام مىفرمايد :\r\n« هر گاه قائم آل محمّد عليهم السّلام خروج كند بدون شكّ خداوند با ملائكهء مسوّمين و مردفين و منزلين و كروبيّين « 1 » او را يارى خواهد فرمود ، جبرئيل پيش روى او ، ميكائيل در سمت راست او و اسرافيل در سمت چپ او قرار دارند و ترسناكى و هيبت به فاصلهء يك ماهه راه پيشاپيش او و پشت سر و از راست و چپ او حركت مىكند ( يعنى شعاع هيبتش تا بعد يك ماهه راه را زير پوشش مىگيرد ) و فرشتگان مقرّب در برابر او خواهند بود ، نخستين كسى كه در پى او است ( روح ) محمّد صلَّى الله عليه و آله و دومين ( روح ) علىّ عليه السّلام است كه ( گوئى ) همراه او شمشيرى بركشيده و برهنه است ، خداوند سرزمين روم و ديلم و سند و هند و كابل شاه و خزر را براى او فتح مىكند .\r\nاى أبا حمزه ، قائم قيام نمىكند مگر در دورهء ترس و وحشت ، و زمينلرزه ها و گرفتارى و بلائى كه گريبانگير مردم مىگردد و پيش از اين وقايع ، طاعون شيوع مىيابد و دوره اى كه در ميان عرب شمشيرى برّان و بين مردم اختلافى سخت و پراكندگى و چنددستگى در دينشان پديده آمده باشد و در حالشان دگرگونى پيدا شده\r\n\r\n","description":"","footnote":"\r\n« 1 » مسوم يعنى نشاندار ، مردف : هم رديف ، منزل : فرو فرستاده ، كروبي : مقرّب .\r\n","page_name":" 330 ","page_number":323},
  {"content":"\r\nتا جايى كه آرزومند از شدّت آنچه كه از هارى مردم و خوردن ( درندگى ) بعضى پارهء ديگر را ، كه مشاهده مىكند شبانه روز آرزوى مرگ مىنمايد ، و هنگامى كه خروج مىكند خروجش در دوران يأس و نااميدى ( مردم ) است پس خوشا به حال آنكه او را در مىيابد و از ياران اوست ، واى و تمامى واى كسى را كه با او مخالفت ورزد و از فرمانش سرباز زند و از دشمنان او باشد ، سپس آن حضرت فرمود : او به امرى نوين و سنّت و طريقه اى جديد و قضايى تازه قيام خواهد نمود كه بر عرب گران باشد ، كار او جز كشتار ( معاند ) نيست و توبهء هيچ كس را نمىپذيرد و در كار خدا از سرزنش هيچ خرده گيرى باك ندارد » . 23 - بشر بن غالب اسدى گويد : حسين بن علىّ عليهما السّلام به من فرمود : اى بشر ، قريش را چه به جاى مىماند هنگامى كه قائم مهدى پانصد نفر از ايشان را پيش كشد و دست بسته گردن آنها را بزند سپس پانصد نفر ديگر از ايشان را جملگى دست بسته گردنهايشان را بزند و ديگر بار پانصد نفر از آنان را دست بسته گردن بزند ( شايد مراد از قريش مردم مستكبر باشد كه از پذيرش حقّ و قانون سرباز مىزنند و حاضر به قبول\r\n","description":"","footnote":"","page_name":" 331 ","page_number":324},
  {"content":"\r\nآن نيستند چون سران قريش ، بارى ) راوى گويد : به آن حضرت عرض كردم : خداوند حال شما را اصلاح فرمايد آيا آنان بدان مقدار مىرسند ؟ پس حسين بن علىّ عليهما السّلام فرمود : همانا همپيمان و هم عقيدهء هر قوم جزو آنان محسوب مىشود . راوى گويد : بشير بن غالب برادر بشر بن غالب به من گفت : من گواهم كه حسين بن علىّ عليهما السّلام شش مرتبه براى برادرم بر شمرد - يا شش بار گفت - بر حسب اختلاف روايات » . 24 - حارث بن مغيره و ذريح محاربى گويند امام صادق عليه السّلام فرمود : ميان ما و عرب جز كشتن چيزى نمانده است - و با دست خويش به گلوى خود اشاره فرود - . 25 - سدير صيرفىّ از مردى از اهل جزيره نقل مىكند كه او كنيزى را به نذر بر خويشتن واجب كرده بود كه به خانهء خدا دهد ( يعنى او را نذر خانهء خدا كرده بود ) و او را به مكَّه آورده بود ، آن شخص گويد : من پرده داران خانه را ملاقات كردم و ايشان را از خبر آن كنيز آگاه ساختم و ( چنان شد كه ) براى كسى از ايشان موضوع را بيان نمىكردم مگر اينكه [ به من 
  ] مىگفت : او را نزد من بياور كه خدا نذرت را خواهد پذيرفت ( يعنى هر كدام از پرده داران خانه توقّع داشت كنيز را به او بدهم ) .\r\n","description":"","footnote":"","page_name":" 332 ","page_number":325},
  {"content":"\r\nپس وحشت شديدى از اين موضوع به من راه يافت ، پس آن ماجرا را به يكى از ياران خودمان كه اهل مكَّه بود گفتم ، او به من گفت : آيا از من مىپذيرى ؟ گفتم : آرى ، پس گفت : بنگر به مردى كه روياروى حجر الأسود نشسته است و مردانى گرد اويند و او ابو جعفر محمّد بن علىّ بن الحسين عليهم السّلام است ، نزد او برو و او را از اين امر آگاه كن ، ببين به تو چه مىگويد ، پس بدان عمل كن ، گويد : نزد او رفتم و گفتم : خدا تو را رحمت كند من مردى از اهل جزيره‌ام و همراه من كنيزى است كه در سوگندى كه به عهدهء من بود او را براى خانهء خدا بر خود نذر كرده‌ام و اكنون او را آورده‌ام و آن جريان را به پرده داران گفته‌ام و مواجه شدم به اينكه هيچ كس را ملاقات نمىكنم مگر آنكه مىگويد : كنيز را نزد من بياور ، خداوند نذرت را قبول مىكند ، و از اين واقعه وحشتى شديد به من دست داده است ، پس فرمود : اى بنده خدا همانا خانه نه چيزى مىخورد و نه مىآشامد پس كنيز خود را به فروش و جستجو كن و به همشهريانت كه به زيارت اين خانه آمده‌اند بنگر پس هر كه از ايشان كه از خرجىاش درمانده است ( پولش تمام شده ) آن مبلغ را به او بده تا قادر به بازگشت به شهر خود باشد ، پس من نيز همان كار را كردم و بعد هيچ يك از پرده داران را ملاقات نمىكردم مگر اينكه مىگفت با آن كنيز چه كردى ؟ پس ايشان را بدان چه امام باقر عليه السّلام فرموده بود آگاه نمودم و آنان به من مىگفتند : او مردى دروغگو و\r\n","description":"","footnote":"","page_name":" 333 ","page_number":326},
  {"content":"\r\nناآگاه است كه نمىداند چه مىگويد ، من گفته آنان را به امام باقر عليه السّلام عرض كردم و آن حضرت فرمود : تو سخن آنان را به من گفتى ، آيا اكنون از من نيز به ايشان خواهى گفت ؟ عرض كردم : آرى : پس فرمود : به ايشان بگو كه :\r\nابو جعفر به شما پيغام داد ، چگونه خواهيد بود اگر دستها و پاهايتان بريده شود و در كعبه آويخته گردد ، سپس به شما گفته شود : فرياد كنيد كه ما دزدان كعبه‌ايم ؛ پس هنگامى كه خواستم برخيزم فرمود : البته من خود آن كار را نمىكنم ، بلكه آن را مردى از خاندان من انجام خواهد داد » .\r\n\r\nروش داورى آن حضرت عليه السّلام\r\n26 - جابر بن عبد الله انصارى گويد : « مردى بر امام باقر عليه السّلام وارد شد و به او گفت :\r\nخداوند تو را سلامت بدارد ، اين پانصد درهم را از من بستان كه زكات مال من است ، پس امام باقر عليه السّلام به او فرمود : خودت آن را نگهدار و به همسايگانت كه مسلمانند و برادران مؤمنت كه نيازمند هستند بده ، سپس فرمود : هنگامى كه قائم اهل بيت قيام كرد ، به طور مساوى تقسيم مىكند و در ميان رعيّت با دادگرى رفتار مىكند ، پس هر كه از او\r\n","description":"","footnote":"","page_name":" 334 ","page_number":327},
  {"content":"\r\nاطاعت كند فرمان خدا را برده است و هر كه از او نافرمانى كند خدا را نافرمانى نموده است و مهدى براى اين مهدى ناميده شده كه به امرى پنهان هدايت مىكند و تورات و ساير كتب ( آسمانى ) خداى عزّ و جلّ را از غارى در انطاكيه « 1 » بيرون مىآورد و ميان اهل تورات ( يهود ) با تورات و ميان اهل انجيل با انجيل و بين اهل زبور با زبور و ميان مسلمانان با قرآن حكم مىكند و اموال از داخل و خارج زمين نزد او گرد آمده و انباشته مىشود ، پس به مردم مىگويد : بيائيد بگيريد اين چيزى است كه به خاطر آن خويشاوندى را بريديد و به خاطر آن خونهاى ناحقّ ريختيد و برايش آنچه را خداوند تحريم فرموده بود مرتكب شديد ، پس به آنان ثروتى مىبخشد كه هيچ كس پيش از او آن مقدار نبخشيده است و زمين را از دادگرى و برابرى و نور پر مىكند همان گونه كه از ستمكارى و تعدّى و شرّ پر شده است » . 27 - عبد الله بن سنان گويد : شنيدم امام صادق عليه السّلام مىفرمود : « عصاى موسى\r\n\r\n","description":"","footnote":"\r\n« 1 » انطاكيه : شهرى است در تركيهء امروزى كه سابقا مقرّ سلوكيان و بسيار آبادان و پر جمعيت بود و در ساحل نهر العاصى ( يا دورنت ) كه به درياى روم مىريزد واقع شده است و نظر به موقعيّت اقليمى و داشتن آب و هواى خوش و محصولات كشاورزى فراوان معروف است . امروز بدون برخوردارى از رونق گذشته تنها يك مركز تجارى است .\r\n","page_name":" 335 ","page_number":328},
  {"content":"\r\nچون آسى از يك نهال بهشتى بود هنگامى كه رو به سوى مدين نمود جبرئيل عليه السّلام آن را برايش آورد ، و آن عصا همراه با تابوت آدم در درياچهء طبريّه « 1 » است و هرگز آن دو نمىپوسند و تغيير نمىيابند تا اينكه حضرت قائم هنگامى كه قيام مىكند آن دو را بيرون مىآورد » .\r\n\r\nنشانه ها و كردار آن حضرت عليه السّلام\r\n28 - ابو الجارود زياد بن منذر گويد : امام باقر عليه السّلام فرمود : « هنگامى كه قائم عليه السّلام ظهور كند با پرچم رسول خدا صلَّى الله عليه و آله و انگشترى سليمان و سنگ و عصاى موسى ظهور خواهد كرد ، سپس منادى خود را دستور مىدهد و او ندا در مىدهد كه : توجّه كنيد هيچ كس از شما هرگز غذا و آشاميدنى و علوفه به همراه برندارد ، و ياران او خواهند گفت : حتما او مىخواهد كه ما و چهارپايانمان را از گرسنگى و تشنگى هلاك كند ، پس او حركت مىكند و آنان به دنبالش به راه مىافتند ، پس نخستين منزلى كه در آن فرود مىآيند ضربه اى به سنگ مىزند و خوراك و آشاميدنى و علوفه از آن به بيرون جريان مىيابد ، آنان و چهارپايانشان مىخورند و مىآشامند تا اينكه در نجف بيرون كوفه فرود مىآيند » .\r\n\r\n","description":"","footnote":"\r\n« 1 » طبريّه ، درياچه اى است در شمال فلسطين كه شعبه اى از نهر اردن به نام نهر الشّريعة بدان مىريزد .\r\n","page_name":" 336 ","page_number":329},
  {"content":"\r\n29 - ابو الجارود از امام باقر عليه السّلام روايت كرده كه آن حضرت فرمود : در هنگامى كه قائم از مكَّه خروج كند منادى او ندا در مىدهد كه : هلا هيچ كس غذا و آشاميدنى بر ندارد ، و او با خود سنگ موسى بن عمران را به همراه مىبرد كه آن بار شترى است ، پس در هيچ منزلى فرود نمىآيد مگر اينكه چشمه ها از آن جارى مىگردد ، پس هر كه گرسنه باشد سير مىشود و هر كه تشنه باشد سيراب مىگردد و چهارپايانشان نيز [ سيراب مىشوند 
  ] تا اينكه به نجف در بيرون كوفه فرود مىآيند » . 30 - حمران بن أعين از امام باقر عليه السّلام روايت كرده كه آن حضرت فرمود : « گوئى من اين دين شما را چنان مىبينم كه پيوسته در حالى كه در خون خويش دست و پا مىزند در حركت است ( با پيكر به خون كشيده كه به خاطر وارد شدن ضربه ها و جايگزينى بدعتها به جاى سنّتها ، زخمى از ميان شما بيرون رفته و از دسترس شما خارج شده است ) و هيچ كس آن را به شما باز نمىگرداند مگر مردى از ما خاندان ، پس در هر سالى دو نوبت به شما بخشش خواهد كرد و در هر ماه دو نوبت روزى به شما خواهد داد ، در دوران او شما از حكمت برخوردار مىشويد تا آنجا كه يك زن در خانهء خود برابر كتاب خداى تعالى و روش پيامبر خدا صلَّى الله عليه و آله ( همچون مجتهد با استنباط شخصى ) به انجام تكاليف شرعى خود\r\n","description":"","footnote":"","page_name":" 337 ","page_number":330},
  {"content":"\r\nپردازد » . 31 - مفضّل گويد : شنيدم امام صادق عليه السّلام مىفرمايد : « همانا صاحب اين امر را خانه اى است كه بدان « خانهء حمد » گويند ، در آنجا چراغى است كه روشنى مىبخشد و از آن هنگام كه ( صاحب امر ) زاده شده تا روزى كه با شمشير قيام كند خاموش نخواهد شد » . 32 - سعدان بن مسلم به واسطهء يكى از رجال خويش از امام صادق عليه السّلام روايت كرده كه آن حضرت فرمود : « در آن ميان كه مردى بر بالين قائم عليه السّلام ايستاده و امر و نهيش مىكند ناگاه حضرت مىفرمايد : او را برگردانيد ، پس او را به پيش روى آن حضرت بر مىگردانند و آن حضرت دستور مىدهد گردن او زده شود ، پس در خاور و باختر چيزى باقى نمىماند مگر اينكه از او مىترسد « ( شايد مراد كسانى است كه از جانب آن حضرت عهده دار امور اجرائى هستند و به امر و نهى در امور مىپردازند پس چنانچه سوء قصدى از ايشان احساس كند حكم به قتل آنان خواهد فرمود ، و الله يعلم ) . 33 - هشام بن سالم از امام صادق عليه السّلام روايت كرده كه آن حضرت فرمود : « در آن\r\n","description":"","footnote":"","page_name":" 338 ","page_number":331},
  {"content":"\r\nميان كه مردى پشت سر قائم امر و نهى مىكند ناگاه آن حضرت دستور مىدهد گردن او زده شود ، پس در ميان خاور و باختر [ چيزى 
  ] باقى نمىماند مگر اينكه از آن حضرت مىهراسد » .\r\n\r\nفضيلت آن حضرت صلوات الله عليه\r\n34 - سالم أشلّ گويد : شنيدم محمّد بن علىّ الباقر عليهما السّلام مىفرمود : « موسى بن عمران در سفر اوّل تورات به اقتدار « 1 » و فضلى كه به قائم آل محمّد داده مىشود نگريست و گفت :\r\nخداوندا مرا قائم آل محمّد گردان ، پس به او گفته شد او از تبار احمد است ، سپس در سفر دوم نگريست در آن نيز همانند آن را يافت ، پس مانند آنچه گفته بود تكرار كرد و به او مثل همان جواب داده شد ، باز در سفر سوم نگاه كرد و مانند آنچه ديده بود مشاهده كرد و همان تقاضا را نمود و همان پاسخ را شنيد » .\r\n\r\n","description":"","footnote":"\r\n« 1 » مراد از تمكين و فضل ، نفوذ و قدرتى است كه در تمام گيتى براى امام عليه السّلام حاصل مىشود و جملهء بني آدم زير پرچم پرافتخار توحيد و آئين اسلام مىروند ، و آن منجي بشر جمله انسانها را به فطرت اوليه باز مىگرداند و دين رسمى عالم ، دين اسلام و آئين محمّد صلَّى اللَّه عليه و آله مىگردد .\r\n","page_name":" 339 ","page_number":332},
  {"content":"\r\n\r\nآياتى از قرآن كه در بارهء آن حضرت عليه السّلام نازل شده است\r\n35 - ابو بصير از امام صادق عليه السّلام روايت كرده كه در معنى فرمايش خداى تعالى كه مىفرمايد * ( وَعَدَ الله الَّذِينَ آمَنُوا مِنْكُمْ وَعَمِلُوا الصَّالِحاتِ ) * . . . : خداوند به كسانى از شما كه ايمان آورده و كردار شايسته نمايند وعده فرموده است كه آنان را حتما خلافت در روى زمين بخشد همان گونه كه پيشينيان را خلافت بخشيد و دين پسنديدهء آنان را كه بر ايشان بدان راضى بود بر همهء اديان پيروز گرداند و آنان را پس از هراسشان از دشمنان ايمنى بخشد و تنها مرا پرستش كنند و چيزى را با من شريك قرار ندهند « 1 » « آن حضرت فرمود : اين آيه در بارهء حضرت قائم و ياران او نازل شده است » . 36 - اسحاق بن عبد العزيز از امام صادق عليه السّلام روايت كرده است كه در تأويل فرمايش خداى تعالى : * ( وَلَئِنْ أَخَّرْنا عَنْهُمُ الْعَذابَ إِلى أُمَّةٍ مَعْدُودَةٍ ) * « 3 » ( و اگر عذاب را از آنان به مدّتى اندك به عقب مىاندازيم . . . ) آن حضرت فرمود : عذاب همان خروج قائم عليه السّلام است و امّت معدوده ( بر شمرده ) يعنى شمارهء اهل بدر و ياران آن » .\r\n\r\n","description":"","footnote":"\r\n« 1 » النّور : 55 .\r\n« 3 » هود : 8 .\r\n","page_name":" 340 ","page_number":333},
  {"content":"\r\n37 - ابو بصير از امام صادق عليه السّلام روايت كرده كه در معنى اين آيه * ( فَاسْتَبِقُوا الْخَيْراتِ أَيْنَ ما تَكُونُوا يَأْتِ بِكُمُ الله جَمِيعاً ) * : « پس در كارهاى نيكو و شايسته بر يك ديگر پيشى جوئيد خداوند ( در روز قيامت ) شما را هر كجا كه باشيد گرد مىآورد » « 1 » آن حضرت فرمود : اين آيه در بارهء حضرت قائم عليه السّلام و ياران او نازل شده ، و آنان بدون قرار قبلى گرد هم مىآيند » . [ 38 - ابو بصير از امام صادق عليه السّلام روايت كرده كه در تأويل فرمايش خداى تعالى كه مىفرمايد : * ( أُذِنَ لِلَّذِينَ يُقاتَلُونَ بِأَنَّهُمْ ظُلِمُوا ) * - الخ : « به آنان كه مورد خطر نبرد دشمنند ، رخصت ( در قتال ) داده شده ، چه آنان مورد ستم واقع شده‌اند و همانا خداوند بر يارى آنان مسلَّما توانا است « « 2 » آن حضرت فرمود : اين آيه در بارهء قائم عليه السّلام و ياران او نازل شده است » 
  ] . 39 - ابو بصير از امام صادق عليه السّلام در مورد آيهء : ( گناهكاران با رخسارشان شناخته مىشوند ) « 3 » روايت كرده كه فرمود : « خدا آنان را مىشناسد ولى اين آيه در بارهء قائم نازل\r\n\r\n","description":"","footnote":"\r\n« 1 » البقرة : 149 .\r\n« 2 » الحجّ : 39 .\r\n« 3 » الرّحمن : 41 .\r\n","page_name":" 341 ","page_number":334},
  {"content":"\r\nشده است كه او ايشان را به چهره شان مىشناسد و او و يارانش آنان را بىامان از دم شمشير مىگذرانند » .\r\n\r\nآنچه امام بدان وسيله شناخته مىشود\r\n40 - حارث بن مغيرهء نصرى گويد : « به امام صادق عليه السّلام عرض كردم : امام با چه نشانه اى شناخته مىشود ؟ فرمود : به آرامش و وقار ، عرض كردم : و ديگر با چه ؟\r\nفرمود : نيز با حلال و حرام او را مىشناسى ، و نيازمندى مردم به او ، در صورتى كه او خود به هيچ كس نياز ندارد ، همچنين سلاح پيامبر خدا صلَّى الله عليه و آله نزد اوست ( آن را با خود دارد ) عرض كردم : آيا ممكن است كه كسى به جز وصىّ فرزند وصىّ امام باشد ؟ فرمود :\r\nنمىشود ، مگر جانشينى باشد و فرزند جانشينى » . 41 - ابو الجارود گويد : « به امام باقر عليه السّلام عرض كردم : هنگامى كه قائم اهل بيت ( يعنى امام حاضر ) درگذشت ، كسى كه پس از او است به چه وسيله شناخته مىشود ؟\r\nفرمود : با راهنمائى و كم سخنى و وقار ، و اقرار آل محمّد به برترى او ، و از ميان مشرق و\r\n","description":"","footnote":"","page_name":" 342 ","page_number":335},
  {"content":"\r\nمغرب ( يعنى در همهء دنيا ) چيزى از او پرسيده نمىشود مگر اينكه پاسخ مىگويد » .\r\n\r\nدر چگونگى پيراهن آن حضرت عليه السّلام ) ( يا بنا بر پاره اى از نسخه ها لباس آن حضرت عليه السّلام )\r\n42 - يعقوب بن شعيب از امام صادق عليه السّلام روايت كرده كه آن حضرت فرمود : « آيا پيراهن قائم را كه با ( بر تن داشتن ) آن قيام مىكند نشانت ندهم ؟ عرض كردم : چرا ، گويد : پس امام جعبه اى را خواست و آن را گشود و از آن پيراهن كرباسى را بيرون آورده آن را باز كرد ( يا روى زمين پهن كرد ) كه ناگاه ديدم در آستين چپ آن خون مشاهده مىشود ( خون آلود است ) سپس فرمود : اين پيراهن رسول خدا صلَّى الله عليه و آله است در روزى كه دندانهاى پيشين آن حضرت ضربه ديد آن را به تن داشت و قائم در اين پيراهن قيام خواهد كرد ( راوى گويد ) من آن خون را بوسيدم و بر صورت خويش نهادم ( به صورت خود ماليدم ) ، سپس امام صادق عليه السّلام آن را پيچيد و تا كرد و برداشت » .\r\n\r\nدر چگونگى سپاهيان و سواران آن حضرت عليه السّلام\r\n43 - عبد الرّحمن بن كثير از امام صادق عليه السّلام روايت كرده كه در معنى فرمايش\r\n","description":"","footnote":"","page_name":" 343 ","page_number":336},
  {"content":"\r\nخداى تعالى * ( أَتى أَمْرُ الله فَلا تَسْتَعْجِلُوه ) * « 1 » : « فرمان خدا به زودى فرا مىرسد پس در مورد آن شتابجوئى نكنيد » آن حضرت فرمود : آن امر ما است كه خداى عزّ و جلّ دستور فرموده است در آن شتابجوئى نشود تا [ اينكه در وقت آن خداوند 
  ] او را با سه [ لشكر 
  ] كه عبارتند از : فرشتگان و مؤمنان و هراس انگيزى پشتيبانى فرمايد ، و ( شرايط و احوال ) خروج او همانند خروج رسول خدا صلَّى الله عليه و آله است بنا به فرمايش خداى عزّ و جلّ كه مىفرمايد : ( همچنان كه پروردگارت تو را از خانه ات به حقّ بيرون آورد و همانا گروهى از مؤمنان خوش نداشتند « ) « 2 » 44 - علىّ بن أبي حمزه گويد : امام صادق عليه السّلام فرمود : « هنگامى كه قائم صلوات الله عليه قيام مىكند فرشتگان روز بدر فرود مىآيند و آنان پنج هزارند ، يك سوم آنان بر اسبان سياه و سفيد ( يعنى خاكسترى رنگ ) ، و يك سوم بر اسبانى ابلق ( يعنى نيمى سياه و نيمى سفيد ) و يك سوم بر اسبان حوّ ، عرض كردم : حوّ چيست ؟ فرمود : همان سرخ است » . 45 - علىّ بن أبى حمزه از امام صادق عليه السّلام روايت كرده كه آن حضرت فرمود : « آن هنگام كه قائم قيام مىكند شمشيرهاى جنگى از آسمان فرود مىآيد ، بر هر شمشيرى نام\r\n\r\n","description":"","footnote":"\r\n« 1 » النّحل : 1 .\r\n« 2 » الأنفال : 5 .\r\n","page_name":" 344 ","page_number":337},
  {"content":"\r\nمردى معيّن و اسم پدرش نوشته شده است » . اكنون اى كسانى كه خداوند بينش و شعور به شما عطا فرموده و تشخيص و انديشه ارزانى داشته است ، اين از مقدار رواياتى است كه در بارهء چگونگى قائم به حقّ خدا ، و رفتار او رسيده است و نيز در آنچه از فضيلت و پشتيبانى خدا از او از طريق فرشتگان خداى عزّ و جلّ او را بدان مخصوص گردانيده و همچنين تعهّداتى كه آن حضرت عليه السّلام خويشتن را بدان مقيّد مىسازد از درشتى جامه و ناگوارى خوراك و به زحمت افكندن روان و تن در راه طاعت خداى تبارك و تعالى و جهاد در راه خدا و از ميان بردن آثار ستم و تعدّى و سركشى ، و گسترش انصاف و دادگرى و نيكى كردن ، و چگونگى حال آنان كه با اويند از اصحاب او كه به شمار آنان روايت آمده است و اينكه آنان سيصد و سيزده مرد هستند و نيز اينكه آنان حكمرانان زمين و نمايندگان او بر آن هستند و به وسيلهء ايشان خاور و باختر زمين را به همراه افرادى از فرشتگان كه خداوند او را با ايشان پشتيبانى مىكند مىگشايند ( و جملهء اينها در روايات آمده است ) پس بنگريد به اين منزلت بسيار بزرگ ، و مرتبهء شريفى كه خداى عزّ و جلّ او را بدان مخصوص گردانيده ، از آن جمله كه به هيچ يك از امامان عليهم السّلام پيش از او آن را عطا نفرموده است ، پس تمام شدن دين خود و كمال آن و پيروزى آن را بر همهء اديان و نابودى مشركان و\r\n","description":"","footnote":"","page_name":" 345 ","page_number":338},
  {"content":"\r\nعملى شدن آن وعده اى كه خداى تعالى به پيامبر خويش صلَّى الله عليه و آله داده بود در مورد غلبهء آن بر تمامى دينها [ اگر چه مشركان دوست نداشته باشند 
  ] انجام همهء اينها را به دست او قرار داد تا آنجا كه امام صادق عليه السّلام در بارهء او و در بارهء شخص خود آنچه را كه در روايت زير آمده مىفرمايد : 46 - خلَّاد بن صفّار گويد : از امام صادق عليه السّلام پرسيده شد : آيا قائم عليه السّلام زاده شده است ؟ فرمود : نه و اگر من او را در مىيافتم حتما همهء عمرم او را خدمت مىنمودم » .\r\nپس نيك بينديشيد [ پس از اين 
  ] بدان چه آن باطل گويان ادّعا مىكنند و آن گروه دور از حقّ و بدعتگزاران بدان افتخار مىنمايند كه آن كسى كه وصف او چنين است و حال و منزلتش نزد خداى عزّ و جلّ بدين گونه است ( مدّعىاند ) كه صاحب ايشان « 1 » همان است ( و نيز بينديشيد ) آن كس كه چنين ادّعائى در بارهء او دارند خود داراى چهار صد هزار اسب و چهار هزار خدمتگار رومىّ و صقلبىّ « 2 » است و بنگريد كه آيا\r\n\r\n","description":"","footnote":"\r\n« 1 » مراد از صاحب ايشان محمّد بن عبيد اللَّه المهدى القائم بامر اللَّه دومين خليفهء فاطميّ است . او از فرزندان اسماعيل ابن جعفر بن محمّد عليهما السّلام است كه در سال 278 ه ق . متولَّد و در سال 334 ه ق وفات يافت . و ممكن است منظور . فرزند او سومين خليفهء فاطميّ باشد كه در سال 302 ه ق متولَّد و در سال 341 ه ق وفات يافت ( نقل از حاشيهء متن عربى ) .\r\n« 2 » صقالبه : صقلاب معرب اسلاو - يكى از شعب نژاد قديمى هند و اروپائى هستند كه در فاصلهء جبال اورال تا درياى آدرياتيك در اروپاى شرقى و ميانه به سر مىبرند و داراى شعباتى است كه روس - بيلوروسى - يوگوسلاوى و بلغارى از آن جمله است . عدّه اى از آنان ساكن آسيا و عدّه اى ساكن روسيه ، يوگوسلاوى ، چك و اسلواكى و قسمتى از پروس و اتريش هستند ، لكن در لسان عرب مطلقا به بردگانى گفته مىشود كه جهت خدمت در سپاه از غرب آورده مىشوند ، سرخ رو و داراى موى بور هستند ، اعمّ از اينكه از نژاد اسلاو باشند يا نباشند .\r\n","page_name":" 346 ","page_number":339},
  {"content":"\r\n( روايتى ) شنيده يا ديده‌ايد يا از پيامبر صلَّى الله عليه و آله و ائمّهء طاهرين عليهم السّلام خبرى به شما رسيده است كه قائم به حقّ داراى چنين صفتى باشد كه ايشان او را بدان توصيف مىكنند ؟ و اينكه ( از معصومين عليهم السّلام نقل شده باشد ) آن حضرت ظهور مىكند و پس از ظهورش اين همه ساليان دراز قيامش به طول مىانجامد و طى آن ابو يزيد اموىّ « 1 » با او كه داراى چنان عدّهء بسيارى است به جنگ مىپردازد ، پس يك بار ابو يزيد بر او چيره مىگردد و او را شكست مىدهد و بار ديگر او بر ابي يزيد پيروزى مىيابد و او پس از ظهورش و قوّتش و گسترش امرش به مغرب اقامت مىكند و دنيا همچنان به همان گونه كه از قبل بوده باقى مىماند ؟\r\nو شما به كمك خرد خود اگر از بيمارى جنون در امان مانده باشد و به مدد تميز خويش چنانچه از خواهشهاى نفس صافى باشد ( يعنى با عقل و انديشهء فطرى خود ) خواهيد دانست كه خداوند كسى را كه داراى چنين وضعى باشد دور داشته است از اينكه او قائم به حقّ خداوند و ياور دينش و خليفهء در زمين او و تجديدكنندهء شريعت پيامبرش صلَّى الله عليه و آله باشد ، ( يعنى دستش را از نيل به اين مقام كوتاه ساخته است ) پناه بر خدا از نابينائى و\r\n\r\n","description":"","footnote":"\r\n« 1 » بنا به تحقيق والد معظَّم ، محشّى متن عربى : او مخلَّد بن كيداد ابو يزيد است كه در دوران القائم بامر اللَّه خروج كرد و او را در پايتخت المهديّه محاصره كرد و جنگهاى متعدّدى فيما بين ايشان واقع شد كه گاه غالب و گاه مغلوب گرديد و پاره اى او را دجّال خوانده‌اند . سرگذشت مفصّلى دارد . براى آگاهى از آن به تواريخ معتبر ، فصل مربوط به حوادث سالهاى 330 تا 344 هجرى قمرى مراجعه شود .\r\n","page_name":" 347 ","page_number":340},
  {"content":"\r\nگنگى و حيرت و ناشنوائى . همانا اين صفتى است ناسازگار با وصف خليفهء خداوند رحمان كه ( چنان كه گذشت مقدّر شده تا ) بر همهء اديان پيروز باشد و بر انس و جنّ غلبه كند ، و ويژگى يافته باشد به علم و بيان ، و حافظ بودن علوم قرآن و فرقان و شناخت تنزيل و تأويل و محكم و متشابه و خاصّ و عامّ و معانى آشكار و نهان و ساير معانى قرآن و تفسيرهاى آن و تأويلات آن و دقائق علوم آن و مشكلات اسرار آن و صفات بزرگ خدا كه در آن است و كسى كه جعفر بن محمّد الصّادق عليهما السّلام در بارهء او مىفرمايد :\r\n« من خود اگر او را در مىيافتم بدون شكّ همهء عمرم او را خدمت مىكردم » .\r\nو سپاس خداى را كه پروردگار جهانيان و در خور غايت سپاس و نهايت شكرگزارى است ، به پاس نعمت جميل ولايت و نور هدايت كه به ما ارزانى داشته ، از او خواستارم كه منّتهايش را به فضل و كرمش بر ما زياده گرداند .\r\n","description":"","footnote":"","page_name":" 348 ","page_number":341},
  {"content":"\r\n\r\n( باب - 14 ) ( آنچه در مورد علامات قبل از قيام قائم عليه السّلام رسيده است و دلالت دارد كه ظهور آن حضرت پس از آن واقع خواهد شد چنان كه ائمّه عليهم السّلام فرموده‌اند )\r\n1 - أبان بن عثمان گويد : جعفر بن محمّد عليهما السّلام فرمود : « روزى رسول خدا صلَّى الله عليه و آله در بقيع بود كه علىّ عليه السّلام آمده و سراغ آن حضرت را گرفت ، او را گفتند كه آن حضرت در بقيع است ، پس علىّ عليه السّلام نزد او آمده و سلام كرد ، رسول خدا صلَّى الله عليه و آله به او فرمود : بنشين و او را در سمت راست خود نشانيد ، سپس جعفر بن ابي طالب آمد و از رسول خدا صلَّى الله عليه و آله جويا شد ، گفته شد : آن حضرت در بقيع است ، پس نزد رسول خدا آمده و به او سلام كرد و آن حضرت صلَّى الله عليه و آله او را در سمت چپ خود نشانيد ، پس از او عبّاس آمده و از رسول خدا صلَّى الله عليه و آله سراغ گرفت ، به او گفته شد آن حضرت در بقيع است ، پس نزد آن حضرت آمده به او سلام كرد و آن حضرت او را روبروى خود نشانيد ، سپس رسول خدا صلَّى الله عليه و آله به علىّ عليه السّلام رو كرده و فرمود : آيا نمىخواهى تو را مژده دهم ؟ آيا تو را با خبر\r\n","description":"","footnote":"","page_name":" 349 ","page_number":342},
  {"content":"\r\nنسازم ؟ عرض كرد : چرا ( مىخواهم ) يا رسول الله ، پس فرمود : اندكى قبل جبرئيل نزد من بود و به من خبر داد كه آن قائم كه در آخر الزّمان خروج مىكند و زمين را پر از دادگرى مىكند [ همچنان كه از ظلم و جور پر شده باشد 
  ] او از نسل تو است از فرزندان حسين ، پس علىّ عليه السّلام فرمود : اى رسول خدا هيچ خيرى از جانب خدا به ما نرسيده است مگر به دست شما ، سپس رسول خدا صلَّى الله عليه و آله به جعفر بن ابى طالب رو كرد و فرمود : اى جعفر آيا نمىخواهى تو را بشارت دهم ؟ آيا تو را باخبر نسازم ؟ عرض كرد : چرا يا رسول الله ، آن حضرت فرمود : چند لحظه پيش جبرئيل نزد من بود و به من خبر داد كسى كه آن پرچم را به قائم مىسپارد از نسل تو است ، آيا مىدانى او كيست ؟ عرض كرد : نه ، فرمود : او همان كسى است كه صورتش چون دينار است و دندانهايش بسان ارّه و شمشيرش چون شعلهء آتش است ، با خوارى داخل سپاه مىشود و با عزّت از آن بيرون مىآيد ، و جبرئيل و ميكائيل او را در ميان مىگيرند . سپس رو به عبّاس نموده فرمود : اى عموى پيامبر آيا تو را آگاه نكنم از آنچه جبرئيل مرا بدان خبر داده است ؟\r\nگفت : چرا يا رسول الله ، فرمود : جبرئيل به من گفت : واى بر نسل تو از فرزندان عبّاس ، عبّاس عرض كرد ، يا رسول الله آيا از زنان دورى نگزينم ؟ ( تا از من فرزندى به هم نرسد ) پس رسول خدا صلَّى الله عليه و آله به او فرمود : خداوند از آنچه شدنى است فارغ گرديده\r\n","description":"","footnote":"","page_name":" 350 ","page_number":343},
  {"content":"\r\nاست « ( يعنى قضاى الهى چنين رفته است ) . 2 - عبد الله بن عبّاس گويد : رسول خدا صلَّى الله عليه و آله به پدرم فرمود : « اى عبّاس واى بر ذرّيّهء من از دست فرزندان تو و واى بر فرزندان تو از دست تبار من ، عبّاس عرض كرد :\r\nاى رسول خدا آيا از زنان دورى نكنم ؟ - يا شايد گفت : آيا خود را مقطوع النّسل نسازم ؟ - رسول خدا صلَّى الله عليه و آله فرمود : همانا علم خداى عزّ و جلّ بر آن جارى شده و امور به دست اوست ، و اين امر در بارهء فرزندان من واقع خواهد شد » . 3 - اصبغ بن نباته از امير المؤمنين عليه السّلام روايت كرده كه آن حضرت فرمود : « پس از يك صد و پنجاه سال شما را فرمانروايانى كافر ، امينانى ( به ظاهر ) كه خيانت پيشه‌اند و بازرسانى كه خود فاسقاند خواهد بود ، در نتيجه بازرگانان بسيار و سودها اندك مىشود ، ربا رواج مىيابد و زنازادگان فراوان مىگردند و زناكارى زياد مىشود و\r\n","description":"","footnote":"","page_name":" 351 ","page_number":344},
  {"content":"\r\nمعارف دين ناشناخته مىماند ، و هلالها معظَّم مىگردد و زنان به زنان بسنده مىكنند و مردان به مردان » . ( مترجم گويد مقصود از\r\n« تعظَّم الأهلَّة » ) *\r\nرا ندانستم و به ظاهرش ترجمه نموده و پاره اى أهلَّه را جمع هلال به معنى غلام زيبارو گرفته‌اند و العلم عند الله ) .\r\nمردى از امير المؤمنين عليه السّلام نقل مىكند كه : هنگامى كه آن حضرت اين حديث را بيان مىكرد مردى برخاسته گفت : يا امير المؤمنين در چنان دورانى ما چه كنيم ؟ آن حضرت فرمود : بگريزيد ، بگريزيد كه پيوسته عدل خداوندى بر اين امّت سايه گسترده است مادام كه علماى دينى به سوى فرمانروايان نگروند و مادام كه همچنان نيكوكاران ، زشتكاران را باز مىدارند ، پس اگر چنين نكنند و آن گاه از زشتكاران اظهار تنفّر كنند ( يا استغفار ) و گويند :\r\nلا إله الَّا الله ) *\r\n( يعنى اگر نهى از منكر و امر به معروف را رها كنند و از فاسقان تنفّر جويند و يا استغفار كنند و\r\nلا إله إلَّا الله ) *\r\nگويند ) خداوند در عرش خويش فرمايد : دروغ مىگوييد و آن كلمه را از سر راستى و اخلاص نمىگوئيد » .\r\n","description":"","footnote":"","page_name":" 352 ","page_number":345},
  {"content":"\r\n4 - ابو صادق از امير المؤمنين عليه السّلام روايت كرده كه آن حضرت فرمود : « دولت بنى عبّاس به آسانى و بدون اينكه مشكلى در آن باشد صورت مىگيرد ، اگر ترك و ديلم و سند و هند و بربر و طيلسان عليه آنان با هم گرد آيند نيز نمىتوانند آن را از قدرت بر كنار كنند و پيوسته در نعمت و كامكارى حكومت خويش به سر خواهند برد تا اينكه طرفداران و كاركنان دولتى ايشان از آنان كناره جوئى كنند و خداوند بر آنان ( علجى ) يعنى گبر بىدينى را چيره گرداند او از همان جا خروج مىكند كه حكومت ايشان از آنجا آغاز شده ، بر هيچ شهرى نمىگذرد مگر آنكه آن را مىگشايد ، و هيچ پرچمى برابر او برافراشته نمىشود مگر اينكه آن را سرنگون مىسازد ، و هيچ نعمتى نمىماند مگر اينكه آن را از بين مىبرد ، واى بر كسى كه با او به ستيز برخيزد ، پس پيوسته اين چنين خواهد بود تا به پيروزى رسد و پيروزيش را به مردى از خاندان من بسپارد ، كه به حقّ سخن گويد و بدان عمل كند » .\r\nابو علىّ ( محمّد بن همّام بن سهيل ) گويد : اهل لغت مىگويند علج به معنى كافر است .\r\nو باز كسى است كه خشن باشد ، و باز به معنى فرومايه ، و نيز به معنى كسى است كه در كارش جدّى و سختگير باشد و امير المؤمنين علىّ بن ابي طالب عليه السّلام به دو نفر كه نزد او بودند فرمود : شما از دين خود به كفر روى مىآوريد ، و آن دو نفر از عرب بودند » .\r\n","description":"","footnote":"","page_name":" 353 ","page_number":346},
  {"content":"\r\n5 - محمّد بن مسلم از امام صادق عليه السّلام روايت كرده كه آن حضرت فرمود : « همانا پيش از قيام قائم عليه السّلام نشانه هائى خواهد بود از جمله : آزمايش ( به گرفتارى ) از جانب خداى تعالى براى بندگان با ايمان ، عرض كردم : آن آزمايش چيست ؟ فرمود : همان فرمايش خداى عزّ و جلّ است كه * ( وَلَنَبْلُوَنَّكُمْ بِشَيْءٍ مِنَ الْخَوْفِ وَالْجُوعِ وَنَقْصٍ مِنَ الأَمْوالِ وَالأَنْفُسِ ) * - الخ : « و حتما شما را به چيزى ( به اندكى ) از ترس و گرسنگى و كاهش در مالها و جانها ( عمرها ) و فرزندان خواهيم آزمود و بردباران را بشارت ده « « 1 » آن حضرت فرمود : « حتما شما را خواهيم آزمود « يعنى مؤمنان را » به چيزى از ترس « از پادشاهان فلان خاندان در پايان سلطنتشان » و گرسنگى « با گرانى نرخهايشان و » كاستى در مالها « منظور خراب شدن بازرگانى و كم شدن رشد و سود در آن ، » و جانها « حضرت ( در بارهء آن ) فرمود : يعنى مرگ زودرس » و ميوه ها « كم شدن بارورى آنچه كاشته مىشود و كمبود بركت ميوه ها و محصولات مراد است ، » و بردباران را بشارت ده « بدان هنگام به خروج قائم [ عليه السّلام 
  ] » . سپس به من فرمود : اى محمّد اين تأويل آن است ، همانا خداى عزّ و جلّ مىفرمايد : « و تأويل آن را جز خدا و پايداران در علم كسى نمىداند » .\r\n\r\n","description":"","footnote":"\r\n« 1 » البقرة : 155 .\r\n","page_name":" 354 ","page_number":347},
  {"content":"\r\n6 - ابو بصير گويد : امام صادق عليه السّلام فرمود : « ناگزير بايد پيش از آمدن قائم عليه السّلام سالى باشد كه مردم در آن سال گرسنه بمانند و آنان را ترسى سخت از كشتار و كاهش در مالها و كم شدن عمرها و محصولات فراگيرد كه اين در كتاب خداوند بسيار آشكار است سپس اين آيه را تلاوت فرمود : « و شما را حتما به چيزى از ترس و گرسنگى و كاهش در اموال و جانها و ميوه ها خواهيم آزمود و بردباران را بشارت ده » . 7 - جابر جعفىّ گويد : « از امام باقر عليه السّلام سؤال كردم از معنى فرمايش خداى تعالى :\r\n« و ما شما را حتما خواهيم آزمود به چيزى از ترس و گرسنگى - تا آخر آيه » پس آن حضرت فرمود : « اى جابر آن داراى معنى خاصّ و معنى عامّ است ، و امّا وجه خاصّ از گرسنگى در كوفه است كه خداوند آن را به دشمنان آل محمّد عليهم السّلام اختصاص داده و آنان را بدان وسيله نابود مىسازد ، و امّا به معنى عامّ در شام واقع مىشود كه ترس و گرسنگى كه [ هرگز 
  ] نظير آن گريبانگيرشان نشده آنان را فرا مىگيرد ، و امّا گرسنگى قبل از قيام قائم عليه السّلام روى مىدهد و ترس پس از قيام قائم عليه السّلام واقع مىشود » .\r\n","description":"","footnote":"","page_name":" 355 ","page_number":348},
  {"content":"\r\n8 - داود دجاجى از امام باقر عليه السّلام روايت كرده كه آن حضرت فرمود : « از امير المؤمنين عليه السّلام سؤال شد در بارهء فرمايش خداى تعالى : * ( فَاخْتَلَفَ الأَحْزابُ مِنْ بَيْنِهِمْ ) * « 1 » ( و گروههاى مردم در ميان خود اختلاف كردند ) فرمود : از پديد آمدن سه چيز منتظر فرج باشيد ، گفته شد : اى امير المؤمنين آنها كدامند ؟ پس فرمود : اختلاف اهل شام در ميان خود و پرچمهاى سياه از خراسان ، و وحشتى در ماه رمضان ، پرسيده شد :\r\nوحشت در ماه رمضان چيست ؟ فرمود : مگر نشنيده‌ايد فرمايش خداى عزّ و جلّ را در قرآن * ( إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً ) * - الخ : ( اگر ما بخواهيم از آسمان آيتى بر ايشان فرو فرستيم كه گردنهاى ايشان براى آن خاضع و ذليل گردد ) « 2 » آن همان نشانه اى است كه دوشيزگان پردگى را از پس پرده هايشان بيرون كشد و خفته را بيدار و بيدار را به وحشت مىافكند » . 9 - عمر بن حنظله از امام صادق عليه السّلام روايت كرده كه آن حضرت فرمود : « قائم را پنج نشانه است : [ پيدايش 
  ] سفيانىّ ، و يمانىّ ، و صيحه اى از آسمان ، و كشته شدن نفس\r\n\r\n","description":"","footnote":"\r\n« 1 » مريم : 37 .\r\n« 2 » الشّعراء : 4 .\r\n","page_name":" 356 ","page_number":349},
  {"content":"\r\nزكيّه و فرو رفتن زمين در بيداء ( دشت ) » . 10 - داود بن سرحان از امام صادق عليه السّلام روايت كرده كه آن حضرت فرمود :\r\n« سالى كه در آن صيحه رخ مىدهد پيش از آن در ماه رجب نشانه اى است ، عرض كردم : آن كدام است ؟ فرمود : چهره اى در ماه بر دمد و دستى بيرون آيد » . 11 - عبد الله بن سنان از امام صادق عليه السّلام روايت كرده كه آن حضرت فرمود : « وقوع نداء از امور حتمى است ، و سفيانى از امور حتمى است و يمانى از امور حتمى است و كشته شدن نفس زكيّه از امور حتمى ، و كف دستى كه از افق آسمان بيرون مىآيد از امور حتمى است ، و اضافه فرمود : و نيز وحشتى در ماه رمضان كه خفته را بيدار گرداند و شخص بيدار را به وحشت افكند و دوشيزگان پردگى را از پس پرده هايشان بيرون كند » . 12 - احمد بن محمّد بن أبي نصر از امام رضا عليه السّلام روايت كرده كه آن حضرت فرمود : « پيش از اين امر ، سفيانىّ و يمانىّ و مروانىّ و شعيب بن صالح بايد ظاهر شوند\r\n","description":"","footnote":"","page_name":" 357 ","page_number":350},
  {"content":"\r\nپس چگونه اين شخص ( يعنى محمّد بن ابراهيم بن اسماعيل كه معروف به ابن طباطبا است ) چنين ادّعا مىكند ؟ « ؛ ( يعنى ادّعاى مهدويّت مىكند و خود را قائم آل محمّد مىداند ) . 13 - ابو بصير از امام باقر عليه السّلام روايت كرده كه آن حضرت فرمود : « هنگامى كه آتشى را شبيه هردى - رنگ زرد و سرخ - بسيار بزرگ مشاهده كرديد كه از [ جانب 
  ] مشرق سه روز يا هفته اى سر زده است ، پس چشم به راه فرج آل محمّد عليهم السّلام داشته باشيد ان شاء الله عزّ و جلّ كه خداوند عزيز و حكيم است ، سپس فرمود : آن صيحه جز در ماه رمضان بر نخواهد خاست [ زيرا ماه رمضان 
  ] ماه خدا است ، [ و آن صيحه كه در آن است 
  ] همان آواى بس بلند جبرئيل عليه السّلام بدين مردمان است ، بعد فرمود :\r\nنداكننده اى از آسمان به نام حضرت قائم عليه السّلام ندا سر مىدهد و هر كه در مشرق و مغرب است مىشنود ، هيچ خفته اى نمىماند مگر اينكه بيدار مىگردد ، و هيچ ايستاده اى نمىماند مگر اينكه مىنشيند ، و هيچ نشسته اى نمىماند مگر اينكه از وحشت آن صدا بر دو پاى خويش بر مىخيزد ، پس خداوند هر كه را بدان آوا عبرت پذيرد و پاسخ گويد مورد رحمت قرار دهد كه آن صداى نخستين آواى جبرئيل روح الأمين عليه السّلام است .\r\nسپس فرمود : آن صدا در ماه رمضان در شب جمعه شب بيست و سوم است ، پس در\r\n","description":"","footnote":"","page_name":" 358 ","page_number":351},
  {"content":"\r\nآن ترديد نكنيد ، بشنويد و اطاعت كنيد ، و در پايان روز آواز ابليس ملعون است كه ندا در مىدهد : بدانيد كه فلانى مظلومانه كشته شد ، براى اينكه مردم را دچار شكّ و گرفتارى سازد . پس بسى افراد شكّكنندهء سرگردان در آن روز ( پديد آيند ) كه در آتش سرازير خواهند شد ، پس اگر در ماه رمضان آوائى شنيديد در آن ترديد نكنيد كه صداى جبرئيل است ، و نشانهء آن اين است كه او به نام قائم و اسم پدرش ندا سر مىدهد تا آنجا كه دوشيزه در پس پردهء خويش آن را بشنود و پدر و برادر خود را بر خروج برانگيزد .\r\nو آن حضرت فرمود : ناگزير و بدون شكّ قبل از خروج قائم عليه السّلام اين دو صدا برخواهد خاست : صدائى از آسمان و آن آواى جبرئيل است ، [ به نام صاحب اين امر و نام پدرش 
  ] ، و صداى دومين از زمين بر مىخيزد ، و آن آواى ابليس لعين است كه ندا مىكند به نام فلانى كه او مظلومانه كشته شد ، و مرادش از آن ايجاد فتنه است ، پس صداى نخستين را پيروى كنيد و بپرهيزيد از صداى دوم كه بدان دچار گرفتارى شويد .\r\nو فرمود : قائم عليه السّلام قيام نمىكند مگر در حال ترس سخت مردم و زلزله ها و گرفتارى و بلائى كه مردم را فرا مىگيرد و پيس از آن طاعون و شمشيرى برنده در ميان عرب و اختلاف سخت بين مردم ، و پراكندگى در دينشان ، و پيدايش دگرگونى در\r\n","description":"","footnote":"","page_name":" 359 ","page_number":352},
  {"content":"\r\nوضعشان تا جايى كه آرزوكننده از شدّت آنچه از هارى مردم و دريدن پاره اى پارهء ديگر را كه مشاهده مىكند ، شبانه روز آرزوى موت مىنمايد ، و خروج آن حضرت به هنگامى كه خروج مىكند همزمان با يأس و نااميدى مردم از ديدن فرج است ، پس خوشا به حال آن كس كه او را در مىيابد و از ياوران اوست ، واى و واى به تمامى بر آن كس كه با او دشمنى ورزد و مخالفت كند و از فرمان او روى گرداند و از دشمنان او باشد .\r\nو فرمود : هنگامى كه آن حضرت خروج كند با أمرى نوين و فرمانى جديد و طريقه اى نو و حكمى تازه قيام خواهد كرد ، بر عرب سخت گران است ، او را كارى جز كشتار ( نابكاران ) نباشد ، و هيچ يك ( از دشمنان كه از عناد و مخالفت دست بر نمىدارند ) را باقى نگذارد و در راه خدا سرزنش هيچ ملامتكننده اى او را تحت تأثير قرار نمىدهد .\r\nسپس فرمود : هنگامى كه فلان خاندان در ميان خودشان به اختلاف پرداختند ، پس در آن هنگام منتظر فرج باشيد ، و فرج شما پديد نمىآيد مگر در اختلاف فلان خاندان ، و چون آنان اختلاف نمودند پس منتظر برآمدن صيحه در ماه رمضان و خروج قائم عليه السّلام باشيد ، همانا خداوند هر چه بخواهد انجام مىدهد ، و قائم خروج نمىكند و شما آنچه دوست مىداريد نمىبينيد تا اينكه فلان خاندان در ميان خويش اختلاف كنند پس چون\r\n","description":"","footnote":"","page_name":" 360 ","page_number":353},
  {"content":"\r\nچنين شود مردم در بارهء ايشان به طمع افتند و اختلاف كلمه روى دهد و سفيانى خروج كند . و فرمود : ناگزير بايد فلان خاندان به حكومت دست يابند ، چون به حكومت رسيدند و سپس به اختلاف پرداختند حكومت آنان دچار از هم پاشيدگى و كارشان دستخوش پراكندگى گردد تا اينكه آن خراسانىّ و آن سفيانىّ بر ايشان خروج كنند ، اين يك از مشرق و آن ديگرى از مغرب و در رسيدن به كوفه بر يك ديگر پيشى گيرند همچون دو اسب مسابقه ، اين از اين سوى و آن ديگرى از آن سوى تا اينكه نابودى ( انقراض ) فلان خاندان به دستهاى ايشان صورت گيرد ، بدانيد كه ايشان هيچ يك از آنان را باقى نخواهد گذاشت .\r\nسپس فرمود : خروج سفيانىّ و يمانىّ و خراسانىّ در يك سال و يك ماه و يك روز واقع خواهد شد با نظام و ترتيبى همچون نظام يك رشته كه به بند كشيده شده هر يك از پى ديگرى ؛ و جنگ قدرت و هيبت از هر سوى فراگير شود ، واى بر كسى كه با آنان دشمنى و ستيز كند ؛ در ميان پرچمها راهنماتر از پرچم يمانىّ نباشد كه آن پرچم هدايت است زيرا دعوت به صاحب شما مىكند ، و هنگامى كه يمانىّ خروج كند خريد و فروش سلاح براى مردم و هر مسلمانى ممنوع است و چون يمانىّ خروج كرد به سوى او بشتاب كه همانا پرچم او پرچم هدايت است ، هيچ مسلمانى را روا نباشد كه با آن پرچم مقابله نمايد ،\r\n","description":"","footnote":"","page_name":" 361 ","page_number":354},
  {"content":"\r\nپس هر كس چنين كند او از اهل آتش است ، زيرا او به سوى حقّ و راه مستقيم فرا مىخواند . سپس آن حضرت به من فرمود : همانا از دست رفتن و سقوط حكومت فلان خاندان همانند شكستن كاسهء سفالين است ، و همچون مردى است كه در دستش كاسه اى سفالين بوده و او مشغول راه رفتن باشد كه ناگاه در حالى كه غافل است كاسه از دستش فرو افتد و بشكند ، پس هنگامى كه فرو افتاد بگويد : آه - همچون خود باخته اى - پس ، از دست رفتن دولت آنان چنين است كه به كلَّى از زوال آن بىخبر باشند .\r\nو امير المؤمنين عليه السّلام بر منبر كوفه فرمود : « همانا خداى عزّ و جلّ ذكره در آنچه مقدّر فرموده و حكم كرده و محتوم داشته كه گزير از آن نيست و شدنى است مقدّر فرموده كه بني اميّه را آشكارا با شمشير فرو گيرد و اينكه فلان خاندان را ناگهانى دريابد » .\r\nو آن حضرت فرمود : ناگزير بايد آسيائى به گردش در آيد و خرد كند و چون بر محورش برپا شد و بر پايه اش استوار گرديد خداوند بنده اى بىگذشت و سنگدل و از خاندانى گمنام ( بىاصل و نسب ) را برانگيزد كه پيروزى با اوست ، يارانش داراى موهاى بلند و سبيلدار و سياه جامه هايشان در بر ، صاحبان پرچمهاى سياه هستند\r\n","description":"","footnote":"","page_name":" 362 ","page_number":355},
  {"content":"\r\nواى بر آن كس كه با ايشان دشمنى ورزد كه بىقانون و ملاحظه او را بكشند ، به خدا سوگند گوئى هم اكنون آنان را پيش چشم مىبينم و به كردارشان مىنگرم و به آنچه را كه بدكاران و ستمگران عرب از ناحيهء ايشان مىبينند ، خداوند آنان را كه مهرى در دلشان نيست بر ايشان چيره گرداند ، پس ايشان را در شهرهاى خودشان در كنار فرات شهرهاى بيابانى و ساحلى بىحساب مىكشند ، به سزاى آنچه كرده‌اند ، و پروردگار تو به بندگانش ستمكار نيست » . 14 - شرحبيل گويد : امام باقر عليه السّلام - كه من از آن حضرت در بارهء قائم عليه السّلام سؤال كرده بودم - فرمود : « همانا اين كار نخواهد شد تا اينكه نداكننده اى از آسمان ندائى سر دهد كه اهل مشرق و مغرب بشنوند تا جايى كه دوشيزگان در پس پردهء خويش بشنوند » . 15 - زياد قندى به واسطهء تعدادى از ياران خود از امام صادق عليه السّلام روايت كرده كه گفت : به آن حضرت عرض كرديم : آيا سفيانى از حتميّات است ، فرمود آرى و نيز كشته شدن نفس زكيّه از امور حتمى است و قائم از حتميّات است و فرو رفتن دشت از\r\n","description":"","footnote":"","page_name":" 363 ","page_number":356},
  {"content":"\r\nحتميّات است و كف دستى كه از آسمان بيرون آيد از حتميّات است و برخاستن آواز [ از آسمان از حتميّات 
  ] است ، پس عرض كردم : آن آواز چه خواهد بود ؟ فرمود :\r\nنداكننده اى به نام قائم و نام پدرش [ عليهما السّلام 
  ] است ندا مىكند » . 16 - ابن أبى يعفور گويد : امام صادق عليه السّلام به من فرمود : « هلاك فلانى [ - نام مردى از بني عبّاس - 
  ] را با دستت داشته بشمار ، و خروج سفيانى را ، و كشته شدن نفس زكيّه را ، و سپاهى را كه در زمين فرو مىروند ، و آن آواز را ، عرض كردم : آواز چيست آيا همان نداكننده است ؟ پس فرمود : آرى و صاحب اين امر بدان وسيله شناخته مىشود ، سپس فرمود : فرج كامل در نابودى فلانى [ از بني عبّاس 
  ] است » . 17 - عباية بن ربعى اسدىّ گويد : « در ميان پنج نفر كه من پنجمين و كوچكترين فرد گروه از نظر سنّى بودم خدمت أمير المؤمنين علىّ عليه السّلام رسيديم و شنيدم كه آن حضرت مىفرمود : برادرم رسول خدا صلَّى الله عليه و آله براى من حديث كرد و آن حضرت فرمود : « من\r\n","description":"","footnote":"","page_name":" 364 ","page_number":357},
  {"content":"\r\nآخرين و پايان بخش هزار پيامبر و تو آخرين كس و پايان بخش هزار وصى هستى » . و من تكليفى بر عهده‌ام قرار گرفت كه بر هيچ يك از آن اوصياء نبوده است . ( راوى گويد ) عرض كردم : اى أمير المؤمنين مردم در بارهء تو به انصاف رفتار نكردند ، پس فرمود : اى پسر برادر چنان نيست كه تو پنداشته اى ، به خدا سوگند من خود هزار كلمه مىدانم كه آن را هيچ كس غير از من و پيامبر صلَّى الله عليه و آله نمىداند و آنان از آن جمله يك آيه را در كتاب خداى عزّ و جلّ مىخوانند و آن عبارت است از * ( وَإِذا وَقَعَ الْقَوْلُ عَلَيْهِمْ أَخْرَجْنا لَهُمْ دَابَّةً ) * - الخ » و آنگاه كه وعدهء آنان به سر رسد جنبنده اى را از زمين براى آنان برانگيزيم تا با ايشان سخن گويد كه اين مردم بودند كه به آيات ما يقين نداشتند « « 1 » ولى چنان كه شايسته تدبّر در آن است نسبت به آن تدبّر نمىكنند .\r\nآيا شما را از پايان دولت فلان خاندان با خبر نكنم ؟ عرض كرديم چرا اى امير مؤمنان . فرمود : كشتن نفس محترمى ، در روزى محترم در شهرى محترم از طايفه اى از قريش ، سوگند به كسى كه دانه را شكافت و بشر را آفريد آنان را پس از او جز پانزده شب حكومت نخواهد بود ، عرض كرديم : آيا پيش از اين يا پس از اين چيزى ديگر هست ؟ فرمود : صيحه اى است در ماه رمضان كه بيدار را به وحشت اندازد و خفته را بيدار كند و دوشيزگان را از پس پرده خويش بيرون كشد » .\r\n\r\n","description":"","footnote":"\r\n« 1 » النّمل : 82 .\r\n","page_name":" 365 ","page_number":358},
  {"content":"\r\n18 - ابو بكر حضرمى از امام باقر عليه السّلام روايت كرده كه از آن حضرت شنيده است كه مىفرمايد : « ناگزير بني عبّاس بايد به حكومت رسند ، پس چون به حكومت رسيدند و دچار اختلاف شدند و كارشان دچار از هم پاشيدگى شد خراسان و سفيانى بر ايشان خروج كنند ، اين از مشرق و آن ديگر از مغرب و همچون دو اسب مسابقه به سوى كوفه از يك ديگر پيشى جويند ، اين از اين سوى و آن از ديگر سوى تا اينكه نابودى آنان به دست ايشان انجام پذيرد ، بدانيد كه اين دو هيچ يك از ايشان را هرگز باقى نخواهند گذاشت » . 19 - عبد الله بن سنان گويد : خدمت امام صادق عليه السّلام بودم و شنيدم كه مردى از همدان به آن حضرت مىگفت : اين عامّه ( اهل تسنّن ) ما را مورد عيبجوئى و سرزنش قرار مىدهند و به ما مىگويند : شما مىپنداريد كه نداكننده اى از آسمان به نام صاحب اين امر آواز خواهد داد ، آن حضرت كه در اين هنگام تكيه داده بود خشمگين شد و به حالت نشسته درآمده ، سپس فرمود : آن را از من روايت نكنيد بلكه از پدرم روايت كنيد و اشكالى بر شما در آن نيست ، من گواهى مىدهم كه خود شنيدم از پدرم مىفرمود : به\r\n","description":"","footnote":"","page_name":" 366 ","page_number":359},
  {"content":"\r\nخدا سوگند كه اين در كتاب خداى عزّ و جلّ كاملا روشن است آنجا كه مىفرمايد : * ( إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً ) * - الخ « اگر بخواهيم نشانه اى از آسمان بر ايشان فرو فرستيم كه گردنهاى ايشان براى آن خاضع و ذليل گردد » « 1 » پس در آن هنگام هيچ كس در زمين به جاى نماند مگر آنكه در برابر آن خضوع كند و گردن خود فرود آورد ، و چون مردم روى زمين آن صدا را بشنوند كه از آسمان ندا مىدهد « آگاه باشيد كه حقّ در جانب علىّ بن ابى طالب [ عليه السّلام 
  ] و پيروان اوست » پس همه ايمان آورند . آن حضرت فرمود : و چون فردا شود ابليس در فضا بالا رود تا از ديدهء زمينيان پوشيده گردد سپس آواز سر دهد « بدانيد كه حقّ در عثمان بن عفّان و پيروان اوست كه او مظلومانه كشته شد پس خونخواهى كنيد » آن حضرت فرمود : پس خداوند آنان را كه ايمان دارند به گفتار ثابت بر حقّ پايدار مىدارد و آن همان نداى نخستين است ، ولى آنان كه در دلهايشان بيمارى است در آن هنگام دچار ترديد مىشوند ، و آن بيمارى به خدا سوگند دشمنى با ماست كه در آن زمان از ما بيزارى جويند و ما را ناسزا گويند و گويند : كه ندا دهندهء نخستين سحرى از سحرهاى اين خاندان است ، آنگاه امام صادق عليه السّلام اين فرمايش خداى عزّ و جلّ را تلاوت فرمود * ( وَإِنْ يَرَوْا آيَةً يُعْرِضُوا ) * - الخ « و اگر نشانه اى را ببينند روى گردانند و\r\n\r\n","description":"","footnote":"\r\n« 1 » الشّعراء : 3 .\r\n","page_name":" 367 ","page_number":360},
  {"content":"\r\nگويند سحر سابقه دارى است » . « 2 » و نيز حسن بن محبوب از طريق عبد الله بن سنان همانند حديث ياد شده را جداگانه با همان الفاظ روايت كرده است . 20 - عبد الصّمد بن بشير از امام صادق عليه السّلام روايت كرده كه عمارهء همدانى از آن حضرت پرسيد و عرض كرد : خداوند حال شما را اصلاح فرمايد همانا مردمى ما را سرزنش مىكنند و مىگويند شما چنين مىپنداريد كه در آيندهء نزديك آوازى از آسمان برخواهد خاست ، پس آن حضرت فرمود : از من روايت نكن بلكه آن را از پدرم بازگو كن ، كه پدرم مىفرمود : اين مطلب در كتاب خداست كه » اگر ما بخواهيم آيتى از آسمان بر ايشان فرو فرستيم كه گردنهاى ايشان براى آن خاضع گردد « پس مردم روى زمين جملگى به آواز نخستين ايمان آورند و چون فردا در رسد ابليس لعين بالا رود تا اينكه در فضاى آسمان از ديد زمين پنهان شود سپس آواز مىدهد » آگاه باشيد كه عثمان مظلومانه كشته شد ، خونش را مطالبه كنيد « پس هر كس كه خداى عزّ و جلّ برايش بدى خواسته باشد باز گردد ، و گويند : اين سحر شيعيان است ، و تا آنجا كه ما را ناسزا گويند و ادّعا\r\n\r\n","description":"","footnote":"\r\n« 2 » القمر : 2 .\r\n","page_name":" 368 ","page_number":361},
  {"content":"\r\nكنند : آن از سحر آل محمّد است و اين خود مصداق فرمايش خداى عزّ و جلّ است كه « و اگر آيتى ببينند روى گردانند و گويند سحر سابقه دارى است » . 21 - محمّد بن صامت از امام صادق عليه السّلام روايت كرده گويد : « به آن حضرت عرض كردم : پيش از وقوع اين امر نشانه اى نيست ؟ فرمود : چرا ، عرض كردم : آن چيست ؟\r\nفرمود : نابودى عبّاسى ، و خروج سفيانى ، و كشته شدن نفس زكيّه ، و فرو رفتن زمين در صحرا ، و آواز آسمان ، پس عرض كردم : فدايت گردم مىترسم اين امر به درازا كشد .\r\nفرمود : نه ، آن همچون رشته منظَّمى به دنبال هم خواهد بود » . 22 - ابو بصير از امام باقر عليه السّلام روايت كرده كه آن حضرت فرمود : « قائم عليه السّلام در سالهاى فرد ، نه ، يك ، سه ، پنج قيام مىكند ، و فرمود : هنگامى كه با بني اميّه به اختلاف پرداختند و دولت ايشان از ميان رفت و سپس اولاد عبّاس به حكومت رسيدند ، پس همواره در بهار حكومت و فراوانى و طراوت زندگى به سر خواهند برد تا آنكه در ميان خود به اختلاف پردازند و چون اختلاف كردند دولتشان از ميان مىرود ، و اهل مشرق\r\n","description":"","footnote":"","page_name":" 369 ","page_number":362},
  {"content":"\r\nو اهل مغرب نيز دچار اختلاف شوند ، آرى همچنين اهل قبله نيز گرفتار اختلاف شوند و ناراحتى و سختى بسيار به مردم خواهد رسيد از آنچه بر ايشان از ترس مىگذرد ، پس پيوسته بدان حال خواهند بود تا اينكه نداكننده اى از آسمان آواز برآورد و چون ندا برآمد پس كوچ كنيد ! كوچ كنيد ، به خدا سوگند گوئى به او مىنگرم كه در ميان ركن و مقام از مردم به امرى نوين و فرمانى جديد و نظامى تازه از آسمان ( نظامى الهى ) بيعت گيرد ، بدانيد كه هيچ پرچمى ( كه او گسيل داشته ) به دو بازگردانده نشود تا پايان عمر او » . 23 - فضيل بن محمّد از امام صادق عليه السّلام روايت كرده كه آن حضرت فرمود : « بدانيد آن ندا كه از آسمان به نام قائم است در كتاب خدا بسيار روشن است ، عرض كردم : آن در كجا است خداوند حال شما را اصلاح فرمايد ؟ فرمود : در * ( طسم تِلْكَ آياتُ الْكِتابِ الْمُبِينِ ) * كه مىفرمايد : « اگر بخواهيم نشانه اى از آسمان برايشان فرو فرستيم تا گردنهاى ايشان براى آن خاضع و ذليل گردد » آن حضرت فرمود : هنگامى كه صدا را بشنوند همچون كسانى كه پرنده بر سرشان نشسته باشد بىحركت بمانند » . 24 - ابو بصير از امام صادق عليه السّلام روايت كرده كه آن حضرت فرمود : « هنگامى كه\r\n","description":"","footnote":"","page_name":" 370 ","page_number":363},
  {"content":"\r\nعبّاسىّ از چوبهاى ( پله هاى چوبين ) منبر مروان بالا رود ، حكومت بني عبّاس ترقّى و رونق خواهد يافت و فرمود : پدرم - يعنى امام باقر عليه السّلام - به من فرمود : لا جرم بايد آتشى از آذربايجان برافروزد كه چيزى در برابرش نتواند ايستاد ، پس چون چنين شود در خانه هاى خود بمانيد و تا زمانى كه ما آرام هستيم شما نيز آرام باشيد ، و چون حركتكنندهء ما به فعّاليت پرداخت به سوى او بشتابيد اگر چه بر سر زانوان ، به خدا سوگند گوئى من هم اكنون به دو مىنگرم كه در ميان ركن و مقام از مردم بر فرمانى جديد كه بر عرب سخت گران است بيعت مىگيرد ، فرمود : و واى بر عرب از شرّى كه به زودى فرا مىرسد » . 25 - عبيد بن زراره از امام صادق عليه السّلام روايت كرده كه آن حضرت فرمود : « نام قائم را مىخوانند و در حالى كه در پشت مقام است به خدمتش مىرسند و به او عرض مىشود : نام شما اعلام شده ، پس منتظر چه هستيد ؟ سپس دست آن حضرت گرفته مىشود و با او بيعت مىگردد ، ( راوى ) گويد : زراره به من گفت : خدا را شكر ما شنيده بوديم كه قائم عليه السّلام با اكراه بيعت مىشود و جهت كراهت آن حضرت را نمىدانستيم ، بعد فهميديم آن كراهتى است كه گناهى در آن وجود ندارد » .\r\n","description":"","footnote":"","page_name":" 371 ","page_number":364},
  {"content":"\r\n26 - حمران بن أعين از امام صادق عليه السّلام روايت كرده كه آن حضرت فرمود : « از امور حتمى كه بناچار بايد قبل از قيام قائم باشد خروج سفيانىّ و فرو رفتن زمين در صحرا و كشته شدن نفس زكيّه و آواز دهنده از آسمان است » . 27 - ناجيهء قطَّان گويد كه شنيده است امام باقر عليه السّلام مىفرمايد : « همانا آن آواز دهنده ندا مىكند كه : « مهدىّ [ از آل محمّد 
  ] فلانى فرزند فلانى است « با ذكر نام او و نام پدرش ، پس شيطان ندا مىكند : « همانا فلانى و پيروانش بر حقّاند - يعنى مردى از بني اميّه - » . 28 - زرارة بن أعين گويد : شنيدم امام صادق عليه السّلام مىفرمود : نداكننده اى از آسمان ندا مىكند كه : « فقط فلانى امير است « و آواز دهنده اى ديگر ندا مىكند : « فقط علىّ و پيروان او پيروزند « عرض كردم : پس چه كسى پس از اين با مهدى مىجنگد ؟ فرمود :\r\nشيطان آواز مىدهد : « همانا فلانى و پيروانش پيروزند - شعار به نفع مردى از\r\n","description":"","footnote":"","page_name":" 372 ","page_number":365},
  {"content":"\r\nبني اميّه - « عرض كردم : پس چه كسى مىتواند راست را از دروغ باز شناسد ؟ فرمود :\r\nآن را كسانى كه حديث ما را نقل مىكرده‌اند و قبل از اينكه واقع شود مىگويند كه آن واقع خواهد شد و مىدانند كه آنان همان بر حقّان راستگويند ، مىشناسند » . 29 - زرارة بن أعين گويد : « به امام صادق عليه السّلام عرض كردم : در شگفتم ، خداوند حال شما را به سلامت دارد و من در عجبم از قائم كه چگونه با او جنگ مىكنند با وجود آنچه از شگفتيها كه مىبينند از فرو بردن زمين صحرا سپاهيان را ، و آن صدا كه از آسمان است ؟ پس فرمود : همان شيطان آنان را رها نمىكند تا جايى كه ندا كند همچنان كه براى رسول خدا صلَّى الله عليه و آله در روز عقبه ندا كرد » . 30 - هشام بن سالم گويد : « به امام صادق عليه السّلام عرض كردم : جريرى برادر اسحاق به ما مىگويد : شما مىگوئيد : آنها دو صدا است پس كدام يك از آن دو ( شناخته مىشود كه ) راست از دروغ است ؟ امام صادق عليه السّلام فرمود : به او بگوئيد : همان كسى كه ما را بدان آگاه ساخته - و تو منكر هستى كه اين واقع خواهد شد - هم او راستگو است » . ( والد معظَّم در شرح حديث فوق فرموده‌اند : يعنى آن را كسى كه قبل از وقوعش\r\n","description":"","footnote":"","page_name":" 373 ","page_number":366},
  {"content":"\r\nبدان اعتقاد دارد مىشناسد و آدمى چون تو ، حقّدار را از آنكه بر باطل است باز نمىشناسد همچنان كه هم اكنون بدان انكار دارى ، پس كسى كه هم اكنون سخن حقّ را تصديق دارد همو هنگام وقوعش نيز تصديق و شناخته خواهد داشت ) . 31 - هشام بن سالم گويد : شنيدم امام صادق عليه السّلام مىفرمود : « آنها دو صيحه است ، يك صيحه در آغاز شب و صيحهء ديگر در پايان شب دوم ، گويد : عرض كردم : آن چگونه است ؟ گويد : آن حضرت فرمود : يكى از آسمان ، و يكى از ابليس ، پس عرض كردم : اين از آن چگونه شناخته مىشود ؟ فرمود : كسى كه آن را قبل از وقوع شنيده ( و بدان ايمان دارد ) مىشناسد » . 32 - عبد الرّحمن بن مسلمة الجريرى گويد : « به امام صادق عليه السّلام عرض كردم : مردم ما را سرزنش مىكنند و مىگويند : حقّدار از آنكه بر باطل است هر گاه هر دو حاضر باشند از كجا باز شناخته مىشود ؟ آن حضرت فرمود : شما چه پاسخى به ايشان مىدهيد ؟ عرض كردم : ما به ايشان پاسخى نمىدهيم ، گويد : پس آن حضرت فرمود :\r\nبه ايشان بگوئيد هنگامى كه آن واقع شد كسى كه مؤمن بوده و قبل از وقوعش بدان ايمان دارد آن وقت هم آن را تصديق خواهد كرد [ فرمود 
  ] همانا خداى عزّ و جلّ مىفرمايد : * ( أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي ) * - الخ .\r\n","description":"","footnote":"","page_name":" 374 ","page_number":367},
  {"content":"\r\n« آيا كسى كه به سوى حقّ هدايت مىكند شايسته تر است كه مورد پيروى قرار گيرد يا آن كس كه خود راه نمىيابد مگر اينكه هدايت شود پس چيست شما را چگونه حكم مىكنيد » . 33 - عبد الله بن سنان گويد : شنيدم امام صادق عليه السّلام مىفرمود : آواز دهنده اى از آسمان به نام صاحب اين امر ندا مىكند : بدانيد كه امر از آن فلانى پسر فلانى است ( كار را به دست گرفته ) پس جنگ بيهوده براى چيست ؟ » . 34 - عبد الله بن سنان گويد : شنيدم امام صادق عليه السّلام مىفرمايد : « اين كارى كه شما گردنهايتان را به جانبش مىكشيد نخواهد شد تا اينكه نداكننده اى از آسمان آواز دهد :\r\nبدانيد كه فلانى صاحب امر است پس جنگ بر سر چيست ؟ » . 35 - عبد الله بن سنان گويد : شنيدم امام صادق عليه السّلام مىفرمايد : « مردم را مرگ و\r\n","description":"","footnote":"","page_name":" 375 ","page_number":368},
  {"content":"\r\nكشتارى فرا گيرد تا آنجا كه مردم در آن حال به حرم پناه جويند ، پس نداكننده اى صادق از شدّت كشتار آواز دهد : كشت و كشتار براى چيست ؟ صاحب شما فلانى است » . 36 - محمّد بن مسلم از امام باقر عليه السّلام روايت كرده كه آن حضرت فرمود : « سفيانى و قائم در يك سال خواهند بود » . 37 - ابو بصير از امام صادق عليه السّلام روايت كرده كه فرمود : « در آن ميان كه مردم در عرفات ايستاده‌اند ناگاه سوارى كه بر شترى تندرو سوار است نزد آنان آمده و ايشان را از مرگ خليفه اى آگاه كند كه فرج آل محمّد صلَّى الله عليه و آله و گشايش همگى مردم در مرگ اوست .\r\nو فرمود : هنگامى كه در آسمان نشانه اى ديديد ( كه آن ) آتش بزرگى است كه از جانب مشرق چند شب سر مىكشد ، پس فرج مردم بدان وقت است و آن اندكى پيش از ( قيام ) قائم عليه السّلام است .\r\n","description":"","footnote":"","page_name":" 376 ","page_number":369},
  {"content":"\r\n38 - ابو الطَّفيل گويد : ابن الكوّاء از امير المؤمنين علىّ بن أبى طالب عليه السّلام در مورد غضب سؤال كرد پس آن حضرت فرمود : چقدر دور است آن غضب ، چقدر دور است مرگهائى كه ميان آن مرگها روى دهد و سوارى كه بر شترى تندرو باشد ، و آن سوار بر شتر تندرو چيست ؟ شترى كه ميانش با ميان بندش به هم در آميخته ( يعنى تنگش به ميان فرو رفته ) و آن سوار به ايشان خبرى را اطَّلاع دهد كه او را بكشند ، سپس بدان هنگام آن غضب فرا مىرسد » . 39 - ابو الطَّفيل از حذيفة بن يمان روايت كرده كه گفت : خليفه اى كشته مىشود كه نه در آسمان عذرپذيرى و نه در زمين ياورى دارد و خليفه اى از خلافت خلع مىشود تا آنجا كه بر روى زمين گام بردارد و از زمين هيچ چيز او را نباشد و ابن السبيّه را جانشين خود گرداند ، ( اسلم مكَّى ) گويد : پس ابو الطَّفيل گفت : اى همشيره زاده‌ام اى كاش من و تو از لشكر او مىبوديم ، گويد : گفتم : دائى براى چه چنان آرزوئى دارى ؟ گفت : براى اينكه حذيفه مرا حديث كرد كه حكومت به خاندان نبوّت باز خواهد گشت » .\r\n","description":"","footnote":"","page_name":" 377 ","page_number":370},
  {"content":"\r\n40 - ابو بصير گويد : « از امام باقر عليه السّلام در مورد تفسير فرمايش خداى عزّ و جلّ سؤال شد كه مىفرمايد : * ( سَنُرِيهِمْ آياتِنا فِي الآفاقِ وَفِي أَنْفُسِهِمْ ) * - الآية » به زودى نشانه هاى خود را در آفاق جهان و در جانهاى ايشان به آنان خواهيم نمود تا بر ايشان روشن گردد كه او بر حقّ است « فرمود : به آنان در جانشان مسخ را خواهد نمود و آنچه در جهان آنان را نشان مىدهد تنگ شدن محيط زندگى بر ايشان است ، پس قدرت خداوند را در خودشان و در محيطشان مشاهده مىكنند ، و فرمايش خداوند : « تا بر ايشان روشن شود كه او بر حقّ است « « 1 » مقصود از آن خروج قائم است كه آن حقّ است از سوى خداى عزّ و جلّ و اين خلق او را مىبينند و چاره اى از آن نيست » . ( مراد از تفسير در خبر ، تأويل است نه تفسير اصطلاحى ) . 41 - ابو بصير گويد : « به امام صادق عليه السّلام عرض كردم : فرمايش خداى عزّ و جلّ كه مىفرمايد : * ( عَذابَ الْخِزْيِ فِي الْحَياةِ الدُّنْيا وَلَعَذابُ الآخِرَةِ ) * » عذاب خوارى آور در زندگى دنيا و در آخرت « « 2 » عذاب خوارساز دنيا چيست ؟ پس فرمود : اى ابا بصير كدام ننگى\r\n\r\n","description":"","footnote":"\r\n« 1 » فصّلت : 53 .\r\n« 2 » راجع فصّلت : 16 .\r\n","page_name":" 378 ","page_number":371},
  {"content":"\r\nرسواكننده تر از اين است كه مرد در خانه و در اطاق خود و در كنار برادران و در ميان اهل و عيال خود باشد ناگاه خانواده اش گريبانها بر او چاك زنند و فرياد بر آورند ، و مردم بگويند : اين چيست ؟ گفته شود : فلانى هم اكنون مسخ شد ، عرض كردم : قبل از قيام قائم عليه السّلام است يا پس از آن ؟ فرمود : نه بلكه قبل از آن » . 42 - يعقوب [ بن 
  ] السّرّاج گويد : « به امام صادق عليه السّلام عرض كردم : فرج شيعيان شما كى خواهد بود ؟ فرمود : هنگامى كه بني عبّاس به اختلاف دچار شوند و اساس حكومتشان سست گردد و در ايشان كسى طمع ورزد كه هرگز طمع و خيال آن را نمىداشته و عرب لجام خود را بگسلد و هر صاحب وسيلهء دفاعى وسيلهء دفاع خود را بر افرازد و سفيانى ظهور كند ، و يمانىّ پديدار گردد ، و حسنى به جنبش خيزد ، آنگاه صاحب اين امر با ميراث رسول خدا صلَّى الله عليه و آله از مدينه به سوى مكَّه خروج نمايد . عرض كردم : ميراث رسول خدا صلَّى الله عليه و آله چيست ؟ فرمود : شمشير و زره و عمامه و برد و پرچم و عصا و اسب و وسائل جنگى و زين آن حضرت » . 43 - يعقوب السّرّاج گويد : به امام صادق عليه السّلام عرض كردم : فرج شيعيان شما كى\r\n","description":"","footnote":"","page_name":" 379 ","page_number":372},
  {"content":"\r\nخواهد بود ؟ پس فرمود : آنگاه كه فرزندان عبّاس به اختلاف پردازند و حكومت ايشان سست گردد و ( راوى ) حديث ياد شده را بعينه ذكر كرده تا رسيده است به ذكر آلات جنگى و زين و افزوده است : « تا اينكه بر فراز مكَّه فرود آيد ، و شمشير را از نيامش بيرون مىكشد ، و زره را مىپوشد و پرچم و برد را باز مىكند ، و عمامه را به سر مىگذارد ، و عصا را به دست مىگيرد و از خداوند در بارهء ظهورش اجازه مىخواهد ، پس يكى از خادمين آن حضرت از آن موضوع آگاه مىشود ، و نزد حسنىّ آمده او را از خبر آگاه مىكند و حسنىّ به خروج از آن حضرت پيش دستى مىكند ، پس مردم مكَّه بر او شوريده و او را به قتل مىرسانند و سرش را به نزد شامى مىفرستند ، پس در اين هنگام صاحب اين أمر ظهور مىكند و مردم با او بيعت كرده و از او پيروى مىكنند ، و آن شامى سپاهى به سوى مدينه گسيل مىدارد خداوند آنان را پيش از رسيدن به مدينه نابود مىسازد ، و در اين زمان هر كس از فرزندان علىّ عليه السّلام كه در مدينه است از آنجا به مكَّه مىگريزد و به صاحب امر مىپيوندد ، و صاحب امر به سوى عراق روى مىآورد و سپاهى را روانهء مدينه مىسازد و خانوادهء خود را دستور مىدهد كه به مدينه باز گردد » . 44 - احمد بن محمّد بن أبى نصر گويد : شنيدم امام رضا عليه السّلام مىفرمود : « پيش از اين\r\n","description":"","footnote":"","page_name":" 380 ","page_number":373},
  {"content":"\r\nامر ( بيوح ) خواهد بود ، من نفهميدم بيوح چيست ؟ بعدا كه به حجّ رفتم شنيدم عربى باديه نشين گويد : امروز روزى بيوح است ، به او گفتم بيوح چيست ؟ گفت : سخت گرم » . 45 - بدر بن خليل اسدىّ گويد : « نزد امام باقر عليه السّلام بودم آن حضرت از دو نشانه ياد كرد كه قبل از قيام قائم عليه السّلام است و از آن هنگام كه خداوند آدم صلوات الله عليه را بر زمين فرود آورده هرگز آن دو اتّفاق نيفتاده ، و آن اينكه خورشيد در نيمهء ماه رمضان خواهد گرفت و ماه در آخر آن خواهد گرفت ، پس مردى به آن حضرت گفت : يا ابن رسول الله نه بلكه خورشيد در آخر رمضان و ماه در نيمهء آن خواهد گرفت ، امام باقر عليه السّلام به او فرمود : من خود مىدانم چه مىگويم ، آن دو نشانه هائى است كه از زمان فرود آمدن آدم هرگز اتّفاق نيفتاده است » . ( چون به حساب منجّمان خسوف در وسط ماه واقع مىشود و كسوف كه گرفتن خورشيد است در اواخر ماه ) . 46 - ورد بن زيد اسدى - برادر كميت - از امام باقر عليه السّلام روايت كرده كه آن حضرت فرمود : پيش از اين امر پنج روز مانده گرفتگى ماه خواهد بود و نيز خورشيد\r\n","description":"","footnote":"","page_name":" 381 ","page_number":374},
  {"content":"\r\nپانزده روز مانده و اين در ماه رمضان واقع خواهد شد و آن هنگام حساب ( پيش بينى ) ستاره شناسان درهم خواهد ريخت » . 47 - ابو بصير از امام صادق عليه السّلام روايت كرده كه آن حضرت فرمود » نشانهء خروج مهدى گرفتن خورشيد است در ماه رمضان در سيزدهم و چهاردهم آن ماه » . 48 - صالح بن سهل از امام صادق عليه السّلام روايت كرده كه » در مورد فرمايش خداى تعالى : * ( سَأَلَ سائِلٌ بِعَذابٍ واقِعٍ ) * سئوالكننده اى از عذاب قيامت كه وقوعش حتمى است پرسيد « آن حضرت فرمود : تأويل اين آيه در چيزى است كه خواهد آمد : عذابى كه در ثويّه واقع مىشود - يعنى آتش - تا به كناسه مىرسد ، كناسهء بنى اسد تا آنجا كه بر ثقيف نيز بگذرد ، هيچ جايگاه ستم بر آل محمّد را فرو نمىگذارد مگر اينكه آن را به آتش مىكشد و آن پيش از قيام قائم عليه السّلام است » . 49 - جابر گويد : امام باقر عليه السّلام فرمود : « اين سوره را چگونه مىخوانيد ؟ عرض كردم : كدام سوره ؟ فرمود : سورهء * ( سَأَلَ سائِلٌ بِعَذابٍ واقِعٍ ) * پس فرمود : آن سورهء » * ( سَأَلَ سائِلٌ بِعَذابٍ واقِعٍ ) * « نيست بلكه آن » سال سيل « است ، و آن آتشى است كه در ثويّه\r\n","description":"","footnote":"","page_name":" 382 ","page_number":375},
  {"content":"\r\nمىافتد ، و سپس از آنجا به كناسهء بني اسد مىگذرد و بعد به ثقيف مىرسد ، تا اينكه هيچ جايگاه ستمى بر آل محمّد را فرو نمىگذارد مگر آن كه آن را به آتش مىكشد » . 50 - ابو خالد كابلى از امام باقر عليه السّلام روايت كرده است كه آن حضرت فرمود : گوئى مىبينم كه قومى در مشرق خروج كرده‌اند و خواستار حقّاند ولى به ايشان داده نمىشود ، باز خواستار آن مىشوند و به آنان داده نمىشود ، پس چون چنين مىبينند شمشيرهاى خود را بر گردن خويش مىافكنند ( آمادهء كارزار مىشوند ) پس آنچه مىطلبند به ايشان بدهند ولى ايشان از پذيرفتن آن خوددارى مىكنند تا اينكه قيام نمايند و آن را به كسى باز ندهند مگر به صاحب شما ، كشتگانشان شهيدند ، بدانيد اگر من خود آن را در مىيافتم حتما خود را براى صاحب اين امر نگاه مىداشتم » . 51 - معروف بن خرّبوذ گويد : « هيچ گاه خدمت امام باقر عليه السّلام نرسيديم مگر اينكه آن حضرت فرمود : « خراسان ، خراسان ، سجستان ، سجستان « مانند اين بود كه آن حضرت ما را بدان بشارت مىداد » .\r\n","description":"","footnote":"","page_name":" 383 ","page_number":376},
  {"content":"\r\n52 - ابو الجارود گويد : شنيدم امام باقر عليه السّلام مىفرمود : « هنگامى كه بيعت پسر بچه ظاهر شد هر كس وسيلهء دفاع يا توانى داشته باشد با همان وسيلهء خود قيام خواهد كرد » . 53 - هشام بن سالم از امام صادق عليه السّلام روايت كرده كه آن حضرت فرمود : « اين امر نخواهد شد تا اينكه هيچ صنفى از مردم باقى نماند مگر اينكه بر مردم حكومت كند تا كسى نگويد : « اگر حاكم مىشديم به عدالت رفتار مىكرديم « سپس قائم به حقّ و عدالت قيام خواهد كرد » .\r\n( از حديث استفاده مىشود كه نظامهاى حكومتى قبل از آن حضرت نظام حقّ و عدالت واقعى نيست ) . 54 - زراره گويد : « به امام صادق عليه السّلام عرض كردم كه آن آواز ( آسمانى ) حقيقت دارد ؟ فرمود : آرى به خدا قسم چندان كه هر قومى به زبان خودشان آن را مىشنوند و فرمود : اين امر نخواهد شد تا زمانى كه نه دهم مردم از بين بروند » .\r\n","description":"","footnote":"","page_name":" 384 ","page_number":377},
  {"content":"\r\n55 - ابراهيم بن عبيد الله بن العلاء از طريق پدر خود از امام صادق عليه السّلام روايت مىكند كه فرمود : « أمير المؤمنين عليه السّلام از چيزهائى سخن گفت كه پس از آن حضرت تا قيام قائم روى خواهد داد ، پس حسين عليه السّلام عرض كرد :\r\nيا امير المؤمنين خداوند چه زمانى زمين را از وجود ستمكاران پاك خواهد كرد ؟\r\nامير المؤمنين عليه السّلام فرمود : خداوند زمين را از ستمگران پاك نخواهد كرد تا آنكه خون محترمى ريخته شود - سپس جريان كار بني اميّه و بني عبّاس را طىّ حديث مفصّلى بيان فرمود - سپس فرمود : هنگامى كه قيامكننده در خراسان قيام كند و بر سرزمين كوفان و ملتان مسلَّط شود و از جزيرهء بني كاوان بگذرد و قائمى از ما در گيلان بر پا خيزد و آبر و ديلمان 
  ] او را اجابت كنند و پرچمهاى تركان كه در گوشه و كنار پراكنده است . براى فرزندان من ظاهر گردد و آنان در اين گيرودارها ( يا اندكى ) به سر برند ، هنگامى كه بصره ويران گردد ، و امير اميران در مصر قيام كند - پس آن حضرت حكايت درازى را نقل فرمود - سپس فرمود : هنگامى كه هزاران هزار نفر آماده شوند و صفها آرايش يابد ، و گوسفند نر كشته شود آنجاست كه آخرين به پا خيزد ، و فتنه انگيز آشوب به پا كند ، و كافر نابود گردد ، سپس قائمى كه در آرزويش هستند قيام كند كه امام\r\n","description":"","footnote":"","page_name":" 385 ","page_number":378},
  {"content":"\r\nناشناخته است ، داراى شرف و فضيلت است و او از فرزندان تو است اى حسين كه هيچ فرزندى چون او نيست ، ميان دو ركن آشكار گردد ، در دو جامهء پوسيده و كهنه بر جنّ و انس پيروز شود و در زمين جايى را بدون كشت و زرع ( بيهوده و عاطل و بىثمر ) رها نكند ، خوشا به حال كسى كه زمان او را درك كند و به دورهء او برسد و روزگار او را مشاهده نمايد » . 56 - يونس بن ظبيان از امام صادق عليه السّلام روايت كرده كه آن حضرت فرمود :\r\n« چون شب جمعه فرا مىرسد پروردگار تعالى فرشته اى را به آسمان دنيا فرو مىفرستد ، و هنگامى كه صبح آن شب بر مىدمد آن فرشته بر عرش بر فراز بيت المعمور نشيند ، و براى محمّد و علىّ و حسن و حسين عليهم السّلام منبرهائى از نور گذارند و ايشان بر فراز آنها روند و فرشتگان و پيامبران و مؤمنان بر آنان گرد آيند و درهاى آسمان گشوده گردد ، و چون خورشيد به نيمهء روز رسد رسول خدا صلَّى الله عليه و آله گويد : پروردگارا وعدهء خود ( ميعاد خود ) كه در كتاب خود آن را وعده فرموده اى كه : « خداوند به كسانى كه از شما ايمان آورده و كردار نيكو انجام داده‌اند وعده فرموده است كه حتما آنان را در زمين خلافت بخشد همان گونه كه پيشينيان را خليفه ساخت و دين آنان را كه بر ايشان اختيار فرموده\r\n","description":"","footnote":"","page_name":" 386 ","page_number":379},
  {"content":"\r\n( بر ساير اديان ) توان و غلبه بخشد و حتما آنان را از پس ترسشان ايمنى عطا فرمايد « « 1 » كى خواهد بود ؟ سپس فرشتگان و پيامبران نيز همانند آن را گويند و بعد محمّد و علىّ و حسن و حسين عليهم السّلام به سجده در آيند و گويند : « پروردگارا به خشم آى كه حريم تو دريده شده و برگزيدگان تو كشته شده‌اند ، و بندگان نيكوكار تو خوار گشته‌اند ، پس خداوند آنچه بخواهد انجام مىدهد و آن روزى معيّن است » . 57 - خالد قلانسىّ از امام صادق عليه السّلام روايت كرده كه ان حضرت فرمود : « هنگامى كه ديوار مسجد كوفه كه در انتهاى آن قرار دارد از آن سمت كه به خانهء ابن مسعود متّصل است ويران شود ، پس در آن وقت حكومت بني فلان زوال خواهد يافت ، بدانيد كه ويرانكننده اش ديگر آن را نخواهد ساخت » . 58 - عبد الكريم بن عمرو خثعمىّ از مردى و آن مرد از امام صادق عليه السّلام روايت كرده كه آن حضرت فرمود : قائم قيام نمىكند ، تا اينكه دوازده مرد قيام كنند و جملگى بر اين\r\n\r\n","description":"","footnote":"\r\n« 1 » النّور : 55 .\r\n","page_name":" 387 ","page_number":380},
  {"content":"\r\nگفته متّفق شوند كه ايشان او را ديده‌اند ، و قائم ايشان را تكذيب كند » . 59 - معاذ بن مطر از مردى - كه گويد : او را كسى جز مسمع ابا سيّار نمىدانم - روايت كرده كه گفت : امام صادق عليه السّلام فرمود : « پيش از قيام قائم جنگ قيس ، جنبش آغاز خواهد كرد « ( يعنى شروع مىشود ) 60 - عبيد بن زراره گويد : « در محضر امام صادق عليه السّلام از آن سفيانى ياد شد ، پس آن حضرت فرمود « كجا و چگونه خروج مىكند ؟ در صورتى كه آن كسى كه چشم او را از كاسه در آورد در صنعاء هنوز خرج نكرده است » . 61 - علىّ بن محمّد بن الأعلم الأزدى به واسطهء پدرش از جدّ خود روايت كرده كه گفت : امير المؤمنين عليه السّلام فرمود : « پيش از قيام قائم مرگ سرخ و مرگ سفيد و ملخى در فصل آن و ملخى در غير فصلش سرخ رنگ چون خون پديد خواهد آمد ، و امّا مرگ سرخ با شمشير روى مىدهد ، و مرگ سفيد همان طاعون است » .\r\n","description":"","footnote":"","page_name":" 388 ","page_number":381},
  {"content":"\r\n62 - اصبغ بن نباته گويد : شنيدم علىّ عليه السّلام مىفرمود : « همانا پيش از قائم سالهاى فريبكارى خواهد بود ، كه راستگو در آن دروغگو و دروغگو در آن راستگو قلمداد شود و ما حل در آن مقرّب باشد - و در حديثى است كه : « رويبضه در آن به سخن آيد - عرض كردم : رويبضه چيست و ماحل كدام است ؟ فرمود : مگر قرآن نمىخوانيد كه در آن مىفرمايد : * ( وَهُوَ شَدِيدُ الْمِحالِ ) * « 1 » فرمود : مراد مكر است ، پس عرض كردم : ماحل چه باشد ؟ فرمود : يعنى مكَّار سخن چين و جاسوس » . 63 - حذيفة بن منصور از امام صادق عليه السّلام روايت كرده كه آن حضرت فرمود :\r\n« همانا خداى را مائده : سفره اى است - و در روايتى غير از اين روايت به جاى كلمهء » مائده « كلمهء » مأدبه « آمده است به معنى خوان - در قرقيسياء كه پديدارشونده اى از آسمان سر برآورده ندا كند : اى پرندگان آسمان و اى درندگان زمين بشتابيد براى سير كردن شكم خود از گوشت بدنهاى ستمكاران » .\r\n\r\n","description":"","footnote":"\r\n« 1 » الرّعد : 13 .\r\n","page_name":" 389 ","page_number":382},
  {"content":"\r\n64 - ابو بصير گويد : امام صادق عليه السّلام براى ما روايت كرد [ و فرمود 
  ] : « به نام قائم ندا داده مىشود كه اى فلان فرزند فلانى بپاخيز » . 65 - جابر از امام باقر عليه السّلام روايت كرده كه آن حضرت فرمود : « اى جابر ، قائم ظهور نمىكند تا اينكه [ مردم را 
  ] فتنه اى در شام فرا گيرد كه در جستجوى راه گريز باشند و آن را نيابند ، و ميان كوفه و حيره ( نجف ) كشتارى واقع شود ، كشتگانشان ( از هر دو طرف ) مانند هم باشند ، و نداكننده اى از آسمان ندائى برآورد » . 66 - محمّد بن مسلم از امام باقر عليه السّلام روايت كرده كه آن حضرت فرمود : « منتظر صدائى باشيد كه از جانب دمشق ناگهان به شما رسد ، در آن آواز گشايشى بزرگ براى شما خواهد بود » . 67 - جابر بن يزيد جعفىّ گويد : امام باقر عليه السّلام فرمود : « اى جابر ، بر زمين بنشين\r\n","description":"","footnote":"","page_name":" 390 ","page_number":383},
  {"content":"\r\n( خانه نشين باش ) و دست و پائى نجنبان ( فعّاليتى نكن ) تا نشانه هائى را كه برايت ياد مىكنم ببينى چنانچه بدان برسى :\r\nنخستين آنها اختلاف بني عبّاس است و من در تو نمىبينم كه آن را دريابى ولى پس از من آن را از من روايت كن ، و آواز دهنده اى از آسمان ندا كند و شما را آوازى از جانب دمشق به فتح برسد ، و قريه اى از آباديهاى شام به نام جابيه فرورود ، بخشى از قسمت راست مسجد دمشق فرو ريزد ، و گروهى مارقه ( كه شورشيانى گمراه و بدعتگزار و گول خورده ) از ناحيهء ترك خروج كنند ، و اغتشاش و بىقانونى روم به دنبال آن باشد ، و طايفهء ترك روى آورند تا آنكه در جزيره فرود آيند ، و نيز شورشيان از روم روى آورند تا در رمله فرود آيند ، پس در آن سال اى جابر در هر سرزمينى از ناحيهء مغرب اختلاف فراوانى پديد آيد ، پس نخستين سرزمينى كه ويران مىشود سرزمين شام باشد ، سپس در آن هنگام اختلاف آنان بر سه پرچم باشد : پرچم أصهب و پرچم أبقع و پرچم سفيانى ، پس سفيانى با ابقع برخورد كند و به جنگ پردازند ، و سفيانى او و هر كس را كه\r\n","description":"","footnote":"","page_name":" 391 ","page_number":384},
  {"content":"\r\nاز او پيروى مىكند خواهد كشت ، سپس أصهب را مىكشد ، و بعد ديگر همّتى به كار نخواهد بست مگر روى آوردن به سوى عراق ، و سپاهيانش به قرقيسيا گذر كنند و در آنجا به جنگ پردازند و صد هزار تن از ستمكاران در آنجا كشته شوند ، و سفيانى سپاهى به كوفه گسيل دارد كه هفتاد هزار نفر شمار ايشان باشد پس ايشان مردم كوفه را بكشند و به دار آويزند و اسير كنند ، در كشاكشى اين چنين كه بر ايشان واقع شده ، ناگاه پرچمهائى از جانب خراسان پديدار شود و پرچمداران منزلها را با سرعت بسيار بپيمايند و با آنان چند تن از اصحاب قائم همراه باشند سپس مردى از موالى ( غير بومى ) اهل كوفه با جمعى ناتوان خروج كند ، فرماندهء سپاه سفيان ميان حيره و كوفه او را به قتل رساند و سفيانى گروهى را به مدينه روانه كند و مهدى از آنجا به مكَّه رهسپار شود و خبر به فرماندهء سپاه سفيانى رسد كه مهدى به جانب مكَّه بيرون شده است ، پس او لشكرى از پى او روانه كند ولى او را نيابد تا اينكه مهدى با حالت ترس و نگرانى بدان سنّت كه موسى بن عمران داشت داخل مكَّه شود .\r\nآن حضرت فرمود : فرماندهء سپاه سفيانى در صحرا فرود مىآيد ، پس آواز دهنده اى از آسمان ندا مىكند كه « اى دشت ، آن قوم را نابود ساز » پس دشت نيز ايشان را به درون خود مىبرد و هيچ يك از آنان نجات نمىيابد مگر سه نفر كه خداوند رويشان را به پشت\r\n","description":"","footnote":"","page_name":" 392 ","page_number":385},
  {"content":"\r\nآنان بر مىگرداند و ايشان از قبيلهء كلب هستند ، و اين آيه در مورد آنان نازل شده : « اى كسانى كه كتاب به شما داده شده به آنچه ما فرو فرستاديم ( قرآن ) كه آنچه را نزد شماست ( تورات و انجيل ) تصديق مىكند ايمان آوريد پيش از آنكه چهره هائى را محو سازيم و آنها را به پشتهايشان برگردانيم - تا آخر آيه » . « 1 » حضرت فرمود : قائم در اين هنگام در مكَّه خواهد بود ، پشت خود را به بيت الحرام تكيه داده و بدان پناه جسته آواز مىدهد : اى مردم ما از خدا يارى مىطلبيم ، چه كسى از مردم ( دعوت ) ما را پاسخ مىگويد ؟ كه ما خاندان پيامبر شما محمّد هستيم ، و ما شايسته ترين مردم به خداوند و محمّد صلَّى الله عليه و آله مىباشيم ، پس هر كه در بارهء آدم با من محاجّه كند بداند كه من سزاوارترين مردم به آدم هستم ؛ و هر كه با من در بارهء نوح محاجّه پردازد بداند كه من شايسته ترين مردم به ابراهيم هستم ؛ و هر كس در مورد محمّد صلَّى الله عليه و آله با من به محاجّه برخيزد بداند كه من سزاوارترين مردم به محمّد صلَّى الله عليه و آله هستم ، و هر كس در مورد پيامبران با من محاجّه كند بداند كه من سزاوارترين مردم به پيامبران هستم ، مگر خداوند در كتاب خود نمىفرمايد : * ( إِنَّ الله اصْطَفى آدَمَ وَنُوحاً وَآلَ إِبْراهِيمَ وَآلَ عِمْرانَ عَلَى الْعالَمِينَ ) * - الآيه « همانا خداوند آدم و نوح و آل ابراهيم و آل عمران را بر\r\n\r\n","description":"","footnote":"\r\n« 1 » النّساء : 47 .\r\n","page_name":" 393 ","page_number":386},
  {"content":"\r\nجهانيان برگزيد فرزندانى كه برخى از آنان از نسل پاره اى ديگر هستند و خداوند شنوا و دانا است « « 1 » پس من يادگارى هستم از آدم و به جا ماندهء از نوح و برگزيدهء از ابراهيم و خلاصه اى از محمّد كه درود خداوند بر تمامى آنها باد .\r\nبدانيد هر كس با من در بارهء كتاب خدا به محاجّه پردازد پس من شايسته ترين مردم به كتاب خداوند هستم ، هان : هر كه در مورد سنّت رسول خدا با من محاجّه كند بداند كه من سزاوارترين مردم به سنّت رسول خدا صلَّى الله عليه و آله هستم ، پس من به خدا سوگند مىدهم هر كس را كه امروز سخن مرا مىشنود كه حاضران [ از شما 
  ] به غايبان از شما مىخواهم ابلاغ كند و به حقّ خدا و حقّ رسول او صلَّى الله عليه و آله و حقّ خودم كه مرا بر شما حقّ خويشاوندى با رسول خدا است از شما مىخواهم كه ما را يارى نمائيد و از ما باز داريد آن كس را كه به ما ستم مىكند كه ما مورد وحشت و ستم قرار گرفتيم و از شهرها و فرزندانمان رانده شديم و بر ما ستم شد و از حقّمان كنار زده شديم و آنان كه بر باطل بودند بر ما نسبت ناروا بستند پس خدا را خدا را ( به ياد آريد ) در حقّ ما ، ما را خوار نسازيد و ما را يارى كنيد تا خداى تعالى شما را يارى فرمايد » .\r\nآن حضرت ادامه داد : پس خداوند سيصد و سيزده نفر ياران آن حضرت را بر او\r\n\r\n","description":"","footnote":"\r\n« 1 » آل عمران : 34 .\r\n","page_name":" 394 ","page_number":387},
  {"content":"\r\nگرد مىآورد ، و خداوند آنان را بدون قرار قبلى براى او فراهم آورد بسان پاره هاى ابر پائيز ( كه متفرّقاند و بعد به هم مىپيوندند ) اى جابر اين همان آيه اى است كه خداوند در كتاب خود آن را ذكر كرده است كه : * ( أَيْنَ ما تَكُونُوا يَأْتِ بِكُمُ الله جَمِيعاً ) * « هر كجا كه باشيد خداوند همگى شما را گرد مىآورد كه خدا بر همه چيز توانا است » « 1 » پس در ميان ركن و مقام با او بيعت مىكنند و با او فرمان و وصيّت نامه اى از رسول خدا صلَّى الله عليه و آله همراه است كه فرزندان آن را از پدران به ارث دريافت داشته‌اند ، و قائم - اى جابر - مردى از فرزندان حسين است كه خداوند كار او را يك شبه برايش اصلاح مىفرمايد ، پس هر چه از آن جمله بر مردم مشكل نمايد ديگر زاده شدن او از نسل رسول خدا صلَّى الله عليه و آله و ارث بردن او از علماى هر عالمى پس از ديگرى بر ايشان مشكل نخواهد بود و باز اگر اينها هم جملگى بر ايشان مشكل باشد آن آواز كه از آسمان بر مىخيزد هنگامى كه او به نام خودش و پدر و مادرش خوانده مىشود ديگر مشكلى را بر ايشان باقى نمىگذارد » . 68 - ابو بصير از امام صادق عليه السّلام روايت كرده كه آن حضرت فرمود : « قائم روز عاشورا قيام خواهد كرد » .\r\nاين نشانه ها كه امامان عليهم السّلام ذكر فرموده‌اند با توجّه به فراوانى آن و به هم پيوستگى\r\n\r\n","description":"","footnote":"\r\n« 1 » البقرة : 148 .\r\n","page_name":" 395 ","page_number":388},
  {"content":"\r\nو تواتر آن روايتها و همقول بودن آنها ( از حيث معنى ) لازم مىسازد كه قائم عليه السّلام ظهور نكند مگر پس از فرا رسيدن و تحقّق آن نشانه ها ، زيرا آنان خبر داده‌اند كه گزيرى از وقوع آنها نيست ( و حتما بايد واقع شود ) و ايشان راستگويانند ، تا آنجا كه به ايشان عرض شده است كه : « ما اميدواريم آنچه در بارهء قائم عليه السّلام آرزو مىكنيم تحقّق يابد ولى پيش از او ، آن سفيانى در كار نباشد » و ايشان فرموده‌اند : « آرى به خدا قسم كه سفيانى از حتميّات است و از وقوع آن گريزى نيست » .\r\nسپس وجود نشانه هاى پنجگانه را كه برترين دلائل و برهانها بر ظهور حقّ پس از آنها است مورد تأكيد و تصديق قرار داده‌اند همان گونه كه امر تعيين وقت ظهور را باطل اعلام داشته و فرموده‌اند : « هر كس براى شما تعيين وقتى را از ما روايت كند هر كس كه باشد از تكذيب او پروا نداشته باشيد كه ما زمانى را ( براى ظهور ) تعيين نمىكنيم » و اين از راستترين گواهىها است بر باطل بودن كار هر كسى كه مدّعى مرتبهء مقام قائم گردد يا برايش چنين ادّعائى شود ، و پيش از پيدايش و فرا رسيدن اين نشانه ها ظهور كند ، به ويژه كه احوال او همگى گواه بر باطل بودن ادّعاى كسى باشد كه برايش چنين ادّعائى شده است ، از خداوند مىخواهيم كه به منّت و كرمش ما را از آن جمله قرار ندهد كه با آراستن و فريبكارى در دين و گول زدن و تزوير كردن با سست دينان مرتدّ در پى دنياجوئى هستند ، و آنچه از پرتو هدايت و فروغ آن و جمال حقّ و زيبائى آن كه به ما\r\n","description":"","footnote":"","page_name":" 396 ","page_number":389},
  {"content":"\r\nعطا فرموده از ما باز نستاند .\r\n\r\n( باب - 15 ) ( آنچه در بارهء سختى و ناراحتى كه پيش از ظهور صاحب عليه السّلام واقع خواهد شد رسيده است )\r\n1 - بشير بن أبى أراكه نبّال روايت كرده - و لفظ حديث طبق روايت ابن عقده است - گويد : هنگامى كه به مدينه آمدم به منزل امام باقر عليه السّلام كه رسيدم با استر آن حضرت روبرو شدم كه زين شده بر در خانه آماده بود ، پس جلوى خانه نشستم ، آن حضرت از منزل بيرون آمد ، من به او سلام كردم حضرت از استر پياده شده و به سوى من آمد و فرمود : از كجائى ؟ گفتم : از مردم عراق هستم ، فرمود : از كجاى آن ؟ گفتم : از اهل كوفه هستم ، فرمود : چه كسى در اين راه همدم و همراه تو بود ؟ گفتم : گروهى از محدثه ، فرمود :\r\nمحدثه كدام است ؟ عرض كردم : همان مرجئه ، پس فرمود : واى بر اين مرجئه فردا بدان\r\n","description":"","footnote":"","page_name":" 397 ","page_number":390},
  {"content":"\r\nهنگام كه قائم ما قيام كند به چه كسى پناه خواهند برد ؟ عرض كردم : ايشان قائلند : اگر چنان واقعه اى رخ دهد ما و شما در ميزان عدالت يكسان خواهيم بود ، فرمود : هر كس توبه كند خداوند بر او توبه پذير است ، و هر كه در نهان نفاق ورزد خداوند جز او را از رحمت خود دور نسازد ( فقط اوست كه از رحمت خدا به دور افتاده ) ، و هر كس اندك مخالفتى ابراز كند خداوند خونش را خواهد ريخت ، سپس فرمود : آنان را سر خواهد بريد - سوگند به آنكه جانم به دست اوست - بدانسان كه قصّاب گوسفندش را سر مىبرد - و در اين حال با دستش به گلوى خويش اشاره فرمود - عرض كردم : [ آنان 
  ] مىگويند :\r\nچون آن امر روى دهد همهء كارها براى او درست و برقرار مىشود و به اندازهء يك حجامت هم خون مردم نخواهد ريخت ، فرمود : هرگز چنين نيست ، سوگند به آنكه جانم به دست اوست كار به آنجا خواهد كشيد كه ما و شما عرق و خون بسته شده را ( كه ناشى از دشواريهائى است كه موجب پديد آمدن عرق و ايجاد زخمهاى خونين مىشود ) پاك كنيم - و در اين هنگام با دست خود به پيشانيش اشاره فرمود - » . 2 - موسى بن بكر واسطى نيز از بشير نبّال روايت كرده كه گفت : آنگاه كه به مدينه رسيدم - و همانند حديث گذشته را ذكر كرده است - جز اينكه گويد : هنگامى كه به مدينه رسيدم به امام باقر عليه السّلام عرض كردم : آنان مىگويند كه مهدى اگر قيام كند كارها\r\n","description":"","footnote":"","page_name":" 398 ","page_number":391},
  {"content":"\r\nبه خودى خود براى او برقرار مىشود و به اندازهء حجامتى خون نمىريزد ، پس فرمود :\r\nهرگز چنين نيست ، سوگند به آنكه جانم به دست اوست اگر كارها به خودى خود براى كسى برقرار و رو به راه مىشد مسلَّما براى رسول خدا صلَّى الله عليه و آله آنگاه كه دندانهاى پيشين آن حضرت شكست و صورتش را زخم رسيد درست مىشد ، نه هرگز ، سوگند به آنكه جان من به دست اوست ( چنين نخواهد شد ) تا آنكه ما و شما عرق و خون بسته شده را پاك كنيم ، سپس آن حضرت پيشانى خود را - به عنوان نمودار آن حالت - پاك كرد » . 3 - مفضّل بن عمر گويد : « در حضور امام صادق عليه السّلام از قائم عليه السّلام ياد شده عرض كردم : من اميدوارم كه كار او به آسانى صورت پذيرد ، پس شنيدم از آن حضرت كه فرمود : آن امر واقع نخواهد شد تا آنكه ( شدائد و مشكلات به پايه اى برسد كه ) خون بسته شده و عرق را ( از خويشتن ) بزدائيد » . 4 - يونس بن رباط گويد : شنيدم امام صادق عليه السّلام مىفرمود : « همانا اهل حقّ از آن هنگام كه در سختى و شدّت بوده‌اند پيوسته در آن به سر خواهند برد ، هان بدانيد اين كار تا مدّت كوتاهى است ، امّا به عافيتى طولانى خواهد انجاميد » .\r\n","description":"","footnote":"","page_name":" 399 ","page_number":392},
  {"content":"\r\nو نيز از طريق ديگرى از يونس بن رباط روايت شده كه گفت : شنيدم امام صادق عليه السّلام مىفرمود : - و همانند حديث پيشين را نقل كرده است - . 5 - معمّر بن خلَّاد گويد : « نزد امام ابى الحسن الرّضا عليه السّلام از قائم ياد شد پس فرمود :\r\nشما امروز آسوده تر از آن روز هستيد ، عرض كردند : چگونه ؟ فرمود : اگر قائم ما عليه السّلام خروج كند جز خون بسته شده و عرق و بر روى زينهاى اسبان خفتن چيزى در كار نخواهد بود و لباس قائم عليه السّلام جز جامهء خشن و خوراك او جز غذاى ناگوار و نامطبوع نخواهد بود » . 6 - احمد بن محمّد بن عيسى به واسطهء يكى از رجال خود از امام صادق عليه السّلام روايت كرده كه آن حضرت فرمود : « نوح عليه السّلام از پروردگار خود درخواست كرد كه بر قومش عذاب فرو فرستد ، و خداوند به او وحى فرمود كه دانهء خرمائى را در زمين بكارد و چون آن دانه رشد كرد و بارور شد و نوح از آن خورد آنگاه قوم او را هلاك سازد و براىشان عذاب فرو فرستد پس آن دانه را كاشت و اصحاب خود را از آن ماجرا آگاه ساخت ،\r\n","description":"","footnote":"","page_name":" 400 ","page_number":393},
  {"content":"\r\nهنگامى كه آن دانه درخت شد و رشد كرد و ميوه داد و نوح از آن برچيد و خورد و به اصحاب خود نيز خورانيد ، آنان به او گفتند : اى پيامبر خدا اينك وعده اى را كه به ما داده بودى وفا كن ، نوح پروردگار خويش را خواند و انجام وعده اى را كه خداوند به او داده بود درخواست كرد ، خداوند به او وحى كرد براى بار دوم عمل كاشتن را تكرار كند تا هنگامى كه نخل رسيد و ميوه داد و نوح از آن خورد آن وقت بر ايشان عذاب نازل كند ، پس نوح عليه السّلام ياران خود را از آن قضيه آگاه كرد ، و آنان سه دسته شدند : دسته اى از دين برگشتند و دسته اى ديگر نفاق ورزيدند و دسته اى با نوح پا بر جا ماندند ، نوح نيز آن دستور را اجرا كرد تا آنگاه كه آن نخل رسيد و ميوه داد و نوح خود از آن ميوه خورد و به ياران خود نيز خورانيد آنان گفتند : اى پيامبر خدا آن وعده اى كه به ما داده بودى وفا كن ، پس نوح پروردگار خود را خواند ، خداوند به او وحى فرمود كه آن نهال را براى بار سوم بكارد ، تا هنگامى كه آن درخت رسيد و بارور شد قوم او را هلاك كند ، نوح آن را به ياران خود خبر داد ، پس آن دو دسته كه مانده بودند خود سه دسته شدند :\r\nيك دسته از دين برگشتند و فرقه اى منافق شدند و يك دسته با نوح پا برجا باقى ماندند ، تا آنكه نوح ده بار اين عمل را تكرار كرد و خداوند با ياران نوح كه با او باقى مانده بودند همچنان رفتار مىكرد و هر دسته اى به همان ترتيب به سه دسته تقسيم مىشد ، چون بار دهم شد عدّه اى از ياران خاصّ و با ايمان نوح نزد او آمدند و گفتند : اى\r\n","description":"","footnote":"","page_name":" 401 ","page_number":394},
  {"content":"\r\nپيامبر خدا آنچه به ما وعده دادى چه انجام دهى و چه انجام ندهى تو راستگو و پيامبر و فرستادهء خدا هستى و ما در مورد تو شكَّى نداريم هر چند با ما چنان رفتار كنى ، آن حضرت فرمود : در آن هنگام كه چنين گفتند خداوند به خاطر گفتهء نوح آنان را هلاك ساخت و خاصّان نوح را همراه او به كشتى در آورد و خداى تعالى پس از آنكه ايشان صافى و پاك شدند و تيرگى از آنان رفت نجاتشان داد و نوح را نيز با آنان نجات بخشيد » . 7 - مفضّل بن عمر گويد : « در طواف نزد امام صادق عليه السّلام بودم ، پس به سوى من نگريست ، و به من فرمود : اى مفضّل چرا تو را اندوهگين و رنگ برگشته مىبينم ؟\r\nگويد : به او عرض كردم : فدايت شوم به وضع بني عبّاس مىنگرم و به آنچه از اين حكومت و قدرت و جبروت موجود كه در اختيارشان است ، كه اگر آنها براى شما فراهم بود مسلَّما ما نيز در آن همراه شما مىبوديم ، فرمود : اى مفضّل بدان كه اگر چنان مىشد چيزى ( در كار ) نبود جز پرداختن در شب به كار سياست و تدبير امور و روز درگير و دار كار مردم بودن ( و به مهمّات زندگى و وضع مردم پرداختن ) و خوردن غذاى ناگوار و پوشيدن جامهء خشن همانند امير المؤمنين عليه السّلام و در غير اين صورت آتش ( در انتظارمان ) بود ، پس آن كار از ما روى برتافت و بگرديد ، و ما اكنون مىتوانيم بخوريم و\r\n","description":"","footnote":"","page_name":" 402 ","page_number":395},
  {"content":"\r\nبياشاميم ، آيا تو اين چنين ديده اى كه خداوند ستمى را نعمت قرار دهد ؟ ! » . 8 - عمرو بن شمر گويد : « در خانهء امام صادق عليه السّلام خدمت آن حضرت بودم و خانه از جمعيّت پر بود و مردم به آن حضرت روى آورده از او پرسش مىكردند ، و آن حضرت از چيزى مورد سؤال قرار نمىگرفت مگر اينكه بدان پاسخ مىگفت ، من از سوئى از خانه ( مجلس ) گريستن آغاز كردم ، آن حضرت فرمود : اى عمرو چه چيز تو را به گريه واداشت ؟ عرض كردم : فدايت گردم چگونه گريه نكنم مگر در اين امّت كسى همانند تو وجود دارد ، ولى در به روى شما بسته شده و پرده بر چهرهء شما افتاده است ، پس فرمود : اى عمرو گريه مكن ، ( در شرايط كنونى ) ما بيشتر غذاى خوشگوار مىخوريم و لباس نرم مىپوشيم ، اگر وضع چنان بود كه تو مىگوئى چيزى در كار نبود جز خوراك ناگوار خوردن و لباس خشن پوشيدن همچون امير المؤمنين علىّ بن أبى طالب عليه السّلام كه در غير اين صورت سر و كارمان با زنجيرها در دوزخ بود » .\r\n","description":"","footnote":"","page_name":" 403 ","page_number":396},
  {"content":"\r\n\r\n( باب - 16 ) ( آنچه در بارهء جلوگيرى و بازداشتن از تعيين وقت ظهور و نام بردن صاحب الأمر عليه السّلام رسيده است ) .\r\n1 - ابو بصير از امام صادق عليه السّلام روايت كرده گويد : « به آن حضرت عرض كردم :\r\nاين امر را سر رسيدى نيست كه بدان انجام پذيرد و بدنهاى ما را آسوده سازد ؟ فرمود :\r\nچرا ، ولى چون شما فاش ساختيد ، پس خداوند نيز آن را به تأخير انداخت » . 2 - ابو خالد كابلى گويد : « هنگامى كه علىّ بن الحسين عليهما السّلام درگذشت من خدمت امام باقر عليه السّلام رسيدم و به آن حضرت عرض كردم : فدايت گردم تو مىدانى كه من جز پدرت كسى را نداشتم و انس مرا با او و وحشت مرا از مردم مىدانى ، فرمود : راست مىگوئى اى ابا خالد ولى چه مىخواهى بگوئى ؟ عرض كردم : فدايت گردم ، پدرت صاحب اين امر را به گونه اى برايم توصيف كرده بود كه اگر در راهى او را مىديدم حتما\r\n","description":"","footnote":"","page_name":" 404 ","page_number":397},
  {"content":"\r\nدستش را مىگرفتم ، فرمود : ديگر چه مىخواهى بگوئى اى ابا خالد ؟ عرض كردم :\r\nمىخواهم نام او را برايم بگوئى ( فاش سازى ) تا او را به نامش بشناسم ، فرمود : به خدا سوگند اى ابا خالد سؤال زحمت انگيز و مشقّت آورى از من پرسيدى و از امرى از من سؤال كردى كه [ هرگز آن را به هيچ كس نگفته‌ام و 
  ] اگر من آن را به كسى گفته بودم ( گفتنى بود ) مسلَّما به تو مىگفتم ، تو از چيزى مرا پرسش مىكنى كه اگر بني فاطمه او را بشناسند حرص ورزند كه او را تكَّه تكَّه كنند « « 1 » 3 - محمّد بن مسلم گويد : امام صادق عليه السّلام فرمود : « اى محمّد هر كس به روايت از ما تعيين وقتى را به تو خبر داد هرگز از اينكه او را تكذيب كنى هراس نداشته باش كه ما براى هيچ كس زمانى را ( براى ظهور قائم عليه السّلام ) تعيين نمىكنيم »\r\n\r\n","description":"","footnote":"\r\n« 1 » والد معظَّم در توضيح حديث فرموده‌اند : جمله « بر تكّه تكّه كردن او حرص خواهند ورزيد » نكوهش و ذمّ بسيار بزرگى براى آنان است و خبر دلالت دارد بر اينكه آن حضرت از جانب خداى تعالى آگاه بوده است كه مردم چشم به راه و خواستار دولت قائم عليه السّلام نبوده بلكه بيشتر آنان نسبت به شخص آن حضرت نيز كينه مىورزند تا چه رسد به دولت و قدرت آن حضرت ، تا آنجا كه در ميان فرزندان و خاندان حضرت فاطمه عليها السّلام ( فاطميان ) گروهى يافت مىشوند كه اگر آن حضرت را به نام و چگونگى و ويژگيهايش بشناسند ، چنانچه او را بيابند ، بدون شكّ به پاره پاره ساختن او دست گشايند و در صدد قتلش برآيند ، و بدين جهت امام باقر عليه السّلام فرموده است : اى ابا خالد تو سؤالى مشقّت انگيز را از من پرسيدى يعنى پرسشى كه مرا در زحمت و رنج افكند ، و چنين مىنمايد كه كابلى از ويژگيهاى ديگر آن حضرت غير از آنچه كه قبلا از طريق پدران آن حضرت ( امام باقر ) عليهم السّلام با آنها آشنا شده ، از زمان به دنيا آمدن و ظهور و خروج و قيام قائم عليه السّلام سؤال كرده بوده است .\r\n","page_name":" 405 ","page_number":398},
  {"content":"\r\n4 - عبد الله بن سنان از امام صادق عليه السّلام روايت كرده كه آن حضرت فرمود : « خداوند جز اين نمىخواهد كه زمانى را كه تعيينكنندگان وقت معيّن مىكنند خلاف آن را ظاهر سازد » . 5 - ابو بكر حضرمىّ گويد : شنيدم امام صادق عليه السّلام مىفرمود : « ما زمانى را براى ( ظهور ) اين امر معيّن نمىكنيم » . 6 - ابو بصير از امام صادق عليه السّلام روايت كرده گويد : « به آن حضرت عرض كردم :\r\nفدايت گردم خروج قائم عليه السّلام چه زمانى خواهد بود ؟ فرمود : اى ابا محمّد ما خاندان هرگز وقتى را معيّن نمىكنيم ، زيرا محمّد صلَّى الله عليه و آله فرموده است : تعيين وقت كنندگان دروغ مىگويند « اى ابا محمّد همانا پيشاپيش اين امر پنج نشانه است : نخستين آنها آوازى است در ماه رمضان ، و خروج سفيانىّ و خروج خراسانى ، و كشته شدن نفس زكيّه و فرو رفتن زمين در دشت » .\r\n","description":"","footnote":"","page_name":" 406 ","page_number":399},
  {"content":"\r\nسپس فرمود : اى أبا محمّد ناگزير پيش از وقوع آن ، دو طاعون روى خواهد داد :\r\nطاعون سفيد و طاعون سرخ ، عرض كردم : فدايت گردم آن دو چه هستند ؟ فرمود :\r\n[ امّا 
  ] طاعون سفيد مرگ همه گير و عمومى است و امّا طاعون سرخ همان شمشير است و قائم خروج نمىكند تا آنكه در دل آسمان در شب بيستم و سوم [ ماه رمضان 
  ] شب جمعه او به نام خوانده شود ، عرض كردم : به چه چيز خوانده مىشود ( مضمون آن آواز چيست ) فرمود : به نام خودش و به نام پدرش ندا برآيد كه : « توجّه كنيد همانا فلانى فرزند فلانى قائم آل محمّد است به سخن او گوش فرا دهيد و از او فرمانبردارى كنيد » پس هيچ چيز كه خداوند در آن روح آفريده باشد باقى نمىماند مگر اينكه آن صيحه را مىشنود ، و خفته را بيدار مىكند و به صحن خانه اش بيرون آيد ، و دختر باكره را از پس پرده اش بيرون مىآورد ، و قائم از آن آواز كه مىشنود خروج مىكند و آن صيحهء جبرئيل عليه السّلام است » . 7 - محمّد بن بشر گويد : « شنيدم محمّد بن حنفيه - رضي الله عنه - مىگفت : همانا پيش از پرچمهاى ما پرچمى از آن آل جعفر و پرچم ديگرى متعلَّق به فرزندان مرداس است ، امّا پرچم فرزندان جعفر چيز مهمّى نيست و به چيز مهمّى هم دست نمىيابد ، من خشمگين\r\n","description":"","footnote":"","page_name":" 407 ","page_number":400},
  {"content":"\r\nشدم - و نزديكترين مردم به او بودم - و گفتم : فدايت شوم مگر پيش از پرچمهاى شما پرچمهاى ديگرى خواهد بود ؟ گفت : آرى به خدا قسم ، بني مرداس را حكومت آماده اى خواهد بود كه در دوران حكومت و قدرتشان خيرى نخواهد ديد ، حكومت ايشان پر مشقّت بوده و آسايشى در آن نباشد ، در آن حكومت ، دور را به خود نزديك ، و نزديك را از خود دور گردانند تا همين كه خود را از مكر خداوند و كيفر او ايمن ديدند صيحه اى بر ايشان زده شود كه ديگر نه نگهبان و رهبرى كه جمعشان كند به جاى ماند و نه فراخواننده اى كه آواز خود را به گوش ايشان رساند و نه جماعتى كه بر آن محور گرد آيند و خداوند در كتاب خود مثلى براى ايشان زده است كه : * ( حَتَّى إِذا أَخَذَتِ الأَرْضُ زُخْرُفَها وَازَّيَّنَتْ ) * - الخ « تا زمانى كه روى زمين زيبائى خود را گرفته و آرايش مىيابد [ و اهل زمين گمان مىكنند كه آنان مسلَّط بر زمين شده‌اند بناگاه امر ما شبانه يا به روز بر آن رسد 
  ] - تا آخر آيه » « 2 » سپس محمّد بن حنفيّه به خدا سوگند ياد كرد كه اين آيه در بارهء آنان نازل شده است ، من گفتم : فدايت گردم تو امر بزرگى از اينان براى من حديث كردى ، پس كى ايشان نابود مىشوند ؟ گفت : اى واى بر تو اى محمّد علم خداوند خلاف زمانى است كه تعيينكنندگان وقت معلوم مىكنند ، همانا موسى عليه السّلام قوم خود را سى روز\r\n\r\n","description":"","footnote":"\r\n« 2 » يونس : 24 .\r\n","page_name":" 408 ","page_number":401},
  {"content":"\r\nوعده داد ولى در علم خداوند عزّ و جلّ ده روز افزون بود و موسى را از آن آگاه نفرمود ، پس قوم موسى كافر شدند و پس از رفتن او به هنگام سر رسيدن و گذشتن وقت ، گوساله را به پرستش گرفتند ، و نيز يونس قوم خود را وعده عذاب داد در حالى كه در علم خداوند گذشت از ايشان بود ، و كار او چنان شد كه مىدانى ، امّا هنگامى كه ديدى نيازمندى آشكار شده ، و مرد مىگويد : شب را بدون شام سر به بالين نهادم و تا آنگاه كه مردى ( امروز ) با چهره اى با تو روبرو مىشود ، سپس ( فردا ) با روئى ديگر با تو ملاقات مىكند - من گفتم اين نيازمندى كه گفتى فهميدم ولى آن ديگرى چه چيزى است ؟\r\nگفت : منظور اين است كه با تو با روى گشاده برخورد مىكند ولى وقتى نزد او مىروى كه قرضى از او بگيرى با روى ديگرى با تو مواجه مىشود - پس بدان هنگام به زودى آن صيحه واقع خواهد شد » . 8 - اسحاق بن عمّار صيرفى گويد : شنيدم امام صادق عليه السّلام مىفرمايد : « اين امر را وقتى ( معيّن ) بود و آن سال يك صد و چهل بود ، ولى شما آن را بازگو كرديد و فاش\r\n","description":"","footnote":"","page_name":" 409 ","page_number":402},
  {"content":"\r\nساختيد ، پس خداوند عزّ و جلّ نيز آن را به عقب انداخت » . 9 - اسحاق بن عمّار گويد : امام صادق عليه السّلام به من فرمود : « اى ابا اسحاق اين امر دو بار به تأخير افتاده است » . 10 - ابو حمزهء ثمالىّ ( ثابت بن دينار ) گويد : شنيدم امام باقر عليه السّلام مىفرمود : « اى ثابت همانا خداى تعالى وقت اين كار را در سال هفتاد تعيين كرده بود ، هنگامى كه حسين عليه السّلام كشته شد خشم خداوند فزونى گرفت و آن را تا سال صد و چهل به تأخير انداخت ، ما آن را براى شما بازگو كرديم و شما فاش ساختيد و پردهء پوشش از رويش كنار زديد پس خداوند نيز بعد از ان ديگر وقتى براى اين امر نزد ما نگذاشته است ، و خداوند هر چه را خود بخواهد محو مىكند و هر چه را بخواهد ثابت مىسازد و امّ الكتاب نزد اوست ، ابو حمزه گويد : من آن گفتار را براى امام صادق عليه السّلام بازگو كردم آن حضرت فرمود : ( آرى ) همين طور بوده است » . 11 - عبد الرّحمن بن كثير گويد : « نزد امام صادق عليه السّلام بودم كه مهزم بر آن حضرت وارد شد و به او عرض كرد : فدايت شود مرا از اين امر كه منتظرش هستيم آگاه ساز كه\r\n","description":"","footnote":"","page_name":" 410 ","page_number":403},
  {"content":"\r\nآن كى خواهد بود ؟ فرمود : اى مهزم آنان كه وقت تعيين مىكنند دروغ مىگويند و آنان كه شتابجوىاند هلاك شوند ، و آنان كه در مقام تسليماند نجات يابند » . 12 - ابو بصير از امام صادق عليه السّلام روايت كرده گويد : از آن حضرت در بارهء قائم عليه السّلام سؤال كردم ، فرمود : « وقت تعيينكنندگان دروغ مىگويند ، ما اهل بيت وقتى را تعيين نمىكنيم ، سپس فرمود : خداوند نمىخواهد مگر آنكه زمانى را كه تعيينكنندگان وقت معلوم مىكنند خلاف آن كند » . 13 - فضيل بن يسار از امام باقر عليه السّلام روايت كرده گويد : به آن حضرت عرض كردم :\r\nآيا اين امر وقت معيّنى دارد ؟ فرمود : « كسانى كه وقت معيّن مىكنند دروغ مىگويند ، كسانى كه وقت تعيين مىكنند دروغ مىگويند ، همانا موسى عليه السّلام هنگامى كه به دعوت پروردگار خود بيرون شد به قومش سى روز وعده داد ، و هنگامى كه خداوند بر آن سى روز ده روز افزود ، قوم او گفتند : موسى با ما خلاف وعده كرد ، پس كردند آنچه كردند ، پس هر گاه ما حديثى را براى شما بازگو كرديم و طبق آنچه براى شما گفته‌ايم پيش آمد شما بگوئيد : خداوند راست فرموده است ، و هر گاه حديثى را براى شما بازگو كرديم و خلاف\r\n","description":"","footnote":"","page_name":" 411 ","page_number":404},
  {"content":"\r\nآنچه گفته‌ايم پيش آمد باز شما بگوئيد ، خداوند راست فرموده است ، كه دو بار پاداش داده خواهيد شد » . 14 - علىّ بن يقطين گويد : موسى بن جعفر عليهما السّلام به من فرمود : « اى علىّ تاكنون دويست سال است كه شيعه با اميدها و آرزوها پرورش داده شده است » .\r\nراوى گويد : يقطين به فرزندش علىّ بن يقطين گفت : چرا آنچه به ما گفته شد واقع شد ، ولى به شما گفته شد و صورت نگرفت - يعنى خلافت بني عبّاس - علىّ به او گفت :\r\nآنچه براى شما و ما گفته شده هر دو از يك جا بيرون تراويده جز اينكه زمان كار شما فرا رسيد بنا بر اين بىپرده به شما گفته شد و همانطور كه گفته شده بود انجام پذيرفت ، ولى كار ما چون وقتش فرا نرسيده پس ما به اميد و آرزو پرداختيم ، اگر به ما گفته مىشد : اين امر نخواهد شد مگر پس از گذشت دويست سال يا سيصد سال حتما دلها سخت مىشد و بيشتر مردم مسلَّما از [ ايمان به 
  ] اسلام بر مىگشتند ، امّا گفتند : چقدر آن سريع و نزديك است و به زودى واقع خواهد شد براى نزديك كردن دلهاى مردم به يك ديگر و اينكه فرج را نزديك بنمايانند » .\r\n","description":"","footnote":"","page_name":" 412 ","page_number":405},
  {"content":"\r\n15 - ابراهيم بن مهزم از پدر خود از امام صادق عليه السّلام روايت كرده گويد : « در محضر آن حضرت از فرمانروايان فلان خاندان ياد كرديم ، پس فرمود : مردم از شتابجوئىشان در اين امر نابود شدند ، همانا خداوند با شتاب بندگان شتاب نمىكند ، كه اين كار را پايانى است كه بايد به آن برسد ، چون بدان رسيدند ديگر نه ساعتى پيش مىافتد و نه ساعتى به عقب » .\r\n\r\n( باب - 17 ) ( رواياتى در بارهء آنچه قائم عليه السّلام با آن برخورد مىكند و از نادانى مردم و نيز آنچه پيش از قيامش از خانوادهء خود مىبيند )\r\n1 - فضيل بن يسار گويد : شنيدم امام صادق عليه السّلام مىفرمود : « قائم ما چون قيام كند از جهل مردم شديدتر از آنچه رسول خدا صلَّى الله عليه و آله با آن از سوى نادانان جاهليّت روبرو شد برخورد مىكند ، عرض كردم : اين چگونه ممكن است ؟ فرمود : همانا رسول خدا در\r\n","description":"","footnote":"","page_name":" 413 ","page_number":406},
  {"content":"\r\nحالى به سوى مردم آمد كه آنان سنگ و كلوخ و چوبهاى تراشيده و مجسّمه هاى چوبين را مىپرستيدند ، و قائم ما چون قيام كند در حالى به سوى مردم مىآيد كه جملگى كتاب خدا را عليه او تأويل مىكنند و بر او بدان احتجاج مىنمايند ، سپس فرمود : بدانيد به خدا سوگند كه موج دادگسترى او بدان گونه كه گرما و سرما نفوذ مىكند تا درون خانه هاى آنان راه خواهد يافت » . 2 - أبو حمزه ثمالى گويد : شنيدم امام باقر عليه السّلام مىفرمايد : « همانا اگر صاحب اين امر ظهور كند از مردم همانند آنچه را كه رسول خدا صلَّى الله عليه و آله با آن روبرو شد خواهد ديد بلكه بيش از آن » . 3 - محمّد بن أبى حمزه به واسطهء يكى از اصحاب خود از امام صادق عليه السّلام روايت كرده گفت : شنيدم آن حضرت فرمود : « قائم عليه السّلام در پيكار خود با چنان چيزى مواجه خواهد شد كه رسول خدا صلَّى الله عليه و آله با آن مواجه نگرديد ، همانا رسول خدا صلَّى الله عليه و آله در حالى به سوى مردم مىآمد كه آنان بتهاى سنگى و چوبهاى تراشيده را پرستش مىكردند ، ولى قائم چنان است كه عليه او خروج مىكنند و كتاب خدا را عليه او تأويل مىكنند و به استناد\r\n","description":"","footnote":"","page_name":" 414 ","page_number":407},
  {"content":"\r\nهمان تأويل با او به جنگ بر مىخيزند » . 4 - أبان بن تغلب گويد : شنيدم امام صادق عليه السّلام مىفرمود : « هنگامى كه پرچم حقّ پديدار مىشود اهل خاور و باختر آن را لعن مىكنند ، آيا مىدانى براى چه چنين مىكنند ؟ گفتم : نه ، فرمود : به خاطر آنچه كه مردم پيش از خروج او از خاندانش مىبينند » . 5 - منصور بن حازم از امام صادق عليه السّلام روايت كرده كه آن حضرت فرمود :\r\n« هنگامى كه پرچم حقّ برافراشته شود اهل مشرق و مغرب آن را لعنت مىكنند ، به او عرض كردم : از چه رو چنان مىشود ؟ فرمود : به خاطر آنچه كه از بني هاشم ديده‌اند » . 6 - يعقوب سرّاج گويد : شنيدم امام صادق عليه السّلام مىفرمود : « سيزده شهر و طايفه مردمش با قائم مىجنگند و او نيز با آنان مىجنگد : اهل مكَّه ، اهل مدينه ، اهل شام ، بني اميّه ، اهل بصره ، اهل دشت ميسان ، كردها ، اعراب ، ضبّه ، غنى ، باهله ، أزد ، و مردم\r\n","description":"","footnote":"","page_name":" 415 ","page_number":408},
  {"content":"\r\nرى » .\r\n\r\n( باب - 18 ) ( آنچه در بارهء سفيانى رسيده و اينكه امر او از حتميّات است و نيز اينكه او پيش از قيام قائم عليه السّلام خواهد بود )\r\n1 - عيسى بن أعين از امام صادق عليه السّلام روايت كرده كه آن حضرت فرمود : « سفيانىّ از حتميّات است و خروج او در ماه رجب خواهد بود و از آغاز خروجش تا پايانش جمعا پانزده ماه است كه در شش ماه آن جنگ و پيكار مىكند ، و چون شهرهاى پنجگانه را به تصرّف درآورد نه ماه فرمانروائى خواهد كرد ، و يك روز هم بر آن افزوده نمىگردد » . 2 - معلَّى بن خنيس گويد : شنيدم امام صادق عليه السّلام مىفرمود : « از كارها پاره اى\r\n","description":"","footnote":"","page_name":" 416 ","page_number":409},
  {"content":"\r\nحتمى است و پاره اى از آن غير حتمى ، و از جمله امورى كه حتما واقع مىشود خروج سفيانى در ماه رجب است » . 3 - محمّد بن مسلم گويد : شنيدم امام باقر عليه السّلام مىفرمود : « خدا را پروا داشته باشيد و با پارسائى و كوشش در فرمانبردارى خداوند بر اين اعتقادتان يارى بجوئيد ، كه بيشترين چيزى كه بر هر يك از شما رشك مىبرند ( يا بالاترين چيزى كه هر يك از شما از حيث سرور و شادمانى دارد ) از همان دينى است كه داريد ، آن وقتى كه در مرز آخرت قرار گيرد ، و دنيا از او دست شويد ، پس هر گاه بدان حدّ برسد خواهد دانست كه با نعمت و كرامت از جانب خداوند و مژده به بهشت روبرو است و از آنچه مىترسيد در امان است ، و يقين خواهد كرد كه آنچه بدان اعتقاد داشته همان حقّ است و هر كس كه با دين او مخالفت ورزيده بر باطل بوده و هلاكشونده است پس بشارت باد شما را و باز بشارت و مژده باد شما را بدان چه مقصود شما است ، مگر نمىبينيد دشمنان خود را كه بر سر نافرمانيهاى خدا با يك ديگر در جنگ و ستيزند ، و پاره اى از ايشان به خاطر دنيا عدّه اى ديگر را مىكشند جدا از شما و شما در خانه هايتان بر كنار از ايشان در امن و آسودگى هستيد ، و سفيانى براى شكنجه كردن دشمن شما براى شما كافى است ، و او از\r\n","description":"","footnote":"","page_name":" 417 ","page_number":410},
  {"content":"\r\nنشانه هائى است كه به سوى شما است ، علاوه بر اين آن فاسق وقتى خروج كند شما يك ماه يا دو ماه پس از خروجش همچنان به جاى خواهيد ماند و ناراحتى براى شما پيش نخواهد آمد تا آنكه او خلق بسيارى غير از شما را بكشد .\r\nيكى از اصحاب آن حضرت به او عرض كرد : هنگامى كه چنان شود ما خانواده و زن و فرزند خود را چه كنيم ؟ فرمود : مردان شما خود را از او پنهان مىكنند ، كه خشم و حرص او متوجّه شيعيان ما است ، و امّا زنان ان شاء الله تعالى ناراحتى و مشكلى بر ايشان پيش نخواهد آمد ، گفته شد : پس مردان به كجا فرار كنند و از دست او بگريزند ؟ آن حضرت فرمود : هر كس از شما بخواهد بيرون شود به مدينه يا به مكَّه يا به يكى از شهرهاى ديگر بگريزد ، سپس فرمود : شما در مدينه چه خواهيد كرد با توجّه به اينكه سپاه آن فاسق قصد آنجا مىكند بنا بر اين شما را به مكَّه توصيه مىكنم كه محلّ گرد آمدن شما همان جاست . فتنهء او به اندازهء مدّت باردارى يك زن : يعنى نه ماه است و ان شاء الله از آن مدّت تجاوز نمىكند » . 4 - عبد الملك بن أعين گويد : « نزد امام باقر عليه السّلام بودم و سخن از امام قائم عليه السّلام به ميان آمد ، به آن حضرت عرض كردم : اميدوارم كه هر چه زودتر واقع شود و سفيانى در\r\n","description":"","footnote":"","page_name":" 418 ","page_number":411},
  {"content":"\r\nكار نباشد ، فرمود : نه به خدا قسم آن از امور حتمى است كه گريزى از آن نيست » . 5 - حمران بن أعين از امام باقر عليه السّلام روايت كرده كه آن حضرت در بارهء فرمايش خداى تعالى كه مىفرمايد : * ( ثُمَّ قَضى أَجَلًا وَأَجَلٌ مُسَمًّى عِنْدَه ) * ( سپس خداوند اجلى را مقرّر فرمود و اجلى ديگر در نزد او به نام و معلوم است ) « 1 » فرمود : « اجل دو گونه است :\r\nاجلى حتمى ، و اجلى موقوف ، پس حمران به او عرض كرد : محتوم چيست ؟ فرمود : آنچه كه خداوند آن را خواسته باشد ، حمران عرض كرد : من اميدوارم كه اجل سفيانى از نوع موقوف ( غير حتمى ) باشد ، امام باقر عليه السّلام فرمود : نه به خدا قسم كه آن از امور حتمى است » . 6 - فضيل بن يسار از امام باقر عليه السّلام روايت كرده كه فرمود : « از ميان كارها امورى موقوف هستند ، و امورى حتمى ، و سفيانى از جمله امور حتمى است كه چاره و گريزى از آن نيست » . 7 - خلَّاد صائغ از امام صادق عليه السّلام روايت كرده كه آن حضرت فرمود : « سفيانى را\r\n\r\n","description":"","footnote":"\r\n« 1 » سورة الانعام : 2 .\r\n","page_name":" 419 ","page_number":412},
  {"content":"\r\nچاره و گزيرى نباشد ، و خروج نمىكند مگر در ماه رجب ، مردى به آن حضرت عرض كرد : اى ابا عبد الله هنگامى كه او خروج مىكند حال و وضع ما چگونه خواهد بود ؟\r\nفرمود : « هنگامى كه چنان شود شما به سوى ما روى آوريد » . 8 - جابر جعفى گويد : « از امام باقر عليه السّلام در مورد سفيانى سؤال كردم : فرمود : چگونه ممكن است شما به سفيانى برسيد تا آنگاه كه پيش از او شيصبانى خروج كند او از سرزمين كوفان خروج مىكند و همانند چشمهء آب از زمين مىجوشد ، و كاروان شما را مىكشد ، پس از آن منتظر سفيانى و خروج قائم عليه السّلام باشيد » . 9 - علىّ بن أبي حمزه گويد : « از مكَّه تا مدينه همراه موسى بن جعفر عليهما السّلام بودم ، روزى به من فرمود : اى علىّ اگر همهء اهل آسمانها و زمين بر بني عبّاس خروج كنند زمين از خون همهء آنان سيراب مىشود ( و حقّ روى كار نيايد ) تا آنگاه كه سفيانى خروج كند ، به آن حضرت عرض كردم : اى سرور من امر او از حتميّات است ؟ فرمود : آرى ، سپس اندكى سر به زير افكند و بعد سر برداشت و فرمود : حكومت بني عبّاس حيله و نيرنگ\r\n","description":"","footnote":"","page_name":" 420 ","page_number":413},
  {"content":"\r\nاست ، از بين مىرود تا جايى كه گفته شود : ديگر چيزى از آن به جاى نمانده است ، سپس دوباره شروع به شكلگيرى مىكند تا جايى كه گفته شود : چيزى بر سر آن نگذشته است » . 10 - ابو هاشم داود بن قاسم جعفرىّ گويد : « ما در محضر امام جواد عليه السّلام بوديم و سخن از سفيانى به ميان آمد و آنچه در روايات آمده كه كار او از حتميّات است ، من به آن حضرت عرض كردم : آيا خدا را در امور حتمى بدائى پديد مىآيد ؟ فرمود : آرى ، به آن حضرت عرض كرديم : پس با اين ترتيب ما مىترسيم كه در مورد قائم نيز خدا را بدائى حاصل شود ، فرمود : همانا قائم از وعده ها است ، و خداوند خلاف وعدهء خود رفتار نمىكند « ( يعنى خداوند وعده فرموده كه كسانى كه ايمان آورده‌اند از شما و شايستگان را خليفهء زمين گرداند ) . 11 - حسن بن جهم گويد : « به امام رضا عليه السّلام عرض كردم : خداوند حال شما را اصلاح فرمايد ايشان بازگو مىكنند كه سفيانى در حالى قيام مىكند كه دولت بني عبّاس از ميان رفته است ، فرمود : دروغ مىگويند او قيام مىكند و سلطنت بني عبّاس همچنان برپا است » ، ( شايد سفيانى متعدّد باشد يا حكومت بني عبّاس دوباره تجديد شود چنان كه\r\n","description":"","footnote":"","page_name":" 421 ","page_number":414},
  {"content":"\r\nدر خبر نهم گذشت » . 12 - عبد الله بن أبى يعفور گويد : امام باقر عليه السّلام به من فرمود : « همانا واقعه اى براى فرزندان عبّاس و مروانىّ در قرقيسياء روى خواهد داد كه پسر نوجوان در آن پيشامد پير گردد و خداوند هر گونه يارى را از ايشان برگيرد ، و به پرندگان آسمان و درندگان زمين الهام كند كه : از گوشت تن ستمگران خود را سير كنيد ، سپس سفيانى خروج خواهد كرد » . 13 - هشام بن سالم از امام صادق عليه السّلام روايت كرده كه آن حضرت فرمود : « هنگامى كه سفيانى بر شهرهاى پنجگانه تسلَّط يافت نه ماه براى او بشماريد - و گمان هشام اين است كه آن شهرهاى پنجگانه عبارت است از : دمشق ، فلسطين ، اردن ، حمص و حلب - » . 14 - حارث همدانى از امير المؤمنين عليه السّلام روايت كرده كه آن حضرت فرمود : « مهدى داراى چشمانى است كه سياهى آن فرو افتاده ( شايد مخمور ) و موى تابدار است ، و بر\r\n","description":"","footnote":"","page_name":" 422 ","page_number":415},
  {"content":"\r\nگونه اش خالى است ، مبدأ او از سوى مشرق است و چون چنان شود سفيانى خروج كند و به اندازهء دوران باردارى يك زن كه نه ماه است حكومت خواهد كرد ، در شام خروج مىكند و مردم شام او را گردن مىنهند جز چند طايفه از آنان كه بر حقّ پايدارند ، خداوند آنان را از خروج به همراهى او نگه مىدارد و با سپاهى بسيار ( پر تاخت و تاز ) به مدينه مىآيند تا آنگاه كه به دشت مدينه مىرسد خداوند او را به زمين فرو مىبرد و اين همان فرمايش خداى عزّ و جلّ است در كتاب خود كه * ( وَلَوْ تَرى إِذْ فَزِعُوا فَلا فَوْتَ ) * - الآية : ( اگر ببينى - آنان را در حال مرگى سخت پر عذاب - آن هنگامى كه هراسانند پس هيچ عذابي از آنان فوت نشود و از مكانى نزديك - زير قدمهايشان - گرفتار مىشوند ) . « 1 » 15 - هشام بن سالم از امام صادق عليه السّلام روايت كرده كه آن حضرت فرمود : « يمانى و سفيانى همچون دو اسب مسابقه‌اند » . 16 - مغيرة بن سعيد از امام باقر عليه السّلام روايت كرده كه آن حضرت فرمود :\r\n[ امير المؤمنين عليه السّلام فرمود : 
  ] « هنگامى كه دو نيزه در شام برخورد كنند ( ردّ و بدل شوند )\r\n\r\n","description":"","footnote":"\r\n« 1 » السبأ : 51 .\r\n","page_name":" 423 ","page_number":416},
  {"content":"\r\nاز يك ديگر باز نگردند مگر آنكه نشانه اى از نشانه هاى خداوند پديدار شود ، عرض شد : اى امير المؤمنين آن نشانه چيست ؟ فرمود : زلزله اى است كه در شام روى مىدهد و در آن بيش از صد هزار تن به هلاكت مىرسند ، خداوند آن واقعه را رحمتى براى مؤمنان و عذابي براى كافران قرار مىدهد ، چون چنان شود پس به سوار اين مركبهاى سفيد و سياه و گوش و دم بريده بنگريد و نيز به پرچمهاى زرد ، كه از مغرب روى مىآورد تا به شام برسند و اين به هنگام بزرگترين بيتابى و اندوه و مرگ سرخ است ، پس وقتى چنان شد به فرو ريختن قريه اى از دمشق كه به آن حرستا گفته مىشود بنگريد ، و چون چنين شود پسر جگرخواره ( هند ) از وادى يابس ( درّهء خشك ) خروج كند تا بر منبر دمشق نشيند و چون چنين شود منتظر خروج مهدى [ عليه السّلام 
  ] باشيد « ( ظاهرا در اين روايات از نوع حكومت تعبير به شخص شده است و سفيانى يا ديگر اسماء ذكر شده نماد نوع حكومت است نه شخص ) . 17 - يونس بن أبى يعفور گويد : شنيدم امام صادق عليه السّلام مىفرمود : « هنگامى كه سفيانى خروج كند سپاهى به طرف ما و سپاهى به طرف شما گسيل مىدارد ، چون چنان شد شما نزد ما بيائيد با [ هر 
  ] وسيله و مركب ناهموار و سخت يا هموار و آرام » .\r\n","description":"","footnote":"","page_name":" 424 ","page_number":417},
  {"content":"\r\n18 - محمّد بن مسلم از امام باقر عليه السّلام روايت كرده كه فرمود : « سفيانى سرخروئى سفيد پوست و زاغ چشم است ، هرگز خدا را پرستش ننموده و هرگز نه مكَّه را ديده و نه مدينه را ، مىگويد : خدايا خون خويش را ( از مردم ) مىطلبم هر چند با رفتن در آتش باشد ، خدايا خون خويش را مىطلبم هر چند با رفتن در آتش باشد » .\r\n\r\n( باب - 19 ) ( آنچه در بارهء پرچم رسول خدا صلَّى الله عليه و آله آمده است و اينكه آن پرچم را پس از روز جمل كسى جز امام قائم عليه السّلام بر نخواهد افراشت )\r\n1 - ابو بصير گويد : امام صادق عليه السّلام فرمود : « هنگامى كه امير المؤمنين عليه السّلام و اهل بصره با هم برخوردند آن حضرت پرچم را - پرچم رسول خدا صلَّى الله عليه و آله را - برافراشت پس قدمهاى آنان به لرزه افتاده و هنوز آفتاب زره نشده بود كه گفتند : اى فرزند ابي طالب ما ايمان آورديم ، در اين هنگام آن حضرت دستور فرمود : « اسيران را نكشيد و\r\n","description":"","footnote":"","page_name":" 425 ","page_number":418},
  {"content":"\r\nكار زخميان را يكسره نكنيد و آنان را به قتل نرسانيد و آن را كه روى از جنگ برتافته و مىگريزد دنبال نكنيد ، و هر كس سلاح خود را بر زمين گذارد در امان است و هر كس در خانهء خويش را ببندد در امان است « و چون روز صفّين فرا رسيد برافراشتن آن پرچم را از آن حضرت درخواست كردند آن حضرت نپذيرفت . پس حسن و حسين عليهما السّلام و عمّار ياسر رحمه الله را نزد او واسطه ساختند ، آن حضرت به حسن عليه السّلام فرمود : پسر جانم عمّار ياسر رحمه الله را نزد او واسطه ساختند ، آن حضرت به حسن عليه السّلام فرمود : پسر جانم همانا اين مردم را مدّتى مقرّر شده است كه بدان برسند ، و اين پرچم پرچمى است كه پس از من هيچ كس جز قائم صلوات الله عليه آن را بر نخواهد افراشت » . 2 - ابو بصير گويد : امام صادق عليه السّلام فرمود : قائم خروج نخواهد كرد مگر حلقهء سپاه به كمال و تمام رسيده ، عرض كردم : آنكه حلقه بدان كامل شود چقدر است ؟ فرمود : ده هزار است كه جبرئيل از سوى راست آن و ميكائيل از طرف چپ آن قرار دارند ، سپس پرچم را به اهتزاز در آورد و با آن روان گردد ، پس هيچ كس در مشرق و مغرب نماند مگر اينكه آن پرچم را لعنت كند و آن همان پرچم رسول خدا صلَّى الله عليه و آله است ، كه جبرئيل در روز بدر آن را فرود آورد .\r\nسپس فرمود : اى ابا محمّد به خدا قسم آن پرچم نه از پنبه است و نه از كتان و نه از ابريشم و نه از حرير ، عرض كردم : پس از چه چيزى است ؟ فرمود : از ورق ( برگ )\r\n","description":"","footnote":"","page_name":" 426 ","page_number":419},
  {"content":"\r\nبهشتى است ، رسول خدا صلَّى الله عليه و آله در روز بدر آن را برافراشت ، و بعد آن را در پيچيد و به علىّ عليه السّلام داد ، پس همچنان نزد علىّ عليه السّلام بود تا هنگامى كه روز بصره فرا رسيد آن را برافراشت پس خداوند پيروزى نصيب او ساخت ، سپس آن حضرت آن را در هم پيچيد و آن اينجا نزد ما است ، هيچ كس آن را نخواهد گشود تا آنگاه كه قائم قيام كند ، و چون او قيام نمود آن را بر خواهد افراشت پس هيچ كس در مشرق و مغرب باقى نماند مگر اينكه آن را لعنت كند ( يعنى بيزارى از آن جويد ) و ترس و هراس به مقدار يك ماهه راه پيشاپيش آن و يك ماه از پس آن و يك ماه از جانب راست آن و يك ماه از چپ آن پرچم در حركت باشد ، سپس فرمود : اى أبا محمّد او در حالى كه خون ( نياكان خويش كه ) مطالبه نشده دارد و خشمگين و متأسّف است به خاطر خشم خداوند بر اين مردم ، خروج خواهد كرد ، پيراهن رسول خدا صلَّى الله عليه و آله كه در روز احد به تن داشت بر تن او است و نيز عمامهء سحاب او ، و زرهء بلند رسول خدا صلَّى الله عليه و آله و شمشير او [ شمشير رسول خدا صلَّى الله عليه و آله 
  ] ذو الفقار ، و هشت ماه شمشير برهنه بر دوش دارد و بىباكانه مىكشد ، نخستين مرحلهء شروعش با بنى شبيه است ( پرده داران خانه كعبه ) پس دستهاى ايشان را مىبرد و آنها را در كعبه مىآويزد و منادى آن حضرت اعلام مىكند : اينان دزدان خدايند ، سپس به قريش مىپردازد ، از ايشان جز شمشير دريافت نمىكند و به ايشان جز\r\n","description":"","footnote":"","page_name":" 427 ","page_number":420},
  {"content":"\r\nشمشير ارزانى نمىدارد ( فقط شمشير ردّ و بدل مىكند ) و قائم خروج نخواهد كرد تا آنگاه كه دو فرمان مبنى بر بيزارى از علىّ عليه السّلام خوانده مىشود : فرمانى در بصره و فرمانى در كوفه » . 3 - ابو حمزه ثمالى گويد : امام باقر عليه السّلام به من فرمود : « اى ثابت گوئى كه من هم اكنون قائم خاندان خويش را مىنگرم كه به اين نجف شما نزديك مىشود - و با دست خود به سمت كوفه اشاره فرمود - و همين كه به نجف شما نزديك شود پرچم رسول خدا صلَّى الله عليه و آله را برخواهد افراشت و چون آن را برافرازد فرشتگان بدر بر او فرد آيند ، عرض كردم :\r\nپرچم رسول خدا صلَّى الله عليه و آله چيست ؟ فرمود : ميلهء آن از عمودهاى عرش خدا و رحمت اوست و علمدار آن پرچم نصرتى از يارى خداوند است ، با آن پرچم به چيزى فرود نمىآيد مگر اينكه خداوند آن را نابود مىسازد ، عرض كردم : پس نزد شما پنهان است تا آنكه قائم عليه السّلام قيام كند يا ( به موقع ) براى او مىآورند ؟ فرمود : نه ، بلكه برايش خواهند آورد ، عرض كردم : چه كسى براى او مىآورد ؟ فرمود : جبرئيل عليه السّلام » .\r\n","description":"","footnote":"","page_name":" 428 ","page_number":421},
  {"content":"\r\n4 - أبان بن تغلب گويد : شنيدم امام صادق عليه السّلام مىفرمود : « گوئى قائم را مىبينم بر نجف كوفه ، كه جامه اى از استبرق به تن دارد و زرهء رسول خدا صلَّى الله عليه و آله را مىپوشد و چون آن را پوشيد به تن او ، از هم باز و گشاد مىشود تا اندازهء بدن آن حضرت گردد . سپس سوار بر اسبى سياه و سفيد مىشود كه ميان دو چشمش سفيدى مشخّص و آشكارى است ، پرچم رسول خدا صلَّى الله عليه و آله با اوست ، عرض كردم ، پرچم اكنون موجود و پنهان است يا براى او آورده مىشود ؟ فرمود : جبرئيل آن را براى آن حضرت مىآورد ، ميلهء آن از عمودهاى عرش خدا ، و ساير آن از نصرت خداوند است ، با آن پرچم بر چيزى فرود نمىآيد مگر اينكه خداوند آن را نابود مىسازد ، و با آن نه هزار فرشته فرود مىآيند و نيز سيصد و سيزده فرشته ، عرض كردم : فدايت گردم آيا همهء اين فرشتگان همراه اوست ؟ فرمود : آرى ، آنان همان فرشتگانى هستند كه با نوح در كشتى بودند ، و همان فرشتگانى هستند كه وقتى ابراهيم به آتش افكنده شد همراه او بودند ، و همانهائى هستند كه وقتى دريا براى موسى شكافته شد همراه او بودند ، و همانهائى هستند كه وقتى خداوند عيسى را به سوى خويش به آسمان برد همراه او بودند ، و چهار هزار فرشتهء نشان دار هستند كه با رسول خدا صلَّى الله عليه و آله همراه بودند ، و سيصد و سيزده فرشته اى كه در روز بدر با آن حضرت بودند ، و همراه با آنان چهار هزار فرشته اى هستند كه به آسمان بالا رفتند تا\r\n","description":"","footnote":"","page_name":" 429 ","page_number":422},
  {"content":"\r\nاجازهء جنگيدن در ركاب حسين عليه السّلام بگيرند ، ولى هنگامى به زمين بازگشتند كه آن حضرت كشته شده بود ، و آنان در كنار قبر آن حضرت پريشان موى و غبار آلود ماندند و بر آن حضرت تا روز قيامت مىگريند ، و آنان خروج قائم عليه السّلام را انتظار مىكشند « 5 - أبان بن تغلب گويد : امام صادق عليه السّلام فرمود : « گوئى قائم را هم اكنون مىبينم ، كه هنگامى كه بر پشت نجف مستقر مىشود زرهء سفيد ( درع ) رسول خدا صلَّى الله عليه و آله را به تن مىكند ، و آن بر پيكرش گشاد مىگردد و از بدن او گشاده تر است ، پس آن را به دور بدن خود مىپيچد ، پس با جامه اى از حرير بهشتى زره را مىپوشاند و سوار بر اسبى سفيد و سياه مىشود كه ميان دو چشمش سفيدى است ، پس با آن اسب گردش مىكند چنان گردشى كه اهل هيچ شهرى باقى نمىماند مگر اينكه همه مىبينند كه او با آنان و در شهر آنان است ، و پرچم رسول خدا صلَّى الله عليه و آله را بر مىفرازد ، ميلهء آن پرچم از عمودهاى عرش خدا و ساير آن از نصرت خداوند است ، بر چيزى با آن فرود نمىآيد مگر اينكه خداوند آن را نابود مىسازد ، عرض كردم : آيا آن پرچم اكنون موجود و پنهان است يا براى او آورده مىشود ؟ فرمود : جبرئيل عليه السّلام آن را مىآورد ، و چون آن را به اهتزاز در آورد هيچ مؤمنى نمىماند مگر اينكه دلش از پارهء آهن سختتر مىشود و نيروى چهل\r\n","description":"","footnote":"","page_name":" 430 ","page_number":423},
  {"content":"\r\nمرد مىيابد و هيچ مؤمن مرده اى باقى نمىماند مگر اينكه آن شادى در قبرش بر او وارد مىشود و اين بدان خاطر است كه آنان در قبرهاى خود يك ديگر را ملاقات مىكنند و مژدهء قيام قائم عليه السّلام را به يك ديگر مىدهند ، و سيزده هزار و سيصد و سيزده ( 13313 ) فرشته بر آن حضرت فرود مىآيند . گويد ، عرض كردم : همهء اين فرشتگان آيا با هيچ يك از پيامبران پيش از حضرت قائم عليه السّلام بوده‌اند ؟ فرمود : آرى آنان همان فرشتگانى هستند كه با نوح در كشتى بودند ، و همانهائى هستند كه وقتى ابراهيم به آتش افكنده شد همراه او بودند ، و همانهائى هستند كه با موسى بودند وقتى دريا ( برايش ) شكافته شد ، و همانهائى هستند كه وقتى خداوند عيسى را به سوى خود به آسمان برد همراه او بودند ، و چهار هزار فرشته اى كه با پيغمبر صلَّى الله عليه و آله همراه بودند و سيصد و سيزده فرشته اى كه در روز بدر آمدند و چهار هزارى كه به زمين فرود آمدند تا به همراه حسين عليه السّلام به نبرد پردازند ، و به ايشان اجازه داده نشد ، و براى كسب دستور باز گشتند ، و ديگر بار كه فرود آمدند زمانى بود كه حسين عليه السّلام شهيد شده بود ، پس آنان در كنار قبر آن حضرت پريشان موى و غبار آلود تا روز قيامت بر او گريه مىكنند ، و سركردهء ايشان فرشته اى است كه منصور ناميده مىشود ، هيچ زيارتكننده اى به زيارت آن حضرت نمىرود مگر اينكه آنان او را استقبال مىكنند ، و هيچ وداعكننده اى\r\n","description":"","footnote":"","page_name":" 431 ","page_number":424},
  {"content":"\r\nبا آن حضرت خداحافظى نمىكند مگر اينكه آنان او را بدرقه مىكنند و بيمارى نيست مگر اينكه آنان او را عيادت مىكنند و از آنها كسى نمىميرد مگر اينكه بر او نماز مىگزارند و پس از مرگش براى او آمرزش مىطلبند ، و جملگى اينان قيام قائم عليه السّلام را انتظار مىكشند » .\r\nپس درود خداوند بر كسى كه جايگاه و رتبه و مقامش نزد خداى عزّ و جلّ اين چنين است و خداوند دور سازد آن كس را كه اين مقام را براى ديگرى غير از او ادّعا مىكند ، از آن جمله كه نه در خورد نه سزاوار آنند و نه براى آن شايستگى دارند و نه مورد رضاى حقّ براى اين مقام هستند و خدا با رحمت و منّ خويش ما را به دوستى او سرافراز دارد و ما را از ياوران و پيروان او قرار دهد .\r\n\r\n( باب - 20 ) ( آنچه در مورد سپاه خشم كه اصحاب قائم عليه السّلام هستند رسيده و شمار و چگونگى آنان و آنچه بدان گرفتار مىشوند )\r\n1 - جابر گويد : شخصى كه مسيّب بن نجبه را ديده بود براى من بازگو كرده گفت :\r\n« مردى به همراه مرد ديگرى كه ابن السّوداء ناميده مىشد نزد امير المؤمنين عليه السّلام آمده به\r\n","description":"","footnote":"","page_name":" 432 ","page_number":425},
  {"content":"\r\nآن حضرت گفت : اى امير مؤمنان اين مرد به خدا و رسول او دروغ مىبندد و شما را بر آن شاهد مىگيرد ، پس امير المؤمنين عليه السّلام فرمود : او خيلى عريض و طويل سخن گفته است ( بدين جهت پنداشته اى كه ناصواب مىگويد ) حال چه مىگويد ؟ گفت : از سپاه خشم سخن مىگويد ، فرمود : اين مرد را رها كن ، ايشان گروهى هستند كه در آخر الزّمان مىآيند ، جدا جدا مانند پاره هاى ابر پائيزى ( كه به هم مىپيوندد ) از هر قبيله يك مرد ، دو مرد ، سه مرد پديد مىآيند ابر پائيزى ( كه به هم مىپيوندد ) از هر قبيله يك مرد ، دو مرد ، سه مرد پديد مىآيند تا شمارشان به نه نفر مىرسد ، بدان به خدا سوگند كه من فرماندهء ايشان و نام او ، و محلّ فرود آمدنشان را مىشناسم ، سپس برخاست در حالى كه مىفرمود : باقر ، باقر ، باقر ، بعد فرمود : او مردى از فرزندان من است كه حديث را به نحو خاصّى خواهد شكافت » . 2 - احنف بن قيس گويد : « در مورد كارى كه برايم پيش آمده بود نزد علىّ عليه السّلام رفتم ، ابن كوّاء و شبث بن ربعى آمدند و از آن حضرت اجازه شرفيابى خواستند ، پس علىّ عليه السّلام به من فرمود : چنانچه مايلى به آن دو اجازه بده چون تو پيش از ايشان براى كار آمده اى ( حقّ تقدّم با توست ) گويد : عرض كردم : اى امير مؤمنان به آن دو اجازهء\r\n","description":"","footnote":"","page_name":" 433 ","page_number":426},
  {"content":"\r\nورود دهيد ، هنگامى كه ايشان داخل شدند آن حضرت فرمود : چه چيز شما را واداشت كه در حروراء بر من خروج كنيد ؟ گفتند : ما دوست داشتيم كه از [ سپاه 
  ] خشم باشيم ، فرمود : اى واى بر شما ! مگر در حكومت من خشمى هم وجود دارد ؟ يا مگر غضبى خواهد بود تا گرفتارى چنين و چنان روى دهد ؟ سپس همچون پاره هاى ابر پائيزى از قبيله ها ما بين يك و دو و سه و چهار و پنج و شش و هفت و هشت و نه و ده نفر گرد هم آيند » . 3 - مفضّل بن عمر گويد : امام صادق عليه السّلام فرمود : « هنگامى كه به امام اجازه ( ظهور ) داده مىشود خدا را به نام عبرانيش مىخواند سيصد و سيزده نفر ياران آن حضرت براى او عليه السّلام گرد آورده مىشوند و همچون پاره پاره ابر پائيزىاند ، آنان پرچمدارنند ، بعضى از ايشان شبانه از بسترش ناپديد مىگردد و بامداد در مكَّه است ، و پاره اى از ايشان در روز ديده مىشود كه در ميان ابر مىرود و نام خودش و نام پدرش و مشخّصاتش و نسبش شناخته شده است ، عرض كردم : فدايت گردم كدام يك از ايشان از نظر ايمان برتر است ؟ فرمود : همان كه در روز ميان ابر مىرود . و ايشانند آن ناپديدشوندگان و اين آيه در مورد آنان نازل شده : « هر كجا باشيد خداوند شما را جملگى مىآورد » . « 1 »\r\n\r\n","description":"","footnote":"\r\n« 1 » البقرة : 148 .\r\n","page_name":" 434 ","page_number":427},
  {"content":"\r\n4 - ابو خالد كابلى از امام سجاد - يا از امام باقر - عليهما السّلام روايت كرده كه آن حضرت فرمود : « ناپديدشوندگان گروهى هستند كه از بسترهايشان گم مىشوند و صبح در مكَّه خواهند بود ، و اين است فرمايش خداى عزّ و جلّ : « هر كجا باشيد خداوند همگى شما را باز مىآورد و ايشان ياران حضرت قائم عليه السّلام مىباشند » . 5 - أبان بن تغلب گويد : « در مكَّه خدمت امام صادق عليه السّلام در مسجدى بودم ، و آن حضرت در حالى كه دست مرا گرفته بود ، به من فرمود : اى أبان در آيندهء نزديك خداوند سيصد و سيزده نفر را در همين مسجد شما گرد مىآورد ، و اهل مكَّه مىدانند كه پدرانشان و اجدادشان هنوز آفريده نشده‌اند ، آنان شمشيرها به ميان بسته‌اند ، بر هر شمشيرى اسم آن مرد و نام پدرش و مشخّصاتش و نسبش نوشته شده است ، پس ( آن حضرت ) نداكننده اى را دستور مىدهد و او آواز مىدهد : اين همان مهدى است كه بر طبق قضاوت داود و سليمان قضاوت مىكند و براى آن گواهى نمىطلبد » .\r\n","description":"","footnote":"","page_name":" 435 ","page_number":428},
  {"content":"\r\n6 - محمّد بن مسلم از امام باقر عليه السّلام روايت كرده كه آن حضرت در بيان اين فرمايش خداى تعالى كه مىفرمايد : * ( أَمَّنْ يُجِيبُ الْمُضْطَرَّ إِذا دَعاه ) * - الآية ، « يا كسى كه پاسخ مىدهد به درمانده هنگامى كه او را مىخواند » « 1 » فرمود : اين آيه در بارهء قائم عليه السّلام نازل شده است ، و جبرئيل به صورت پرندهء سفيدى بر ناودان كعبه نشسته و او نخستين خلق خداوند است از نظر بيعت با آن حضرت - مرادم جبرئيل است - و بعد آن سيصد و سيزده نفر با او بيعت مىكنند ، پس هر كس كه مانده در راه باشد در آن ساعت مىرسد ، و كسى كه [ درگير راه نشده باشد 
  ] از بستر خود ناپديد مىشود و اين همان فرمايش امير المؤمنين عليه السّلام است كه مىفرمايد : « آن گمشدگان از بسترهايشان » و نيز همان فرمايش خداى عزّ و جلّ است * ( فَاسْتَبِقُوا الْخَيْراتِ ) * - الآيه : « در نيكيها پيشى بجوئيد هر كجا كه باشيد خداوند همگى شما را باز مىآورد » آن حضرت فرمود : خيرات همان ولايت ما خاندان است » . 7 - أبان بن تغلب از امام صادق عليه السّلام روايت كرده كه آن حضرت فرمود : « خداوند\r\n\r\n","description":"","footnote":"\r\n« 1 » النمل : 62 .\r\n","page_name":" 436 ","page_number":429},
  {"content":"\r\nدر آينده سيصد و سيزده [ مرد 
  ] را در مسجدى [ در 
  ] مكَّه بر مىانگيزد ، و اهل مكَّه مىدانند كه آنان از پدرانشان و اجدادشان زاده نشده‌اند ( يعنى اهل مكَّه نيستند ) ، براى ايشان شمشيرهائى است كه هزار كلمه بر آن نوشته شده ، هر كلمه خود كليد هزار كلمه است ، خداوند از هر سرزمينى باد را برانگيزد تا بگويد : اين همان مهدى است كه بر طبق حكم داود حكم مىكند و به گواه نياز ندارد » . 8 - ابو الجارود گويد : امام باقر عليه السّلام فرمود : « اصحاب قائم سيصد و سيزده مرد از فرزندان عجم هستند كه پاره اى از آنان در روز ميان ابر برده مىشود و نام خودش و نام پدرش و نسبش و خصوصيّاتش شناخته مىشود ، بعضى از آنان در بسترش خفته باشد و بدون قرار قبلى در مكَّه با او ديدار كند » . 9 - ابو بصير از امام باقر عليه السّلام روايت كرده كه : « قائم « عليه السّلام در ميان گروهى به عدد اهل بدر - سيصد و سيزده تن - از ثنيّهء ( گردنه ) ذى طوى پائين مىآيد تا آنكه پشت خود را به حجر الأسود تكيه مىدهد و پرچم پيروز را به اهتراز در مىآورد » .\r\n","description":"","footnote":"","page_name":" 437 ","page_number":430},
  {"content":"\r\nعلىّ بن أبى حمزه گويد : من اين را به موسى بن جعفر عليهما السّلام عرض كردم ، فرمود :\r\n« كتاب منشور » ) *\r\nيعنى اين اعلاميه اى است پخش شده . 10 - حكيم بن سعد گويد : شنيدم علىّ عليه السّلام مىفرمود : « همانا ياران قائم همگى جوانند و پير در ميانشان نيست مگر به اندازهء سرمه در چشم يا به قدر نمك در توشه راه و كمترين چيز در توشهء راه نمك است » . 11 - علىّ بن أبى حمزه گويد : امام صادق عليه السّلام فرمود : « در همان ميان كه جوانان شيعه بر بامهايشان خفته‌اند ناگاه در يك شب بدون قرار قبلى [ به صاحب خود 
  ] مىرسند و صبح در مكَّه هستند » . 12 - سليمان بن هارون عجلىّ گويد : شنيدم امام صادق عليه السّلام مىفرمود : « همانا صاحب اين امر يارانش براى او نگهدارى شده‌اند ، اگر همهء مردم نيز از بين بروند\r\n","description":"","footnote":"","page_name":" 438 ","page_number":431},
  {"content":"\r\nخداوند يارانش را به او مىرساند ، و آنان همان كسانى هستند كه خداى عزّ و جلّ فرموده : * ( فَإِنْ يَكْفُرْ بِها هؤُلاءِ ) * - الآية « اگر اينان بدان كافر شوند پس به تحقيق ما گروهى را كه بدان كافر نيستند بر آن موكَّل كرده‌ايم » « 1 » و باز آنان همان كسانى هستند كه خداوند در بارهء آنان فرموده : * ( فَسَوْفَ يَأْتِي الله بِقَوْمٍ يُحِبُّهُمْ وَيُحِبُّونَه ) * - الآية « خداوند به زودى گروهى را خواهد آورد كه آنان را دوست مىدارد و آنان نيز او را دوست مىدارند ، در برابر مؤمنان فروتن و در برابر كافران با عزّت و درشتخو و سختگير هستند » . « 2 » 13 - ابو بصير از امام صادق عليه السّلام روايت كرده كه فرمود : « همانا اصحاب طالوت به رودى كه خداى تعالى فرمود : * ( مُبْتَلِيكُمْ بِنَهَرٍ ) * - « 3 » الآية » به زودى شما را به رودى خواهيم آزمود « مورد آزمايش قرار گرفتند ، و اصحاب قائم عليه السّلام نيز به همانند آن آزمايش مبتلا خواهند شد » ( لفظ آيه * ( إِنَّ الله مُبْتَلِيكُمْ ) * است ) .\r\n\r\n","description":"","footnote":"\r\n« 1 » الأنعام : 89 .\r\n« 2 » المائدة : 54 .\r\n« 3 » مضمون مأخوذ من قوله تعالى * ( إِنَّ اللَّه مُبْتَلِيكُمْ بِنَهَرٍ\r\nفي سورة البقرة : 249 .\r\n","page_name":" 439 ","page_number":432},
  {"content":"\r\n\r\n( باب - 21 ) ( آنچه در ذكر احوال شيعه به هنگام خروج قائم عليه السّلام و قبل و بعد از آن آمده است )\r\n1 - ابراهيم بن عبد الحميد گويد : كسى كه خود از امام صادق عليه السّلام شنيده براى من بازگو كرد كه آن حضرت مىفرمود : « هنگامى كه قائم عليه السّلام خروج كند كسى كه خود را از اهل اين امر مىپنداشته از اين امر خارج خواهد شد و ( به عكس ) افرادى چون خورشيد پرستان و ماه پرستان داخل در آن مىگردند . ( يا اينكه كسى كه خود را اهل اين امر مىدانسته از آن خارج و ديگرى كه وى همانند پرستندگان آفتاب و ماه به نظر مىآمده در اين امر داخل خواهد شد » . 2 - حريز از امام صادق عليه السّلام و آن حضرت از پدرش از علىّ بن الحسين عليهم السّلام روايت فرموده كه آن حضرت فرمود : « چون قائم قيام كند خداوند از هر مؤمنى بيمارى نقص و آفت را دور ساخته و نيرويش را به دو باز خواهد گردانيد » .\r\n","description":"","footnote":"","page_name":" 440 ","page_number":433},
  {"content":"\r\n3 - حبّهء عرنىّ گويد : امير المؤمنين عليه السّلام فرمود : « گوئى هم اكنون به شيعيانمان در مسجد كوفه مىنگرم كه خيمه ها زده‌اند و قرآن را بدان گونه كه نازل شده است به مردم مىآموزند ، بدانيد كه قائم ما چون قيام كند آن مسجد را خواهد شكست و قبلهء آن را راست خواهد كرد » .\r\nظاهرا در متن سقط دارد و به نظر مىرسد عبارت چنين بوده :\r\n« اذا قام أقام كسره و سوّى قبلته » ) *\r\n( يعنى چون آن حضرت قيام كند خرابى آن را بازسازى و قبلهء آن را استوار خواهد ساخت » . 4 - علىّ بن عقبة بن خالد از امام صادق عليه السّلام روايت كرده كه آن حضرت فرمود :\r\n« گوئى شيعيان علىّ را مىبينم كه مثانى ( قرآن ) در دست ايشان است و مردم را [ از نو 
  ] تعليم مىدهند » ( و ظاهر « المثاني » تصحيف « المثال » است ) . 5 - أصبغ بن نباته گويد : شنيدم علىّ عليه السّلام مىفرمود : « گوئى به عجم مىنگرم كه خيمه هايشان در مسجد كوفه است و به مردم قرآن را همان گونه كه نازل شده است\r\n","description":"","footnote":"","page_name":" 441 ","page_number":434},
  {"content":"\r\nمىآموزند ، عرض كردم : اى امير مؤمنان مگر ( اكنون قرآن ) همان گونه كه نازل شده نيست ؟ فرمود : نه ، هفتاد تن از قريش با نام خودشان و نامهاى پدرانشان از آن محو شده است ، و ابو لهب نيز جا گذاشته نشده مگر به منظور سرزنش رسول خدا صلَّى الله عليه و آله زيرا او عموى آن حضرت است « « 1 » . 6 - جعفر بن يحيى از پدرش ، از ابى [ عبد الله 
  ] جعفر [ بن محمّد 
  ] عليهما السّلام چنين روايت كرده كه آن حضرت فرمود : « چگونه خواهيد بود هنگامى كه ياران قائم عليه السّلام خيمه ها در مسجد كوفان زده باشند ، سپس فرمانى تازه بر ايشان بيرون آورده شود ، امرى نوين كه بر عرب سخت گران است » . 7 - ابو الصّباح كنانى گويد : « نزد امام صادق عليه السّلام بودم ، پيرمردى بر آن حضرت وارد شد و گفت فرزندم مرا نافرمانى كرده و [ برادرانم 
  ] به من ستم نموده‌اند پس امام صادق عليه السّلام فرمود : مگر نمىدانى كه حقّ را دولتى است و باطل را دولتى كه هر يك از آن دو در دولت رقيبش ( آن ديگرى ) ذليل است [ پس هر كه آسايش دولت باطل به او رسد در دوران دولت حقّ از او قصاص مىشود 
  ] » .\r\n\r\n","description":"","footnote":"\r\n« 1 » والد معظَّم در توضيح حديث فوق فرموده‌اند : عبارت « از قرآن هفتاد نفر محو شده‌اند - تا آخر » ظاهرش تحريف قرآن را مىرساند لكن اين سخن خلاف چيزى است كه اعلام شيعهء اماميّه بدان معتقدند ، و سند روايت نيز مشتمل بر حارث بن حصيره و صباح بن قيس المزنى است كه راوى نخست مجهول الحال است و دومى زيدى مذهب بوده و نزد ابن غضائرى نيز ضعيف است . بدين ترتيب خبر خالى از اعتبار و غير قابل استناد است .\r\n","page_name":" 442 ","page_number":435},
  {"content":"\r\n8 - محمّد بن جعفر بن محمّد عليهما السّلام از پدر خود ( امام صادق عليه السّلام ) روايت كرده كه فرمود : « هنگامى كه قائم قيام كند در كشورهاى روى زمين كسانى را بر مىانگيزد ، در هر سرزمين يك نفر را ، و به او مىگويد : فرمان تو در كف دست تو است ، هر گاه كارى براى تو پيش آمد كه آن را نفهميدى و ندانستى چگونه در آن حكم كنى ، به كف خود بنگر و به آنچه در آن ( مكتوب ) است عمل كن ، فرمود : و سپاهى به قسطنطنيّه گسيل مىدارد و چون آنان به كنار خليج برسند بر قدمهاى خويش چيزى نويسند و بر روى آب روان شوند پس چون روميان ايشان را بنگرند كه بر آب راه مىروند گويند : اينان كه اصحاب اويند اين چنين بر آب گام بر مىدارند پس او خود چگونه خواهد بود ؟ در اين هنگام دروازه هاى شهر را براى آنان مىگشايند و آنان داخل آن شهر مىشوند ، و در آنجا آنچه بخواهند دستور مىدهند » . 9 - أبان بن تغلب گويد : شنيدم امام صادق عليه السّلام مىفرمود : « جهان از ميان نمىرود\r\n","description":"","footnote":"","page_name":" 443 ","page_number":436},
  {"content":"\r\nتا آنگاه كه آواز دهنده اى از آسمان آواز برآورد : « اى اهل حقّ گرد هم آئيد » پس همگى در يك قطعه زمين فراهم آيند ، باز مرتبه اى ديگر آواز دهد : « اى اهل باطل گرد هم آئيد » پس آنان نيز بر قطعه زمينى جمع شوند ، عرض كردم : آيا اينان مىتوانند به ميان آنان در آيند ؟ فرمود : نه به خدا قسم ، و اين همان فرمايش خداى عزّ و جلّ است كه :\r\n« خداوند هرگز مؤمنان را بر آنچه شما هستيد وانگذارد تا آنگاه كه ناپاك را از پاك جدا سازد » . 10 - ابو بصير گويد : امام صادق عليه السّلام فرمود : « هر يك از شما بايد براى خروج قائم آماده كند هر چند يك تير ، كه خداى تعالى هر گاه از نيّت او آن را بداند اميدوارم كه در عمر او تأخير اندازد تا آنكه قائم را درك كند [ و از ياران و ياوران او باشد 
  ] » .\r\n","description":"","footnote":"","page_name":" 444 ","page_number":437},
  {"content":"\r\n\r\n( باب - 22 ) ( رواياتى در مورد اينكه قائم عليه السّلام دعوت جديد از نو آغاز خواهد كرد و اينكه اسلام غريبانه آشكار شد ، و سرانجام همان گونه غريب خواهد گرديد )\r\n1 - ابو بصير از كامل و از امام باقر عليه السّلام روايت كرده كه آن حضرت فرمود : « قائم ما چون قيام كند مردم را به امر نوينى دعوت خواهد نمود همان گونه كه رسول خدا صلَّى الله عليه و آله دعوت فرمود ، و اسلام غريبانه آغاز شد و باز همچنان كه شروع شده غريب خواهد گرديد ، و خوشا به حال غريبان » . 2 - ابو بصير از امام صادق عليه السّلام روايت كرده كه آن حضرت فرمود : « اسلام به غريبى آشكار شد و همان گونه كه شروع شده غريب خواهد گرديد ، پس خوشا به حال غريبان ، عرض كردم : خداوند حال شما را اصلاح فرمايد اين را براى من شرح دهيد ،\r\n","description":"","footnote":"","page_name":" 445 ","page_number":438},
  {"content":"\r\nفرمود : [ از آن جهت 
  ] كه دعوتكنندهء ما دعوت نوينى را از سر مىگيرد ، همان گونه كه رسول خدا صلَّى الله عليه و آله دعوت فرمود » .\r\nو باز از طريق ديگرى از ابى بصير همانند اين روايت از امام صادق عليه السّلام نقل شده است . 3 - مالك جهنى گويد : « به امام باقر عليه السّلام عرض كردم : ما صاحب اين امر را و يا حكومت اين امر را به گونه اى وصف مىكنيم كه احدى از مردم بدان گونه نيست ، فرمود :\r\nنه به خدا قسم [ هرگز 
  ] اين نخواهد شد تا آنكه او خود بر شما بدان احتجاج كند و شما را به سوى آن بخواند » . 4 - سعد بن أبى عمر [ و 
  ] جلَّاب از امام صادق عليه السّلام روايت كرده كه آن حضرت فرمود : « همانا اسلام غريبانه آغاز شد و در آينده نيز همان گونه كه آغاز شده به غريبى باز خواهد گشت ، پس خوشا به حال غريبان » . 5 - ابو بصير گويد : « به امام صادق عليه السّلام عرض كردم : مرا از معنى گفتار\r\n","description":"","footnote":"","page_name":" 446 ","page_number":439},
  {"content":"\r\nامير المؤمنين عليه السّلام كه مىفرمايد : « اسلام به غريبى آغاز شد و در آينده نيز بدان حال كه شروع شده باشد باز خواهد گشت پس خوشا به حال غريبان » آگاه فرما ، حضرت فرمود :\r\nاى ابا محمّد قائم هنگامى كه قيام كند دعوت نوينى را آغاز خواهد كرد همان گونه كه رسول خدا صلَّى الله عليه و آله دعوت فرمود ، ( ابو بصير ) گويد : برخاستم و سر آن حضرت را بوسيدم و عرض كردم : گواهى مىدهم كه تو در دنيا و آخرت امام منى ، دوست تو را دوست مىدارم و دشمن تو را دشمن مىدارم و گواهى مىدهم كه تو ولىّ خدائى ، آن حضرت فرمود : خدا تو را مورد رحمت قرار دهد » .\r\n\r\n( باب - 23 ) ( آنچه در بارهء سنّ امام قائم عليه السّلام آمده است ، و آنچه از روايات راجع به زمانى كه امر امامت به آن حضرت واگذار مىشود رسيده است )\r\n1 - ابو الجارود از امام باقر عليه السّلام روايت كرده كه شنيده است آن حضرت مىفرمايد :\r\n« آن امر ( منتظر ) در كمسنترين ما و گمنامترين ما است » .\r\n","description":"","footnote":"","page_name":" 447 ","page_number":440},
  {"content":"\r\nباز از طريق ديگرى از ابى الجارود ، از امام باقر عليه السّلام همانند حديث گذشته نقل شده است . 2 - ابو بصير گويد : « به يكى از آن دو - امام صادق يا امام باقر عليهما السّلام - عرض كردم :\r\nآيا مىشود اين امر به كسى كه به حدّ بلوغ نرسيده است برسد ؟ فرمود : در آينده نزديك خواهد شد ، عرض كردم : در اين صورت چه خواهد كرد ، فرمود : ( امام سابق ) براى او علم و كتابهائى به ارث مىنهد و او را به خودش وانمىگذارد » . 3 - ابو الجارود گويد : امام باقر عليه السّلام به من فرمود » اين امر نخواهد شد مگر در گمنامترين ما و جوانترين ما » . 4 - اسحاق بن صبّاح از امام رضا عليه السّلام روايت كرده كه آن حضرت فرمود : « همانا اين ( امر ) به زودى به كسى خواهد رسيد كه براى او حمل است . ( يعنى محتاج است كه او را با خود حمل كنند مراد كودكى است ) . ( و ممكن است « حمل » تصحيف « خمل » باشد و مراد فراموششدگى است ) .\r\n","description":"","footnote":"","page_name":" 448 ","page_number":441},
  {"content":"\r\nاى گروه شيعه - خداوند شما را مورد رحمت قرار دهد - بنگريد به آنچه از راستگويان عليهم السّلام در بارهء سنّ قائم عليه السّلام رسيده و گفتهء ايشان كه به هنگام رسيدن امر امامت به آن حضرت كمسالترين امامان و جوانترين آنان است و اينكه به هيچ يك از امامان پيش از او امر امامت در سنّى همانند او داده نشده است . و نيز بنگريد به فرمايش آنان : « و گمنامترين ما » كه با گمنامى آن حضرت به غايب بودن شخص او و پنهان بودن او از نظرها اشاره مىكنند ، و وقتى روايات بطور متّصل و متواتر در مورد اين گونه چيزها پيش از پيدايش آنها آمده ، و حدوث اين حوادث را پيش از بوجود آمدن آنها خبر داده ، و سپس آشكارا مشاهده شدن و پديد آمدن آن پيشبينىها را تحقّق بخشيده است ، لازم مىگردد كه شكّها از كسى كه خداوند دلش را گشوده و نور بخشيده و هدايتش فرموده و ديدهء او را روشنى عطا كرده بر طرف گردد . سپاس خداى را كه هر كدام از بندگانش را كه بخواهد به سبب تسليم آنان به امر او و امر اوليائش و يقين آنان به حقّانيّت همهء آنچه گفته است به رحمت خويش اختصاص مىدهد و نيز به اطمينان آنان به حقّ بودن هر آنچه امامان عليهم السّلام گفته‌اند بدون ترديد و شكّ در آنها ، زيرا كه خداى عزّ و جلّ مقام حجّتهاى خود را بالا برده و مقام ديگران را فرو آورده است مبادا بر ايشان بيگانگان باشند ، و پاداش تسليم شدن به گفته هاى آنان و بازگشتن به سوى\r\n","description":"","footnote":"","page_name":" 449 ","page_number":442},
  {"content":"\r\nايشان را هدايت و ثواب قرار داده و كيفر شكّ و ترديد در گفته هاى ايشان را كورى و عذاب و دردناك مقرّر فرموده ، و تنها از خداوند ثواب را بر آنچه كه بدان منّت گذاشته مىخواهيم ، و نيز بيشتر ساختن آنچه را كه مرحمت فرموده و نيكو نگرى در آنچه به سوى آن رهبرى فرموده است خواستاريم كه ما به واسطهء او و براى او هستيم .\r\n\r\n( باب - 24 ) ( در ذكر اسماعيل بن أبى عبد الله عليه السّلام و نيز دليل بر امامت موسى بن جعفر عليهما السّلام برادر او )\r\n1 - اسحاق بن عمّار صيرفى گويد : « برادرم اسماعيل بن عمّار براى امام صادق عليه السّلام دين و اعتقاد خود را بيان كرده و گفت : من گواهى مىدهم كه هيچ معبودى جز خداوند نيست ، و محمّد فرستادهء اوست و نيز اينكه شما - و شروع كرد به توصيف آنان يعنى امامان - يكى يكى تا رسيد به امام صادق عليه السّلام ، سپس گفت : و پس از شما اسماعيل . آن حضرت فرمود : ( آنچه گفتى درست است ) امّا اسماعيل نه » .\r\n","description":"","footnote":"","page_name":" 450 ","page_number":443},
  {"content":"\r\n2 - فيض بن مختار گويد : به امام صادق عليه السّلام عرض كردم : فدايت گردم چه مىفرمائيد در مورد زمينى كه من آن را از دولت مىگيرم و به عمّال خود اجاره مىدهم به اين شرط كه هر چه خداوند از آن بيرون آورد نصف يا ثلث آن و كمتر از اين يا بيشتر مال من باشد ، آيا اين درست است ؟ فرمود : اشكالى ندارد ، فرزند آن حضرت اسماعيل به او گفت : پدر جان فراموش كردى ، فرمود : فرزندم مگر من با مستأجرين خود چنين رفتار نمىكنم ؟ مگر به همين خاطر من بسيار به تو نمىگويم همراه من باش و تو اين كار را نمىكنى ، پس اسماعيل برخاست و بيرون رفت . من عرض كردم : فدايت گردم اسماعيل را چيست ( چرا ) كه با شما همراه نمىشود تا هر گاه شما از دنيا رفتيد كارها پس از شما به او برسد همچنان كه پس از پدرتان امور به شما رسيد ، حضرت فرمود : اى فيض ، وضع اسماعيل [ نسبت به من 
  ] مانند وضع من با پدرم نيست . عرض كردم : فدايت گردم من ترديد نداشتم در اينكه پس از شما مردم به او روى خواهند آورد ، پس اگر چيزى كه ما از آن بيم داريم ( وفات آن حضرت ) روى دهد - كه البتّه ما از خدا عافيت از آن مىطلبيم - در اين صورت به چه كسى بايد روى نمود ؟ حضرت از پاسخ به من خوددارى فرمود ، پس زانوى او را بوسيدم و عرض كردم : به پيرى من رحم كنيد كه سر و كار با آتش\r\n","description":"","footnote":"","page_name":" 451 ","page_number":444},
  {"content":"\r\nدوزخ خواهد بود ، به خدا قسم اگر من طمع مىداشتم كه پيش از تو بميرم غمى نداشتم امّا مىترسم پس از تو زنده بمانم ، پس به من فرمود : تو در جاى خود باش و برخاست و به سوى پرده اى كه در اطاق بود رفت و آن را بالا زده داخل شد و اندكى آنجا ماند سپس مرا صدا زد اى فيض به درون آى ، من داخل شدم و ديدم او در نمازخانهء خويش است و نماز گزارده و از قبله منحرف شده من مقابل او نشستم ، پس ابو الحسن موسى عليه السّلام بر او وارد شد كه در آن هنگام او پسر بچه اى بود و در دست او تازيانه اى بود حضرت او را بر زانوى خود نشاند و به او فرمود : پدر و مادرم فدايت اين تازيانه ( چوبين ) كه به دست دارى چيست ؟ گفت : به برادرم علىّ مىگذشتم كه ديدم اين را به دست داشت و چهارپائى را با آن مىزد من آن را از دستش گرفتم ، پس امام صادق عليه السّلام به من فرمود :\r\nاى فيض همانا صحيفه هاى ابراهيم و موسى عليه السّلام به رسول خدا صلَّى الله عليه و آله رسيد و او علىّ را بر آنها امين دانست ، سپس علىّ عليه السّلام حسن را بر آن امين گرفت ، سپس حسن عليه السّلام حسين را بر آنها امين گرفت و حسين عليه السّلام علىّ بن حسين را بر آنها امين گرفت ، سپس علىّ بن - حسين عليهما السّلام محمّد بن علىّ را بر آنها امين گرفت و پدرم مرا بر آنها امين گرفت ، و من اين فرزندم را با اينكه كم سنّ است بر آنها امين قرار دادم و آنها نزد اوست . من مقصود آن\r\n","description":"","footnote":"","page_name":" 452 ","page_number":445},
  {"content":"\r\nحضرت را دريافتم ، پس عرض كردم : فدايت گردم مرا بيش از اين چيزى بفرمائيد .\r\nفرمود : اى فيض هر گاه پدرم مىخواست كه دعايش ردّ نشود مرا در سمت راست خود مىنشاند و دعا مىكرد و من آمين مىگفتم ، پس دعايش ردّ نمىشد ، من نيز با اين فرزندم همچنان مىكنم ، و ديروز در همين موقف تو به يادم آمدى و من تو را به نيكى ياد كردم . فيض گويد : من از خوشحالى گريستم ، سپس به آن حضرت عرض كردم : اى سرور من برايم بيشتر بفرمائيد ، پس فرمود : هر گاه پدرم مىخواست به سفرى برود و من همراهش بودم و او را خواب مىگرفت و بر شترش سوار بود من شتر سوارى خود را به مركب او نزديك مىكردم و ساعد خود را بالش او مىكردم در يك يا دو ميل « 1 » راه تا از خواب رفع نياز مىنمود ، و اين فرزندم نيز با من همين گونه رفتار مىكند ، به آن حضرت عرض كردم : فدايت گردم برايم بيشتر بفرمائيد . پس فرمود : اى فيض آنچه را كه يعقوب از يوسف مىيافت من از اين فرزندم مىيابم ، عرض كردم : سرور من بيشتر بفرمائيد ، فرمود : او همان صاحب تو است كه او را پرسيدى ، برخيز و به حقّانيت او اقرار كن ، من برخاستم تا دست و سر او را بوسيدم و دعايش كردم ، پس امام صادق عليه السّلام فرمود : بدان كه در بار اوّل كه سؤال كردى به من اجازه داده نشده بود .\r\nعرض كردم : فدايت گردم مىتوانم آن را از تو نقل كنم ؟ فرمود : آرى براى عيال و اولاد\r\n\r\n","description":"","footnote":"\r\n« 1 » مسافتى است معادل 1609 متر .\r\n","page_name":" 453 ","page_number":446},
  {"content":"\r\nو رفيقانت ، و در آن هنگام همسرم و فرزندانم با من بودند و از رفيقانم نيز يونس بن ظبيان با من بود ، هنگامى كه اين خبر را به آنان گفتم ايشان خدا را به پاس اين نعمت شكرگزارى كردند ، و يونس گفت : به خدا قسم نپذيرم مگر اينكه آن را از خود آن حضرت بشنوم و شتاب داشت ، پس بيرون رفت و من از پى او رفتم ، هنگامى كه به در خانهء آن حضرت رسيدم يونس از ما پيشى گرفت ، شنيدم امام صادق عليه السّلام مىفرمايد :\r\nاى يونس مطلب همچنان است كه فيض به تو گفته ، ساكت باش و بپذير ، يونس گفت :\r\nشنيدم و اطاعت كردم ، سپس من داخل شدم امام صادق عليه السّلام موقعى كه وارد مىشدم به من فرمود : اى فيض او را با خود ببر [ او را با خود ببر 
  ] ( يعنى مطلب نزد خودت بماند ) عرض كردم : همين كار را كردم . 3 - وليد بن صبيح گويد : « ميان من و مردى كه عبد الجليل ناميده مىشد [ از قديم 
  ] سخنى بود و به من مىگفت : كه امام صادق عليه السّلام وصايت خود را به اسماعيل سپرده است ( او را وصىّ خود ساخته ) ، گويد ، من اين مطلب را به امام صادق عليه السّلام عرض كردم كه عبد الجليل به من بازگو كرده كه شما اسماعيل را وقتى زنده بود سه سال پيش از مرگش\r\n","description":"","footnote":"","page_name":" 454 ","page_number":447},
  {"content":"\r\nوصىّ خود قرار داده‌ايد ، فرمود : اى وليد نه به خدا قسم و اگر چنين كارى كرده‌ام نسبت به فلانى بوده - يعنى ابا الحسن موسى عليه السّلام - و نامش را برد » . 4 - جماعهء صائغ گويد : « من شنيدم كه مفضّل بن عمر از امام صادق عليه السّلام مىپرسيد :\r\nآيا خداوند فرمانبردارى از يك بنده را واجب مىسازد و بعد اخبار آسمانى را از او پوشيده بدارد ؟ امام صادق عليه السّلام به او فرمود : خداوند بزرگوارتر و كريمتر و به بندگانش دلسوزتر و مهربانتر از آن است كه فرمانبردارى از بنده اى را واجب گرداند آنگاه هر بامداد و شام خبرهاى آسمانى را از او مكتوم بدارد . وليد گويد : سپس ابو الحسن موسى عليه السّلام از راه رسيد ، امام صادق عليه السّلام به مفضّل فرمود : آيا خشنود مىشوى كه به صاحب كتاب علىّ عليه السّلام بنگرى ؟ مفضّل به آن حضرت عرض كرد : چه چيزى بيش از اين مىتواند مرا خوشحال كند . پس فرمود : اين همان صاحب كتاب علىّ عليه السّلام است ، آن كتاب مكنونى كه خداى عزّ و جلّ فرموده است : « جز پاكان كسى آن را مسّ نمىكند » . « 1 » 5 - محمّد بن اسحاق از پدر خود روايت كرده كه گفت : « بر امام صادق عليه السّلام وارد\r\n\r\n","description":"","footnote":"\r\n« 1 » الواقعة : 79 .\r\n","page_name":" 455 ","page_number":448},
  {"content":"\r\nشدم و از آن حضرت در بارهء صاحب امر پس از او سؤال كردم ، به من فرمود : او داراى به همه ( برّه يا بزغاله ) است ، و موسى عليه السّلام كودكى بود و با او ماده بزغاله اى مكَّى بود كه به آن مىگفت : به خدائى كه تو را آفريده است سجده كن » . 6 - معاوية بن وهب گويد : « بر امام صادق عليه السّلام وارد شدم و ابا الحسن موسى عليه السّلام را ديدم كه آن روز سه ساله بود و بزغاله اى از همين بزغاله هاى مكَّى با خود داشت و ريسمانى به گردن آن بود و به آن بزغاله مىگفت : به خدائى كه تو را آفريده ، سجده كن ، و آن حضرت سه بار اين كار را كرد ، پس پسر بچه اى به او گفت : آقاى من به او بگو بميرد ، موسى عليه السّلام به او گفت : اى واى تو ، من زنده كنم و بميرانم ؟ خداوند است كه زنده مىسازد و مىميراند » . 7 - و از سخنان مشهور امام صادق عليه السّلام است به هنگام ايستادن آن حضرت در كنار قبر اسماعيل كه : « اندوه من به خاطر خود تو بيش از دلتنگى از مرگ تو بر من دست يافته است ، خداوندا من هر آنچه را كه اسماعيل از حقّ من كه تو بر او واجب كرده بودى كوتاهى ورزيده به دو بخشيدم ، و تو نيز هر آنچه را كه او از حقّ تو در آنچه بر او واجب\r\n","description":"","footnote":"","page_name":" 456 ","page_number":449},
  {"content":"\r\nفرموده بودى كوتاهى نموده ، به خاطر من ببخش » . 8 - و از زرارة بن أعين روايت شده كه گفت : « بر امام صادق عليه السّلام وارد شدم ، و در سمت راست آن حضرت مير فرزندان او موسى عليه السّلام و روبرويش رختخواب و بسترى پوشيده شده قرار داشت ، پس به من فرمود : اى زراره ، داود بن كثير رقى و حمران و ابا بصير را نزد من بياور ، و در اين ميان مفضّل بن عمر به محضر آن حضرت وارد شد ، من بيرون رفتم و كسانى را كه آن حضرت دستور به احضارشان داده بود نزد او آوردم ، و مردم يك يك از پى هم وارد مىشدند تا اينكه سى نفر در آن خانه جمع شديم ، هنگامى كه مجلس پر شد ، آن حضرت فرمود : اى داود پوشش روى اسماعيل را برايم كنار بزن ، داود صورت او را باز كرد . امام صادق عليه السّلام فرمود : اى داود او زنده است يا مرده ؟ داود گفت : مولاى من او مرده است ، پس آن را به يكايك افراد نشان داد تا به آخرين كسى كه در مجلس بود رسيد و به جملگى ايشان ( اين مراسم را ) به پايان رسانيد هر يك از آنان مىگفت : مولاى من او مرده است ، پس فرمود : خدايا شاهد باش ، سپس دستور غسل و حنوط و در كفن پيچيدن او را داد ، هنگامى كه از كار او فراغت يافت به مفضّل فرمود : اى مفضّل كفن را از صورت او كنار بزن ، و او كفن را از رويش كنار زد ، پس فرمود : او زنده است يا مرده ؟ مفضّل گفت : مرده است ، فرمود : خدايا بر\r\n","description":"","footnote":"","page_name":" 457 ","page_number":450},
  {"content":"\r\nآنان گواه باش سپس او را به جانب قبرش برداشتند ، هنگامى كه در لحدش گذاشته شد آن حضرت فرمود : اى مفضّل صورتش را باز كن ، و به جمعيّت فرمود : او زنده است يا مرده ؟ ما عرض كرديم : مرده است ، فرمود : خدايا گواه باش و شما نيز شاهد باشيد كه به زودى باطل انديشان دچار شكّ و ترديد خواهند شد آنان مىخواهند نور خدا را با دهانهاى خويش خاموش كنند - و به موسى عليه السّلام اشاره فرمود « و خداوند نور خود را كامل خواهد ساخت هر چند مشركان را خوش نيايد » ، سپس ما بر او خاك ريختيم ، و بعد آن حضرت همان سخن را بر ما تكرار نموده فرمود : آن مردهء حنوطشدهء كفن گشته كه در اين لحد مدفون است چه كسى است ؟ عرض كرديم : اسماعيل ، فرمود : خدايا گواه باش ، سپس دست موسى عليه السّلام را گرفت و فرمود : او حقّ است و حقّ از اوست تا آنكه خداوند زمين و هر كه را كه بر روى زمين است وارث گردد » .\r\nو من اين حديث را نزد يكى از برادرانم يافتم ، و ياد آورد شد كه آن را از ابى المرجىّ بن محمّد الغمر التغلبى نسخه بردارى كرده و گفت كه آن را شخصى كه به ابى سهل معروف است از ابى الفرج ورّاق بندار قمّى از بندار از محمّد بن صدقه و محمّد بن عمرو از زراره براى او روايت كرده است .\r\nو ابو المرجىّ يادآور شد كه اين حديث را به يكى از برادرانش نشان داده و او گفته :\r\n","description":"","footnote":"","page_name":" 458 ","page_number":451},
  {"content":"\r\nكه آن را حسن بن منذر با سندى كه داشته از زراره براى او روايت نموده است ، و در آن افزوده كه امام صادق عليه السّلام فرمود : « به خدا سوگند صاحب شما [ بر شما 
  ] حتما ظهور خواهد كرد ، و بيعت هيچ كس را در گردن خود نخواهد داشت . و فرمود : صاحب شما ظاهر نمىگردد تا آنگاه كه اهل يقين در بارهء او شكّ كنند و به اين آيه تمسّك فرمود : * ( قُلْ هُوَ نَبَأٌ عَظِيمٌ أَنْتُمْ عَنْه مُعْرِضُونَ ) * ( بگو او خبر بزرگى است و شما از آن رو گردان هستيد ) . 9 - صفوان بن مهران جمّال گويد : منصور بن حازم و ابو ايّوب خزّاز از امام صادق عليه السّلام سؤال كردند و من با آن دو حاضر بودم ، گفتند : « خداوند ما را فداى شما گرداند همانا جانها صبح و شام خلاص مىشوند چه كسى پس از تو براى ما ( امام ) خواهد بود ؟ آن حضرت فرمود : چون چنان شود پس اين است - و دست خود را بر بندهء شايسته موسى عليه السّلام زد و او پسر بچّه اى پنج ساله بود كه دو جامهء سفيد بر تن داشت - و فرمود : اين ، و آن روز عبد الله بن جعفر نيز در آن اطاق حاضر بود » .\r\n[ شرح : اين باب اخبارش در ردّ بر اسماعيليّه است 
  ] .\r\n","description":"","footnote":"","page_name":" 459 ","page_number":452},
  {"content":"\r\n\r\n( باب - 25 ) آنچه رسيده در مورد اينكه كسى كه امام خود را بشناسد اين امر چه پيش افتد و چه دير شود او را زيانى نمىرساند )\r\n1 - زراره گويد : امام صادق عليه السّلام فرمود : « امام خود را بشناس كه چون او را شناختى اين امر چه پيش افتد و يا دير فرا رسد تو را زيانى نمىرساند » . 2 - فضيل بن يسار گويد : « از امام صادق عليه السّلام در مورد معنى فرمايش خداى عزّ و جلّ سؤال كردم كه مىفرمايد : * ( يَوْمَ نَدْعُوا كُلَّ أُناسٍ بِإِمامِهِمْ ) * ( روزى كه هر گروهى را با پيشوايشان فرا مىخوانيم ) آن حضرت فرمود : اى فضيل امام خود را بشناس ، كه تو چون امام خود را بشناسى به تو زيانى نمىرسد خواه اين امر پيش افتد يا تأخير كند ، و هر كس امامش را بشناسد سپس پيش از آنكه صاحب اين امر قيام كند وفات يابد همانند كسى است كه در سپاه آن حضرت نشسته باشد بلكه نه ، ( بهتر بگويم ) به منزلهء\r\n","description":"","footnote":"","page_name":" 460 ","page_number":453},
  {"content":"\r\nكسى است كه زير پرچم او نشسته باشد « محمّد بن يعقوب كلينىّ گويد : بعض اصحاب ، ( اين قسمت را ) چنين روايت كرده‌اند : « همچون كسى است كه در ركاب رسول خدا صلَّى الله عليه و آله به شهادت رسيده باشد » . 3 - ابو بصير گويد : « به امام صادق عليه السّلام عرض كردم : فدايت گردم فرج كى خواهد بود ؟ فرمود : اى ابا بصير مگر تو هم از آن جمله هستى كه دنيا را مىطلبند ؟ هر كس اين امر را بشناسد با انتظار او امور و مشكلاتش فرج يافته خواهد بود » . 4 - اسماعيل بن محمّد خزاعىّ گويد : « ابو بصير از امام صادق عليه السّلام سؤال مىكرد و من مىشنيدم كه گفت : به نظر شما من قائم عليه السّلام را درك خواهم كرد ؟ آن حضرت فرمود : اى ابا بصير مگر تو امام خود را نمىشناسى ؟ عرض كرد : چرا به خدا سوگند تو همان امام منى - و دست آن حضرت را گرفت - پس فرمود : به خدا قسم اى ابا بصير تو چه غمى دارى كه شمشير به كمر در سايهء رواق قائم عليه السّلام نباشى » . 5 - فضيل بن يسار گويد : شنيدم امام باقر عليه السّلام مىفرمود : « هر كس بميرد و امامى\r\n","description":"","footnote":"","page_name":" 461 ","page_number":454},
  {"content":"\r\nنداشته باشد مرگش مرگ جاهليّت باشد ، و هر كس بميرد در حالى كه به امام خويش آشنا است زيانى به حال او نخواهد داشت خواه اين امر پيش افتد و يا دير كند ، و هر كس بميرد در حالى كه آشنا به امام خويش است همانند كسى است كه [ به پا خاسته 
  ] در خدمت قائم عليه السّلام در خيمهء آن حضرت باشد » . 6 - عمر بن أبان گويد : شنيدم امام صادق عليه السّلام مىفرمود : « آن نشانه را بشناس كه چون آن را شناختى ديگر زيانى متوجّه تو نيست چه اين امر پيش افتد و چه تأخير كند ، همانا خداى تعالى مىفرمايد : « روزى كه هر گروهى را با امامشان فرا مىخوانيم » « 1 » پس هر كس امام خود را بشناسد همانند كسى است كه در خيمهء امام منتظر عليه السّلام باشد » . 7 - حمران بن أعين از امام صادق عليه السّلام روايت كرده كه آن حضرت فرمود : « امام خود را بشناس كه چون او را شناختى ديگر تو را زيانى نخواهد رسيد كه اين امر پيش افتد يا تأخير كند زيرا خداى تعالى مىفرمايد : « روزى كه هر گروهى را با امامشان فرا مىخوانيم » . هر كس امام خود را شناخت همانند كسى است كه در خيمه قائم عليه السّلام است .\r\n\r\n","description":"","footnote":"\r\n« 1 » الاسراء : 71 .\r\n","page_name":" 462 ","page_number":455},
  {"content":"\r\n\r\n( باب - 26 ) ( آنچه در مورد مدّت حكومت قائم عليه السّلام پس از قيام آن حضرت عليه السّلام رسيده است )\r\n1 - عبد الله بن أبي يعفور از امام صادق عليه السّلام روايت كرده كه آن حضرت فرمود :\r\n« حكومت قائم عليه السّلام [ يا قائم عليه السّلام حكومت مىكند در 
  ] نوزده سال و چند ماه است » . 2 - عبد الله بن أبي يعفور گويد : امام صادق عليه السّلام فرمود : « قائم ما نوزده سال و چند ماه حكومت مىكند » . 3 - جابر بن يزيد جعفى گويد : شنيدم امام باقر عليه السّلام مىفرمود : « به خدا قسم مردى\r\n","description":"","footnote":"","page_name":" 463 ","page_number":456},
  {"content":"\r\nاز ما اهل بيت سيصد سال [ و سيزده سال 
  ] به اضافهء نه حتما و بدون ترديد حكومت خواهد كرد ، گويد : به آن حضرت عرض كردم : [ و 
  ] اين كى خواهد شد ؟ فرمود : پس از وفات قائم عليه السّلام ، به آن حضرت عرض كردم : قائم عليه السّلام چقدر در عالم خود بر پا است تا از دنيا برود ؟ فرمود : نوزده سال از روز قيامش تا روز مرگش » . 4 - عبد الله بن أبى يعفور از امام صادق عليه السّلام روايت كرده كه فرمود : « همانا قائم عليه السّلام نوزده سال و چند ماه حكومت خواهد كرد » . اكنون كه غرضى را كه اراده آن را داشتيم بجا آورديم و بدان چه مقصود ما از آن بوده رسيديم - و در آن براى كسى كه داراى دلى باشد يا گوش فرا دهد و شاهد و آگاه باشد .\r\nكفايت و بلاغ است - پس خدا را به پاس انعامش بر ما سپاس مىگوئيم و به پاس احسانش بر ما او را شكر مىگزاريم بدان شكرى كه او شايستهء آن است و آن سپاسگزارى كه او در خور آن است و از او مىخواهيم كه بر محمّد و آل او كه برگزيدگان و نيكان و پاكانند درود فرستد و نيز از او مىخواهيم كه ما را به گفتار ثابت در زندگى\r\n","description":"","footnote":"","page_name":" 464 ","page_number":457},
  {"content":"\r\nدنيا و آخرت پابرجا بدارد و هدايت و دانش و بينش و دريافت ما را بيفزايد ، و دلهاى ما را پس از آنكه هدايتمان نموده گمراه نفرمايد و از جانب خود رحمتى بر ما ارزانى دارد كه او كريم و بخشنده است .\r\n* ( وَالْحَمْدُ لِلَّه رَبِّ الْعالَمِينَ ) * ، و صلَّى الله على محمّد و آله الطَّاهرين و سلَّم تسليما كثيرا مباركا زاكيا ناميا طيّبا .\r\nبه يارى خداوند اين ترجمه به اتمام رسيد در تهران - غرهء شهر رمضان المبارك 1404 خرداد 1363 محمّد جواد غفّارى - عفي عنه -\r\n\r\n","description":"","footnote":"","page_name":" 465 ","page_number":458}
  ]