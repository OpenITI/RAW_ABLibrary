[
  {"content":"\r\n\r\nدر آمدى بر\r\nسبك شناسى در ادبيات\r\nدكتر محمود عباديان\r\nمؤسسهء انتشارات آواى نور\r\n1372\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nبسم الله الرحمن الرحيم\r\nمناظرات تاريخى امام رضا عليه السلام\r\nبا پيروان مذاهب ومكاتب ديگر\r\nچاپ دوم\r\nبا ويرايش جديد واضافات\r\nآية الله العظمى ناصر مكارم شيرازى\r\n\r\n","description":"","footnote":"","page_name":" 1 ","page_number":3},
  {"content":"\r\n\r\nمكارم ، شيرازى ، ناصر ، 1305 - .\r\nمناظرات تاريخى امام رضا عليه السلام با پيروان مذاهب ومكاتب ديگر / ناصر مكارم شيرازى . -\r\nمشهد : بنياد پژوهشهاى اسلامى ، 1388 .\r\n100 ص .\r\nISBN 967 - 964 - 971 - 443 - 2\r\nفهرست نويسى بر اساس اطلاعات فيپا .\r\n1 . على بن موسى الرضا عليه السلام ، امام هشتم ، 153 ؟ - 203 ق . - مناظره ها . الف . بنياد پژوهشهاى اسلامى . ب . عنوان .\r\n1388 8 م 7 م / 2 / 47 bp\r\n957 / 297\r\nكتابخانهء ملى ايران 1873493\r\nبنياد پژوهشهاى اسلامى\r\nآستان قدس رضوى\r\nمناظرات تاريخى امام رضا عليه السلام\r\nبا پيروان مذاهب ومكاتب ديگر\r\nآية الله العظمى ناصر مكارم شيرازى\r\nويراستار : محمود نظرى پور\r\nچاپ دوم : [ با ويرايش جديد واضافات 
  ] 1388\r\n5000 نسخه ، رقعى / قيمت 10000 ريال\r\nچاپ وصحافى : مؤسسهء چاپ وانتشارات آستان قدس رضوى\r\nبنياد پژوهشهاى اسلامى ، مشهد : صندوق پستى 366 - 91735\r\nمراكز توزيع :\r\nتلفن ودورنگار واحد فروش بنياد پژوهشهاى اسلامى : 2230803\r\nفروشگاه هاى كتاب بنياد پژوهشهاى اسلامى ، مشهد : 2233923 ، قم : 7733 - 29\r\nشركت به نشر ، دفتر مركزى ( مشهد ) تلفن 7 - 8511136 ، دورنگار 8515560\r\nwww . islaic - rf . ir\r\ne - mail : info @ islamic - rf . ir\r\nحق چاپ محفوظ است\r\n\r\n","description":"","footnote":"","page_name":" 2 ","page_number":4},
  {"content":"\r\n . \r\n","description":"","footnote":"","page_name":" 3 ","page_number":5},
  {"content":"\r\n . \r\n","description":"","footnote":"","page_name":" 4 ","page_number":6},
  {"content":"\r\n\r\n\r\nيادداشت مؤلف\r\nبسم الله الرحمن الرحيم\r\nبيست و شش سال قبل در اوايل انقلاب اسلامى ، آستان قدس رضوى كنگر جهانى امام رضا عليه افضل التحية و الثناء را در مشهد برگزار كرد و جمع كثيرى از علما و شخصيت هاى برجستهء دينى در آن روز به اين كنگره دعوت شدند تا پيرامون ابعاد شخصيت حضرت ثامن الحجج عليه السلام بحث و بررسى جديدى را آغاز كنند و نتيجهء مكتوب آن را در اختيار عموم علاقه مندان و عاشقان مكتبش قرار دهند .\r\nدر آن ميان ، بحث و بررسى پيرامون حضرت رضا عليه السلام با پيرامون مذاهب و مكاتب كه از مهم ترين بحث هاى علمى مربوط به آن حضرت است ، به اين جانب واگذار شد . هنگامى كه گام در اين وادى گذاردم ، آن را اقيانوس عظيمى ديدم كه ورود در آن ، كار آسانى نيست . بر خداوند بزرگ تكيه كردم و از الطاف حضرت ثامن\r\n\r\n","description":"","footnote":"","page_name":" 5 ","page_number":7},
  {"content":"\r\n\r\nالحجج عليه السلام مدد خواستم . سرانجام ، كتابچه اى كه در خدمت شماست ، تهيه شد كه حاوى فشرده اى از آن مناظرات مهم كلامى است .\r\nاخيراً بنياد پژوهش هاى اسلامى آستان قدس رضوى كه در اين امور حقاً پيش گام است ، به فكر تجديد چاپ آن افتاده و از من خواسته است به ويرايش جديدى از آن بپردازم . اين كار در سفر تابستانى سال 1388 به مشهد بحمدالله انجام شد و كتاب به صورت كامل ترى آمادهء نشر گرديد .\r\nاميدوارم خوانندگان عزيز به هنگام مطالعهء اين كتاب در سه چيز بينديشند :\r\n1 . در عمق محتواى اين مناظرات ؛\r\n2 . در شيوهء بحث هاى آن حضرت عليه السلام از نظر فن مناظره ؛\r\n3 . در پيام هايى كه براى امروز ما دارد و بايد در مناظرات خود با مخالفان به كار بنديم .\r\nخداوند بزرگ همهء ما را از پويندگان راه آن حضرت و خاندان گرامى اش قرار دهد و از متمسكين به ذيل عنايتشان در دنيا و آخرت . آمين يا ربّ العالمين .\r\nمرداد ماه 1388 ش\r\nناصر مكارم شيرازى\r\nشعبان المعظم 1430 ق\r\n\r\n","description":"","footnote":"","page_name":" 6 ","page_number":8},
  {"content":"\r\n\r\n\r\nمقدَمه\r\nشك نيست زندگى امام على بن موسى الرضا عليه السلام ابعاد مختلفى دارد كه يكى از ابعاد مهم آن ، بُعد فرهنگى و علمى و پاسدارى از حريم عقايد اسلامى در برابر امواج سهمگين حملات مكتب ها و فرقه هاى مختلف به اصول و فروع اسلام در شرايط خاص عصر آن حضرت است . بررسى اين بُعد علمى كه از بُعد ولايت الهيه آن امام عليه السلام نشئت مى گيرد ، در شرايطى كه امروز در آن زندگى ، مى كنيم ، بسيار سازنده و راه گشا و حاوى رهنمودهاى دقيق و ظريفى در برخورد با مكتب ها و مذاهب مختلف است .\r\nهدف اين است كه در اين نوشتار ، اين بُعد زندگى امام عليه السلام را به طور فشرده و دقيق بررسى كنيم . براى پى بُردن به اهميت اين بخش از تاريخ درخشان زندگى امام عليه السلام بايد قبل از هر چيز امور زير را مورد توجه قرار دهيم :\r\n\r\n","description":"","footnote":"","page_name":" 7 ","page_number":9},
  {"content":"\r\n\r\n1 بافت حكومت بنى عباس و كيفيت موضع گيرى هاى آن ها در برابر ائمهء اهل بيت عليهم السلام ؛\r\n2 شرايط خاص فرهنگى و سياسى حاكم بر جامعهء اسلامى در آن روز ، مخصوصاً از نظر هجوم افكار بيگانگان و طوفان هاى سخت فكرى و عقيدتى و جريان هايى كه براى دگرگون ساختن حكومت اسلامى و كشاندن آن به موضع انفعالى و تبديل دستگاه خلافت به يك دستگاه سلطنت مستبد و بى رحم به كار افتاده بود ؛\r\n3 انگيزه هاى مأمون براى تشكيل جلسات مناظره با امام عليه السلام .\r\n\r\nبافت حكومت بنى عباس\r\nگرچه بنى اميه به نام اسلام و خلافت پيامبر صلى الله عليه و آله و خون خواهى عثمان و امثال اين عناوين روى كار آمدند ، امّا همين كه پايه هاى حكومت آن ها مستحكم شد ، يك باره نقاب از چهره كنار زدند و به سبب كينهء شديدى كه از اسلام داشتند ، حكومتى مستبد و خودكامه تشكيل دادند و به انتقام جويى حتى از پيامبر اسلام صلى الله عليه و آله و خاندان او پرداختند . « 1 » فراموش نكنيم كه معروف ترين چهرهء اين دودمان ،\r\n\r\n\r\n","description":"","footnote":"\r\n( 1 ) . هنگامى كه عثمان به خلافت رسيد ، ابوسفيان بر عثمان وارد شد و خطاب به او گفت : « اگر كسى غير از بنى اميه اين جا نيست ، رازى را با تو بگويم » و سپس گفت : « اى گروه بنى اميه ! هنگامى كه خلافت به تيم و عدى رسيد ، من در آن طمع داشتم و اكنون كه نصيب شما شده ، آن را مانند توپ بازى به چنگ گيريد و براى اولاد خود موروثى نماييد و اركان آن را بنى اميه قرار دهيد . قسم به آن چه ابوسفيان به آن قسم مى خورد [ بت هاى ايام جاهليت 
  ] ، بهشت و دوزخى در كار نيست ! » ( الاغانى ، ج 6 ، ص 99 ، طبع مصر ؛ النزاع و التخاصم ، ص 20 ؛ امام على بن ابى طالب عليه السلام ، ج 2 ، ص 249 ) .\r\nعبدالفتاح عبدالمقصود ، نويسند معروف معروف مصرى ، بعد از نقل سخن ابوسفيان در مجلس عثمان مى نويسد : « در تأييد سخن اين پير فرتوت ، بانگ « احسنت » از حاضرين برخاست و اين سخن راز درونى و اين شادى و آرزوى قديمى امويان بود ! » . وى اضافه مىكند : « ابوسفيان بعد از اين ماجرا كنار قبر حمزه سيد الشهدا آمد و با لگد بر قبر او كوبيد و گفت : حمزه ! مسئله اى كه ديروز بر سر آن با ما جنگ داشتى ، امروز به دست ماست و ما از « تيم » و « عدى » به آن سزاوارتر بوديم » ( شرح النهج البلاغه ، ابن ابى الحديد ، ج 4 ، ص 54 ؛ الغدير ، ج 1 ، ص 83 ؛ الامام على ، ج 4 ، ص 772 ؛ امام على بن ابى طالب عليه السلام ، ج 2 ، ص 253 ) . .\r\n","page_name":" 8 ","page_number":10},
  {"content":"\r\n\r\nابوسفيان ، همان كسى بود كه در تمام ميدان ها در برابر پيامبر صلى الله عليه و آله در صف مشركان قرار داشت و با پيروز شدن نهضت اسلامى تمام امتيازات ظالمانه اى را كه در جامعهء جاهلى به دست آورده بود ، از كف داد . « 1 » بنابراين ، جاى تعجب نيست كه دودمان او از اسلام\r\n\r\n\r\n","description":"","footnote":"\r\n( 1 ) - دكتر حسن ابراهيم حسن ، نويسند معروف مصرى ، در كتاب خود از پروفسور نيكلسون نقل مىكند كه او مى گويد : مسلمانان غلب بنى اميه را كه معاويه در رأس آن ها قرار داشت ، به منزل غلب دست اشراف مى دانستند . اين ها اشراف بت پرست بودند كه با پيامبر و ياران او به سختى مبارزه مى كردند و پيامبر با آن ها جنگ كرد تا اساس اشرافيت بت پرستى را از ميان برداشت و دين اسلام را رواج داد ( تاريخ سياسى اسلام ، ج 1 ، ص 308 ) .\r\n.\r\n","page_name":" 9 ","page_number":11},
  {"content":"\r\n\r\nانتقام بگيرد .\r\n\r\nويژگى هاى حكومت بنى اميه\r\nويژگى حكومت جبار امويان را مى توان در چند امر خلاصه كرد :\r\n1 - از ميان بردن ارزش هاى اسلامى ( زهد ، تقوا ، وارستگى ، علم و فضيلت ، پيشگام بودن در اسلام و ايمان و مانند اين ها ) ؛\r\n2 - احياى سنت هاى جاهلى و روى آوردن به تجملات پر هزينهء سلاطين ساسانى و فراعنهء مصر و قيصرها ، مانند ساختن كاخ هاى پر زرق و برق « 1 » و هر گونه اسراف و تبذير ؛ « 2 »\r\n\r\n\r\n","description":"","footnote":"\r\n( 1 ) . جرج جرداق مى نويسد : « بارزترين نمون امويين براى نشان دادن صفات و روحى بنى اميه ، معاوى بن ابى سفيان است . ما وقتى كه دربار او دقت كنيم ، مى بينيم كه او از اخلاق اسلامى فاصل بسيار داشت ، لباس ابريشمى مى پوشيد و در ظرف طلا و نقره غذا مى خورد و هنگامى كه ابو درداء به او مى گويد : از رسول خدا عليه السلام شنيدم كسى كه در ظرف طلا و نقره غذا بخورد ، شكم او را از آتش جهنم پر\r\n","page_name":" 10 ","page_number":12},
  {"content":"\r\n\r\n\r\n\r\n","description":"","footnote":"\r\nمى كنند ، در پاسخ ، بدون هيج ملاحظه اى مى گويد : اما من اشكالى در اين كار نمى بينم ! » ( الامام على ، ج 4 ، ص 775 ) .\r\n( 2 ) . معاويه ، بنيان گذار رژيم اموى ، خلافت اسلامى را به سلطنت موروثى به سبك پادشاهان ايران و روم تبديل كرده بود . پروفسور استاسيلاس كويارد فرانسوى مى گويد : « معاويه كاخ با عظمتى در شهر دمشق برافراشت و تخت خلافت را در تالار آن براى جلوس خود گذاشت و به رسم شهرياران بيگانه ، دربانان و سرايدارانى در آن جا برگماشت . و هنگامى كه بيرون مى رفت يك دسته پاسبانان مخصوص ( اسكورت ) گرداگردش را گرفته ، براى نگاهدارى وى به دنبالش مى رفتند . معاويه پسرش يزيد را جانشين تاچ و تخت خود نمود » ( سازمان هاى تمدن امپراتورى اسلام ، ص 18 - 19 ) .\r\nاز اين جا بود كه عمر به او مى گفت : « تو كسراى عرب هستى » و خودش نيز در برخى مجالس خصوصى از حكومت خود با ملك و پادشاهى تعبير مى كرد ( تاريخ يعقوبى ، ج 2 ، ص 202 ) و بعضى از كسانى كه به حضور وى بار مى يافتند ، به عنوان پادشاهى به او اداى احترام مى نمودند ( همان ، ج 2 ، ص 193 ) .\r\nخلفاى اموى تجمل پرستى و اسراف در بيت المال را جزء برنام خود قرار داده بودند و كارگزاران و مأموران آن ها نيز همين رويه را داشتند و اين روش در تمام شئون دولت ، در ميان كاركنان معمول شده بود .\r\nابن خلود مى نويسد : « حجاج بن يوسف براى آن كه ختنه سوران باشكوه براى پسرش برپا كند ، از ايرانيان دربار بزرگ ترين جشن هايى كه ديده بودند ، پرسش مى كرد و آنان از مراسم جشن هاى پرخرج و پرتجمل كه ديده بودند ، براى او تعريف كردند . او هم به تقليد آن ها چنان جشن باشكوهى برپاداشت ! » ( مقدم ابن خلدون ، ج 2 ، ص 240 ) . .\r\n","page_name":" 11 ","page_number":13},
  {"content":"\r\n\r\n3 - پنجه افكندن بر بيت المال مسلمين و هزينه كردن آن در امورى كه تنها پايه هاى حكومت آن ها را تقويت مى كرد و نه تنها سودى به حال جامعهء اسلامى نداشت ، بلكه شلاقى بود بر پشت مستمندان ، و همچنين بخشيدن پول هاى كلان به دار و دستهء فاسد و تبهكارشان و محروم ساختن مستحقان واقعى بيت المال ؛\r\n4 - مسلط ساختن جمعى از اوباش و افراد بى ايمان و بى سر و پا و بى تقوا بر سر مردم و عقب زدن چهره هاى پاك و باتقوا از صحنهء اجتماع و خانه نشين كردن صحابه و ياران پيامبر صلى الله عليه و آله « 1 » ؛\r\n5 اختناق و فساد و ظلم بى حساب و مبارزهء بى رحمانه با هر\r\n\r\n\r\n","description":"","footnote":"\r\n( 1 ) . در عصر خليف سوم عمار را آن قدر كتك زدند كه غش كرد و ابوذر را به شام و ربذه و اشتر و صعصعه را به شام و يمن تبعيد كردند و بعداً در زمان خلفاى بنى اميه و بنى عباس كار بالا گرفت .\r\nمعاويه حجربن عدى و عمربن الحمق را كشت و دستور داد هر كه شيع على است ، اگر لعن على عليه السلام نكند ، بايد كشته شود ( النصائح الكافيه ، ص 71 ، 82 ، 89 ، 91 ، 122 و 123 ؛ شرح نهج البلاغه ، ابن ابى الحديد ، ج 3 ، ص 17 14 ؛ مروج الذهب ، ج 3 ، ص 69 ، الكامل فى التاريخ ، ج 3 ، ص 194 187 ) . .\r\n","page_name":" 12 ","page_number":14},
  {"content":"\r\n\r\nچيز و هر كس كه در مسير خودكامگى آن ها قرار مى گرفت . « 1 »\r\n\r\n\r\n","description":"","footnote":"\r\n( 1 ) . در دو حكومت وحشت انگيز اموى كه نزديك به هفتاد سال طول كشيد ، جنايات و مظالم اموى ها به حدى بود كه اگر به تفصيل بيان گردد ، مثنوى هفتاد من كاغذ مىشود ، از قساوت و خشونت امويان داستان هاى بسيار شگفت انگيزى در تاريخ آورده اند كه حكايت ذيل نمونه اى از آن هاست . مسعودى مى نويسد : مردم اصفهان چند سال نتوانستند خراج مقرر را بپردازند . حجاج ، عربى بدوى را به ولايت آن جا گماشت و از او خواست كه خراج اصفهان را گردآورى كند . اعرابى چون به اصفهان رفت ، چند كس را ضامن گرفت و ده ماه به آن ها مهلت داد . چون در موعد مقرر خراج را نپرداختند ، آن ها را كه ضامن بودند ، بازداشت و خراج را مطالبه كرد . آن ها باز اظهار عدم توانايى نمودند . اعرابى سوگند ياد كرد كه اگر خراج را نياورند ، آنان را گردن بزند . يكى از آن ها پيش او رفت و اعرابى دستور داد تا گردنش را بزنند و بر آن نوشتند : فلان بن فلان ، بدهى خود را دادى ! پس فرمان داد تا آن سر را در كيسه اى نهادند و بر آن مهر زد و دومى را نيز چنين كرد . مردم ناچار از هر طريق كه بود ، خراجى را كه بر عهده داشتند ، جمع كردند و ادا نمودند ( مروج الذهب ، ج 3 ، ص 180 ، چاپ قاهره ) .\r\nدربار دوران حكومت حجاج بن يوسف كه يكى از دژخيمان رژيم منفور اموى بود و استيلاى او بر مردم به منزل تازيان عقوبت و شكنجه تعبير مى شد ، داستان هاى هولناكى نقل كرده اند كه ماى نفرت هر انسانى است . مؤلّف تجارب السلف مى گويد : در زندان او چند هزار كس از قاريان قرآن و فقها و بزرگان محبوس بودند و گفته بود تا به آنان آب آميخته با نمك و آهك بدهند ! ( تجارب السلف ، ص 75 ) . از رسوايى هاى بزرگ امويان خشونت و قساوتى بود كه دربار زيدبن على و فرزندش يحيى بن زيد نشان دادند . آنان جناز زيد را از قبر بيرون كشيدند و سرش را جدا كردند ، آن گاه به دمشق و از آن جا به مكه و مدينه بردند و بدنش را به دار آويختند و سه سال هم چنان بر سر دار بود ! پس از آن ، بدنش را پايين آوردند و آتش زدند و خاكستر او را در فرات ريختند ( مروج الذهب ، ج 3 ، ص 219 217 ؛ تاريخ يعقوبى ج 3 ، ص 66 ) . .\r\n","page_name":" 13 ","page_number":15},
  {"content":"\r\n\r\nسرانجام ، مردم مسلمان از اين وضع به تنگ آمدند و قيام ها پشت سر هم شروع شد و بيشتر اين قيام هاى خونين مخصوصاً از داستان طف و وقايع كربلا الهام مى گرفت . اموى ها با قساوت و خشونت بى نظيرى به سركوب اين قيام ها برخاستند ، تا اين كه سرانجام با قيام ايرانيان و رزمندگان شجاع خراسان به سركردگى ابومسلم ، اين شجرهء خبيثه به مصداق ( ( اجتثّت من فوق الارض ما لها من قرارٍ ) ) « 1 » ريشه كن شد و به زباله دانى تاريخ افتاد .\r\n\r\nخودكامگان عباسى\r\nنوبت به بنى عباس رسيد . آن ها از اين فرصت بسيار مناسب سپاسى و اجتماعى به نام اهل بيت پيامبر صلى الله عليه و آله و سلّم و به عنوان عباس عموى رسول خدا صلى الله عليه و آله و سلّم و با استفاده از شعار « الرضا لآل محمّد ، كه\r\n\r\n\r\n","description":"","footnote":"\r\n( 1 ) . ابراهيم / 26 . .\r\n","page_name":" 14 ","page_number":16},
  {"content":"\r\n\r\nشعار ثابت و قطعى انقلاب هاى اسلامى و مردمى بر ضد بنى اميه بود ، روى كار آمدند . « 1 »\r\nمردم مسلمان گمان مى كردند كه چون آن ها به راستى نسبتى با پيامبر صلى الله عليه و آله و سلّم دارند ، مى خواهند آيين و سنت او را زنده كنند و مرهمى بر زخم هاى جانكاه دوران بنى اميه بگذارند ؛ امّا بنى عباس به سرعت نقاب ها را كنار زدند و هنگامى كه پاى خود را محكم ديدند ، همان حكومت خودكامه و استبدادى و خفقان بار بنى اميه را تكرار كردند ، و حتى بسيارى از جنايت هاى آن ها از بنى اميه نيز پيشى گرفت ! « 2 »\r\n\r\n\r\n","description":"","footnote":"\r\n( 1 ) . تاريخ التمدن الاسلامى ، ج 1 ، ص 125 .\r\n( 2 ) . ستمى كه بنى عباس كردند ، هرگز بنى اميه نكردند . يكى از شعرا مى گويد :\r\n تاللهِ ما فعلت أمى فيهمُ * معشارَ ما فعلت بنو العبّاس ! \r\nبه خدا سوگند كه بنى اميه يك دهم ستمى را كه بنى عباس به « علويان » كردند ، روا نداشتند ( شرح ميميه ابوفراس ، ص 119 ) .\r\nبه راستى ، اشعارى كه شعراى آن زمان سروده اند ، آيين تمام نمايى است كه احساس جانكاه يأس و شكست و سرخوردگى آن نسل انقلاب را نشان مىدهد . يكى از شعراى آن زمان به نام ابوعطا افلح بن يسار الندى ( م 180 ق ) كه عصر امويان و عباسيان را درك كرده ، در مقايس اين دو عصر ، چنين آرزو مىكند :\r\n يا ليت جورَ بنى مروان دام لنا ! * وليت عدل بنى العبّاس فى النارِ \r\nاى كاش ظلم بنى مروان بر ما هم چنان ادامه داشت و اى كاش عدل بنى عباس در آتش مى سوخت ! ( المحاسن و المساوى ، ص 246 ؛ المهديه فى الاسلام ، ص 55 ) .\r\nگويند : منصور روزى از دوست دوران كودكى اش عبدالرحمان آفريقايى پرسيد : « كيف سلطانى من سلطان بنى اميه ؟ » .\r\nعبدالرحمان پاسخ داد : « ما رايت فى سلطانهم شيئاً من الجور الا رأيته فى سلطانك » ؛ در دوران سلطنت آنان هيچ ستمى نبود كه در سلطنت تو نديده باشم ( تاريخ الخلفاء ، ص 105 ) . .\r\n","page_name":" 15 ","page_number":17},
  {"content":"\r\n\r\nزندان ها در زمان آن ها گسترش عجيبى پيدا كرد و در بغداد زندان ها و شكنجه گاه هاى هولناكى تأسيس شد . « 1 » مخصوصاً كشتار\r\n\r\n\r\n","description":"","footnote":"\r\n( 1 ) . مسعودى دربار زندان ها در دور بنى عباس مى نويسد : از محوطه اى تشكيل مى شد كه اطراف آن را به جاى اتاق ، دخمه هايى احاطه كرده بود و بر درِ هر دخمه بوريايى آويخته بود و بعضى از زندانيان بند آهنين داشتند ( مروج الذهب ، ج 1 ، ص 290 ) .\r\nهمچنين يكى از مورّخان از زندانى در همين دوره در كوفه سخن مى گويد كه در آن ، روز از شب تشخيص داده نمى شد ؛ چه اين زندان هم از دخمه هايى تشكيل مى شد كه در زير زمين واقع شده بود . وقتى يكى از زندانيان از دنيا مى رفت ، او را همان جا كنار زندانيان ديگر رها مى كردند تا بپوسد ! در پايان ، ساختمان زندان را بر جنازه هاى متلاشى شده و متعفن و حتى زندانيانى كه هنوز جان در بدن داشتند و زنجيرهايى به پا داشتند ، ويران مى كردند ! ( مختصر تاريخ العرب ، ص 184 ) . .\r\n","page_name":" 16 ","page_number":18},
  {"content":"\r\n\r\nبى رحمانهء آل على عليه السلام و اولاد فاطمهء زهرا عليها السلام شدت گرفت . حيف و ميل بيت المال و غارت ذخاير اسلامى به حد اعلى رسيد و تشريفات و تجملات دربار آن ها از بنى اميه بيشتر شد . اموال عظيمى كه از طريق غنايم جنگى و گسترش اسلام و خراج به بيت المال سرازير مى شد و مى بايست در راه نشر فرهنگ اسلامى و عمران سرزمين ها پهناور اسلام و رفاه حال مستضعفان هزينه مى شد ، به طرز بسيار زننده اى صرف هوسرانى هاى آن ها مى گشت . « 1 » امّا خيلى زود مردم مسلمان ماهيت آن ها را شناختند و\r\n\r\n\r\n","description":"","footnote":"\r\n( 1 ) . كافى است كه در اين باره به كتاب مقاتل الطالبيين مراجعه كنيم و لااقل نامه اى را كه خوارزمى به اهل نيشابور نوشته است ، مورد مطالعه قرار دهيم . به عنوان شاهد ، به قسمتى از آن نامه اشاره مى كنيم :\r\nخوارزمى پس از اشاره به بسيارى از طالبيين كه به دست امويان و عباسيان كشته شدند و در شمار آنان از حضرت امام على بن موسى الرضا عليه السلام نيز نام مى برد ، مى نويسد : . . . ماليات ها جمع آورى مى شد ، ولى سپس آن ها را ميان ديلميان ، ترك ها ، اهل مغرب و فرغانه تقسيم مى كردند . چون يكى از پيشوايان دينى از خاندان پيامبر صلى الله عليه و آله در مى گذشت ، كسى جنازه اش را تشييع نمى كرد ، امّا وقتى دلقك يا بازيگر يا قاتلى از خودشان مى مرد ، قضات بر جنازه اش حضور مى يافتند !\r\nسپس مى افزايد : چگونه ملامت نكنيم قومى را كه عموزادگان خود را از گرسنگى مى كشتند ، ولى بر سرزمين هاى ترك و ديلم طلا و نقره نثار مى كردند ! از مغربى و فرغانى يارى مى طلبيدند ، ولى بر مهاجر و انصار ستم روا مى داشتند ! نبطى ها و كسانى را كه حتى از حرف زدند عاجز بودند ، به وزارت و فرماندهى مى گماردند ، ولى خاندان ابى طالب را از ميراث مادرشان و حقوق مالى جدشان باز مى داشتند ! ( مختصر اخبار الخلفاء ، ص 26 ) . .\r\n","page_name":" 17 ","page_number":19},
  {"content":"\r\n\r\nنطفهء انقلاب هاى مجدد بر ضد اين گروه سالوس و رياكار ، مخصوصاً در ايران زمين ، پرورده شد و بذر قيام هاى اسلامى و مردمى در همان سرزمين قهرمان پرور خراسان و زادگاه ابومسلم پرورش يافت .\r\nنوبت به مأمون رسيد . او كه شامهء سياسى قوى داشت و بسيار زيرك و هوشيار و در عين حال ، بى رحم و قسى القلب بود ، براى اين كه بر اين انقلاب ها پيشى بگيرد ، فوراً مركز حكومت را تغيير داد و از بغداد به قلب خراسان منتقل كرد تا از طريق تهديد و تطميع ، اين مركز مهم انقلاب را خاموش سازد و از نزديك ناظر بر اوضاع باشد . « 1 »\r\n\r\n\r\n","description":"","footnote":"\r\n( 1 ) . مى گويند : « مأمون جمعى از مأموران خود را نزد گروهى از خاندان ابى طالب ( كه در مدينه سكونت داشتند ) فرستاد و ايشان را كه على بن موسى الرضا عليه السلام نيز در ميانشان بود ، از مدينه به سوى خود ( خراسان ) حركت داد و دستور داد آنان را از راه بصره بياورند . كسى كه متصدى حركت و انتقال ايشان از مدينه به خراسان بود ، شخصى به نام « جلودى » بود . او آنان را بياورد تا بر مأمون وارد كرد و مأمون ايشان را در خانه اى فرود آورد و حضرت رضا عليه السلام را در خان جداگانه اى جاى داد و بسيار او را گرامى داشت » ( الارشاد ، ص 290 ) . .\r\n","page_name":" 18 ","page_number":20},
  {"content":"\r\n\r\nاز سوى ديگر ، او مى دانست تمام چشم ها در آن زمان به امام على بن موسى الرضا عليه السلام دوخته شده است و اوست كه مىتواند رهبر اين انقلاب بزرگ باشد . لذا پيش از آن كه مردم مقدمات كار را فراهم كنند و اطراف امام على بن موسى الرضا عليه السلام را بگيرند ، حضرت را مجبور ساخت كه به خراسان بيايد ، ظاهراً محترمانه و به عنوان ولايت عهد ، امّا در باطن ايشان را تحت نظر قرار داد « 1 » تا از اين جهت فكرش راحت باشد . او فكر مى كرد با اين دو برنامه ،\r\n\r\n\r\n","description":"","footnote":"\r\n( 1 ) . مأمون پيشنهاد خود مبنى بر واگذارى خلافت به آن حضرت را مطرح كرد . امام عليه السلام از پذيرفتن آن به شدت امتناع ورزيد . مأمون گفت : پس ولايت عهدى را به شما واگذار مى كنم . حضرت عليه السلام فرمود : مرا از اين كار معذور دار . فقال له المأمون كلاما فيه كالتهديد له على الامتناع عليه و قال فى كلامه : ان عمر بن الخطاب جعل الشورى فى ست احدهم جدك امير المؤمنين على بن ابى طالب عليه السلام و شرط فيمن خالف منهم ان يضرب عنقه و لابد من قبولك ما اريده منك ، فانى لا اجد محيصاً عنه » ؛ مأمون سخن تهديدآميزى به زبان آورد و در ضمن سخنانش گفت : عمربن خطاب خلافت را به طور مشورت ميان شش تن قرار داد كه يكى از آنان جد تو امير المؤمنين على بن ابى طالب عليه السلام بود و شرط كرد دربار آن كس كه از اين شش تن سرپيچى كند ، گردنش را بزنند و شما به ناچار بايد آن چه را من خواسته ام ، بپذيرى . من راهى جز اين ندارم . ( الارشاد ، ص 290 ) . .\r\n","page_name":" 19 ","page_number":21},
  {"content":"\r\n\r\nديگر خطرى حكومت او را تهديد نخواهد كرد . البته اين ها همه موضوع بحث ها مستقل ديگرى است كه در اين مقال جاى شرح آن ها نيست .\r\n\r\nشرايط خاص فرهنگى جامعه اسلامى در عصر عباسيان\r\nبا اين كه اسلام در عصر پيامبر عليه السلام از محيط حجاز بيرون نرفت ، ولى چون زيربنايى محكم و استوار داشت ، بعد از رحلت آن حضرت عليه السلام به سرعت رو به گسترش نهاد ؛ آن چنان كه در مدت كوتاهى سراسر دنياى متمدن آن عصر را فرا گرفت و باقى ماندهء تمدن هاى پنج گانهء عظيم روم ، ايران ، مصر ، يمن ، كلده و آشور را كه در شمال ، شرق ، غرب و جنوب حجاز بودند . در كورهء داغ خود فرو برد تا آن چه خرافه و ظلم و انحراف و فساد و استبداد بود ، بسوزد و آن چه مثبت و مفيد بود ، زير چتر تمدن شكوهمند اسلامى با صبغهء الهى و توحيدى بماند .\r\nطبيعت علم دوستى اسلام سبب شد كه به موازات پيشرفت هاى سياسى و عقيدتى در كشورهاى مختلف جهان ، دانش هاى آن كشور به محيط جامعهء اسلامى راه يابد و كتب علمى ديگران ، از يونان گرفته تا مصر و از هند تا ايران و روم ، به زبان تازى كه زبان اسلامى بود ، ترجمه شود . علماى اسلامى كه فروغ انديشهء خود را از مشعل قرآن كرفته بودند ، دانش هاى ديگران را مورد نقد و بررسى قرار دادند و ابتكارات و ابداعات جديد و فراوانى بر آن افزودند و\r\n\r\n","description":"","footnote":"","page_name":" 20 ","page_number":22},
  {"content":"\r\n\r\nصبغهء اسلامى آن را روشن ساختند .\r\nترجمهء آثار علمى ديگران از اواخر زمان امويان - كه خود از علم و اسلام بيگانه بودند - شروع شد و در عصر عباسيان ، مخصوصاً زمان هارون و مأمون ، شدت يافت ، همان گونه كه در اين زمان وسعت كشورهاى اسلامى به بالاترين حد خود در طول تاريخ رسيد . « 1 » البته اين حركت علمى چيزى نبود كه به\r\nوسيلهء عباسيان يا امويان پايه گذارى شده باشد ، بلكه نتيجهء مستقيم تعليمات اسلام در زمينهء علم بود كه براى آن ، وطنى قائل نبود و به حكم « اطلبوا العلم و لو بالصين » و « اطلبوا العلم و لو بسفك المهج و خوض اللجج » ، مسلمانان را به دنبال آن مى فرستاد ، هر چند در دور افتاده ترين نقاط جهان ، يعنى چين ، و با پرداختن هر گونه بها در اين\r\n\r\n\r\n","description":"","footnote":"\r\n( 1 ) . عصر هارون الرشيد كه كتاب الف ليله و ليله تصوير آن را به خاطر مى آورد و نيز عصر پسرش مأمون عصرى بود كه بغداد آخرين درج ترقى را در آن عصر پيمود ، و بر تمام بلاد مشرق زمين تفوق داشت . هارون نامش در تمام روى زمين منتشر شده بود و از چين و تاتار و . . . سفير به دربار وى مى فرستادند حتى شارلانى امپراتور فرانسه كه در حقيقت ، مالك تمام فرنگستان بود و از درياى آتلانتيك تا آلپ وسعت كشور او مى شد - ولى حكومتش در واقع مثل حكومت وحشى ها بود - سفراى خود را به دربار خلافت فرستاد و با كمال ادب تقاضا نمود كه وسايل آسايش زائران بيت المقدس را فراهم سازد ( تمدن اسلام و عرب ، ص 209 ) . .\r\n","page_name":" 21 ","page_number":23},
  {"content":"\r\n\r\nراه حتى خون قلب باشد .\r\nدر تواريخ آمده است كه مأمون شبى ارسطاطاليس حكيم معروف يونانى را در خواب ديد و از او مسائلى پرسيد و چون از خواب برخاست ، به فكر ترجمهء كتاب هاى آن حكيم افتاد . پس نامه اى به پادشاه روم نوشت و از وى خواست مجموعه اى از علوم قديم بلاد روم را براى او بفرستد . پادشاه روم پس از گفت و گوى بسيار ، اين درخواست را پذيرفت . « 1 » مأمون جمعى از دانشمندان مانند حجاج بن مطر ، ابن بطريق و سلمى سرپرست بين الحكمه ( كتابخانهء بسيار بزرگ و معروف بغداد ) را مأمور انجام اين مهم نمود . آنان آن چه را از بلاد روم يافتند و پسنديدند ، گرد آورى كرده ، نزد مأمون فرستادند و مأمون دستور ترجمهء آن ها را داد . « 2 »\r\n\r\n\r\n","description":"","footnote":"\r\n( 1 ) . الفهرست ( ابن نديم ) ، ص 353 ، فصل « ذكر السبب الذى من اجله كثرت كتب الفلسف و غيرها من العلوم القديم فى هذه البلاد » ( طبع قاهره ) .\r\n( 2 ) . ابن نديم مى گويد : اين خواب يكى از اسباب نشر كتاب هاى فلسفه گرديد . مأمون از راه مكاتبه كه با پادشاه روم داشت ، در مقام استفاده برآمد و از او خواست كه اجازه بدهد مأمون چند نفرى را به روم روانه دارد تا از علوم باستانى كه در خزائن آن جا بود ، چيزهايى را انتخاب كنند و با خود بياورند . پادشاه روم در ابتدا روى موافقت نشان نداد ، ولى بالاخره پذيرفت و جواب مساعد داد . مأمون گروهى از جمله حجاج بن مطر ، ابن بطريق ، سلمى متصدى بيت الحكمه و چند نفر ديگر را بدان سوى روانه داشت و آنان نيز چيزهايى را انتخاب كردند و با خود آوردند كه به امر مأمون ، هم آن ها ترجمه گرديد . گويند : يوحنا بن ماسويه نيز از جمل آن فرستادگان به روم بود ( الفهرست ( ابن نديم ) ، ص 353 ) . .\r\n","page_name":" 22 ","page_number":24},
  {"content":"\r\n\r\nابن ابى اصيبعه مؤلف طبقات الاطباء و ابوالفرج مؤلّف مختصر الدول و بعضى ديگر نيز اين داستان را نقل كرده اند و به نظر مى رسد كه همه آن ها را از الفهرست اقتباس كرده اند . « 1 »\r\nبدون شك ، خواب هاى سياست بازان كهنه كارى هم چون مأمون ساده نيست و جنبهء سياسى دارد ! آن ها در اين خواب ها امورى را مى بينند كه پايه هاى كاخ بيدادگرى شان را محكم مى سازد . به هر حال ، اين عمل مأمون از نظر تحليل سياسى احتمال دارد به سبب امور زير انجام شده باشد :\r\n1 - مأمون براى اين كه خود را مسلمانى طرفدار علم و دانش نشان دهد ، دست به اين كار زد تا از اين طريق ، امتياز و وجهه اى كسب كند ؛\r\n2 - او مى خواست به اين وسيله ، نوعى سرگرمى براى مردم در برابر مشكلات اجتماعى و خفقان سياسى درست كند ؛\r\n3 - هدف او جلب افكار انديشمندان و متفكران جامعهء اسلامى\r\n\r\n\r\n","description":"","footnote":"\r\n( 1 ) . همين نكته را جرجى زيدان در كتاب تاريخ التمدن الاسلامى ( ج 2 ، ص 157 ، طبع بيروت ) ذكر كرده است . .\r\n","page_name":" 23 ","page_number":25},
  {"content":"\r\n\r\nبه سوى خود و در نتيجه ، تقويت پايه هاى حكومت بود ؛\r\n4 - او مى خواست از اين طريق ، دكانى در برابر مكتب علمى اهل بيت پيامبر صلى الله عليه و آله كه در ميدان علم و فضيلت در اوج شهرت بودند ، باز كند « 1 » و بدين وسيله ، از مشتريان آن مكتب و فروغ آن بكاهد ؛\r\n5 - او مى خواست ثابت كند كه دستگاه خلافت بنى عباس شايستگى حكومت بر كشورهايى هم چون ايران ، روم و مصر را دارد .\r\n\r\n\r\n","description":"","footnote":"\r\n( 1 ) . آرى آن چه خلفا را رنج مى داد ، موضوع اهل بين عليه السلام بود كه مى ديدند مردم علاق مخصوص به اين خانواده دارند و رفته رفته نفوذ معنوى آنان بيشتر مى گردد . البته عامل اساسى در اين نفوذ هم جنب علمى اهل بيت عليه السلام بود كه مردم را از دورترين ممالك اسلامى به سوى آن ها مى كشانيد و مطالب پوچ متكلمان نيز در مقابل عظمت علمى امامان عليه السلام خود را مى باختند و در بحث هاى علمى شكست مى خوردند . حتى بزرگترين دانشمند عصر ، ابن ابى العوجا گفت : در روى زمين اگر علمى در صورت انسان باشد ، آن جعفر بن محمّد ( امام صادق ( ع ) ) است . ( بنگرديد به : الاحتجاج ، ج 2 ، ص 377 ) .\r\nمأمون جلسات زيادى تشكيل داد و دانشمندان را جمع كرد تا بلكه بتواند امام رضا عليه السلام را در مقابل آن ها عاجز كند ، لكن هميشه نتيجه معكوس بود و امام عليه السلام غالب مى شد . ( عيون اخبار الرضا ، ج 2 ، ص 231 ) . .\r\n","page_name":" 24 ","page_number":26},
  {"content":"\r\n\r\nالبته منافاتى در ميان اين احتمالات پنج گانه نيست و ممكن است همهء آن ها مورد توجه مأمون بوده است ، ولى علت هر چه باشد ، در اين مسئله شك نيست كه او در ترجمهء كتاب هاى يونانى بسيار كوشش نمود و پول زيادى در اين راه صرف كرد ، به طورى كه مى گويند گاه در مقابل وزن كتاب ها طلا مى داد . او به قدرى به ترجمهء كتاب ها توجه داشت كه روى هر كتابى كه به نام او ترجمه مى شد ، علامتى مى گذاشت و مردم را به خواندن و فراگرفتن آن علوم تشويق مى كرد . « 1 » مأمون با حكما خلوت و از معاشرت آن ها اظهار خشنودى مى كرد .\r\n\r\n\r\n","description":"","footnote":"\r\n( 1 ) . ر . ك : تاريخ التمدن الاسلامى ، ج 2 ، ص 157 . نهضت عظيم علمى در اوايل حكومت عباسيان و شوق و شور بزرگى كه در مسلمانان براى تحصيل كتب يونانى و ترجم آن ها پيدا شد ، از آن چه ويتينگون ( به نقل براون از او ) بيان مىكند ، پيداست . وى مى گويد : فعاليت عجيب علمى مسلمين كمتر از فتوحات حيرت انگيز آن ها نبود ؛ از جمله اين كه قيصر روم ( بيزانس ) متعجب شد وقتى كه ديد از جمل شروط صلحى كه وحشيان غالب ( مقصود مسلمانان است ! ) به روميان تحميل كردند ، حق جمع آورى و خريد نسخه هاى كتب يونانى بود و نيز تعجب كرد از اين كه يك نسخ مصور كتاب ديسقوريدس ( مفردات ادويه ) بهترين هديه اى بود كه او به يك امير مسلمان دوست اهدا كرد ( سيد حسن تقوى زاده ، « تاريخ علوم در اسلام » ، مقالات و بررسيها ، دفتر پنجم و ششم ، بهار و تابستان 1350 ، ص 230 و 231 ) . .\r\n","page_name":" 25 ","page_number":27},
  {"content":"\r\n\r\nبه اين ترتيب ، نشر دانش هاى ديگران در كنار دانش هاى اسلامى ، مسئلهء مطلوب روز شد . حتى اشراف و اعيان دولت كه معمولًا شامهء تيز و حساسى در اين گونه امور دارند ، خط مأمون را تعقيب كردند و ارباب علم و فلسفه و منطق را گرامى داشتند و در نتيجه ، مترجمان بسيارى از عراق ، شام و ايران به بغداد آمدند كه مورخ معروف مسيحى جرجى زيدان به بخشى از اين مطالب اشاره كرده است . « 1 »\r\nامّا آن چه مايهء نگرانى بود ، اين بود كه در بين اين مترجمان افرادى از پيروان متعصب و سرسخت مذاهب ديگر مانند زردشتيان ، صابئان ، نسطوريان ، روميان و برهمن هاى هند بودند كه آثار علمى بيگانه را از زبان هاى يونانى ، فارسى ، سريانى ، هندى ، لاتين و غيره به عربى ترجمه مى كردند . به يقين ، همهء آن ها در كار خود حسن نيت نداشتند و گروهى از آنان سعى مى كردند كه آب را گل آلود كرده ، ماهى بگيرند و از اين بازار داغ انتقال علوم بيگانه به محيط اسلام ، براى نشر عقايد فاسد و مسموم خود فرصتى به دست آورند . درست به همين علت ، عقايد فاسد و مسموم خود فرصتى به دست آورند . درست به همين علت ، عقايد خرافى و افكار انحرافى و غير اسلامى در لا به لاى اين كتب به ظاهر علمى به محيط اسلام راه يافت و به سرعت در افكار گروهى از جوانان و افراد ساده دل و\r\n\r\n\r\n","description":"","footnote":"\r\n( 1 ) . جرجى زيدان بخشى از كتاب خود را به اين موضوع اختصاص داده است ( تاريخ التمدن الاسلامى ، ج 2 ، ص 156 - 187 ) . .\r\n","page_name":" 26 ","page_number":28},
  {"content":"\r\n\r\nبى آلايش نفوذ كرد . « 1 »\r\nبى ترديد ، در آن زمان يك هيئت نيرومند علمى كه از تقوا و دلسوزى برخوردار باشد . در دربار عباسيان وجود نداشت كه آثار علمى بيگانگان را مورد نقد و بررسى دقيق قرار دهد و آن ها را با فيلتر جهان بينى صاف اسلامى تصفيه كند . دردها و ناخالصى ها را بگيرد و مطالب صحيح و پيراسته را در اختيار جامعهء اسلامى بگذارد .\r\nمهم اين جاست كه اين شرايط خاص فكرى و فرهنگى وظيفهء سنگينى را بر دوش امام على بن موسى الرضا عليه السلام گذاشت ، و آن امام\r\n\r\n\r\n","description":"","footnote":"\r\n( 1 ) . دكتر طه حسين ، انديشمند نابيناى مصرى ، دربار تأثير ناروايى كه آشنايى مسلمانان با فرهنگ هاى بيگانه به خصوص فرهنگ يونانى گذاشت ، مى نويسد : سپس چيزى نگذشت كه با فرهنگ هاى بيگانه به خصوص فرهنگ يونانى و از همه بيشتر با فلسف يونانى آشنا شدند . اين ها همه روى مسلمانان اثر گذاشت و آن را وسيل دفاع از دين خود قرار دادند . آن گاه قدمى فراتر نهادند و عقل قاصر بشرى را بر هر چيزى حاكم شمردند و گمان كردند تنها عقل سرچشم معرفت است و تدريجاً خود را بى نياز از سرچشم وحى دانستند اين ايمان افراطى به عقل ، آنان را فريفته ساخت و به افراط و دورى از حق گرفتار آمدند . همين اشتباه بود كه درهاى اختلاف را به روى آنان گشود و هر جمعيتى به استدلالات واهى تمسك جستند و شمار فرقه هاى آنان را از هفتاد گذراند . ( آيين اسلام ، ص 266 ) . .\r\n","page_name":" 27 ","page_number":29},
  {"content":"\r\n\r\nبزرگوار كه در آن عصر مى زيست ، به خوبى از اين وضع خطرناك آگاه بود . لذا دامن همت به كمر زد و انقلاب فكرى عميقى ايجاد فرمود ، و در برابر اين امواج سهمگين و تندبادهاى خطرناك ، اصالت جامعهء اسلامى را حفظ كرد و سرانجام ، اين كشتى را با لنگر وجود خويش از سقوط در گرداب خطرناك انحراف و التقاط رهايى بخشيد . « 1 »\r\nاهميت اين مسئله آن گاه روشن تر مىشود كه بدانيم وسعت كشورهاى اسلامى در عصر هارون و مأمون به آخرين حد خود رسيد ، به طورى كه بعضى از مورخان معروف تصريح كرده اند در هيچ عصر و زمانى چنان حكومت گسترده اى در جهان وجود نداشت ( تنها وسعت كشور اسكندر كبير را با آن قابل مقايسه مى دانند ) . در آن دوره ، كشورهاى زير همه در قلمرو اسلام قرار گرفتند : ايران ، افغانستان ، سند ، تركستان ، قفقاز ، تركيه ، عراق ، سوريه ، فلسطين ، عربستان ، سودان ، الجزاير ، تونس ، مراكش و\r\n\r\n\r\n","description":"","footnote":"\r\n( 1 ) . به خصوص كه چون كتب فلسفى و علمى بسيارى از زبان يونانى و سريانى و غير آن ها به زبان عربى ترجمه شده بود ، مردم به تعليم علوم عقلى و استدلالى روى آورده بودند و علاوه بر آن ، مأمون خليف عباسى ( 195 - 218 ق ) به عقيد بعضى معتزلى مذهب بود و به استدلال عقلى در مذاهب علاقه نشان مى داد و در نتيجه ، بحث هاى عقلى و استدلالى در آن ايام رواج كامل و بازار گرمى داشت . .\r\n","page_name":" 28 ","page_number":30},
  {"content":"\r\n\r\nاسپانيا ( اندلس ) . به اين ترتيب ، مساحت كشورهاى اسلامى در عصر عباسيان ، بدون محاسبهء اسپانيا ، برابر با مساحت تمام قارهء اروپا بود يا بيشتر . « 1 »\r\nطبيعى است كه فرهنگ تمام اين كشور ها به مركز اسلام نفوذ مى كرد و مى خواست با فرهنگ اسلام آميخته شود ، در حالى كه غث و سمين و سره و ناسره در هم آميخته بود .\r\nانگيزهء اصلى مأمون براى تشكيل جلسات مناظره\r\nمى دانيم مأمون پس از تحميل مقام ولايت عهدى به امام على بن موسى الرضا عليه السلام به خاطر حفظ موقعيت خويش و ثبات مقام خلافت كه خود داستان مشروح و مفصلى دارد ، امام عليه السلام را از مدينه به طوس دعوت كرد و هگام ورود امام عليه السلام به خراسان جلسات\r\n\r\n\r\n","description":"","footnote":"\r\n( 1 ) . گوستاولوبون مى گويد : اسلام در عصر هارون و پسرش مأمون به اوج گسترش خود رسيده بود ، چه كشور آن ها در آسيا تا سر حد چين گسترش يافته و در آفريقا هم بربرها در برابر حملات عرب تا حبشه ، و يونانيان با بسفور متوارى شده ، و از سمت مغرب دامن آن تا اقيانوس اطلس وسعت پيدا كرده بود و در طول دو قرن ، اين قبايل و طوايف پردل كه تعليمات پيامبر اسلام صلى الله عليه و آله تمام آنان را ملت واحدى قرار داده بود ، از حيث وسعت خاك ، در رديف بزرگ ترين كشورهاى جهان قرار گرفتند و اين حكومت وسيع نه فقط از نظر نيرو و قدرت ، بلكه در تمدن نيز بر تمام دنيا تفوق داشت ( تمدن اسلام و عرب ، ص 215 - 216 ) . .\r\n","page_name":" 29 ","page_number":31},
  {"content":"\r\n\r\nگستردهء بحث و مناظره تشكيل داد و اكابر علماى زمان ، اعم از مسلمان و غير مسلمان ، را به اين جلسات دعوت نمود .\r\nبى شك پوشش ظاهرى اين دعوت ، اثبات و تبيين مقام والاى امام عليه السلام در رشته هاى مختلف علوم و مكتب علوم و مكتب اسلام بود ، امّا در اين كه زير اين پوشش ظاهرى چه صورتى پنهان بود ، در ميان محققان گفت وگوست :\r\n1 - گروهى كه با بدبينى اين مسائل را مى نگرند - و حق دارند كه بدبين باشند ، چرا كه اصل در تفسير نگرش ها و رفتار سياسى جباران بر بدبينى است - مى گويند : مأمون هدفى جز اين نداشت كه به پندار خويش مقام امام عليه السلام را در انظار مردم ، مخصوصاً ايرانيان كه سخت به اهل بيت عصمت عليه السلام علاقه داشتند و عشق مى ورزيدند ، پايين بياورد ، به گمان اين كه امام عليه السلام تنها به مسائل ساده اى از قرآن و حديث آشناست و از فنون علم و استدلال بى بهره است .\r\nاينان براى اثبات اين مدعا به گفتار خود مأمون كه در متون اسلامى آمده است ، استدلال مى كنند ، چنان كه در روايتى از نوفلى يار نزديك امام عليه السلام مى خوانيم :\r\nسليمان مروزى ، عالم معروف علم كلام در خطهء خراسان ، نزد مأمون آمد . مأمون او را گرامى داشت و انعام فراوان داد . سپس به او گفت : پسر عمويم على بن موسى عليه السلام از حجاز نزد من آمده و او علم كلام ( عقايد ) و دانشمندان اين علم را دوست دارد . اگر مايلى روز\r\n\r\n","description":"","footnote":"","page_name":" 30 ","page_number":32},
  {"content":"\r\n\r\nترويه « 1 » نزد ما بيا و با او به بحث و مناظره بنشين .\r\nسليمان كه به علم و دانش خود مغرور بود ، گفت : اى امير المؤمنان ! من دوست ندارم از شخصى مثل او در مجلس تو در حضور جماعتى از بنى هاشم سؤال كنم ؛ مبادا از عهده برنيايد و مقامش پايين آيد . من نمى توانم سخن را با امثال او زياد تعقيب كنم !\r\nمأمون گفت : اكنون كه چنين است ، مانعى ندارد . در مجلسى از من و او دعوت كن و در اين صورت ، سرزنشى بر من نخواهد بود . « 2 »\r\nچنان كه بعداً خواهيم ديد ، امام عليه السلام در آن مجلس ، سخت سليمان را در تنگنا قرار داد تمام راه هاى جواب را بر او بست و ضعف و ناوانى او را آشكار ساخت .\r\nشاهد ديگر ، حديثى از خود امام على بن موسى الرضا عليه السلام است در هنگامى كه مأمون مجالس بحث و مناظره تشكيل مى داد و شخصاً در مقابل مخالفان اهل بيت عليه السلام به بحث مى نشست و امامت\r\n\r\n\r\n","description":"","footnote":"\r\n( 1 ) . روز هشتم ماه ذى الحجه . اّنتخاب اين روز شايد براى اجتماع گروه بيشترى از علما بوده است .\r\n( 2 ) . عيون أخبار الرضا ، ج 1 ، ص 179 ؛ بحار الأنوار ، ج 49 ، ص 177 . .\r\n","page_name":" 31 ","page_number":33},
  {"content":"\r\n\r\nامير المؤمنان على عليه السلام و برترى او را بر تمام صحابه روشن مى ساخت تا به امام على بن موسى الرضا عليه السلام تقرب جويد ، امّا امام عليه السلام به برخى از يارانش كه مورد وثوق بودند ، چنين فرمود :\r\n« لا تغترّوا بقوله ، فما يقتلني و الله غيره ، و لكنّه لابدّ لي من الصّبر حتّي يبلغ الكتاب أجله ! » ؛\r\nفريب سخنان او را نخوريد ؛ به خدا سوگند ، هيچ كس جز او مرا به قتل نمى رساند ، ولى چاره اى جز صبر ندارم تا دوران زندگى ام به سرآيد . « 1 »\r\nالبته مأمون حق داشت كه اين گونه با كمال صراحت از مكتب امير مؤمنان على عليه السلام دفاع كند ؛ زيرا از يك سو شعار حكومت عباسيان شعار « الرضا من آل محمّد صلى الله عليه و آله و سلّم » بود و به\r\nبركت آن توانستند روى كار آيند و از سوى ديگر ، ستون فقرات لشكر و رجال حكومتش را ايرانيان تشكيل مى دادند كه عاشق مكتب اهل بيت عليهم السلام بودند و براى حفظ آن ها راهى جز اين نداشت .\r\nبه هر حال ، تعبيرات امام عليه السلام در حديث فوق به خوبى نشان مىدهد كه مأمون در تشكيل جلسات مناظره صداقتى نداشت ، چنان كه اباصلت پيشكار امام عليه السلام در اين باره مى گويد :\r\n« . . . چون در ميان مردم به علت فضايل و كمالات معنوى خود محبوبيت روز افزون مى يافت ، مأمون بر آن شد كه علماى كلام را\r\n\r\n\r\n","description":"","footnote":"\r\n( 1 ) . عيون أخبار الرضا ، ج 2 ، ص 184 ؛ بحار الأنوار ، ج 49 ، ص 189 . .\r\n","page_name":" 32 ","page_number":34},
  {"content":"\r\n\r\nاز هر نقطهء كشور فرا خواند تا در مباحثه امام عليه السلام را به عجز اندازند و بدين وسيله مقامش از نظر دانشمندان پايين بيايد و عامهء مردم نيز پى به كمبودهايش ببرند ، ولى امام عليه السلام دشمنان خود اعم از يهودى ، مسيحى ، زردشتى ، برهمن ، منكر خدا و دهرى همه را در بحث محكوم نمود » . « 1 »\r\nجالب توجه آن كه دربار مأمون پيوسته محل برگزارى اين گونه مباحثات بود ، ولى پس از شهادت امام عليه السلام ديگر اثرى از آن مجالس علمى و بحث هاى كلامى ديده نشد و اين مسئله اهداف مأمون را روشن تر مى سازد . خود امام عليه السلام هم كه از قصد مأمون آگاهى داشت ، مى فرمود :\r\n« هنگامى كه من با اهل تورات به توراتشان ، با اهل انجيل به انجليشان ، با اهل زبور به زبورشان ، با ستاره پرستان با روميان به سبك خودشان ، و با اهل بحث و گفت وگو به زبان خودشان استدلال كنم و همه را به تصديق خود وادار سازم ، مأمون خود خواهد فهميد كه راه خطا را برگزيده است و يقيناً پشيمان خواهد شد « 2 » » .\r\nبه اين ترتيب ، نظر بد بينان در اين زمينه كاملًا تقويت مىشود .\r\n\r\n\r\n","description":"","footnote":"\r\n( 1 ) . عيون أخبار الرضا ، ج 2 ، ص 239 ؛ مثير الاحزان ، ص 263 ؛ بحار الأنوار ، ج 49 ، ص 290 ؛ مسند الامام الرضا ، ج 1 ، ص 128 .\r\n( 2 ) . عيون أخبار الرضا ، ج 2 ، ص 156 ؛ مسند الامام الرضا ، ج 2 ، ص 75 ؛ بحار الأنوار ، ج 49 ، ص 175 . .\r\n","page_name":" 33 ","page_number":35},
  {"content":"\r\n\r\n2 اگر از اين انگيزه صرف نظر كنيم ، انگيزهء ديگرى كه در اين جا جلب توجه مىكند ، اين است كه او مى خواست مقام والاى امام هشتم عليه السلام را تنها در بُعد علمى منحصر كند و تدريجاً او را از مسائل سياسى كنار بزند و چنين نشان دهد كه حضرت مرد عالمى است ، ولى كارى با مسائل سياسى ندارد و به اين ترتيب ، شعار تفكيك دين از سياست را عملى كند !\r\n3 انگيزهء ديگرى كه در اين جا به نظر مى رسد ، اين است كه هميشه سياست مداران شياد و كهنه كار اصرار دارند در مقطع هاى مختلف سرگرمى هايى براى تودهء مردم درست كنند تا افكار عمومى را به اين وسيله از مسائل اصلى جامعه و ضعف هاى حكومت خود منحرف سازند . مأمون مايل بود كه مناظرهء امام على ابن موسى الرضا عليه السلام با علماى بزرگ عصر خود نقل محافل و مجالس باشد و همهء علاقه مندان و عاشقان مكتب اهل بيت عليهم السلام در جلسات خود به اين مسائل بپردازند و از پيروزى هاى امام عليه السلام در اين مباحث سخن بگويند ، و مأمون كارهاى سياسى خود را با خيال راحت دنبال كند و اين مباحث پوششى بر نقاط ضعف حكومتش باشد .\r\n4 چهارمين انگيزه اى كه در اين جا به نظر مى رسد ، اين است كه مأمون خود آدم بى فضلى نبود و تمايل داشت به عنوان يك زمامدار عالم در جامعهء اسلامى معرفى گردد ، و همگان عشق او را به علم و دانش ، آن هم در محيط ايران خصوصاً و در جهان اسلام عموماً ،\r\n\r\n","description":"","footnote":"","page_name":" 34 ","page_number":36},
  {"content":"\r\n\r\nباور كنند و اين امتيازى براى حكومت او باشد و از اين طريق ؛ گروهى را به خود متوجه سازد .\r\nاز آن جا كه اين جلسات بحث و مناظره به هر حال قطعاً جنبهء سياسى داشت و مسائل سياسى معمولًا تك علتى نيستند ، مى توانيم بگوييم كه مأمون همهء اين انگيزه ها چهارگانه را داشته است .\r\nدر هر صورت ، با اين انگيزه ها جلسات بحث و مناظرهء گسترده اى از سوى مأمون تشكيل شد ، ولى چنان كه خواهيم ديد ، مأمون از اين جلسات ناكام بيرون آمد و نه تنها به هدفش نرسيد ، بلكه نتيجه ى معكوس گرفت .\r\nاكنون با در نظر گرفتن اين مقدمات ، به سراغ قسمت هايى از اين جلسات بحث و مناظره مى رويم ، هر چند با كمال تأسف ، در متون تاريخ و حديث گاهى جزئيات بحث هايى كه رد و بدل شده ، اصلًا ذكر نگرديده و بسيار خلاصه شده است . اى كاش امروز همهء آن جزئيات در اختيار ما بود تا بتوانيم به عمق سخنان امام عليه السلام پى ببريم و از زلال كوثر علمش بنوشيم و سيراب شويم . اين گونه كوتاهى ها و سهل انگارى ها در كار راويان حديث و ناقلان تاريخ كم نيست كه تنها تأسفش امروز براى ما باقى مانده است ، هر چند خوش بختانه قسمت هايى را به صورت مشروح نقل كرده اند كه مىتواند مشت نمونهء خروار باشد .\r\n\r\n","description":"","footnote":"","page_name":" 35 ","page_number":37},
  {"content":"\r\n\r\n\r\nمناظرات هفت گانه امام با پيروان مكاتب مختلف\r\nگرچه مناظرات امام على بن موسى الرضا عليه السلام فراوان است ، ولى از ميان آن ها مناظرات هفت گانهء زير برجستگى خاصى دارد . شرح هر يك از آن ها را طبق آن چه عالم بزرگوار مرحوم شيخ صدوق در كتاب عيون أخبار الرضا آورده و مرحوم علامه مجلسى نيز در جلد 49 بحار الأنوار از كتاب عيون نقل كرده و در كتاب مسند الامام الرضا ، جلد 2 ، نيز آمده است ، در جاى خود مى آوريم . اينك فهرست مناظرات هفت گانه :\r\n1 مناظره با جاثليق ؛ « 1 »\r\n\r\n\r\n","description":"","footnote":"\r\n( 1 ) . جاثليق ( به كسر ثاء و لام ) لفظى يونانى است به معناى رئيس اسقف ها و پيشواى عيسوى و لقبى است كه به علماى بزرگ نصارا داده مى شد و نام شخص خاصى نيست ( المنجد ) و شايد معرّب كاتوليك باشد . .\r\n","page_name":" 36 ","page_number":38},
  {"content":"\r\n\r\n2 مناظره با رأس الجالوت ؛ « 1 »\r\n3 مناظره با هربز اكبر ؛ « 2 »\r\n4 مناظره با عمران صابي ؛ « 3 »\r\nاين چهار مناظره در يك مجلس و با حضور مأمون و جمعى از دانشمندان و رجال خراسان صورت گرفت ؛\r\n5 مناظره با سليمان مروزى « 4 » كه مستقلًا در يك مجلس با حضور مأمون و اطرافيانش صورت گرفت ؛\r\n\r\n\r\n","description":"","footnote":"\r\n( 1 ) . رأس الجالوت لقب دانشمندان و بزرگان ملت يهود است ( اين نيز اسم خاص نيست ) .\r\n( 2 ) . هربز اكبر يا هيربد اكبر لقبى است كه مخصوص بزرگ زردشتيان بود ، به معناى پيشواى بزرگ مذهبى و قاضى زردشتى و خادم آتشكده .\r\n( 3 ) . عمران صابى چنان كه از نامش پيداست ، از مذهب صابئين دفاع كرد ( صابئين گروهى هستند كه خود را پيرو يحيى عليه السلام مى دانند ، ولى به دو گروه موحد و مشرك تقسيم مى شوند . گروهى به ستاره پرستى رو آورده اند و لذا گاه آن ها را « ستاره پرستان » مى نامند . مركز آن ها سابقاً شهر حران در عراق بود و سپس به مناطق ديگرى از عراق و خوزستان روى آوردند . آن ها طبق عقايد خود بيشتر در كنار نهرهاى بزرگ زندگى مى كنند و هم اكنون گروهى از آنان در اهواز و بعضى مناطق ديگر به سر مى برند ) .\r\n( 4 ) . سليمان مروزى معروف ترين عالم علم كلام در خط خراسان در عصر مأمون بود و مأمون براى او احترام زيادى قائل مى شد . .\r\n","page_name":" 37 ","page_number":39},
  {"content":"\r\n\r\n6 مناظره با علي بن محمّد جهم ؛ « 1 »\r\n7 مناظره با ارباب مذاهب مختلف در بصره .\r\nهر يك از اين مناظرات داراى محتواى عميق و جالبى است كه حتى امروز هم با گذشت حدود 1200 سال از آن تاريخ ، راه گشا و روشنگر و بسيار آموزنده و پربار است ، هم از نظر محتوا و هم از نظر فن مناظره و طرز ورود و خروج در بحث ها .\r\nنخست به سراغ مناظرات چهارگانه اى كه در يك جلسه از جلسات گستردهء مأمون واقع شده ، مى رويم . در عيون أخبار الرضا در اين باره چنين مى خوانيم :\r\nهنگامى كه على بن موسى الرضا عليه السلام بر مأمون وارد شد ، مأمون فضل بن سهل وزير مخصوصش « 2 » دستور داد كه پيروان مكاتب\r\n\r\n\r\n","description":"","footnote":"\r\n( 1 ) . على بن محمّد بن جهم ، ناصبى و دشمن اهل بيت بوده است . مرحوم صدوق روايتى از على بن محمّد جهم نقل كرده كه از آن استفاده مىشود كه وى نسبت به حضرت رضا عليه السلام محبت داشته است ، امّا صدوق در ذيل همين حديث آورده است : « هذا الحديث غريب من طرق على بن محمّد بن الجهم مع نصبه و بغضه و عداوته لاهل البيت عليهم السلام ، ( عيون أخبار الرضا ، ج 1 ، ص 195 - 204 ) .\r\nصاحب جامع الروا نيز همين مطلب را در شرح حال او آورده است ( جامع الروا ، ج 1 ، ص 597 596 ) . فضل بن سهل ( 202 154 ق )\r\n( 2 ) . فضل بن سهل ( 202 154 ق ) وزير معروف مأمون كه در كودكى به دربار خلافت راه يافت و در سال 190 ق به دست مأمون از دين\r\n","page_name":" 38 ","page_number":40},
  {"content":"\r\n\r\nمختلف مانند جاثليق ( عالم بزرگ مسيحى ) ، رأس الجالوت ( پيشواى بزرگ يهوديان ) ، رؤساى « صابئين » ، « هربز اكبر » ( پيشواى بزرگ زردشتيان ) و « نسطاس رومى » ( عالم بزرگ نصرانى ) و همچنين علماى ديگر علم كلام را دعوت كند تا هم آن ها سخنان آن حضرت را بشنوند و هم آن حضرت سخنان آن ها را .\r\nفضل بن سهل آن ها را دعوت كرد . هنگامى كه همگى جمع شدند ، نزد مأمون آمد و گفت : همه حاضرند .\r\nمأمون گفت : همهء آن ها داخل شوند .\r\nپس از ورود ، به همه خوش آمد و تهنيت گفت و سپس افزود : من شما را براى كار خيرى دعوت كرده ام و دوست دارم با پسر عمويم كه اهل مدينه است و تازه بر من وارد شده ، مناظره كنيد . فردا همگى نزد من آييد و و احدى از شما غيبت نكند .\r\nهمه گفتند : به چشم ، همه سر بر فرمانيم و فردا صبح همگى نزد\r\n\r\n\r\n","description":"","footnote":"\r\nمجوس برگشت و مسلمان شد . وى به « ذوالرياستين » شهرت داشت . او مرد سياست و جنگ بود و سرانجام در سال 202 ق در حمام سرخس به قتل رسيد ( وفيات الاعيان ، ج 1 ، ص 413 ) . بعضى از مورخان را عقيده بر اين است كه او مأمون را وادار كرد تا على بن موسى الرضا عليه السلام را ولى عهد خود نمايد ، به اين معنا كه ولى عهدى امام رضا عليه السلام زير فشار سياسى و اجتماعى ايرانيان به وسيل فضل بن سهل به مأمون تحميل شد ( تاريخ بيهقى ، ص 141 ) ، ولى قرائن موجود غير اين را مى گويد .\r\n","page_name":" 39 ","page_number":41},
  {"content":"\r\n\r\nتو خواهيم آمد ( شايد هدف مأمون از اعلام قبلى ، اين بود كه آن ها را براى مناظره آماده سازد تا راه را براى غلبهء آن ها بگشايد ؛ مبادا در اين امر غافل گير شوند و روحيهء خود را از دست بدهند ) .\r\nحسن بن سهل نوفلى « 1 » مى گويد : ما در محضر امام على بن موسى عليه السلام مشغول صحبت بوديم كه ناگاه ياسر خادم كه عهده دار كارهاى حضرت بود ، وارد شد و گفت : مأمون به شما سلام مى رساند و مى گويد : برادرت به قربانت باد ! اصحاب مكاتب مختلف و ارباب اديان و علماى علم كلام از تمام فرق و مذاهب گرد آمده اند . اگر دوست داريد ، قبول زحمت فرموده ، فردا به مجلس ما آييد و سخنان آن ها را\r\nبشنويد ، و اگر دوست نداريد ، اصرار نمى كنيم ، و نيز اگر مايل باشيد ، ما به خدمت شما مى آييم و اين براى ما آسان است !\r\nامام عليه السلام در يك گفتار كوتاه و پرمعنا فرمود :\r\n« ابلغه السّلام و قل له قد علمت ما اردت و انا سائرٌ اليك بكرةً ان شاء الله » ؛\r\nسلام مرا به او برسان و بگو : مى دانم چه مى خواهى ؟ من ان شاء الله صبح نزد شما خواهم آمد . « 2 »\r\n\r\n\r\n","description":"","footnote":"\r\n( 1 ) . با اين كه علماى رجال حسن بن سهل نوفلى را صريحاً توثيق نكرده اند ، گفته اند او را كتابى است خوب و كثير الفائده ( جامع الروا ، ج 1 ، ص 226 ) .\r\n( 2 ) . عيون أخبار الرضا ، ج 1 ، ص 155 . .\r\n","page_name":" 40 ","page_number":42},
  {"content":"\r\n\r\nنوفلى كه از ياران حضرت بود ، مى گويد : وقتى ياسر خادم از مجلس بيرون رفت ، امام عليه السلام نگاهى به من كرد و فرمود : تو اهل عراق هستى و مردم عراق ظريف و باهوش اند . در اين باره چه مى انديشى ؟ مأمون چه نقشه اى در سر دارد كه اهل شرك و علماى مذاهب را گرد آورده است ؟\r\nنوفلى مى گويد : عرض كردم : او مى خواهد شما را محك بزند و بداند پايهء علمى شما تا چه حد است ، ولى كار خود را بر پايهء سستى بنا نهاده . به خدا سوگند طرح بدى ريخته و بناى بدى نهاده است !\r\nامام عليه السلام فرمود : چه بنايى ساخته و چه نقشه اى كشيده است ؟\r\nنوفلى كه هنوز به مقام شامخ علمى امام عليه السلام معرفت كامل نداشت و از توطئهء مأمون وحشت كرده بود ، عرض كرد : علماى علم كلام اهل بدعت اند و مخالف دانشمندان اسلام اند ، چرا كه عالِم واقعيت ها را انكار نمى كند ، امّا اين ها اهل انكار و سفسطه اند . اگر دليل بياورى كه خدا يكى است ، مى گويند : اين دليل را قبول نداريم . اگر بگويى : محمّد رسول الله است ، مى گويند : رسالتش را اثبات كن . خلاصه ( آن ها افرادى خطرناك اند و ) در برابر انسان دست به مغالطه مى زنند و آن قدر سفسطه مى كنند تا انسان از حرف خودش دست بردارد . فدايت شوم ، از اين ها بر حذر باش !\r\nامام عليه السلام تبسمى فرمود و گفت : اى نوفلى ، تو مى ترسى دلايل مرا باطل كنند و راه را بر من ببندند ؟ !\r\n\r\n","description":"","footnote":"","page_name":" 41 ","page_number":43},
  {"content":"\r\n\r\nنوفلى كه از گفتهء خود پشيمان شده بود ، گفت : نه به خدا سوگند ، من هرگز بر تو نمى ترسم . اميدوارم كه خداوند تو را بر همهء آن ها پيروز كند .\r\nامام فرمود : اى نوفلى ، دوست دارى بدانى كى مأمون از كار خود پشيمان مىشود ؟\r\nگفتم : آرى .\r\nفرمود : هنگامى كه استدلالات مرا در برابر اهل تورات به توراتشان بشنود ، و در برابر اهل انجيل به انجيلشان ، و در مقابل اهل زبور به زبورشان ، و در مقابل صابئين به زبان عبريشان ، و در برابر هيربدان به زبان فارسيشان ، و در برابر اهل روم به زبان رومى ، و در برابر پيروان مكتب هاى مختلف به لغاتشان . آرى ، هنگامى كه دليل هر گروهى را جداگانه ابطال كردم ، به طورى كه مذهب خود را رها كنند و قول مرا بپذيرند ، آن گاه مأمون خواهد دانست مقامى را كه او درصدد آن است ، مستحق نيست . آن وقت پشيمان خواهد شد و هيچ پناه و قوه اى جز به خداوند متعال عظيم نيست .\r\nهنگامى كه صبح شد ، فضل بن سهل خدمت امام آمد و عرض كرد : فدايت شوم ، پسر عمويتان ( مأمون ) در انتظار شماست و جمعيت نزد او حاضر شده اند . نظرتان در اين باره چيست ؟\r\nفرمود : تو جلوتر برو ، من هم ان شاء الله خواهم آمد . سپس وضو\r\n\r\n","description":"","footnote":"","page_name":" 42 ","page_number":44},
  {"content":"\r\n\r\nگرفت و شربت سويقى « 1 » نوشيد و به ما هم داد و نوشيديم . آن گاه همراه حضرت بيرون آمديم تا بر مأمون وارد شديم .\r\nمجلس پر از افراد معروف و سرشناس بود و محمّد بن جعفر « 2 » با جماعتى از بنى هاشم و آل ابوطالب و نيز جمعى از فرماندهان لشكر حضور داشتند . هنگامى كه امام عليه السلام وارد مجلس شد ، مأمون برخاست و محمّد بن جعفر و تمام بنى هاشم نيز برخاستند . امام عليه السلام همراه مأمون نشست ، امام آن ها به احترام امام عليه السلام هم چنان ايستاده بودند تا دستور جلوس به آن ها داده شد و همگى نشستند . مدتى مأمون به گرمى با امام عليه السلام سخن گفت . سپس رو به جاثليق كرد و گفت :\r\nاى جاثليق ، اين پسرعموى من على بن موسى بن جعفر عليه السلام است و از فرزندان فاطمه عليها السلام دختر پيامبر ماست و فرزند على بن ابى طالب عليه السلام است . من دوست دارم با او سخن بگويى و مناظره كنى ، امّا طريق عدالت را در بحث رها مكن .\r\nجاثليق گفت : اى امير مؤمنان ، من چگونه بحث و گفت وگو كنم ، در حالى كه ( با او قدر مشتركى ندارم و ) او به كتابى استدلال مىكند كه من منكر آنم و به پيامبرى تمسك مى جويد كه من به او ايمان نياورده ام ؟ !\r\n\r\n\r\n","description":"","footnote":"\r\n( 1 ) . سويق : شربت مخصوصى بوده كه با آرد درست مى كردند .\r\n( 2 ) . فرزند امام صادق عليه السلام و عموى امام على بن موسى الرضا عليه السلام . .\r\n","page_name":" 43 ","page_number":45},
  {"content":"\r\n\r\n\r\nمناظره اوّل : مناظره با جاثليق ( دانشمند بزرگ مسيحى )\r\nدر اين جا امام عليه السلام شروع به سخن كرد و فرمود : اى نصرانى ! اگر با انجيل خودت كه به آن اعتقاد دارى ، براى تو استدلال كنم ، به حقانيت اسلام اقرار خواهى كرد ؟\r\nجاثليق گفت : آيا مى توانم گفتار انجيل را انكار كنم ؟ ! آرى ، به خدا سوگند اقرار خواهم كرد ، هر چند به ضرر من باشد .\r\nامام عليه السلام فرمود : هر چه مى خواهى ، بپرس و جوابش را بشنو .\r\nجاثليق : دربارهء نبوت عيسى و كتابش چه مى گويى ؟ آيا چيزى از اين دو را انكار مى كنى ؟\r\nامام عليه السلام من به نبوت عيسى و كتابش و آن چه به امتش بشارت داده و حواريون به آن اقرار كرده اند ، اعتراف مى كنم ، و به نبوت عيسى كه اقرار به نبوت محمد صلى الله عليه و آله و سلّم و كتابش نكرده و امتش را به آن بشارت نداده است ، كافرم !\r\n\r\n","description":"","footnote":"","page_name":" 44 ","page_number":46},
  {"content":"\r\n\r\nجاثليق : آيا به هنگام قضاوت از دو شاهد عادل استفاده نمى كنى ؟\r\nامام عليه السلام چرا .\r\nجاثليق : پس دو شاهد از غير اهل مذهب خود بر نبوت محمّد صلى الله عليه و آله و سلّم اقامه كن ، از كسانى كه نصارا آن ها را انكار نمى كنند ، و از ما نيز بخواه كه دو شاهد بر اين معنا از غير اهل مذهب خود بياوريم .\r\nامام عليه السلام هم اكنون انصاف را رعايت كردى اى نصرانى . آيا كسى را كه عادل بود و نزد مسيح عيسى بن مريم بر همه مقدم بود ، مى پذيرى ؟\r\nجاثليق : اين مرد عادل كيست ؟ نامش را ببر .\r\nامام عليه السلام : دربارهء يوحناى ديلمى چه مى گويى ؟\r\nجاثليق : به به ! محبوب ترين فرد نزد مسيح را بيان كردى .\r\nامام عليه السلام : به تو سوگند مى دهم ، آيا انجيل اين سخن را بيان مىكند كه يوحنا گفت : حضرت مسيح مرا از دين محمّد عربى با خبر ساخت و به من بشارت داد كه بعد از او چنين پيامبرى خواهد آمد و من نيز به حواريون بشارت دادم و آن ها به او ايمان آوردند ؟\r\nجاثليق گفت : آرى ، اين سخن را يوحنا از مسيح نقل كرده و اجمالًا به نبوت مردى بشارت داده و نيز به اهل بيت و وصيش بشارت داده است ، امّا نگفته است اين در چه زمانى واقع مىشود و اين گروه را براى ما نام نبرده تا آن ها را بشناسيم .\r\n\r\n","description":"","footnote":"","page_name":" 45 ","page_number":47},
  {"content":"\r\n\r\nامام عليه السلام : اگر ما كسى را بياوريم كه انجيل را بخواند و نام محمّد صلى الله عليه و آله و سلّم و اهل بيتش و امتش را تلاوت كند ، آيا به او ايمان مى آورى ؟\r\nجاثليق : بسيار خوب است .\r\nامام عليه السلام به نسطاس رومى فرمود : آيا سفر سوم انجيل را در حفظ دارى ؟\r\nنسطاس گفت : خيلى خوب از حفظ دارم .\r\nسپس امام به رأس الجالوت ( بزرگ يهوديان ) رو كرد و فرمود : آيا تو هم انجيل را مى خوانى ؟\r\nگفت : آرى ، به جان خودم سوگند .\r\nفرمود : آيات سفر سوم را برگير . اگر در آن ، ذكرى از محمّد و اهل بيتش بود ، به نفع من شهادت ده و اگر نبود ، شهادت نده . سپس امام عليه السلام سفر سوم را قرائت كرد تا به نام پيامبر صلى الله عليه و آله و سلّم رسيد . پس متوقف شد و به جاثليق رو كرد و فرمود : اى نصرانى ، تو را به حق مسيح و مادرش ، آيا مى دانى كه من از انجيل آگاهى دارم ؟\r\nجاثليق : آرى .\r\nسپس امام عليه السلام نام پيامبر صلى الله عليه و آله و سلّم و اهل بيت و امتش را در انجيل براى او تلاوت فرمود و افزود : اى نصرانى ، چه مى گويى ؟ اين سخن عيسى بن مريم است . اگر آن چه را انجيل در اين زمينه مى گويد انكار كنى ، موسى و عيسى هر دو را تكذيب كرده اى و كافر شده اى .\r\nجاثليق : من آن چه را در انجيل برايم روشن شده است ، انكار\r\n\r\n","description":"","footnote":"","page_name":" 46 ","page_number":48},
  {"content":"\r\n\r\nنمى كنم و به آن اعتراف دارم .\r\nامام عليه السلام همگى شاهد باشيد كه او اقرار كرد . سپس فرمود : اى جاثليق ، هر سؤالى مى خواهى ، بپرس .\r\nجاثليق : از حواريون عيسى بن مريم خبر ده ، آن ها چند نفر بودند و نيز از علماى انجيل ، آن ها چند نفر بودند ؟\r\nامام عليه السلام از شخص آگاهى سؤال كردى . سپس فرمود : حواريون دوازده نفر بودند و اعلم و افضل آن ها « لوقا » بود . امّا علماى بزرگ نصارا سه نفر بودند : يوحناى اكبر در سرزمين باخ ، يوحناى ديگرى در قرقيسا ، و يوحناى ديلمى در رجاز كه نام پيامبر و اهل بيت و امتش نزد او بود و او بود كه به امت عيسى و بنى اسرائيل اين بشارت را داد .\r\nسپس فرمود : اى نصرانى ، به خدا سوگند ، ما به آن عيسى كه به محمّد صلى الله عليه و آله و سلّم ايمان داشت ، ايمان داريم ، ولى تنها ايرادى كه به پيامبر شما عيسى داريم ، اين است كه او كم روزه مى گرفت و كم نماز مى خواند !\r\nجاثليق گفت : به خدا سوگند ، علم خود را باطل كردى و پايهء كار خويش را ضعيف نمودى ، و من گمان مى كردم تو اعلم مسلمانان هستى !\r\nامام عليه السلام مگر چه شده ؟\r\nجاثليق : به خاطر اين كه مى گويى عيسى در عبادت ضعيف بود و كم روزه مى گرفت و كم نماز مى خواند ، در حالى كه عيسى حتى\r\n\r\n","description":"","footnote":"","page_name":" 47 ","page_number":49},
  {"content":"\r\n\r\nيك روز را بدون روزه سپرى نكرد و هيچ شبى را ( به طور كامل ) نخوابيد و هميشه روزها روزه بود و شب ها شب زنده دار .\r\nامام عليه السلام : بگو ببينم براى چه كسى روزه مى گرفت و نماز مى خواند ؟\r\nجاثليق نتوانست پاسخى بدهد و ساكت و شرمنده شد ( زيرا اگر به عبوديت عيسى اعتراف مى كرد ، با ادعاى الوهيت او سازگار نبود ) .\r\nامام عليه السلام : اى نصرانى ، سؤال ديگرى از تو دارم .\r\nجاثليق با تواضع گفت : اگر بدانم ، پاسخ مى گويم .\r\nامام عليه السلام : تو قبول دارى كه عيسى مردگان را به اذن خداوند متعال زنده مى كرد ؟\r\nجاثليق در بن بست قرار گرفت و به ناچار گفت : قبول ندارم ، زيرا آن كس كه مردگان را زنده كند و كور مادر زاد و مبتلا به برص را شفا دهد ، پروردگار است و مستحق عبوديت ( و با آن چه قبلًا پذيرفتم ، سازگار نيست ) .\r\nامام عليه السلام : حضرت اليسع نيز همين كار را كرد و بر آب راه رفت و مردگان را زنده كرد و نابينا و مبتلا به برص را شفا داد ، امّا امتش قائل به الوهيت او نشدند و كسى او را عبادت نكرد . حزقيل پيامبر نيز همان كار مسيح را انجام داد و مردگان را زنده كرد .\r\nسپس به رأس الجالوت رو كرد و فرمود : اى رأس الجالوت ، آيا اين ها را در تورات مى يا بى كه بخت النصر گروهى از جوانان\r\n\r\n","description":"","footnote":"","page_name":" 48 ","page_number":50},
  {"content":"\r\n\r\nبنى اسرائيل را از بين اسيران بنى اسرائيل كه در هنگام حمله به بيت المقدس اسير شده بودند ، انتخاب كرد و به بابل بُرد و خداوند حزقيل را به سوى آن ها فرستاد و آنها را زنده كرد . اين واقعيت در تورات است . هيچ كس جز كافرانِ شما آن را انكار نمى كند .\r\nرأس الجالوت : ما اين را شنيده ايم و مى دانيم .\r\nامام عليه السلام : راست مى گويى . سپس افزود : اى يهودى ، اين سِفر از تورات را بگير . پس امام عليه السلام شروع كرد به خواندن آياتى از تورات . مرد يهودى تكانى خورد و در شگفتى فرو رفت .\r\nسپس امام عليه السلام به نصرانى رو كرد و قسمتى از معجزات پيامبر اسلام صلى الله عليه و آله و سلّم دربارهء زنده شدن بعضى از مردگان به دست او و شفاى بعضى از بيماران علاج ناپذير به بركت او را برشمرد و فرمود : با اين همه ، ما هرگز قائل به الوهيت او نيستيم و او را پروردگار خود نمى دانيم . اگر به خاطر اين گونه معجزات ، عيسى را خداى خود بدانيد ، بايد اليسع و حزقيل را نيز معبود خويش برگزينيد ؛ زيرا آن ها نيز مردگان را زنده كردند . همچنين ابراهيم خليل پرندگانى را گرفت و سربريد و آن ها را بر كوه هاى اطراف قرار داد ، سپس آن ها را فرا خواند و همگى زنده شدند . موسى بن عمران نيز چنين كارى را در مورد هفتاد نفر كه با او به كوه طور آمده بودند و بر اثر صاعقه مردند ، انجام داد . تو هرگز نمى توانى اين حقايق را انكار كنى ؛ زيرا تورات و انجيل و زبور و قرآن بيانگر آن است . پس بايد همهء اين اشخاص را خداى خويش بدانى .\r\n\r\n","description":"","footnote":"","page_name":" 49 ","page_number":51},
  {"content":"\r\n\r\nجاثليق كه پاسخى نداشت بدهد ، گفت : سخن ، سخن توست و معبودى جز خداوند يگانه نيست .\r\nسپس امام عليه السلام دربارهء كتاب اشعيا از او و از رأس الجالوت سؤال كرد . او گفت : من از آن به خوبى آگاهم .\r\nامام فرمود : اين جمله را به خاطر داريد كه اشعيا گفت : من كسى را ديدم كه بر درازگوشى سوار است و لباس هايى از نور بر تن كرده ( اشاره به حضرت مسيح ) و كسى را ديدم كه بر شتر سوار است و نورش مثل نور ماه ( اشاره به پيامبر اسلام صلى الله عليه و آله و سلّم ) ؟ .\r\nگفتند : آرى ، اشعيا چنين سخنى را گفته است .\r\nامام عليه السلام : افزود : اى نصرانى ! اين سخن مسيح را در انجيل به خاطر دارى كه فرمود من به سوى پروردگار شما و خود مى روم و « فارقليطا » مى آيد و دربارهء من به حق شهادت مىدهد آن گونه كه من دربارهء او شهادت دادم و همه چيز را براى شما تفسير مىكند . « 1 »\r\nجاثليق : آن چه از انجيل نقل كردى ، ما به آن معترفيم .\r\n\r\n\r\n","description":"","footnote":"\r\n( 1 ) . شهادت به آمدن فارقليطا يا نارقيطا هم اكنون در سه جاى انجيل يوحنا وجود دارد ( باب 14 ، جمل 16 ؛ باب 15 ، جمل 26 ؛ باب 16 ، جمل 7 ) . جالب است كه واژ مزبور ترجم « پيركلتوس » ( به معناى شخص مورد ستايش ، احمد يا محمّد ) مى باشد ، اما مترجمان انجيل براى اين كه مردم متوجه اسلام نشوند ، آن را به « پاراكلتوس » ( روح تسلى دهنده ) تحريف كرده اند ! .\r\n","page_name":" 50 ","page_number":52},
  {"content":"\r\n\r\nسپس امام عليه السلام سؤالات ديگرى دربارهء انجيل و از ميان رفتن نخستين انجيل و بعد ، نوشتن آن به دست چهار نفر مرقس ، لوقا ، يوحنا و متى ( انجيل هايى كه هم اكنون موجود و در دست مسيحيان است ) مطرح كرد و تناقض هايى از كلام جاثليق گرفت .\r\nجاثليق به كلى درمانده شده بود ، به گونه اى كه هيچ راه فرارى نداشت . لذا هنگامى كه امام عليه السلام بار ديگر به او فرمود : اى جاثليق ، هر چه مى خواهى سؤال كن ، او از هر گونه سؤالى خوددارى كرد و گفت : اكنون شخص ديگرى سؤال كند . قسم به حق مسيح كه گمان نمى كردم در ميان مسلمانان كسى مثل تو باشد !\r\n\r\n","description":"","footnote":"","page_name":" 51 ","page_number":53},
  {"content":"\r\n\r\n\r\nمناظره دوم : مناظره با رأس الجالوت ( بزرگ يهود )\r\nآن گاه امام على بن موسى الرضا عليه السلام به رأس الجالوت عالم بزرگ يهود رو كرد و فرمود : تو از من سؤال مى كنى يا من از تو سؤال كنم ؟\r\nعرض كرد : من سؤال مى كنم ، و هيچ دليلى از تو نمى پذيرم مگر اين كه از تورات باشد يا حداقل از انجيل ( كه غير از كتاب خودتان است ) يا از زبور داوود يا آن چه در صحف ابراهيم و موسى آمده است .\r\nامام عليه السلام اين شرط را پذيرفت و فرمود : غير از آن چه گفتى ، از من قبول نكن !\r\nرأس الجالوت : از كجا نبوت محمّد صلى الله عليه و آله را ثابت مى كنى ؟\r\nامام عليه السلام موسى بن عمران و عيسى بن مريم و داوود پيامبران بزرگ خدا به آن شهادت داده اند !\r\n\r\n","description":"","footnote":"","page_name":" 52 ","page_number":54},
  {"content":"\r\n\r\nرأس الجالوت شهادت موسى را از كجا اثبات مى كنى ؟\r\nامام عليه السلام آيا مى دانى كه موسى به بنى اسرائيل گفت : به زودى پيامبرى از فرزندان برادران شما مى آيد ؛ سخن او را بشنويد و كلامش را تصديق كنيد . آيا براى بنى اسرائيل برادرانى جز فرزندان اسماعيل وجود دارد ؟ لابد مى دانى اسرائيل فرزند اسحاق و اسحاق برادر اسماعيل است و هر دو فرزندان ابراهيم اند .\r\nرأس جالوت : درست است . اين سخن موسى است .\r\nامام عليه السلام آيا از برادران بنى اسرائيل ( از دودمان اسماعيل ) كسى غير از محمّد صلى الله عليه و آله ظهور كرده است ؟\r\nرأس الجالوت : نه .\r\nامام عليه السلام آيا همين براى تو كافى نيست ؟\r\nرأس الجالوت : خوب است ، ولى دوست دارم شاهد ديگرى از تورات بياورى .\r\nامام عليه السلام آيا انكار مى كنى كه تورات مى گويد : نورى از طرف سينا آمد و كوه ساعير را روشن ساخت و از كوه فاران هويدا گشت ؟\r\nرأس الجالوت : اين جمله را مى دانم ، امّا تفسيرش چيست ؟\r\nامام عليه السلام امّا نورى كه از طرف سينا آمد ، واضح است ، همان وحيى است كه بر موسى بن عمران در طور سينا نازل شد ، و اما روشن شدن كوه ساعير اشاره به همان كوهى است كه در آن جا بر عيسى بن مريم وحى شد ، و منظور از كوه فاران كوهى است در\r\n\r\n","description":"","footnote":"","page_name":" 53 ","page_number":55},
  {"content":"\r\n\r\nاطراف مكه كه با مكه يك روز فاصله دارد .\r\nآن گاه امام عليه السلام به جمله هايى از كتاب اشعياى نبى و حيقوق نبى استدلال فرمود و سپس اضافه كرد : داوود نيز در زيورش مى گويد : خداوندا كسى را مبعوث كن كه سنت را بعد از فترت احيا كند . آيا كسى را سراغ دارى جز محمّد صلى الله عليه و آله كه اين كار را انجام داده باشد ؟\r\nرأس الجالوت : چه مانعى دار كه اين شخص عيسى بوده باشد ؟\r\nامام عليه السلام آيا تو نمى دانى كه عيسى هرگز با سنت تورات مخالف نبود و همواره آيين آن را تأييد مى كرد ؟ در انجيل نيز آمده است كه فارقليطا بعد از او ( مسيح ) مى آيد و همه چيز را براى شما تفسير مىكند .\r\nرأس الجالوت : چرا ، مى دانم .\r\nامام عليه السلام از همهء اين ها گذشته ، من از تو سؤالى دارم ، بگو ببينم پيامبرت موسى بن عمران به چه دليل فرستادهء خدا بوده است ؟\r\nرأس الجالوت : او كارهاى خارق العاده اى انجام داده كه هيچ يك از انبياى پيشين انجام نداده اند .\r\nامام عليه السلام مثلًا چه كارى ؟\r\nرأس الجالوت : مثلًا شكافتن دريا ، تبديل عصا به مار عظيم ، ضربه زدن به سنگ و جارى شدن چشمه ها از آن ، يد بيضا و امثال آن .\r\nامام عليه السلام راست مى گويى ، اين ها دليل خوبى بر نبوت اوست . آيا\r\n\r\n","description":"","footnote":"","page_name":" 54 ","page_number":56},
  {"content":"\r\n\r\nهر كس كه دست به خارق عادتى زند كه ديگران از انجام مثل آن ناتوان باشند و دعوى نبوت كند ، نبايد پذيرفت ؟ !\r\nرأس الجالوت : نه ؛ زيرا موسى نظير نداشت . اگر كسى همان معجزاتى را بياورد كه موسى آورده است ، باشد پذيرفت و گرنه لازم نيست .\r\nامام عليه السلام پس چگونه پيامبران پيشين را كه قبل از موسى آمدند ، پذيرفته ايد ، در حالى كه نه دريا را شكافتند و نه دوازده چشمه آب از سنگ بيرون آوردند و يد بيضايى هم مانند موسى نداشتند و عصا را نيز به مار عظيم تبديل نكردند ؟\r\nرأس الجالوت ( سخن خود را تغيير داد و گفت ) : من گفتم هرگاه كسى خارق عادتى انجام دهد كه مردم از انجام مثل آن عاجز باشند ، بايد پذيرفت ، هر چند مثل معجزهء موسى نباشد .\r\nامام عليه السلام پس چرا به نبوت حضرت مسيح اقرار نمى كنيد كه مردگان را زنده مى كرد و افراد نابينا و بيماران صعب العلاج را شفا مى داد و . . . ؟\r\nرأس الجالوت : مى گويند چنين كارهايى كرده است ، ولى ما هرگز نديده ايم !\r\nامام عليه السلام آيا معجزات موسى را با چشم خود ديده اى ؟ آيا غير اين است كه افراد موثق از ياران موسى خبر داده اند و اين خبر به طور متواتر به ما رسيده است ؟\r\nرأس الجالوت : نه .\r\n\r\n","description":"","footnote":"","page_name":" 55 ","page_number":57},
  {"content":"\r\n\r\nامام عليه السلام بنابراين ، اگر همين اخبار متواتر از معجزات مسيح خبر دهد ، چگونه ممكن است نبوت او را تصديق نكنيد ؟\r\nرأس الجالوت در اين جا جوابى نداشت كه بدهد .\r\nامام عليه السلام كار محمد صلى الله عليه و آله نيز چنين است . او يتيم و فقير و درس نخوانده بود ، امّا قرآنى آورد كه اسرار تاريخ انبياى پيشين دقيقاً در آن تبيين شده و از حوادث گذشته و آينده خبر داده است ، و نيز پيامبر از آن چه مردم در خانه هاى خود مى گفتند يا انجام مى دادند ، پرده بر مى داشت و بسيارى معجزات ديگر .\r\nدر اين جا رأس الجالوت از سخن باز ماند !\r\nهمان گونه كه ملاحظه مى كنيد ، امام عليه السلام به شيوه هاى مختلفى استدلال مىكند . نخست ، به دليل نقلى استدلال مى فرمايد و سپس به دليل عقلى ، يعنى مسئله اعجاز ، متوسل مىشود . بزرگ يهود نيز ناچار مىشود هر دو را بپذيرد و در برابر آن تسليم گردد .\r\n\r\n","description":"","footnote":"","page_name":" 56 ","page_number":58},
  {"content":"\r\n\r\n\r\nمناظره سوم : مناظره با بزرگ هيربدان\r\nامام عليه السلام به بزرگ زردشتيان رو كرد و فرمود : به من بگو اين كه زردشت را پيامبر مى دانى ، بر طبق كدام دليل است ؟\r\nبزرگ هيربدان : او كارهاى خارق عادتى انجام داده كه هيچ كس قبل از او انجام نداده است . گرچه ما آن را نديده ايم ، ولى اخبار پيشينيان ما گواه بر اين معناست .\r\nامام عليه السلام آيا جز اين است كه پيشينيان به شما رسيده و پيروى كرده ايد ؟\r\nبزرگ هيربدان : نه .\r\nامام عليه السلام همين گونه ساير امت ها اخبارى به آن ها از معجزات موسى ، عيسى ، ( مخصوصاً ) محمّد صلى الله عليه و آله و پيامبران ديگر رسيده است ؛ پس چرا اين پيامبران را قبول نداريد و تنها روى زردشت تكيه مى كنيد ؟\r\n\r\n","description":"","footnote":"","page_name":" 57 ","page_number":59},
  {"content":"\r\n\r\nبزرگ هيربدان خاموش شد و پاسخى نداشت بدهد .\r\nدر اين جا امام عليه السلام با روش پاسخ نقضى جواب داد و در واقع ، با تكيه بر قاعدهء عقلى « حكم الامثال فيما يجوز و فيما لا يجوز واحد » به او الزام فرمود كه اگر دليل بر حقانيت زردشت معجزات نقل شده باشد ، اين معنا دربارهء ساير پيامبران بزرگ الهى ، مخصوصاً در مورد پيامبر گرامى اسلام كه مدارك اعجاز او بسيار بيشتر و گسترده تر است ، نيز صادق است .\r\nاضافه بر اين ، معجزهء مهم پيامبران اسلام صلى الله عليه و آله قرآن مجيد كه امام عليه السلام قبلًا به آن اشاره فرمو ، جنبهء عينى و حسى دارد و نياز به تكيه بر تاريخ ندارد . قرآن مجيد موجود است و آثار اعجاز آن نمايان .\r\n\r\n","description":"","footnote":"","page_name":" 58 ","page_number":60},
  {"content":"\r\n\r\n\r\nمناظره چهارم : مناظره با عمران صابى ( دانشمند شبه ماذى )\r\nهنگامى كه بزرگ هيربدان از ادامهء بحث بازماند ، امام به حاضران رو كرد و فرمود : آيا در ميان شما كسى هست كه با اسلام مخالف باشد ؟ اگر مايل است ، بدون اضطراب و نگرانى سؤالاتش را مطرح نمايد .\r\nدر اين هنگام ، « عمران صابى » كه يكى از متكلمان معروف بود ، برخاست و نزد حضرت آمد و گفت : اى دانشمندا بزرگ ! اگر خودت دعوت به سؤال نمى كردى ، من سؤال مطرح نمى كرد ؛ چرا كه من به كوفه ، بصره ، شام و الجزيره رفته ام و با علماى علم عقايد روبه رو شده ام ، ولى كسى را نيافته ام كه براى من ثابت كند خداوند يگانه است و قائم به وحدانيت خويش است . آيا اجازه مى دهى همين مسئله را با تو در ميان بگذارم ؟\r\nامام عليه السلام كه تا آن روز با عمران صابى روبه رو نشده بود ، ولى\r\n\r\n","description":"","footnote":"","page_name":" 59 ","page_number":61},
  {"content":"\r\n\r\nنامش را از مردم شنيده بود ، فرمود : اگر در ميان اين جماعت عمران صابى باشد ، تويى ؟\r\nگفت : آرى ، منم .\r\nامام عليه السلام سؤال كن ، امّا اعتدال را در بحث از دست مده و از كلمات ناموزون و انحراف از اصول انصاف بپرهيز .\r\nعمران صابى : به خدا سوگند ، من چيزى جز اين نمى خواهم كه واقعيت را براى من ثابت كنى تا به دامنش چنگ بزنم و از آن صرف نظر نخواهم كرد .\r\nامام عليه السلام هر چه مى خواهى ، بپرس .\r\nدر اين هنگام ، حاضران ازدحام كردند و به يكديگر نزديك شدند . همگى گردن كشيدند و سپس سكوتى مطلق بر مجلس حكم فرما شد تا ببينند اين مناظرهء حساس به كجا مى انجامد .\r\nعمران صابى : از نخستين وجود در جهان هستى و مخلوقاتش با من سخن بگوى .\r\nاز قرائن استفاده مىشود كه منظور عمران صابى پاسخ به دو سؤال مهم در مسئلهء خداشناسى بود : نخست اين كه خداوند چه هدفى از آفرينش داشت و چه كمبودى از او با آفرينش بر طرف مى شد ؟ ديگر اين كه آيا آفرينش از عدم صورت گرفته و هيچ ماده اى قبل از آن نبوده ؟ و چگونه اين امر تصوّر است ؟\r\nامام عليه السلام اكنون كه سؤال كردى ، با دقت گوش كن . ما معتقديم خداوند هميشه بوده و يگانه و واحد بوده و چيزى با او نبوده است .\r\n\r\n","description":"","footnote":"","page_name":" 60 ","page_number":62},
  {"content":"\r\n\r\nسپس مخلوقات مختلف را ابداع فرمود . جهان را نه در چيزى برپا داشت و نه در چيزى محدود نمود و نه طرح و نقشه اى قبلًا در جهان بود تا مثل آن بيافريند . سپس مخلوقات را به گروه هاى مختلف تقسيم كرد : برگزيده و غير برگزيده ، مؤخّر و مقدّم ، رنگ و طعم ( و غير آن ) . نه نيازى به آن ها داشت و نه به اين وسيله ارتقاى مقام مى يافت ( چرا كه او وجودى است بى نهايت و نامحدود از هر نظر و چنين وجودى منبع تمام كمالات است و كمبودى ندارد تا با آفرينش موجودات بر طرف گردد ) . آيا مى فهمى چه مى گويم اى عمران ؟\r\nعمران : بله مولاى من .\r\nامام عليه السلام بدان اى عمران ، اگر خداوند براى نيازى جهان را آفريده بود ، بايد با قدرتى كه داشت ، چندين برابر اين ها را بيافريند ؛ چرا كه هر قدر اعوان و ياوران ( و عرصهء حكومتش ) بيشتر باشند ، بهتر است و لذا مى گويم آفرينش او براى رفع نيازى نبود ( بلكه او فياض است و ذات پاكش مبدأ انواع فيوضات ، و آفرينش فيض وجود اوست ) .\r\nسپس عمران دربارهء علم خداوند به ذات پاكش در ازل و قبل از آفرينش موجودات كرد و چگونگى علم خداوند به آن ها بعد از وجودشان را جويا شد كه اگر علم او از طريق « ضمير » ( و تصور و تصديق درونى ) باشد ، ذاتش معرض حوادث مىشود . پس پاسخ شنيد كه علم او علم حضورى است و موجودات نزد ذات پاكش\r\n\r\n","description":"","footnote":"","page_name":" 61 ","page_number":63},
  {"content":"\r\n\r\nحاضرند ، و گرنه تسلسل لازم مى آيد ؛ چرا كه بايد به آن علم نيز علمى داشته باشد .\r\nسپس عمران از انواع مخلوقات سؤال كرد . امام عليه السلام آن ها را به شش گروه تقسيم فرمود : از محسوسات گرفته تا ماوراى حس ، و از جواهر گرفته تا اعراض ، و از ذوات گرفته تا اعمال و حركات . هر كدام آفرينش ويژهء خود را دارند ( و اين تنوع خلقت دليل بر عظمت قدرت اوست ) .\r\nسپس پرسيد : آيا اين آفرينش گسترده در ذات او تغييرى ايجاد نمى كند ؟ گويا عمران گرفتار مسئله قياس در فهم صفات خدا بود ؛ چون مى ديد انسان هر كارى انجام مىدهد ؛ نوعى دگرگونى و تغيير در خودش به وجود مى آيد و تكامل مى يابد يا مشكلى از مشكلاتش حل مىشود . و خدا را به خود قياس مى كرد . امّا جواب شنيد كه يك وجود قديم و ازلى كه عين هستى مطلق است ، دگرگونى در او معنا ندارد . او جامع جميع كمالات است و نقصى در او وجود ندارد كه با آفرينش مخلوقات بر طرف گردد .\r\nبعد عمران سؤال كرد كه ذات خدا چيست ؟\r\nامام عليه السلام فرمود : او نور است ( امّا نه نور ظاهرى و حسّى ، بلكه ) نور به معناى هدايت كنندهء همهء مخلوقات و تمام اهل آسمان ها و زمين .\r\nباز سؤالات ديگرى در اين باره كه خدا كجاست و مانند آن مطرح كرد و جواب شنيد كه خداوند مكان ندارد .\r\n\r\n","description":"","footnote":"","page_name":" 62 ","page_number":64},
  {"content":"\r\n\r\nچيزى نگذشت كه وقت نماز فرا رسيد . امام عليه السلام رو به مأمون كرد و فرمود : وقت نماز فرا رسيده است و بايد به اداى فريضه بپردازيم .\r\nعمران كه از بادهء روحانى سخن امام مست شده بود و باقى قدح در دست داشت ، عرض كرد : مولاى من ، جواب مرا قطع مكن كه قلبم نرم و آمادهء پذيرش شده است !\r\nامام عليه السلام فرمود : عجله مكن ! نماز مى خوانيم و باز مى گرديم . امام عليه السلام وارد اندرون شدند و نماز را به جا آوردند ، امّا مردم در بيرون پشت سر محمّد بن جعفر ( عموى امام عليه السلام ) نماز خواندند .\r\nبعد از اداى نماز ، امام عليه السلام به مجلس بازگشت و عمران را صدا زد و فرمود : سؤالاتت را ادامه بده .\r\nعمران : آيا ممكن است به اين سؤالم پاسخ فرمايى كه آيا خداوند به ذاتش وجود دارد يا به اوصافش ؟\r\nامام عليه السلام ضمن توضيحى او را به اين حقيقت توجه داد كه بسيارى از اين اوصاف كه مى بينى ، اوصافى است كه بعد از آفرينش موجودات از ذات پاكش انتزاع مىشود ( مثلًا تا مخلوقى آفريده نشده بود ، خالق ، رازق ، رئوف ، رحيم ، معبود و . . . مفهومى نداشت . هر چند علم و قدرت بى پايان در او بود ) . بنابراين ، ذات مقدس او حتى قبل از اوصاف ( منظور صفات فعل است ، مانند مثال هاى قبل ، نه صفات\r\nذات ، مانند علم و قدرت ) وجود داشته است . امام سپس به تشريح مفاهيم « ابداع » ، « مشيت » و « اراده » كه يك حقيقت با سه عنوان اند ، پرداخت و از نخستين ابداع در عالم هستى\r\n\r\n","description":"","footnote":"","page_name":" 63 ","page_number":65},
  {"content":"\r\n\r\nسخن گفت و جالب اين كه امام عليه السلام نخستين ابداع الهى را مسئلهء « حروف الفبا » شمرد كه كلمات همگى از آن تشكيل مى گردند و اين حروف به طور جداگانه مفهومى ندارند . « 1 »\r\nعمران پيوسته توضيحات بيشترى از امام عليه السلام مى خواست و امام عليه السلام اين سرچشمهء فياض علم ، او را بهره مندتر مى ساخت ، تا رسيد به آن جا كه امام عليه السلام فرمود : آيا مطالب را خوب درك كردى اى عمران ؟ عمران در ميان تعجب حاضران عرض كرد : آرى ، به خوبى فهميدم و شهادت مى دهم خداوند همان گونه است كه شما وصف كرديد و وحدانيتش را ثابت نموديد ، و نيز گواهى مى دهم كه محمّد صلى الله عليه و إله و سلّم ، بندهء اوست كه به هدايت و دين حق فرستاده شده است . سپس رو به قبله به سجده افتاد و مسلمان شد . اين جا بود كه شگفتى حضار به اوج رسيد .\r\nنوفلى مى گويد : هنگامى كه علماى كلام مشاهده كردند عمران\r\n\r\n\r\n","description":"","footnote":"\r\n( 1 ) . اين تعبير ممكن است اشاره به اين باشد كه خداوند در آغاز ، مواد اصلى تشكيل دهند عالم را كه حكم الفباى عالم هستى را دارند ، ايجاد كرد . اين مواد به طور جداگانه بيانگر نظامى نيستند ، امّا از تركيب آن ها با يكديگر موجودات مختلف پا به عرص وجود مى گذارند ، همان گونه كه از تركيب الفبا لغات گوناگون به وجود مى آيد ( دقت كنيد ) . .\r\n","page_name":" 64 ","page_number":66},
  {"content":"\r\n\r\nصابى كه در استدلال بسيار نيرومند بود و هرگز كسى بر او بر او غلبه نكرده بود ، در برابر امام على بن موسى الرضا عليه السلام تسليم شد ، ديگر كسى از آنان نزديك نيامد و از حضرت چيزى سؤال نكرد .\r\nنقل كنندهء اين روايت ، يعنى نوفلى ، مى گويد : مجلس تمام شد و مردم پراكنده شدند و من با جماعتى از دوستان در آن جا بودم . ناگهان محمّد بن جعفر به سراغ من فرستاد . نزد او رفتم ، گفت : اين نوفلى ، ديدى چه شد ؟ به خدا سوگند ، من هرگز گمان نمى كردم على بن موسى عليه السلام در چيزى از اين مسائل وارد باشد و هرگز او را به اين امور نشناخته بودم و نشنيده بودم كه در مدينه از اين مباحث سخن گفته باشد يا علماى كلام نزد او اجتماع كرده باشند !\r\nسپس محمّد بن جفعر افزود : من مى ترسم كه اين مرد ( مأمون ) به او حسد بورزد و او را مسموم سازد يا بلاى ديگرى بر سرش بياورد . به او بگو از اين امور خوددارى كند .\r\nنوفلى مى گويد گفتم : او از من نخواهد پذيرفت . و اين مرد ( مأمون ) مى خواست او را امتحان كند تا بداند آيا چيزى از علوم پدرانش نزد او هست يا نه ؟\r\nگفت : به هر حال ، از قول من به ايشان بگو : عمويت از اين ماجرا خشنود نيست و دوست مى دارد و مصلحت مى بيند به دلايلى اين راه ادامه ندهى .\r\nنوفلى مى گويد : هنگامى كه در منزل خدمت امام عليه السلام رسيدم ، ماجراى عمويش محمّد بن جعفر را گفتم . امام تبسمى پر معنا\r\n\r\n","description":"","footnote":"","page_name":" 65 ","page_number":67},
  {"content":"\r\n\r\nفرمود و گفت : خدا عمويم را حفظ كند . مى دانم چرا از اين ماجرا خشنود نيست .\r\nسپس يكى از خادمان را صدا زد و فرمود : به سراغ عمران صابى برو و او را نزد من آور .\r\nگفتم : فدايت شوم ، محل او را مى دانم كجاست . او هم اكنون ميهمان بعضى از شيعيان است .\r\nفرمود : اشكالى ندارد . او را سوار كن و نزد من بياور .\r\nهنگامى كه عمران آمد ، امام عليه السلام به او خوش آمد گفت و لباس فاخر و مركبى به او هديه داد و ده هزار در هم نيز به عنوان جايزه به او مرحمت فرمود . سپس دستور داد شام را حاضر كردند . مرا سمت\r\nراست خود و عمران را سمت چپ نشاند ، تا شام پايان يافت . آن گاه به عمران رو كرد و فرمود : فردا نزد ما بيا . مى خواهيم غذاى مدينه براى تو تهيه كنيم . به اين وسيله ، حضرت او را مورد تفقد خاص خود قرار داد .\r\nاز آن به بعد ، عمران مدافع سرسخت اسلام شد ، به طورى كه علماى مذاهب مختلف نزد او مى آمدند و دلايل آن ها را باطل مى كرد ، تا اين كه ناچار از او فاصله گرفتند . مأمون نيز ده هزار درهم جايزه براى او فرستاد . فضل بن سهل وزير مأمون نيز اموال و مركبى براى او ارسال داشت . « 1 »\r\n\r\n\r\n","description":"","footnote":"\r\n( 1 ) . عيون أخبار الرضا ، ج 1 ، ص 154 - 178 ( با تلخيص ) ؛ بحار الأنوار ، ج 49 ، ص 173 - 177 . كار مأمون و وزيرش سهل مسلماً براى حفض ظاهر بود . .\r\n","page_name":" 66 ","page_number":68},
  {"content":"\r\n\r\n\r\nتحليل و بررسى\r\nاين حديث پر معنا ، گذشته از محتواى اصلى ، مخصوصاً با ملاحظهء مناظره با عمران صابى ، مسائل بسيار مهمى را در حاشيهء احتجاجات امام عليه السلام روشن مىكند :\r\n1 - مسئلهء مناظرات امام عليه السلام با پيروان مذاهب و مكتب هاى مختلف توطئهء دستگاه خلافت عباسى بود كه به شكست و ناكامى آنان انجاميد و عكس مقصود آن ها را نتيجه داد .\r\n2 - امام عليه السلام در اين جلسات ، روح آزادمنشى اسلام و گشاده رويى و وسعت نظر در بحث را به همگان نشان داد و ثابت كرد كه بر خلاف گفتهء بدخواهان و دروغ پردازان ، اسلام با زور و سرنيزه و شمشير به مردم جهان تحميل نشده است و يك پيشواى بزرگ اسلامى به مخالفان خود اجازه مىدهد كه هرگونه ايراد و اشكالى دارند ، بدون ترس و واهمه مطرح سازند ، هر چند بر محور نفى اسلام و حتى نفى توحيد و الوهيت دور بزند .\r\n3 - امام عليه السلام با استفاده از آن مجلس كه در نوع خود در آن زمان بى نظير بود و اخبارش در سراسر كشور اسلامى پخش مى شد ، رسالت بزرگ خويش را براى كوركردن خطوط انحرافى ضد اسلام كه با نقل دانش هاى بيگانگان به محيط اسلام راه يافته بود ،\r\n\r\n","description":"","footnote":"","page_name":" 67 ","page_number":69},
  {"content":"\r\n\r\nانجام داد .\r\n4 - امام عليه السلام ثابت كرد كه يك پيشواى بزرگ اسلامى بايد از تمام مكتب ها آگاه باشد و بايد بتواند با منطق خود آن ها ، بر آن ها غلبه كند و حتى از زبان هاى زندهء دنيا بى خبر نباشد .\r\n5 - با اينكه حتى نزديك ترين دوستان امام عليه السلام از چنان مجلسى مرعوب شده بودند و به خاطر عدم معرفتشان به مقام علمى امام عليه السلام از عواقب آن مجلس بيم داشتند ، امام عليه السلام چنان مهارت و قدرتى در بحث از خود نشان داد كه صحنه به كلى عوض شد و همگى در ارزيابى خود از مقام امام عليه السلام شرمنده شدند .\r\n6 - امام عليه السلام به مباحثى پرداخت كه در حوزهء زندگى او در مدينه كمتر مطرح بود و يا اصلًا سابقه نداشت ، امّا دانش سرشار خدادادى امام عليه السلام چنان بود كه گويى همهء عمر به اين بحث ها اشتغال داشته است .\r\n7 - امام عليه السلام با چند جلسه بحث و گفت وگو ، از مخالفان سرسخت اسلام ، دوستانى وفادار و علاقه مند ساخت تا از حريم مقدس اسلام در برابر هجوم افكار ضد اسلامى دفاع كنند .\r\nخلاصه ، اين مناظرات بركات عجيبى داشت كه براى جهان اسلام بسيار ارزنده بود ، هر چند اين بعد وجود امام عليه السلام هنوز به درستى براى بسيارى از ما شناخته نشده است ، تا چه رسد به ديگران !\r\n\r\n","description":"","footnote":"","page_name":" 68 ","page_number":70},
  {"content":"\r\n\r\n\r\nمناظره پنجم : مناظره با سليمان مروزى ( دانشمند كلامى )\r\nدر مناظرهء قبل دانستيم از كسانى كه در اولين مناظرهء طولانى مجلس مأمون شديداً تحت تأثير قرار گرفتنند ، دانشمند معروف آن زمان عمران صابى بود . او كه در بحث و مجادله و فنون آن ، آگاهى فراوان داشت ، به دست امام على بن موسى الرضا عليه السلام مسلمان شد و با مذهب سابق خود ، مذهب صابئان ، وداع گفت و يكى از مدافعان سرسخت اسلام و مكتب اهل بيت عليه السلام گرديد .\r\nمقارن اين ايام ، سليمان مروزى كه به تعبير مأمون بزرگ ترين متكلم خراسان بود و در رأس علماى علم عقايد در آن خطّه قرار داشت ، وارد خراسان شد . مأمون او را احترام فراوان كرد و انعام داد ( فكر مى كرد شكار تازه اى به دست آورده و مىتواند او را به جنگ امام على بن موسى الرضا عليه السلام بفرستد تا شايد در بحث و مناظره بر او غلبه كند ) . از اين رو ، به وى گفت : پسر عموى من على بن موسى\r\n\r\n","description":"","footnote":"","page_name":" 69 ","page_number":71},
  {"content":"\r\n\r\nاز حجاز آمده است و او علماى علم كلام و عقايد را دوست مى دارد . اگر مايل هستى ، روز ترويه ( هشتم ذى الحجه ) براى مناظره با او نزد ما بيا ، او جوابى داد كه در مقدمهء كتاب آورديم و خلاص اش اين بود كه او تمايل نداشت امام عليه السلام را در بحث مغلوب كند و از اعتبار او در انظار بكاهد !\r\nمأمون گفت : اتفاقاً من تو را براى همين منظور دعوت كرده ام ! بدين ترتيب ، سليمان با اين چراغ سبز مأمون اعلام آمادگى كرد . در اين هنگام ، مأمون دعوت محترمانه اى خدمت امام عليه السلام فرستاد .\r\nامام عليه السلام نيز ياسر ، خادم مخصوص ، و نوفلى را كه از ياران خاصش بود ، به اتفاق عمران صابى كه سند زنده اى بر شكست مأمون بود ، پيشاپيش نزد مأمون فرستاد و فرمود : من بعداً مى آيم .\r\nنوفلى مى گويد : هنگامى كه بر مأمون وارد شدم و سلام كردم ، گفت : برادرم ابوالحسن ( على بن موسى الرضا ) كجاست ؟\r\nگفتم : مشغول پوشيدن لباس است و دستور داده ما جلوتر بياييم . سپس براى عمران صابى از مأمون اجازه خوستم .\r\nمأمون گفت : عمران كيست ؟\r\nمن ( براى اين كه مأمون ناراحت نشود ) گفتم : همان كسى كه به دست شما مسلمان شد !\r\nگفت : مانعى ندارد ، وارد شود .\r\nمأمون به او خوش آمد گفت ( ولى از ارتباط نزديكش با امام عليه السلام ناراحت به نظر مى رسيد و افزود : اى عمران ، خوب شد عمرت\r\n\r\n","description":"","footnote":"","page_name":" 70 ","page_number":72},
  {"content":"\r\n\r\nباقى بود تا در زمرهء بنى هاشم درآمدى !\r\nعمران ( براى اين كه از شر مأمون در امان بماند ) گفت : سپاس خدايى را كه مرا به وسيلهء شما شرافت بخشيد اى اميرمؤمنان !\r\nمأمون از فرصت استفاده كرد و گفت : اى عمران ، اين سليمان مروزى از مهم ترين علماى علم كلام در خطهء خراسان است .\r\nعمران گفت : او گمان مىكند كه از همه كس در علم كلام در خراسان برتر است ، در حالى كه مسئلهء « بداء » را انكار مىكند !\r\nمأمون گفت : چرا با او مناظره نمى كنى ؟ « 1 »\r\nگفت : اين بسته به ميل اوست .\r\nدر همين حال ، امام عليه السلام وارد شد و فرمود : در چه موضوعى بحث مى كرديد ؟\r\nسليمان از فرصت استفاده كرد و به عمران گفت : آيا به داورى على بن موسى عليه السلام در بحث بداء راضى هستى ؟\r\nعمران گفت : آرى ، امّا به شرط اين كه دليل قانع كننده اى برايم بياورد كه بتوانم آن را به امثال خود ارائه دهم .\r\nدر اين جا مأمون به امام عليه السلام عرض كرد : نظر شما دربارهء اختلاف اين دو نفر چيست ؟\r\n\r\n\r\n","description":"","footnote":"\r\n( 1 ) . شرح معناى بداء از نظر تكوين و تشريع ، در كلام امام عليه السلام خواهد آمد . .\r\n","page_name":" 71 ","page_number":73},
  {"content":"\r\n\r\n\r\nگفتار امام عليه السلام در مورد بداء\r\nاما عليه السلام به سليمان رو كرد و فرمود : چگونه بداء را انكار مى كنى ، در حالى كه قرآن مى فرمايد : « بديع السموات و الارض » ، « 1 » « و هو الذى يبدؤا الخلق ثم يعيده » « 2 » و . . . ( اين ها دليل بر اين است كه خداوند موجودات جهان را ابداء فرموده و اين يكى از معانى بداء است ) .\r\nديگر اين كه قرآن مى گويد : « و اخرون مرجون لامر الله اما يعذبهم و اما يتوب عليهم » « 3 » و « و ما يعمر من من معمر و لاينقص من عمره الّا فى كتاب » . « 4 »\r\n( از اين دو آيه چنين برمى آيد كه ممكن است ظواهر امر نشان دهد فلان شخص مشمول عذاب يا كوتاهى عمر مى گردد ، امّا بعداً روشن مىشود كه مشيت الهى به دليل شرايطى بر اين قرار گرفته كه او را ببخشايد يا به او عمر طولانى دهد ؛ يعنى در عالم تكوين يا تشريع ، دگرگونى بر خلاف ظواهر امور حاصل مىشود ) با وجود اين آيات ، چگونه مى خوهى بداء را منكر شوى ؟\r\nسليمان : آيا روايتى در اين زمينه از پدران گرامى ات به شما\r\n\r\n\r\n","description":"","footnote":"\r\n( 1 ) . بقره / 117 و انعام / 101 .\r\n( 2 ) . روم / 27 .\r\n( 3 ) . توبه / 106 .\r\n( 4 ) . فاطر / 11 . .\r\n","page_name":" 72 ","page_number":74},
  {"content":"\r\n\r\nرسيده ؟\r\nامام عليه السلام آرى ، از جدم امام صادق عليه السلام نقل شده كه فرمود : خداوند دو گونه علم دارد : علمى كه مخزون و پنهان است و جز ذات پاكش كسى از آن آگاهى ندارد و بداء از اين ناحيه حاصل مىشود ، و علمى كه به فرشتگان و پيامبرانش تعليم داده و علماى اهل بيت پيامبر ما نيز از آن آگاهى دارند . « 1 »\r\nسپس امام عليه السلام رو به سليمان كرد و فرمود : من فكر مى كنم تو در مورد انكار بداء از سخنان يهود الهام مى گيرى !\r\nسليمان عرض كرد : به خدا پناه مى برم كه چنين باشد ! مگر يهود چه گفته اند ؟\r\nامام عليه السلام فرمود : آنها مى گويند : « دست خدا بسته است » ! و مقصودشان اين است كه خدا كار خود تمام كرده و هيچ دگرگونى رخ نخواهد داد ، در حالى كه خداوند مى فرمايد : « غلت\r\n\r\n\r\n","description":"","footnote":"\r\n( 1 ) . علم نخست ، علمى است قطعى و مشروط به هيچ شرطى نيست و لذا دگرگونى در آن راه ندارد ، امّا دومى مشروط به شرايطى است كه اگر آن شرايط حاصل گردد ، معلوم تحقق مى يابد ، در غير اين صورت ، نه . مثلًا كسى به دليل انجام گناهى بناست مشمول عذاب الهى و نزول بلا گردد ، ولى بعداً توبه مىكند يا كار خيرى انجام مىدهد كه عمل سوء او را جبران مى نمايد . اين جاست كه براى كسانى كه از اين شرايط آگاه نبودند ، دگرگونى و بداء رخ مىدهد ( دقت كنيد ) . .\r\n","page_name":" 73 ","page_number":75},
  {"content":"\r\n\r\nايديهم و لعنوا بما قالوا » « 1 » ( يعنى دست آن ها بسته باد و به خاطر اين سخن از رحمت خدا دور مانند . درست اين است كه بگوييم دست خدا از هر نظر گشوده است و هر دگرگونى كه مصلحت بداند ، ايجاد مىكند و اين است معناى بداء ) .\r\nسرانجام ، سليمان اعتراف كرد كه بداء حق است و به مأمون روكرد و گفت : از امروز به بعد ، مسئلهء بداء را انكار نخواهم كرد .\r\nمأمون افزود : اگر سؤال ديگرى دارى ، مطرح كن ، امّا انصاف در بحث را فراموش نكن .\r\n\r\nتحقيق امام عليه السلام در مورد مسئله اراده\r\nسليمان به امام على بن موسى الرضا عليه السلام روكرد و گفت : اجازه مى فرماييد سؤال كنم ؟\r\nامام عليه السلام هر چه مى خواهى ، سؤال كن .\r\nسليمان : چه مى گويى دربارهء كسى كه « اراده » را يكى از اوصاف ذات خداوند هم چون حى و سميع و بصير و قدير مىداند ؟ « 2 »\r\n\r\n\r\n","description":"","footnote":"\r\n( 1 ) . مائده / 63 .\r\n( 2 ) . در اين كه اراده از صفات ذات است يا صفات فعل ، در ميان علماى علم كلام بحث و گفت وگوست . آخرين سخن دراين زمينه اين است كه اراده دو گونه است : اراد فاعلى و اراد فعلى . اولى به علم خداوند به نظام احسن بازگشت مىكند و علم جزء صفات ذات است ، امّا دومى جزء صفات فعل محسوب مىشود . تكى امام عليه السلام در اين\r\n","page_name":" 74 ","page_number":76},
  {"content":"\r\n\r\nامام عليه السلام ( براى اين كه بدانى وصف مريد بودن خداوند با سميع و بصير بودن متفاوت است ، كافى است در اين نكته دقت كنى كه ) مى گويى : « اشياى جهان حادث گرديد و با يكديگر اختلاف يافت ، زيرا خداوند اراده كرده چنين باشد » ، امّا در مورد سميع و بصير بودن خدا چنين تعبيرى ممكن نيست . اين خود دليل بر اين است كه اين دو وصف يكسان نيستند ( يكى از صفات فعل است و ديگرى از صفات ذات ) .\r\nسليمان : امّا مى دانيم خداوند از ازل مريد بوده .\r\nامام عليه السلام آيا اراده غير از ذات اوست يا عين ذات او ؟\r\nسليمان : غير ذات اوست .\r\nامام عليه السلام پس بايد قائل به تعدد امر ازلى باشى ؛ چرا كه غير از ذات او وصف قديمى را به نام « اراده » پذيرفته اى !\r\nسليمان : من چيزى را جز ذات او قديم ندانستم .\r\nامام عليه السلام پس مى گويى اراده حادث است ؟\r\nسليمان : نه ، حادث نيست .\r\nدر اين جا بود كه مأمون فرياد زد و گفت : اى سليمان ! چرا مكابره مى كنى و جواب سر بالا مى دهى ؟ انصاف بده ( گاه مى گويى اراده حادث نيست ، سپس مى گويى قديم هم نيست ؛ پس نه حادث\r\n\r\n\r\n","description":"","footnote":"\r\nبحث ها روى معناى دوم است . زيرا در بيشتر آيات و روايات هنگامى كه « اراده » گفته مىشود ، همين معنا مورد نظر است .\r\n","page_name":" 75 ","page_number":77},
  {"content":"\r\n\r\nاست و نه قديم . اين كه ممكن نيست ) . مگر نمى بينى جمعى از صاحب نظران در اطراف تو نشسته اند و سخنانت را مى شنوند .\r\nسپس مأمون به امام عليه السلام رو كرد و گفت : ادامه بدهيد . بالاخره او عالم علم كلام در خطهء خراسان است !\r\nامام عليه السلام بار ديگر مطلب سابق را تكرار كرد و فرمود : اراده حادث است ؛ چرا كه هر گاه چيزى ازلى نباشد ، بايد حادث باشد و هنگامى كه حادث نباشد ، بايد ازلى باشد .\r\nسليمان : ارادهء او از اوست ، همان گونه كه سميع و بصير بودن و علم از اوست .\r\nامام عليه السلام در ازل چه چيز را اراده كرد ؟ لابد خودش را !\r\nسليمان : نه .\r\nامام عليه السلام پس مريد مانند سميع و بصير نيست .\r\nسليمان : خودش را اراده كرد ، همان گونه كه به خودش عالم بود !\r\nامام عليه السلام پس وجودش از طريق ارادهء او بوده است ؟\r\nسليمان : آرى ! . . .\r\nاين جا بود كه مأمون و اطرافيانش خنديدند و امام عليه السلام نيز خنديد و عجز و ناتوانى سليمان ظاهر شد . « 1 »\r\n\r\n\r\n","description":"","footnote":"\r\n( 1 ) . زيرا اراد خداوند را علت وجود خداوند گرفت و ازليت او را انكار كرد و اين به سبب بن بست سختى بود كه امام عليه السلام در استدلال براى او ايجاد فرمود . .\r\n","page_name":" 76 ","page_number":78},
  {"content":"\r\n\r\nامام عليه السلام اى سليمان ، بگو ببينم آيا خداوند به آن چه در بهشت و دوزخ است ، عالم است ؟\r\nسليمان : آرى .\r\nامام عليه السلام آيا آن چه خدا مىداند ، تحقق مى يابد ( زيرا به عقيدهء تو ارادهء او عين علم اوست ) ؟\r\nسليمان : آرى .\r\nامام عليه السلام بنابراين ، ديگر جايى براى اين باقى نمى ماند كه اراده كند چيزى را بر آن ها بيفزايد يا كم كند ، در حالى كه در قرآن مى گويد : « كلّما نضجت جلودهم بدّلناهم جلودا غيرها ليذوقوا العذاب » « 1 » ( هر زمان پوست هاى آن ها ( دوزخيان ) بسوزد ، پوست هاى ديگرى به جاى آن قرار مى دهيم تا عذاب را بچشند ) .\r\nو نيز مى فرمايد : « لهم ما يشاءون فيها و لدينا مزيد » « 2 » ( بهشتيان آن چه مى خواهند ، براى آن ها خواهد بود و نزد ما اضافه بر آن است . اين ها همه نشان مىدهد كه علم او غير از ارادهء اوست و گرنه اين تغبيرات معنا نداشت ) .\r\nسپس امام عليه السلام فرمود : بگو ببينم اين كه خداوند مى فرمايد : « و اذا\r\n\r\n\r\n","description":"","footnote":"\r\n( 1 ) . نساء / 56 .\r\n( 2 ) . ق / 35 . .\r\n","page_name":" 77 ","page_number":79},
  {"content":"\r\n\r\nاردنا ان تهلك قرية امرنا مترفيها ففسقوا فيها » « 1 » ( هنگامى كه اراده كنيم شهر و ديارى را هلاك كنيم ، نخست اوامر خود را براى مترفين آن بيان مى داريم و هنگامى كه به مخالفت پرداختند ، آن ها را هلاك مى سازيم ) آيا معناى اين سخن اين نيست كه اراده امرى حادث است ؟\r\nسليمان : چرا .\r\nامام عليه السلام بنابراين ، گفتار تو كه اراده عين ذات خداست ، باطل است ؛ زيرا خداوند نه خود را ايجاد كرده و نه دگرگونى و تغيير در دانشش راه دارد ( او از ازل بوده و تا ابد هست بدون هيچ گونه دگرگونى ) .\r\nبه اين ترتيب ، امام عليه السلام از طرق مختلف راه را بر او بست و با دلايل گوناگون ثابت فرمود كه اراده از صفات فعل است و حادث است و نمى تواند عين ذات خداوند باشد . سليمان نيز خود را چنان در تنگنا ديد كه قادر بر جواب نبود و از سخن بازماند .\r\nاين شكست بزرگ بر مأمون سخت گران آمد ، ولى ناچار به سليمان رو كرد و گفت : اى سليمان ، اين مرد عالم ترين فرد بنى هاشم است ( و كسى توانايى مقابلهء علمى با او را ندارد ) . پس مجلس پايان يافت و مردم متفرق شدند . « 2 »\r\n\r\n\r\n","description":"","footnote":"\r\n( 1 ) . اسراء / 16 .\r\n( 2 ) . عيون أخبار الرضا ، ج 1 ، ص 179 به بعد ؛ بحار الأنوار ، ج 49 ، ص 177 . .\r\n","page_name":" 78 ","page_number":80},
  {"content":"\r\n\r\n\r\nتوضيحى از مرحوم صدوق\r\nمحدث بزرگوار مرحوم صدوق بعد از ذكر اين حديث شريف مى گويد :\r\nمأمون از ميان متكلمان فرق مختلف و پيروان مكاتب ضلال هر كس را كه مى شنيد قدرتى در بحث دارد ، دعوت مى كرد تا امام عليه السلام را در تنگناى استدلال قرار دهند ، و اين به سبب حسدى بود كه نسبت به مقام والاى آن حضرت و دانش او داشت ، امّا - به عكس - هر كس با امام عليه السلام وارد مناظره مى شد ، به مقام والاى او در علم اعتراف مى كرد و در برابر او خاضع مى شد ؛ چرا كه خداوند متعال اراده كرده نور خود را كامل كند و آيين خويش را برترى بخشد و حجت خود را يارى دهد ، همان گونه كه در قرآن وعده فرموده است : « انّا لننصر رسلنا و الّذين امنوا فى الحيوهء الدّنيا » « 1 »\r\nبايد بر اين گفتار مرحوم صدوق ( ره ) افزود كه اگر چه مأمون مى خواست با اين برنامه از موقعيت امام عليه السلام بكاهد ، بدون آن كه خود توجه داشته باشد ، سه خدمت بزرگ به اسلام و مقام والاى آن حضرت انجام داد :\r\n1 - به دليل جاذبهء دربار خلافت ( بيم و ترسى كه مردم داشتند از يك سو و جوايز كلان مأمون از سوى ديگر ) ، معروف ترين و\r\n\r\n\r\n","description":"","footnote":"\r\n( 1 ) . عافر / 51 ؛ عيون أخبار الرضا ج 1 ، ص 179 به بعد ؛ بحار الأنوار ، ج 49 ، ص 177 . .\r\n","page_name":" 79 ","page_number":81},
  {"content":"\r\n\r\nفعال ترين دانشمندان مذاهب و فرقه ها به آن جا راه مى يافتند و جلسات مناظره اى كه با هيچ قيمت امكان تشكيل آن در خارج از دربار نبود ، برپا مى كردند . اين جلسات به امام عليه السلام مجال بسيار خوبى براى اداى رسالت بزرگ خويش در نشر علوم اسلامى و بستن راه بر مخالفان در آن شرايط حساس تاريخ اسلام مى داد كه اين ، يكى از بزرگ ترين آثار غير منتظرهء ولايت عهدى تحميلى مأمون بر امام عليه السلام بود .\r\n2 - مقام والاى اهل بيت عليه السلام و سرّ وجود امامت و خلافت بر حق پيامبر صلى الله عليه و آله و سلّم در اين دودمان آشكار مى گشت ؛ مخصوصاً ايرانيان كه از دور مطالبى شنيده و ناديده عاشق شده بودند ، اين حقيقت را از نزديك مى ديدند و پيمان مودت و ارادت خويش را راسخ تر مى ساختند و اين امر ضربات سنگين ترى بر پايه هاى حكومت عباسيان وارد مى كرد .\r\n3 - سرانجام ، روزى فرا مى رسيد كه ايران اسلامى مى بايست از زير سلطهء جباران بنى عباس به درآيد ، ولى بايد پايان گرفتن حكومت مركزى خلفا مساوى با برچيده شدن اسلام از اين منطقه و ساير مناطق اسلامى نباشد . خوشبختانه عوامل مختلفى ، از جمله جلسات عظيم بحث و مناظرهء دربار مأمون ، تفكيك اسلام واقعى را از آن چه خلفا مدعى و مدافع آن بودند ، ميسر ساخت و اين نكتهء مهمى بود .\r\nبنابراين ، در كنار توطئه هاى سياسى دربار مأمون ، مسائل مهم\r\n\r\n","description":"","footnote":"","page_name":" 80 ","page_number":82},
  {"content":"\r\n\r\nديگرى تحقق يافت كه مأمون و ديگر خلفاى عباسى از آن بى خبر بودند و ارادهء الهى به آن تعلق گرفته بود .\r\n\r\nيادآورى لازم\r\nذكر اين نكته نيز لازم است كه بحث « بداء » از پيچيده ترين مسائلى بود كه دانشمندان كلام در آن زمان با آن روبه رو بودند . آنان نمى توانستند آن همه اخبار اسلامى را در مسئلهء بداء انكار كنند ، مخصوصاً اخبارى كه بر تأثير دعا و شفاعت و انفاق فى سبيل الله و صلهء رحم و امثال آن در برآورده شدن حوائج ، آمرزش گناهان ، طول عمر و دفع مرگ و ميرهاى ناگهانى و مانند آن دلالت دارد ، كه از مصاديق روشن بداء محسوب مىشود . براى آنان اين سؤال پيش مى آمد كه آيا در اين گونه موارد كه مقدّرات تغيير مى يابد ، خداوند از كار خود پشيمان مى گردد ؟ اين امرى است محال . آيا مجهولى بر او آشكار مى گردد كه وضع را تغيير مىدهد ؟ اين با علم بى پايان او سازگار نيست . پس تغيير ارادهء او دراين گونه موارد چه معنايى دارد ؟\r\nعلماى مكتب اهل بيت عليه السلام با استفاده از معيارها و ضوابط و تعليمات اين مكتب ، پرده از روى اين سرّ بزرگ برداشتند و گفتند : بداء چيزى است انكار ناپذير ، و طبق حديث معروف\r\n« ما عرف الله حقّ معرفته من لم يعرفه بالبداء »\r\nكسى كه خدا را به بداء نشناسد ، او را چنان كه بايد ، نشناخته است .\r\n\r\n","description":"","footnote":"","page_name":" 81 ","page_number":83},
  {"content":"\r\n\r\nبه نظر علماى شيعه ، قضاى الهى و مشيت و ارادهء او بر دو گونه است . قضا و ارادهء حتمى ، و قضا و ارادهء مشروط . قضا و اردهء حتمى قابل تغيير و دگرگونى نيست و به تعبير ديگر ، « علت تامّه » است ، امّا قضاى مشروط با وجود يا عدم شرطش دگرگون مىشود ، و به تعبير ديگر ، مقتضى يا « علت ناقصه » است .\r\nمسائل مربوط به شفاعت و تأثير دعا و انفاق فى سبيل الله و صلهء رحم و توبه و مانند اين ها همه به قضاى مشروط باز مى گردد ، كه اگر نباشد ، تمام درها به روى انسان ها بسته مىشود و همگى در بن بست جبر قرار مى گيرند .\r\nبه عبارت ديگر ، بعضى از مسائل در « لوح محفوظ » ثبت است كه قابل دگرگونى نيست و بعضى ديگر در لوح « محو و اثبات » قرار دارد . سعادت و شقاوت ما از قسم دوم است و به اعمال ما و تصميم و ارادهء ما بستگى دارد ، و اراده و مشيت الهى نيز در اين جا بر طبق كوشش ما و بر طبق اعمالى است كه انجام مى دهيم . حقيقت بداء اين است ( دقت كنيد ) . توضيح بيشتر در اين زمينه را در كتاب آيين ما مطالعه فرماييد .\r\n\r\n","description":"","footnote":"","page_name":" 82 ","page_number":84},
  {"content":"\r\n\r\n\r\nمناظره ششم : مناظره با على بن محمّد بن جهم درباره عصمت انبيا عليهم السلام\r\nاين مناظره نيز در دربار مأمون واقع شد ، چنان كه اباصلت هروى مى گويد : هنگامى كه مأمون پيروان مذاهب و مكاتب مختلف يعنى يهود ، نصارا ، مجوس ، صابئين و ساير فرق و علماى اسلام را در دربار\r\nخود گردآورد تا با امام على بن موسى الرضا عليه السلام مناظره كنند ، هر كس در برابر آن حضرت عرض اندام كرد ، با پاسخ دندان شكنى روبه رو شد و خاموش گشت . در اين ميان ، نوبت به على بن محمّد بن جهم كه از علماى معروف اهل سنت بود ، رسيد .\r\nاو به امام عليه السلام رو كرد و گفت : عقيدهء شما دربارهء عصمت انبيا چيست ؟ آيا شما همه را معصوم مى دانيد ؟\r\nامام عليه السلام : آرى .\r\nابن جهم : پس اين آيات را كه ظاهرش صدور گناه از آنان است ،\r\n\r\n","description":"","footnote":"","page_name":" 83 ","page_number":85},
  {"content":"\r\n\r\nچگونه تفسير مى كنى ؟ مثلًا قرآن دربارهء آدم مى فرمايد :\r\n« و عصي آدم ربّه فغوي » « 1 »\r\nآدم به پروردگارش عصيان كرد و از پاداش او محروم ماند .\r\nدربارهء يونس مى گويد :\r\n« و ذا النّون اذ ذهب مغاضباً فظنّ ان لن نقدر عليه » « 2 »\r\nيونس خشمگين از ميان قوم خودش رفت و گمان كرد بر او تنگ نخواهيم گرفت .\r\nدربارهء يوسف مى گويد :\r\n« و لقد همّت به و همّ بها » « 3 »\r\nزليخا قصد يوسف كرد و يوسف قصد او را .\r\nدر مورد داوود مى فرمايد :\r\n« و ظنّ داوود انّما فتنّاه فاستغفر ربّه » « 4 »\r\nداوود گمان كرد ما او را امتحان كرده ايم و از كار خود توبه كرد .\r\nدربارهء پيامبرش محمّد صلى الله عليه و آله و سلّم مى فرمايد :\r\n« و تخفي في نفسك ما الله مبديه » « 5 »\r\n\r\n\r\n","description":"","footnote":"\r\n( 1 ) . طه / 121 .\r\n( 2 ) . انبياء / 87 .\r\n( 3 ) . يوسف / 23 .\r\n( 4 ) . ص / 23 .\r\n( 5 ) . احزاب / 37 . .\r\n","page_name":" 84 ","page_number":86},
  {"content":"\r\n\r\nتو در دل چيزى ( دربارهء همسر زيد ) پنهان داشتى كه خدا آن را آشكار ساخت .\r\nامام عليه السلام فرمود : واى بر تو ! گناهان زشت را به پيامبران الهى نسبت مده و كتاب خدا را به رأى خود تفسير مكن كه خداوند فرموده : تأويل ( و تفسير ) آن را جز خدا و راسخان در علم نمى دانند . اكنون پاسخ سؤالاتت را بشنو .\r\nامّا دربارهء آدم عليه السلام خداوند او را حجت در زمين و نمايندهء خود در بلادش قرار داده بود . آدم براى بهشت آفريده نشده بود ( و شكونتش در بهشت موقتى بود و بهشت سراى تكليف نبود ) . عصيان آدم ( و ترك اولاى او ) در بهشت رخ داد ، نه در زمين ، و عصمت بايد در زمين باشد و مقادير امر الهى تكميل گردد ( و\r\nآدم الگو و رهبرى براى مردم جهان باشد ) . لذا هنگامى كه به زمين گام نهاد ، خداوند او را حجت و خليفهء معصوم قرار داد ، چنان كه در حق او مى فرمايد :\r\n« انّ الله اصطفي آدم و نوحاً و آل ابراهيم و آل عمران علي العالمين » « 1 »\r\n\r\n\r\n","description":"","footnote":"\r\n( 1 ) . آل عمران / 33 . اين سخن را به عبارت ديگرى نيز مى توان بيان كرد و آن اين كه : اصولًا بهشت دار تكليف نبوده و بنابراين ، گناه و عصيان در آن جا مفهوم نداشته است ، امّا هنگامى كه آدم قدم به دار تكليف و صحن زمين گذاشت ، اطاعت و عصيان مفهوم پيدا كرد و خداوند به او مقام عصمت داد . جالب توجه اين كه همين سؤال را مأمون در مجلس ديگرى شخصاً از امام عليه السلام پرسيد و طبق اين روايت ، امام عليه السلام پاسخ ديگرى به او داد كه راه ديگرى براى پاسخ به ماجراى آدم است . .\r\n","page_name":" 85 ","page_number":87},
  {"content":"\r\n\r\nخداوند آدم و نوح و خاندان ابراهيم و خاندان عمران را بر جهانيان برگزيد .\r\nاين گزينش ، خود دليل بر معصوم بودن اين رهبران است ؛ زيرا گزينش براى رهبرى بدون عصمت ، موجب نقض غرض است .\r\nامّا در مورد يونس عليه السلام منظور از « لن نقدر عليه » اين نيست كه او گمان كرد خداوند قادر بر ( مجازات ) او نيست ، بلكه به معناى اين است كه او گمان كرد خداوند بر او تنگ نمى گيرد ( و ترك اولايى نكرده است ) ، همان گونه كه در آيهء ديگر قرآن آمده : « و امّا اذا ما ابتليه فقدر عليه رزقه . . . » « 1 » ( امّا هنگامى كه خداوند انسان را مبتلا سازد و روزى را بر او تنگ بگيرد . . . ) ؛ زيرا اگر او گمان كرده بود خداوند قادر بر ( مجازات ) او نيست ، كافر مى شد ( و كفر از ساحت مقدس انبيا به دور است ) .\r\nامّا در مورد يوسف عليه السلام منظور اين است كه زليخا قصد كام گيرى از يوسف كرد و يوسف قصد قتل وى نمود ، اگر او را زياد تحت فشار براى عمل خلاف عفت قرار دهد ( چرا كه فوق العاده از اين پيشنهاد ناراحت شده بود ) ، امّا خداوند ( در حق او لطف كرد و ) او\r\n\r\n\r\n","description":"","footnote":"\r\n( 1 ) . فجر / 16 . .\r\n","page_name":" 86 ","page_number":88},
  {"content":"\r\n\r\nرا از قتل زليخا و عمل خلاف عفت دور ساخت ، همان گونه كه مى فرمايد : « كذلك لنصرف عنه السّوء و الفحشاء » ( سوء اشاره به قتل و فحشا اشاره به عمل منافى عفت است ) . « 1 »\r\nامام عليه السلام : بگو ببينم در داستان داوود شما چه مى گوييد ؟\r\nعلى بن محمّد جهم افسانه اى ساختگى را شبيه آن چه در تورات كنونى آمده است ، در اين جا ذكر كرد كه خلاصه اش چنين است :\r\nداوود در محراب خود مشغول نماز بود كه شيطان به صورت پرندهء زيبايى در برابر او نمايان شد . داوود نمازش را شكست و به دنبال آن پرنده به پشت بام رفت . آن جا چشمش به درون خانه همسايه و بر اندام زن زيبايى كه در حال غسل كردن بود افتاد و دل بستهء او شد . داوود براى از ميان برداشتن مانع ، دستور داد همسر\r\n\r\n\r\n","description":"","footnote":"\r\n( 1 ) . يوسف / 24 . توجه داشته باشيد كه كلم « هم » ( قصد كردن ) در هر دو مورد مطلق است و بايد متعلّق آن را از قرائن دريافت . در مودر زليخا كه مطلب روشن است ، امّا در مورد يوسف ، امام عليه السلام به ذيل آيه استشهاد فرموده كه مى گويد : « ما مى خواستيم بدى و فحشا را از او دور سازيم » . لابد بدى در اين جا چيزى غير از فحشاست و مىتواند شاهد بر مسئل قتل باشد . البته اين آيه پاسخ ديگرى نيز دارد كه در تفسير نمونه ذكر كرده ايم . البته وجود چند راه حل براى يك آيه مانعى ندارد . .\r\n","page_name":" 87 ","page_number":89},
  {"content":"\r\n\r\nآن زن را ( كه يكى از افسران ارشد لشكر وى بود ) و اوريا نام داشت ، پيشاپيش صفوف به ميدان نبرد بفرستند . هنگامى كه او كشته شد ، داوود همسرش را به ازدواج خود درآورد . « 1 »\r\nهنگامى كه سخن به اين جا رسيد امام عليه السلام بر اثر شدّت ناراحتى دست بر پيشانى زد و فرمود : « انا الله و انا اليه راجعون » . شما پيامبر بزرگى را به سستى در نماز و ارتكاب عمل خلاف عفت ( قبل از ازدواج رسمى با او ) و سپس قتل انسان بى گناهى متهم مى كنيد ؟ !\r\nعلى بن محمّد بن جهم عرض كرد : پس گناه داوود كه خداوند در آيهء فوق به آن اشاره كرده ، چه بود ؟\r\nامام عليه السلام واى بر تو ! گناهى نداشت . او گمان كرد خداوند كسى را از وى داناتر نيافريده است . « خداوند دو فرشته را مأمور كرد تا از محراب او بالا روند و بگويند : ما دو نفر با هم نزاع داريم و يكى بر ديگرى ستم كرده است . ميان ما به حق داورى كن و ستم روا مدار و ما را به راه راست هدايت كن . اين يك برادر من است . او 99 ميش دارد و من يكى دارم ، ولى او اصرار مىكند كه اين يكى را نيز به او واگذارم و او در سخن بر من غلبه كرده و از من گوياتر است » . « 2 »\r\n\r\n\r\n","description":"","footnote":"\r\n( 1 ) . اين افسان خرافى و بسيار رسوا با مختصر تفاوتى و با شرح و بسط بيشترى در تورات كنونى ، در كتاب دومو اشموئيل ، فصل 11 ( جمله هاى 2 تا 27 ) آمده است .\r\n( 2 ) . ص / 21 و 22 . .\r\n","page_name":" 88 ","page_number":90},
  {"content":"\r\n\r\nدر اين جا داوود در قضاوت عجله كرد و بى آن كه از مدعى تقاضاى دليل و بينه كند ، به او رو كرد و گفت : « اين برادرت به تو ستم كرده كه همان يك ميش تو را هم مطالبه كرده است » و حتى توضيح و دفاع لازم را از مدعى بر ضدّ او نخواست . گرچه حكم نهايى نكرده بود ، امّا همين عجله در اين گفتار ، ترك اولايى بود كه از داوود سر زد . سپس متوجه شد و در مقام جبران برآمد و استغفار كرد و خداوند نيز اين ترك اولى را بر او بخشيد . اين بود خطاى داوود ، نه آن چه شما مى گوييد .\r\nسپس امام عليه السلام افزود : مگر نمى بينى خداوند بعد از اين ماجرا مى گويد :\r\n« يا داوود انّا جعلناك خليفة في الارض فاحكم بين النّاس بالحقّ و لا تتّبع الهوي » « 1 » .\r\nاى داوود ، ما تو را خليفه و نمايندهء خود در زمين قرار داديم . در ميان مردم به حق داورى كن و از هواى نفس پيروى مكن .\r\n( اگر داوود - العياذ بالله - مرتكب آن جنايات عظيم و گناهان بزرگ شده بود ، چگونه خداوند چنين مقام و منصبى به او مى بخشيد و چگونه او را مورد عفو و بخشش قرار مى داد ؟ ! پس بدان همهء آن ها خرافات است ) .\r\nاين جهم پرسيد : پس داستان ازدواج با همسر اوريا چه بوده\r\n\r\n\r\n","description":"","footnote":"\r\n( 1 ) . ص / 26 . .\r\n","page_name":" 89 ","page_number":91},
  {"content":"\r\n\r\nاست ؟\r\nامام عليه السلام فرمود : جريان چنين بود كه در آن زمان هر گاه زنى شوهرش از دنيا مى رفت يا كشته مى شد ، هرگز ازدواج نمى كرد . خداوند به داوود اجازه داد با همسر اوريا كه در حادثه اى كشته شده بود ، ازدواج كند ( تا اين رسم نادرست برافتد ) . داوود صبر كرد هنگامى كه همسر اوريا از عده درآمد ، با او ازدواج كرد ( بدون آن كه مسئلهء ديگرى در كار باشد ) ، لكن چون اين امر در ميان مردم آن زمان سابقه نداشت ، بر آن ها گران آمد ( و داستان ها پيرامون آن به هم بافتند ) .\r\nامّا در مورد پيامبر اسلام صلى الله عليه و آله و سلّم و همسر پسر خوانده اش زيد كه قرآن مى گويد : « تو چيزى را در دل پنهان مى داشتى كه خداوند آن را آشكار ساخت » : ماجرا از اين قرار بود كه خداوند قبلًا نام همسران پيامبر صلى الله عليه و آله و سلّم را در اين جهان به او فرموده بود و در ميان آن ها نام زينب دختر حجش بود كه آن روز در قيد زوجيت پسر خواندهء پيامبر صلى الله عليه و آله و سلّم زيد بن حارثه بود ، ولى پيامبر صلى الله عليه و آله و سلّم اين نام را در دل خود مخفى مى داشت تا مبادا بهانه\r\nاى به دست منافقان بيفتد و بگويند پيامبر صلى الله عليه و آله و سلّم به زن شوهر دارى چشم داشتى دارد ( امّا حوادث آينده و جدايى آن زن از همسرش با اين كه پيامبر صلى الله عليه و آله و سلّم ، اصرار داشت جدا نشود ، نشان داد كه چنين امرى از قبل مقدّر بوده است ) .\r\nاين را نيز بدان كه خداوند در ميان تمام خلق خود ، تنها عهده دار اجراى عقد سه زن شد : حوا را براى آدم عليه السلام و زينب را براى رسول\r\n\r\n","description":"","footnote":"","page_name":" 90 ","page_number":92},
  {"content":"\r\n\r\nخدا صلى الله عليه و آله و سلّم و فاطمه سلام الله عليها ، را براى على عليه السلام عقد كرد .\r\nاين جا بود كه على بن محمّد بن جهم به گريه افتاد عرض كرد : اى فرزند رسول خدا ، من توبه مى كنم و تعهد مى نمايم كه از امروز به بعد دربارهء پيامبران خدا جز آن چه شما فرموديد ، نگويم . « 1 »\r\nبايد توجه داشت كه دربارهء عصمت انبيا گروهى راه خطا پيموده اند و گروه ديگرى در نيمهء راه مانده اند . تنها گروهى كه عصمت آنان را به طور كامل پذيرفته اند ، پيروان مكتب اهل بيت عليه السلام مى باشند كه با هدايت آنان به سر منزل مقصود رسيده اند .\r\n\r\n\r\n","description":"","footnote":"\r\n( 1 ) . عيون أخبار الرضا ، ج 1 ، ص 153 - 155 ( با تلخيص ) . .\r\n","page_name":" 91 ","page_number":93},
  {"content":"\r\n\r\n\r\nمناظره هفتم : مناظره با پيروان مكاتب مختلف در بصره\r\nنه تنها كاخ مأمون به بركت وجود امام عليه السلام كانون بحث و مناظرات علمى شد و به وسيلهء امام على بن موسى الرضا عليه السلام نور آفتاب اسلام از آن جا به نقاط دور دست تابيد ، بلكه در بصره نيز يك بار چنين ماجرايى انفاق افتاد .\r\nمى دانيم بصره دروازهء عراق و دز آن زمان يكى از دروازه هاى مهم اسلام بود . بعد از گسترش اسلام ، راه يا بى بسيارى از مكتب ها و مذاهب مختلف به كانون اسلام از دروازهء بصره بود . اصولًا بندرگاه هاى مهم در طول تاريخ ، هميشه محل انتقال فرهنگ ها اعم از زشت و زيبا بوده اند ، همانند بندرگاه اسكندريه در مصر و آتن در يونان و استانبول در تركيه .\r\nبى جهت نيست كه اميرمؤمنان على عليه السلام در نامه اى به عبدالله ابن عباس نوشته است ، مى فرمايد :\r\n\r\n","description":"","footnote":"","page_name":" 92 ","page_number":94},
  {"content":"\r\n\r\n« و اعلم انّ البصرة مهبط إبليس ، و مغرس الفتن ، فحادث اهلها بالاحسان اليهم ، و احلل عقدة الخوف عن قلوبهم » . « 1 »\r\nبدان كه بصره محل نزول شيطان و كشتزار فتنه هاست ! با مردمش به احسان رفتار كن و عقده هاى ترس را از قلوبشان بگشا [ و آغوش اسلام را براى پذيرش آن ها باز كن تا به سراغ راه ديگرى نروند 
  ] .\r\nطبق روايت مشروحى كه قطب راوندى در كتاب الخرائج آورده ، هنگامى كه آتش فتنه در بصره بالا گرفت و فرق مختلف و مكتب هاى گوناگون آن جا را پايگاه فعاليت خود قرار دادند ، امام على بن موسى الرضا عليه السلام براى خاموش كردن آتش فتنه با استفاده از يك فرصت كوتاه به بصره آمد و با اقوام و گروه هاى مختلف به بحث و گفت و گو نشست و از همهء آن ها دعوت فرمود كه در مجلسى حضور يابند ، از علماى بزرگ مسيحى گرفته تا علماى يهودى و كسان ديگر . سپس فصول مختلف انجيل و بشاراتى را كه دربارهء پيامبران اسلام عليه السلام در آن آمده ، تا بشارات اسفار مختلف تورات و زبور همه را برشمرد .\r\nسپس به تودهء مردم مسلمان كه در آن مجلس حضور داشتند . رو كرد و در بخشى از سخنانش چنين فرمود : اى مردم ، آيا كسى كه با مخالفانش به آيين و كتاب شريعت خود آن ها احتجاج و استدلال\r\n\r\n\r\n","description":"","footnote":"\r\n( 1 ) . نهج البلاغه ، نام 18 . .\r\n","page_name":" 93 ","page_number":95},
  {"content":"\r\n\r\nكند ، از همه با انصاف تر نيست ؟\r\nعرض كردند : چرا .\r\nفرمود : بدانيد امام بعد از محمّد صلى الله عليه و آله و سلّم فقط كسى است كه برنامه هاى او را تداوم بخشد ، و مقام امامت تنها براى كسى زيبنده است كه با تمام امت ها و پيروان مذاهب مختلف با كتاب خود آن ها گفت وگو كند . مسيحيان را با انجيل ، يهوديان را با تورات ، و مسلمانان را با قرآن قانع سازد و عالم به جميع لغت باشد و با هر قومى با زبان خودشان سخن گويد و علاوه بر همهء اين ها ، با تقوا و از هر عيب و نقصى پاك باشد . همچنين عدالت پيشه ، با انصاف ، حكيم ، مهربان ، باگذشت ، پرمحبت ، راست گو ، مشفق ، نيكوكار ، امين ، درست كار و مدبّر باشد . « 1 » به اين ترتيب ، امام عليه السلام حجت را بر اهل بصره تمام كرد و رسالت خود را در پاسدارى از حريم اسلام انجام داد .\r\n\r\n\r\n","description":"","footnote":"\r\n( 1 ) . الخرائج و الجرائح ، ص 204 - 206 ( با تلخيص ) . .\r\n","page_name":" 94 ","page_number":96},
  {"content":"\r\n\r\n\r\nنكات مهم در مناظرات امام عليه السلام\r\nمناظرات امام على بن موسى الرضا عليه السلام مسئله اى تاريخى و متعلق به گذشته نيست ، بلكه از نظر پاسدارى از حريم اسلام و خط مكتب ، سرمشق پر اهميت بسيار جامعى براى امروز و هر زمان ديگر است .\r\nجالب اين است كه در آن روز وسايل ارتباط جمعى مثل امروز گسترده نبود ، ولى امام عليه السلام از جلسات مناظرهء دربار مأمون به عنوان يكى از مؤثرترين وسايل ارتباط جمعى آن روز بهرهء كافى گرفت ؛ زيرا اخبار اين جلسات به دليل شرايط خاص حاكم بر آن ، در سرتاسر كشورهاى اسلامى پخش مى شد . امام از اين طريق نه تنها توطئه هاى تخريبى مأمون را خنثى فرمود و او را ناكام گذاشت ، بلكه جامعهء اسلامى آن روز را كه به دلايل پيش گفته ، در شرايط بسيار حساسى از نظر فكرى و فرهنگى به سر مى برد ، از انحراف\r\n\r\n","description":"","footnote":"","page_name":" 95 ","page_number":97},
  {"content":"\r\n\r\nرهايى بخشيد . همان گونه كه گفتيم ، بعيد نيست يكى از دلايل امام براى پذيرش ولايت عهدى تحميلى مأمون ، انجام اين رسالت بزرگ باشد ( دقت كنيد ) .\r\nكيفيت برخورد آن حضرت با پيروان مكاتب مختلف نيز از جهات متعددى براى ما درس آموز و الهام بخش است ؛ از جمله :\r\n1 - برخورد اسلام با پيروان مكتب هاى ديگر قبل از هر چيز بايد برخورد منطقى باشد . تا جنگ را بر مسلمانان تحميل نكرده اند ، آنان نبايد دست به اسلحه برند و از منطق و استدلال چشم بپوشند . اسلام در گذشته ، از طريق تبليغ و منطق پيش رفته است و در آينده نيز چنين خواهد بود . « لا اكراه فى الدّين قد تبين الرشد من الغى » « 1 »\r\n2 - قدرت منطق اسلام به قدرى است كه از منطق مكتب هاى ديگر ابداً واهمه ندارد ، و به همين دليل ، در تاريخ اسلام به همهء آن ها مجال كافى داده شده است تا عقايد خود را نشر دهند و پاسخ خود را بشنوند . حتى به كسانى كه اصلًا ايمان به خدا و مكتب انبيا نداشتند ، آزادى بحث داده مى شد ، هر چند متأسفانه آن\r\nها از اين آزادى سوء استفاده كردند و ديديم برنامه ها به شكل ديگرى در آمد : توطئه هاى گوناگون شروع شد ، اقدامات تخريبى ادامه يافت و آن چه ما مايل نبوديم بشود ، شد .\r\n3 - علماى اسلام در هر زمان بايد از تمام مكاتب و مذاهب با\r\n\r\n\r\n","description":"","footnote":"\r\n( 1 ) . بقره / 256 . .\r\n","page_name":" 96 ","page_number":98},
  {"content":"\r\n\r\nخبر باشند و بايد بتوانند با منطق خود آن ها با آنان سخن بگويند و برترى آيين اسلام را بر هر مكتب ديگر اثبات كنند . بنابراين ، بحث و گفت وگو دربارهء تمام مكتب ها - بدون استثنا - بايد در متن دروس حوزه هاى علميه باشد .\r\n4 - در ميان علماى اسلام بايد كسانى باشند كه با زبان هاى زندهء دنيا آشنايى داشته باشند و بتوانند به هنگام لزوم ، بدون وساطت مترجمان كه گاه بر اثر ناآگاهى و گاه براى اعمال غرض شخصى ، مسائل را تحريف مى كنند ، با اهل زبان هاى ديگر سخن بگويند . از اين جا ضرورت تدريس زبان هاى خارجى در كنار دروس حوزه هاى علميه احساس مىشود .\r\n5 علماى اسلام بايد از وسايل ارتباط جمعى موجود در جهان حداكثر بهره گيرى را داشته باشند و صداى اسلام و تعليمات قرآن را به گوش همهء جهانيان برسانند . بديهى است كه اين كار بدون وجود يك حكومت نيرومند اسلامى كار بسيار مشكلى است ؛ چرا كه حكومت هاى ديگر هرگز چنين فرصتى را به پيروان مكتب اسلام نمى دهند و نه تنها با سانسور شديد مانع از نشر دعوت اسلامى مى شوند ، بلكه با ايجاد خفقان و سلب آزادى نفس را در سينه ها حبس مى كنند .\r\nاين ها قسمتى از درس ها و الهاماتى است كه از برنامهء مناظرات امام على بن موسى الرضا عليه السلام مى توان گرفت .\r\n« و الحمدلله اوّلًا و آخراً »\r\n\r\n","description":"","footnote":"","page_name":" 97 ","page_number":99},
  {"content":"\r\n\r\n\r\nمنابع و مآخذ\r\n1 ابن ابي الحديد ، عبد الحميد بن هبة الله ؛ شرح نهج البلاغه ، مؤسسة النصر ، تهران ، 1404 ق .\r\n2 ابن اثير ، على بن محمد ؛ كامل ابن اثير ( الكامل في التاريخ ) ، تصحيح ابوالفداء قاضى دارالكتب العلمية ، بيروت ، 1415 ق .\r\n3 ابن بابويه ، محمد بن على عيون اخبار الرضا للشيخ الصدوق ، آستان قدس رضوى مشهد ، 1408 ق .\r\n4 ابن خلدون ، عبدالرحمان بن محمد ؛ مقدمه ابن خلدون ، ابن ابراهيم حليم ، مصر ، 1348 ق .\r\n5 ابن خلكان ، احمد بن محمد ؛ وفيات الاعيان ، دارالثقافة ، بيروت ، 1972 م .\r\n6 ابن ساعى على بن انجب ؛ مختصر اخبار الخلف ، المطبعة السريانية الكائوليكيه ، بغداد ، 1353 ق .\r\n7 ابن نديم ؛ الفهرست ، دار الكتب العلمية ، بيروت ، 1416 ق .\r\n8 اردبيلى محمد بن على جامع الرواة ، دارا الاضواء ، بيروت ، 1403 ق .\r\n\r\n","description":"","footnote":"","page_name":" 98 ","page_number":100},
  {"content":"\r\n\r\n9 اصفهانى ابوالفرج ؛ الاغانى دار الكتب العلمية ، بيروت ، 1412 ق .\r\n10 - اصفهانى ، ابوالفرج ؛ مقاتل الطالبيين ، داراحياء الكتب العربية ، قاهره ، 1368 ق .\r\n11 الف ليلة و ليلة ، به اهتمام سهير قلماوى دارالمعارف ، قاهره ، 1959 م .\r\n12 امير على مختصر تاريخ العرب ، ترجمه عفيف بعلبكى دارالعلم للملايين ، 1961 م .\r\n13 بهبودى املشى ، على ؛ الخرائج و الجرائح ، مؤسسة الامام المهدي ( عج ) ، قم ، 1408 ق .\r\n14 بيهقى ، ابراهيم بن محمد ؛ المحاسن و المساوى محمد نعسانى حلبى مطبعة السعادة ، قاهره ، 1325 ق .\r\n15 بيهقى محمد بن حسين ؛ تاريخ بيهقى ، تصحيح سعيد نفيسى ، دانشگاه تهران ، تهران ، 1332 .\r\n16 تقوى زاده ، سيد حسن ؛ تاريخ علوم در اسلام ، « مقالات و بررسيها » ، دفتر پنجم و ششم ، بهار و تابستان 1350 .\r\n17 جرداق ، جرج ؛ الامام على عليه السلام ، دار مكتبة الحياة ، بيروت ، 1970 م .\r\n18 الجواهرى شريف ؛ مثير الاحزان فى احوال الائمة الأثني عشر عليهم السلام ، المطبعة الحيدرية ، بيروت ، 1371 ق .\r\n19 حسين ، طه ؛ آيينه اسلام ، ترجمه محمد ابراهيم آيتى شركت سهامى انتشار ، تهران ، 1346 .\r\n20 حمدانى ، ابوفراس ؛ شرح ميمية ابوفراس ، المطبعة الحيدريه ، نجف ، 1357 ق .\r\n21 زيدان ، جرجى تاريخ التمدن الاسلامى مطبعة الهلال ، قاهره ، 1924 م .\r\n22 سيوطى عبد الرحمان بن ابي بكر ؛ تاريخ الخلفاء ، ادارة الطباعة المنيرية ، مصر ، 1351 ق .\r\n\r\n","description":"","footnote":"","page_name":" 99 ","page_number":101},
  {"content":"\r\n\r\n23 صاحبى ، هند و شاه بن سنجر ؛ تجارب السلف ، نگارش حسن قاضى طباطبايى ، دانشكده ادبيات و علوم انسانى ، تبريز ، 1351 .\r\n24 طبرسى ، احمد بن على ؛ الاحتجاج ، تصحيح محمد باقر خرسان ، نشر مرتضى ، مشهد ، 1403 ق .\r\n25 عبد المقصود ، عبد الفتاح ؛ امام على بن ابى طالب ( ع ) ، مكتبه مصر ، قاهره ، 1370 ق .\r\n26 علوى ، محمد بن عقيل ؛ النصائح الكافية لمن يتولى معاويه ، مطبعة النعمان ، نجف ، 1385 ق .\r\n27 گويارد ، استانيلاس ؛ سازمان‌هاى تمدن امپراتورى اسلام ، ترجمه فخر الدين طباطبايى ، كتابخانه ابن سينا ، تهران ، 1326 .\r\n28 لوبون ، گوستاو ؛ تمدن اسلام و عرب ، ترجمه هاشم حسينى كتابفروشى اسلاميه ، تهران ، 1347 .\r\n29 مجلسى ، محمد باقر ؛ بحار الانوار ، انتشارات المعارف الاسلاميه ، تهران ، 1386 ق .\r\n30 مسعودى ، على بن حسين ؛ مروج الذهب ، مصطفى محمد ، مصر ، 1377 ق .\r\n31 مسند الامام الرضا ( ع ) ، گردآورى عزيز الله عطاردى قوچانى ، المؤتمر العالمى للامام الرضا ع ، مشهد ، 1406 ق .\r\n32 مفيد ، محمدبن محمدبن نعمان ؛ الارشاد ، محمد الآخوندى ، تهران ، 1377 ق .\r\n33 مقريزى ، احمدبن على ؛ النزاع و التخاصم ، المطبعة العلمية ، نجف ، 1368 ق .\r\n34 يعقوبى ، احمدبن اسحاق ؛ تاريخ يعقوبى ، ترجمه محمد ابراهيم آيتى ، بنگاه نشر و ترجمه كتاب ، تهران ، 1356 .\r\n\r\n\r\n","description":"","footnote":"","page_name":" 100 ","page_number":102}
  ]