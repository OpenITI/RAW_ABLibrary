[
  {"content":"\r\n\r\nسوء استفاده از\r\nايمان به امام مهدي عجل الله تعالى فرجه الشريف\r\nگفتگو با آيت الله علي كوراني عاملي\r\n( نويسنده كتاب عصر ظهور )\r\nبه كوشش : مريم حقى\r\n\r\n","description":"","footnote":"","page_name":" الغلاف 1 ","page_number":1},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":2},
  {"content":"\r\n\r\n.\r\n\r\n","description":"","footnote":"","page_name":" 2 ","page_number":3},
  {"content":"\r\n\r\nسوء استفاده از\r\nايمان به امام مهدي عجل الله تعالى فرجه الشريف\r\nگفتگو با آيت الله علي كوراني عاملي\r\n( نويسنده كتاب عصر ظهور )\r\nبه كوشش : مريم حقى\r\n\r\n","description":"","footnote":"","page_name":" 3 ","page_number":4},
  {"content":"\r\n\r\nسرشناسه : كورانى ، على ، 1944 - م . / عنوان و نام پديدآور : سوء استفاده از ايمان به امام مهدى ( عج ) / به كوشش مريم حقى . / مشخصات نشر : قم : نور على نور . 1394 . / مشخصات ظاهرى : 96 ص . / شابك : 4 - 28 - 8016 - 964 - 978 / وضعيت فهرست نويسى : فيپا / موضوع : كورانى ، على ، 1944 - م . - مصاحبه ها / موضوع : مهدويت - پرسش ها و پاسخ ها / شناسه افزوده : حقى ، مريم ، 1359 - / رده بندى كنگره : 1394 5 آ 9 ك / 4 / 224 BP / رده بندى ديويى : 462 / 297 / شماره كتابشناسى ملى : 4153453\r\nشناسنامه\r\nعنوان كتاب : سوء استفاده از ايمان به امام مهدى عج\r\nگردآورنده : مريم حقى\r\nصفحه آرايى : صادق انصارى\r\nناشر : نور على نور\r\nچاپ و صحافى : باقرى - قم\r\nتيراژ : 3000 نسخه\r\nشابك : 9789648016284\r\nقيمت : 3000 تومان\r\nتمامى حقوق براى مؤلف محفوظ مى باشد .\r\nwww . alameli . net\r\nEmail : info @ alameli . net\r\nمركز فروش : قم - خيابان مصلاى قدس - بين ك 4 و 6 - پلاك 682 / نشر معروف\r\nتلفكس : 32926175 025 - تلفن : 41 - 32939140 025\r\nwww . maroof . org\r\n\r\n","description":"","footnote":"","page_name":" 4 ","page_number":5},
  {"content":"\r\n\r\n\r\nدرباره مصاحبه\r\nعلي كوراني عاملي ، متولد 1944 م ، در لبنان است . او در نوجواني و جواني سال‌ها در حوزه نجف درس خواند و در عراق و لبنان به فعاليت‌هاي ديني و سياسي پرداخت . سپس در ايران ، فعاليت‌هاي علمي و پژوهشي خود را آغاز كرد . از وي تا كنون ده‌ها اثر با موضوع تشيع ، وهابيت و تاريخ اسلام منتشر شده است .\r\nاو در 1369 ه‍ ش ، نخستين مركز توليد نرم‌افزارهاي اسلامي جهان را در ايران بنيان گذاشت . اكنون علاوه بر اداره آن مركز و ادامه پژوهش‌ها ، در چند شبكه ماهواره‌اي عربي و فارسي زبان برنامه دارد . اما علي كوراني عاملي ، در ايران بيش از هر چيز ، با كتاب « عصر ظهور » شناخته مي‌شود كه چاپ اول ترجمه فارسي آن زمان جنگ تحميلي منتشر شد و پس از آن ، بيش از هفتاد بار تجديد چاپ گرديد .\r\nتعبير « عصر ظهور » كه براي توصيف دوران قيام حضرت مهدي عليه السلام و رخدادهاي پيش از آن به كار مي‌رود ، با تأليف اين كتاب رواج يافت . نويسنده در مقدمه اين كتاب ، منظور خود را از اين عبارت ، ظهورِ دين توسط حضرت مهدي عليه السلام و دولت او بيان مي‌كند . وي در كتاب عصر ظهور ، با گردآوري و تحليل احاديث شيعه و سني درباره نشانه‌هاي ظهور مهدي عليه السلام و برپايي حكومت عدل الهي در آن ، به بازخوانيِ اين احاديث پرداخته و با زبان معاصر ، تصويري كلّي را از دوران پيش از ظهور حضرت مهدي عليه السلام ارائه مي‌دهد . از مهم‌ترين مباحث اين\r\n\r\n","description":"","footnote":"","page_name":" 5 ","page_number":6},
  {"content":"\r\n\r\nكتاب ، بيان وضعيت ايرانيان ، عرب ، يهود ، تركان و روميان ( مطابق با غربيان ) ، در دوران ظهور است ، به گونه اي كه در كنار تحليلي از وضعيت جهان معاصر ، موجب مي‌شود تا خواننده دوران ظهور را نزديك به خود حس كند .\r\nنخستين بار در اين كتاب بود كه انقلاب اسلامي ايران ، يكي از تغييرات زمينه‌ساز ظهور حضرت مهدي عليه السلام تلقّي گرديد . برخي از صاحب نظران ، كتاب عصر ظهور را كتابي مهم در زمينه نظريه پردازي و اصالت بخشي به انقلاب اسلامي ايران دانسته و معتقدند كه جنبه اعتقادي و ديني انقلاب در اين كتاب به شكلي نو و آينده‌نگر بيان شده است . اما به نظر برخي ، اين كتاب ، تأثيري منفي در فرهنگ ديني ايران گذاشته ، زيرا انقلاب اسلامي ايران را به اموري غيبي مرتبط كرده و راه را براي ادعاهاي مهدويت باز نموده است .\r\nدر اين مصاحبه ، نظر ايشان را در اين زمينه‌ها جويا شده و درباره بسياري از مفاهيم مهدويِ مطرح شده در سال‌هاي اخير ، با ايشان گفتگو نمودم . هدف اين بود كه رايج‌ترين مسائل مهدوي مطرح شود ، از زبان و زاويه ديدهاي گوناگون پرسيده شود ، و صريح‌ترين پاسخ‌ها از ايشان دريافت شود . جا دارد در اين جا از شكيبايي ايشان و وقتي كه براي مصاحبه و ويرايش آن صرف كردند ، قدرداني كنم .\r\nاين مصاحبه ، در بهمن 1391 در قم ، به زبان فارسي و گاه عربي ، در بيش از پنج جلسه انجام شد و در اسفند ماه ، در سايت خبرآنلاين منتشر گرديد . سپس در دي ماه 1392 چند پرسش و پاسخ ديگر به آن افزوده شدكه عبارتند از : زمينه‌سازي ظهور ، آخرالزمان و چند توصيه پاياني .\r\nمريم حقي ( كوراني )\r\nارديبهشت 1393\r\n\r\n","description":"","footnote":"","page_name":" 6 ","page_number":7},
  {"content":"\r\n\r\n\r\nمقدمه\r\n\r\nاين موضوع ، مختص به مهدويت نيست\r\n[ در ابتدا قرار بود عنوان مصاحبه « آسيب‌شناسي مباحث مهدويت » باشد . اما به درخواست ايشان عنوان را تغيير داديم . 
  ]\r\nعنوان مصاحبه ، آسيب‌شناسي مباحث مهدويت است . اگر درباره عنوان مطلبي داريد بفرماييد .\r\nچرا آسيب‌شناسي مهدويت ؟ اين عنوان ، علمي و موضوعي [ = آبجكتيو 
  ] نيست ، بي‌طرفانه و عادلانه نيست . به نظر مي‌رسد عنوان « آسيب‌شناسي » ، گرايشي انتقادي به اعتقاد به مهدويت دارد . مانند آن است كه از « زيان‌هاي احتمالي ايمان » سخن بگوييد ، اما « زيان‌هاي احتمالي كفر » را ناديده بگيريد .\r\nاگر دو نفر باشند كه يكي به مهدويت اعتقاد نداشته و ديگري اعتقاد داشته باشد ، عنوان « آسيب‌شناسي اعتقاد به مهدويت » را بشنوند ، آن كه اعتقاد ندارد خوشحال مي‌شود . وقتي او خوشحال مي‌شود يعني طرفدار او هستيم . خدا و پيغمبر گفته‌اند قرار است امامي بيايد ، جهان را اصلاح كند و دولت عدل\r\n\r\n","description":"","footnote":"","page_name":" 7 ","page_number":8},
  {"content":"\r\n\r\nبرپا كند . اين اعتقاد عموم مسلمانان است . پس عدم اعتقاد به مهدويت آسيب‌شناسي دارد . چرا اين را نمي‌گوييد ؟\r\nبه هر حال ، در آغاز بايد توضيح بدهيم كه مقصود از اين عنوان چيست . آيا مقصود ما انتقاد از مهدويت است ؟ انتقاد از اعتقاد به مهدي عليه السلام ؟ خير .\r\nمي خواهيم سوء استفاده‌ها را بررسي كنيم .\r\nسوءاستفاده ، مسئله‌اي ديگر است . آيا شمابه هرسوء استفاده‌اي مي‌گوييد آسيب ؟ من نمي‌دانم بارِ معناييِ كلمه « آسيب » در فارسى چيست و به موضعِ بي‌طرفانه ، زيان مي‌رساند يا نه . بنابراين مي‌گويم سوءاستفاده و نمي‌گويم آسيب . « انواع سوءاستفاده از اعتقاد به امام مهدي عليه السلام » .\r\nسوءاستفاده تنها به معني بهره‌گيري غرضمند از چيزي است . اما بدفهمي‌ها نيز مدنظر ما هست .\r\nبله ، دو حالت داريم : يكي حالتِ خلل انديشه در اين موضوع ، و ديگري حالت سوءاستفاده دنيوى و سياسي .\r\n* * *\r\n\r\nمعني مهدويت\r\nمهدويت ، باور تمام مسلمانان است\r\nو اما پرسش نخست : با توجه به اين كه شما در ميان معاصران ، فردي شناخته شده در مباحث مهدويت هستيد ، ابتدا مي‌خواهيم تعريفي جامع و كامل از مهدويت و انتظار بر اساس مباني محكم اعتقادي شيعه بفرماييد تا وارد مباحث\r\n\r\n","description":"","footnote":"","page_name":" 8 ","page_number":9},
  {"content":"\r\n\r\nاصلي شويم .\r\nمعني مهدويت اين است : اعتقاد تمام مسلمانان - و نه فقط شيعيان - اين است كه پيامبر صلي الله عليه وآله به مسلمانان خبر داده ، مژده داده كه خداوند - تبارك و تعالي - نقشه و برنامه دارد كه دين اسلام ، سراسر زمين را شامل شود .\r\nاين نقشه به دست يكي از فرزندان پيامبرمحقق مي‌شود كه خدا او را مي‌فرستد و نامش مهدي است و دولت عدل الهي در تمام جهان بر پا مي‌كند . اين مطلبي است كه در آيه‌اي محكم [ آيات محكم در مقابلِ آيات متشابه 
  ] در قرآن آمده است . خدا مي‌فرمايد : اوست كه پيامبرش را با هدايت و دين حق فرستاده است تا آن [ دين 
  ] را بر تمام اديان ظاهر كند « هُوَ الذّي أرسَلَ رَسولَهُ بِالهُدَى ودين الحَق لِيُظهِرَهُ عَلَى الدين كُلّه » .\r\nخداوند - تبارك وتعالي - حضرت عيسي مسيح را نيز نگه داشته تا هنگام آمدن مهدي او را همراهي كند . وجود حضرت عيسي ، براي طرفداران او لازم است و در نقشه جهان تأثيري اساسي دارد . بدون او نمي‌توان وحدت ايجاد كرد و دولت جهاني عدل الهي برقرار نمود .\r\nنظر شيعيان درباره مهدويت\r\nاين اعتقاد تمام مسلمانان بود . علاوه بر اين ، اعتقاد ما [ شيعيان 
  ] اين است كه پيامبر فرمود « ائمه دوازده تن هستند و امام دوازدهم ، امام مهدي عليه السلام است » . او اكنون در غيبت است و ما ، هم به امامت او اعتقاد داريم ، هم به غيبتش . و هر زمان آمد ، تكليف ماست كه ياريش كنيم .\r\n* * *\r\n\r\n","description":"","footnote":"","page_name":" 9 ","page_number":10},
  {"content":"\r\n\r\n\r\nانتظار و منتظران\r\nبُعد اول انتظار : مدارا يا تشكيل حكومت ؟\r\nتعريف انتظار چيست ؟\r\nانتظار دو بُعد دارد : [ بُعد اول : 
  ] گاهي انتظار يعني صبر كن و دست نگه دار . يعني منتظر بمانيد ، دولت تشكيل ندهيد تا امام مهدي بيايد ، زيرا شما نمي‌توانيد دولتي عادل تشكيل دهيد . پس هيچ دولتي تشكيل ندهيد و مسئوليت آن را به عهده نگيريد . بعضي از فقهاي ما قائل به اين رأي هستند و تشكيل دولت را قبل از ظهور امام زمان قبول نمي‌كنند .\r\nقبول نمي‌كنند يعني واجب نمي‌دانند يا اين كه حرام مي‌دانند ؟\r\nمي‌گويند تكليف ما نيست . بعضي‌هايشان حرام مي‌دانند ، بعضي‌هايشان مي‌گويند جائز است ولي وظيفه نيست .\r\nتشكيل حكومت يا هرگونه فعاليت سياسي ؟\r\nخير . فقط تشكيل حكومت . فعاليت سياسي به نظر اينها گاهى لازم است .\r\nاما بعضي‌ها هم تشكيل حكومت را جايز مي‌دانند . بعضي از باب حِسبه ، يعني احياناً براي نظم جامعه جايز مي‌دانند ، مانند آيت الله عظمى خويي ؛ و بعضي هم از باب ولايت فقيه ، نه تنها جايز ، بلكه وظيفه و واجب مي‌دانند ، مانند امام خميني .\r\nپس نظر اينها درباره انتظار با هم فرق دارد . از نظر امام خميني يعني انتظار داشته باشيد ولي در عين حال فعاليت كنيد و در خط امام مهدي عليه السلام دولت\r\n\r\n","description":"","footnote":"","page_name":" 10 ","page_number":11},
  {"content":"\r\n\r\nتشكيل بدهيد ، اما بعضي مي‌گويند نه وظيفه ما اين نيست . پس انتظار دو معني دارد : انتظار با انقلاب و تشكيل حكومت ، و انتظار بدون تشكيل حكومت كه مي‌گويد نه ، ما نمي‌توانيم دولت عدل تشكيل دهيم ، پس با حكومت‌هايي كه هست مي‌سازيم تا امام زمان بيايد . البته همزمان مي‌كوشيم تا به حكومت جهت دهيم و راهنمايي‌اش كنيم تا از ظلمش بكاهيم .\r\nمي‌گويند بايد بسازيم يعني مماشات كنيم ؟\r\nبله . مماشات ، مدارا و همزيستي . ولي در عين حال ، مي‌گويند كه دفاع از ميهن واجب است ، امر به معروف و نهي از منكر هم واجب است . يعني اصلاح .\r\nاما امر به معروف و نهي از منكر را به معني تشكيل حكومت نمي‌دانند ؟\r\nنه . به معني اصلاح‌طلبي مي‌دانند ، اصلاحات اجتماعي و مطالبات اصلاحي . يعني وقتي دولتي روي كار است ، ما دولت را نمي‌خواهيم بگيريم ، ولي مطالباتي از دولت داريم . يعني حركت اصلاحي . مي‌گويند فقها بايد حركت اصلاحي بكنند ، نه حركت انقلابي كه دولت را بگيرند .\r\nبُعد دوم انتظار : اميد به نزديكي ظهور\r\nپس حداقل تعريف مشترك از انتظار نزد شيعيان چيست ؟ تعريفي كه مورد اتفاق تمام فقهاي شيعه باشد .\r\nببينيد ، اين يك بُعد از انتظار بود . اين كه حكومت تشكيل بدهيم يا ندهيم . بُعد ديگر [ كه مورد اتفاق همه شيعيان است 
  ] ، انتظار به معني اميد و توقّع است . يعني يقيني عميق به اين كه آينده ، از آنِ دولت عدل الهي است . يعني به جاي يأس و نااُميدي ، اميد داشته باشيد ، شايد هر لحظه خدا اين كار را شروع كرده و\r\n\r\n","description":"","footnote":"","page_name":" 11 ","page_number":12},
  {"content":"\r\n\r\nظهور امام را آغاز كند .\r\nمي‌شود توضيح دهيد كه منظور از اين بُعد چيست ؟ آيا فعاليت خاصي را نمي‌طلبد ؟\r\nبعضي‌ها وقتي مي‌بينند چه قدر فساد و ظلم هست ، چه قدر مردم ، بي‌دين شده‌اند ، مأيوس مي‌شوند . [ اين باور 
  ] مي‌گويد مأيوس نشويد . كار جهان به دست خداست . خدا اين اجازه را داده ، اما در نهايت ، نقشه و برنامه ديگري دارد .\r\nپس يعني اعتقاد به اين كه سيرِ تاريخ بشر ، هدفي داشته و پايان خوشي دارد .\r\nاحسنت . يعني « الخط البياني » ، يعني سير تاريخي امت اسلامي ، حتماً بايد به اوج خود ، يعني شمول اسلام بر كل جهان برسد . « لِيُظهِرَهُ عَلَي الدّينِ كلِّه » هدف است و حتمي و قطعي است . كي اتفاق مي‌افتد ؟ نمي‌دانيم . ولي توقع داريم شايد امسال باشد ، شايد سال آينده ، شايد هم هزار سال ديگر .\r\nغيبت امام عليه السلام ، به خودي خود ، وظيفه ويژه‌اي را ايجاب نمي‌كند\r\nخب اين بُعد انتظار ، تكاليف خاصي را ايجاب نمي‌كند ؟\r\nهرگز . هيچ يك از فقهاي ما نگفته كه ما براي انتظار ، تكاليف خاصي داريم .\r\nپس اين همه كه مي‌گويند و مي‌نويسند و كتاب و جزوه منتشر مي‌كنند كه وظايف منتظران چيست ، چه مي‌شود ؟\r\nخب چه كسي فتوا داده [ كه چنين كاري بايد كرد 
  ] ؟ هيچ كس ! سخنِ اين نظريه‌پردازان درباره « واجبات انتظار » ، سخني غير فقهي است . يا اخلاقي است ، يا انشائي ، يا خيالي . و منشأ آن از اين جاست كه نويسنده يا گوينده ، مفهومي\r\n\r\n","description":"","footnote":"","page_name":" 12 ","page_number":13},
  {"content":"\r\n\r\nبيش از ظرفيتِ متن [ آيه و حديث 
  ] را بر متن تحميل مي‌كند . معمولاً سخنشان منبعي ندارد و از خودشان است .\r\nيعني كاري فقهي و فقاهتي نيست .\r\nنه . هرگز . ما چيزي به عنوان تكاليفِ « زمان غيبت » ، « به علّتِ غيبت » يا « در انتظار » نداريم . تكليف واجب براي مكلّف ، همان تكاليفِ عمومي زمان حضور امامان است و نه چيزي بيشتر . فقط همان است . تكليف ما در زمان غيبت و زمان حضور معصوم فرقي نمي‌كند . متون رسيده از اهل بيت تأكيد دارد كه تنها كارِ ويژه زمان غيبت امام اين است : ايمان و انتظار فرج او . فقط ما راتشويق كرده‌اند كه براي او دعا كنيم و با او ارتباط روحي داشته و به او توسل كنيم .\r\nپس وظيفه فرد منتظر كه بعضي دائم روي آن تأكيد مي‌كنند . . . ؟\r\nوظيفه‌اي كه مربوط بشود به جامعه ، نداريم . هيچ وظيفه‌اي براي انتظار [ و مخصوص آن 
  ] نداريم .\r\nپس وظيفه منتظر فقط انجام واجبات و ترك محرّمات و دعا شد .\r\nيعني همين تكاليف شرعيِ ثابت شده . يعني حلال و حرام و واجب و مستحب و مكروه . هر كس كه به اينها عمل كند ، واجبات را انجام دهد و گناهان را ترك كند ، يعني منتظر است و مورد قبول .\r\nپس فرق كسي كه به امام زمان اعتقاد دارد و كسي كه ندارد در چيست ؟\r\nخب اين منتظر است و توقع دارد [ امام ظهور كند 
  ] ، ولي آن ، توقع ندارد .\r\nيعني تفاوتشان تنها در يك حالت روحي است ؟\r\n\r\n","description":"","footnote":"","page_name":" 13 ","page_number":14},
  {"content":"\r\n\r\nتفاوت آنها در باورها و عواطف است . و اين كم چيزي نيست . اين يك تفاوت اساسي است . اين [ = منتظر 
  ] اعتقاد دارد كه خطّ سيرِ جهان به طرف تكامل و به طرف دولت عدل الهي است .\r\nآخر مي‌گويند اگر كسي اعتقادي داشته باشد بايد عملي را متناسب با اعتقادش انجام دهد .\r\nخير . اين يك قاعده كلي نيست . مثلا ما به آسمان‌هاي هفتگانه معتقديم ، حال ، تكليف متناسب با آن چيست ؟ ! اعتقاد به امام مهدي عليه السلام ، تكاليف ويژه‌اي را كه موازي با آن باشد ، ايجاب نمي‌كند . حداكثر مي‌توان گفت ايمان به او ، دعا براي او ، و احساس آمادگي براي كمك به او در صورت ظهورش ، موازي با اعتقاد به اوست .\r\nيعني بخشي از دين‌داري شيعه است و چيزي مستقل نيست كه فعاليت مستقلي را بطلبد .\r\nهمين طور است .\r\nپس نظرِ قائلان به تشكيل حكومت چه مي‌شود ؟ آن را وظيفه منتظران در زمان غيبت نمي‌دانند ؟\r\nاين هم مختص به زمان غيبت نيست . غيبت وظيفه خاصي را ايجاب نمي‌كند . حتي ولايت فقيه هم ، از نظر قائلان به آن ، هم در حضور و هم در غيبت معصوم مطرح است . در مورد نيابت فقيه از معصوم به حديث « جَعَلتُهُ عَلَيكم حاكماً » از امام صادق عليه السلام استناد مي‌كنند كه به زمان حضور امام برمي‌گردد .\r\n* * *\r\n\r\n","description":"","footnote":"","page_name":" 14 ","page_number":15},
  {"content":"\r\n\r\n\r\nمروري بر پيشينه سوء استفاده از مهدويت : از معاويه تا طالبان\r\n\r\nاز پيامبران دروغين ، تا مهديان دروغين\r\nو اما پرسش دوم : مي‌دانيم كه بحث ظهور منجي موعود ، تنها به مذهب تشيع و دين اسلام اختصاص ندارد . در اديان ديگر نيز به شيوه‌هاي مختلفي اين آموزه وجود دارد . به اندازه طول عمر اين آموزه ، آسيب نيز پيرامون آن وجود داشته است . مي‌توانيد يك سير تاريخي از سوءاستفاده‌هاي انجام شده از اين آموزه را پس از اسلام بفرماييد ؟\r\nاز اعتقاد به امام مهدي ، سوءاستفاده بسياري شده ، ولي اين مختص به اعتقاد به امام مهدي نيست . مثلاً از نبوت هم بسيار سوءاستفاده شده است . پس از اين كه پيامبر مبعوث شد ، ببينيد چقدر متنبّي [ مدّعي نبوّت 
  ] پديد آمد . حتي در زمان حيات پيامبر صلي الله عليه وآله هنگامي كه قبيله‌هاي مختلف ديدند كه پيامبر به چه موفقيت‌هايي رسيده است ، شروع كردند به ادّعاي نبوت . اسود عنسي در يمن ، مُسَيلمه در نجد ورياض ، و طُلَيحة اسدي در حايل . تنها شصت روز از وفات پيامبر صلي الله عليه وآله گذشته بود كه طليحه با سپاهي چهل هزار نفره آمد و گفت : نبوّت ،\r\n\r\n","description":"","footnote":"","page_name":" 15 ","page_number":16},
  {"content":"\r\n\r\nنصفش مال قريش ، نصفش هم مال ما ! تا آن كه اميرالمؤمنين با آنان مقابله كرد . شرحش را در كتاب « قراءة جديدة لحروب الردّه » نوشته‌ام . ( 1 )\r\nخب به اين چه مي‌گوييد ؟ آسيب نبوّت ؟ آسيب شناختِ خدا چطور ؟ از همان اول كه حضرت آدم به زمين آمد ، قابيل منكرشد . بله ، درست است ، درجايش هم مي‌گويم ؛ مسئله امام مهدي عليه السلام يكي از مسائلي است كه بيشترين دروغ درباره‌اش گفته شده . خودش موضوعي است كه قابليت اسطوره شدن را دارد . قابل جعل است . ولي بي‌انصافي است كه فقط يك سوي موضوع را بگيريم .\r\nيعني زمينه جعل و دروغ و شبهه درست كردن را دارد ؟\r\nاحسنت . جاذبيت خاصي براي دروغگويان دارد . موضوعش قابليت جعل دارد .\r\nو چون به پيش گويي آينده مربوط مي‌شود ، حساب و كتابي هم ندارد .\r\nاحسنت . منكشف نمي‌شود . از اين رو ، زياد است . فقط اين نيست كه آسيب دارد ، ولي اين بيش از بقيه پيداست . و اكنون سخن ما از امام مهدي عليه السلام است .\r\n* * *\r\n\r\nنخستين مهديان دروغين\r\nنخستين مهدي دروغين ، معاويه بود\r\nسؤال از سير تاريخي سوءاستفاده‌هايي است كه شده .\r\nاولين سوءاستفاده اي كه شد ، توسط معاويه بود . ( 2 ) معاويه از ابن عباس پرسيد : « آيا شما اعتقاد داريد كه از يك نفر از ميان شما مي‌آيد و حاكم مي‌شود و كل جهان\r\n\r\n\r\n","description":"","footnote":"\r\n( 1 ) متن اين كتاب و ساير كتاب هاى ايشان را از اين نشانى مى توان دريافت كرد : / http : / / www . alameli . net / books\r\n( 2 ) ر . ك : على كورانى عاملى ، فرهنگ موضوعى احاديث امام مهدى عج ، ترجمه : حسين نائينى ، قم ، نشر معروف ، ص 258 تا 253\r\n","page_name":" 16 ","page_number":17},
  {"content":"\r\n\r\nرا مي‌گيرد ؟ » ابن عباس گفت « بله » . معلوم است كه معروف بوده كه امام مهدي از بني هاشم است . وقتي كه بني هاشم درگير شدند - اول ، اميرالمومنين با خلفا بعد با عايشه و اهل جمل و صفين و خوارج - مشهور شد كه بني هاشم مي‌گويند پيامبر به ما گفته كه حكومت جهان در دست شما خواهد بود . از اين روست كه مي‌بينيم وقتي كه مثلا از قول ابن مسيّب - يكي از علماي بزرگ كه از ابن عباس روايت مي‌كند - مي‌پرسند كه آيا مهدي حق است ؟ مي‌گويد بله . ولي وقتي مي‌پرسند او كيست ؟ مي‌گويد از قريش است . كدام تيره قريش ؟ نمي‌گويد . مي‌گويد همين كه از قريش است كافي است ، نمي‌گويد از بني هاشم است . يا مثلا راويان حكومتي ، از قول پيامبر صلي الله عليه وآله مي‌گويند « مهدي از امّت من است » . آسيبش اين سانسور است كه نمي‌گويند از ذريه فاطمه و علي عليه السلام است .\r\nبعد ببينيد معاويه چه مي‌كند . مي‌گويند پيغمبر براي معاويه دعا كرده كه « خدايا اين معاويه را مهدي قرار بده . « اللهمَّ اجعَله‌هادياً مهدياً . » رجوع كنيد به كتاب « جواهر التاريخ » جلد دوم . اولين ادعاي مهدويت براي معاويه است .\r\nيعني اولين كسي كه ادعاي مهدويت كرد ، اولين مهدي دروغين ، معاويه بود ؟\r\nبله . معاويه خودش دنبال اين ادعا بود . پس از او هم عايشه براي موسي بن طلحه ادعاي مهدويت كرد . ( 1 ) طلحة بن عبيدالله تيمي ، از قبيله تيم ، قبيله ابوبكر بود . عايشه خواست ابوبكر براي پسرش عبدالرحمن براي خلافت وصيت كند ، نگذاشتند . بعد خلافت را براي طلحه خواست . زمان عثمان براي طلحه خيلي فعاليت كردند . وقتي كه عايشه در حج بود ، شنيد عثمان كشته شده ، خوشحال شد و گفت آيا با طلحه بيعت كردند ؟ - آخر طلحه ثروتمند بود و خرج هم مي‌كرد - . گفتند : نه ، با علي بيعت شد . تعجب كرد و حالش عوض شد .\r\n\r\n\r\n","description":"","footnote":"\r\n( 1 ) همان ، ص 264 .\r\n","page_name":" 17 ","page_number":18},
  {"content":"\r\n\r\nخب طلحه خليفه نشد و در بصره در جنگ جمل كشته شد . گفتند كه موسي ابن طلحه ، فرزند او ، مهدي است ، و آن مهدي كه پيغمبر مي‌گفت همين موسي بن طلحه است . كه از تيم بود و قريشي هم بود . ( وكانوا يرونه في زمانهم المهدي فغشيه الناس . رك : تاريخ دمشق : 60 / 431 و سير اعلام النبلاء از ذهبي : 4 / 365 ) .\r\nاز اين بيشتر ؛ براي عبد الله بن زبير ، خواهر زاده عايشه هم ادعاي مهدويت كردند . چرا ؟ چون در مكه پناه گرفته بود و ارتش سفياني هم به جنگ او آمده بودند . يعني ارتش امويِ آل ابوسفيان . از امّ سلمه [ همسر پيامبر 
  ] پرسيدند : آيا اين همان ارتشي است كه پيغمبر مي‌گفت ؟ گفت نه ، پيامبر گفته بود يكي از فرزندان او به مكه پناه مي‌برد . وانگهي ، آن ارتش در فلان جا كه پيامبر ايستاد و نشان داد ، در زمين فرو خواهد رفت . پس اين آن ارتش نيست .\r\nمنصور عباسي اعلام كرد پسرش مهدي موعود است\r\nپس اين شايعه‌ها از آن زمان بوده است ومعاويه و موسي بن طلحه و عبدالله بن زبير ، نخستين مهديان دروغين‌اند . پس از آنها هم ادعاي مهدويت بود ؟\r\nپس از آنها ، حسنيان و عباسيان بودند . ( 1 ) پيامبر صلي الله عليه وآله فرموده « المهدي من وُلدي » مهدي از فرزندان من است . سادات حسني مي‌گفتند يكي از فرزندان امام حسن عليه السلام است كه همين عبدالله المهدي است و نامش محمد است . پدر او ، نام فرزندش را محمد گذاشت و از كودكي او را مخفي كرده بود . آنها تلاش كردند تا از برخي از علما و تابعين گواهي بگيرند كه مهدي موعود ، همين عبدالله بن حسن المثني است .\r\nسپس منصور دوانيقي بر آنان پيروز شد و آنان را كشت . در بغداد جشني گرفت\r\n\r\n\r\n","description":"","footnote":"\r\n( 1 ) . همان ، ص 265 تا 274 .\r\n","page_name":" 18 ","page_number":19},
  {"content":"\r\n\r\nو شاهداني را آورد كه گواهي دادند مهدي موعود پسر اوست و نام او را مهدي گذاشت ! منصور حديث « اسمُهُ اسمي و اسمُ ابيهِ اسمُ ابي » ( او و پدرش همنام من و پدرم هستند ) را قبول داشت و گفت عبدالله خود من هستم - آخر ، اسمش عبدالله منصور بود - ، اسم فرزندش را هم محمد گذاشت و گفت : فرزندمن ، همان مهدي است . شد « المهدي محمد بن عبدالله » . برايش مراسمي بر پا كرد و فقها و روات را آورد و شهادت دادند كه بله بر او منطبق است . در بغداد و بعد از شكست دادن مهدي حسنيان . عباسيان ديدند حديثي قطعي و متواتر از پيامبر هست كه مي‌گويد ياران امام مهدي اهل خراسان و اهل پرچم‌هاي سياه هستند . گفتند شما هم پرچم‌هاي سياه بلند كنيد تا اين حديث بر شما منطبق باشد . يعني احاديث مهدي را به نفع عباسي‌ها مصادره كردند .\r\nولي مهدي عباسي ، پسر عبدالله منصور ، اصلا به اين چيزها اعتقاد نداشت . حرف‌هاي بدي درباره پدرش زد . برادرش هم او را مسخره مي‌كرد و مي‌گفت اين برادرم « المهدي » است ؟ ! خود المهدي عباسي ، دائم به دنبال شراب و شكار بود . او بيشتر وقتش را بغداد نبود . بچه ايذه بود ، در جنوب ايران . ولي به همدان علاقه داشت و براي شكار به آن منطقه مي‌رفت . گاه شكارش يك ماه طول مي‌كشيد . سرانجام هم سوار بر اسب به دنبال آهو بود كه وارد خرابه اي شد ، اما در خرابه كوتاه بود ، سرش به درگاه خورد و از اسب افتاد و مرد . اين هم از عاقبت اين مهدي دروغين ! ( 1 )\r\nانواع ادعا همي‌شه بوده است . از فاطميان در مغرب [ = مراكش 
  ] ، تا كارگران سياه زنگي در بصره و ده‌ها و صدها مدّعي در سرزمين‌هاي گوناگون . در عصر حاضر حتي وهابيان مي‌گويند المهدي از ما و از منطقه نجد است و ياران او كه صاحبان پرچم سياهند ، همين طالبان افغانستان‌اند . تا اين حد .\r\n\r\n\r\n","description":"","footnote":"\r\n( 1 ) . همان ص 276 تا 278 .\r\n","page_name":" 19 ","page_number":20},
  {"content":"\r\n\r\n\r\nادعاي مهدويت و سفارت امام عليه السلام براي جاه‌طلبان جذاب است\r\nادعاي داشتن فضايل معنوي ، راهي براي كسب مشروعيت بوده و هست\r\nسخن از پيشينه سوءاستفاده از مهدويت بود .\r\nسوءاستفاده از مهدويت ، امري طبيعي است . زيرا مژده انساني كه خواهد آمد و بر جهان حكومت خواهد كرد ، هم پتانسيل اسطوره شدن را دارد ، هم پتانسيلي براي جاه‌طلبانِ طمعكار است . پس سرشتِ اين موضوع ، جذاب و فريبنده است . هر كسي ممكن است ادعا كند من آن مهديم كه بر جهان حكومت مي‌كند . حتي تيمور لنگ ، حتي معاويه ، مي‌گفت من مهدي‌ام .\r\nپس مادام كه پيامبر مژده داده است كه جهان به دست انساني اصلاح خواهد شد ، اين مسئله اغواگر است . ولي اين نقصي براي اين موضوع نيست . اين اغواگري ، تنها به مهدويت هم اختصاص ندارد . نبوت هم اغواگر است و باب ادعاهاي پيامبري بسياري را گشوده است . طبيعت ايمان به غيب نيز چنين است . اين كه در انسان ، معنايي غيبي ( ناپيدا ) باشد ، به خودي خود اغواگر است . خود مسئله خلافت پيامبر با سوءاستفاده از ايمان و با چنين ادعايي آغاز شد . ادعا كردند كه به ابوبكر و عمر الهام مي‌شود و اين دو نفر ، از بُعدي غيبي برخوردارند . فضايل عمر و ابوبكر را بخوانيد . ( 1 ) آورده‌اند كه فرشته اي هست كه بر زبان ابوبكر سخن مي‌گويد . اصولاً خود دين ، به خودي خود آسيب دارد . عبادت ، آسيب دارد . و نه تنها دين ، مثلاً موفقيت هم آسيب دارد . مثلاً وقتي كسي مي‌شنود كه ذوالقرنين جهان را گرفته بود ، به اين فكر مي‌افتد كه او هم دنيا را بگيرد .\r\n\r\n\r\n","description":"","footnote":"\r\n( 1 ) . براى نمونه ، ر . ك : علي الكوراني العاملي ، ألف سؤال و اشكال على المخالفين لأهل البيت الطاهرين ، قم ، دار السيرة ، 2009 ، ج 3 ، ص 185 تا 198 .\r\n","page_name":" 20 ","page_number":21},
  {"content":"\r\n\r\nاما ويژگي مهدويت در اين است كه به آينده مربوط مي‌شود . البته ديوار بزرگي هست كه باعث مي‌شود ، هر مدعي دروغيني شكست بخورد . دروغ او با عملش مشخص مي‌شود . كسي نمي‌تواند ادعايش را پيش ببرد ، زيرا نمي‌تواند دنيا را پر از عدل و داد كند . زود رسوا مي‌شود . زيرا نمي‌تواند عدالت را در سراسر جهان برقرار كند .\r\nاز مهديان دروغين ، تا سفياني‌هاي دروغين !\r\nهنگامي كه پيامبر صلي الله عليه وآله فرمود در مقابل مهدي ، سفياني مي‌آيد ، و سفياني از بني اميه و از نسل ابوسفيان است ، برخي از امويان آمدند و گفتند « پيامبر « بشارت » داده كه سفياني مي‌آيد ! » هر چندكه بر باطل است . « پيامبر گفته از ميان ما پادشاهي برخواهد خاست ، اينك من آن پادشاهم ! » .\r\nانقلاب‌هاي سفياني كم نيستند ، من در منابع تاريخي ، حدود 10 انقلاب و شورش به نام سفياني يافتهام ؛ سفياني‌هايي كه از مردم بيعت گرفته‌اند ، بر شام سيطره يافته و حكومت كرده‌اند . با اين كه سفياني باطل است . وقتي احتجاج مي‌شود و به اينها گفته مي‌شود آخر سفياني كه يك شخصيت منفي است ، مي‌گويند نه ، دو سفياني داريم ، يكي خوب و ديگري بد .\r\nيعني همين كه انديشه سفياني مطرح شد ، از آن سوءاستفاده كردند . چه رسد به مهدي !\r\nبله . همين طور است . ببينيد اكنون كساني كه ادعاي مهدويت كرده و در ايران دستگير شده و در زندانند ، چقدر زيادند . در مصر كه بيست - سي نفر هستند ! اكنون ، در عصر ما ، اگر تحقيق كنيد مي‌بينيد كه در كشورهاي اسلامي ، در اندنزي ، مصر ، سودان ، فلسطين ، يمن ، جاهاي مختلف ، ادعاي مهدويت و\r\n\r\n","description":"","footnote":"","page_name":" 21 ","page_number":22},
  {"content":"\r\n\r\nمانند آن هست .\r\nحالا مي‌گوييد چه كنيم ؟ مردم را به امام مهدي دعوت نكنيم كه شايد آسيب داشته باشد ؟ خب پس به خدا و پيغمبر هم دعوت نكنيم ؟ به اسلام و به آخرت و به غيب هم دعوت نكنيم ؟ اين چه حرفي است . اعتقاد به امام مهدي ، فرقي با ديگر اعتقادات ديني ندارد . در قابليت آسيب مثل بقيه است .\r\nجديدترين مهديان دروغين !\r\nاكنون مي‌توانيد از نمونه‌هاي جديدتر سوءاستفاده بگوييد . مثلا از قرن دهم هجري به بعد ؟\r\nخب مهدي سوداني [ براي نمونه 
  ] كافي است . مهدي سوداني با انگليس جنگيد . فرمانده بزرگ انگليسي را كشت و در ابتدا پيروز شد ، ولي سپس مغلوب انگليسي‌ها گرديد . او به رغم آن كه سلاح‌هاي ساده‌اي داشت و انگليسي‌ها مجهز بودند ، توانست در ابتدا پيروز شود .\r\nدر شرق اسلامي چطور ؟\r\nعلي محمد باب و عده‌اي ديگرنيز ادعاي مهدي بودن كردند . الآن در فلسطين هم مهدويت داريم . ابن اللحيدان در عربستان در ميان وهابيان ادعاي مهدويت كرده . در اينترنت جستجو كنيد و ببينيد . هر روز ايميل‌هايي براي ما مي‌آيد . در مالزي مهدي آمده ، در يمن مهدي آمده و غيره .\r\nدر نامه‌هايشان از شما چه مي‌خواهند ؟ با شما چه كار دارند ؟\r\nمي‌گويند مهدي آمده است . شما شهادت بدهيد كه خودِ اوست . از من تأييد مي‌خواهند .\r\n\r\n","description":"","footnote":"","page_name":" 22 ","page_number":23},
  {"content":"\r\n\r\nپاسخ كوراني عاملي به مدعيان مهدويت\r\nشما چه پاسخي به اين نامه‌ها مي‌دهيد ؟\r\nمي‌گويم اگر راست مي‌گوييد معجزه بياوريد . امام عليه السلام با معجزه شناخته مي‌شود .\r\nكسي كه ادعاي مهدي بودن مي‌كند ، از سه حالت خارج نيست : يا خلل رواني دارد ، يا دنبال كسب قدرت است ، يا واقعاً مهدي موعود است كه بايد از طرف خدا معجزه و كاري خارج از قدرت بشر انجام دهد و ثابت كند .\r\nجهالت مردم و پايين بودن سطح فرهنگ ، سوءاستفاده‌ها را افزايش مي‌دهد\r\nگفته مي‌شود از قرون نخستين كه بگذريم ادعاهاي مهدويت كمتر مي‌شود . چرا اين گونه است ؟\r\nتعداد ادعاها كمتر نمي‌شود . جنبش‌ها كوچكتر شده . تأثيرش و پذيرش مردم كمتر شده است .\r\nهم حالت ارتباط شيعيان با امام زمان مهم است ، هم حالت تنگنا و فشار ، مي‌توانداز عوامل مؤثر باشد . ولي مسأله اصلي جهالت مردم است . مثلا در عراق ، در زمان صدام و بعثيان ، طي سي - چهل سال ، فرهنگ شيعه ممنوع بوده ، انتشار كتاب شيعي ، تبليغ علما ممنوع بوده . در نتيجه ، زمينه‌اي براي ادعا فراهم شده است . [ اكثر مردم 
  ] شيعه‌اند ، ولي هيچ نخوانده‌اند . در شرايط ضعف فرهنگ ديني ، شيطان‌هايي مي‌آيند و مي‌گويند اين كتاب را ببينيد ، فلان كتاب و حديث را مي‌آورند و مردم را فريب مي‌دهند .\r\nيعني وقتي علما و افراد باسوادِ جامعه از تبليغ محروم مي‌شوند ، ادعا زياد مي‌شود ؟\r\n\r\n","description":"","footnote":"","page_name":" 23 ","page_number":24},
  {"content":"\r\n\r\nوقتي سطح فرهنگي و سطح آگاهي ديني مردم پايين باشد ، زمينه مناسبي براي سوءاستفاده فراهم مي‌شود .\r\n[ در ادامه به ذكر عوامل ديگر ، از جمله سوءاستفاده از عواطف مردم ، مقاصد سياسي و گستردگي عرفان كاذب مي‌پردازيم . 
  ]\r\nمخالفان عراق ، براي اسقاط رژيم عراق ، از مدعيان مهدويت حمايت مي‌كنند\r\nبه نظر شما اكنون اين ادعاها زياد نشده ؟\r\nادّعا زيادتر از قبل نشده . اكنون در عراق 7 - 8 نفر [ مدّعي مهدويت يا سفارت 
  ] هستند . در ايران هم زياد داريم . ولي در ايران مدعيان را مي‌گيرند .\r\nاما در عراق دو حالت هست ؛ يكي اين كه عراق هنوز دولت [ قدرتمند 
  ] ندارد و هنوز قانوني براي اينها نيست ، يكي هم اين كه عربستان و وهابيان وارد مي‌شوند و مدعيان را تقويت مي‌كنند . خب مي‌خواهند اين رژيم [ عراق 
  ] را ساقط كنند . خيلي جالب است ، وهابيان از جنبش‌هاي مدعيان مهدويت در مناطق شيعه حمايت كرده و ميليون‌ها دلار هزينه اينها مي‌كنند . دو جنبش مهم كنوني [ در عراق 
  ] از سوي وهابيان تقويت شده ، ولي با اقبال گسترده روبه رو نشده است .\r\nادعاي مهدويت در ايران ، بيش از هر جاي ديگر است\r\nدر ايران وضع ادعاهاي مهدويت چگونه است ؟\r\nادعاي مهدي بودن در ايران از عراق بيشتر است . ولي برخورد مي‌شود و كنترل مي‌شود . اما در ايران نوعي ادعاي پنهان و باطني مهدويت ( ادعاء المهدية المَخفي المُبطن ) نيز وجود دارد .\r\n\r\n","description":"","footnote":"","page_name":" 24 ","page_number":25},
  {"content":"\r\n\r\nيعني به نظر شما اكنون ادعاي مهدويت در ايران بيشتر از عراق و كشورهاي ديگر است ؟\r\nبله . حتماً بيشتر است .\r\nچرا ؟ به خاطر ناآگاهي مردم ؟ دليلش چيست ؟\r\nنه . محبت مردم به امام مهدي هم هست ، ولي شيطان‌ها مي‌خواهند از اين محبت گسترده سوءاستفاده كنند .\r\nشيطان‌ها يعني كه ؟\r\nشيطاني كه ادعا مي‌كند . كسي كه مي‌بيند مردم به امام مهدي علاقه مندند و مي‌خواهد سوءاستفاده كند . با خود مي‌گويد زمينه‌اش آماده است كه من ادعايي كنم و بگويم من با امام مهدي مرتبط هستم .\r\nيعني افراد مغرض .\r\nبله . افراد مغرض . ولذا ، هر كجا كه علاقه و عاطفه مردم به امام مهدي قوي شود ، ولي آگاهي آنها كم شود ، در آن جا ادعاهاي دروغ رشد مي‌كند .\r\n* * *\r\n\r\nشيخيه و بابيت و بهائيت\r\nحساب شيخيه از بابيه و بهائيه جُداست\r\nدر مورد شيخيه و بابيه و بهائيه چه مي‌فرماييد ؟\r\nخواهش مي‌كنم حساب شيخيه را از بابيه و بهائيه جدا كنيد . شيخيان ،\r\n\r\n","description":"","footnote":"","page_name":" 25 ","page_number":26},
  {"content":"\r\n\r\nيعني پيروان مرجع شيخ احمد احسائي ، ويژگيشان يك رويكردي در فهم معصومين عليه السلام و مقامات آنان و طرز برخورد با آنان است . اين رويكرد ، قرائتي از مذهب تشيع است و مانند بابيت و بهائيت ادعاي ارتباط با امام مهدي عليه السلام ندارند . در ضمن مرجع آن زمان ، مرحوم كاشف‌الغطا ، تأييدشان كرد .\r\nپس پيروان نسل‌هاي بعدشانند كه منحرف شده‌اند ؟\r\nاين بابيه و بهائيه‌اند كه مي‌گويند از شيخيه متفرّع شده‌اند . سوءاستفاده‌هايي كردند و جنبشي تأسيس شد . حتي اكنون هم در ميان شيخي‌ها نمي‌بينيد كه كسي ادعاي مهدويت كند . چنين چيزي ندارند .\r\nمشكل شيخ احمد احسائي ، زبان رمزآلود و استعاري است\r\nامروزه شيخيان كجا هستند ؟\r\nدر كويت و عربستان . عواطف آنان به اهل بيت گرم و پرشور است . مثلا در تمام سال در حسينيه‌هايشان روضه دارند . مراسم ، زيارت ، جشن‌ها و تفصيلات و بيان سيره اهل بيت را خيلي پرشور برگزار مي‌كنند .\r\nيعني شيخيه در چارچوب تشيع رسمي مي‌گنجند ؟\r\nبله .\r\nو چيز خاصي ندارد كه انحراف حساب شود ؟\r\nخير . ببينيد ؛ درباره شيخ احمد زين‌الدين ، علماي ما دو رأي دارند . بعضي‌ها مي‌گويند نه ما انحرافي از او نديده‌ايم ، بعضي‌ها هم مي‌گويند او منحرف است و ادعاي فلان و به همان دارد و اهل بيت را تأليه كرده است . اما جنبشي پيدا شد و تكفيرشان كردند و مناظره بر پاشد و مسئله ، سياسي شد و الخ . . .\r\n\r\n","description":"","footnote":"","page_name":" 26 ","page_number":27},
  {"content":"\r\n\r\nو مي‌فرماييد خود شيخيان كنوني مشكل جدي‌اي ندارند ؟\r\nيعني براي من ثابت نشده كه اينها انحرافي از اصول شيعه داشته باشند . حتي شيخشان . آخر شيخ احمد احسائي با زبان ويژه اي حرف مي‌زد . فلسفي و باطني بود . خودش هم پرشور بود و جَوَلان ذهنش عجيب بود . شبيه مثنوي مولوي حرف مي‌زد و زبان مخصوص به خود را داشت . خب ما نمي‌دانيم منظورش از حرف‌هايي كه مي‌زده چيست . ظاهراً و بر حسب سخن گفتن متعارفِ ما ، سخنان او انحراف و كفر است . ولي من نمي‌دانم منظور خود او چه بوده . او زبان ويژه خود را داشت و درباره امامان و مقامات آنان ، با آن زبان سخن مي‌گفت . يا خود او بايد اين سخنان را تفسير كند ، و يا كسي كه نماينده شيخيان و معتمد آنان باشد .\r\nيعني شيخ احمد ، بياني هنري داشته ؟\r\nاصطلاحات خاصي دارد . ببينيد ، عموم ايرانيان از شيخيان زده شدند و شيخ احمد احسائي را تكفير كردند . الآن گرايش حوزه‌هاي علميه هم همين است . مي‌گويند او اهل بيت را تأليه كرده . البته او ادعاي مهدويت نكرد . براي خودش ادعايي نكرد . ولي گفتند نوعى تأليه دارد و انحرافش هم از اين نظر [ از نظر غلو 
  ] است . و گرنه ربطي به مهدويت ندارد .\r\nاما [ پس از او 
  ] شاگردان او ، و يا شاگردانِ شاگردان او ، آمدند و ادعا كردند كه ما با امام مهدي ارتباط داريم و « باب الامام » هستيم و بابيه و بهائيه را به وجود آوردند .\r\nپس در نهايت نظر شما درباره شيخ احمد احسائي چيست ؟\r\nنظر من اين است كه براي من ثابت نشده كه انحراف دارد . زيرا روش سخن گفتن ويژه اي دارد و معلوم نيست كه قصدش چيست . محتمل است اين\r\n\r\n","description":"","footnote":"","page_name":" 27 ","page_number":28},
  {"content":"\r\n\r\nباشد و محتمل است كه آن باشد . ولي مي‌توانيم بگوييم عبارت‌ها و زبان و مصطلحاتش واضح نيست و دوپهلو است و ما [ اهل علم 
  ] نبايد درباره ائمه از چنين زباني استفاده كنيم . زباني كه قابل تفسيرهاي گوناگون است مناسب نيست . بايد به زبان روشن و صريح صحبت كرد .\r\nشباهت بابيت و بهائيتبه جنبش‌هاي قرعاوي و احمد الحسن\r\nحال بفرماييد نظرتان درباره بابيه و بهائيه چيست ؟\r\nبابيه و بهائيه را روس‌ها و انگليسي‌ها آمدند و تشكيل دادند . همانطور كه [ چند سال پيش 
  ] وهابي‌ها آمدند و جندالسماء را تشكيل دادند . حركت مسلحانه آنان مي‌خواست نجف را بگيرد . مي‌گفتند نطفه امام علي عليه السلام محفوظ بوده و گرعاوي از آن پديد آمده و فرزند امام علي عليه السلام است . يارانش اعتقاد دارند كه اين ضياء القَرعاوي ( گرعاوي ) ، رهبر جُندُ السماء ، پسر امام است ، خودش هم امام مهدي عليه السلام است و . . .\r\nقرعاوي چقدر يار جمع كرد ؟\r\nهزار نفر بيشتر كه با اسلحه جنگيدند . دولت عراق در آن وقت نتوانست كاري كند و از آمريكايي‌ها كمك گرفت . در نزديكي نجف ، در زرقاء ، چندين روز درگير جنگ بودند . حدود 300 نفر از جندالسماء كشته شد ! بعضي‌هايشان واقعاً به قرعاوي اعتقاد داشتند ، بعضي‌هايشان هم وهابياني بودند كه مي‌خواستند نجف را بگيرند و مراجع را بكشند .\r\nجريان بصره چه بود ؟\r\nقرعاوي حدوداً در سال 2003 - 2004 بود . بعد از او احمد الحسن ، در 2008\r\n\r\n","description":"","footnote":"","page_name":" 28 ","page_number":29},
  {"content":"\r\n\r\nدر بصره قيام كرد . آن جا هم 100 نفري كشته شدند . او 500 يار مسلّح و فدايي داشت . يكي از آنان از من پرسيد : « نظرت درباره ما چيست ؟ » گفتم « به نظر من شما دو دسته ايد : مساكين و شياطين ! » زيرا در ميان آنها ، هستند كساني كه معتقدند او واقعاً فرزند امام مهدي عليه السلام است ، ولي اكثرشان مي‌دانند كه اين تنها يك جنبش سياسي است ، و با طمع كسب قدرت با او همراه شده‌اند .\r\nاين جنبش‌هاي بابي و بهائي هم عيناً مانند اينهاست . اينها دو دسته‌اند : سرانشان شيطانند ، ولي بعضي‌هايشان نه ؛ ساده‌اند ، ساده‌لوحند و باور دارند .\r\nمخلص ولي بي‌فكر .\r\nهمين است .\r\nخب اينها چه ربطي به مهدويت دارند ؟\r\nبابيان و بهائيان به مهدويت مربوطند . ولي شيخيان اصلاً ربطي به مهدويت ندارند . نه شيخيان و نه اخباريان ، ربطي به مهدويت ندارند . ويژگي اخباريان در روش فقهي ، روش فهم احاديث ، و جايگاه عقل و نقل است و به مباحث علمي درباره اين دو موضوع [ عقل و نقل 
  ] برمي‌گردد . ويژگي شيخيان هم در تفسير مقامات اهل بيت و نقش اهل بيت در جهان و ولايت تكويني است و ربطي به مهديت ندارد . اما بابيان وبهائيان از اينها متفرّع [ منشعب 
  ] شده‌اند و به مهدويت مربوط هستند .\r\n* * *\r\n\r\n","description":"","footnote":"","page_name":" 29 ","page_number":30},
  {"content":"\r\n\r\n\r\nمشكل از كجاست ؟\r\n\r\nسوءاستفاده دشمن خارجي از انحرافات فكري و نقاط ضعف\r\nشباهت جنبش بهائيت به جنبش‌هاي جديد عراق\r\nحال بفرماييد ، آيا وضعيت فكري روزگارپيدايش بابيه و بهائيه ، شباهتي به وضعيت كنوني ما دارد ؟\r\nشما در پرسش خود ، پاسخ را داده ايد . بله . محرّك‌هاي سياسي اي كه بابيه و بهائيه را به وجود آورد ، به محرّك‌هاي جنبش‌هاي منحرف مهدوي در روزگار ما ، شباهت دارد . اين جا بايد توجه كرد ، بعضي‌ها دوست دارند دليل پيدايش اين جنبش‌ها را بر مذهب شيعه و اعتقاد به مهدي موعود عليه السلام تحميل كنند . اين اشتباه است . زيرا - همانطور كه گفتيم - اگر چيزي ، امكان سوءاستفاده و بهره‌برداري نادرست را داشت ، معني‌اش اين نيست كه باطل است .\r\nبله ، اكنون هم انگليس و صهيونيست در اين جنبش‌ها نقش دارند . نشانِ پرچم احمد الحسن ، [ مهدي دروغين بصره 
  ] ستاره داود است . او مي‌گويد اين ستاره مقدس است ، از يهود و اسرائيل با احترام نام مي‌برد ، و به عراقي‌ها اشكال\r\n\r\n","description":"","footnote":"","page_name":" 30 ","page_number":31},
  {"content":"\r\n\r\nمي‌گيرد كه چرا پرچم اسرائيل را زير پا مي‌اندازند . اين يعني چه ؟ يعني وهابيان - كه هزينه‌هاي او را تأمين مي‌كنند - اين را با موساد شرط كرده‌اند . چون اكنون تقديس اين ستاره يعني تقديس اسرائيل .\r\nحمايت دشمنان از نقاط ضعف و مقولات منحرف درون شيعه\r\nخب يك زمينه فرهنگي وجود داشته كه روس و انگليس توانسته‌اند اينها را از آن دربياورند .\r\nبله . هنگامي كه دشمنان ما مي‌خواهند در جامعه ما ، فعاليت تخريبي انجام دهند ، قاعدتاً روي نقاط ضعف ما دست مي‌گذارند . هنگامي كه مي‌خواهند باور مهدويت را تخريب كنند ، در قم و تهران و مراكز شيعه‌نشين ، مي‌گردند و مقولات منحرف مهدويت را پيدا مي‌كنند ، افرادي را كه هوس تأسيس جنبشي به نام مهدي عليه السلام در سر دارند ، پيدا مي‌كنند . سپس آنها را تشويق و حمايت مي‌كنند . مثلا هنگامي كه مي‌بينند رئيس جمهور يا فلان عالم ، دارد افكار ويژه اي را درباره امام مهدي عليه السلام مطرح مي‌كند ، بررسي مي‌كنند تا ببينند آيا اين افكار ، مي‌تواند پايه يك جنبش مهدوي در جامعه بشود تا جنبش را به هدف‌هايي كه مي‌خواهند برسانند ؟\r\nخب ما كه نمي‌توانيم عوامل خارجي را تغيير دهيم ، نمي‌توانيم روسيه و انگليس و صهيونيست را عوض كنيم ، پس بياييم خودمان را اصلاح كنيم تا آنها هم نتوانند سوءاستفاده‌اي كنند .\r\nاين حرف خوبي است . ولي فقط تئوري است ، عملي نيست . ما نمي‌توانيم از پيدايش جنبش‌هاي منحرف به نام مهدي عليه السلام صد در صد جلوگيري كنيم .\r\n\r\n","description":"","footnote":"","page_name":" 31 ","page_number":32},
  {"content":"\r\n\r\nاما بله ، مي‌توانيم مردم را آگاه كنيم تا منحرفان ، طرفداران زيادي پيدا نكنند و از يارانشان كم شود .\r\n* * *\r\n\r\nمشكل از اميد نيست\r\nاميدواري عاقلانه ، يك اصل است\r\nاصل اعتقاد را هم كه نمي‌توان حذف كرد .\r\nهرگز . مي‌گويند شما اميد به مردم ندهيد ، مأيوسشان كنيد ، بگوييد شايد ظهور پنج هزار سال ديگر باشد ! نه ، اين درست نيست .\r\nيك نفر در برنامه‌اي [ در تلويزيون 
  ] مي‌پرسيد : شما از كجا مي‌دانيد آغاز ظهور چه وقتي است ؟ گفتم : خيلي خب ؛ احتمال اين كه پنج هزار سال ديگر باشد هست ، ولي احتمال اين كه فردا باشد هم هست . گفت : بله . گفتم : خب چرا مي‌خواهيد من روي آن پنج هزار سال تأكيد كنم ؟ اين درست نيست .\r\nيعني نمي‌توان گفت اميد را حذف كنيم ، يعني اميد ، زمينه اين انحرافات نيست ؟\r\nنه ، نمي‌توان اين پديده‌ها اين گونه فهميد كه تقصير تماماً از ماست و ما زياد اميد داده‌ايم . اين اشتباه است و ساده‌لوحي است . اميد ، ضروري است . اميد ، يكي از پايه‌هاي دين و مذهب ماست . روايت شده كه شيعيان با اميد پرورش مي‌يابند . « علي بن يَقطين » متفكري مهم و وزيراعظم هارون الرشيد بود . او مي‌گفت : اگر بگويند مهدي هزار سال ديگر مي‌آيد ، شيعيان نااميد و نابود مي‌شوند ، بگوييد نزديك است ، نزديك است ، اميد داشته باشيد . شيعيان به\r\n\r\n","description":"","footnote":"","page_name":" 32 ","page_number":33},
  {"content":"\r\n\r\nاميد زنده‌اند ، پرورش مي‌يابند . ( 1 )\r\nاين سخن كه اميد دادن زيان دارد ، اشتباه است ؛ اما بايد اميد را توأم با عقلانيت به مردم عرضه كرد . همانطور كه عقلانيت توأم با نااميدي درست نيست ، اميد بدون عقلانيت هم درست نيست . بله ؛ برخي از سخنرانان و منبريان به خطا مي‌روند و در سخنانشان ، جنبه اميد بر عقلانيت غلبه مي‌كند . قاعده درست اين است : باب اميد باز است ، ولي توقيت ممنوع است .\r\nفايده اميد براي فرد و جامعه : « اينجا چراغي روشن است »\r\nولي بعضي‌ها اميدواري را غيرواقع گرايانه مي‌دانند .\r\nاحتمالاً اصحابِ اين روش ، خود ، افسرده و نااميدند . شايد به سن يأس رسيده‌اند . باورشان اين است كه عصرِ ما ، عصرِآمدن امام مهدي نيست ، « احتمال » اين كه عصر او باشد هم نيست . اينها حاضرند - و خوشحال هم مي‌شوند كه - به مردم بگوييم نه ، نه ، خبري از امام مهدي نيست و پنج هزار سال ديگر مي‌آيد .\r\nاينها به دليل اين كه « مبادا به اشتباه بيفتيم » ، مي‌خواهند نااميدي را در جامعه رواج دهند . حال آن كه ما مي‌گوييم اميد به آينده ، براي حركت جامعه امري ضروري و مفيد است ، حتي اگر اين اميد ، به زودي تحقق نيابد .\r\nچرا اميد مفيد است ؟\r\nائمه به ما گفته‌اند . و سخن ائمه ، سخن خدا ، و عقل و حكمت است .\r\nحتماً روي حسابي گفته‌اند ؛ شما فكر مي‌كنيد دليلش چيست ؟ يعني چه كاركردي دارد ؟ چه سودي مي‌رساند ؟\r\n\r\n\r\n","description":"","footnote":"\r\n( 1 ) . \" الشيعة تربي بالأماني \" ، غيبة نعماني ، 305 .\r\n","page_name":" 33 ","page_number":34},
  {"content":"\r\n\r\nاصلا انسان دو روش دارد : روش نااميدانه و روش اميدوارانه .\r\nكسي كه مي‌گويد من كاري به اين حرف‌ها ندارم ، چطور ؟\r\nيعني نااميد است . رو به نااميدي دارد . ما از روش قرآن و اهل بيت عليه السلام مي‌فهميم كه گفته‌اند [ عصر امام 
  ] نزديك است ، نزديك است . « عَسَي أن تَكونَ قريبا » . مانند حالت انتظار مرگ ؛ حتي به يك جوان ، اگر بگوييد مرگ ممكن است نزديك باشد ، ممكن است نزديك باشد ، براي بهبود شخصيتش بهتر است ، براي اصلاح جامعه هم بهتر است .\r\nيعني انتظار مهدويت را به انتظار مرگ تشبيه مي‌كنيد ؟\r\nبراي اصلاح انسان بله . از يك بُعد بله . به اين معني كه ظهور امام مهدي عليه السلام نيز ، مانند مرگ ، حتمي است . بله ، زمان آن را نمي‌دانيم . اما بايد حساب آن را بكنيم . در برنامه‌هايمان امكانش را در نظر بگيريم ، و اميدوار باشيم كه نزديك باشد .\r\nبيشتر توضيح دهيد . اين خيلي جالب است .\r\nببينيد ، انسان در جامعه خيلي صدمه مي‌بيند ، خيلي در ظلم و فشار است . دائم چيزهاي منفي ، منفي ، منفي . ولي با خود مي‌گويد با اين كه بدي زياد است ، اما حتماًپيش روي ما نور است . با آن كه در دور و برش تاريكي مي‌بيند ، مي‌گويد ولي يك نوري ، يك چراغي آن جا هست . چراغ كجاست ؟ ان شاءالله نزديك است ، ان شاءالله نزديك است . اين طرز فكر ، به شخصيت انسان تعادل مي‌دهد و او را حفظ مي‌كند .\r\n* * *\r\n\r\n","description":"","footnote":"","page_name":" 34 ","page_number":35},
  {"content":"\r\n\r\n\r\nواكنش ما به مدعيان ارتباط با امام زمان : يا معجزه يا مجازات !\r\nمي‌توان از آسيب‌ها كاست ، ولي نمي‌توان آنها را كاملاً از ميان برداشت\r\nسؤال بعدي ما اين است : در جامعه امروز ، بايد چه مؤلفه‌هايي را رعايت كنيم تا دچار آسيب‌هاي سوءاستفاده از مهدويت نشويم ؟\r\nنمي‌شود هرگز دچار نشد . جامعه ، قابل آسيب هست . تمام جوامع بشري چنين آسيب‌هايي را دارند .\r\nيعني اصلِ اين آسيب‌ها گريزناپذير است .\r\nالبته . آسيب ، هميشه هست . طبيعي است . وقتي مي‌بينيم از توحيد سوءاستفاده مي‌كنند ، نمي‌توانيم توحيد را لغو كنيم . اين آسيب‌ها را فقط مي‌شود كم كرد .\r\nراه حل در رعايت حُكم شرعي است : از مدّعي معجزه بخواهيد !\r\nچگونه ؟ بايد چه كنيم تا آسيب كم شود ؟\r\nبايد احكام شرعي را رعايت كنيم . « الامام ، يُعرَفُ بِالنَّص و المعجِزة » ، « امام ، يا با نص شناخته مي‌شود يا با معجزه » . بايد به مردم ياد بدهيم كه هر كس ادعاي ارتباط خاصي با امام مهدي دارد ، مثلا مي‌گويد سفير اوست يا پسرش است يا خودش است ، به او بگويند : معجزه نشان بده !\r\nبله ، وقتي نص ندارد [ = حديث صريحي در تأييد او وجود ندارد 
  ] ، پس بايد معجزه نشان بدهد .\r\nبه مردم بگوييم تا يك نفر آمد و گفت « من از طرف امام مهدي به شما مي‌گويم\r\n\r\n","description":"","footnote":"","page_name":" 35 ","page_number":36},
  {"content":"\r\n\r\nاين كار را بكن » به او بگوييد « صبر كن . به امام مهدي بگو من اين را نمي‌پذيرم و از تو معجزه مي‌خواهم . » چه معجزه اي ؟ مثلا مرگ « ناتانياهو » در روزي مشخص ! تمام شد .\r\nمي‌توانيم معجزه را تعيين كنيم ؟\r\nبله حتماً . بگوييد « برو به امام مهدي بگو اينها نمي‌پذيرند و مي‌گويندتو دروغگويي . اگر راست مي‌گويي معجزه بياور » . همين . اين فرهنگ را بايد به مردم آموخت . ادعاهاي خالي را نپذيريد .\r\nتمام ادعاهاي ارتباط با امام زمان عليه السلام دروغ است ، مگر خلافش ثابت شود\r\nيعني پيش‌فرض اين است كه همه اين ادعاها كاذب است ، و اصل بر دروغ بودن است ، مگر اين كه خلافش ثابت شود .\r\nبله . حتماً . نه فقط ادعاي مهدويت ، حتي اين كه ادعا كند من از طرف امام مهدي آمده‌ام و اين سخن را مي‌گويم . همين كه بگويد امام مهدي به من گفت ابلاغ كن ، يعني « ادعاي سفارت » ، و شرعاً معجزه مي‌خواهد .\r\nحتي در خواب ؟\r\nخواب يا بيداري فرقي نمي‌كند . چه خواب ، چه بيداري . حتي اگر گفت امام گفته اين را به فلاني بگو ، حتي اگر بگويد در خواب مرا منصوب كرد . يعني من از طرف امام مهدي به شما مي‌گويم و اين يعني ادعاي سفارت .\r\nهر كسي كه باشد ؟ هر پيغامي ؟ معجزه مي‌خواهد ؟\r\nبله ، حتماً . حتماً .\r\n\r\n","description":"","footnote":"","page_name":" 36 ","page_number":37},
  {"content":"\r\n\r\nبه خواب‌ها اعتماد نكنيد ، مراقب ادعاي سفارت باشيد\r\nحتي كسي كه ادعا ندارد امام را ديده . فقط مي‌گويد من خواب ديده‌ام كه امام زمان چنين مي‌گفت ؟\r\nحتي اگر پنجاه تا خواب ببيند . توجه كنيد . بعضي‌هااين گونه‌اند ، مستقيم نمي‌گويند ، به شيوه كج مي‌گويند ! مثلا يك خانمي بود ، در قطيف [ شرق عربستان 
  ] . خانم‌جلسه‌اي بود . مجلس برپا مي‌كرد . آمد گفت امام را در خواب ديدم مي‌گفت اين كار را بكنيد ، اين كار را نكنيد . باز آمد گفت امام در خواب به من گفته . . . كم كم ، ادعا كرد كه هر روز - در بيداري - با امام ملاقات مي‌كند و تمام حركات و سكناتش به دستور امام است . جرياني به راه انداخته بود .\r\nسپس با من تماس گرفت و گفت : « من نماينده امامم . مرا به قم دعوت كنيد و به علما معرفي كنيد . » گفتم : « قم آمدن ندارد . اگر نماينده هستي ، معجزه‌اي درست و حسابي نشان بده . بگذار جهان بداند امام تو را فرستاده . » و كم كم ساكت شد .\r\nخب اين دارد ادعاي سفارت مي‌كند ، ولي سفارت توسط خواب . خواب يا بيداري فرقي نمي‌كند . وقتي از زبان امام مي‌گويد اين كار را بكنيد يا نكنيد ، اين ادعاي سفارت است .\r\nحتي براي كاري كوچك ؟\r\nحتي كار كوچك . يك نفر در بحرين [ از طرف امام 
  ] به مريدانش مي‌گفت جوراب نپوشيد . بعدا كم كم شروع كرد كه مثلا شما خانمت را طلاق بده ، بده به فلاني . بله . اين گونه است . هركاري مي‌كنند . از همين جا هم شروع مي‌شود . « حركة السفارة » ، همين است .\r\n\r\n","description":"","footnote":"","page_name":" 37 ","page_number":38},
  {"content":"\r\n\r\nمدعيان دروغين ارتباط با امام زمان عليه السلام ، بايد تعزير شوند\r\nپس به نظر شما ، براي اين كه اين آسيب‌ها كمتر شود . . .\r\nاحكام شرعي را اجرا كنيد . ما مأموريم هر ادعاي سفارتي را تكذيب كنيم .\r\nهمچنين هر ادعاي امام مهدي يا فرزند امام مهدي بودن را . هركس ادعايي كند ، پيش از هرچيز به او مي‌گوييم « مواظب باش ! برو به امام بگو قبول نكردند ، گفتند ما معجزه مي‌خواهيم ، و اگر معجزه نياوردي تأديبت مي‌كنيم ؛ تنبيه بدني ! »\r\nيعني مثل حد قذف [ دروغ و تهمت ناموسي 
  ] ؟ يعني حكم دارد ؟\r\nحد نه ، تعزير دارد . تعزير كمتر از حد است ، حد هشتاد ضربه شلاق است ، تعزير مثلا سي چهل تاست ، تعدادش موكول به نظر قاضي است .\r\nپس به نظر شما مدعي دروغين را بايد به دادگاه برد و تعزير كرد .\r\nبله . حتماً .\r\nپس اگر كسي ادعاي پيغامي كرد ، حتي در حد خواب و پيغام ساده ، بايد از او معجزه خواست ، و گرنه بايد تعزير شود .\r\nحتماً ، حتماً .\r\n* * *\r\n\r\n","description":"","footnote":"","page_name":" 38 ","page_number":39},
  {"content":"\r\n\r\n\r\nمشكل اصلي ، عرفان كاذب است\r\nعرفان كاذب ، مهم ترين زمينه رشد ادعاهاست\r\nديگر چه پيشنهادي داريد ؟\r\nبايد سطح عمومي فرهنگ جامعه را بالا ببريم .\r\nيعني چه ؟ چطوري بالا ببريم ؟\r\nدر ايران ، اين حالت عرفان كاذب ، زمينه مهمي براي اين ادعاهاست .\r\nيعني چه ؟\r\nيعني مثلاً از عرفان كاذب پرده برداريم . عرفان دروغ ، مهم‌ترين زمينه رشد اين ادعاها است .\r\nعرفان كاذب يعني چه ؟\r\nمتأسفانه بايد گفت ، بيشترين عرفاني كه اكنون در ايران منتشر است ، عرفان كاذب است . عرفان كاذب نوعى از خودخواهي است .\r\nكسي كه فكر مي‌كند مثل خداست ، چرا فكر نكند مثل امام زمان عليه السلام است ؟\r\nببينيد ؛ عرفان چند نوع است : يكي روش « تعذيب الذات » كه سختگيري و شكنجه و خودآزاري است روش رياضت‌هاي هندي است ؛ يكي هم روش « تقديسُ الذات » كه اكنون در ايران معروف است و به طالب ياد مي‌دهند كه شما قدرت هاى بالا داريد . اين قدرت ها را بالفعل كنيد .\r\nالآن اين عرفاني كه براي رسيدن به اغراض خود آن را به امام خميني قدس سره\r\n\r\n","description":"","footnote":"","page_name":" 39 ","page_number":40},
  {"content":"\r\n\r\nنسبت مي‌دهند ، اين گونه است كه به فرد مي‌گويد : « توانايي‌هاي عظيمي درون تو هست ، تو مي‌تواني به بالاترين مقامات و درجات عاليه امامان و پيغمبران عليه السلام برسي ، عالم اكبر درون توست ، تو مي‌تواني در خدا فنا شوي ، تجلي خدا شوي ، مظهر اسما و صفات خداوند باشي ! »\r\nاينها را به كسي مي‌گويند كه اهل گناه است و حتي نمي‌داند واجباتش را چگونه بايد انجام دهد ، اين را به كسي مي‌گويند كه نه دين را مي‌فهمد ، نه زندگي را . او را باد مي‌كنند ، آن بيچاره هم خيال مي‌كند كه واقعا به درجه عاليه‌اي رسيده ، در حالي كه در سلوك شرعي ، همچنان زير صفر است .\r\nچنين كسي كاملاً آماده است كه ادعا كند با امام مهدي عليه السلام ارتباط دارد ، يا مانند خود اوست و مي‌تواند به نام او سخن بگويد .\r\nبعضي متون را مي‌آورند تفسير غلطي از آن ارائه مي‌دهند . مثلا مي‌گويند « مَن عَرَفَ نَفسَه ، فَقَد عَرَفَ رَبَّه » به اين معني است كه خدا را از راه تأمل در خودت بشناس . در حالى كه تفسير صحيحش يعني هر كس نقص خود را بفهمد ، به كمال خدا پي مي‌برد ، ناتواني خود را بفهمد ، به قدرت خدا پي مي‌برد . نه اين كه خودش شبيه خدا مي‌شود .\r\nراه شناخت خدا ، مشخص است . تأمل در خود كافي نيست . خدا از راه پيامبر و امامان شناخته و پرستش مي‌شود . خدا براي هدايت ما ، براي آموزش ما ، معصومان را فرستاده ، نه اين آقا و آن آقاي جايز الخطا را .\r\nمن از يكي از آقايانِ قم يك سخنراني شنيدم ؛ از يكي از آقايان معروف در فلسفه و عرفان ، كه از مسؤلان حوزه و مؤيد نظام است ، در تلويزيون رسمى ، مراحل ترقّي انسان را مي‌گفت . چند مرحله گفت و زود رسيد به فناء في الله ! خدايا ! فناء في الله ! فاني مي‌دانيد يعني چه ؟ يعني كسي كه از خودش ذات و اراده شخصى ندارد .\r\n\r\n","description":"","footnote":"","page_name":" 40 ","page_number":41},
  {"content":"\r\n\r\n« و ما رَميتَ اذ رَميت » بشود .\r\nيعني حجّتش مي‌شود حجّتِ پيغمبري . مي‌گويد فلان شخص به درجه فناء في الله رسيده . ماشاءالله ! ماشاءالله ! خيلي خوب است ! حالا اين شخص را يك اذيتي بكن ، ببين چه مي‌شود ! مثل مار مي‌شود !\r\nفناء و اين حرف‌ها دروغ است ، لقلقة اللسان است . كدام فناء ؟ چه فنايي است كه من تابع خواسته‌هاي خودم باشم ؟ اگر خانه يا زندگي يا غذايم يا شهرتم يا فلان را به هم بزنند ، ناراحت بشوم .\r\nفناء يعني حضرت زهرا ( س ) « رضاي او ، رضاي خداست » ، از خودش اراده و خواستي ندارد ، اراده‌اش اراده خداست . وقتي پيامبر مي‌فرمايد « انّ اللهَ لَيَرضَي لِرِضا فاطمة و يَغضَب لِغَضَبها » ، يعني خودش اراده ذاتي ندارد ، اگر ناراحت شود ، يعني اراده خدا در چهره‌اش هويدا مي‌شود .\r\nدو نمونه از مردم ساده‌اي كه در پي شناخت امام زمان عليه السلام از راه عرفان بوده‌اند\r\nنمونه مي‌آورم : چند نفر از عراق آمده بود . گفت : « ما امام زمان را به عبوديت شناخته‌ايم ، به ولايت هم شناخته‌ايم ، فقط مانده به نورانيت بشناسيم تا معرفتمان كامل شود . » گفتند : « گفتيم بهترين كسي كه مي‌تواند امام را به نورانيت به ما ياد بدهد ، فلاني [ = كوراني 
  ] است . ما آمده‌ايم پيش شما . »\r\nخب معرفت توسط نورانيت ، اصلش درست است . در تفسير آيه : « اللهُ نورُ السمواتِ و الارض ، مَثَلُ نورِهِ . . » آمده است كه « الامام نور الله في الارض » امّا . . . اينها هفت هشت نفر بودند . گفتند ما حاضريم و برنامه مي‌خواهيم . چند جلسه ، هر وقت كه شما بگوييد ، حتي دوي بعد از نصفه شب . هر كجا ، خانه شما ، حرم ، جمكران ، هر كجا . شما مكان و زمان را انتخاب كنيد ما ان شاءالله خدمتتان مي‌آييم .\r\n\r\n","description":"","footnote":"","page_name":" 41 ","page_number":42},
  {"content":"\r\n\r\nخب . از آن آقاچند سؤال كردم . مي‌خواستم اصحابش را بشناسم . از دومي و سومي هم سؤال كردم . با آنها صحبت كردم ، اما رئيس گروه ، دوست نداشت كه من با آنها حرف بزنم .\r\nيعني دوست نداشت شما مستقيماً با اصحابش مواجه شويد ؟\r\nبله . من به اين نتيجه رسيدم كه او دروغگويي عامي است . حتي به يكيشان مي‌خورد كه دزد باشد ! به يكيشان مي‌خورد اصلاً نماز نخواند ، به يكي مي‌خورد آدمي بسيار ساده مثلا كارگر سبزي فروشي باشد .\r\nبه آنها گفتم : « بسيار خب ، من ان شاءالله حاضرم . ولي شرطي دارم . از شما امتحاني مي‌خواهم : شش ماه برويد ، تمام واجبات شرعي را انجام بدهيد ، هيچ كار حرامي هم مرتكب نشويد ، بعد از شش ماه ، اگر موفق شديد ، بياييد اين جا ، ان شاءالله چشم . »\r\nرفتند و ديگر نيامدند ؟ !\r\n[ با خنده 
  ] بله !\r\nيك نمونه ديگر مي‌آورم : خانمي از عربستان آمده بود قم . به من مي‌گفت آمده است تا اهل عرفان بشود و در زمره ياران خاص امام مهدي عليه السلام دربيايد . مي‌گفت در آن سيصد و سيزده نفر ، پنجاه زن است ، آمده است كه جزو آنها بشود .\r\nمي‌خواست نزد آيت الله مصباح وآيت الله بهجت درس عرفان بخواند . به او گفتم بچه هم داري ؟ گفت بله . دو سه بچه داشت . گفتم پس چطور آمده‌اي ؟ بچه‌هايت را چه كرده‌اي ؟ گفت كه شوهرش را متقاعد كرده بچه‌ها را نگه دارد و خودش آمده اين جا . كه چه ؟ كه مي‌خواهد سطح عرفاني خود را رشد دهد تا به فلان مقام برسد .\r\n\r\n","description":"","footnote":"","page_name":" 42 ","page_number":43},
  {"content":"\r\n\r\nمصادره مقام معصوم به نفع افراد جايز الخطا\r\nاصل اين عرفان كاذب همين است : مقامات اهل بيت عليه السلام را مصادره مي‌كنند ، مي‌دهند به اين شيخ و آن شيخ و اين آقا و آن آقا . مي‌آيد به مردم مي‌گويد : بياييد مريد ما باشيد ، ما شما را مي‌بريم بالا . چه ؟ به مقام حضرت زهرا ( س ) مي‌خواهند برسانند .\r\nاين دروغ است . اين عرفان ، دروغ و خطرناك است . جلوي « اين » را بگيريد . اين كمتر از ادعاي مهدويت نيست . اين زمينه‌اي براي هزار ادعاست كه يكيشان مهدويت است .\r\nاين كه كسي خودش بگويد داراي مقامي بالاست ، به دور از تقواست\r\nمگر نمي‌گوييم ائمه الگوي ما هستند ؟ وقتي مي‌گويند اين الگوست ، يعني شبيه اين شو ، مثل اين باش .\r\nاولاً ، كسي كه درجه اي از تقواي اهل بيت و معصوم را داشته باشد ، نبايد خودش اين را درباره خودش بگويد . ديگران بايد بگويند .\r\nمگر ائمه خودشان جايگاه خود را نمي‌گفتند ؟\r\nآن امام معصوم است . بالاتر از اين‌هاست . امام اصلا استثناست . امام گاهي تكليفش است كه بگويد تا اتمام حجت كرده باشد .\r\nكسي غير از امام اگر به جايي رسيد تكليف ندارد بگويد ؟\r\nنخير . وانگهي ؛ ما مي‌گوييم : در اين ادعاها ، اصل ، دروغ و خيال است ، مگر آن كه خلافش با قطع و يقين ثابت شود .\r\n\r\n","description":"","footnote":"","page_name":" 43 ","page_number":44},
  {"content":"\r\n\r\nخب بعضي‌ها كراماتي هم دارند . مي‌خواهم مرز اينها را با معصومان ، معلوم كنيد .\r\nاين را قاطي مي‌كنند . وقتي اينها راقاطي ائمه مي‌كني ، ادعاي مهدويت و ياري امام مهدي زياد مي‌شود . اين عرفان دروغين را حذف كنيد . هرگز غير از معصوم ، فاني في الله نداريم ، كسي كه تمام اراده‌اش اراده خدا باشد نداريم . آن كه اين مقام را ادعا مي‌كند ، دروغ مي‌گويد .\r\nمدّعيان هنگام عمل ، دروغ خود را نشان مي‌دهند\r\nخب وقتي كسي ادعا مي‌كند چه كار بايد كرد ؟ برفرض الآن يك نفر مي‌آيد ، يا خودش ادعا مي‌كند ، يا با واسطه مي‌شنويم كه مدعي مقامي است ، منِ نوعي ، چه واكنشي بايد نشان بدهم ؟\r\nامتحانش كن . اندكي اذيتش كن ! اندكي غيبتش را كن ! ببين چه مي‌كند !\r\nيعني اخلاقش را بسنجم ؟\r\nامتحانش كن به مال ، به ذات ، به حيثيت ، به هر چيز ، ببين چه كار كه نمي‌كند !\r\nكدام فنا باباجان ؟ اوه ! نَعوذُ بالله ! بعضي از اينها آدم مي‌كشند ! مي‌كشند ! يك به اصطلاح عارفي بود - از همين نوع - وسط نماز و عبادت بود ، آمدند به او گفتند فلاني را كه از مخالفان تو بود و از قبيله ديگر بود ، گرفته ايم ، چه كارش كنيم ؟ آن عارف ، همانطور كه الله اكبر مي‌گفت ، اين طور [ به گردنش 
  ] اشاره كرد كه بكشيدش . اين فناء في الله است ؟ اين دروغ است ، اين حرف است ، لقلقه زبان است .\r\nاين عرفان دروغين را بايد از جامعه پاك كنيم . آن وقت زمينه ادعاي مهدويت هم خيلي كم مي شود .\r\n* * *\r\n\r\n","description":"","footnote":"","page_name":" 44 ","page_number":45},
  {"content":"\r\n\r\n\r\nغُلُوّ در مورد اشخاص\r\nدر ايران ، تعريف و تمجيد افراطي ، فراوان است\r\nپرسش بعدي درباره جعل اصطلاحات جديد است . اين اصطلاحات چقدر با اصول اعتقادي تشيع درباره مهدويت ارتباط دارد ؟\r\nاين كه اين پديده‌ها را آسيب‌هاي مباحث ظهور بناميم ، نادرست است . سرچشمه آن ، از مباحث ظهور نيست . اصل تمام اين ادعاها ، روش نادرست در عرفان و غُلُوّ درمورد اشخاص است .\r\nيعني بت كردن ديگران ؟\r\nبله . در ايران به فرد بسيار احترام مي‌گذارند . حتي در مورد يك فرد ، فعل جمع به كار مي‌برند . اين احترام ، گاهي مثبت و ارزنده است ، ولي گاهي هم به افراط مي‌رود و مشكل‌ساز مي‌شود . حتي درمورد يك مسئول . اينجا وقتي كسي عاشق يك مسئول مي‌شود ، غلو مي‌كند و غلو مي‌كند و از او بت مي‌سازد . اگر عاشق خودش شود نيز همين كار را مي‌كند .\r\nچگونه مي‌شود از اين جلوگيري كرد ؟\r\nروش عرفاني‌اي كه ما الآن در حوزه داريم ، بايد نقد و بررسي شود . وقتي به طلبه مي‌گوييم اگر خودت را بشناسي ، از راه نفس و تأمل در خود ، به خدا مي‌رسي ، اين روش خطرناكي را ارائه مي‌دهد . اين را بايد بفهمانيم به طلبه . اينها دارد تلقين مي‌شود به طلبه . و مشكل ما از اين جا نشئت مي‌گيرد .\r\nيك عرفان كاذب درست مي‌كنند ، مي‌چسبانند به امام خميني ، براي اهداف\r\n\r\n","description":"","footnote":"","page_name":" 45 ","page_number":46},
  {"content":"\r\n\r\nو اغراض خودشان . يا به كسي نسبت مي‌دهند كه اصلا خودش خبر ندارد ، مثل مرحوم آقاي بهجت .\r\nكراماتي كه به آيت الله بهجت نسبت مي‌دهند : به داستان‌هاي بي‌سند اعتماد نكنيد\r\nيعني حرف‌هايي را به آيت الله بهجت نسبت مي‌دهند كه خودشان هم خبر نداشتند ؟\r\nابداً . خبر نداشت . چقدر ادعاهاي مختلف درباره مرحوم آيت الله بهجت مطرح است . من درباره اينها تحقيق كردم . يك نفر را فرستادم كه پرس‌وجو كند . گفت والله من رفتم نزد دفترش ، پسرش ، شاگردان مخصوصش ، پرسيدم ، اصلا اين خبرها نبود ، از قصه‌هاي كرامت ، هيچ خبري نبود . « شنيده‌ايم شنيده‌ايم » زياد است . خبرهاي با واسطه ، ماشاءالله زياد است . ولي چيزي كه مستند باشد ، نه . اگر بپرسند خودت اين كرامت را ديده‌اي ؟ با چشم خودت از آقاي بهجت ديدي ؟ مي‌گويد نه ، از كسي شنيده‌ام . خب اين كسي كه مي‌گويي كيست ؟ مي‌روم پيشش مي‌گويد از كسي ديگر شنيده ام . همين جور . . . [ شاخ و برگ پيدا مي‌كند . 
  ] معني اين چيست ؟ يعني روش غلوي درباره اشخاص ، بزرگ كردن بي‌جاي اشخاص هست .\r\nفكر مي‌كنيد دليلش چيست ؟\r\nدليلش همين روش عرفانى غلط است . اهداف سياسي را نمي‌دانم . من مي‌دانم اين پديده‌ها در جامعه ايران بايد معالجه شود . اين پديده بايد معالجه شود . مثلا مدتي هم ما گرفتار [ . . . 
  ] بوديم .\r\n\r\n","description":"","footnote":"","page_name":" 46 ","page_number":47},
  {"content":"\r\n\r\nجريان [ . . . 
  ] در كشورهاي عربي\r\nجريان [ . . . 
  ] ؟\r\nبله . جناب آقاي [ . . . 
  ] ، مطالبي درباره آقاي [ . . . 
  ] گفت . گفت كه اين [ . . . 
  ] خيلي مهم است . اوخود به وي اعتقاد پيدا كرد . درباره‌اش كتاب نوشت و به عربي ترجمه كرد و در كشورهاي عربي منتشر شد . و ما را گرفتار كرد . حالا بيا و اين مسئله را معالجه كن . تا مدّت‌ها از كشورهاي عربي تماس مي‌گرفتند و درباره او مي‌پرسيدند . « وليُّ الله في ايران » ، « صاحب الكرامات » . ديگر نمونه و الگو شده بود . خواندم ديديدم . . .\r\nچه چيزي را خوانديد ؟\r\nكتابش را . شما نخوانده ايد ؟ ! خواندم ديدم مي‌گويد وقتي كه او را در قبر مي‌گذاشته‌اند ، شنيده‌اند كه صدايي به منكر و نكير مي‌گويد كه از او حساب نكشيد .\r\nچه كسي اين را شنيده ؟ همان كه او را دفن مي‌كرده . معلوم نيست كيست . همين است . مثل قصه‌هاي مرحوم آقاي بهجت . مي‌گويند از فلان و از فلان نقل است كه شنيده‌اند .\r\nيعني اين سوءاستفاده است ؟\r\nايشان قصدش خوب بود . ولي به هرحال ، اين آسيب داشت . اين روش عرفان اشتباه و نادرست ، نشر آن در ميان مردم ، نتيجه‌اش اين شد .\r\n* * *\r\n\r\n","description":"","footnote":"","page_name":" 47 ","page_number":48},
  {"content":"\r\n\r\n\r\nاشتباه بزرگ : آميختن مقام معصوم و غيرمعصوم\r\n« تفاوت از زمين تا آسمان است »\r\nيعني اين كرامات را نبايد گفت ؟ پس كرامات پيامبر و امامان چيست ؟\r\nمسئله معصومين ، چيز ديگري است . مقام معصومين - صلوات الله و سلامه عليهم - پُستي از جانب خداست . منصب و مسئوليتي از سوي خداست . پيغمبر ، مقامش از خداست ، مقام ائمه از خداست . يعني از سوي خدا نازل مي‌شود و او خودش اينها را انتخاب مي‌كند .\r\nاما وقتي كه شما مي‌گوييد انسان مي‌تواند به مقامات معصومين برسد ، چه مي‌شود ؟ [ اين مقامات 
  ] مي‌شود گياهي و زميني . مقاماتي كه ما از پيامبر و اهل بيت سراغ داريم ، آسماني است . زمينى نيست .\r\nپيامبر بَشَر است ، اما فقط اين نيست ، او جنبه‌اي بيشتر از ما دارد\r\nپس اين كه مي‌گويند پيامبر و امام الگو و اسوه است ، معني‌اش اين نيست كه ما هم بايد مثل معصوم بشويم ؟ الگويي كه من نتوانم شبيهش شوم ، چه الگويي است ؟\r\n« قُل اِنّما اَنا بَشَرٌ مِثلُكم ، يُوحَي اِلَيّ » [ = اي پيامبر به مردم بگو من بشري مثل شما هستم اما به من وحي مي‌شود 
  ] ، اين دو جنبه دارد : يك جنبه‌اش « بَشَرٌ مثلُكم » است ، يك جنبه‌اش « يوحي اِلَيّ » است . خب من نمي‌توانم « يوحي الي » بشوم . در بقيه ، در « بشر مثلكم » ، باشد . مي‌خورم ، مي‌روم ، مي‌آيم ، نماز مي‌خوانم ، اما به من وحي نمي‌شود .\r\n\r\n","description":"","footnote":"","page_name":" 48 ","page_number":49},
  {"content":"\r\n\r\nخب « اسوه حسنه » چه ؟ [ آيه « لَكم في رَسولِ الله اُسوَةٌ حَسَنة » « براي شما در پيامبر ، الگويي نيكو هست » 
  ]\r\nدر همين جنبه است . نه در جنبه « يوحي الي » . آن را رها كن . آن مخصوص خود پيامبر است . يعني در يك جنبه كه مثل شماست ، در همان جنبه هم الگوي شماست . ولي جنبه ديگرش ، « خارجِ موضوعي » است و ربطي به اسوه بودن ندارد .\r\nهمين است كه آيه مي‌گويد « في » رسول الله ، اسوه حسنه است ؟\r\nبله ، اين مي‌تواند باشد .\r\nاز صفر تا فنا در نيم ساعت !\r\nپس اين هم كه ما فكر كنيم « بالقوه » مي‌توانيم پيامبر شويم ، ولي « بالفعل » نمي‌توانيم ، اين درست نيست ؟\r\nابدا . اين درست نيست . برخي خيال كرده‌اند مقام نبوت و امامت ، رشد زميني است و انسان مي‌تواند به اين مقامات برسد ، به اينها بگوييد كه آسيب از اين جا مي‌آيد . از اين طرز تفكر كه مقامات معصومين يك ترقّي است ، و هر كس كه ترقّي كند مي‌تواند امام معصوم شود .\r\nالان ما در جامعه ايران ، كساني را داريم كه دم از عرفان مي‌زنند . در حوزه ، تدريس عرفان هست . شنيده‌ام بعضى آقايان [ در درس عرفان 
  ] در نيم ساعت مي‌رسند به الفناء في الله ! تمام شد ! ختم شد ! سير وسلوك الى الله ، از صفر تا فنا ! ظرف چند روز هم فارغ التحصيل مي‌شوند ! اين خيلي خطرناك است !\r\n* * *\r\n\r\n","description":"","footnote":"","page_name":" 49 ","page_number":50},
  {"content":"\r\n\r\n\r\nدليل رواج ادعاي مقامات عرفاني\r\n« مردم » چرا مي‌پذيرند ؟\r\nحالا بياييد از اين سو بنگريم . چرا اين حرف‌ها زود مي‌گيرد ؟ چرا زمينه پذيرش اينها هست ؟ چرا مردم زود مي‌پذيرند و خود به دنبال چنين چيزهايي هستند ؟ آيا از سر سادگي و پاكي است ؟\r\nمردم عموماًخدا را خيلي دوست دارند ، دين را هم خيلي دوست دارند . آنها مي‌گويند « دين فقط به اندازه اي كه ما نماز بخوانيم و روزه بگيريم ، برايمان كم است » . يك چيز بيشتر مي‌خواهند ، يك كار بيشتر . مانند عرفان و رياضت و رسيدن به مقامات بالا .\r\nيكي از دلايل هم اين است كه [ مدّعي 
  ] خودش مي‌خواهد به مقامي دنيوي برسد ، ولي از اين راه وارد مي‌شود . با خود مي‌گويد : « اگر من چنين شوم ، مي‌گويند از عارفان است . سپس مريد پيدا مي‌كنم ، سپس به هدفم مي‌رسم . »\r\nيعني بعضي‌ها دنبال شهرتند ؟\r\nنه فقط شهرت ، بلكه قدرت .\r\nاز كجا بدانيم دين و مذهب چه مي‌گويد ؟\r\nبعضي‌ها مي‌گويند به خاطر اين است كه درايران ، دين ، تريبون رسمي ندارد . يعني يك متوّلي و مرجع رسمي نداريم كه درست و غلط را تعيين كند و هر كس چيزي مي‌گويد . نظر شما چيست ؟\r\nچرا داريم . « مشهور عقايد شيعه » مشخص است . ملاك تعيين درست و\r\n\r\n","description":"","footnote":"","page_name":" 50 ","page_number":51},
  {"content":"\r\n\r\nغلط ، مرجعيت است .\r\nظاهراً اكنون ، عقايد مشهور ، يعني عقايدي كه در رسانه‌هاي رسمي بيان مي‌شود . آيا اينها ملاكند ؟ يا منظور شما عقايد مشهور در گذشته است ؟\r\nخير . منظور از مشهور ، يعني آن چه كه در فقه شيعه و ميان علماي شيعه ، « شهرتِ فتوايي » داشته باشد . نه اين مشهورِ تبليغاتي . « مشهورِ فتوايي » داريم ، « مشهورِ روايي » داريم ، « مشهورٌ بين الخاصه » داريم ، « مشهورٌ بين العامه » داريم . انواع مشهورات داريم .\r\nاين كه من گفتم « مشهور عقايد شيعه » ، يعني مشهور نزد متكلّمين و علما و مراجع شيعه . مشهور متخصّصان و مراجع و متديّنان به معناي اخص . از اين جاست كه مي‌فهميم اين جزو تشيع هست يا نيست .\r\nدر اين زمينه هركس بايد به مرجع اعلم رجوع كند ، به مرجع ديني خودش كه نظرش در عقايد ، بيانگر نظر مشهور شيعه باشد .\r\n* * *\r\n\r\n","description":"","footnote":"","page_name":" 51 ","page_number":52},
  {"content":"\r\n\r\n\r\nاظهارات غير علمي در مورد مهدويت\r\n\r\nالف . اصلاح‌سازي‌هاي غيرعلمي\r\n« ظهور صغري » ؟ !\r\nنظر شما راجع به جعل اصطلاحات مفاهيم مختلف در زمينه مباحث مهدويت چيست ؟ اصطلاحات و مفاهيمي چون « قواعد ظهور » ، « ظهور صغري » ، « انواع آمادگي براي ظهور » و . . .\r\nاينها علمي نيست .\r\nاصلاً اين اصطلاح « ظهور صغري » اشكال قواعد هم دارد ، ظهور مذكر است و صغري مؤنث !\r\nبله ، تركيبش هم غلط است . مي‌دانيد چيست . ما روايتي داريم كه مي‌گويد « يَظهرُ في شبهة لِيَستَبينَ اَمرَه » يعني امام ، پس از آمدن سفياني و يماني ، ظاهر مي‌شود ، به ايران و عراق مي‌آيد و يارانش را مي‌بيند . در اين دوره شش ماهه ، سخنگوي رسمي او يماني است . نام ظهور اصغر در روايات نيامده ،\r\n\r\n","description":"","footnote":"","page_name":" 52 ","page_number":53},
  {"content":"\r\n\r\nولي برخي نام اين شش ماه را « الظهور الاصغر » گذاشته‌اند . اينها هم اين اصطلاح را از اين جا گرفته‌اند .\r\nاين روايت صحيح است ؟\r\nروايتي معروف است ، شايد صحيح باشد ، چون با منطق ساير روايات تناسب دارد . مي‌گويد امام ميان مردم هست ولي ظاهر نشده و شايعاتي درباره او هست . دوره اي است كه زمينه‌ساز ظهور است . ظاهراً از اين روايت سوءاستفاده كرده‌اند و ظهور صغري را ساخته‌اند .\r\n« قواعد ظهور » يا محاسبه ظهور با رسم نمودار !\r\nبرخي مي‌گويند « قواعد ظهور » با نشانه‌هاي ظهور تفاوت دارد . مثلاً مي‌توان قواعد ظهور را از روايات استخراج كرد .\r\nاصلاً اين گوينده خودش مي‌تواند ميان قواعد ظهور و علايم ظهور تميز كند ؟ خب بفرماييد با روش علمي استخراج كنيد و به ما بگوييد تا ببينيم ! اصلاً معلوم نيست روايت را بفهمند !\r\nمي‌گويند مي‌توانيم نمودار بكشيم و ظهور امام زمان عليه السلام را محاسبه كنيم .\r\nخب يالا بياورد ! ابتدا يك كتاب علمي دربياورد ، روايات صحيحه درباره ظهور را استخراج كند و بگويد كه اين نكته از اين روايت مفهوم است و آن نكته از آن روايت ، بعد ، بدهد به دست مردم .\r\nخدا وكيل است كه بعضي از اينها زبان عربي را هم نمي‌فهمند !\r\nمن ديدم در فيضيه ، بني صدر - رئيس جمهور سابق - سخنراني مي‌كرد . تفسير آيه « ولاتَقفُ ما ليسَ لك بِهِ علم » ، را مي‌گفت . اين آيه يعني دنبال\r\n\r\n","description":"","footnote":"","page_name":" 53 ","page_number":54},
  {"content":"\r\n\r\nگمان و احتمال و ظن نرو ، دنبال چيزي كه به آن يقين نداري نرو . اما بني صدر مي‌گفت « ولاتَقِف ما ليسَ لك به علم ! » يعني اگر علم نداريد ، نايستيد ، برويد به جلو ! « لاتقفوا » را كرد « لاتقف » ، و يك مطلبي درست كرد و در فيضيه گفت . من نمي‌توانستم حرفي بزنم ، طلبه هم ماشاءالله ساكت بودند ! تقفوا از از « قَفي يَقفُو » و به معني پيروي است ، او آن را خواند لاتقِف كه يعني « توقف نكن » و تفسيرش كرد ! اينها هم از همين نوعند ، از نوعِ بني صدرند . [ در عربي‌داني 
  ] بهتر از بني صدر نيستند .\r\nاولين شرط اظهار نظر ، تسلّط بر زبان است\r\nپس ارتباط اين سخنان با اصول اعتقادي شيعه چيست ؟\r\nببينيد ، اينها به زبان عربي تسلّط ندارند ، چه رسد به اين كه اصول اعتقادي را دريابند . من كه زبان مادري‌ام عربي است ، الآن نمي‌توانم بگويم اين مادّه قانون كه به زبان فارسي است ، مدلولش فلان چيز است . من ابتدا بايد به زبان فارسي مسلّط باشم ، يعني زبان فارسي ، يا بايد زبان مادري‌ام باشد ، يا لااقل زبان خاله‌ام باشد !\r\n« اجتهاد » در علوم انساني و در متون و نصوص ، يعني اين كه انسان بايد در زبان فارسي يا عربي يا . . . آن قدر قدرتمند باشد كه بفهمد خصوصيات زبان چيست و مثلا اين در زبان عربي بر فلان چيز دلالت مي‌كند و بر چيز ديگر دلالت نمي‌كند . اگر كسي در اين زبان متخصص نيست ، نمي‌تواند خودش « استظهار » كند . بايد رجوع كند به يك عرب و مثلا بگويد اي دبير دبيرستان ! در عربي منظور از اين عبارت چيست ؟ عرب‌ها از اين عبارت چه مي‌فهمند ؟ سپس از او تقليد كند .\r\nو لذا من معتقدم كه خيلي از اينها كه دم از نظريه پردازي مي‌زنند ، خودشان متن عربي را نمي‌فهمند . نه آيه را فهميده‌اند ، نه متن روايت را فهميده‌اند .\r\n\r\n","description":"","footnote":"","page_name":" 54 ","page_number":55},
  {"content":"\r\n\r\nوقتي كه زبان عربي مسلط نيستند ، نه مي‌توانند استظهار كنند ، نه مي‌توانند اجتهاد كنند .\r\n* * *\r\n\r\nب . اعتقاد به نزديكي ظهور با توقيت فرق دارد\r\nمباحث ظهور و نزديكي ظهور چه ؟ اصل اعتقاد ظهور نزد شيعه چيست ؟ آنچه در احاديث و روايت متقن ما آمده چيست و چارچوب كلي آن چيست ؟ به تازگي اين گونه مباحث به صورتي عاميانه و البته با تبليغ وسيع در جامعه ترويج مي‌شود . آسيب آن چيست و چقدر به اصل اعتقادي تشيع نزديك است ؟\r\nظهور ، شايد دوهزار سال ديگر باشد ، شايد يك سال ديگر . اما اعتقاد درست به نزديك بودن ظهور ، يعني اين كه من اعتقاد داشته باشم ، اميد داشته باشم ، كه احتمال ظهور در سال‌هاي نزديك هست ، و با در نظر گرفتن اين احتمال ، رفتار كنم و زندگي كنم .\r\nنزديك بودن ظهور ، مانند نزديك بودن مرگ است\r\nاگر دائم با اين احتمال زندگي كنيم ، زندگي‌مان تعطيل نمي‌شود ؟ نمي‌گوييم خب امام زمان مي‌آيد و كارها را درست مي‌كند ، پس نيازي به كار و تلاش ما نيست ؟\r\n« اميد » با « توقيت » [ = تعيين وقت 
  ] تفاوت دارد . اعتقاد به نزديكي ظهور ، مانند اعتقاد به قيامت است . بايد باور داشت كه آخرت ، نزديك است ؛ مرگ ، نزديك است . و بر اساس اين باور بايد زندگي كرد .\r\n\r\n","description":"","footnote":"","page_name":" 55 ","page_number":56},
  {"content":"\r\n\r\nمي‌شود بيشتر توضيح دهيد .\r\nروايت است كه « اِعمَل لِدُنياك كأنّك تَعيشُ اَبَدا ، وَ اعمَل لِآخِرَتِك كأنّك تَموتُ غَدا » ، « براي دنيايت طوري كار كن كه گويي تا ابد زندگي خواهي كرد ، و براي آخرتت طوري كار كن كه گويي فردا خواهي مُرد . » طوري كار كن كه انگار فردا قرار است بميري .\r\nاعتقاد ما به امام مهدي عليه السلام به گونه اي است كه انگار فردا مي‌خواهد بيايد . در عين حال ، اين به معناي تعيين وقت هم نيست . همان گونه كه فعاليت با توجه به احتمال نزديكي مرگ يا آخرت ، به معناي توقيت مرگ يا توقيت قيامت نيست .\r\nتطبيق روايات بر شخصيت‌هاي معاصر : اگر تطبيق منجر به توقيت شود ، حرام است\r\nپرسش بعدي ما درباره تأويل نشانه‌ها و تطبيق روايات است . يعني مطابقت دادنِ افراد ذكر شده در احاديث بر افراد معاصر . اين نيز از آسيب‌هايي است كه اكنون بسيار زياد شده است ويكي از مستندات مدعيان براي اين تطبيق‌ها ، كتاب شماست . نظر شما در اين باره چيست ؟\r\nما براي تطبيق ، قاعده داريم . تطبيق نبايد منجر به توقيت شود . زيرا توقيت ، حرام است . وقتي كسي مي‌گويد : « فلاني خراساني است » يعني چه ؟ يعني امام زمان مي‌بايست در طول حيات فلاني ظهور كند . چون « خراساني » ، حتماً همزمان با ظهور امام مهدي خواهد بود . پس وقتي مي‌گوييم فلان آقا خراساني است و قرار است پرچم را به دست امام زمان بدهد ، اين توقيت است .\r\nخب شايد فلان آقا هم هزار سال عمر كرد .\r\n[ با خنده 
  ] نه . . . اين طبيعي نيست . چنين چيزي نداريم . تطبيقاتي كه موجب توقيت شود ، « مَنهيٌ عَنه » ( نهي شده و ممنوع ) است .\r\n\r\n","description":"","footnote":"","page_name":" 56 ","page_number":57},
  {"content":"\r\n\r\nپس هيچ يك از اطلاعاتي كه شما در كتاب عصر ظهور داده‌ايد ، توقيت نيست ؟\r\nخير . هر تطبيقي توقيت نيست . مثلا روايت داريم كه در عراق ، « صاحب السفياني » ، يعني يار سفياني ، ظاهر مي‌شود و چنين و چنان مي‌كند . سر هر شيعه علي بن ابي طالب را به هزار درهم مي‌خرد . اما اين نكته كه فاصله يار سفياني با خود سفياني و با امام زمان چقدر است ، نمي‌دانيم . پس تطبيق او توقيت نيست .\r\nيعني تطبيق شخصيت‌هايي كه در روايات آمده است كه ظهور امام را در مي‌يابند و زمان زندگيشان به هنگام ظهور مي‌رسد ، توقيت ظهور است و حرام مي‌باشد ، ولي تطبيق نشانه‌هاي كلي دوران ظهور ، كه فاصله‌اش با ظهور امام معلوم نيست ، توقيت نيست .\r\nبله . همين طور است . حتي شخصيت‌هايي هم كه فاصله‌شان با ظهور امام زمان مشخص نيست [ مثل همان يار سفياني 
  ] ، تطبيق‌شان توقيت نيست و اگر دليل قطعي وجود داشته باشد ، اشكال ندارد . ولي تطبيقي كه منجر به توقيت شود ، اشكال دارد .\r\nبه كارگيري علوم غريبه و تأويل و نجوم براي محاسبه زمان ظهور\r\nيك نكته ديگر : گاهي مي‌بينيم كه مي‌گويند فلاني همان يماني است ، در حالي كه او نه اهل يمن است ، نه كاري به يمن دارد ؛ يا مي‌گويند فلاني شعيب بن صالح است ، در حالي كه نه نام خودش شعيب است ، نه نام پدرش صالح ؛ يا روايت داريم كه فلان شخص ، يك چشم خواهد بود ، اماروايت را بر كسي كه دو چشم سالم دارد منطبق مي‌شمارند و روايت را تأويل مي‌كنند . اين را چه مي‌فرماييد .\r\nاين بازي است . يعني گمان و احتمال است .\r\n\r\n","description":"","footnote":"","page_name":" 57 ","page_number":58},
  {"content":"\r\n\r\nيا مثلا مي‌گويند حساب كرده‌ايم و با حساب اَبجَد و جُمَّل و چه و چه به اين مطالب رسيده‌ايم . مثل آقاي فلان كه كتاب نوشته و در اينترنت منتشر كرده و مي‌گويد امام در سال 2015 ظاهر مي‌شود و غيره و غيره .\r\nبه اينها مي‌گوييم ما نمي‌توانيم اعتقادات خود را بر پايه گمان و احتمال بگذاريم . اين حساب اعداد و حساب حروف و جمّل و يا فلك يا نجوم و مانند آن ، همه - حداكثر - موجب احتمال است . بيشتر از احتمال نيست .\r\nآخر مي‌گويند در گذشته ، برخي علماي بزرگ ، اهل اين علوم غريبه بوده‌اند .\r\nشما ائمه را بگوييد . ما پيرو پيغمبر و امامان معصوم هستيم . يك روايت از امام معصوم بياوريد كه به اين چيزها اعتماد كرده‌اند . به كار منجّمان و كارهاي احتمالي ، كار نداريم .\r\nپس اين همه علما ، مانند شيخ بهايي ، سيد بن طاووس و . . . كه به علوم غريبه پرداخته‌اند ، اينها چه ؟\r\nبله ، امور زيادي را به آنان نسبت داده‌اند ، ولي ظاهراً چيزي ثابت نشده . اما حتي اگر بخش‌هايي از آن درست باشد ، باعث نمي‌شود بگوييم « تنجيم » درست است . و اين نه موجب صحيح دانستن توقيت مي‌شود ، نه جواز توقيت . اگر هم ديديم عالمي به تنجيم و حسابات اعتماد مي‌كند ، به او مي‌گوييم : « كذَبَ المنجّمون ولو صدقوا » ، « منجّمان دروغ مي‌گويند ، حتي اگر سخنشان راست درآيد . » اميرالمؤمنين عليه السلام مي‌خواست به جنگ برود . منجّمي گفت : « يا اميرالمومنين شكست خواهي خورد ، حركت نكن » . امّا اميرالمؤمنين گفت حركت مي‌كنم وطوري نمي‌شود . و رفت و بر خوارج پيروز شد . ( 1 )\r\n\r\n\r\n","description":"","footnote":"\r\n( 1 ) . ر . ك : روضة المتقين ، ج 4 ، ص 197 .\r\n","page_name":" 58 ","page_number":59},
  {"content":"\r\n\r\nنظرتان درباره بيان كرامات و منامات ( خواب و رؤياها ) چيست ؟\r\nاينها هم بيشتر از احتمال و گمان نيست . ما نمي‌توانيم امور و دين و اعتقاداتمان را بر پايه گمان بنا كنيم .\r\nعقل و عواطف در دينداري\r\nدليل ترويج اينها را چه مي‌دانيد ؟\r\nخب مردم به دنبال اينها هستند . در برنامه‌هاي تلويزيوني ، دائم عده اي تماس مي‌گيرند و فشار مي‌آورند كه يك چنين چيزي براي من دربياورند و بگويند . از خودشان ، از سر ناخوشي يا هوس .\r\nآيا جامعه ما از عقلانيت ديني فاصله نگرفته ؟\r\n[ با خنده 
  ] جامعه ، از اول ، از عقلانيت فاصله داشته ! نه تنها جامعه ما ؛ مردم جهان عموماً همين گونه‌اند .\r\nخب آيا اين فاصله بيشتر نشده ؟ نسبت به برخي دوره‌هاي تاريخي ديگر ؟\r\nمتفاوت است . مابايد عقلانيت جامعه را تقويت كنيم . مگر در كل دنيا چقدر آدم باعقل هست ؟ در ميان مُتديّنان چقدر هست ؟ دين داريِ متديّنان معمولاً با عاطفه است . متديناني كه عقل دارند ، كم هستند . اگر يك دهمشان عقلاني كامل باشند ، خيلي خوب است .\r\nاصلاً مگر عاطفه و دينداري عاطفي بد است ؟\r\nعاطفه خوب است ، ولي عاطفي محض بد است . عاطفيِ مستند به عقل ، خيلي هم خوب است .\r\n\r\n","description":"","footnote":"","page_name":" 59 ","page_number":60},
  {"content":"\r\n\r\nالبته تديّن عاطفي و بدون عقل هم خوب است ، اما وقتي به دو راهي مي‌رسد ، رسوا و منكشف مي‌شود . مثلا انصار پيامبر ، با اين همه حماسه ، همين كه به حنين و تقسيم غنايم رسيدند ، گفتند « رسول الله عشيره‌اش را پيدا كرد و ما را فراموش كرد ! » خب اين چه ايماني است ؟ اينها شهيد داده بودند ، اما تدينشان عاطفي بود .\r\nمگر نمي‌گويند « ما الدين الا الحب و البغض » ( دين به دوست داشتن و دشمن داشتن است ) ؟\r\nخب باشد . ولي گاهي به دو راهي مي‌رسد . حب و بغض اگر مستند به عقل باشد ، اگر شخص با پاي عقل به اين حب و بغض رسيده باشد ، اين مطلوب است .\r\nعاقل بودن در اين جا يعني چه ؟\r\nيعني مثلاً وقتي مي‌دانم اگر كاري را انجام دهم ، به بهشت مي‌روم ، پس با اصرار آن را رعايت كنم . اين عقل است .\r\nعقل آن است كه من را به بهشت جاويد مي‌رساند . اگر از من كاري بخواهند ، اگر مرا به انجام كاري مجبور كنند ، ولي بدانم اين كار من رابه جهنم مي‌برد ، با منطق مقابلش مي‌آيستم و مي‌آيستم و زير بار نمي‌روم ، تا وقتي كه بميرم . اين عقل است .\r\nاز امام صادق عليه السلام پرسيدند آيا معاويه عقل داشت ؟ فرمود « چيزي شبيه عقل داشت كه عقل نبود . زرنگي بود . » معاويه چهل سال زحمت كشيد ، آخرش حكومت را داد به دست پسري نادان كه آن را تار و مار كرد و بني سفيان را بدنام كرد . اين عاقلانه نبود . از امام صادق پرسيدند اين چه بود در معاويه ؟ گفت اين شبيه عقل بود [ زرنگي بود 
  ] ، ولي عقل نبود . « العقلُ ما عُبِدَ بِهِ الرّحمن و كسِب بِه الجَنان » . عقل چيزي است كه انسان را عاقبت به خير مي‌كند . ( 1 )\r\n\r\n\r\n","description":"","footnote":"\r\n( 1 ) . كتاب الكافى ، فصل اول ( كتاب العقل والجهل ) ، حديث 3 .\r\n","page_name":" 60 ","page_number":61},
  {"content":"\r\n\r\n\r\nج . زمينه‌سازي ظهور\r\nدعاي فرج ، براي گشايش كارهاي خودمان است\r\nسؤال ديگر ما درباره زمينه‌سازي ظهور امام زمان است . آيا ما مي‌توانيم كاري كنيم كه ظهور امام زمان جلو بيفتد ؟\r\nرواياتي داريم كه در آن ، دعا براي تعجيل الفرج آمده [ و سفارش شده 
  ] . اين نشان مي‌دهد كه ظهور امام زمان متحرك است ، قابل تعجيل و غيرتعجيل است . چيزي كه از روايات مي‌فهميم اين است كه قابل تعجيل است . پس اگر ما دعا كرديم ، مؤثر است .\r\nاز يك جهت هم آمده « ادعوا له بالفرج فإنّ في ذلك فرجكم » يعني براي تعجيل فرج دعا كنيد ، چون فرج شما در اين دعاست . تأثيرش در ارتباط شما با امام است ؛ در اميد بيشتر است ؛ تا از حالت يأس خارج شويد . اين [ دعا براي تعجيلِ فرج 
  ] براي خودتان ، اميد است .\r\nآيا دعا براي ظهور امام ، اثري دارد ؟\r\nممكن است ظهور امام - سلام الله عليه - مثل عمرِ انسان باشد ؛ [ براي انسان 
  ] عمر محتوم و عمر مخروم داريم . مثلاً فلاني [ قرار است 
  ] 70 سال عمر داشته باشد ، ولي اگر صله رحم كرد 75 سال عمر مي‌كند . ممكن است [ در مورد 
  ] امام زمان هم ، نقشه‌اي براي ظهورش باشد ، ولي اگر مؤمنين براي تعجيل ظهورش دعا كردند ، به تقريب نزديك‌تر شود .\r\nاين را از كجا مي‌فهميد ؟ از كجا مي‌آوريد ؟\r\nروايتي داريم كه [ در زمان حضرت موسي 
  ] مردم بني اسرائيل دعا كردند و خدا\r\n\r\n","description":"","footnote":"","page_name":" 61 ","page_number":62},
  {"content":"\r\n\r\nوقت [ آمدن 
  ] حضرت موسي را تقديم كرد / جلو انداخت . پس از غيابش . مي‌شود ؛ امكانش هست [ كه در مورد امام مهدي هم همين طور باشد 
  ] . ولي آيا واقعاً مسئله اين گونه است ؟ من در جواب آن متوقّفم ( نظري ندارم ) .\r\nيعني چه ؟\r\nيعني الان دويست سيصد ميليون شيعه در جهان هست ، اگر همه شان دعا كردند ، مثلاً اگر در علم خدا بود كه ظهور امام زمان ، صد سال ديگر باشد ، اگر همه‌شان مثلاً يك سال دعا كردند ، خدا آن را پنجاه سال مي‌كند ؟ من نمي‌دانم . من در اين موضوع متوقّفم .\r\nپس فايده دعاي فرج چيست ؟\r\nقطعاً قطعاً براي خود ما فايده دارد .\r\nپس فايده اش براي خودمان است ، و در اين كه فايده اش براي جلو افتادن ظهور هم هست ، متوقفيد .\r\nبله .\r\nآيا امام زمان به دليل نداشتن يار ظهور نمي‌كند ؟\r\nيك سوال ديگر : بسيار تبليغ مي‌كنند كه امام زمان ظهور نمي‌كند زيرا 313 يار صادق ندارد .\r\nاين هم غيرمنطقي است . در مقابل [ اين فكر 
  ] ، روايت داريم كه اصحاب امام مهدي براي او محفوظند ، حتي اگر كل بشر [ از بين 
  ] رفتند ، اينها هستند . « محفوظةٌ لهُ اصحابُهُ حَتّي لَو هَلَك النّاسُ جَميعاً » . خب اين يعني چه ؟\r\n\r\n","description":"","footnote":"","page_name":" 62 ","page_number":63},
  {"content":"\r\n\r\nيعني كار اصحاب امام زمان با خداست . از كارهاي ما نيست . خدا ، مسئله به اصطلاح ، كادرها و كابينه امام زمان را حل مي‌كند . مشكل رسولان با اصحابشان بوده است ، با نيروي انساني است . اصلش با دور و بَري هاي آنهاست . اصل مشكلات رسول‌ها ، اصحابشان است و اين را خدا براي امام زمان حل مي‌كند .\r\nبعضي‌ها مي‌گويند مشكل ما هستيم . اين كه امام زمان نمي‌آيد ، ما مقصّريم . گناهان ما ، حجابِ ظهور امام زمان است .\r\nنه ، الآن واقعاً اگر امام زمان آمد ، ميليون‌ها نفر هستند كه مخلصانه حاضرند خود را فدا كنند ، جان بدهند .\r\nنه ديگر ! مي‌گويند اين مانندِ همان حكايت يار امام صادق عليه السلام است كه حاضر نشد داخل تنور برود . يعني مدّعي زياد و مخلص كم است .\r\nمن يقين دارم اگر الآن امام زمان ظاهر شود ، اقلاً يك ميليون فدايي حاضرند جانشان را برايش بدهند .\r\nخب اين را شما مي‌فرماييد . آيا حديثي هم هست كه اين را تأييد كند ؟ مي‌خواهم بدانم اين فكر از كجاست ؟ اين فكري كه مي‌گويد « ما » در غيبتش مقصّريم و در ظهورش مؤثريم . اين از كجا آمده ؟ آيا درست نيست ؟\r\nهيچ ! حرف است ! اصلي ندارد .\r\nحرف شما اصلش چيست ؟\r\nاصلش قرار خداست ؛ از وقتي كه خدا زمين را خلق كرد ، يك نقشه دارد : در يك مقطعِ به خصوصي مي‌خواهد ظلم را تمام كند و عدل را در جهان اظهار كند .\r\n\r\n","description":"","footnote":"","page_name":" 63 ","page_number":64},
  {"content":"\r\n\r\nخب اين منافاتي با اين ندارد كه وابسته به وجود 313 نفر اصحاب باشد ؟\r\nنه چنين چيزي نداريم . اصلاً چيزي كه ظهورش را به اينها ربطي دهد ، نداريم .\r\nخب نمي‌توانيم بگوييم امام علي عليه السلام قيام نكرد چون يار كافي نداشت ، امام صادق عليه السلام قيام نكرد چون يار كافي نداشت ، پس شايد امام زمان عليه السلام هم قيام نمي‌كند چون واقعاً يار كافي ندارد ؟\r\nولي اينها هم مسؤول ياري او نيستند .\r\nآيا بايد تلاش كنيم جزو ياران خاص امام باشيم ؟\r\nيعني ما مسئول تكميل پرسنل امام زمان نيستيم ؟ !\r\nابداً . ابداً . ما مسئول نيستيم . بابا ، خدا به حضرت موسي گفت : « 70 نفر را انتخاب كن كه با هم براي برنامه‌اي به جبل الطور برويد ، مي‌خواهم شريعت بر شما نازل كنم . » نبي الله موسي از هفتصد هزار نفر ، ابتدا هفت هزار نفر انتخاب كرد ، [ سپس 
  ] از هفت هزار ، هفتصد نفر و از هفتصد نفر ، هفتاد نفر انتخاب كرد . بُردشان آن‌جا ، همه شان منافق [ از آب 
  ] درآمدند .\r\nخب شايد انتخاب حضرت موسي عليه السلام اشتباه بوده .\r\nخب وقتي كه پيغمبر در انتخابش اشتباه مي‌كند - اگر به دستور خدا و خلاف عصمت نباشد - يعني ما هم نمي‌توانيم انتخاب كنيم و مكلّف نيستيم . ولذا خدا خودش مي‌خواهد ياران امام زمان را انتخاب كند .\r\nيعني ما وظيفه نداريم تلاش كنيم جزو 313 تن يار امام زمان باشيم ؟ !\r\nابداً ابداً ! يك نفر آمد گفت : حاج آقا شما نفر هجدهم هستيد ! گفتم :\r\n\r\n","description":"","footnote":"","page_name":" 64 ","page_number":65},
  {"content":"\r\n\r\nچند نفريد ؟ گفت هفده نفريم . گفتم : كي انتخابشان كرده ؟ ! گفت : من انتخاب كرده‌ام ! گفتم : كي به شما گفته [ انتخاب كنيد 
  ] ؟ گفت : خودم گفتم 313 نفر را جمع كنم ! گفتم كسي به شما دستور داده ؟ نه ! از خودش بود .\r\nخودجوش بوده !\r\nخيالاتي بوده ! گفتم برويد سر كارتان ! مشغول اين خيالات نباشيد .\r\nآمادگي براي ظهور يعني چه ؟\r\nپس بحث آمادگي براي ظهور چه مي‌شود ؟\r\nآمادگيِ كلي ، بله . يعني ما حاضريم . بيشتر از اين از ما مطلوب نيست .\r\nچه چيز از ما مطلوب است ؟\r\nحاضر باشيم اگر امام آمد ، گوش كنيم ، اطاعت كنيم ؛ مطلق ، بدون قيد و شرط . والله اكنون هزارها و ميليون‌ها نفر حاضرند در راه امام زمان جان فدا كنند .\r\nپس وظيفه ما در زمينه آمادگي براي ظهور چيست ؟\r\nهيچ ! از اين نظر كه افراد را آماده كنيم يا حركت و حزب و جنبش و حكومتي درست كنيم ، هيچ چيز . هيچ مسؤوليتي نداريم .\r\nزمينه‌سازي لزوماً خوب نيست ، گاهي كافران زمينه‌ساز ظهورند\r\nپس « تمهيدِ ظهور » يعني چه ؟ « مُمَهِّد » يعني چه ؟ در زمان غيبت ، وظيفه نداريم از ممهّدين و زمينه‌سازان ظهور باشيم ؟\r\nهيچ وظيفه‌اي ويژه زمان غيبت نداريم . يك حكم شرعي [ در اين باره 
  ] پيدا\r\n\r\n","description":"","footnote":"","page_name":" 65 ","page_number":66},
  {"content":"\r\n\r\nنمي‌كنيد . در زمان غيبت در تكاليف و احكام شرعي ، هيچ فرقي با زمان حضور و ظهور نيست . همان واجبات و محرّمات را بر حسب فتواي مرجع تقليد خودمان بايد عمل كنيم . تمام . اين خودش تمهيد است .\r\nبابا جان ، ممهّد و زمينه‌ساز ، اعمّ است . شايد جريانات سياسي ، زمينه‌ساز باشد . فرعون ، زمينه‌ساز حضرت موسي بود . زمينه سازي اعم از اين است كه كار ايمانيِ مؤمن باشد يا كار كافر .\r\nنداريم ؛ تكليفِ مخصوص زمان غيبت كه براي جذب امام يا اظهار امام ، چيزي را آماده كنيم ، نداريم .\r\nپس شناخت امام زمان چه ؟\r\nهمين . در حد آگاهي . آگاهي ديني و سياسي و آگاهي از عقايد و احكام و طرح خدا درباره امام مهدي عليه السلام .\r\nخب پس شما چرا اين همه تلاش مي‌كنيد و درباره امام زمان صحبت مي‌كنيد و كتاب مي‌نويسيد ؟\r\nكه آگاهي مردم بالا برود . معرفت امام واجب است . اين واجب ، حد اَدني ( پايين‌تر ) دارد و حد بالاتر دارد . از طرف ديگر ، پاسخ شبهات ديگران هم هست .\r\nپس اين كار خودتان را زمينه‌سازي براي ظهور امام زمان نمي‌دانيد ؟\r\nبه معناي كلّي چرا . از باب تبليغِ دين .\r\nيعني براي كمك به امام زمان نيست ؟\r\n[ با خنده 
  ] كمك ؟ ! نه ، قصد كمك نداريم ! يك اميدي داريم كه كار ما در ظهورش مؤثر باشد ، يك اميدي . بيشتر از اين نيست .\r\n\r\n","description":"","footnote":"","page_name":" 66 ","page_number":67},
  {"content":"\r\n\r\nچه فايده دارد كه شما اين حرف‌ها را بزنيد يا نه ؟\r\nفايده‌اش اين است كه مردم بفهمند . پيامبر صلي الله عليه وآله و اهل بيت عليهم السلام را بشناسند . معرفت خدا و پيامبر و ائمه مهم است .\r\nپس اين كار را به اين قصد انجام نمي‌دهيد كه كار ظهور امام زمان را آسان كنيد ؟ !\r\n[ با خنده 
  ] مگر دست من است ؟ ! دست ما نيست كه .\r\n* * *\r\n\r\nد . آخرالزمان و فساد\r\nقرن‌هاست كه زمين از فساد پر شده\r\nيك خبيثي به نام تنّومه ، وكيلِ احمد الحسن البصري ( مدّعي مهدويت ) گفت كه من مي‌خواهم كاري كنم كه امام « مجبور » شود ظاهر شود ! چه كاري ؟ ! گفت يك منكرات و فسادي مي‌خواهم بكنم كه در دنيا نباشد ! رفت و يك ملعوني را براي خانمش آورد . خب اين چه طرز تفكري است ؟ مي‌خواهد زمين را از فساد پر كند كه امام مجبور شود ظاهر شود ! بابا براي كل زمين يك نقشه خدايي هست !\r\nواقعاً كساني دنبال اين هستند كه با گناه كردن امام زمان را بياورند ؟\r\nبله هستند .\r\nشما چه جوابي به اينها مي‌دهيد ؟ اشتباهشان در چيست ؟ درست است كه جهنم را براي خودشان مي‌خرند ، اما يعني به نتيجه هم نمي‌رسند ؟ !\r\n\r\n","description":"","footnote":"","page_name":" 67 ","page_number":68},
  {"content":"\r\n\r\nاينها مي‌خواهند زمين را از فساد « پُر » كند . چون حديث داريم كه امام مهدي « زمين را از عدل پر خواهد كرد ، چنان چه از فساد پر بوده است » . ما به اينها مي‌گوييم مطمئن باشيد كه زمين پر شده است ! سراسر دنيا پر از ظلم و فساد شده است .\r\nپس منظور اين حديث چيست ؟\r\n[ مي‌گويد 
  ] همانطور كه پر از ظلم بوده ، [ اين بار 
  ] از عدل پر مي‌شود .\r\nبيش از هزار سال است كه زمين پر از ظلم شده . در قرآن آمده كه « ظهر الفسادُ في البرّ و البحر بما كسبت ايدي الناس » ، يعني از زمان قرآن ، زمين و دريا پر از فساد بوده . الآن كه هوا ( آسمان ) هم پر شده ! [ با خنده 
  ] .\r\nپيامبر ما ، پيامبرِ آخرالزمان است\r\nپس اين كه مي‌گويند آخرالزمان فساد زمين را مي‌گيرد چيست ؟ قرار نيست در آخرالزمان فساد عجيب و غريب و خاصي پيدا شود كه پيش از آن پيدا نشده ؟\r\nهر مدتي يك نوع جديد از فساد مي‌آيد . ظاهراً [ روايتي به اين مضمون 
  ] داريم كه هر چه مردم به مَعاصيِ جديد ابتكار كنند ، امراضي هم ظاهر مي‌شود كه پيش از آن نبوده است . ( 1 )\r\nيعني هر وقت گناهان جديد به وجود بيايد ، بيماري‌ها و مشكلات جديدي هم به وجود مي‌آيد ؟\r\nبله . اين قانوني براي مجازات است .\r\n\r\n\r\n","description":"","footnote":"\r\n( 1 ) . ر . ك : كتاب الكافى ، ج 2 ، ص 275 .\r\n","page_name":" 68 ","page_number":69},
  {"content":"\r\n\r\nخب ربطِ اين به آخرالزمان چيست ؟ قرار نيست در آخرالزمان گناه بيشتر شود و شرايط حفظ ايمان سخت‌تر شود ؟\r\nالآن هم سخت است .\r\nاين رواياتي كه مي‌گويند حفظ ايمان در آخرالزمان مثل نگه داشتن آتش گداخته در دست است ؟\r\nالآن هم همين طور است .\r\nيعني مي‌گوييد چيز جديدي نيست ؟ از زمان ائمه عليه السلام هم همين طور بوده ؟\r\nحتي شايد بعضي وقت‌ها و دوره‌هاي گذشته سخت‌تر [ از امروز 
  ] هم بوده .\r\nيعني نمي‌توانيم بگوييم هر چه گذشته است سخت‌تر هم شده ؟\r\nنه ، چنين چيزي نداريم . روايات نشان مي‌دهد كه دو جريان داريم : بخشي از مردم جهان ، خطي رو به پايين [ سرازيري 
  ] هستند . اهل فساد و منكرات و اينها هستند . در عين حال ، ستايشِ مؤمنين آخرالزمان هم زياد شده است . دلالت بر اين است كه اينها جرياني در جامعه هستند .\r\nيعني كلّ جامعه ، در طول زمان ، به سمت فساد بيشتر نمي‌رود ؟\r\nنه . نمي‌توانيم بگوييم .\r\nپس اصلاً آخر الزمان يعني چه ؟\r\nآخرالزمان نسبي است . پيامبر صلي الله عليه وآله ، پيامبر آخر الزمان است . از زمان پيامبر تا آخرِ دنيا ، اسمش آخرالزمان است . عبارت « نبيُّ آخر الزمان » و « بُعِثتُ في آخرالزمان » هم همين است . آخر الزمان نسبي است ، از زمان پيغمبر تا روز قيامت است . آخرالزمان خودش يك دوره بسيار طولاني است .\r\n\r\n","description":"","footnote":"","page_name":" 69 ","page_number":70},
  {"content":"\r\n\r\nو اين دوره چه ويژگي‌اي دارد ؟\r\nدر مجموع ، فسادش بيشتر از پيش از آن است . مردم كلاً از خدا دور تر مي‌شوند .\r\nحديثي در اين باره داريم ؟\r\nحديثي داريم كه سلمان فارسي از پيغمبر پرسيد كه امام مهدي كي ظاهر مي‌شود ؟ پاسخ دادند وقتي كه چنين شود و چنان شود . تمام اين فسادهايي كه پيغمبر به سلمان فارسي گفت كه ظاهر خواهد شد ، از قرن اوّل محقق شده است . خب يعني تمام شده است [ آخرالزمان از همان هنگام شروع شده است 
  ] . « صارتِ المعروفُ منكراً و المنكرُ معروفاً » خوبي ، بد مي‌شود و بدي ، خوب مي‌شود . . .\r\nخب وقتي اينها از قرن اول بوده ، شايد بعد از اين هم مثلا دوهزار سال ديگر هم طول بكشد ؟\r\nشايد . ممكن است .\r\nيعني همانطور كه پيغمبر ، پيغمبر آخرالزمان است ، امام مهدي هم ، امامِ آخرالزمان است ؟\r\nبله .\r\nپس ما اين وسط چه كاره ايم ؟ !\r\n[ با خنده 
  ] ما هم اهل آخرالزمانيم ! شايد قرن‌ها طول بكشد . ما كلاً اهل آخرالزمانيم .\r\n* * *\r\n\r\n","description":"","footnote":"","page_name":" 70 ","page_number":71},
  {"content":"\r\n\r\n\r\nكتاب عصر ظهور و ديگر آثار مهدوي\r\n\r\nفعاليت‌هاي آيت الله كوراني عاملي در زمينه مهدويت\r\nشما آثار مهدوي خود مانند « عصر الظهور » و « معجم أحاديث الإمام المهدي عليه السلام » را در اوايل انقلاب اسلامي ايران نوشته ايد . آن زمان چه دغدغه‌اي باعث شد شما دست به قلم ببريد و اين آثار را به جامعه ارائه كنيد ؟\r\nفعاليت من درباره مهدويت ، منحصر به آن سال‌ها نبود . در سال 2006 « المعجم الموضوعي ( دانشنامه امام مهدي ) » ، و چند ماه پيش « دجال البصره » را - درباره مهديان دروغين در عراق بعد از صدّام - نوشتم . به علاوه برنامه‌ها و سخنراني‌هايي در ايران و كشورهاي عربي و اروپايي داشته‌ام .\r\nاين تصور كه تأكيد من بر مهدويت ، مختص به اوايل انقلاب و بعد از آمدن به ايران بوده ، درست نيست .\r\nانقلاب ايران همان تغيير موعود است ، حتي اگر كاملاً بر حق نباشد\r\nاما درباره ايران بايد بگويم ، اساساً از نظر ما ، انقلاب اسلامي ايران ، ارزش‌هايي اساسي دارد . زيرا زمينه‌ساز امام مهدي - صلوات الله عليه - است . احاديث اهل بيت عليهم السلام ،\r\n\r\n","description":"","footnote":"","page_name":" 71 ","page_number":72},
  {"content":"\r\n\r\nقومي را به تصوير مي‌كشد كه از مشرق قيام مي‌كنند ونخستين زمينه‌سازان هستند . از اين رو ، من به عنوان يك معتقد به تشيع و معتقد به اين احاديث ، اين ديدگاه را دارم ، كه انقلاب اسلامي ايران ، تغيير زمينه‌ساز براي امام عليه السلام است .\r\nعموم شيعيان متديّن در جهان نيز ، به طور كلي ، اين ديدگاه را نسبت به انقلاب اسلامي ايران دارند . خوب است ايرانيان بدانند كه شيعيان جهان ، به انقلاب و جنبش آنان ، به ديد جنبشي موعود [ = پيش‌گويي شده 
  ] و زمينه‌ساز براي امام عليه السلام مي‌نگرند .\r\nالبته معني اين سخن آن نيست كه هر چه در انقلاب رخ داده صحيح است و همه كساني كه در آن نقش داشته‌اند بر حق بوده و فرشته‌اند . مسئله اين است كه اين حركت ، موعود ، و فراهم‌كننده زمينه ظهور است . يعني جريانات زمينه‌ساز ظهور امام عليه السلام با اين جنبش آغاز مي‌شود .\r\nدر روايات شيعه آمده است كه « امرِ » امام از مشرق آغاز مي‌شود ، در روايات سنّي آمده است كه او خودش از مشرق آغاز مي‌كند ، يعني از مشرق مي‌آيد . پس ارزش انقلاب اسلامي به اين است كه زمينه‌ساز ظهور امام عليه السلام است . از نظر شيعيان دين‌دار ، اين گونه است .\r\nاكنون وعده‌هايي تحقّق يافته كه پيش از اين سابقه نداشته است\r\nپيش از اين هم شيعيان در ايران فعاليت‌هايي داشته‌اند . وقتي هم كه حكومت صفويه تشكيل شد اين تصوّر بود كه امام به زودي ظهور مي‌كند .\r\nبله ، در آن روزگار هم اميدوار بودند كه امام عليه السلام ظهور كند . اما نشانه هايي كه در احاديث آمده ، به اين روشني رخ نداده بود . اكنون مسئله روشن‌تر است . نشانه‌هايي رخ داده كه در تاريخ بي‌مانند است ؛ مانند قدرت يهود . قبلاً اين چنين نبوده .\r\n\r\n","description":"","footnote":"","page_name":" 72 ","page_number":73},
  {"content":"\r\n\r\nبيشتر توضيح دهيد .\r\nدر توصيف نشانه‌هاي ظهور آمده است كه ميان مسلمانان و يهوديان ، جنگ خواهد بود . اين در صورتي ممكن است كه يهوديان داراي دولت و صاحب قدرت باشند . و اين امري است كه در روزگار صفوي وجود نداشته .\r\nاز اين روست كه مي‌گوييم در روزگار صفويان اشتباه كرده‌اند و نشانه‌هاي موعود با روزگار ما بيشتر انطباق دارد ، بيشتر به اوضاع كنوني مي‌خورد . بله ، ممكن است كه ما هم در اشتباه باشيم . با آن كه احتمال اشتباه ما كم است . ولي حتي اگر در اشتباه باشيم ، ضرر نكرده‌ايم .\r\nضررش اين نيست كه اين همه مدّعي دروغين پيدا مي‌شود ؟\r\nمدعيان دروغين ، بوده و هستند . دليل پيدايش آن ها ، اميدواري نيست . بلكه دلايل ديگري دارد كه يكي از آنها عرفان كاذب است . اميدواري به ظهور امام ، ضرري ندارد . ضرر - همانطور كه گفتيم - از عرفان كاذب و غلو در مورد اشخاص و دزديدن اوصاف معصومان براي اشخاص است .\r\n* * *\r\n\r\nنقاط ضعف اغلب آثار مهدوي\r\nآثار و مطالعات اخير درباره مهدويت چه اشكالاتي دارند ؟ بايد مراقب چه جهاتي در آنها بود ؟\r\nنقطه‌هاي ضعف زيادي دارند . نخست آن كه اعتمادشان به روايات غيرصحيح است . دوم آن كه استنباط و اجتهادشان ضعيف است . ديگر آن كه\r\n\r\n","description":"","footnote":"","page_name":" 73 ","page_number":74},
  {"content":"\r\n\r\nروزنامه‌اي [ = ژورناليستي 
  ] مي‌نويسند ، نه علمي [ = پژوهشي 
  ] مانند فقه و قانون .\r\nيعني چه ؟\r\nبراي مردم عامي مي‌نويسند . سخنراني [ = خطابه 
  ] هستند . حرف علمي ندارند .\r\nمگر سخنراني اشكالي دارد ؟\r\nمثلاً مي‌بينيد كه كتابي ضخيم و سيصد صفحه اي ، مواد علمي‌اش بيست صفحه است .\r\nيعني انشا وتكرارشان زياد است ؟\r\nانشا زياد است ؛ از اين گذشته ، بعضي‌هايش عوامانه است ، چرت وپرت دارد ؛ بعضي‌ها خارج از موضوع است ؛ بعضي‌ها روايات ضعيف آورده و زياد حرف مي‌زند ، بعضي‌ها بازي مي‌كند و . . . انواعش هست .\r\nخب يك خواننده معمولي ، يا خواننده اي كم و بيش باسواد ولي غير متخصص ، كه به بازار رفته و مي‌خواهد كتاب بخرد ، بايد مواظب چه جوانبي باشد ؟ كسي كه اين كتاب‌ها را مي‌بيند و مي‌خواهد بخواند ، چه بايد كند ؟ يا در منبرها و سخنراني‌ها ، از مجالس كوچك خانگي تا مجالس بزرگ . يك مخاطب عام ، با اين همه محصولات مختلف درمورد مهدويت چه كار كند ؟\r\nبايد پرس‌وجو كند و ببيند بهترين آثاري كه دراين باره نوشته‌اند و واقعاً محقّقانه و واقعاً علمي است ، كار چه كساني است و كتاب‌هاي آنها را بخرد . و گرنه همه نوع كتابي در بازار هست . به نظر من روش عصر ظهور خوب است ، اما خود عصر ظهور هم يك تهذيب و ويرايشي مي‌خواهد .\r\n* * *\r\n\r\n","description":"","footnote":"","page_name":" 74 ","page_number":75},
  {"content":"\r\n\r\n\r\nانگيزه تأليف كتاب عصر ظهور\r\nعلاقه من به مهدويت ، به دوران نوجواني برمي گردد\r\nگرايش خاص شما به ويژه در كتاب عصر ظهور زمينه قبلي هم داشت ؟ به عبارت ديگر آثار ديگري مثل اثر شما با اين رويكرد وارد عرصه مهدويت شده بود يا كار شما ابتكاري بود ؟\r\nمن خود ، كتابي به اين شكل نديده بودم . من از نوجواني [ حدود 20 سال پيش از انقلاب ايران 
  ] به بحث امام مهدي - سلام الله عليه - اهتمام داشتم . درباره آن پرس‌وجو مي‌كردم ، كتاب مي‌خواندم ، مي‌انديشيدم و در فكر آن سر مي‌كردم .\r\nيادم است يك بار تقريباً 15 ساله بودم ، مي‌خواستم احاديث مربوط به امام مهدي عليه السلام را در « بِحار » بخوانم . كليد كتابخانه‌هاي عمومى در نجف را گرفتم و تا اذان صبح نشستم و احاديث مربوط به امام مهدي عليه السلام را - كه فدايش شوم - خواندم . هر كتابي درباره امام مهدي پيدا مي‌كردم ، مي‌خواندم و به آن اهتمام داشتم .\r\nفهم اسلام و برنامه خدا براي بشر ، بدون فهم مهدويت ، ناقص است\r\nچرا تا اين حد به مسئله امام مهدي عليه السلام اهميت مي‌دهيد ؟\r\nاساساً امام مهدي عليه السلام بخشي از باور هر انسان مسلماني است . زيرا دين اسلام ، به عنوان برنامه‌اي الهي ، بدون امام مهدي عليه السلام فهميده نمي‌شود .\r\nچطور ؟\r\nزيرا اسلام ، بدون مهدي عليه السلام ناقص است .\r\nآيا عاقلانه است كه خدا قرن‌ها پيامبر بفرستد ، و وقتي آخرين پيامبر ، رسالتش\r\n\r\n","description":"","footnote":"","page_name":" 75 ","page_number":76},
  {"content":"\r\n\r\nرا به جا آورد و از دنيا رفت ، بر سر جانشيني‌اش ميان قبيله‌هاي قريش اختلاف بيفتد ، ابوبكر و عمر و علي عليه السلام ، چند سالي حكومت كند ، سپس حكومتش به دست امويان و عباسيان و عثمانيان دست به دست شود و سرانجام در استانبول دفن شود و غربيان آن را بگيرند ؟ اين برنامه اسلام نيست . اسلام ، دين خداست و ( طبق وعده خدا در قرآن ) بر تمام اديان و آيين‌ها ظهور خواهد يافت .\r\nفهميدن اسلام ، به عنوان يك برنامه الهي پيشرفته ممكن نيست ، مگر با فهم « بعثت » و « غدير » - يعني مجموعه امامت كه به امام مهدي پايان مي‌پذيرد - و « دولت جهاني عدل الهي » . اينها اركان فهم اسلام اند . و اين برنامه بدون امام مهدي عليه السلام ناقص مي‌ماند .\r\nحديث « خروج مردمي از مشرق » با جنبش‌هاي پيشين تطابق نداشته\r\nآيا كار شما ابتكاري بوده ؟\r\nنوشته‌هاي مختلف درباره امام مهدي عليه السلام بسيار بوده ، و ليكن به اين روش و سبكي كه من نوشتم نه .\r\nيعني اين انطباق با معاصر را نداشتند ؟\r\nمن به جز در چند مورد معدود تطبيق نكرده‌ام . من احتمال داده‌ام . تطبيق قطعى در اين كتاب خيلى كم است .\r\nبه نظر من ، يكي از تطبيقات قطعي ، جنبش ايران است . جنبش ايران ، زمينه‌ساز و متّصل به ظهور امام مهدي است ، اما با چند سال فاصله ؟ پنجاه سال ؟ صد سال ؟ نمي‌دانم و تعيين وقت نمي‌كنم . و ليكن قطعاً حركتي زمينه‌ساز و موعود است ؛ هرچند منحرف شود . اما تمهيدگر و تطبيق قطعي حديثِ\r\n\r\n","description":"","footnote":"","page_name":" 76 ","page_number":77},
  {"content":"\r\n\r\n« مردمي كه از مشرق قيام خواهند كرد » مي‌باشد .\r\nدرتاريخ به جز اين ها ، مردمي را سراغ نداريم كه در اين شرايط با شعار امام مهدي قيام كرده باشند .\r\nپس صفويان وسربداران چه ؟ يا نوربخشيان ، يا بابيان و بهائيان ؟\r\nاولاً ، يا آن كه به نام امام مهدي نبوده ، يا جنبش‌هاي محدودي بوده كه نمي‌تواند منطبق با اين حديث باشد . حديث « كأَنّي بِقَومٍ قَدخَرَجوا مِن مَشرِق » ، از تغييري بزرگ در اين منطقه سخن مي‌گويد . پيامبر فرموده كه اين قوم ، اين مردم ، حق را طلب مي‌كنند و به آنها داده نمي‌شود ، دومرتبه حق را طلب مي‌كنند و به آنها داده نمي‌شود و . . . ، كجا صفويان و سربداران و نوربخشيان در دو مرحله در طلب حق بوده اند ؟ درثاني ، در هنگام پيدايش آن ها ، يهوديان دولت و قدرت نداشته‌اند [ چنان كه در احاديث نشانه‌هاي ظهور آمده است 
  ] .\r\nاما اين هم تنها يك احتمال و امكان است .\r\nاز نظر من قطعي است . ولي به هر حال ، [ حتي اگر احتمال باشد 
  ] اميد داشتن به آن ضرري ندارد .\r\nعمل بر اساس حدس و گمان ، تعطيل كردن شريعت است\r\nاما مگر نگفتيد كه با احتمال نمي‌شود زندگي كنيم ، امورمان را بر ظن و گمان نبايد بنا كنيم ؟\r\nاين كه ما امور و اعتقاداتمان را بر احتمال بنا كنيم ، تفاوت بسياري دارد با آن كه اميدوارانه زندگي كنيم ولي بر اساس واقعيت رفتار كنيم . ما اميدواريم ولي واقع گرا . عملكردمان بر پايه حدس و گمان نيست . ميان اين دو ، تفاوت بسياري است .\r\n\r\n","description":"","footnote":"","page_name":" 77 ","page_number":78},
  {"content":"\r\n\r\nمي‌شود درباره اين تفاوت بيشتر توضيح دهيد ؟\r\nچه اشكالي دارد كه من معتقد باشم انقلاب ايران ، همان انقلاب موعود زمينه‌ساز است ، ولي طوري رفتار كنم كه گويا جنبشي طبيعي و عادي است و با صرف نظر از زمينه‌ساز بودنش برخورد كنم ؟ اين نه از نظر منطقي مشكلي دارد ، نه از نظر سياسي .\r\nخطر و ضررش وقتي پيش مي‌آيد كه يك مقام مسئول ، بخواهد با هوس و دروغ ، اين باور را به كار ببرد .\r\nمثلاًجناب آقاى . . . كه در ايران براي امام مهدي نقشه راه مي‌كشد و وسط بيابان پادگان مي‌سازد . يا ويژگي‌هايي غيبي به خود نسبت مي‌دهد و مي‌گويد هنگامي كه در سازمان ملل متحد صحبت مي‌كرده است ، همه شنوندگان محو او شده اند ، به طوري كه حتي پلك نمي‌زده‌اند ! يا يكي ديگر ، كه به خود نسبتِ ارتباط با امام را مي‌دهد و مي‌گويد جلويش براي امام جا نماز بيندازند تا او پشت سر امام نماز بخواند ! همه اينها يا وهم و خيال است ، يا دروغ . من خود ديدم كه در تالار سازمان ملل ، مردم مي‌آمدند و مي‌رفتند و صحبت مي‌كردند .\r\nچنين مسئولي ، مي‌خواهد چيزي را كه ندارد ، يعني بُعدي غيبي را به شخصيت خود بدهد . او حتي اگر بتواند افكار و برنامه‌هاي خود را مطرح كند ، اما براي كشور و اعتقادات مردم كشورش ، خطري محسوب مي‌شود .\r\nعملكرد سياسي و اجتماعي ، بايد بر پايه مؤلفه‌هاي طبيعي و مادّي باشد\r\nخواهش مي‌كنم به يك قاعده بنيادين توجه كنيد . اين جاست كه سخن اميرالمؤمنين عليه السلام را درمي‌يابيم : « إعمَل لِدُنياكَ كَأنّكَ تَعيشُ أبَداً وَاعمَل لِآخِرَتِكَ كَأنّكَ تَموتُ غَدَا » ، « براي دنيايت ، طوري عمل كن كه گويي قرار است تا ابد زندگي كني ، ولي براي آخرتت طوري عمل كن كه گويي فردا خواهي مُرد . »\r\n\r\n","description":"","footnote":"","page_name":" 78 ","page_number":79},
  {"content":"\r\n\r\nپس ما واقع‌گراييم و بر اساس واقعيت عمل مي‌كنيم . پس اگر - به عنوان مثال - كسي گفت « بياييد وسط بيابان براي امام پادگان بسازيم » ، به او مي‌گوييم « چه كسي گفته ؟ آيا امام اين مسئوليت را به تو داده ؟ » اگر گفت « بله » مي‌گوييم ؟ « دليلت كو ؟ » مي‌بينيم كه دليلي ندارد ، پس مي‌گوييم « عمل خود را بر پايه احتمال بنا نكن . »\r\nيعني زندگي هر روزه خود را برنامه‌ريزي‌هاي دنيايي ومادي پيش ببريم ؟\r\nبله . صحيح است ، درستش اين است . با عوامل و مؤلفه‌هاي طبيعي و حساب‌هاي مادي . شرع همين است . شريعت همين را مي‌گويد . در غير اين صورت ، شرع را تعطيل كرده‌ايم و شريعت جديدي بنا كرده‌ايم ، و انحراف از همين جا آغاز مي‌شود .\r\nاز سال‌ها پيش از رخ دادن انقلاب ، در فكر مطالب اين كتاب بودم\r\nرويكرد شما در كتاب عصر ظهور ، اين سؤال را ايجاد مي‌كند كه آيا رخدادها و بشارت‌هايي كه در دوران انقلاب اتفاق مي‌افتاده ، در تأليف اين كتاب اثر داشته است ؟\r\nنه . نه . مؤثر نبوده . انقلاب ايران ، فكر تأليف اين كتاب را ايجاد نكرد .\r\nيعني مي‌فرماييد كه شما سال‌ها پيش از اين كه حرفي از انقلاب ايران باشد ، از سيزده چهارده سالگي ، يعني حدود سال 60 ميلادي ، در اين انديشه بوده‌ايد .\r\nبله . همين طور است . ما درباره مقدّمات و حوادث زمينه‌ساز حركت امام صحبت مي‌كرديم . پيش از انقلاب ، درباره احاديث مردمي كه در مشرق قيام خواهند كرد ، حرف مي‌زديم . به اين احاديث ايمان داشتيم و هنگامي كه انقلاب\r\n\r\n","description":"","footnote":"","page_name":" 79 ","page_number":80},
  {"content":"\r\n\r\nايران روي داد ، گفتيم خدا را شكر ، اين مقدمه و تمهيد ، همان است .\r\nحديث « رايات السود » و اين كه ياران مهدي موعود ، از منطقه خراسان و داراي پرچم هايي سياه هستند ، آن قدر در ميان سنّيان جدّي بود ، كه وهابيان مردي را به افغانستان فرستاده و سپس او را به عربستان آوردند و گفتند اين مهدي است كه از مشرق آمده و ياران مهدي - كه بايد پرچم هايي سياه داشته باشند - طالبان اند .\r\nعصر ظهور در چه سالي تأليف شده ؟\r\nسال 1405 هجري قمري . ايّام جنگ تحميلي .\r\nيعني زمان تأليف كتاب بعد از انقلاب بوده . پس ظاهراً انقلاب در تأليف آن تأثير داشته .\r\nاز اين نظر تأثير داشته كه ديدم زمان مناسبي است براي بيان آن بينش علمي اي كه از قبل داشتم .\r\nولى يكي از اهداف من اين بود كه ايرانيان را متوجه قدر و قيمت اين انقلاب نمايم .\r\nمگر نفرموديد كه ايرانيان خودشان انقلاب خود را به امام مهدي نسبت مي‌دادند ؟\r\nهمين طور است ، احاديث مربوط به نقش ايرانيان در دوران ظهور ، قبل از انقلاب هم در خود ايران معروف بود . . در كتاب‌ها و سخنراني‌هاي انقلابي ، به اينها اشاره مي‌شد و اين انديشه براي مردم آشنا بود ، خيلي‌ها به آن اعتقاد داشتند .\r\nاز اين گذشته ، [ اهميت قيام ايرانيان در آينده جهان اسلام 
  ] در كشورهاي شيعه و سني ديگر هم مطرح بود . تا جايي كه در خارج از ايران و خاورميانه ، در تونس [ شمال غرب آفريقا 
  ] ، همان اوايل پيروزي انقلاب ، روزنامه « الصباح » تيتر بزرگي با اين عنوان زد كه « النّبي صلي الله عليه وآله يُرَشِّحِ الفُرسَ لِقيادةِ الامةِ الاسلامية » ،\r\n\r\n","description":"","footnote":"","page_name":" 80 ","page_number":81},
  {"content":"\r\n\r\n« پيامبر صلي الله عليه وآله ، ايرانيان را براي رهبري امّت اسلامي ، نامزد مي‌كند » و با اشاره به حديث « اگر علم در ثريا بود ، ايرانيان به آن دست مي‌يافتند » ، پيش‌بيني كرد كه ايران در آينده ، پيشواي جهان اسلام باشد .\r\nپس انديشه فراهم كردن مقدمات ظهور امام مهدي عليه السلام در ميان ايرانيان رواج داشته ، و سال‌ها پيش از تأليف اين كتاب مطرح بوده است .\r\nبله ، البته . خيلي مطرح بود . سران انقلاب ، بسياري از علما و مردم ، درباره آن صحبت مي‌كردند . در فضاي حوزه‌هاي علميه ، هم در ايران ، هم در ميان متديّنان شيعه در كشورهاي ديگر ، اين مسئله مطرح بود .\r\nپس بازگويي اين بُعد انقلاب براي ايرانيان چه سودي داشت ؟\r\nگاهي فردي در كار مشاركت دارد ، كه متوجّه اهميت كار نيست . مثلاً در انقلاب شركت مي‌كند ، ولي انگيزه‌اش اقتصادي محض است ، اصلا كاري به دين و خدا و پيغمبر و اين كارها ندارد . من به او مي‌گويم : اي كسي كه با محرّك اقتصادي محض كار مي‌كني ، آگاه باش كه اين كار تو ، يك بُعد ديگر هم دارد . من درباره فعاليت تو ، اطلاعاتي به تو مي‌دهم كه تو از آن آگاه نيستي .\r\nجنگ با دشمنان خارجي ؟ نوبت ايران نمي‌شود\r\nاين را هم بفرماييد كه منظور شما از اين كه انقلاب ايران به ظهور امام مهدي عليه السلام « متصل » خواهد بود و به ظهور مي‌پيوندد ، چيست ؟\r\nاحاديثي كه درباره « قيام اهل مشرق و پرچم‌هاي سياه » وارد شده ، مورد اتفاق شيعه و سني است و قطعي مي‌باشد . ( 1 ) در خود اين احاديث ، مراحل اين قيام هم بيان شده كه از اين قرار است :\r\n\r\n\r\n","description":"","footnote":"\r\n( 1 ) . ر . ك : فرهنگ موضوعى احاديث امام مهدى عج ، ص 681 تا 684\r\n","page_name":" 81 ","page_number":82},
  {"content":"\r\n\r\nمرحله اول : اهل مشرق عليه حكومتي ظالم قيام مي‌كنند . مرحله دوم : مخالفان با آنان دشمني مي‌كنند ، ولي اهل مشرق دربرابر دشمنان مي‌آيستند و تقاضاي به رسميت شناختن حقوق خود را دارند ( يَطلِبونَ الحقَّ فلايُعطَونَه ) . سوم : جريان جديدي از دشمني مخالفان صورت مي‌گيرد ، ولي اهل مشرق دومرتبه حقوق خود را مطالبه كرده و مي‌خواهند حقوقشان به رسميت شناخته شود ( ثُمَّ يَطلِبونَ الحقًّ فلايُعطَونَهُ ) .\r\nچهارم : سپس اهل مشرق سلاح خود را به دوش مي‌گيرند ( يَضَعُونَ اَسلِحَتَهُم عَلي عَوَاتِقِهِم ) ، يعني اعلام آمادگي براي جنگ مي‌كنند . در اين مرحله ، دشمنان حق آن ها را به صورت مشروط به آنان مي‌دهند . پنجم : امّا آنان شرط آنها را نپذيرفته و به كار خود ادامه مي‌دهند ؛ تا آن كه سرانجام براي ياري امام مهدي عليه السلام قيام مي‌كنند و پرچم كشور خود را فقط به امام عليه السلام مي‌دهند ( ولا يَدفَعونَها الّا اِلي صاحِبِكم ) .\r\nيعني مي‌فرماييد كه ايرانيان از عهده دشمنان خارجي برمي‌آيند و مي‌توانند مقابل آنها بايستند ؟\r\nبله ، حتماً . ديگر هيچ تهاجم و حمله‌اي به ايران نمي‌شود . من اين را وقتي مي‌گفتم كه بعضي از مسئولان از احتمال حمله به ايران مي‌ترسيدند ؛ حمله امريكا يا اسرائيل . اين حديث يعني ايران از حمله خارجي در امان است . از ده سال قبل ، از 2003 مي‌گفتند بعد از عراق ، نوبت ايران است ، ولي من مطمئنم كه هرگز نوبت ايران نمي‌شود .\r\nتا كنون خدا ايران را از تهاجم حفظ كرده . خدا قدرتي به ايران داده كه اسلحه‌اش تا قلب تل آويو مي‌رسد . موشك ايراني از غزّه به قلب تل آويو خورد ، هواپيماي ايراني به تل آويو رسيد و در آسمان تل آويو بيانيه پخش كرد و رادار\r\n\r\n","description":"","footnote":"","page_name":" 82 ","page_number":83},
  {"content":"\r\n\r\nاسرائيل آن را شناسايي نكرد . در آن هنگام بود كه امريكا به اسرائيل گفت : « حمله به ايران اشتباه است . ايران قدرت بزرگي است و بهتر است مشكلمان با ايران را با مذاكره حل كنيم » .\r\nمقام معظم رهبري ، در فكر تسليح ايران است و پيشرفت نظامي ايران را پيگيري و مديريت مي‌كند . من مطمئنم كه او با اين تفكر نظامي‌آي كه دارد ، خدا او را براي حفظ ايران در برابر دشمنان مهيا كرده است ، و در تاريخ ثبت خواهد شد كه يك روحاني سيد ، جايگاه ايران را در معادلات جهاني ، چنين ارتقا داد !\r\nويرايش آينده كتاب عصر ظهور : روايات غيرقطعي را حذف مي‌كنم\r\nاگر شما بخواهيد كتاب عصر ظهور را دوباره بنويسيد ، چه مي‌كنيد ؟ آيا همانطور مي‌نويسيد ؟\r\nالآن اگر بخواهم بنويسم ، اول توصيفات و عناصر قطعي در توصيف عصر ظهور حضرت را مي‌نويسم ، يعني فقط عناصر قطعي مورد اتّفاق ( المتفق عليها ) را ، با دلايل علمي مي‌نويسم . سپس نشان مي‌دهم كه مورد اتفاق است كه آغاز تغييرات پيش از ظهور ، آغاز حركت ظهور ، از ايران است . پس از آن وارد بقيه موضوعات مي‌شوم . نتيجه فرقي نمي‌كند ، ولي راهش فرق مي‌كند .\r\nالآن بعضي‌ها كه نمي‌فهمند يا اشكال مي‌گيرند ، از اين راه وارد مي‌شوند . با اين كار ، سوءاستفاده از اين كتاب كم مي‌شود . من نوشته‌ام عصر ظهور و توصيف عصر ظهور را بر اساس احاديث آورده‌ام ، نگفته‌ام اين عصري كه ما در آن هستيم ، عصر ظهور است .\r\nبله ، جايي گفته نشده ، ولي اين مطلب از كتاب احساس مي‌شود .\r\nاحساس بشود . ضرر ندارد . من مي‌دانم . وقتي اين كتاب را نوشتم و اسم آن را\r\n\r\n","description":"","footnote":"","page_name":" 83 ","page_number":84},
  {"content":"\r\n\r\nعصر الظهور گذاشتم ، مي‌دانستم كه اين مطلب از آن احساس مي‌شود . ولي الآن اگر بخواهم بنويسم ، اولين فصل را مي‌گذارم « صفاتُ عصرُ الظهور » ، ويژگي‌هاي قطعي متفق عليها .\r\nيعني اگر بخواهيد بنويسيد ، قطعي و غيرقطعي را مشخص مي‌كنيد .\r\nبله . و روايات احتمالي را نمي‌آورم .\r\nآن وقت چه فرقي مي‌كند ؟\r\nخيلي فرق مي‌كند . رواياتي را كه احتمالي است ، روايات غيرقطعي را كلاً حذف مي‌كنم تا از آن سوءاستفاده نكنند . مثلا من نوشتم كه يك روايتي هست كه مي‌گويد سفياني وارد اهواز مي‌شود . اوه ! هياهو كردند كه سفياني مي‌آيد و ايران را مي‌گيرد ، سفياني عراق را مي‌گيرد ، سفياني ، سفياني . . . خب اصلا اين را حذف مي‌كنم . چون اين روايت اصلا از پيامبر و اهل بيت عليهم السلام نيست ، و من هم به اين روايت اعتقاد ندارم . خب چرا احتمالش را بدهم ؟ پس آن را طوري مي‌نويسم كه اگر كسي « شيخُ المُشكلين » [ = ختمِ اشكال‌گيران ! 
  ] هم بود ، نتواند اشكالي بگيرد !\r\n[ و مي‌گويم 
  ] خب اين صفاتِ قطعي عصر ظهور است ، اولين تغييراتي كه در نهايت به ظهور مي‌رسد ، اين است . و احتمال بالايي هست كه مطابق با عصر ما باشد . قطعي نمي‌گويم . احتمال بالا يعني مثلا نود در صد .\r\nمنظورتان از « عصر ما » چيست ؟ اين بيست سي سال ؟ يا مثلاً قرن ما ؟\r\nحتي اگر بگوييد قرن ما . نمي‌توان تعيين كرد . مهم اين است كه تغييرات ايران ، آغازگر و اولين زمينه‌ساز براي ظهور است . اين از احاديث متفق عليه مي‌آيد .\r\n* * *\r\n\r\n","description":"","footnote":"","page_name":" 84 ","page_number":85},
  {"content":"\r\n\r\n\r\nراه كاهش آسيب‌هاي مرتبط با مهدويت\r\n\r\nدر ايران ، راه حل چيست ؟\r\nيك : تقويت علمي تبليغات مهدوي\r\nبه نظر شما ، ايران به عنوان داعيه دار تشيع ، چه جوانبي از مهدويت را - كه يكي از پايه‌هاي اصلي تشيع است - بايد ترويج كند و از چه مواردي دوري كند ؟ يعني موضع ايران درباره مهدويت چه بايد باشد ؟\r\nمن معتقدم كه بايد تقويت شده و عقلاني شود . يعني تعميق بشود . بايد اين اعتقاد را از نظر علمي فربه كرد و در جهان منتشر نمود . مهدويت ، قضيه مهمي در باورهاي شيعه است .\r\nما تز كاملي داريم كه مي‌توانيم آن را با طرحي كامل به جهان اسلام ارائه دهيم . اين بسيار مهم است .\r\nدر عين حال ، نقاط ضعفي وجود دارد كه به اين باور آسيب مي‌رساند ؛ اينها را بايد تا جاي ممكن كم كرد . مهم‌ترين آسيب ، عرفان كاذب است ، وغلو در مورد اشخاص ، مي‌توانند زمينه را براي ادعاي مهدويت فراهم كنند .\r\n\r\n","description":"","footnote":"","page_name":" 85 ","page_number":86},
  {"content":"\r\n\r\nدو : جلوگيري از مصادره مقامات معصوم به نفع اشخاص با مرزبندي فقهي\r\nيعني مي‌فرماييد با عرفان مبارزه شود ؟\r\nنه ، نه . من مبارزه با اصل عرفان را نمي‌گويم ، فقط با عرفاني كه مقاماتي كاذب به اشخاص مي‌دهد ، مقامات معصومان عليه السلام را مي‌دزدد و به انساني جايزالخطا مي‌دهد . اينها « مقامات معصومان » را به نفع اشخاص مصادره مي‌كنند . بايد براي ستايش اشخاص ، حد و مرزي تعيين شود . ميان بزرگان و پيشروان عرفان و سلوك و تصوف ، و ميان پيامبر و امامان معصوم عليه السلام تفاوت بزرگي وجود دارد ، اما اين تفاوت در ذهن بسياري از ايرانيان روشن نيست .\r\nاين تفاوت در چيست ؟ شما بفرماييد .\r\nپيامبر و امام ، اساساً مقوله ديگري هستند . آنها قله‌هايي آسماني هستند ، و اينها قلّه‌هايي روي زمينند . آنها معصومند ، يعني مصون از گناه و كار نادرست . ولي اينها نيستند .\r\nاين از نظر تئوري است ، در عمل چگونه بايد تفاوت قائل شد ؟ يعني اگر بخواهيم ريزتر و عيني‌تر بگوييم چه ؟ اين تفاوت‌ها چگونه معلوم مي‌شود ؟ كجاها ؟ در چه ادّعايي ؟ در چه حرفي ؟\r\nادعا زياد است . ادعاي « رسيدن به مقامات بالا » . يك جا سخن از روزهاي جنگ بود . شنيدم مرحوم سيد احمد خميني - گرچه به شوخي - مي‌گفت : « شايد آقا از ولايت تكويني استفاده كند » .\r\nمن گفتم : « يعني چه ؟ يعني امام خميني ، ولايت تكويني دارد » حتي به شوخي . اين مسئله بزرگي است كه شوخي بردار نيست . حد و مرز معصوم و غيرمعصوم\r\n\r\n","description":"","footnote":"","page_name":" 86 ","page_number":87},
  {"content":"\r\n\r\nبايد مراعات شود . امور زيادي از اين دست در ايران هست كه بايد درست شود .\r\nمثلاً ؟\r\nنمي‌خواهم زياد وارد اين موضوع شوم . چاره‌اي نيست جز اين كه مراجع بزرگ در اين باره به بحث فقهي بپردازند . آن هم دور از تأثيرات ديگران . و نتيجه نهايي را اعلام كنند . مثلاً اصطلاحات و اعمالي كه نزد شيعيان ، فقط براي معصوم عليه السلام به كار مي‌رود ، آيا به كار بردن اينها براي ديگران هم صحيح است ؟ مثلا القاب و عناوين ، عبارت « عليه السلام » ، آيين زيارت ، گنبد و بارگاه ، حق امام ، مراسم خاص و الي آخر .\r\nديگر چه ؟\r\nحدود 20 مورد هست كه از معصوم اخذ شده و براي غيرمعصوم به كار مي‌رود .\r\nمثلاً خود مسئله « عصمت » و جنبه نظري و عملي آن . اين كه « مگر مي‌شود فلاني خطا بكند » يعني چه ؟ يا مثلا بايد براي مردم روشن شود ، اين كه به دختر بزرگوار امام موسي بن جعفر عليه السلام مي‌گوييم « فاطمه معصومه » ، [ منظور ، معني اصطلاحي كلمه نيست ، بلكه 
  ] منظور ، پاكي كودكانه و طهارت اوست ، نه عصمتش .\r\nالبته كار ساده اي نيست . يك مفهوم مشخصي را كه صفتي ويژه معصوم است ، درباره شخصي به كار مي‌بردند . به يكي از مراجع گفتم [ كه اعتراض كنيد 
  ] . گفت نمي‌شود ، « نمي توانيم در مقابلش بايستيم » .\r\nپس براي كاستن از آسيب‌هاي مربوط به مهدويت در ايران . . . ؟\r\nاولاً ، نقد عرفان و تعيين حد و مرز براي عرفان صحيح و كاذب ، ثانياً تعيين\r\n\r\n","description":"","footnote":"","page_name":" 87 ","page_number":88},
  {"content":"\r\n\r\nحد و مرز براي مصطلحاتِ مقامات اشخاص و فرق ميان معصوم و غير معصوم ، چه در تعبير ، چه در تعامل ، در زيارت ، در قبر در حقوق و . . . اينها بايد در عمل هم پيدا باشد .\r\n* * *\r\n\r\nدر عراق مشكل از كجاست ؟\r\nسرچشمه ادعاهاي مهدويت در عراق\r\nيك منطقه مهم شيعه‌نشين كه به تازگي آسيب‌هاي مرتبط با مهدويت در آن زياد شده ، عراق است . اين آسيب‌ها گاهي آنقدر قدرتمند است كه به سختي مي‌توان آن را بر طرف كرد . در عراق معاصر چه اتفاقي افتاده كه اين گونه آسيب‌ها همچون قارچ سر برآورده‌اند ؟ چه شده كه با وجود حوزه ريشه‌دار نجف اشرف باز چنين مواردي در عراق پيش مي‌آيد ؟\r\nدر واقع ، اصل تمام اينها برمي‌گردد به تدريس سير و سلوك و عرفان توسط مرحوم سيد محمد صدر در حوزه علميه نجف . او و شاگردانش اين درس را « السير و السلوك » مي‌ناميدند . تمام جنبش‌هاي مهدويت در عراق ، از طلبه‌هاي اين درس ناشي شده است . در زمان خود وي هم چند گروه منحرف شكل گرفت و خود وي مقابل آنها ايستاد .\r\nاين [ نمونه تاريخي 
  ] هم مطالبي را كه درباره خطر ظهور عرفان كاذب گفتم ، تأييد مي‌كند .\r\n\r\n","description":"","footnote":"","page_name":" 88 ","page_number":89},
  {"content":"\r\n\r\nتدريس سير و سلوك چه ارتباطي به ظهور مهديان دروغين داشت ؟\r\nزيرا جماعت‌هاي جديدي پيدا شدند : جماعت « السّير و السّلوك » ! جماعت « الذينَ وَصَلوا اِلَي الله » ( به خدا رسيدگان ) ! جماعت كساني كه يار امام زمان شده‌اند ! « جُندُ السّماء » ( سپاه آسمان ) ، « قاضِي السّماء » ( داور آسمان ) !\r\nقاضي السماء ؟ !\r\nبله . قاضيِ آسمان ، كه مي‌گويد خدا او را فرستاده تا ميان حق و مردم داوري كند ! و امثال آن . اصل اينها از عرفان غلط است .\r\nسرچشمه ادعاي كاذب ، عرفان كاذب و غلو در مورد اشخاص است\r\nشما چند ماه پيش ، كتاب « دجال البصره » را نوشتيد و به تندي ، چهره دروغين مدعيان مهدويت و مباحث انحرافي آن را در عراق بر ملا كرديد . دليل نگارش اين كتاب چه بود ؟ آيا سعي داشتيد برخي از مباحث كتاب عصر ظهور را تصحيح يا تكميل كنيد ؟\r\nخير . موضوع هرگز اين نيست . اين تصور كه عصرظهور زيان داشته و بايد زيانش را درمان كنيم ، درست نيست .\r\nعصر ظهور ، يكي از عقلاني‌ترين و واقع‌گراترين كتاب‌هاي راجع به امام مهدي عليه السلام است . به نظر من زيان نداشته . آن چه زيان داشته ، عرفان كاذب و غلو نابه جاست .\r\nيعني بعضي از جنبه‌هاي اين كتاب تأثير منفي نداشت ؟ يا از آن سوءاستفاده نشد ؟\r\nنه اين طور نيست . كسي كه ادعا مي‌كند كه مهدي عليه السلام است يا با مهدي عليه السلام\r\n\r\n","description":"","footnote":"","page_name":" 89 ","page_number":90},
  {"content":"\r\n\r\nدر ارتباط است ، از هر چه كه كمكش كند استفاده مي‌كند . از عصر ظهور استفاده مي‌كند ، همان گونه كه از انديشه كلي مهدويت هم استفاده مي‌كند . اما سرچشمه ادعاي كاذب ، عرفان كاذب است .\r\nو اغراض سياسي ؟\r\nو اغراض سياسي . بله .\r\nوهابيان و صهيونيزم از هر انحرافي در اركان جوامع شيعه حمايت مي‌كنند\r\nبه نظر شما چه راهي براي عراق وجود دارد ؟ اكنون چه فرقه‌ها و افرادي در مباحث انحرافي عراق نفوذ دارند و چه راه حلي براي عراق وجود دارد ؟\r\nبه روشني پيداست و مي‌دانيم كه وهابيان و پادشاهي عربستان سعودي ، جنبش اول - يعني جند السماء - و جنبش دوم - احمد الحسن - را از نظر مالي به طرزي كلان تأمين كرده‌اند ( ر . ك : دجال البصرة ) .\r\nخوب است بدانيد كه وهابيان و يهوديان ، مي‌انديشند كه عموم شيعيان ، وضع مردمي شيعه ، وضع جوامع شيعه ، سه ستون دارد : مرجعيت ، مراسم عزاداري امام حسين عليه السلام ، و اعتقاد به امام مهدي عليه السلام . اين سه ، ستون‌هاي ويژه جامعه شيعيان‌اند .\r\nپس هرجا كه شخصي را پيدا كنند كه سخن شاذّي مي‌گويد ، يا طرحي ارائه مي‌دهد كه شُذوذي يا انحرافي در آن هست ، او را تشويق و تقويت مي‌كنند .\r\nيعني منتظرند هر كس در هركدام از اين سه مسئله ، ساز مخالفي بزند . . .\r\nهر كس از خود شيعه .\r\n\r\n","description":"","footnote":"","page_name":" 90 ","page_number":91},
  {"content":"\r\n\r\nبه او پول مي‌دهند و بزرگش مي‌كنند . اما براي چه ؟ تا تفرقه بيفكنند ؟ براي تفرقه ؟\r\nبراي تضعيف .\r\nبه نظر شما اين از سر دشمني با انقلاب اسلامي نيست ؟ بحث ايران و امريكا نيست ؟\r\nنه ، نه . براي اين است كه شيعيان نباشند .\r\nچطور ؟ چرا ؟\r\nزيرا اسرائيل مي‌انديشد كه دشمن آينده‌اش شيعيان‌اند . چرا ؟ چون آن كسي كه حاضر است تا پاي جان با اسرائيل بجنگد ، كسي است كه در مجالس عزاداري سيدالشهدا عليه السلام پرورش يافته . پس اگر بخواهيم مهد پرورش داوطلبان شهادت را از بين ببريم ، بايد اين ستون‌ها را سُست كنيم . كاري كنيم كه مردم به آن شك كنند .\r\nپس از هر انحرافي در مهدويت ، هر انحرافي در عزاداري امام حسين عليه السلام ، و در مسئله مرجعيت استفاده مي‌كنند و آن را بزرگ مي‌كنند ، تا به اصل آن خلل وارد كنند . كافي است كسي بگويد : « من طرحي براي زير و رو كردنِ مراسم امام حسين عليه السلام دارم . اين چيزهايي كه هست غلط است و من با همه‌اش مخالفم . » آن وقت او را تأييد مي‌كنند و برايش هزينه مي‌كنند و كتابش را چاپ مي‌كنند .\r\nيكي ستاره داود را تقديس مي‌كند و نشان پرچمش مي‌كند ، يكي مي‌گويد نطفه امام علي عليه السلام حفظ شده و من از نطفه او و پسر او هستم ، هر مدعي اي كه مردم را دور خودش جمع كند و تشيع را تضعيف كند .\r\n\r\n","description":"","footnote":"","page_name":" 91 ","page_number":92},
  {"content":"\r\n\r\nدرباره مرجعيت چه ؟\r\nهمان حرف است . هر طرحي ضدّ مرجعيت ، مخرّب مرجعيت را تأييد و حمايت مي‌كنند . هر فرد ناشايستي را كه مرجعيت خود را مطرح كند و خود را مرجع اعلام كند ، تأييدش مي‌كنند .\r\nنقش امريكا ، حمايت از اسرائيل است\r\nبه نظر شما امريكا در اين جا چه‌كاره است ؟ نقش امريكا چيست ؟\r\nاز برخي از نظرات اسرائيل حمايت مي‌كند . متهم اصلي و مستقيم در اين مسائل ، اسرائيل و وهابيت است . امريكا و غرب متهم‌هاي غيرمستقيم‌اند .\r\nپس شما اصل مشكل را از اختلاف سياسي ايران و امريكا نمي‌دانيد ، و از اختلاف شيعه و وهابي مي‌دانيد ؟\r\nاختلاف شيعه و يهودي . هم يهود خارج ( كه اسرائيل است ) ، هم يهود داخل ، يعني وهابيت .\r\nپس راه حل جلوگيري از اين سوءاستفاده‌ها در عراق به دست كيست ؟\r\nدولت عراق بايد سخت بگيرد . هم دولت ، هم مراجع ، مسئوليت همه است كه جلوي اينها را بگيرند .\r\nتوصيه به كساني كه دوست دارند كاري درباره امام مهدي عليه السلام انجام دهند\r\nسوال آخر را از خدمتتان مي‌پرسم . به كساني كه دوست دارند علاقه خود به امام زمان را به طريقي نشان دهند ، چه پيشنهادي داريد ؟\r\nخيلي كارها هست . بستگي دارد در كدام زمينه بخواهند كار كنند . اگر كسي\r\n\r\n","description":"","footnote":"","page_name":" 92 ","page_number":93},
  {"content":"\r\n\r\nمي‌خواهد كار تحليلي و فلسفي كند . نظام جامعه بشري از نظر ديني و الهي بررسي كند . انسان و خير و شر و اين كه خدا [ فرصت و 
  ] اجازه ظلم و فساد به ظالمان مي‌دهد ولي بعد جلوي ظالمان را مي‌گيرد و دولت عدل الهي درست مي‌كند . تحليل اين برنامه و نظام .\r\nاگر كسي بخواهد فيلم بسازد ، مي‌گويم درباره حضرت خضر عليه السلام فيلم بساز .\r\nبراي تقريب ذهن به امام مهدي عليه السلام ؟\r\nبله . اگر كسي مي‌خواهد شعر بگويد ، مي‌گويم از نسل اندر نسل مظلوميت‌هاي تاريخي را بگويد و اميدي كه هست كه امام با دولت عدل الهي به آنها پايان دهد و انتقام آن را بگيرد .\r\nاگر كسي برايش مهم است كه شخصيت معصوم را بفهمد ، امام زمان را با بقيه‌ي انبيا و امامان مقايسه كند و بنويسد . كارهاي زيادي هست [ كه مي‌شود كرد 
  ] .\r\nتوصيه ديگري نداريد ؟\r\nعقلاني و منطقي بودن و ايمان با توجه به قرآن و احاديث اهل بيت عليه السلام . ايمان مي‌خواهد تا انسان قضيه امام مهدي را درك كند . ايمان مي‌خواهد . كسي كه به خدا و پيغمبر و اهل بيت ايمان ندارد ، سخت است كه بفهمد امام مهدي چه هست . يقين مي‌خواهد تا راحت بفهمد . . .\r\n\r\n","description":"","footnote":"","page_name":" 93 ","page_number":94},
  {"content":"\r\n\r\nفهرست\r\n\r\n","description":"","footnote":"","page_name":" 94 ","page_number":95},
  {"content":"\r\n\r\nفهرست\r\n\r\n","description":"","footnote":"","page_name":" 95 ","page_number":96},
  {"content":"\r\n\r\nعلى كورانى در وِب\r\nنشانى سايت على كورانى عاملى : www . alameli . net\r\n\r\n","description":"","footnote":"","page_name":" 96 ","page_number":97},
  {"content":"\r\n\r\nالسلام عليك يا صاحب الزمان عجل الله تعالى فرجه الشريف\r\nناشر : نور على نور\r\nمركز پخش : قم - خيابان مصلاى قدس - پلاك 682\r\nتلفن : 32939141 025 / 32926175 025\r\nشابك 9789648016284\r\n\r\n\r\n","description":"","footnote":"","page_name":" الغلاف 2 ","page_number":98}
  ]