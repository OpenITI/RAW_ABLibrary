[
  {"content":"\r\n\r\nوظيفه علماى دينى ما\r\nبه ضميمه\r\nرساله روابط اجتماعى در اسلام\r\nتاليف : محمد آصف محسنى\r\nكابل 25 ثور 1381\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nشناسنامه كتاب\r\nاسم كتاب : وظيفه علماى دينى ما به ضميمه روابط اجتماعى در اسلام\r\nاسم مولف : محمد آصف محسنى\r\nچاپخانه : پرستش\r\nتعداد : 2000 نسخه\r\nنوبت چاپ : اول مرداد 81\r\nحق چاپ : محفوظ\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nپيشگفتار\r\nبسم الله الرحمن الرحيم\r\n « وَ ذَكِّرْ فَإِنَّ الذِّكْرى تَنْفَعُ الْمُؤْمِنِينَ » \r\nاهداء :\r\nبه علماى جيد و مخلص به اسلام و دلسوز به مسلمانان\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبسم الله الرحمن الرحيم\r\nپيشگفتار :\r\nالحمد لله رب العالمين و الصلاة على سيد المرسلين و آله الطاهرين و اصحابه المهتدين .\r\nپس از اتمام تأليف كتاب ( جوانان و دوره جوانى ) به خاطرم افتاد تعليم و تعلّم و تدريس و ارائه احكام شرعى و جواب به سؤالات دينى مسلمانان متدين ، در عصر حاضر در كشور ما غالباً به نصاب مطلوب و سطح كافى نرسيده است .\r\nما در عصر بسيار پر تحول و دگرگونىها به سر مىبريم و پيشرفت‌هاى علمى و صنعتى و طبى و وسايل نقليه ، مسايل جديدى را براى متدينين به وجود آورده كه احتياج به فهميدن حكم شرعى آن‌ها دارند كه جواب آن‌ها از عهده هر ملايى خارج است ، و حتى ممكن است بعضى از ملّا نماها مردم را به گمراهى و خلاف شرع سوق دهند . و اصل نقص ، در سيستم تعليمى و درسى ما نهفته است .\r\nما خواهان تطبيق احكام دينى در اجتماع سياسى و اقتصادى و قضايى و ادارى و غيره توسط حكومت ، در كشور خود هستيم ، ولى تا جايى كه نويسنده اطلاع دارد ، هيچ مركز فقهى و دينى ما طرح‌هاى مشخص و مدلل و قابل تطبيقى را به حكومت‌ها ارائه نداده‌اند كه قناعت مسئولين متدين را به عملى ساختن آن‌ها در كشور اسلامى ما فراهم آرد .\r\nتازه اگر طرحى در امور مهمه كشور ارائه شده باشد « 1 »  نظر يك فرد بود كه چه بسا مورد اتفاق نظر علماى جيد كشور قرار نگيرند و مورد اختلاف باشد .\r\nما در عصر استدلال و منطق قرار داريم و بايد اهداف خود را به نحوى براى مسلمانان صالح و متقى و براى مسئولين خيرانديش دولتى ، عرضه كنيم كه رضايت قلبى و تصديق فكرى آنان را به ضرورت يا حداقل به رجحان تقنين آن‌ها حاصل داريم ، و گرنه تلاش علماى محترم ما بجايى نخواهد رسيد ، راست است كه دانشمندان مذهبى و طلاب دينى ما شديداً با كمونزم و ماركسزم مخالف بوده و هستند و حتى به مقاومت مسلحانه در دوران جهاد 14 ساله كشور ، دست يازيدند ، ولى از دهه پنجاه تا آخرين روز سرنگونى حكومت ماركسزم ( 8 / 2 / 71 ) مجامع فقهى و دينى ما هيچ اقدام مهم دسته جمعى علمى\r\n\r\n","description":"","footnote":" ( 1 ) . همانند كتاب‌هاى ديگر نگارنده : ( تصويرى از حكومت اسلامى در افغانستان ) و ( اقتصاد معتدل ) و ( دين و اقتصاد ) و ( راه ترقى ما ) . ","page_name":" 4 ","page_number":4},
  {"content":"\r\n\r\nبراى اقناع جوانان به عمل نياوردند ، تا اعضاى احزاب كمونزم نواقص سوسيالزم و كمونزم و كاپيتالزم را در مقايسه با اقتصاد اسلامى مىدانستند كه حتماً در هدايت جمعى از جوانان مؤثر مىافتاد .\r\nسرّ اين ناتوانى اين بود كه سيستم درسى مدارس دينى شيعه و سنى در كشور ما از طرح اين مباحث ، بيگانه بود و بسيارى از مدرسين و طلاب ، زبان محصلين را نمىدانستند و هيچ‌گونه تفاهمى بين اين دو دسته برقرار نبود و نه كدام مركز علمى دينى براى جواب‌گويى به اين مسائل و امثال آن وجود داشت و نه حكومت‌هاى وقت در اين مورد احساس مسئوليت كردند ، لذا بيگانگان از اين خلأ و دورى استفاده كردند و به دلايل پوچ و خرافى ، محصلين كم اطلاع را فريفته و كشور با به نابودى سوق دادند .\r\nحفظ دين و مصالح ملت و كشور اسلامى ، هر چند بر همه افراد و اصناف و بر ملت و حكومت واجب است ، ولى علماى دينى و طلاب متوسط مدارس مذهبى از همه بيشتر در اين مورد و ارائه راه حل‌هاى شرعيه ، مسئوليت شديدى دارند ، كه در هر زبان مطابق شرايط موجود ، حجت شرعى را بر مردم مسلمان تمام كنند تا خود نيز در روز قيامت برىء الذمة شوند .\r\nمعمولًا كارهاى علمى علماى دينى : درس ، تأليف ، فتوى ، اصلاحات اجتماعى و غيره ، انفرادى صورت گرفته و كمتر به كارهاى دسته جمعى عادت نموده‌اند ، در حالى كه كار دسته جمعى در همه موضوعات علمى و سياسى و اجتماعى و قضايى و اقتصادى و تجارى و ادبى و فقهى ، نزديكتر به صواب و دور تر از خطأ و اشتباه مىباشد ، و بايد مراكزى توسط علماى جيد كشور براى اين غرض به وجود آيد ، تا حركت دينى و فقهى ما در معارف اسلامى و اخلاق عمومى و احكام شرعى سالمتر و صحيح تر و خوب‌تر ، سرعت يابد و مردم مسلمان ما از اين جهت احساس كمبودى نكنند .\r\nنگارنده در اين نوشتار آن‌چه به فكر ناقص و معلومات قليل او مىرسد براى پيشبرد هدف مقدس ، خدمت دانشمندان محترم و طلاب عزيز عرضه مىدارد ، تا نواقص آن را به آراى خود بر طرف و سپس به مرحله عمل برسانند اينك اين شما و اين مطالب اين نوشتار .\r\nوالله الهادى الموفق\r\nاللهم بك و منك و لك و إليك\r\nمحمد آصف محسنى\r\nكابل\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n\r\n1 - برنامه درسى :\r\nمضامين درسى و كيفيت تدريس در مدارس دينى كشور ، به نظر من مناسب عصر ما و حتى مناسب قرن گذشته نبوده و نيست ، و بايد طلاب علوم دينى ، دروس زير را در سه مرحله به سر برسانند :\r\nمرحله اول :\r\n1 - صرف و نحو و معانى و بيان و بديع و لغت عربى .\r\nكتاب‌هاى قديمى كه درين شش علم تدريس مىشده بايد همه‌اش كنار گذاشته شود و به جاى آن كتاب‌هاى مفيد و روان ، كه مطالب بيشتر و عبارات كمتر و روشن‌تر دارد ، تدريس شود ، مثلًا در صرف و نحو كتاب‌هاى مبادى صرف و مبادى نحو تدريس شود كه بسيار مفيد است .\r\nدر علم منطق كتابى تدوين يا انتخاب شود كه قسمتى از منطق ارسطويى و قسمتى از منطق جديد را در برداشته باشد ، و از خواندن مطول و مختصر علامه تفتازانى در علوم معانى و بيان و بديع اجتناب و از كتب مختصر جديد استفاده شود .\r\nمىشود كه نحو دو قسمت شود و قسمت دوم آن در مرحله دوم تدريس شود .\r\n2 - يك كتاب در علم تجويد 3 - يك كتاب مختصر در علم فقه .\r\n4 - يك كتاب مختصر در عقايد .\r\n5 - يك كتاب در علوم ادبى زبان مادرى كه در تبليغ و موعظه بسيار تأثير دارد ، كسانى از اهل علم فعلًا وجود دارند كه به زبان مادرى خود نه يك مقاله خالى از اشتباه نوشته مىتواند و نه يك ساعت سخنرانى فصيح مىتواند ، و اين عيب بزرگ براى اهل علم است .\r\n6 - يك كتاب در اخلاق اسلامى .\r\n7 - يك كتاب در علم حساب .\r\nمرحله ابتدايى مشتمل بر آموختن همين دوازده علم باشد ، و اينكه اين دروس در چند سال صورت گيرد ؟ فعلا تحديد آن مشكل است و بايد در عمل تجربه شود و سپس مدت آن رسمى شود .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nو در عمل بايد ، طالب العلم درين مرحله دوم و مرحله سوم چند جزء قرآن كريم را حفظ كنند و از طرف اولياى مدرسه به نماز تهجد و بعضى از روزه‌هاى مستحبى تشويق گردد .\r\nمرحله دوم :\r\nاصول فقه .\r\nفقه استدلالى . تفسير متوسط .\r\nعلم كلام .\r\nتاريخ صدر اسلام و تحليل زندگانى حضرت پيامبر اكرم ( ص ) ، تاريخ جهان اسلام و كشورهاى اسلامى ، تاريخ كشور و كمى تاريخ عمومى جهان .\r\nحساب و هندسه .\r\nجغرافيه .\r\nمعلومات عمومى فيزيكى و كيميايى و فيزيولوژى انسانى .\r\nامور عامه فلسفه .\r\nمعارف اسلامى و آن دسته از نظريات دينى كه ذكر آن‌ها در علم كلام رايج نشده است .\r\nمرحله سوم :\r\nاقتصاد اسلامى .\r\nفقه استدلالى .\r\nاصول فقه .\r\nعلم رجال ( كليات و اصول توثيق و جرح ) و علم الدرايه قابل ذكر است كه در توسعه اصول فقه و اختصار آن بين مدارس شيعه و سنى تفاوتى وجود دارد ، زيرا علم اصول فقه در فقه اهل سنت فعلًا كمتر كاربرد دارد در حالى كه در فقه تشيع به خاطر باز بودن باب اجتهاد ، بيشتر ضرورت يافته و فعلا خيلى وسيع شده است . و اين امر در علم رجال نيز جاريست ، زيرا\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nاحاديث كتب حديث ششگانه همه آن‌ها در نظر اهل سنت صحيح السند مىباشد ، لذا لزوم علم رجال براى محصلين اهل سنت محل ترديد است ، ولى براى محصلين شيعه معرفت علم رجال بسيار ضرورى است ، زيرا در نظر مشهور علماى شيعه ، كتابى وجود ندارد كه همه روايات آن معتبر باشد ، روايت بايد به سند آن مراجعه شود تا حجم و سقم آن روشن گردد ، بلى جمعى از علماى ما روايات كافى و من لا يحضره الفقيه را صحيح و يا معتبر دانسته‌اند و حتى جمعى از اخبارىها آن‌ها را قطعى الصدور پنداشته‌اند كه هر دو نظر ضعيف و غير قابل اعتماد است .\r\nبررسى اديان و بعضى از مسالك مشهور و يا مسالكى كه بعداً حادث مىشود .\r\nكتابى در علوم تجربى .\r\nكتابى در علوم بشرى .\r\nكتابى در تربيت اسلامى .\r\nكتابى در روان‌شناسى .\r\nاين سه مرحله تعليمى ، بايد عمومى و بر همه طلاب علوم دينى تطبيق شود ، و پس از آن كه در هر مرحله در امتحان دقيق كامياب شدند و شهادت نامه را گرفتند حق خدمت و مباشرت وظايف دينى را در بين مردم دارند . بلى لازم است : در پايان مرحله سوم ، طالب العلم رساله‌اى در يك يا چند رشته از علومى كه خواند تأليف و ارائه دهد تا شهادت نامه كامل خود را به دست آورد . و براى هر مرحله بايد نام خاصى تعيين كرد تا مردم مدارج علمى آنان را بفهمند و به نام ملاصاحب بر اشخاص غير واجد صلاحيت ، در امور دينى خود اعتماد نكنند و بيراهه نروند ممكن است درين جا در ذهن جمعى از علماى دينى اين سؤال به وجود آيد كه ادخال علوم تجربى و بشرى در برنامه درسى مدارس دينى چه لزومى دارد ؟\r\nجواب ما اين است كه اولا تحصيل علم - هر علمى باشد كمال نفس آدمى است كه هيچ عاقلى منكر آن شده نمىتواند .\r\nو ثانياً به تجربه ثابت شده است كه بدون تحصيل اين علوم ، ملا صاحبان نمىتوانند با محصلان پوهنتون و قشر متخصصين به مفاهمه و توافق برسند و به ارشاد دينى آنان موفق گردند و حتى تبليغات دينى آنان در بين مردم عوام ، مقبول واقع گردد .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nمتاع هر چند مهم باشد ولى عرضه خوب آن به ذوق اهل عصر اگر صورت نگيرد از رواج كمترى برخوردار مىگردد ، عرضه دين اگر در لباس علوم تجربى و بشرى در عصر ما و اعصار آينده صورت گيرد مسلما رونق بهترى خواهد يافت .\r\nرشته‌هاى تخصصى :\r\n1 - 2 - علم فقه و اصول فقه تا سر حد اجتهاد مشروط ( اجتهاد در مذهب ) بنابر نظر مشهور دانشمندان اهل سنت و تا سرحد اجتهاد مطلق به نظر دانشمندان شيعه و جمعى از علماى اهل سنت .\r\n3 - تفسير قرآن مجيد .\r\n4 - علم كلام .\r\n5 - معارف اسلامى .\r\n6 - 7 - اديان موجوده و مسالك غيردينى ، مانند قاديانيت ، بهايىگرى ، نظريه داروين ، نظريه فرويد ، نظريه حدود آزادى معقول ، فلسفه ديالك تيك ماركسزم و تشخيص خرافات و اباطيلى كه در پيش عوام جزء دين به حساب مىرود .\r\n8 - دارالحفاظ و از بر كردن همه قرآن مجيد خصوصا با فهم معانى آيات .\r\n9 - علم رجال ( براى محصلين شيعه ) .\r\n10 - اقتصاد اسلامى و مقايسه آن با اقتصاد كمونزم و اقتصاد سوسيالزم و اقتصاد كاپيتالزم .\r\n11 - اخلاق اسلامى و مسالك ديگر اخلاقى .\r\n12 - مسائل مستحدثه فقهى كه فعلًا زياد شده است .\r\n13 - تبليغات و خطابه\r\n14 - آيات الاحكام . مىشود كه آن را جزء فقه قرار داد .\r\n15 - نظريه وهابيت .\r\n16 - حكومت اسلامى .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n17 - قضاوت .\r\n18 - علم الحديث .\r\n19 - نهج البلاغه . ( براى محصلين شيعه ) .\r\nذكر فهرست فروعات اين رشته‌ها محتاج به وقت ديگر است .\r\nفارغ التحصيلان رشته‌هاى اختصاصى بايد كتابى در رشته مورد نظر خود بنويسند كه هم براى خود آن‌ها و هم براى سير تكامل علمى مفيد است .\r\nاينان حق اولويت را در تدريس در مدارس بزرگ و حتى امامت جماعت در مساجد مهم و حق خطابه را در مجالس پر جمعيت دارند و القاب آنان هم بايد از القاب فارغ التحصيلان مراحل عمومى جدا باشد . و اگر در دوائر حكومتى منصبى بخواهند ، حق علمى آنان در پست‌هاى بالا مورد توجه قرار گيرد . \r\n2 - سيستم ادارى مدارس\r\nمدارس و معاهد علمى ما بايد داراى ضوابط دقيق و مشخصى باشد تا محصلين و علما ، بهتر تربيت شده و بيشتر مورد اعتماد مردم قرار گيرند و مراحل تعليمى و تحصيلى و تخصصى آنان به شكل بهترى بر سر رسد .\r\nدرينجا به طور نمونه به ضوابطى اشاره مىشود .\r\n1 - امتحان دقيق و پيگير .\r\n2 - حضور و غيبت طلاب در ساعات درسى و مطالعه شبانه جدا مراقبت شود ، و اوقات رفتن به بازار و تنظيف بدن و لباس و غذا بايد معين باشد .\r\n3 - رفتار اخلاقى و غير اخلاقى و تبعيت از مقررات مدرسه و تخلف از آن در روسيه مخصوص افراد با نمرات علمى او در امتحان ثبت گردد ، و هر طالب العلم بايد در اول ورود به مدرسه معلومات مختصرى درباره خود به مسئول مدرسه با دو قطعه عكس خود كتباً ارائه دهد .\r\n4 - در انتخاب كتاب‌هاى درسى بايد دقت زياد شود كه :\r\nاولًا : پر محتوى باشد .\r\nثانياً : خالى از مطالب زائده باشد .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nثالثا : عبارات آن مغلق و پيچيده نباشد .\r\n5 - در پذيرش طلاب تدين و درس فهمى و درس‌خوانى و صلاحيت خدمت او به مردم و دين در آينده مد نظر گرفته شود ، كه قهراً مسأله سن او در پذيرش مد نظر گرفته خواهد شد .\r\nمثلًا درس خواندن پيران و مردان بزرگ در مراحل سه گانه ثمرى نخواهد داشت ، و افرادى كه فهم آنان ضعيف يا تقواى دينى ندارند به درد اين كار نمىخورند .\r\n6 - تعطيلات حتى المقدور كمتر شود تا عمر طلاب به هدر نرود ، و مدرسين نيز از ترك تدريس جز در مواقع ناچارى و اضطرار خوددارى كنند ، و نبايد كه عمر گران قيمت طلاب را ضايع گردانند .\r\n7 - درباره تدريس مدرس ، بايد از شاگردان سراً معلومات شود كه آيا از عهده تدريس برآمده مىتواند يا نه ؟ بيان او رسا و مفهم است يا نه ؟ و اين موضوع براى رشد علمى طلاب ضرورى است .\r\n8 - از طلاب فاضل و زيرك تشويق مادى و معنوى به عمل آيد .\r\n9 - تمرين سخنرانى طلاب ، در مواقع مناسب فراموش نشود .\r\n10 - اخراج فاقدين شرايط در اثناى درس خواندن از مدرسه ، مانند فساد اخلاقى ، و متجاهر بودن به گناه ، و ناكام شدن در دو امتحان ، و امثال ذلك ، عملى گردد . 11 - تدوير جلسات اخلاقى و توجيهى براى طلاب در مواقع مناسب ، كه طلاب علو طبعى و بلندى همت پيدا كنند ، درس را به آخر برسانند و براى پول نزد كسى تملق نكنند و با همصنفان خود به رقابت نپردازند كه ضررهاى عظيمى دارد ، و به وقار نوع اهل علم ضرر مىرساند و سبب بىاعتمادى مردم مىگردد .\r\n12 - درباره توحيد لباس اهل علم و كيفيت آن ، در مراحل مختلف تعليمى ، تصميمى گرفته شود ، البته كه اين لباس به اختلاف مناطق و سليقه‌ها و عادات ، مختلف خواهد بود .\r\n13 - از ترويج كينه و بغض و تكفير مسلمانان بايد شديداً جلوگيرى شود كه عاقبت آن ظهور القاعده و مثل آدم كشان پاكستانى مىباشد كه به حال دين و دنياى مسلمانان مضر خواهد بود .\r\nبهترين راه ، تبليغ اخوت اسلامى و برخورد اخلاقى بين مذاهب اسلامى باشد .\r\n14 - با مشوره مدرسين ، بين طلاب شيعه و سنى رفت و آمد صورت گيرد تا بدبينىهاى بى جا جاى خود را به حسن تفاهم دهد ، كه فوائد زيادى دارد .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n15 - براى تدريس دختران و زنان نيز بايد فكرى بشود ، نگارنده در شهر قندهار مدرّس پيرى را براى جمعى از دختران منصوب نموده بود كه تاكنون جمعى از آنان به سخنرانىهاى دينى مشغولند و در ايام جهاد نيز كار مىكردند و بيان مسايل پيچيده حيض و نفاس و استحاضه و تصحيح قرائت نماز و غيره توسط زنان دانشمند براى زنان بهتر است . و در بعضى از كشورهاى همسايه اين كار به صورت گسترده صورت گرفته است ، خدا به همه مسلمانان - چه زن و چه مرد - توفيق علم و عمل را بدهد .\r\n16 - حتى المقدور برنامه‌هاى درسى مدارس اهل سنت و اهل تشيع نزديك به هم باشند كه اين كار در نزديكى طلاب طرفين كمك مىكند .\r\n17 - مدرسين موظف شوند كه در اثناى درس‌هاى روزانه طلاب را به تحصيل ملكه عدالت ( انجام واجبات و ترك محرمات ) و پابندى به سنن و مستحبات شرعى تشويق نمايند .\r\n\r\n3 - شوراى إفتاء :\r\nهر كسى با فقه آشنايى داشته باشد ميداند كه جواب دادن به سؤالات شرعى مردم چه قدر دشوار است ، مردم عوام فكر مىكنند ، هر ملا و هر طالب العلم مىتواند ، هر مسأله شرعى را جواب بدهد .\r\nالبته قدرتى جز خوف إلهى وجود ندارد كه ملاهاى كم سواد را از جواب دادن غلط جلوگيرى كند ، ولى مىشود در هر شهر و مركز ولايت توسط علما يك شوراى افتاء بوجود آيد ، تا مردم بدان مركز مراجعه و سؤالات خود را ارائه دهند ، و جواب‌هاى آن‌ها پس از شور و مفاهمه به آنان داده شود .\r\nدرين كار دو فايده وجود دارد يكى اين كه احتمال خطأ اعضاى شورا بعيد است و حكم شرعى به درستى بيان مىشود . و ديگر اين كه يك نفر عالم از جواب‌هاى غلط كه گمراهى سائل و استحقاق عقوبت اخروى او را در پىدارد نجات مىيابد .\r\nاگر چند نفر اهل علم فقه يك ساعت يا دو ساعت در محلى براى جواب‌هاى سؤالات شرعى مردم جمع شوند بسيار مفيد خواهد بود ، و آهسته و آهسته مردم عوام هم عادت مىكنند به آن مركز مراجعه كنند .\r\nدر مركز كشور لازم است يك شوراى قوى از جمعى دانشمندان مطلع در فقه و معارف اسلامى به وجود آيد و حكومت هم امكانات مادى آن را فراهم سازد ، اين مراكز هم به سؤالات اعتقادى و فقهى مردم مىپردازد و هم به رفع شبهات متعلمين و محصلين و هم به جوابات سؤال‌هاى وزارت خانه كه اگر مسايل شرعى را عرضه نمايند .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nولى عمده ، نحوه انتصاب يا انتخاب اين اعضا و نصاب علمى و مقام فقهى آنان است كه بايد براى آن ، طرح درستى تهيه نمود ، و گرنه سفيدپوشان محاسن‌دار بنام ملاصاحب آن‌جا را اشغال مىكنند و به گمراهى مردم مىپردازند .\r\n خيالات نادان خلوت نشين * ز هم بركند عاقبت كفر و دين \r\nدرين شورا از علماى شيعه و سنى هر دو دعوت به عمل آيد كه نفع آن نيز عام باشد بين مراكز افتاء و ستره محكمه و رياست‌هاى مرافعه در ولايات براى معرفى قاضيان متدين و متقى بايد رابطه همكارى برقرار باشد . و نيز محاكم براى تقليل كارها و سرعت اجراى حل منازعات مىتوانند قسمتى از دعاوى را براى اصلاح به اين مراكز ارسال دارند .\r\nشوراى افتاء گاهى در اصدار فتوايى ، در تشخيص موضوع حكم شرعى محتاج به اهل خبره از قبيل داكتران و انجينران و ساير متخصصين مىشود كه بايد با آنان رابطه مستمر داشته باشند .\r\nبه هر حال ، اگر اصدار فتوى ، و به تعبير دقيق‌تر ، نقل فتوى از مجتهدين ، به مركز معينى در هر شهر به علماى متفى و خداترس اختصاص يابد ، دامن اهل علم از خيلى نواقص پاك مىشود ، امروز جمعى مىگويند : مولوىها به مشروعيت رژيم كمونيست‌ها فتوا دادند ! مولوىها باز به حكومت مجاهدين فتوا مثبت دادند ، و حتى همين صنف به مشروعيت بعضى از قاتلين بىتدين فتوى دادند و پهلوى هر ظالم يك يا چند مولوى فتوىدار وجود داشت . رژيم ستمگر و نادان طالبان را همين مولوىها مشروع دانستند ، و در اخير اداره موقت را نيز ، و گويا كار مولوى امضاى همه حكومت‌ها است ، نه تحقق حق و عدالت .\r\nاين ايراد چه درست و چه قابل توجيه ، تمركز صدور فتوى در هر ولايت در يك مركز ، بسيار مهم و حتى ضرورى مىباشد .\r\n\r\n4 - مراكز تحقيقات :\r\nبراى تكامل سير علوم دينى در كشور ، لازم است مراكز متعدد تحقيقاتى تشكيل گردد و مردم ثروتمند مسلمان از زكات و تبرعات خود ، وسايل لازمه آن‌ها را تهيه نمايند . و بايد در رشته‌هاى مشكل دينى ، آراء و نظريات دانشمندان مسلمان را بدون افراط و تفريط و تعصب كوركورانه مورد ارزيابى و دقت قرار داد و به تكميل و توسعه آن‌ها پرداخت ، فعلًا در كشور ما چنين مراكز پژوهشى وجود ندارد و ظاهراً از مدت‌هاى مديد و يا احتمالًا از چند قرن به اين طرف وجود نداشته است ، و كشور ما غالباً به فقر علمى مبتلا بوده ، و جا رسيدگان كامل ما بسيار كم بوده‌اند كه موجب تأسف و تأثر است .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nما مىتوانيم از كشورهاى اسلامى كه در اين راه پيش قدم شده‌اند و تجربيات مفيدى اندوخته‌اند استفاده ببريم ، و در اثر تحقيقات ، بر نظريات صحيح اسلامى واقف گرديم و از آن‌ها استفاده ببريم ، ما اگر در اقتصاد اسلامى و حكومت اسلامى و سياست اسلامى و معاملات اسلامى تحقيق كنيم و راه‌هاى مشخصى را ارائه دهيم ، شايد حكومت‌ها را قانع سازيم كه ولو به شكل نسبى آن‌ها را به شكل قانون درآورده و به آن مقيد گرديده و از قوانين غير اسلامى دورى جويند . نسل جوان و تحصيلكرده و يا متخصصين ما سؤالاتى دارند كه مراكز تحقيقاتى اسلامى بايد به آن‌ها جواب دهند ، و كتاب‌هاى مفيد براى آن‌ها تأليف نمايند .\r\nو البته كه تدوين آيين‌نامه‌و تعيين رشته‌ها و مسائل مورد تحقيق به خود علماى محترم مربوط است . به هر حال لازم است مراكز تحقيقاتى و افتاء مناسبات و روابط حسنه خود را به معاهد علمى كشور ( ليسه‌ها ، پوهنتون ، پولىتخنيك ، آكادمى علوم ، انجمن‌هاى علمى و فرهنگى و ساير مؤسسات آن ) حفظ نمايد كه فوايد زيادى دارد .\r\nآن‌چه كه مهم است حفظ استقلال فكرى اعضاى اين مراكز است كه نبايد تحت تأثير بعضى احزاب مزدور و آدم كش و ضد اسلامى بعضى از كشورهاى همسايه برود كه مستقيماً در خدمت القاعده بودند و به دروغ خود را منتسب به اسلام مىنمايند . و نيز نبايد خود را مأمورين حكومت بدانند .\r\n\r\n5 - انجمن‌هاى اخوت اسلامى :\r\nاگر در هر شهر و مراكز ولايات انجمنى به نام انجمن اخوت اسلامى يا شوراى علما و يا هر نام ديگرى تأسيس گردد كه براى تحكيم حسن تفاهم و برادرى و همكارى و ازاله بدبينىهاى موهوم و خيالات باطل و موهون شيعه و سنى عمل كنند بسيار مبارك و نافع خواهد بود .\r\nجمعى از نادان‌هاى متعصب و كوردل طرفين براى منافع شخصى خود به تفسيق و تضليل و حتى تكفير مخالفين مذهبى خود پرداخته‌اند كه جز جهالت و نادانى و يا غرض‌ورزى و يا مزدورى دشمنان اسلام و جاسوسى براى آنان ، علت ديگرى ندارد .\r\nمخالفت معيّنى موجب كفر نمىشود و دين اسلام به مراتب وسيع‌تر از مذاهب آن است بلى اهل هر مذهب ، مذاهب اسلامى ديگر را بايد احترام كنند و از نسبت‌هاى ناروا و توهين‌آميز و اهانت به پيروان آن‌ها خوددارى ورزند و همديگر را برادر دينى خود بدانند ما در كتب ديگر خود احاديثى را از كتب حديثى شيعه و سنى درين مورد نقل كرده‌ايم كه به تكرار آن‌ها درين‌جا نمىپردازيم .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nاعضاى اين انجمن‌ها در مجلس وعظ و ارشاد همديگرى شركت كنند و در غم و شادى همديگر سهيم باشند و مهر و محبت و همكارى را در بين آنان تبليغ كنند ، اين كار به مرور زمان أثرات مثبت خود را بين طرفين به جا مىگذارد .\r\nقال الله تعالى :  « فَأَمَّا الزَّبَدُ فَيَذْهَبُ جُفاءً وَ أَمَّا ما يَنْفَعُ النَّاسَ فَيَمْكُثُ فِي الْأَرْضِ » . \r\nو قال تعالى :  « إِنَّمَا الْمُؤْمِنُونَ إِخْوَةٌ فَأَصْلِحُوا بَيْنَ أَخَوَيْكُمْ » . \r\nو قال :  « وَ لا تَنازَعُوا فَتَفْشَلُوا وَ تَذْهَبَ رِيحُكُمْ » . \r\nو قال :  « وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا » . \r\nو قال :  « إِنَّ هذِهِ أُمَّتُكُمْ أُمَّةً واحِدَةً وَ أَنَا رَبُّكُمْ فَاعْبُدُونِ »  « 1 »   . \r\n\r\n6 - محل خدمت اهل علم :\r\nهم اكنون در كشور ما مناطقى وجود دارد كه اهالى آن‌ها از فقدان مدرسه يا مسجد و يا محل تبليغات رنج مىبرند و نسبت به فهم وظايف شرعى و فروعات احكام دينى جاهل مانده‌اند .\r\nو مناطقى وجود دارد كه مردم آن‌ها از كثرت اهل علم و رقابت‌هاى آنان براى تحصيل جاه و مال ناراحتند .\r\nاگر مسئولين مدارس و شوراهاى افتاء در مركز و ولايات براى رفع اين مشكله چاره‌جويى نمايند خدمت بزرگى را انجام داده‌اند .\r\nمثلًا بدون تشخيص مصلحت به اعمار مدرسه ديگر اقدام نشود ، تا رقابت تشديد نگردد ، و اهل علم به مناطق فاقد عالم ، فرستاده شوند ، كه مردم به احكام شرعى خود آشنا گردند .\r\nمراكز شوراهاى افتاء در كابل و ولايت بايد فهرست مناطق محتاج به عالم را در دفاتر خود تهيه نمايند تا در صورت پيدا شدن علماى واجدين شرايط ، مشكله مردم آن جاها را با ارسال عالم و ملا بر طرف نمايند .\r\nگاهى در بعضى از مناطق كشور ، روى اغراض گوناگون : افرادى به نام انجمن يا حزب ، عليه دين و عقايد عمومى به تبليغ سوء و ترويج الحاد و القاى شبهات و مغالطات مىپردازند ، كه علماى آن منطقه از دفع آن‌ها عاجزند ، درين مورد مراكز شوراهاى افتاء بايد علماى قوى را بفرستند تا به وسيله منطق قوى و تحليل‌هاى علمى جواب شبهات را بدهند و مردم را بيدار و متوجه\r\n\r\n","description":"","footnote":" ( 1 ) . براى حسن تفاهم بين مسلمانان به كتاب ( شيعه و سنى چه فرقى دارند ) مراجعه شود . و همچنين به كتاب وحدة الأمة الإسلامية ابن فقير . ","page_name":" 15 ","page_number":15},
  {"content":"\r\n\r\nسازند . گاهى ضرورت ايجاب مىكند سمينارهاى علمى براى روشن شدن پاره‌اى از موضوعات دينى داير گردد ، كه مراكز شوراى افتاء در حدود توانايى مادى خود ، بايد اقدام نمايند .\r\n\r\n7 - منابع مالى مدارس و شوراى تحقيقى و افتاء :\r\nشكى نيست كه ترقى علمى ، در هر رشته‌اى كه باشد محتاج به پول است و بدون امكانات و وسايل مادى كارها به رونق مطلوب نمىرسد ، و علماى محترم دينى بايد در تهيه منابع مالى چاره‌جويى نمايند .\r\nمنابع مالى مدارس و مساجد و طلاب و علما در كشور ما امور زير بوده است .\r\n1 - زكات مالداران ، ( در همه مذاهب اسلامى ) .\r\n2 - اوقاف .\r\n3 - تبرعات مؤمنين متدين و خيّر .\r\n4 - خمس كه مختص به علماى شيعه و طلاب آنان مىباشد .\r\n5 - مساعدت‌هاى دولتى براى جمعى از ملا امامان مساجد .\r\nظاهراً منبع ديگرى جز همين منابع پنجگانه قديمى وجود ندارد ، و احتمالا در آينده‌ها نيز پيدا نخواهد شد ، بنابراين لازم است كه ما به توسعه همين منابع توجه نموده و براى انكشاف آن‌ها اقدام نماييم . اولًا به مشوره مركز افتاء و مركز تحقيقات ، در كابل و مراكز ولايات عده از علماى أمين و مورد اعتماد مردم در هر ولايت ، مثلا بنام انجمن مالى و يا انجمن مساعدت و يا به هر نامى كه مناسب باشد ، موظف شوند كه كمك‌هاى جمع‌آورى شده را در بانك آن ولايت جمع و واريز كنند و جمع و خرج آن‌ها براى مردم معلوم باشد تا اعتماد عمومى را تقويت كند .\r\nثانياً اين انجمن مردمى را كه به دادن زكات عادت ندارند تشويق باداء زكات كنند .\r\nثالثاً با مقامات دولتى درباره كمك به مدارس و شوراى افتاء و تحقيقاتى و دادن سهميه متوسط ماهانه ، مذاكره كنند ، و شايد اصولىتر اين باشد كه طرحى توسط جمعى از نمايندگان محلى شوراى به مجلس برده شود تا اين موضوع شكل قانونى و رسمى را به خود بگيرد .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nرابعاً مردم نيكوكارى هستند كه با تشويق اين انجمن به ساختن بناهاى دينى اقدام مىكنند ، اين انجمن بايد به ترغيب آنان بپردازند و در ساختن مدارس و مساجد و مراكز افتاء و تحقيقات و يا براى ماهانه محصلين از اينان استفاده ببرند ، گاهى ممكن است ، يك نفر از عهده يك ساختمان برآيد و گاهى چند نفر اين كار را انجام دهند .\r\nمردم خزانه غير خالى شدنى خداوند هستند ، اگر اطمينان پيدا كنند كه پول به جاى مناسبش خرج مىشود و حيف و ميلى به عمل نمىآيد ، كمك مىكنند ، و اين موضوع تجربه شده جمع كثيرى از علما مىباشد ، نگارنده در دوره جوانى چندين مسجد خوب و يك مدرسه و يك حسينيه در شهر قندهار و ولايت هلمند بنا نمود و پول آن را به سهولت از دوستان قليل خود گرفت كه آن زمان به چندين ميليون افغانى مىرسيد . يادم نمىرود يك روز جمعه در آخر خطابه و جلسه وعظ ، به زنان قندهارى حاضر در جلسه كه در طبقه فوق نشسته بودند گفتم : همشيره‌ها دو مثقال طلا براى رنگ كردن مسى گلدسته‌هاى مسجد ضرورت است ، مىشود قيمت اين دو مثقال طلا را از مردها بگيريم ، ولى دلم مىخواهد آن را شما زنان بدهيد ، مىدانيد كه زنان متدين در آن روز جمعه چه مقدار از زيورات خود را دادند ؟ و جمعه آينده دوباره چه قدر طلاهاى زينتى خود را آوردند ؟ شايد باوركردنى نباشد كه بگويم اين زنان فقير در دو روز حدود يك كيلو طلا را آوردند كه دو مثقال آن به كار رفت و بقيه فروخته شد و به مصرف ديگر آن ساختمان رسيد .\r\nدر طول دوران جهاد مقدس ما - به استثناى دو سال اخير آن هيچ كمكى به حركت اسلامى از هيچ دولتى صورت نگرفت ، چون از استقلال ما خوش‌شان نمىآمد ، ما هم مصارف دفاتر و اعزام مجاهدين خود را از مردم نيكوكار كشور خود كه در داخل كشور يا خارج بودند مىگرفتيم و به كار خود ادامه مىداديم . من امانت داشتم يا نه خدا مىداند ، ولى مردم ما باور داشتند كه من در پول آن‌ها خيانت نمىكنم ، لذا با كمال ميل در كارهاى خيريه عام المنفعه كمك مىكردند .\r\nروزى ( شايد در سال‌ها 1350 و 1353 ش ) يك نفر تاجر چند صد هزار افغانى كه آن وقت مبلغ قابل توجهى بود براى من آورد كه نوت‌هاى صدافغانى و پنجاه افغانى و هزار افغانى بود ، من آن‌ها را قبول نكردم و گفتم من جايى براى نگهدارى اين پول تا موقع مصرف آن ندارم ، بايد همه را نوت هزارى به يارى ، آن تاجر كه فعلًا مرحوم شده - بدون ناراحتى برگشت و نوت‌هاى هزارى آورد .\r\nشبيه اين حكايت‌ها زياد است و حتماً دانشمندان دينى ديگر نيز چنين نمونه‌هايى را در زندگانى خود به ياد دارند .\r\nغرض اين كه با حفظ تقوى و امانت ، مردم مسلمان چه در كشور ما و چه در ساير كشورهاى اسلامى در امور خيريه دينى شركت مىكنند و بايد براى تشويق آنان از طرق معقول و اخلاقى استفاده نمود .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nدر يك كشور همسايه روزى از تلويزيون شنيدم كه خطيب جمعه آن گفت مردم آن قدر طلا به ما كمك كرده‌اند كه اگر آن‌ها را پهلوى هم بگذاريم از اين‌جا تا فلان شهر مىرسد فاصله آن دو شهر 135 كيلومتر بود ( خوب دقت كنيد ) .\r\nدر بعضى از كشورهاى همسايه مردم نيكوكار آنان سالانه در حدود چهل ميليارد افغانى براى بناى مكاتب و ليسه‌هاى دولتى كمك مىكنند ، مسلماً مسلمانان افغانستان هم به حد مقدور خود براى دين و دنياى خود كمك مىكنند .  « وَ لا تَيْأَسُوا مِنْ رَوْحِ اللَّهِ إِنَّهُ لا يَيْأَسُ مِنْ رَوْحِ اللَّهِ إِلَّا الْقَوْمُ الْكافِرُونَ » . \r\nبه هر حال خوب است آن‌چه از خمس ( سهم امام ) و اوقاف و زكوات و تبرعات و كمك‌هاى دولتى به دست مىآيد در بانك‌ها جمع شود و امضاى دو سه نفر علماى مورد امانت معرفى شود و خرج و جمع ماهانه به اطلاع مردم و محصلين و مدرسين دينى و علماى ولايت برسد كه سوء ظن‌ها به وجود نيايد . و الله الموفق .\r\n\r\n8 - شركت علما در امور عام المنفعه :\r\nيكى از اسبابىكه موقعيت علماى دينى را در نظر مردم بالا مىبرد ، و در نتيجه سبب علاقه بيشتر مردم به دين مىشود ، سهم‌گيرى آن در امور عام المنفعه و كمك به حل مشكلات عمومى مردم است . مثلًا مداخله در امور زير اعتماد مردم را به اهل علم بيشتر مىكند :\r\n1 - در منطقه‌اى برق يا آب صحى آشاميدنى نيست ، اهل علم محل به مراجع مربوطه مراجعه و آن را تأمين مىكنند ، و نتيجه حتمى اين خدمت ، محبوب شدن آنان در دل‌هاى مردم است .\r\n2 - بين دو نفر يا دو دسته و يا دو قوم نزاعى به پا خواسته و خوف خون‌ريزى يا درگيرىهاى سختى مىرود ، اهل علم محل براى وساطت و اصلاح ذات البينى با حوصله‌مندى و تواضع اقدام مىنمايند .\r\n3 - براى ايتام و مريضان كمك جمع مىكنند و مشكلات آنان را تخفيف مىدهند .\r\n4 - در برخورد با مردم محل ، حتى با مخالفان خود از اخلاق خوب و تواضع كار مىگيرند و با آنان مهربانى روا مىدارند .\r\n5 - از غضب و غرور و تكبر با ديگران اجتناب مىنمايند و از تقصيرات جاهلان چشم‌پوشى مىكنند .\r\n6 - در غم مردم و مشكلات فاميلى و فردى و محلى غم شريكى مىكنند .\r\n7 - تا جايى كه در توان دارند در حل سريع كارهاى قانونى مردم نزد مأمورين دولتى وساطت مىكنند .\r\n8 - در حفر نهر قريه - مثلًا - مستقيماً همكارى و ديگران را تشويق مىنمايند .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n9 - جوانان نا اهل و شوهران ستمگر و زنان ناشزه را نصيحت مىكنند تا كانون فاميلى به دور از تشنج و با محبت و صميميت باقى بمانند .\r\n10 - از مريضان عيادت و در امور ازدواج جوانان شفاعت مىكنند .\r\n11 - در حفظ الصحه و تداوى مريضان با مقامات مسئول مفاهمه پيگير مىنمايند .\r\n12 - از حقوق ملى و آزادى معقول دفاع مىكنند و جلو مظالم بعضى از مامورين را با وساطت و با منطق و يا شكايت به مقالات بالا مىگيرند . و امثال اين‌ها .\r\nخلاصه اين كه علماى دينى نبايد تنها به فكر دين مردم باشند كه علاقه مردم به آنان ضعيف باقى مىماند و حتى به آنان بدبينى پيدا مىكنند . ولى چنان‌چه مردم ببينند اهل علم دينى به فكر دنياى آنان نيز مىباشند قهراً با آنان محبت پيدا مىكنند و از آنان فرمان مىبرند و نفوذشان در بين مردم بيشتر گرديده ، شريعت بهتر اجراء مىشود .\r\nخدمات به مردم در شريعت اسلامى مورد تأكيد زيادى قرار گرفته ، و از همه مردم علماى دينى سزاوارتر به عمل كردن به اين دستور موكد است ، غرض اصلى اهل علم از خدمت به مردم بايد رضاى خداوند جهان جل جلاله - باشد نه تحصيل مقام و محبوبيت ، هر چند ترتب آن بر خدمت آنان به مردم قهرى مىباشد .\r\nيكى ديگر از اسباب بالا رفتن موقعيت علماى دينى در بين مردم تقواى آنان و عمل كردن به آن‌چه كه به مردم سفارش مىكنند مىباشد ، عالم بىعمل حتماً بىآبرو و منزوى و متروك مىشود ، سبب ديگر نفوذ علماء قناعت و عفت ، و تملق نكردن نزد اغنيا براى مال دنيا است كه در تكوين شخصيت انسانى تأثير به سزايى دارد ، جمعى از اهل علم به خاطر حرص و اقبال به مال دنيا مقام خود را در نظر مردم پايين مىآورند و در ارشاد مردم ناكام مىمانند .\r\n\r\n9 - اجتناب از اتهام و بدنامىها :\r\nاز نظر عقل و دين اصالة البرائة حالت اولى همه انسان‌ها است ، مگر اين كه جرم به دليل معتبرى ثابت شود ، و متهم كردن مؤمنين حرام است ، در حديث معتبرى وارد شده است :\r\n« من اتّهم اخاه المؤمن انماث الايمان فى قلبه كما ينماث الملح فى الماء » .\r\nيعنى هر كس برادر مؤمن خود را متهم نمايد ، ايمان در دلش از بين مىرود همان‌گونه كه نمك در آب نابود مىشود . ولى در بين عوام الناس ، تقريباً مطلب به عكس است و بايد برائت ذمه را ثابت كرد .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nمردى نزد متوكل عباسى كفش كهنه‌اى آورد و ادعا كرد كه كفش حضرت پيغمبر اكرم ( ص ) است متوكل فوراً كفش را بوسيد و جايزه‌اى به مرد مذكور داد ، وقتى او از قصر بيرون رفت متوكل قسم خورد كه كفش ، كفش آن حضرت نيست و مرد عرب دروغ گفته است . . .\r\nاطرافيان گفتند پس چرا آن را بوسيدى و به مرد مذكور كمك كردى ؟ گفت اگر چنين نمىكردم بيرون رفت و مردم مىگفت اين زنديق منكر پيغمبر ( ص ) است و به كفش پيامبر بىاعتنايى كرد ! و مردم نيز او را تصديق مىكردند ! !\r\nروانشناسى عوام چنين است ، حكومت‌ها به مجرد احتمال نزد آن‌ها مجرم هستند و هر كس هر چه درباره حكومت و پولداران و مشاهير و علماى دينى و منتفذين بگويد مورد قبول واقع مىشود ، مگر آن كه خلاف آن ثابت شود ، و لذا وارد شده است كه اتقوا مواضع التهم . از جاهاى تهمت برانگيز بپرهيزيد ، بنابراين علماى دينى بايد متوجه اين جهت باشند تا نفوذ كلمه را از دست ندهند كه ناكام مىمانند .\r\nبه طور نمونه به موارد زير اشاره مىشود :\r\n1 - حتى از پول حلال شخصى نبايد زن و فرزندان او از لباس‌هاى تجملى استفاده كنند و نبايد زنان آنان طلاى زياد داشته باشند .\r\n2 - خانه و فرش و ظرف او با در نظر داشت وضع محيط آنان نبايد سؤال انگيز باشد .\r\n3 - رفت و آمد زياد با اغنيا و دورى از عامه مردم بسيار به موقعيت آنان ضرر مىرساند .\r\n4 - فساد اخلاقى پسران و دختران آنان ، حتماً اعتبار آنان را كاهش مىدهد .\r\n5 - در بعضى محيطها خنديدن زياد و رفت و آمد زياد با مسئولين حكومتى خلاف تقواى دينى شمرده مىشود .\r\n6 - رفت و آمد دختران جوان و پسران صبيح با يك عالم جوان ، يكى از مواضع تهمت و بدنامى عالم جوان است ، هر چند كه عالم مذكور نظر شهوى نداشته باشد .\r\nدر يك حديث آمده است كه حضرت نبوى ( ص ) روزى در يك كوچه با يكى از زوجات خود ظاهراً صفيه ( رض ) صحبت مىكرد كه صحابىاى از راه گذشت ، حضرت خاتم النبيين ( ص ) فوراً آن صحابى را طلبيد و فرمود اين زن يكى از زوجات من فلانيه است ! آن مرد عرض كرد يا رسول الله مگر كسانى به شما بدگمان مىشود ؟ حضرت فرمود شيطان به آدمى از خون ( يا رگ‌هاى بدن او ) نزديك‌تر است و مبادا تو را به سوء ظن مبتلا كند .\r\nاين حديث چه راست باشد چه جعلى ، يك واقعيت خارجى را بيان مىكند ، كه بايد مد نظر همه باشد .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n7 - معنويت و روحانيت دانشمندان دينى بر تمايلات مادى آنان هميشه به خاطر خوف خدا بايد بيشتر باشد و الّا مقام دينى آنان پايدار نخواهد ماند ، و معنويت انسان هميشه پايدار است .\r\n8 - تغاير قول و عمل عالم باعث سقوط اوست قرآن مىفرمايد :   « لِمَ تَقُولُونَ ما لا تَفْعَلُونَ كَبُرَ مَقْتاً عِنْدَ اللَّهِ . . . » .  \r\n9 - در مقابل همه حتى نوجوانان و زنان تواضع و فروتنى خود را حفظ كند و از خود مداحى نكند ، فلا تزكوا انفسكم ، تكبر از گناهان كبيره است و متكبر ، ذليل مىشود . و فى صحيح معاويه بن وهب عن ابى عبدالله ( ع ) :\r\n« اطلبوا العلم و تزينوا معه بالحلم و الوقار و تواضعوا لمن تعلمّونه العلم ، و تواضعوا لمن طلبتم منه العلم و لا تكونوا علماء جبارين فيذهب باطلكم بحقكم » .\r\nبه نظر من تواضع حضرت پيامبر يكى از دلايل نبوت آن حضرت است ، ممكن است كسى توهم كند كه تواضع آن حضرت در مكه مكرمه به خاطر تحصيل جاه و موقعيت بوده ، ولى در مدينه آن حضرت به اوج ترقى و بلندى رسيد و همه چيز در فرمان او بود لكن تواضع آن حضرت اگر بيشتر نشده باشد كمتر هم نشد و در مقابل همه متواضع بود و از امكانات مادى لذت نبرد و خوراك و پوشاك ايشان ناچيز بود و اين موضوع باعث افتخار همه مسلمانان جهان است .\r\nخودپسندى و خودخواهى بسيار زشت و نفرت برانگيز و از نظر اخلاقى و اجتماعى و روحانى مذموم و محكوم است . علامت علم اين است كه شخص خود را نزد خدا مقصر بداند بهترين سرمشق براى عالم اين آيه است :  « وَ لَوْ كُنْتَ فَظًّا غَلِيظَ الْقَلْبِ لَانْفَضُّوا مِنْ حَوْلِكَ » ،  مىبينيد كه تواضع از علم و وحى در جمع شدن مردم مؤثرتر است . البته موارد ديگرى هم است كه از مطالب مذكور درين فصل حال آن‌ها نيز ظاهر مىشود .\r\n\r\n10 - لزوم عدالت اهل علم :\r\nمواظبت بر وظايف شرعيه و به جا آوردن واجبات و ترك محرمات و مراقبت بر مستحبات و اخلاقيات از بزرگترين مسئوليت‌هاى علماء است ، عالم فاسق از رحمت خدا دور تر و به شيطان نزديكتر است ، كدام دسته در قرآن به سگ و الاغ تشبيه شده است :  « فَمَثَلُهُ كَمَثَلِ الْكَلْبِ » ،   « كَمَثَلِ الْحِمارِ يَحْمِلُ أَسْفاراً » . \r\nبر اساس يك روايت مسئوليت يك عالم بيشتر از دو صد برابر مسئوليت جاهل است من درين باره توضيح نمىدهم و همه مىدانند كه فساد عالِم فساد عالَم است .\r\nخداوند بفضل و كرم خود به همه علما و طلاب به شمول نگارنده مقصر و بىبضاعت توفيق علم و عمل را عطا فرمايد .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nقرآن مجيد به پيامبر بزرگوار و معصوم چنين خطاب مىكند :  « قُلْ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ » .  اگر نافرمانى پروردگارم را بكنم از عذاب روز بزرگ مىترسم . و نيز مىفرمايد :    « وَ لَوْ تَقَوَّلَ عَلَيْنا بَعْضَ الْأَقاوِيلِ لَأَخَذْنا مِنْهُ بِالْيَمِينِ ثُمَّ لَقَطَعْنا مِنْهُ الْوَتِينَ » .   \r\nاگر بر ما افترا ببندد و چيزى را كه نگفته‌ايم از جانب ما بگويد دست او را مىگيريم ( و او را منع مىكنيم ، سپس رگ دلش را قطع مىكنيم ( كه زنده نماند ) نعوذ بالله من شرور انفسنا و سيئات اعمالنا .\r\nبلى ملاحظه اين آيات و امثال آن براى هيچ كسى جز تسليمى به خدا و انقياد از دين او پناهگاهى باقى نمىگذارد .  سرمد گله اخت - صار مىب - اي - د ك - رد * يك كار از اين دو كار مىبايد كرد\r\nيا تن به رضاى دوست مىبايد داد * ي - ا قط - ع نظ - ر ز ي - ار م - ىبايد كرد \r\nفى حديث الكافى :\r\n« يغفر للجاهل سبعون ذنباً قبل أن يغفر للعالم ذنب واحد » .\r\n\r\n11 - رقابت با همكاران :\r\nيكى از زشت‌ترين كارها ، رقابت كردن با همديگر است ، البته رقابت در بين اغلب اصناف و احزاب و افراد وجود دارد ، ولى رقابت منفى بين اهل علم دينى زشت‌تر و خطرناك‌تر است .\r\nاولًا - رقابت بازى آدمى را آهسته آهسته به ريا و دروغ و افتراء و غيبت و ساير محرمات مهلكه مىكشاند و تقواى او را تباه مىسازد .\r\nثانيا - مقام عالم رقابت باز در نظر مردم سقوط مىكند و همه كس به ضعف نفس او پى مىبرد .\r\nثالثا - راحت فكرى او سلب مىشود و هميشه از موقعيت اجتماعى يا اقتصادى رقيب خود غمناك و متأثر مىگردد ( خسر الدنيا و الآخرة ) . رابعاً - و از همه مهمتر اين كه رقابت دو عالم سبب بىاعتقادى مردم به علما و به دين مىشود ، و نيز سبب مبتلا شدن اطرافيان ساده لوح ملاى رقابت باز ، به معصيت و افترا بستن و دشمنى با اطرافيان طرف ديگر .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nوظيفه اصلى يك عالم عمل كردن خود او و اصلاح حال ديگران است ، ولى وقتى در دام خطرناك رقابت افتاد هم خود به معصيت و فسق مبتلا مىشود و هم اطرافيان خود را فاسد مىگيرداند و هم مردم را ضعيف الاعتقاد و يا بد اعتقاد به همه علما مىگرداند . ( نعوذ بالله من شرور انفسنا ) در بعضى از روايات آمده است كه حسد ، ايمان را مىخورد ، مانند آتشى كه چوب را مىخورد .\r\nرقابت مثبت در طاعات و عبادات و خدمت به مردم با حصول قصد قربت خوب و حتى باعث تكامل است ، و قرآن هم مىفرمايد :  « فَاسْتَبِقُوا الْخَيْراتِ . . . »   « سابِقُوا إِلى مَغْفِرَةٍ مِنْ رَبِّكُمْ وَ جَنَّةٍ . . . » . \r\nولى رقابت‌هاى منفى و ترور شخصيت به افتراء و غيبت و امثال آن و جلوگيرى از كارهاى خوب ديگران براى هر مسلمان تا چه رسد براى مرشدان دينى و مصلحان اجتماعى - از بدترين صفات اخلاقى و اجتماعى و دينى مىباشد ، خداوند همه ما را از اين مهلكه دنيوى و أخرى نجات دهد .\r\nبه هر حال علما و طلاب بايد هميشه مراقب خود باشند كه من حيث لا يشعر در چاه كثيف رقابت نيفتند كه جمعى در هر زمان و مكان در آن افتاده‌اند .\r\n\r\n12 - قول به غير علم :\r\nگفتن و حكايت نمودن جزمى از چيزى كه معلوم انسان نيست ، جايز نيست ، و اين عمل در بيان احكام شرعى به منزله افتراى بر خداوند است .\r\nجمع زيادى از اهل علم كه مورد سؤال مردم در احكام شرعى قرار مىگيرند ، خجالت مىكشند كه صريحاً بگويند نمىدانيم ، و لذا به انواع مختلف طفره مىروند . ولى عده‌اى كه تقوا ندارند و ترس خدا در دل‌هاى تاريك آنان وجود ندارد به مجرد احتمال جواب مردم را مىدهند و بر خلاف ما انزل الله و سنت نبوى و بدون مدرك معتبر و ندانستن فتواى مجتهدين فتوى مىدهند ، اينان شياطينىاند كه در لباس اهل علم در آمده‌اند .\r\n « أَمْ تَقُولُونَ عَلَى اللَّهِ ما لا تَعْلَمُونَ »  ( بقره - 80 ) .\r\n « إِنَّما يَأْمُرُكُمْ بِالسُّوءِ وَ الْفَحْشاءِ وَ أَنْ تَقُولُوا عَلَى اللَّهِ ما لا تَعْلَمُونَ »  ( بقره 169 ) و غير اين دو آيه . بهترين كار اين است كه اهل علم عادت كنند كه هر چيزى را كه نمىدانند بگويند كه نمىدانم و به هيچ حال بدون حجت شرعى و بدون علم به صحت جواب ، جواب ندهند كه آخرت‌شان تباه مىشود .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nبلى اقرار به نادانى كمى سخت است ، ولى اهل علم بايد از همه مهمتر دين خود را حفظ كنند ولو آبروىشان بريزد و ثانياً بايد متوجه باشند كه عزت و ذلت از جانب خداوند است ، و بهترين عزت در ترك معصيت و انجام وظيفه است .\r\nواقعاً كه اين مورد يكى از امتحانات سخت الهى است كه غالباً اهل علم دينى به آن آزمايش مىشوند ، و بايد دقيقاً متوجه حال خود باشند تا به فضل خدا از فسق بزرگ نجات يابند .\r\nدو قصه قابل استفاده :\r\nاز يكى از علماى سنى نقل شده كه كتاب بزرگى در مسائل و احكام بيع نوشته بود و فكر مىكرد كه همه فروض بيع را نوشته و كسى بالاتر از او در باب بيع وجود ندارد ، او مىگويد روزى دو نفر دهاتى كه در بيع اختلاف داشتند نزد من براى قضاوت آمدند ، وقتى مسأله را طرح كردند ، هر چه فكر كردم با تمام معلومات وسيعى حكم آن را نفهميدم ، بالاخره به آن دو متخاصم گفتم من حكم مسأله شما را نمىدانم نزد عالم ديگرى برويد . يكى از دهاتىها گفت پس چرا نام خود را عالم گذاشته‌اى كه حكم يك نزاع كوچك ما را نمىدانى ، گفتم همين نگارنده بر تقواى اين دانشمند آفرين مىفرستد ، ندانستن چند مسأله از فضل او كم نمىكند و اعتراف او به ندانستن حاكى از كمال اوست .\r\nاستاد ما ( ره ) از استاد خود آيت الله قمى نقل مىكرد كه روزى در محضر جمعى از اطرافيان ، كسى از او مسأله‌اى سؤال كرد ، ايشان پس از تأمّلى گفت نمىدانم ، يكى از اطرافيان كه اعتراف به ندانستن يك مجتهد را بسيار سخت مىدانست ، گفت يعنى جواب سؤال شما به ياد آقا نمانده است ، آن دانشمند بزرگ به او گفت چرا دروغ مىگوييد من كى گفتم از يادم رفته ، من گفتم بلد نيستم و از اول متوجه اين مسأله نبوده‌ام ، نه اين كه من از اول آن را مىدانستم و بعد فراموش كرده‌ام !\r\nبلى علماى بزرگ ، حق علم را مىدانند و آن را احترام مىكنند .\r\n رقم مغلطه بر دفتر دانش نزنيم * سرّ حق با ورق شعبده ملحق نكنيم \r\nفى صحيح ابى عبيدة الحذاء عن الصادق ( ع ) :\r\n« من افتى الناس به غير علم و لا هدى لعنته ملائكة الرحمة و ملائكة العذاب و لحقه وزر من عمل بفتياء » .\r\nوفى رواية مفضل عنه ( ع ) :\r\n« انهاك عن خصلتين فيهما هلاك الرجال : انهاك ان تدين الله بالباطل و تفتى الناس بما لا تعلم » .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nو فى رواية ثالثة عنه ( ع ) :\r\n« ان الله خص عباده بآيتين من كتابه أن لا يقولوا حتى يعلموا و لا يردّوا ما لم يعلموا » .\r\nو قال الله عزّوجلّ :  « أَ لَمْ يُؤْخَذْ عَلَيْهِمْ مِيثاقُ الْكِتابِ أَنْ لا يَقُولُوا عَلَى اللَّهِ إِلَّا الْحَقَّ » . \r\nو قال :  « بَلْ كَذَّبُوا بِما لَمْ يُحِيطُوا بِعِلْمِهِ وَ لَمَّا يَأْتِهِمْ تَأْوِيلُهُ » . \r\nو فى الصحيح قال هشام : قلت لابى عبدالله ( ع ) :\r\n« ما حق الله على خلقه ؟ فقال : أن يقولوا ما يعلمون و يكُفُّوا عما لا يعلمون ، فإذا فعلوا ذلك فقد أدّوا الى الله حقه » « 1 »  .\r\nگاهى مبلغين و وعاظ بر سر منابر يا در خطبه‌هاى جمعه ، كه معلومات كافى ندارند ولى دوست دارند داد سخنى بدهند ، در تفسير يك آيه به خاطر جلب توجه مردم مطالبى را به آيه نسبت مىدهند كه آيه مذكور اصلًا دلالتى بر آن مطالب ندارد ، و بدين ترتيب همه آن‌ها افتراى بر خداوند است . ( نعوذ بالله منه ) . در تفسير آيات نبايد از حد دلالت الفاظ بيشتر رفت ، ترويج اسلام به دروغ‌هاى بىمزه كم‌سوادها احتياجى ندارد .\r\nو فى رواية الكافى عن ابى جعفر ( ع ) :\r\n« ما علمتم فقولوا ، و ما لم تعلموا فقولوا : الله اعلم ، ان الرجل لينتزع الآية من القرآن يخر فيها أبعد ما بين السماء و الارض » .\r\nآن‌چه مىدانيد بگوييد و آن‌چه نمىدانيد ، بگوييد خدا داناتر است ، همانا مرد آيه‌اى قرآن بيرون مىكشد ( به به دلخواه خويش تفسير كند ) از اين رو بلافاصله دور تر از ميان آسمان و زمين سرنگون گردد ( يا از معناى واقعى آيه دور شود ) .\r\nروايات در مذمت تفسير قرآن به رأى و به دور از دلالت لفظى بسيار زياد است .\r\nتفسيرهاى بىمورد از آيات شريفه و استظهارهاى دلخواه از احاديث ، بر خلاف ظواهر الفاظ و معانى لغويه آن‌ها ، حرام است و مؤلفين و مبلغين بايد در گفتار و نوشتار خود شديداً مراقب باشند . و الله الهادى و المسدّد .\r\n\r\n","description":"","footnote":" ( 1 ) . اين چهار روايت از طريق شيعه از اصول كافى نقل شده و روايات درين مورد زياد است . ","page_name":" 25 ","page_number":25},
  {"content":"\r\n\r\n\r\n13 - ضبط نفس از مال :\r\nگاهى مردم تبرعات و يا زكات و يا ساير وجوه شرعيه را براى عالمى به منظور تقسيم آن بر مستحقين مىآورند ، كه موضوع از سه جهت دام خطرناك براى اهل علم است : اول اين كه نبايد آن‌ها را به غير مستحقين بدهند كه باعث ضمان خودش مىشود ، و صاحب پول نسبت به اطمينانى كه به عالم دارد فارغ الذمه است . لذا اين عالم بايد استحقاق گيرندگان را احراز كند .\r\nدوم اين كه بيباكى نكند كه مال مردم نزد او تلف نشود كه او مسئول مىگردد .\r\nسوم اين كه جلو نفس را بگيرد و آن مال را براى هوس‌هاى خود و زن عزيزه و فرزندان عزيز خود مصرف نكند و خود را مالك الملك وجوهات شرعيه محل نداند كه فقراى محل را ناديده بگيرد .\r\nضبط نفس و كنترول‌هوس‌هاى حرام و باطل براى هر انسان - خصوصاً براى دانشمندان مذهبى - بسيار لازم و ثمر بخش است ، و اسيران هوس حتى از دانشمندان ، به جايى نمىرسند .\r\nو فى رواية عن على اميرالمؤمنين ( ع )\r\n: « . . . و عالم تارك لعلمه فهذا هالك ، و ان اهل النار ليتأذون من ريح العالم التارك لعلمه ، و ان اشد اهل النار ندامة و حسرة رجل دعا عبداً إلى الله فاستجاب له و قبل منه ، فاطاع الله ، فأدخله الله الجنة ، و ادخل الداعى النار بتركه علمه و اتباعه الهوى ، و طول الأمل ، اما اتباع الهوى فيصد عن الحق و طول الأمل ؟ ؟ الآخرة » . و فى حديث آخر :\r\n« من أراد الحديث لمنفعة الدنيا لكم يكن له فى الآخرة نصيب ، و من اراد به خير الآخرة ، اعطاه الله خير الدنيا و الآخرة » .\r\nضبط نفس از هوس‌ها در ابتداى كار بسيار مشكل و سخت به نظر مىآيد ، ولى اراده جدى و تصميم مردانه به آسانى مىتواند هوس‌ها را كنترول كند و زندگانى فردى را از پستى ( الحياة الدنيا ) به زندگانى عقلانى و روحانى منقلب نمايد . خوشا به حال صاحبان اراده‌هاى جدى و قوى .\r\n\r\n14 - قاضىهاى ما :\r\nاز جمله شرايط قاضى در نظر من علم او با احكام شرعى متعلق به قضاء است ، كه پس از احراز معتبر موضوع ، حكم شرعى آن را بداند و قضاوت كند و ديگر عدالت اوست كه حيف و ميلى نكند ، و رشوت نگيرد .\r\nشكى نيست كه در محاكم\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nقضايى ما افراد دانشمند و متدين وجود دارند ، ولى آن‌چه وحشتناك است اين است كه ما قاضيانى داريم كه نه علم كافى و حتى نه علم لازم را دارند و نه تقوا ، و از رشوت خورى ترديدى به دل راه نمىدهند ، و نه از احقاق باطل و ابطال حق خم به ابرو مىآورند .\r\nواقعاً خيلى عجيب است كه يك عده تا حدى دروس دينى بخوانند و به منصب قضا بروند و از رشوت‌ستانى به هر مقدارى كه باشد دريغ نورزند وجدان خود را به اعمال ننگين خود مسخ كنند .\r\nهيچ توجيهى براى اين كار جُز ضعف دينى و غلبه طبع حيوانى بر ضمير انسانى وجود ندارد ، راستى قاضيان بىدين و ملحدى وجود دارد كه پاكدامن و امين و پايبند به قانون‌اند و به پيشنهاد مبالغ هنگفت رشوت تطميع مىشوند ، ولى از قضاى قانونى كه با ادعاى ايمان به خدا و روز قيامت براى حق ارزشى قائل نيستند ، و همه چيز را فداى منافع مادى خود مىكنند و اين تفاوت حيرت‌آور است .\r\nدرين جا قصه‌هاى گوناگون خنده‌دار و گريه‌آور وجود دارد كه غالب مردم كم و بيش مىدانند و نيازى به ذكر آن‌ها نيست ، و ما فقط به نقل بعضى از احاديث اكتفا مىكنيم :\r\nو فى رواية عمار بن مروان عن ابى جعفر ( ع ) :\r\n« ( و السحت انواع كثيرة منها اجور الفواجر و ثمن الخمر و النبيذ و المسكر و الربا بعد البينة ، فاما الرشا فى الحكم ، فإن ذلك الكفر بالله العظيم ) ،\r\nو مثله فى نقل الذيل رواية سماعة » « 1 »  .\r\nو فى رواية يزيد بن فرقد ، « سأل الامام الصادق ( ع ) عن السحت ؟ فقال :\r\nالرشا فى الحكم ،\r\nو مثلها غيرها كل ذلك ، منقول عن رسول الله ( ص ) » .\r\nظاهر اين روايات و نظاير آن‌ها به حسب اطلاق شدت حرمت رشوت بر مطلق حكم است ولو به حق باشد تا چه رسد كه بر خلاف حق باشد .\r\nبه هر حال قاضى و غير قاضى كه به آن‌چه خداوند فرستاده است حكم نكند كافر و فاسق و ظالم مىشود  ( وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْكافِرُونَ . . .   هُمُ الْفاسِقُونَ . . .   هُمُ الظَّالِمُونَ ) . \r\nظاهر كفر در فرض انكار حكما لله است ، فسق و ظلم در فرض مجرد مخالفت عملى و بدون انكار حكم .\r\n\r\n","description":"","footnote":" ( 1 ) . الوسائل ، ج 12 / 62 ، الطبعة المتوسطة . ","page_name":" 27 ","page_number":27},
  {"content":"\r\n\r\n\r\n15 - امر به معروف و نهى از منكر :\r\nبه نظر جمعى از فقها مورد امر به معروف و نهى از منكر در فرض است كه فاعل متخلّف حكماً و موضوعاً عالم باشد ، مثل اين كه بداند كه اين مال غير است و بداند كه خوردن مال غير شرعاً حرام است و مع ذلك مىخواهد آن را بخورد ، اين مورد امر بمعروف و نهى از منكر است . و اگر كسى عالم به موضوع باشد و به حكم آن جاهل باشد مانند اين كه بداند كه فلان مايع خون است و نداند كه خوردن خون حرام است ، اين مورد ، مورد وجوب ارشاد است . و كذا اگر حكماً و موضوعاً جاهل باشد . و اگر حكماً عالم و موضوعاً جاهل باشد مثلًا ميداند كه نماز به طرف قبله واجب است ولى نمىداند كه اين طرف قبله نيست ، بلكه خيال مىكند كه همين طرف قبله است ، و نماز مىخواند در اين صورت نه ارشاد او واجب است و نه نهى از منكر او ( در محرمات ) و نه امر به معروف او ( در واجبات ) به نظر اين فقير بعيد نيست قسم دوم كه مورد وجوب ارشاد است مشمول ادله امر به معروف و نهى از منكر نيز باشد . و الله اعلم باحكامه .\r\nبه هر حال امر بمعروف و نهى از منكر يكى از واجبات مهم شريعت اسلامى مىباشد كه با اجتماع شرايط آن بر همه مسلمانان واجب كفايى مىباشد ، نهايت بر علما مؤكّدتر است .\r\nدر قرآن مجيد ، تلاوت مىكنيم :  « وَ لْتَكُنْ مِنْكُمْ أُمَّةٌ يَدْعُونَ إِلَى الْخَيْرِ وَ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ وَ أُولئِكَ هُمُ الْمُفْلِحُونَ » . \r\nاز اين آيه وجوب كفايى امر به معروف و نهى از منكر ثابت مىگردد ، و علماى دين بايد لساناً و قلماً مردم را ، به واجبات امر و از محرمات نهى كنند ، ظاهر گفتن اين كه فلان كار بر تو واجب و فلان عمل حرام است كفايت نمىكند ، مطابق ظاهر قرآن بايد به صيغه امر و نهى باشد . مثلًا بگويد : فلان عمل را انجام بده كه واجب است ، و فلان كار را ترك كن كه حرام است . به نظر من زايد بر اين واجب نيست مگر اين كه حاكم شرعى به آن امر نمايد .\r\nبلى در موارد نفوس و فروج گذشته از وجوب امر به معروف و نهى از منكر جلوگيرى از معصيت نيز واجب است مثلا كسى مىخواهد مسلمانى را بكشد چه عملًا و چه به خيال اين كه مستحق قتل است ، در حالى كه مكلف مىداند او مستحق قتل نيست و نهى از منكر مفيد نيفتد ، واجب است كه عملًا قاصد قتل را از قتل بازداشت و هكذا در مورد زنا و لواط ، كه از مذاق شرع اين وجوب استفاده مىشود .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nنگارنده به تفاصيل و فروع امر به معروف و نهى از منكر اشاره نمىكند كه تفاصيل آن در كتب فقهى مذكور است ، و آن‌چه كه ذكر آن مهم است توجه جامعه اسلامى خصوصاً اهل علم به اين وظيفه انسانى و دينى است كه نه مهمل قرار بگيرد و نه در حق آن افراط صورت بگيرد تا بازار ظلم و حبس و شكنجه به كيبل و اخذ پول‌هاى زياد گرم شود كه طالبان ستمگر چنين بودند .\r\n خواجه پندارد كه طاعت مىكند * غفلت - اً ب - ر خوي - ش لعنت مىكند\r\nخ - يالات ن - ادان خ - لوت ن - شين * ز هم بر زند عاقبت كفر و دين ! \r\nدر يك حديث مىخوانيم :\r\n« كونوا دعاة للناس بالخير به غير السنتكم ليرو منكم الاجتهاد و الصدق و الورع » .\r\nاگر وظيفه امر به معروف و نهى از منكر در اثر تسامح و طمع ، از جانب علما و اهل علم ناديده گرفته شود گذشته از استحقاق عقاب اخروى و فسق عملى و ذلت نفسى ، يك اثر وضعى ديگر هم در دنيا طبق بعضى از روايات بر آن مترتب مىشود و آن تسلط اشرار بر اخيار است و در آن موقع دعاى كسى هم مستجاب نمىشود .\r\nتطهير جامعه اسلامى ما موقوف بر تعميم و شيوع امر به معروف و نهى از منكر است كه به شكل معقول و خالى از كينه و انتقام و غرور و فقط براى خداوند باشد ، صورت گيرد نقل شده در يكى از غزوات ، كافرى كه مغلوب حضرت على شده بود و قصد كشتن او را داشت ، بر روى آن حضرت آب دهن انداخت ، على قتل او را به تأخير انداخت و سپس قصد قتل او نمود ، كافر علت تأخير را پرسيد حضرت على فرمود من تو را براى خدا مىكشتم نه از روى عداوت شخصى ، وقتى آب دهن بر رويم انداختى ترسيدم تو را به خاطر غضب خود بكشم صبر كردم كه غضبم برود و تو را بكشم ! در عصر ما ، اينترنت و راديو و تلويزيون و نشريات نيز وسايلى براى امر به معروف و نهى از منكر است كه بايد از آن‌ها استفاده مثبتى به وجود آيد ، بلكه فيلم‌هاى سينمايى نيز چنين نقشى را دارد ، اهل شر از اين وسايل استفاده فساد و تباهى و فريبكارى و اهداف باطل را مىنمايند ، و صالحين متدين بايد از آن‌ها به نفع روحانيت و اخلاق و كمال و استحكام روابط اجتماعى استفاده نمايند ، و الله من وراء القصد .\r\n\r\n16 - تدوير كانفرانس‌ها :\r\nتا كنون در كشور ما مرسوم نشده كه علماى دينى در امور علمى و يا توحيد اداره مدارس و قضاياى دينى اجتماعاتى در يك ولايت ، تا چه رسد از همه ولايات در مركز كشور داشته باشند و اين امر علل ذهنى و فكرى و سياسى و اقتصادى داشته\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nكه تفصيل آن در اين‌جا چندان لزومى ندارد . ولى تبادله آراى مختلف در موضوع مورد بحث موجب انكشاف ذهنى شركت‌كنندگان و توسعه ابحاث علمى مىگردد .\r\nمنتهى كانفرانس‌هاى ولايتى شايد بيشتر از پنجاه عضو نشود و اگر محل مذاكره در مساجد بزرگى باشد وضعيت ماكولات پايين باشد ، حداقل سال يكى دو كانفرانس در هر ولايت مقدور خواهد بود ، خصوصاً اگر علماى مورد اعتماد بعضى از سرمايه‌داران يا بعضى از مسؤولان دولتى را تشويق كنند كه مقدارى از مصارف كانفرانس را آن‌ها بدهند . ولى موضوع كانفرانس بايد از اول مشخص و به اطلاع شركت‌كنندگان برسد ، تا قبل از آمدن در جلسه مطالعه و تفحّصى به عمل آورند و از جلسات مذكور حداكثر استفاده برده شود ، و يك نسخه از سخنرانىها براى مراكز تحقيقاتى در ساير ولايت فرستاده شود . به هر حال اگر اين پيشنهاد عملى شود و موضوعات علمى و اجرايى روى آن‌ها بحث صورت گيرد بسيار مفيد خواهد بود .\r\nممكن است بعضى از سرمايه‌داران محل تشويق شوند كه بعضى از جايداد غير منقول خود را براى تدوير اين كانفرانس‌ها وقف كنند و از عايدات آن‌ها مصارف اين كانفرانس‌ها تأمين شود .\r\nوالله الموفق\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nروابط اجتماعى در اسلام\r\nتأليف\r\nمحمد آصف محسنى\r\nكابل از 29 تا 31 ثور 1381\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n                وَ قَضى رَبُّكَ أَلَّا تَعْبُدُوا إِلَّا إِيَّاهُ وَ بِالْوالِدَيْنِ إِحْساناً إِمَّا يَبْلُغَنَّ عِنْدَكَ الْكِبَرَ أَحَدُهُما أَوْ كِلاهُما فَلا تَقُلْ لَهُما أُفٍّ وَ لا تَنْهَرْهُما وَ قُلْ لَهُما قَوْلًا كَرِيماً 23 وَ اخْفِضْ لَهُما جَناحَ الذُّلِّ مِنَ الرَّحْمَةِ وَ قُلْ رَبِّ ارْحَمْهُما كَما رَبَّيانِي صَغِيراً 24 رَبُّكُمْ أَعْلَمُ بِما فِي نُفُوسِكُمْ إِنْ تَكُونُوا صالِحِينَ فَإِنَّهُ كانَ لِلْأَوَّابِينَ غَفُوراً 25 وَ آتِ ذَا الْقُرْبى حَقَّهُ وَ الْمِسْكِينَ وَ ابْنَ السَّبِيلِ وَ لا تُبَذِّرْ تَبْذِيراً 26 إِنَّ الْمُبَذِّرِينَ كانُوا إِخْوانَ الشَّياطِينِ وَ كانَ الشَّيْطانُ لِرَبِّهِ كَفُوراً 27 وَ إِمَّا تُعْرِضَنَّ عَنْهُمُ ابْتِغاءَ رَحْمَةٍ مِنْ رَبِّكَ تَرْجُوها فَقُلْ لَهُمْ قَوْلًا مَيْسُوراً 28 وَ لا تَجْعَلْ يَدَكَ مَغْلُولَةً إِلى عُنُقِكَ وَ لا تَبْسُطْها كُلَّ الْبَسْطِ فَتَقْعُدَ مَلُوماً مَحْسُوراً 29 إِنَّ رَبَّكَ يَبْسُطُ الرِّزْقَ لِمَنْ يَشاءُ وَ يَقْدِرُ إِنَّهُ كانَ بِعِبادِهِ خَبِيراً بَصِيراً 30 وَ لا تَقْتُلُوا أَوْلادَكُمْ خَشْيَةَ إِمْلاقٍ نَحْنُ نَرْزُقُهُمْ وَ إِيَّاكُمْ إِنَّ قَتْلَهُمْ كانَ خِطْأً كَبِيراً 31 وَ لا تَقْرَبُوا الزِّنى إِنَّهُ كانَ فاحِشَةً وَ ساءَ سَبِيلًا 32 وَ لا تَقْتُلُوا النَّفْسَ الَّتِي حَرَّمَ اللَّهُ إِلَّا بِالْحَقِّ وَ مَنْ قُتِلَ مَظْلُوماً فَقَدْ جَعَلْنا لِوَلِيِّهِ سُلْطاناً فَلا يُسْرِفْ فِي الْقَتْلِ إِنَّهُ كانَ مَنْصُوراً 33 وَ لا تَقْرَبُوا مالَ الْيَتِيمِ إِلَّا بِالَّتِي هِيَ أَحْسَنُ حَتَّى يَبْلُغَ أَشُدَّهُ وَ أَوْفُوا بِالْعَهْدِ إِنَّ الْعَهْدَ كانَ مَسْؤُلًا 34 وَ أَوْفُوا الْكَيْلَ إِذا كِلْتُمْ وَ زِنُوا بِالْقِسْطاسِ الْمُسْتَقِيمِ ذلِكَ خَيْرٌ وَ أَحْسَنُ تَأْوِيلًا 35 وَ لا تَقْفُ ما لَيْسَ لَكَ بِهِ عِلْمٌ إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا 36 وَ لا تَمْشِ فِي الْأَرْضِ مَرَحاً إِنَّكَ لَنْ تَخْرِقَ الْأَرْضَ وَ لَنْ تَبْلُغَ الْجِبالَ طُولًا 37 كُلُّ ذلِكَ كانَ سَيِّئُهُ عِنْدَ رَبِّكَ مَكْرُوهاً 38 .                \r\n( سوره اسراء آيات 23 - 38 ) بسم الله الرحمن الرحيم\r\nخدايا تو آفريدگار حكيم همه كائناتى ، و زنده نمودن و ميراندن و رزق و نعمت و نقمت به اراده توست  « قُلِ اللَّهُ خالِقُ كُلِّ شَيْءٍ » . \r\nدرود نامحدود بر روان پاك رسولان و خاتم فرستادگان و آل اطهار و ياران با صفاى او .\r\nروابط اجتماعى افراد ، در زندگانى اجتماعى بسيار حايز اهميت است كه بايد به آن توجه عميقى مبذول گردد ، اين موضوع گاهى يك امر حياتى به حساب مىآيد كه توجه كنيم كشور و ملت ما در 24 سال گذشته غرق در جنگ دفاعى و جهاد مقدس با ملحدين خارجى و سپس درگير جنگ‌هاى داخلى ، و بعد گرفتار يك حكومت مرتجع و مستبد و سفاك روده ، كه فعلًا نه زيربناى اقتصادى دارد و نه عدالت اجتماعى ، و حتى همه ، به همه چيز و به همه كس بدبين‌اند ، هنوز نه دزد و ستمگر و قاتل ، محاكمه شده و نه مظلوم و حق تلف ، انتقام گرفته است . ظالم لباس جديد پوشيده و مظلوم ضعيف‌تر شده ، و قافله به سوى مقصد نامعلومى در حركت است .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n كس ندانست كه منزلگه مقصود كجاست * اينقدر است كه بانگ جرسى مىآيد  البته اين بانگ از بيرون سرحدات ما مىآيد و خفتگان داخلى يا مدهوش و يا تنها تماشاگر و يا غارتگرند ! ! در اين شرايط ، در انتخاب « راه ترقى ما » شديداً نيازمندى به انسجام و همدلى ملى ، به عنوان نقطه حركت و مبدأ آغاز و يا سكوى پرش ، احساس مىشود . خوب حالا كه به اهميت روابط اجتماعى متوجه شديم دو سؤال مهم ديگر در ذهن هوشياران نقش خواهد بست كه اين روابط را چگونه تحديد و تعريف كنيم تا به جاى اصلاح ابرو ، چشم كور نشود ؟ ! و نقاش اين صحنه متشنج كيست كه نقش او دلنشين باشد ، و ضمانت اجرايى داشته باشد ؟\r\nجواب هر دو سؤال اين است ، كه ما روابط اجتماعى را از ديدگاه اسلام ( از مجراى احاديث منقوله و احيانا از خود قرآن مجيد ) بيان مىداريم كه ملت رشيد ما قرن‌ها قبل ، هدايات اسلام را پذيرفته و فوايد آن‌ها را مشاهده نموده‌اند ، و براى رفع خطر از آن صدها هزار ، جان خود را فدا كردند . نگارنده اميدوار است مطالعه اين رساله ، اثر مفيد خود را در اجتماع امروزى ملت ما بيفكند و مقصود از تأليف برآورده شود .\r\nما امروز در همه ابعاد زندگانى اجتماعى خود به رعايت روابط اجتماعى نياز شديدى داريم ، همان‌گونه كه خياط در دوختن لباس نياز حتمى به نخ دارد و بدون نخ لباس دوخته نمىشود . مطالعه روابط اجتماعى از نظر اسلام ، هم امروز به درد مىخورد و هم فردا ، همانند ديروز ، هم براى مردم ما و هم براى ملت‌هاى ديگر و كل بشريت ، و همين است فضيلت و برترى تشريع اسلامى .\r\nشبلى شبيل ملحد مىگويد : من اگر چه به دين محمد ( ص ) كافرم ولى ( به عنوان يك انسان ) نمىتوانم به آيات محكم و فصيح قرآن او كافر شوم و يا معانى حكيمانه آن را كه هوس‌هاى حيوانى را مهار مىكند انكار كنم تا اين كه مىگويد :\r\n و شرايع لو أنّهم عقلوا بها * ما فيدوا العمران بالعادات \r\nمحمد ( ص ) ، شريعت‌ها و قوانينى را آورد كه اگر مردم دنيا آن‌ها را درست تعقل مىكردند ، هيچگاه زندگانى خود را به عادات و قوانين وضعى و عادى مقيّد نمىساختند ( و يكسره تسليم شريعت او مىشدند ) به نظر من اگر مسلمانان اين شعر اين ملحد را به آب طلا در مساجد خود بنويسند كار درستى كرده‌اند .\r\nبه هر حال وقت آن رسيده كه به مطالعه مطالب اين كتاب بپردازيد .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\n1 - برادرى اسلامى :\r\n « إِنَّمَا الْمُؤْمِنُونَ إِخْوَةٌ فَأَصْلِحُوا بَيْنَ أَخَوَيْكُمْ » .  ( قرآن مجيد ) .\r\nتنها و تنها مؤمنان برادر همديگرند بنابراين بين دو برادر خود اصلاح كنيد .\r\nمفهوم برادرى شيرين‌ترين مفهومى است كه جز محبت و خيرخواهى و گذشت و عفو و احسان ، چيز ديگر در پى ندارد ، اين مفهوم كجا و مفهوم خشم هموطن و همشهرى و يا مفهوم همكار و هم صنف و همسايه و امثال آن‌ها .\r\nشالوده روابط اجتماعى اسلامى بر برادرى استوار است ، و خداوند افراد با ايمان را برادر يكديگر قرار داده . ( كه طبعاً زنان با ايمان هم خواهران همديگر مىشوند و زنان و مردان مؤمن خواهران و برادران دينى مىگردند ) به احاديث زير توجه كنيد :\r\n1 - خداوند مؤمنان را از طينت بهشت آفريده و از نسيم روح خويش در آنان جارى ساخت و از اين رو است كه مؤمن برادر و پدر و مادرى مؤمن است ( گويا طينت به منزله مادر و نسيم به منزله پدر و يا بالعكس فرض شده است ) پس هر گاه به يكى از ارواح در شهرى اندوهى رسد ، آن روح ديگر اندوهگين شود زيرا از جنس اوست .\r\n2 - مؤمن برادر مؤمن است ، چشم و راهنماى اوست ، نسبت به او خيانت و ستم و غشى روا ندارد و با او خلف وعده نكند .\r\n3 - مؤمن برادر مؤمن است ، مانند يك پيكرى كه هرگاه عضوى از آن دردمند شود اعضاى ديگر هم احساس درد كنند ، و روح‌هاى آن‌ها نيز از يك روح است ، و همانا روح مؤمن پيوستگىاش به روح خدا از پيوستگى پرتو خورشيد به خورشيد بيشتر است .\r\n4 - مسلمان برادر مسلمان است ، چشم و آينه و راهنماى اوست نسبت به او خيانت و فريب و ستم نكند و با او دروغ نگويد و غيبت او را نكند « 1 »  .\r\n\r\n","description":"","footnote":" ( 1 ) . روايات در اين مورد زياد است به ج 2 اصول كافى مراجعه شود . و دليل اين كه احاديث اين رساله همه‌اش از يك كتاب نقل شده و از كتب حديثى ديگر استفاده نگرديده اين بود كه كتب حديثى ديگر درين موقع نزد نبود و گرنه حتماً از آن‌ها نقل حديث مىكردم ، و ديگر اين كه فكر نمىشود در مطالب اين رساله اختلاف نظرى بين مسلمانان وجود داشته باشد . ","page_name":" 34 ","page_number":34},
  {"content":"\r\n\r\n\r\n2 - حقوق مؤمنين و مسلمين بر همديگر :\r\nبه احاديث زير توجه كنيد :\r\n1 - خدا به چيزى بهتر از اداى حق مؤمن عبادت نشود . ( صحيح السند ) .\r\n2 - مسلمان بر مسلمان هفت حق واجبى داد اگر يكى را ضايع سازد از ولايت و اطاعت خدا خارج گردد . . . آسانترين آن حقوق اين است آن‌چه براى خود دوست دارى براى او هم دوست داشته باشى ، و آن‌چه براى خود نپسندى براى او هم نپسندى .\r\nدوم از آن‌چه بدش مىآيد دورى كنى و رضا و امر او را پيروى كنى .\r\nسوم آن كه با جان و مال و زبان و دست و پاى خويش او را يارى كنى .\r\nچهارم آن كه چشم و راهنما و آئينه او باشى .\r\nپنجم آن‌كه تو نبايد سير باشى و او گرسنه ، يا سيراب باشى و او تشنه ، يا پوشيده باشى و او برهنه .\r\nششم آن كه اگر تو خدمتگزار دارى و برادرت ندارد ، واجب است خدمتگزارت را بفرستى كه جامه‌هايش را بشويد و غذايش را درست كند و بسترش را مرتب نمايد .\r\nو هفتم آن كه قسم او را تصديق كنى و دعوتش را بپذيرى و در بيماريش از او عيادت كنى و بر جنازه‌اش حاضر شوى و چون بدانى حاجتى دارد ، در انجام آن سبقت گيرى و او را مجبور نسازى كه او از تو بخواهد ، . . . وقتى حقوق او را انجام دادى ، دوستى خود و او را به هم پيوسته‌اى .  « الْمُؤْمِنُونَ وَ الْمُؤْمِناتُ بَعْضُهُمْ أَوْلِياءُ بَعْضٍ » . \r\n3 - در ضمن يك حديث آمده است : از سخت‌ترين واجبات خدا بر خلقش سه چيز است : ( اول ) انصاف دادن مرد از خود تا آن‌جا كه براى برادرش از خود نپسندد جز آن‌چه را براى خود از او مىپسندد .\r\n( دوم ) مواسات نمودن با برادر نسبت به مال .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n( سوم ) ياد خدا در هر حال و آن سبحان الله و الحمدلله نيست ولى ( غرض عمده ) ياد خدا در موقع حرام است كه بايد حرام را ترك كند .\r\nيعنى ذكر لفظى و زبانى هم ياد خداوند است ولى ذكر مهم‌تر ياد خدا در موقع اتيان واجبات و ترك محرمات است كه مسلمان به وظيفه خود عمل نمايد .\r\n4 - حق مسلمان بر مسلمان اين است كه او سير نباشد و برادرش گرسنه ، و او سيراب و برادرش تشنه ، و او پوشيده و برادرش برهنه ، پس چه بزرگ است حق مسلمان بر برادر مسلمانش و فرمود . . . و چون محتاج گشتى از او كمك بخواه و اگر او از تو خواست عطايش كن و نسبت به هيچ خيرى نبايد از او ملول شوى ، و نه از او تو ملول شود ، تو پشتيبان او باشى كه او پشتيبان تو است ، و چون غايب شود او را نگهدار باشى و چون حاضر شود از او ديدار كن و تجليل و احترامش نما كه او از توست و تو از او ، و چون از تو بدش آيد از او دورى مكن تا از او گذشت و كرم خواهى ، و اگر به او خيرى رسد خدا را شكر كن و اگر بلايى به او رسد بازويش بگير و اگر برايش نيرنگى سازند ياريش كن .\r\nو چون مردى به برادرش « اف » ( خسته‌ام كردى ) بگويد ، رشته دوستى ميان آن‌ها بريده شود و چون بگويد تو دشمن منى يكى از آن دو كافر گردد و چون متهمش سازد ، ايمان در دلش آب شود ، مانند نمك در ميان آب .\r\nراوى گويد : به من رسيده است كه آن حضرت فرمود : نور مؤمن براى اهل آسمان مانند ستارگان آسمان براى اهل زمين مىدرخشد ، و فرموده است : مؤمن دوست خدا است ، خدا ياريش كند و برايش بسازد و مؤمن جز حق بر خدا نگويد و از غير او نترسد .\r\n5 - از جمله حقوق مؤمن : چون او را ديد سلامش كند و چون بيمار شود عيادتش نمايد و چون غائب شود خير خواهش كند و چون عطسه زند دعايش كند ( يرحمك الله گويد ) و چون بميرد تشييعش كند .\r\nروايات درين مورد زياد است ، ولى به همين مقدار از باب نمونه اكتفا مىكنيم .\r\n\r\n3 - رحم نمودن و عطوفت با يكديگر :\r\n1 - از خدا بترسيد و برادران نيكوكار باشيد و در راه خدا با هم دوستى كنيد و پيوسته‌گى و رحم داشته باشيد ، به ديدار و زيارت همديگر رويد و . . .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n2 - يحق على المسلمين الاجتهاد فى التواصل و التعاون و المواساة لاهل الحاجة و تعاطف بعضهم على بعض حتى تكونوا كما امركم الله عزوجل « رحماء بينهم » متراحمين ، مغتمين لما غاب عنكم من امرهم ، على ما مضى عليه معشر الانصار على عهد رسول الله ( ص ) .\r\nيعنى بر مسلمين سزاوار است كه در پيوستن با هم و كمك كردن و مواسات با نيازمندان و عطوفت نسبت به يكديگر ، تا چنين باشد كه خداوند دستورتان فرموده ( رحماء بينهم ) و از بيخبرى حال آنان غمناك باشيد به نحوىكه گروه انصار در زمان حيات رسول خدا ( ص ) چنان بودند .\r\n\r\n4 - ديدار برادران :\r\n1 - هر كه براى خدا نه چيز ديگر - و براى درخواست وعده او و دريافت آن‌چه نزد خداست ، به زيارت برادرش برود ، خدا هفتاد هزار فرشته بر او گمارد كه ندا مىكنند : پاك گشتى و بهشت خوشت باشد .\r\n2 - عن رسول الله ( ص ) بسند حسن : جبرئيل به من خبر داد كه خداى عزوجل فرشته‌اى را به زمين فرستاد فرشته راه مىرفت ، تا به در خانه‌اى رسيد ، كه مردى از صاحب خانه اجازه ورود مىگرفت ، فرشته گفت : يا صاحب اين خانه چه كار دارى ؟ گفت او برادر مسلمان من است كه به خاطر خداى تبارك و تعالى ديدارش مىكنم ، فرشته گفت : جز به دين منظور نيامده‌اى ؟ گفت نه ، فرشته گفت من فرستاده خدا بسوى تو هستم ، او سلامت مىرساند و مىفرمايد : بهشت برايت واجب شد ، سپس گفت خدا عزوجل مىفرمايد : هر مسلمانى كه از مسلمانى ديدار كند ، او را ديدار نكرده بلكه مرا ديدار كرده و بهشت به عنوان ثواب او بر من است .\r\n3 - خدا را بهشتى است كه جز سه كسى ، واردش نشوند ، مردى كه بر ضرر خود به حق حكم كند و مردى كه برادر مؤمنش را براى خدا زيارت كند ، و مردى كه برادر مؤمنش را بر خود مقدم بدارد .\r\n\r\n5 - مصافحه و دست به هم دادن :\r\n1 - آيا نمىدانى كه در مصافحه چه ثوابى است ؟ دو مؤمن به هم بر مىخورند و يكى به ديگرى دست مىدهد پس همواره گناهان آن دو مىريزد ، چنان‌چه برگ از درخت مىريزد و خداوند به آن‌ها توجه مىفرمايد ، تا از يكديگر جدا شوند .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n2 - هر گاه مردى با رفيقش دست دهد ، آنكس كه دستش را نگهدارد اجرش بيشتر است از آن كه رها مىكند ، و آگاه باش كه گناهان از آن‌ها بريزد تا آن‌جا كه گناهى باقى نماند .\r\n3 - مصافحه مؤمن افضل از مصافحه ملائكه است .\r\n\r\n6 - معانقه و دست به گردن يكديگر نمودن :\r\n1 - هر مؤمنى كه براى زيارت برادرش بيرون رود و حق او را بشناسد ، در برابر هر گامى كه بردارد ، خدا يك حسنه به او دهد و يك گناه از او بزدايد و يك درجه او را بالا برد ، و چون در خانه‌اش را بكوبد ، درهاى آسمان برايش گشوده شود ، و چون ملاقات به مصافحه و معانقه كند ، خدا به آن‌ها روى آورد ، سپس به وجود آن‌ها بر فرشتگان ببالد و فرمايد : دو بنده‌ام را بنگريد كه براى من يكديگر را ملاقات كردند و دوستى نمودند ، بر من حق است كه پس از اين موقف ( ايستگاه ) ايشان را به آتش عذاب نكنم ، و چون برگردد به شماره نفس كشيدن و گام‌ها و كلماتش ، فرشته‌ها او را بدرقه كنند و تا فرداى آن شب ( يا تا سال آينده آن شب ) او را از بلاء دنيا و آسيب‌ها آخرت نگهدارند ، و اگر در آن ميان بميرد از حساب بر كنار باشد ، و اگر مؤمن زيارت شده هم حق زيارت كننده را چون او بشناسد مانند پاداش او برايش باشد . روايات درين مورد و موارد ديگر زياد است و ما فقط به عنوان بعضى از آن‌ها را ، ذكر مىكنيم .\r\n\r\n7 - خوشنود نمودن مؤمنان :\r\n1 - قال رسول الله ( ص ) : هر كسى مؤمنى را شاد و خوشحال كند ، محققا مرا خوشحال ساخته و هر كسى مرا خوشحال سازد ، حتماً خدا را خوشحال نموده است .\r\n2 - و عنه ( ص ) محبوب‌ترين عملها به سوى خداوند داخل نمودن سرور و خوشى بر مؤمن است .\r\n3 - خداوند به داود ( ع ) وحى كرد كه به راستى كه بنده‌اى از بندگان من حسنه‌اى بجا آورد ، و به سبب آن بهشت را به روى مباح گردانم . داود عرض كرد : پروردگارا كدام است آن حسنه ؟ فرمود بر بنده مؤمن سرور و خوشحالى وارد سازد ، اگر چه به يك دانه خرما باشد ، داود گفت : خداوندا سزاوار است كسى را كه تو را شناسد اميد خود از تو بر مگيرد .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n4 - . . . چون خدا مؤمن را از گورش درآورد تمثالى با او خارج شود كه در جلو او راه رود ، و هر گاه مؤمن يكى از هراس‌هاى روز قيامت را بيند ، تمثال به او گويد نترس و غم مخور ، تو را مژده به شادى و كرامت خداى عزوجل باشد ، تا در برابر خداى عزوجل بايستد ، خدا هم به آسانى از او حساب گيرد و به سوى بهشتش فرمان دهد و تمثال در جلوش باشد ، مؤمن به او گويد چه خوب كسى بودى تو كه از گور همراه من درآمدى و همواره مرا به شادى و كرامت خدا مژده دادى تا آن را ديدم ، سپس گويد : تو كيستى ؟ گويد : من آن شادى هستم كه در دنيا به برادر مؤمنت رسانيدى . خداى عزّوجلّ مرا از آن شادى آفريد تا تو را مژده دهم .\r\n4 - عن رسول الله ( ص ) - بسند معتبر - :\r\n« أحبّ الاعمال إلى الله سرور تدخله على المؤمن ، تطرد عنه جوعته أو تكشف عنه كربته » .\r\n\r\n8 - روا كردن حاجت مؤمن :\r\n1 - هر كسى يك حاجت برادر مؤمن خود را روا كند ، خداى عزوجل روز قيامت صد هزار حاجت او را روا كند كه نخستين آن‌ها بهشت باشد ، و ديگرش اين كه خويشاوندان و برادران . . . . به بهشت برد .\r\n2 - برآوردن حاجت مؤمن بهتر از آزاد كردن هزار بنده و بار كردن هزار اسب در راه خدا مىباشد .\r\n3 - هر كسى هفت مرتبه دور خانه كعبه طواف كند ، خداى عزوجل برايش شش هزار حسنه نويسد و شش‌هزار گناه او را محو نمايد و شش هزار درجه برايش بالا برد . ( اسحاق بن عمار افزوده ) كه شش هزار حاجت او روا كند . سپس امام فرموده : و روا ساختن حاجت مؤمن بهتر است از طوافى و طوافى و تا ده طواف شمرد . . . ! !\r\n4 - اگر كسى با وجود آن كه قدرت روا ساختن حاجت برادر مؤمن را دارد و او را رد كند ، خدا در قبرش مارى از آتش به او مسلط كند كه تا روز قيامت او را بگزد چه آن كه آمرزيده باشد يا معذب .\r\n\r\n9 - كوشش در راه حاجت مؤمن :\r\n1 - كسى براى بر آوردن حاجت براى مؤمنش راه برود ، ده حسنه برايش نوشته و ده گناه از او محو شود و ده درجه برايش بالا رود . . . و آن برابر آزاد كردن ده بنده و بهتر از اعتكاف يك ماه در مسجد الحرام است .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n2 - هر كسى در برآوردن حاجت برادر مسلمانش سعى نمايد ، تا خدا آن را به دست او برآورد خداى عزوجل يك حج و يك عمره و اعتكاف دو ماه در مسجد الحرام را با روزه آن‌ها برايش بنويسد و اگر او كشش كند ، ولى خدا بر آوردنش را به دست او جارى نسازد خداوند يك حج و يك عمره براى او بنويسد .\r\n3 - كسى كه براى حاجت برادر مسلمانش قدم زند ، خداوند او را در زير سايه 75 هزار فرشته قرار دهد و به هر قدمى كه بردارد خداوند حسنه‌اى براى او بنويسد و گناهى از او بزدايد و درجه‌اى براى او بالا برد و چون از حاجت او فارغ گردد خدا براى او اجر حج و عمره‌گر را نويسد .\r\n\r\n10 - گشودن گرفتارى مؤمن :\r\n1 - هر كه از برادر مؤمن گرفتار تشنه كام خود هنگام بيتابيش فرياد رسيد كند و او را از گرفتارى نجات دهد و براى رسيدن به حاجتش او را يارى كند خداى عزوجل به سبب اين كار 72 رحمت از جانب خود برايش نويسد كه يكى از آن‌ها را به زودى به او دهد كه كار زندگانىاش را به آن اصلاح فرمايد و 71 رحمت را براى هراس و ترس‌هاى روز قيامتش ذخيره كند .\r\n2 - هر كسى گرفتارى مؤمنى را كه در سختى افتاده رفع كند خدا حاجت‌هاى دنيا و آخرتش را آسان كند ، و هر كه عيب مؤمنى را كه از آن مىترسد بپوشاند ، خدا هفتاد عيب دنيوى و اخروى او را بپوشاند . و فرمود :\r\n« و الله فى عون المؤمن ما كان المؤمن فى عون اخيه فانتفعوا بالعظة و ارغبوا فى الخير »\r\nتا زمانى كه مؤمن در راه كمك به برادرش باشد خدا در راه كمك به اوست . \r\n11 - طعام دادن به مؤمن :\r\n1 - هر كسى به سه نفر از مسلمانان غذا دهد ، خدا او را از سه بهشت در ملكوت آسمان‌ها اطعام كند . فردوس ، جنت عدن ، طوبى ، و آن درختى است كه از جنت عدن بيرون آيد و پروردگار ما آن را به دست خود ( يعنى به قدرت خود و بدون اسباب ديگر ) كاشته است .\r\n2 - مردى نيست كه دو مؤمن را به خانه خود برد و به قدر سيرى به آن‌ها بخوراند ، جز آن كه اين عملش بهتر از آزاد كردن يك بنده باشد .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n3 - هر كه مؤمنى را از گرسنگى سير كند ، خدايش از ميوه‌هاى بهشت خورانده و هر كه مؤمن تشنه را آب دهد ، خدايش از شراب بهشتى سر به مهر ، بنوشاند .\r\n4 - مؤمنين وقتى داخل منزلت مىشوند ، همراه آمرزش تو و آمرزش عيالت درآيند ، و چون از منزلت بيرون روند با ( آمرزش ) گناهان تو و عيالت بيرون روند .\r\n5 - هر كه مؤمنى را اطعام كند تا سير شود ، هيچ يك از مخلوق خدا أجر اخروى او را نداند ، نه فرشته مقرب و نه پيغمبر مرسل ، جز خداوند پروردگار جهانيان ، سپس فرمود : از اسباب آمرزش ، اطعام كردن مسلمان گرسنه است ، آن‌گاه قول خداى عزوجل را قرائت فرمود :   « أَوْ إِطْعامٌ فِي يَوْمٍ ذِي مَسْغَبَةٍ يَتِيماً     ذا مَقْرَبَةٍ أَوْ مِسْكِيناً ذا مَتْرَبَةٍ » ،   ( يا اطعام كردن يتيم خويشاوند يا بيچاره خاك نشين در روز قحطى و گرسنگى ) .\r\n\r\n12 - پوشانيدن مؤمن :\r\n1 - هر كه لباس زمستانى يا تابستانى به برادرش بپوشاند سزاوار است بر خدا كه او را از جامه‌هاى بهشتى پوشاند ، و سختىهاى مردن بر او آسان كند ، و در قبرش بر او گشايش دهد ، و چون از قبر درآيد فرشتگان با مژدگانى از او ملاقات كنند .\r\nاين است قول خداى عزوجل در كتابش : و فرشتگان به پيشواز آن‌ها روند كه امروز است آن روزى كه به شما وعده داده شده . ( 103 سوره 21 ) .\r\n2 - هر كه يكى از فقراى مسلمان‌ها را به وسيله لباسى از برهنگى بپوشاند ، يا او را به چيزى از قوت زندگى يارى دهد ، خداى عزوجل هفت هزار فرشته بر او گمارد كه تا زمانى كه در صور دميده شود ، براى هر گناهى كه مرتكب شده آمرزش خواهند .\r\n\r\n13 - مهربانى به مؤمن و گرامى داشتن او :\r\n1 - هر كه به برادر مؤمنش بگويد : مرحبا ، خداى تعالى تا روز قيامت برايش مرحبا مىنويسد . و مرحبا كلمه‌اى است كه براى خوش آمد و اظهار سرور از ملاقات گفته مىشود .\r\n2 - هر كسى برادر مؤمنش نزد او برود و او را گرامى دارد ، همانا خداى عزوجل را گرامى داشته است .\r\n3 - بنده‌اى از امتم نيست كه نسبت به برادش لطفى كند جز آن كه خدا برخى از خدمتگزاران بهشت را خادمش سازد .\r\n4 - هر مسلمانى كه از جماعتى از مسلمين خدمتگزارى كند ، خدا به شماره آن‌ها در بهشت به او خدمتگزار دهد .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\n14 - نصيحت و خيرخواهى مؤمن :\r\n1 - بر مؤمن نصيحت مؤمن واجب است ، و در حضور و غياب خيرخواه مؤمن باشد .\r\n2 - بزرگترين مردم از لحاظ مرتبه نزد خدا در روز قيامت كسى است كه براى نصيحت خلق در زمين بيشتر دوندگى كند .\r\n\r\n15 - اصلاح بين مردم :\r\n1 - صدقه‌اى كه خدا دوست دارد اصلاح ميان مردم است زمانى كه اختلاف و فساد يابند و نزديك ساختن آن‌ها به يكديگر زمانى كه از هم دور شوند .\r\n2 - المصلح ليس بكاذب . اصلاح‌گر دروغگو نيست .\r\n\r\n16 - احياى مؤمن :\r\nهر كس كسى را بدون قتل و فساد در روى زمين بكشد گويا همه مردم را كشته است ، و كسى كه نفسى را ( از هلاكت و اسباب آن ) زنده بدارد ( و نجات دهد ) گويا همه مردم را زنده گردانيده است ( قرآن مجيد ) .\r\nدر حديثى آمده است : هر كس كسى را از گمراهى به هدايت و صلاح بيرون برد گويا او را زنده گردانيده است . و اگر او را از هدايت به گمراهى بكشاند گويا او را كشته است .\r\n* * * * * \r\nاخلاق اجتماعى\r\n\r\n17 - خلق نيكو :\r\nاخلاق بر دو گونه است : اخلاقى كه تنها براى تصفيه باطن و خودسازى نفس مفيد است ، و اخلاقى كه در اجتماع نيز اثرات مفيد دارد و روابط اجتماعى را مستحكم مىدارد ، و اينك احاديثى در اين مورد به طور نمونه نقل مىشود و از ذكر همه آن‌ها كه موجب اطاله نوشته مىشود ، مانند 16 باب گذشته خوددارى مىشود .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n1 - چهار چيز در هر كس باشد ، ايمانش كامل مىگردد : راستى و أداى امانت و حيا و خلق نيكو .\r\n2 - مؤمن بعد از انجام فرايض ، عملى محبوبتر پيش خدا از اين نياورد كه مردم را از لحاظ خلقش در وسعت گذارد ( مردم از اخلاق او راحت باشند و نه در اذيت ) .\r\n3 - صاحب خلق نيكو ، پاداش روزه‌دار شب زنده‌دار را دارد .\r\n4 - همان‌گونه كه خورشيد يخ را آب مىكند ، خوش‌خلقى گناه را از بين مىبرد .\r\n5 - با فضيلت‌ترين شما كسانى باشند كه اخلاق‌شان نيكوتر باشد و همنشين نواز باشد ، آن‌ها با مردم انس گيرند و مردم با آن‌ها انس گيرند و روى فرش‌شان نشينند . \r\n18 - خوش‌رويى با مردم و غيره\r\n1 - سه چيز است كه هر كس يكى از آن‌ها را نزد خدا برد ، خداوند بهشت را براى او واجب مىگرداند كمك به فقرا ( اتفاق ) در تنگدستى ، خوشرويى با همه مردم و انصاف دادن از خود ( يعنى حق را بگويد هر چند بضررش باشد ) .\r\n2 - همانا خداى عزوجل هيچ پيامبرى را مبعوث نفرمود جز با راستگويى و أداى امانت به نيكوكار و بدكردار . ( اين دو صفت در همه شرايع آسمانى وجود داشته كه بايد آن‌ها را به مردم بگويند يا آن كه هر پيامبر داراى اين دو صفت بوده است ) .\r\n3 - به نماز و روزه مردم فريب نخوريد ، گاهى مرد به آن دو شيفته مىشود و از ترك آن‌ها به وحشت مىافتند ، ولى آن‌ها را به راستگويى و اداى امانت آزمايش كنيد .\r\n\r\n19 - عفو از مردم :\r\n1 - عن رسول الله ( ص ) به سند معتبر : آيا شما را به بهترين اخلاق دنيا و آخرت خبر ندهم ؟ عفو كردن از كسى كه به تو ستم كرده و پيوستن با كسى كه از تو بريده و نيكى با كسى به تو بدى كرده و بخشيدن به كسى كه تو را محروم ساخته .\r\n2 - سه چيز از خوبىها دنيا و آخرت است ، اين كه از كسى كه به تو ستم كرده عفو كنى ، و كسى كه از تو بريده با او بپيوندى و با كسى كه با تو نادانى كرده ، خويشتن‌دارى و حلم نمايى .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n3 - خداوند روز قيامت همه را در يك جا جمع مىنمايد ، بعد فريادى بلند مىشود كه كجايند اهل فضل ؟ جمعى از مردم برخيزند ، ملائكه به پيشواز آنان مىروند و مىگويند فضل شما چه بوده ؟ مىگويند با كسى كه از ما بريده بود وصل نموديم و به كسى كه ما را محروم نموده بود عطا كرديم و از ستمگر خود عفو نموديم ، فرشته‌ها مىگويند راست مىگوييد ، وارد بهشت شويد .\r\n4 - زن يهوديه‌اى را كه گوشت گوسفندى را مسموم كرده بود تا پيامبر ( ص ) بخورد خدمت آن حضرت آوردند ، فرمود چه چيز تو را بر اين كار واداشت ؟ گفت با خود گفتم اگر او پيغمبر باشد به او ضرر نرساند و اگر پادشاه باشد ، مردم را از او راحت مىكنم ، رسول خدا ( ص ) از او عفو فرمود .\r\n\r\n20 - فرو بردن خشم :\r\n1 - هيچ بنده‌اى خشمى فرو نبرد جز آن كه خداى عزوجلّ عزت او را در دنيا و آخرت بيفزايد و خداى عزوجل ( در قرآن ) مىفرمايد : « و فرو برندگان خشم و عفو كنندگان از مردم ، خدا نيكوكاران را دوست دارد » خدا او را به جاى ( فرو بردن ) خشمش چنين پاداش دهد .\r\n2 - هر كه خشمى را فرو برد كه بتواند آن را اعمال كند ( و انتقام بگيرد ) خدا دلش را روز قيامت از رضاى خود پر كند . در حديث مىگويد : خداوند دلش را روز قيامت از امنيت و ايمان پر كند .\r\n3 - از دوست‌ترين راه بنده به سوى خداى عزوّجلّ نوشيدن دو جرعه است : جرعه خشمى كه با خويشتن دارى روشن كند ، جرعه مصيبتى كه با صبرش برگرداند .\r\n21 - مدارا و نرمى با مردم :\r\n1 - سه خصلت اگر در كسى نباشد هيچ كارش تمام نيست ، پرهيزگارى كه او را از نافرمانى خدا باز دارد ، خلقى كه به سبب آن با مدارا و سازگارى كند و حلم و بردبارى كه نادانى نادان را با آن رد كند .\r\n2 - رسول‌خدا ( ص ) مىفرمايد : پروردگارم مرا به مدارا كردن با مردم امر فرموده است ، همان‌گونه كه به اداى فرايض امرم نموده است .\r\n3 - سازگارى و مدارا كردن با مردم نصف ايمان و نرمى با آنان نصف زندگى است .\r\n4 - براى هر چيز قفلى است و قفل ايمان ، رفق و نرمى ( با مردم ) است .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\n22 - انصاف و عدل :\r\n1 - سه كسى است كه نزديك‌ترين خلق به خداى عزوجلّ در روز قيامت‌اند كه از حساب فارغ شود : مردى كه قدرتش او را وادار نكند كه در خشم بر زير دستش ستم كند ، و مردى كه ميان دو كس ميانجى شود ، و به اندازه جوى از يك عليه ديگرى طرفدارى نكند . و مردى كه حق را گويد ، چه به سود يا زيانش باشد ( انصاف داشته باشد ) .\r\nدرباره تأكيد بر انصاف بيست حديث يا بيشتر وجود دارد كه اهميت آن را آشكار مىسازد و انصاف روابط خوب اجتماعى را تضمين مىكند و اين بىانصافىها است كه روابط مذكور را ضعيف مىگرداند .\r\nانصاف پيروى از حق است حتى اگر عليه او مىباشد ، انصاف يعنى آن‌چه كه براى خود نمىپسندى براى ديگران هم مپسند ، و آن‌چه براى خود مىخواهى براى ديگران هم آن را بخواه . 2 - عدل شيرين‌تر از آبى است كه به تشنه كام و جگر سوخته رسد : چه گشايشى است در عدل زمانى كه در امرى عدالت شود هر چند كه كم باشد .  « إِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ ذِي الْقُرْبى »  ( قرآن ) .\r\n\r\n23 - صله رحم يا پيوند با خويشان :\r\nصله رحم يكى از واجبات شرعى و قطع آن از محرمات كبيره است و قرآن كريم درين مورد تأكيد دارد :   « وَ اتَّقُوا اللَّهَ الَّذِي تَسائَلُونَ بِهِ وَ الْأَرْحامَ إِنَّ اللَّهَ كانَ عَلَيْكُمْ رَقِيباً » .  \r\nدر حديثى دارد كه گاهى از عمر اناسن سه سال باقى مانده ولى به خاطر صله رحم ، عمر او سىسال مىشود . و گاهى از عمر انسان سى سال باقى مانده كه به خاطر قطع رحم سه سال مىشود .\r\nصله رحم طبق حديث ديگر سبب تزكيه كارها و نمو اموال و رفع بلا و سهولت حساب ( روز قيامت ) و تأخير در اجل مىشود .\r\nدر حديثى از حضرت رسول خدا ( ص ) مىخوانيم : حاضر و غايب است خود و آنانى كه در پشت پدران و زاهدان زنان‌اند تا روز قيامت ، سفارش مىكنم كه صله رحم كنند اگر چه به فاصله يك سال راه باشد ، زيرا صله رحم جزء دين است .\r\nدر حديث ديگرى آمده است : صله رحم خلق را نيكو و دست را باز و نفس را پاكيزه و روزى را زياد و مرگ را به عقب مىاندازد .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nاز ابوذر نقل شده كه از رسول خدا ( ص ) شنيدم كه مىفرمود : رحم و امانت در دو جانب صراطند و چون صله رحم كننده و امانت نگهدار بر صراط گذرد ، به بهشت رسد و چون خائن امانت و قاطع رحم از آن بگذرد ، هيچ عملى با وجود اين دو گناه سودش نبخشد و صراط در آتش دوزخ سرنگونش كند .\r\nو عنه ( ص ) ثواب صله رحم از همه اعمال زودتر مىرسد ، روايات درين مورد زياد است تنها در ج 2 اصول كافى 32 حديث نقل شده است .\r\nبرادران و خواهران و عموها و عمه‌ها و خاله‌ها و خالوها ( ماماها ) و اولاد آنان و اولاد اولاد آنان و اجداد و اولاد و اولاد اولاد ، همه ارحام انسان گفته مىشود بايد انسان رحم را در حق آنان مراعات كند .\r\nصله رحم را مىشود به رفت و آمد بين خويشاوندان مذكور و احسان به يكديگر به مقدار متعارف تفسير كرد و قطع اين مقدار را حرام و از گناهان كبيره دانست ، و الله الموفق . \r\n24 - احسان و احترام والدين :\r\nدرين باره آن قدر تأكيداتى در قرآن مجيد و احاديث شريفه صورت گرفته كه همه كس به لزوم و اهميت آن در اسلام آگاهند كه محتاج به نقل آيات و روايات نيست و بد كننده به پدر و مادر ( عاق الوالدين ) طبق بعضى از روايات بوى بهشت به مشامش نمىرسد .\r\nخداوند جوانان را از بىاحترامى به والدين نجات دهد كه روسياهى آخرت و دنيا مىباشد .\r\n\r\n25 - احترام به پيران :\r\n1 - تجليل مسلمان مو سفيد از تجليل خداوند است .\r\n2 - از ما نيست كسى كه بزرگسال ما را احترام نكند و به خورد سال ما ترحم ننمايد .\r\nتوجه : درباره زن و شوهر و اولاد و همسايگان و معلمين و شاگردان و فقراء و ساير اصناف اجتماع نيز رواياتى وارد شده است كه ذكر همه ، كلام را طولانى مىكند و ما فقط به يك فصل ديگر كه وظيفه افراد را به عموم بيان مىدارد اكتفا مىكنيم ، و الله الهادى . \r\n26 - درباره عموم مسلمان‌ها :\r\n1 - عن رسول الله ( ص ) هر كه صبح كند و به كارهاى مسلمانان همت نگمارد مسلمان نيست .\r\n2 - و عنه ( ص ) عابدترين مردم كسى است كه نسبت به همه مسلمانان خيرخواه‌تر و پاكدل‌تر باشد .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n3 - از رسول خدا ( ص ) سؤال شد محبوبترين مردم نزد خداوند كيست ؟ فرمود هر كس نفعش به مردم بيشتر برسد ( انفع الناس للناس ) .\r\n4 - هر كه تجاوز آب يا آتشى را از گروهى از مسلمين بگرداند بهشت برايش واجب گردد .\r\nدر قرآن مىخوانيم :  « وَ قُولُوا لِلنَّاسِ حُسْناً »  يعنى به مردم حرف نيكو بگوييد .\r\nدر خبرى آمده است : و جُز خير ( در حق آنان ) نگوييد تا حقيقت را بدانيد .\r\nباز در قرآن شريف دستور داده شده همكارى در خوبى و تقوى نماييد و برگناه و تجاوز همكارى نكنيد .\r\n\r\nتكميل :\r\nتمام افعالى كه به روابط اجتماعى و اعتماد عمومى آسيب مىرساند در شريعت اسلامى ممنوع گردانيده شده است ، مانند غيبت ( بدگويى مردم پشت سرشان ) تهمت ( نسبت دادن مردم به بدى به مجرد احتمال و گمان ) و افتراء و دروغ و دشنام و فحاشى و گمان بد ه مردم و ظلم و تجاوز به جان و ناموس مردم و مانند خيانت و رشوت‌ستانى و اذيت و تحقير ديگران و دزدى و غصب ، حجاب زنان - طورى كه در بعضى از كتب ديگر خود شرح داده‌ام - از يك سلسله بىنظمىهاى اجتماعى جلوگيرى مىكند .\r\nبه طور خلاصه دين اسلام با پروگرام جامع و برنامه همه جانبه ، تمام روابط اجتماعى را به طور دقيق مورد عنايت قرار داده است و از تضعيف يا نابودى اين روابط جلوگيرى به عمل آورده و به آن‌چه كه به تحكيم و تقويت اين روابط كمك مىكند دستور داده است و ثواب‌هاى اخروى زيادى براى انجام آن‌ها مدنظر قرار داده است .\r\nاگر خطيبان و مبلّغان و مؤلّفان و راديو و تلويزيون و نشريات و معلمان و استادان در ليسه‌ها و پوهنتون ، فرهنگ اسلامى را در روابط اجتماعى انسان‌ها ترويج و مردم را به عمل به آن تشويق كنند ، محيط ما مانند يك چمن پر گل معطر مىشود و مشكلات پليس و محاكم تا حدود زيادى تخفيف پيدا مىكند .\r\nكدام مذهب و كدام مسلك تا اين حد به روابط اجتماعى انسان‌ها دقت فرموده و توازن عادلانه را در عالم تشريع بين اصناف جامعه برقرار نموده است ، همانند قوه جاذبه عمومى كه كرات را با نظام خواص برقرار نگهداشته شده است .  « صُنْعَ اللَّهِ الَّذِي أَتْقَنَ كُلَّ شَيْءٍ » . \r\nما مسلمان‌ها به حسب وجدان انسانى و دينى خود چه عذرى خواهيم داشت اگر از تعليمات و دستورات دينى خود در روابط اجتماعى و اقتصادى و معنوى چشم پوشى كنيم و از هدايات اسلامى خود استفاده نبريم و در منجلاب بدبختىها اجتماعى و روانى پوسيده شويم .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nخواننده عزيز قضاوت با خودت مىباشد ، و خدا هدايت كننده است .\r\nاين رساله به مدت سه روز به سر رسيد . « و لله الحمد اولًا و آخرا » .\r\n\r\n27 - دو مطلب مهم :\r\nاول - در تشريع اسلامى ، اجتماع و جمعيت نقش بىنظيرى دارد . 1 - اجتماع روزانه :\r\nمسلمانان شديداً مورد تشويق قرار گرفته‌اند كه نمازهاى پنجگانه خود را در جماعت و در مساجد با هم بخوانند ، و اين اجتماع چون روحانى و معنوى است اثرات خود را دارد .\r\n2 - اجتماع هفته‌اى :\r\nكه اين اجتماع در مقادير بيشترى در ضمن نماز جمعه صورت مىگيرد درين اجتماع دو خطبه بر امام جماعت فرض است كه مىتواند به معنويت و اخلاق و تحكيم روابط اجتماعى و توجه به خدا و دورى از گناه و آلودگى و تقويت همكارى آنان كمك كند .\r\n3 - اجتماعات سالانه :\r\nالف - در نماز عيد فطر و عيد قربان كه دو روز شادى مسلمانان است و مردم در نماز جماعت و دعا جمع مىشوند و با هم معانقه و روبوسى مىكنند .\r\nب - در ايام ولادت‌ها و وفيات دينى و مذهبى ، مانند ميلاد النبى ( ص ) « 1 »  و غيره و اين ايام در بين شيعيان بيشتر است .\r\n\r\n","description":"","footnote":" ( 1 ) . اتفاقاً در اين روزها در كابل جلسات متعددى براى تجليل از تولد با بركت حضرت خاتم النبيين ( ص ) دائر مىشود و نگارنده در چندين جلسه نيمه رسمى و خصوصى ( حتى امروز هم دعوت شده ) شركت و سخنرانى كرده‌ام . ( 6 / 3 / 81 - 14 ربيع الاول 1423 ) . ","page_name":" 48 ","page_number":48},
  {"content":"\r\n\r\nج - بزرگترين اجتماع سالانه مسلمانان در موسم حج است كه در مكه مكرمه و منى و مشعر و عرفات و مدينه منوره صورت مىگيرد كه فعلًا به تعداد دو ميليون نفر تقريباً - شركت مىكنند ، و اين اجتماع آهسته آهسته داراى اثرات مىشود .\r\nالبته تشويق اسلام به تشييع جنازه و عيادت از مريضان نيز نوع ديگر از اجتماعات متسلسل است .\r\nدوم - نظر اسلام به مردم و جامعه بسيار عالى و در خور توجه مىباشد .\r\n* * * * *\r\n\r\n","description":"","footnote":"","page_name":" 49 ","page_number":49},
  {"content":"\r\n . \r\n\r\n","description":"","footnote":"","page_name":" 50 ","page_number":50}
  ]