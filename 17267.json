[
  {"content":"\r\n\r\nبسم الله الرحمن الرحيم\r\nپژوهشى دربارهء\r\nانجيل و مسيح\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nموضوع :\r\nاديان و مذاهب : 19 ( اديان و مذاهب : 18 )\r\nگروه مخاطب :\r\n- تخصصى ( طلاب و دانشجويان )\r\n- عمومى\r\nشماره انتشار كتاب ( چاپ اول ) : 2072\r\nمسلسل انتشار ( چاپ اول و باز چاپ ) : 5084\r\nكاشف الغطاء ، محمد حسين ، 1877 - 1954 م .\r\n[ التوضيح فى بيان ما هو الانجيل و من هو المسيح . فارسى 
  ]\r\nپژوهشى درباره انجيل و مسيح / محمد حسين كاشف الغطاء ؛ ترجمه و توضيحات استاد سيد هادى خسروشاهى . - قم : مؤسسه بوستان كتاب ( مركز چاپ و نشر دفتر تبليغات اسلامى حوزه علميه قم ) ، 1390 .\r\n[ 192 
  ] ص . - ( مؤسسه بوستان كتاب ؛ 2072 ) ( اديان و مذاهب ؛ 18 ؛ اديان و مذاهب ؛ 19 )\r\n3300 تومان : ISBN 978 - 964 - 09 - 0946 - 1\r\nفهرست نويسى بر اساس اطلاعات فيپا .\r\nص . ع . به انگليسى :\r\nAyatullah shikh Muhammad Hussain Kashef - ul - gheta . A research on Bible and Jesus\r\nكتابنامه به صورت زيرنويس .\r\nنمايه .\r\n1 . مسيحيت - دفاعيه‌ها و رديه‌ها . 2 . كتاب مقدس . عهد جديد - دفاعيه ها و رديه ها . 3 . عيسى مسيح . الف . خسروشاهى ، سيدهادى ، 1317 - ، مترجم . ب . دفتر تبليغات اسلامى حوزه علميه قم . مؤسسه بوستان كتاب . ج . عنوان . د . عنوان : التوضيح فى بيان ما هو الانجيل و من هو المسيح . فارسى . ه‍ . عنوان : توضيح درباره : انجيل و مسيح .\r\n9041 ت 7 آ / 1105 BT\r\n473 / 239\r\n1390 شماره كتاب شناسى ملى : 2542420\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nپژوهشى دربارهء\r\nانجيل و مسيح\r\nآية الله شيخ محمد حسين كاشف الغطاء\r\nترجمه و توضيحات : استاد سيدهادى خسروشاهى\r\nبوستان كتاب\r\n1390\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبوستان كتاب\r\nپژوهشى دربارهء انجيل و مسيح\r\nنويسنده : آية الله شيخ محمدحسين كاشف الغطاء\r\nترجمه و توضيحات : استاد سيدهادى خسروشاهى\r\nناشر : مؤسسه بوستان كتاب ( مركز چاپ و نشر دفتر تبليغات اسلامى حوزه علميه قم )\r\nليتوگرافى ، چاپ و صحافى : چاپخانه مؤسسه بوستان كتاب / نوبت چاپ : اول / 1390\r\nشمارگان : 1200 / بها : 3300 تومان\r\nتمامى حقوق محفوظ است\r\nprinted in the Islamic Republic of iran\r\nدفتر مركزى : قم ، خ شهدا ( صفائيه ) ، ص پ 917 / 37185 ، تلفن : 7 - 7742155 نمابر : 7742154 تلفن پخش : 7743426\r\nفروشگاه مركزى : قم ، چهار راه شهدا ( عرضه 12000 عنوان كتاب با همكارى 170 ناشر )\r\nفروش عمده و مركز اطلاع رسانى : قم ، چهار راه شهدا ، جنب ورودى دفتر تبليغات اسلامى ، تلفن : 7743179\r\nفروشگاه شماره 2 : تهران ، ميدان فلسطين ، خ طوس ، كوچه تبريز ، پلاك 30 ، تلفن : 88956922 - 09395992089\r\nفروشگاه شماره 3 : مشهد ، چهار راه خسروى ، مجتمع ياس ، جنب دفتر تبليغات اسلامى شعبه خراسان رضوى ، تلفن : 2233672\r\nفروشگاه شماره 4 : اصفهان ، چهار راه كرمانى ، جنب دفتر تبليغات اسلامى شعبه اصفهان ، تلفن : 2220370\r\nفروشگاه شماره 5 : اصفهان ، ميدان انقلاب ، جنب سينما ساحل ، تلفن : 2221712\r\nفروشگاه شماره 6 ( ويژه جوانان ) : قم ، ابتداى خيابان شهدا ، تلفن 7837102\r\nپخش پكتا ( پخش كتب اسلامى و انسانى ) ، تهران ، خ حافظ ، نرسيده به چهار راه كالج ، نبش كوچه بامشاد ، تلفن : 88940303\r\nاطلاع از تازه هاى نشر از طريق پيام كوتاه ( SMS ) ، با ارسال شماره همراه خود به 10002155 و يا ارسال درخواست به :\r\nپست الكترونيك : E - mail : info @ bustaneketab . com\r\nجديدترين آثار مؤسسه و آشنايى بيشتر با آن در وب سايت :\r\nhttp : / / www . bustaneketab . com\r\nبا قدردانى از همكارانى كه در توليد اين اثر نقش داشته اند :\r\nاعضاى شوراى بررسى آثار / دبير شوراى كتاب : جواد آهنگر / سرويراستار : ابوالفضل طريقه دار / ويراستار : عباسى جبارى مقدم / چكيده عربى : خليل العصامى / چكيده انگليسى : يحيى داورى / فيپا : مصطفى محفوظى / مسئول واحد حروف نگارى : احمد مؤتمنى / اصلاحات حروف نگارى : الهام قره گزلو و خديجه برزگر / صفحه آرايى : عزيزه همتى و احمد اخلى / كارشناس و كنترل نمونه خوانى : محمدجواد مصطفوى / نمونه خوانى : حسن حسنى و سيدكاظم رضوى / بازخوانى نهايى متن : حامد طاهرى نيا / نظارت و كنترل آماده سازى : ولى قربانى / كنترل فنى صفحه آرايى : سيدرضا موسوى منش / كارشناس طراحى و گرافيك : مسعود نجابتى / طراح جلد : باسم الرسام / مدير توليد : عبدالهادى اشرفى / اداره آماده سازى : حميدرضا تيمورى / اداره چاپخانه : مجيد مهدوى و ساير همكاران ليتوگرافى ، چاپ و صحافى .\r\nرئيس مؤسسه\r\nسيد محمد كاظم شمس\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nاهدا\r\nبه : ميسيون‌هاى مسيحى در خاورميانه\r\nبه : اداره كنندگان راديو « صداى انجيل »\r\nبه : جوانان مسلمان و مسيحى ايران\r\nبه : هواداران آشنايى با انديشه‌هاى مبشرّان\r\nبه : دوستداران شناخت « كتاب مقدّس »\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nمقدمه‌ها\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمقدمه‌اى بر چاپ جديد\r\nهجوم همه جانبهء امپرياليسم غرب ، به جهان اسلام در كليت آن ، شامل همه زمينه‌هاى فرهنگى ، اجتماعى ، اقتصادى ، مذهبى و نظامى است . . . ، يعنى به موازات حمله رسمى و علنى نظامى به كشورهاى اسلامى مانند عراق و افغانستان و تحريم اقتصادى ايران ، سودان و سوريه . . . و نشر گستردهء مبادى فرهنگ غربى براى تخريب زيرساخت‌هاى نظام اجتماعى بلاد اسلامى از طريق ماهواره‌ها ، دانشگاه‌ها ، وسائل ارتباط جمعى ، اغفال نسل جوان مسلمان و جذب فرهيختگان ، به نبردى بى امان بر ضد مبادى ، اصول و فرهنگ اسلامى در جوامع اسلامى دست زده است .\r\nدر اين بعد از جنگ امپرياليستى ، علاوه بر سرمايه گذارى وسيع و گستردهء چند ده ميلياردى در زمينه تأليف و تنظيم و نوشتن كتاب‌ها و مقالات و ترسيم كاريكاتورها و ساخت فيلم‌ها - براى مبارزه با اصول اسلامى و قداست‌زدايى از راه و اهانت به مقدسات مسلمانان - پيشقراولان و طليعه داران حملهء مذهبى آن كه پدران روحانى و اربابان كليسا و در رأس آن‌ها ، واتيكان و پاپ اعظم هستند ، سخت به تلاش و تكاپو افتاده‌اند و هم اكنون در سراسر جهان اسلام و در ميان اقليت‌هاى مسلمان در دنياى غرب ، ضمن ايجاد جوّ روانى اسلام هراسى به نشر مبادى عقيدتى - تثليثى خود ، توسط تنصيرگران رسمى كه خود آن را تبشيريان مىنامند ، با وسائل گوناگون ، از نشر\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nفيلم ، كتاب ، پخش سى دى و دعوت به گفت‌وگوهاى حضورى و تشكيل كليساى خانگى به فعاليت مىپردازند و به جذب نيروهاى جوان ناآگاه و به دور از آشنايى با مبانى اسلامى ، اقدام مىكنند . . . .\r\nو در همين راستا ، طبق گزارش رسمى رسانه‌هاى ايران ، تلاش‌هاى سازمان يافته براى گسترش هدف‌مند كليساهاى خانگى در برخى از شهرهاى مذهبى به مرحله حادى رسيده است و به گزارش « عصر ايران » مثلًا طى چند ماه اخير تأسيس كليساى خانگى در شهر مشهد گسترش پيدا كرده و اخبار رسيده از كشف دويست كليساى خانگى در اين شهر حكايت دارد و اين امر در حالى اتفاق مىافتد كه تاكنون اخبار و گزارش‌هاى فراوانى از نقاط مختلف كشور مبنى بر حضور گستردهء مبلّغان مسيحيت و توزيع رايگان كتب آيين مسيحيت ، به ويژه كتاب انجيل در رسانه‌هاى مختلف اعلام گرديده است . . . اما حضور اين افراد در شهر مشهد مقدس ، حاكى از برنامه ريزىهاى گسترده عوامل استكبار براى سست نمودن اعتقادات جوانان اين مرز و بوم دارد . . . كليساهاى خانگى ، منازلى هستند كه كشيشان مسيحى يا افراد تازه جذب شده ، مالكيت يا اجاره آن‌ها را در اختيار دارند . . . اين محل‌ها از سوى سازمان‌هاى كليسايى با مبالغ قابل توجهى اجاره مىشوند تا توسط مالك ، امور جذب در آن‌ها صورت بگيرد . اين مكان‌ها عمدتاً شاهد مراجعه جوانان تازه جذب شده هستند .\r\nهم‌چنين برخى از كتاب‌ها ، سىدىها ، جزوات شب نامه‌اى و وبلاگ‌هاى اينترنتى از اين اماكن تهيه و توزيع و به روز رسانى مىشوند . بيشترين آمار در خصوص كليساهاى خانگى مربوط به شهرهاى مشهد ، تهران ، كرج ، رشت و لاهيجان است . . . و طبق اطلاع موثق از گيلان ، فقط در « لاهيجان » توانسته‌اند چهل جوان مسلمان را « غسل تعميد » بدهند و حتى در تهران ، پايتخت جمهورى اسلامى ايران ، در خيابان‌هاى اصلى و چهار راه‌ها و در مقابل دانشگاه‌ها و مراكز فرهنگى و مدارس ، به پخش و توزيع رايگان « كتاب مقدس » و رساله‌ها و جزوه‌هاى تبشيرى مىپردازند كه\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nهمگان شاهد و ناظر چگونگى آن هستند .\r\nاين اقدام يا هجمه مذهبى - صليبى ، برضد دين اسلام ، پس از سخنرانى چندى پيش پاپ بنديكت دوم ، در يك دانشگاه آلمانى ، برضد پيامبر اسلام صلى الله عليه و آله و اصول عقايد اسلامى آغاز گرديد كه در اغلب كشورهاى اسلامى ، به‌ويژه در مناطق حساس و بحرانى از جمله : مصر ، ايران ، عراق ، تاجيكستان ، آذربايجان ، افغانستان ، سودان ، تركيه و كشورهاى عربى حوزه خليج فارس ، دامنه آن از شدت و وسعت بيشترى برخوردار بود .\r\nدر قبال اجراى اين توطئه خطرناك ، همگام با اعمال و روش هايى كه در سقوط اندلس به كار بردند ، مسئولان مربوطه وظايفى دارند كه اميدواريم خود به آن عمل كنند . . . اما وظيفه ما ، در اين راستا ، نشر حقايق درباره كتاب مقدس آقايان و انديشهء مسيحيت است و بايد به‌طور منطقى و مستدل ، به شكل كتاب و نشريه و فيلم و سىدى و . . . در اختيار عموم به‌ويژه جوانان قرار گيرد . . . .\r\nالبته اين خطر و هجمه ، ويژه عصر ما نيست . . احبار و رهبان و پدران ارباب كليساها ، براى سد راه خدا ، در طول تاريخ ، پس از ظهور اسلام به اجراى روش‌هاى غيراخلاقى زيادى دست زده‌اند و هميشه و درحد توان و موقعيت خاص جغرافيايى در اين راه فعال بوده و كار كرده‌اند .\r\n. . . يك قرن پيش ، طبق نوشتهء آيةاللَّه شيخ محمد حسين آل كاشف الغطاء ، اين اقدامات ، در مصر و عراق به اوج رسيده بود و معظم‌له هم ، به همين دليل به تأليف و نشر كتابى در دو جزء ، در تشريح مبانى انجيل و عقيده مسيحيت ، با استناد به كتاب مقدس مسيحيان پرداخته‌اند كه در مقدمه جزء اول و جزء دوم كتاب ، خود به چگونگى آن اشارتى دارند .\r\nجزء اول اين كتاب در تاريخ 1332 ق ، در « قاهره » تأليف و منتشر گرديد و جزء دوم آن با تأخيرى پانزده ساله به دلايلى كه مؤلف معظم در مقدمه جزء دوم به آن اشاره كرده‌اند ، در سال 1346 ق ، در بغداد به رشته تحرير در آمد و به چاپ رسيد . . . و\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nهمان‌طور كه در مقدمهء نخست آورده‌ام ، ترجمه خلاصه‌اى از اين كتاب را نيم قرن پيش توسط اين‌جانب در شهر « تبريز » توسط مؤسسه سروش ، انتشار يافت . . . و ترجمه كامل‌تر آن در سال 1384 ق ، در حوزه علميه قم به پايان رسيد و چندين بار چاپ و منتشر گرديد . . . .\r\nو اينك با توجه به شرايطى كه به‌وجود آمده و به گوشه‌اى از چگونگى آن اشارت رفت ، به تجديد چاپ آن كتاب ، پس از تجديدنظر و ويرايش جديد ، اقدام مىشود تا در اختيار جوانان مسلمان ايران قرار گيرد .\r\nنسخه‌هاى چند چاپ گذشتهء اين كتاب ، با اين‌كه از جهاتى كامل نبود ، مورد استقبال شديد علاقمندان به اين قبيل مباحث قرار گرفت و ناياب گرديد . اكنون خوش‌وقتيم كه چاپ پنجم آن را پس از تجديدنظر كامل در ترجمه و تطبيق آن با متن اصلى و افزودن مباحثى در پاورقىها و يادداشتى دربارهء « مسيح و مريم در قرآن » در آغاز مقدمه‌ها ، در اختيار شما قرار مىدهيم .\r\n* * * در ترجمهء آيات اناجيل كه در متن عربى كتاب نقل شده بود ، دقت كافى به عمل آمد و متن آن آيات از ترجمهء فارسى عهد جديد - اناجيل - چاپ لندن نقل گرديد ومدارك مطالب‌متن‌كتاب با ذكر شماره دقيق‌آيات درپاورقىها آورده شد .\r\nبه عبارت ديگر ، هر مطلبى را كه مؤلف به آن اشاره كرده ، يا از متن كتاب مقدس - عهد قديم و عهد جديد - آن را نقل كرده‌ايم يا به كتاب و شماره باب و آيه آن اشاره نموده‌ايم و اين‌ها از جمله مزايايى است كه متأسفانه چاپ‌هاى قبلى فاقد آن بود . . .\r\nاميدواريم كه اين كوشش ، در نزد خداوند ، بىپاداش نباشد .\r\nسيد هادى خسروشاهى\r\nقم مركز بررسىهاى اسلامى\r\n15 / 8 / 1389\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nمسيح و مريم در قرآن\r\nعلامهء بزرگوار ، مرحوم آيةاللَّه كاشف‌الغطاء مىنويسد كه اگر تعريف و تمجيدقرآن مجيد نبود ، مريم و مسيح عليهما السلام فاقد آن عظمت و قداستى بودند كه هم‌اكنون در جهان بشريت دارند ، زيرا كه اناجيل چهارگانهء مورد اعتماد مسيحيان ، چهره درخشانى از مريم و مسيح عليهما السلام را ترسيم نمىكنند ، بلكه انسان در يك بررسى اجمالى و حتى سطحى اين اناجيل به مطالبى در رابطه با سابقهء زندگى ، اخلاق و كردار آن دو بزرگوار برمىخورد كه از نقل آن‌ها هم شرم مىدارد . . . .\r\nمرحوم آيةاللَّه كاشف‌الغطاء ، اين حقيقت را به طور اجمال در اين كتاب كه هم‌اكنون در اختيار شما قرار مىگيرد ، با استناد به « آياتى » از اين اناجيل به اثبات مىرساند و با اين‌كه نخستين چاپ آن در قاهره و بغداد به سال 1912 م - حدود هشتاد سال پيش - برمىگردد ، موضوع آن ، هم‌چنان تازگى دارد ، به ويژه براى كسانى كه آشنايى دقيق با اناجيل چهارگانه - كتاب مقدس مسيحيت كنونى - ندارند مىتواند روشنگر و سودمند باشد .\r\nالبته كتاب به گوشه‌هايى از محتويات اناجيل دربارهء مريم و مسيح اشاره مىكند و نشان مىدهد كه نويسندگان اين اناجيل ، چه برداشتى از زندگى و عملكرد آن دو بزرگوار داشته‌اند .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nدر قبال اين نوع انديشه انحرافى ، قرآن مجيد در آيات بسيارى ، قداست و طهارت و عصمت مريم و مسيح را تأكيد مىكند و شخصيت و عظمت واقعى آن دو بزرگوار را به وضوح اثبات مىنمايد .\r\nدر واقع اگر ما هنگام مطالعه يا قرائت قرآن مجيد كمى بيشتر دقت و تأمل كنيم ، خواهيم ديد كه تعظيم و تكريم قرآن مجيد در تطهير حضرت مريم و تجليل حضرت مسيح ، در عالىترين ، زيباترين و عميق‌ترين شكل انجام پذيرفته است تا آن‌جا كه بىترديد ، انجيل‌هاى رسمى موجود ، هرگز نمىتوانند در اين رابطه با قرآن مجيد مورد مقايسه قرار گيرند .\r\nقرآن مجيد در مقابل اتهامات بىاساس قوم يهود ، به طور دقيق و مستند از قداست و طهارت حضرت مريم دفاع مىكند و كارهاى فوق بشرى حضرت عيسىمسيح را چون ناشى از اذن خداوند است ، صحيح و معتبر مىداند .\r\nعلاوه بر اين ، قرآن مجيد براى اثبات عظمت و قداست حضرت مسيح ، پيامبر پاك خدا ، بخش قابل توجهى از آيات قرآن را به حضرت مريم و مسيح و پيروان او اختصاص مىدهد ، تا آن‌جا كه در مجموع ، بالغ بر 175 آيه شامل 3163 كلمه - معادل 1 / 4 % كل كلمات قرآن - در اين رابطه در قرآن مجيد آمده است كه نشان‌دهنده اهتمام خاص اين كتاب آسمانى به اين موضوع است .\r\nبراى شناخت « آمارگونه » ، ترتيب و توزيع آيات مربوط به عيسى و مريم و پيروان مسيح و تعداد كلمات موجود در قرآن و كيفيت نزول آن‌ها در 23 سال دوران پيامبرى حضرت محمد صلى الله عليه و آله جدول‌هاى زير مىتوانند براى اهل تحقيق ارزنده و سودمند باشند . « 1 »\r\n\r\n\r\n","description":"","footnote":"\r\n( 1 ) . ر . ك : بازگشت به قرآن ، ج 7 ، قرآن و مسيحيان .\r\n","page_name":" 18 ","page_number":18},
  {"content":"\r\n\r\nنمايش تصوير\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nنمايش تصوير\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nجدول آيات و كلمات قرآن\r\nدربارهء حضرت مريم ، حضرت عيسى و مسيحيان\r\nنمايش تصوير\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nنمايش تصوير\r\n. . . مراجعه به اين جدول‌ها و بررسى آيات مورد اشاره به خوبى روشن مىسازد كه اسلام براى گفت‌وگو و تفاهم اصولى و منطقى با دنياى مسيحيت ، آمادگى كامل را دارد « 1 » و اين « رهبرى مسيحيت » است كه بايد با تجديدنظر كلى در رفتار خود ، در قبال اسلام و كشورهاى اسلامى به اين نداى منطقى پاسخ مثبت بدهد و خود را با مجالس تشريفاتى « دعا و دود و بخور » براى ايجاد تفاهم بين « مذاهب و اديان » سرگرم نسازد .\r\nبىشك چارچوب اين ديالوگ از ديدگاه ما روشن است . اين ديدگاه برگرفته از نص صريح قرآن مجيد است كه به وضوح اعلام مىدارد : « قُلْ يا أَهْلَ الكِتابِ تَعالَوْا إِلى كَلِمَةٍ سَواءٍ بَيْنَنا وَبَيْنَكُمْ أَلّا نَعْبُدَ إِلّا اللَّهَ وَلا نُشْرِكَ بِهِ شَيْئاً . . . » « 2 » ؛ بگو : اى اهل كتاب ، بياييد به سوى كلمه حقى كه ميان ما و شما مشترك است و آن اين‌كه جز خداى يكتا هيچ كس را نپرستيم و هيچ چيز را با او شريك قرار ندهيم . . . .\r\nاميدواريم كه اين تذكار مورد توجه مسيحيان و رهبرى دنياى مسيحيت قرار گيرد\r\n\r\n\r\n","description":"","footnote":"\r\n( 1 ) . در اين باره ر . ك : تفسير الميزان ، تأليف علامه طباطبائى ، بخش مربوط به حضرت مريم و عيسى عليهما السلام .\r\n( 2 ) . آل عمران ، آيه 64 .\r\n","page_name":" 22 ","page_number":22},
  {"content":"\r\n\r\nتا با تفاهم واقعى ، بين اديان آسمانى و پيروان انبياى الهى بتوان در نجات بشريت كوشيد . . . .\r\nسيد هادى خسروشاهى « 1 »\r\nمهر 1369 - 1990 م ، رم ، ايتاليا\r\n\r\n\r\n","description":"","footnote":"\r\n( 1 ) . . . . در سفر موقت اخير به « واتيكان » ، اين بحث به عنوان مقدمه براى كتاب مريم و مسيح در قرآن كه به زبان ايتاليايى در « رم » منتشر مىگردد ، نوشته شد و به تناسب موضوع اين كتاب ، به عنوان مقدمه چهارمين چاپ ، براى استفادهء علاقه‌مندان نقل مىشود . اميد است كه مورد قبول حق‌تعالى قرار گيرد .\r\n","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\n\r\nضرورت و لزوم شناخت مسيحيت\r\n« لا الهَ الّا اللَّه وَ لا نَعْبُدُ الّا ايَّاه »\r\n. . . در اين مقدمه قصد ورود در مندرجات كتاب را ندارد و نمىخواهد مزه مطالب را در كام خواننده رقيق نمايد ، به علاوه اظهارنظر در صحت و سقم استنباط ، وقتى صحيح است كه دراين زمينه تفحص و تفكرى بيشتر از مؤلف كرده ، صلاحيت خاصى دارا باشد . خواننده خود با تعمق و انتقاد مىتواند قضاوت نمايد و لذت ببرد .\r\nآنچه ذيلًا تصديع مىشود از نظر كلى امر ، و تذكراتى چند است :\r\nاز نظر كلى امر ، موضوع كتاب يعنى مجادله با اهل كتاب به منظور اثبات حقانيت‌پيامبر اسلام صلى الله عليه و آله مطلبى است بسيار قديمى و شايد اشخاص زيادى به صرف شنيدن يا ديدن نام كتاب ، خرده بگيرند و بگويند در چنين دوران علم و تمدن و آزادى افكار ، پيش كشيدن بحث‌هاى كهنه تعصب‌انگيز مذهبى ، چه لطفى دارد ؟\r\nمع‌ذلك در همين دوران علم و تمدن ، هر سال از مهد علم و تمدن مطالعات و تحقيقات جديدى به عمل مىآيد كه با استفاده از آزادى افكار ، پرده‌هاى چركين و خونين را كه جهالت‌ها و عصبيت‌هاى قرون سابق مسيحيت بر چهرهء درخشان و پاك اسلام كشيده بود ، يكى پس از ديگرى پس مىزند و حق و حقيقت را كه هر لحظه بيشتر تشنهء آن مىباشد ، به جهانيان عرضه مىدارد .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nمجادله با اهل كتاب از همان اوان بعثت حضرت ختمى مرتبت صلى الله عليه و آله افتتاح شد و مسلماً تا زمانى هم كه ملل مسلمان و مسيحى و يهودى وجود خواهد داشت و تا زمانى كه در وجدان هر فرد متدين و بلكه هر فرد متفكر ، خاصيت تحقيق و خصوصيت ترديد و انتقاد زبانه مىكشد ، اين بحث ادامه خواهد داشت .\r\nالبته شروع جدال و برافراشتن علم نزاع از طرف خود اهل كتاب شد و بسيار طبيعى بود كه چنين باشد ، زيرا كه انسان بنا به فطرت دفاع نفس و غريزه ارتجاعى در برابر هر نوظهور ، عكس‌العملى ابراز مىدارد .\r\nعكس‌العمل در زمينه دارايىهاى معنوى و مكتسبات فكرى و اعتقادى اتفاقاً خيلى قوىتر از مايملك‌هاى مادى مىباشد ، خصوصاً وقتى شخصى در حريف نوجوان استشمام بهترى و برترى هم نمايد . بعداز مشركين عهد جاهليت كه به زودى خاموش و محو شدند ، پيشوايان يهود و نصرانيت - كه قبلًا افتخار و انتظار طليعه توحيد را داشتند - به عيب‌جويى و تمسخر و پس از آن به مزاحمت و تعرض پرداختند و روز به روز چه در زمان حضرت و چه بعداز رحلت ، دامنه را وسيع‌تر كردند تا جايى كه به اعتراف نويسندگانى مانند « كنت هانرى دو گاسپرى » و « اميل درمنگام » اتهامات را از حدود انصاف و ادب به ماوراى امكان و بدايت رساندند و اختلاف را كه در عهد نجاشى كمتر از خراش شمشير روى خاك بود ، به صورت دره ژرف مخوف و غيرقابل عبورى درآوردند .\r\nفرستاده خدا در برابر اين حمله ، شانه خالى نكرد . شايد مانند هر مدعى و مخترعى كه متاعى تازه به بازار افكار آورده است ، پهلوان دلير از پيدا شدن مبارز شاد شد .\r\nخداوند به يك شرط او را مجاز و مأمور اين كار ساخت :\r\n« أُدْعُ إِلى سَبِيلِ رَبِّكَ بِالحِكْمَةِ وَالمَوْعِظَةِ الْحَسَنَةِ وَجادِلْهُمْ بِالَّتِى هِىَ أَحْسَنُ » ؛ « 1 »\r\n\r\n\r\n","description":"","footnote":"\r\n( 1 ) . نحل ، آيهء 125 .\r\n","page_name":" 26 ","page_number":26},
  {"content":"\r\n\r\nو مردم را با حكمت و پند نيكو به راه پروردگارت دعوت كن و به بهترين وجه ممكن با آن‌ها جدال نما .\r\nيقيناً اگر اين شرط از طرفين رعايت مىشد « 1 » كار نفاق و نقار و جنگ‌ها و خونريزىها به پايه امروز نمىرسيد .\r\n* * * اين تذكر از بابت قديمى بودن و دامنه‌دار بودن موضوع بود كه به اختصار اشاره رفت . مطلب ديگرى كه جا دارد در مقدمه بيان شود و تا حدودِ امكان رفعِ كدورت خاطر و ترديد از خواننده به عمل آيد ، اشكال كار ، دقيق بودن بحث مىباشد ، چه از نظر اجتماعى و ملى و چه از نظر دينى .\r\nاز نظر اجتماعى و ملى ، اين‌كه ما ايرانىهاى شرقىِ مسلمان ، آيا حق داريم به خود اجازه دهيم دربارهء معتقدات ملل مسيحى يعنى مللى كه فعلًا بر ما تفوق دارند و در افكار و آداب و علم و زندگى و اقتصاد و غيره خواه ناخواه رهبر ما شده‌اند ، اظهار نظر كنيم ؟\r\nبسيارى از جوانان - به خيال خود ، روشنفكران - و بعضى از پيشوايان تجدد آيا نگفته‌اند و نمىگويند كه فرنگىها چون همه چيزشان از ما جلوتر است ، حتماً دينشان هم بهتر است و اگر ما عقب‌افتاده و توسرىخور شده‌ايم ، حتماً اسلام سهم بسزايى در اين امر دارد ؟\r\nيكى از فوايد اين كتاب ، عنوان شدن همين مطلب است . قبل از جواب به ايراد بالا ، انصاف بدهيم كه من‌حيث‌المجموع و در عالم مقايسه با خيلى از اروپايىها ، نه تنها از جهات علم و سياست و صنعت عقب هستيم ، بلكه از جنبه اخلاق و فضايل و اعمال\r\n\r\n\r\n","description":"","footnote":"\r\n( 1 ) . بايد اعتراف كرد كه اين شرط بيشتر از جانب مسيحيان و پدران روحانى رعايت نشده و البته جهال مسلمانان نيزمتأسفانه در گذشته بر غرض‌ورزىهاى مسيحيان دامن زده‌اند ( خ ) .\r\n","page_name":" 27 ","page_number":27},
  {"content":"\r\n\r\nنيز بايد حسرت‌زده و دلباخته آن‌ها باشيم ، به حدى كه كم‌كم دارد وجه قياس و اميد تشابه گم مىشود .\r\nولى مذهب اروپايىها - كه خيلى بيشتر از ما پاىبند به آن هستند و در ميان دانشمندان و اداره‌كنندگان اجتماع آن‌ها رواج كامل دارد - از مخترعات قرن بيستم و نوزدهم نيست ، كاملًا قديمى و بلكه قديمىتر از مذهب اسلام ماست . منشأ و مبدأ آن از ساحل تايمز يا خليج مكزيك نمىباشد ، از مشرق و از ميان سرزمينى است كه دين ما را به دنيا داده است .\r\nبنابراين ، از اين بابت خيال خواننده راحت باشد . مؤلف معظم در موضوعى كه از اختصاصات و اختراعات مغرب‌زمين و خارج از دايره صلاحيت شرق باشد ، وارد نمىشود .\r\n* * * ضمناً تقصير عقب‌افتادگى خودمان را به گردن اسلام نيندازيم . دينى كه اروپايىها در عصر طلايى دوران تمدنِ خود دارند ، يادگار ايام تاريك قرون وسطى است .\r\nروزى كه مسيحيت به اروپا رفت ، گرچه قسمتى از امپراتورى روم را به لحاظ اخلاقى و اجتماعى نجات داد و تا اندازه‌اى آتش ستمگرىها و خودخواهىها و اختلاف عجيب طبقات را فرونشاند ، ولى موجد و مولد تمدن نگرديد و تمدن يونان و روم اهميت و عظمت خود را حفظ كرد .\r\nمسيحيت تقارن با تجدد و توحش آن‌ها داشته است و لازم و ملزوم وضع تفوق حاضر مغرب‌زمين نمىباشد ، در صورتى كه اسلام در روزهايى كه زياد از سرچشمه دور نشده و صورت و معنايش تا اندازه‌اى به هم شبيه بودند ، در مدت بسيار كوتاهى مولد و موجد يك تمدن بسيار درخشان عظيم گرديد و خاصيت زنده و سازنده‌بودن خود را عملًا به ثبوت رسانيد و قبلًا جواب دندان‌شكن به بعضى كوته‌نظران ، كه اسلام\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nرا مؤثر و مقصر در عقب‌افتادگى شرق مىدانند ، داد . « 1 »\r\nپس چه مانعى دارد - و بلكه خيلى دير هم شده و ما تقصيركاريم - همان‌طور كه آن‌ها قرون متمادى است راجع به مذهب و كتب دينى ما مطالعه و اظهارنظر مىنمايند ، ما هم راجع به يكى از وجوه زندگى اروپايىها كه مذهبشان است ، محققانه بررسى نماييم ، شايد نزديكى بيشترى حاصل شود .\r\nاگر آن‌ها كتاب ما را قبول ندارند ، ما كه بنا به عقيدهء مذهبى و امر صريح قرآن ، ايمان به پيغمبر و كتاب آسمانى تحريف‌نشدهء آن‌ها داريم : « إِنَّ هذا لَفِى الصُّحُفِ الأُولى * صُحُفِ إِبْراهِيمَ وَمُوسى » . « 2 » به اين ترتيب ، هم تحقيق علمى كرده‌ايم و هم تكميل مبانى ايمانى و اخلاقى .\r\nاما از جهت نظرى و دينى مسئله ، كه آن هم غامض و دقيق مىباشد ، اين است كه براى يك مسلمان قرآن‌خوان ، اتخاذ نظريه مطلق سادهء قاطع درباره اهل كتاب ، كارى حقيقتاً مشكل است و احتياج به تفحص و تعمق زياد دارد . « 3 »\r\nمهدى بازرگان\r\nآذر 1335 ، تهران\r\n\r\n\r\n","description":"","footnote":"\r\n( 1 ) . ر . ك : مقالهء نگارنده ، مجلهء اسلاميك ريويو  ( Islamic Reveiw )  ، چاپ لندن ، مورّخهء 1951 ميلادى ، تحت عنوان :\r\n The Ceases of the Decline and Decadence of Islamic Nations \r\n( 2 ) . اعلى ، آيات 18 - 19 .\r\n( 3 ) . اين بحث كه به تناسب ديگرى نوشته شده بود ، با مختصرى تلخيص - با اجازهء آقاى مهندس بازرگان - به مناسبت موضوع بحث در چاپ‌هاى نخستين كتاب نقل شده بود كه عيناً براى استفادهء علاقمندان در اين چاپ نيز آورده شد .\r\n","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\nتوضيحى بر « توضيح دوستانه » كوشش‌هاى مسيحيان در ايران\r\nدر رجب سال 1383 هجرى ، دوستى از من خواست كه بر رسالهء مختصر او دربارهء انجيل و تعليمات مسيحيت مقدمه‌اى بنويسم . . . مقدمه نوشته شد و در آن رساله به چاپ رسيد . يك نسخه از آن به دست مدير محترم مجلهء نور عالم ( ماهنامهء پروتستان در ايران ) كه پانزده سال به طور مرتب در ايران منتشر گرديد ، رسيد و ايشان در شماره 5 و 6 سال پانزدهم مجله تحت عنوان « توضيح دوستانه » در هشت ستون بزرگ ، جواب مفصلى بر مقدمهء ما نوشت . متأسفانه گرفتارىها و اشتغالات تا امروز به ما اين اجازه را نداد كه توضيحى بر « توضيح دوستانه » ايشان بنويسيم و اكنون كه ترجمهء كامل كتاب مرحوم آيةاللَّه‌العظمى آقاى كاشف‌الغطاء « 1 » منتشر مىشود ، بىمناسبت نيست كه نخست خلاصهء مقدمهء خود و بعداً جملاتى هم از جواب آقاى سهيل آذرى مدير محترم مجلهء نور عالم را نقل كنيم و سپس توضيحى بر آن بيفزاييم .\r\n\r\n\r\n","description":"","footnote":"\r\n( 1 ) . شرح حال اين مرد بزرگ جهان تشيع را در مقدمهء ترجمهء دو خطبهء تاريخى معظّم‌له كه به نام « راه اسلام - بلاىاستعمار » از طرف ما منتشر شده ، آورده‌ايم ، بدان‌جا رجوع شود .\r\n","page_name":" 31 ","page_number":31},
  {"content":"\r\n\r\n\r\nخلاصهء مقدمه . . .\r\nدر سال‌هاى اخير ، كوشش‌هاى تبليغى وسيع و دامنه‌دارى از جانب مسيحيان در سراسر جهان ، به عمل آمده و مىآيد . . . فرقه‌هاى گوناگون مسيحيت و در رأس آن‌ها كاتوليك‌ها و « دربار واتيكان » براى تبشير مسيحىگرى فعاليت‌هاى همه‌جانبه‌اى دارند و در اين راه از تأسيس دانشگاه و بيمارستان ، ايجاد دهكده‌هاى نمونه تا سفرهاى طولانى به جنگل‌هاى قارهء سياه - آفريقا - استفاده‌ها مىكنند . . . .\r\nايران نيز طبعاً يكى از كشورهاى اسلامى است كه فعاليت‌هاى به اصطلاح تبشيرى مسيحيان در آن كاملًا آزاد بوده و در واقع ستاد مركزى كوشش‌هاى آنان در خاورميانه است . . .\r\nو كليساهاى پروتستان و كاتوليك با استفاده از تمام امكانات و شرايط مساعدى كه براى آن‌ها وجود دارد ، با تمام قوا براى مسيحى كردن جوانان مسلمان مىكوشند . . . .\r\nيكى از راه‌هاى اساسى تبشير مسيحيت ، چاپ و نشر كتاب‌ها ، مجله‌ها و رساله‌هاى كوچك مجانى يا با قيمت بسيار ارزان است كه در ايران نيز دامنهء آن اخيراً بسيار وسعت يافته است ، به طورى كه هم‌اكنون من براى نمونه بيش از دويست نوع از آن‌ها را به دست آورده‌ام و البته به موازات وسعت دامنهء چاپ و نشر آثار مسيحى در ايران ، تعداد كتاب‌فروشىهاى آنان نيز افزايش يافته و اكنون فقط سازمان انتشارات « نور جهان » سه مركز نشر كتاب در بهترين خيابان‌هاى تهران و چهار مركز ديگر در شهرهاى كرمان ، شيراز ، اصفهان و اهواز داير كرده كه طبق آمار مجلهء رسمى مسيحيان فقط در سال گذشته 57306 جلد كتاب در آن‌ها به فروش رفته و 35145 جلد كتاب هم در كتاب‌فروشىهاى مسلمانان ( نظير اميركبير ، فردوسى ، علمى ، . . . ) به فروش رفته است و تازه براى شهرهايى هم كه مركز ثابتى ندارند از كتاب‌فروشىهاى سيار استفاده كرده‌اند .\r\n* * *\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nدر قبال اين كوشش‌ها ، ما كه مسئوليت حفظ و تبليغ رسالت جهانى اسلام و تربيت نسل جوان و سرگردان را به عهده داريم ، چه كرده‌ايم و چه مىكنيم ؟ آيا دانشگاه ملى و دبيرستان ساخته‌ايم ؟ بيمارستان و كودكستان و درمانگاه تأسيس كرده‌ايم ؟ از دانشجويان شهرستان‌ها مانند كشيشان در خانه‌هاى خود پذيرايى نموده‌ايم ؟ نشريات گوناگون منتشر ساخته‌ايم ؟ نمىدانم ولى تا اين اندازه مىتوانم بگويم كه تعداد نشريات ما در زمينهء مسيحيت در مقابل صدها نشريهء فارسى ارزان‌قيمت و مجانى آنان ، شايد اصولًا قابل ذكر نباشد و اگر كتابى هم چاپ شده ، از نظر چاپ و كيفيت بحث با روش‌هاى دوران دقيانوس و عهد بوق بيشتر سازگارى دارد تا دنياى ما و قرن تبليغات . . . و از نظر مركز نشر كتاب هم فكر نمىكنم كه ما در سراسر ايران ، مركزى مثل ساختمان پنجاه هزار دلارى « سازمان انتشارات نور جهان » مسيحيان در تهران داشته باشيم . . . .\r\n* * * نكتهء ديگرى كه اشاره بدان ضرورى است ، آن است كه مسيحيان با همهء كوشش‌هاى پيگير و دامنه‌دار خود ، يك‌دهم نتيجه‌اى را كه انتظار دارند به دست نمىآورند و هرگز هم به دست نخواهند آورد ، زيرا مسيحيت براى روزگار و عصر علم و تمدن و دنياى تسخير فضا و موشك‌هاى كيهان‌پيما و قرن ايدئولوژىها و مكتب‌هاى فكرى و عقيدتى نو نمىتواند قابل قبول باشد و به قول آقاى مهندس‌بازرگان ، مسيحيت « براى امروز كاملًا ناقص مىباشد و نقص دين مانع رشد آن شده و در عالم ديانت منجر به شرك و در عالم سياست منتهى به جنگ گشته است . » « 1 » ولى اين امر هرگز مجوز آن نيست كه ما ساكت بمانيم ، بلكه مىبايست با نشر\r\n\r\n\r\n","description":"","footnote":"\r\n( 1 ) . مهدى بازرگان ، مذهب در اروپا ، ص 20 - 21 .\r\n","page_name":" 33 ","page_number":33},
  {"content":"\r\n\r\nكتاب‌هاو رساله‌هايى شبهات را بر طرف سازيم ، حقايق را برملا و افشا كنيم و مكتب صحيح و جامع‌الاطرافِ فكرى و عقيدتى خود را بر همه عرضه بداريم .\r\nاين رسالهء كوچك در صفحات محدود خود آياتى چند از انجيل‌هاى فعلى را مطرح ساخته و دربارهء آن‌ها خيلى مختصر به بحث پرداخته و نشان داده است كه مسيحيت امروز با نقص‌ها و عيب‌هاى ناشى از تحريفات پدران روحانى نمىتواند كوچك‌ترين مسئله از مسائل اجتماعى را حل و يا مشكلى را بر طرف سازد و اين يك حقيقت انكارناپذيرى است كه مسيحيان باانصاف نيز بدان اعتراف دارند ، چنان‌كه مثلًا پروفسور هانرى كربن ( دانشمند و مستشرق معروف فرانسوى ) مىگويد :\r\nكاتوليك‌ها ، خيلى فعاليت مىكنند و پيشرفت‌هايى هم دارند . . . ولى فايده ندارد ، مسيحيت دين گذشته و مرده است . افكار و آمال مسيحيان از اطراف حضرت عيسى و عصر دوهزار سالهء گذشتهء او نمىتواند جلوتر بيايد و جواب مسائل روز و انتظارات آينده را بدهد . . . . « 1 » در اين باره شواهد ديگرى نيز داريم كه استاد علامه آقاى طباطبائى در جلد سوم تفسيرالميزان ( صفحه 361 ) قسمتى از آن‌ها را از مجلّهء « لايف » چاپ آمريكا نقل كرده‌اند ؛ بدان‌جا رجوع شود . . . .\r\nسيّد هادى خسروشاهى\r\n15 رجب 1383 ( ق ) قم\r\nاين بود خلاصهء مقدمهء كوتاه ما بر رسالهء نظرى به انجيل و تعليمات مسيحيت . و اكنون توجه شما را به قسمت‌هايى از « توضيح دوستانه » آقاى سهيل آذرى جلب مىكنيم و اميدواريم كه اين فرازها را با حاشيه‌هاى ما بر آن‌ها ، با دقّت بخوانيد و سپس قضاوت كنيد .\r\n\r\n\r\n","description":"","footnote":"\r\n( 1 ) . مرجعيّت و روحانيّت ، ( مقالهء آقاى مهندس بازرگان ) ، ص 65 .\r\n","page_name":" 34 ","page_number":34},
  {"content":"\r\n\r\n\r\nتحقيق دربارهء مسيحيت\r\n1 . آقاى سهيل آذرى اصولًا با بحث دربارهء انجيل و تعليمات مسيحيت سخت مخالف هستند و آن را مجادلات دينى مربوط به قرون وسطى و نخستين سال‌هاى پس از آغاز جنبش اصلاحات دينى و انقلاب پروتستان مىدانند . . . .\r\nدر صورتى كه بررسى و تحقيق دربارهء تاريخ اديان ، كتب مقدسه ، پيامبران و چگونگى تعليمات آن‌ها ، يكى از رشته‌هاى وسيع علوم در عصر ماست و اين مسائل حتى در دانشگاه‌هاى بزرگ دنيا نيز رسماً تدريس مىشوند .\r\nاهميت و ارزشى كه اين مباحث دارند ، باعث شده كه صدها مسيحى غربى و مستشرق اروپايى و آمريكايى ، ساليان دراز دربارهء اسلام يا مذاهب ديگر به مطالعه و تحقيق بپردازند و محصول زحمات خود را نيز به زبان‌هاى زندهء دنيا ترجمه و چاپ كنند .\r\nچنان‌كه در مقدمهء آقاى مهندس بازرگان خوانديم در همين دوران علم و تمدن ، هر سال از مهد علم و تمدن مطالعات و تحقيقات جديدى به عمل مىآيد كه با استفاده‌از آزادى افكار ، بسيارى از پرده‌ها را بالا مىزند و چهرهء كريه و ننگين آن گروه از پدران روحانى را كه با اعمال غرض و تعصب ، خواسته‌اند حقايق را وارونه جلوه دهند ( و به قول برناردشاو - نويسندهء انگليسى - تصوير معكوسى از پيامبر اسلام ترسيم كنند ) آن طور كه هست نشان مىدهد .\r\nما اصولًا معتقديم كه براى شناخت حقيقت و ماهيت مكاتب اجتماعى و مذاهب بايد تعليمات و ايده‌هاى آن‌ها را مورد بررسى قرار داد و به وضوح و روشنى در دسترس عامه نهاد تا با مقايسهء آن‌ها با يكديگر ، حق‌جويان و مردمان باانصاف ، حق را از باطل تشخيص دهند و راه زندگى خود را انتخاب كنند .\r\nروى اين اصل ، نه تنها دو سه موضوع ، بلكه همهء موضوعات و تعليمات و افكار\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nموجود در كتب مقدسه و بالخصوص اناجيل را بايد يكىيكى بيرون كشيد و مطرح ساخت و در اطراف آن‌ها بحث كرد تا پيروى مسيحيان يا ديگران از آن‌ها ، كوركورانه و تقليدى نباشد .\r\nدر رسالهء نظرى به انجيل و تعليمات مسيحيت دو سه موضوع اجتماعى با مراجعه به اناجيل ، به طور اختصار مطرح شده بود كه متأسفانه موجب ناراحتى آقاى آذرى شده و آن مباحث را به طور كلى قرون وسطايى ناميده‌اند ، در صورتى كه مباحثه درباره يك موضوع مذهبى نمىتواند قرون وسطايى باشد . . . بلكه فقط از اين نظر مىتوان آن را قرون وسطايى ناميد كه موضوع مورد بحث ، چون از نقطه‌نظر عمل در خارج ، امكان‌پذير نيست ، يك حكم قرون وسطايى است كه بايد در گورستان تاريخ دفن شود .\r\nبسيار جاى تعجب است كه حتى مسيحيان معتقد به آزادى افكار ، از مطرح ساختن چند آيه از انجيل ناراحت مىشوند ، در صورتى كه هر مسيحى بايد بداند كه در دين او چه تعليماتى وجود دارد و هر مسلمانى بايد بفهمد كه قوانين اجتماعى مذاهب ديگر از چه قماشى است . . . تا بدانند كه آيا با اجراى اين قبيل تعليمات مىتوان اجتماع سالم و مترقى و زنده‌اى به وجود آورد يا نه ؟ بايد مسلمان و مسيحى بداند كه آيا با رهبانيت ، يا با تحريم ازدواج مجدد و تحريم طلاق حتى در صورت اضطرار كه نصِ صريح آيات اناجيل بدان حكم مىكنند « 1 » ، مىتوان به زندگى اجتماعى ادامه داد يا نه ؟\r\n* * *\r\n\r\n\r\n","description":"","footnote":"\r\n( 1 ) . انجيل متى ، باب 5 ، آيهء 33 مىگويد : هر كس به غير علت زنا ، زن خود را از خود جدا كند ، باعث زنا كردن او مىباشد و هر كس زن مطلّقه را نكاح كند ، زنا كرده باشد .\r\nانجيل مرقس ، باب 10 ، آيات 11 - 13 مىگويد : هر كس زن خود را طلاق دهد و ديگرى را نكاح كند ، بر حق وى زنا كرده باشد و اگر زن از شوهر خود جدا شود و منكوحهء ديگرى گردد ، مرتكب زنا شود .\r\nانجيل لوقا ، باب 16 ، آيهء 18 مىگويد : هر كس زن را طلاق دهد و ديگرى را نكاح كند ، زانى بود و هر كس زن مطلّقه‌اى را به نكاح آورد ، زنا كرده باشد .\r\n","page_name":" 36 ","page_number":36},
  {"content":"\r\n\r\nو اصولًا بايد بحث كرد كه كتاب مقدس ( عهد عتيق و عهد جديد ) يك كتاب آسمانى و وحى الهى است يا يك سلسله نوشته‌هاى درهم و برهمى است كه به وسيلهء گروهى به رشتهء تحرير درآمده‌اند ؟\r\nاين آقاى فيلسين شاله ( دانشمند و محقق معروف فرانسوى ) است كه در كتاب تاريخ كوچكى از مذاهب بزرگ تحريف اناجيل را به خوبى نشان مىدهد و در آخر بحث خود نتيجه مىگيرد كه « اين انجيل‌ها از ساخته‌هاى بشرىاند و ممكن نيست كه آنها را كلام خدا دانست . »\r\nاين آقاى ارنست رنان ( فيلسوف ديگر فرانسوى ) است كه پس از مدت‌ها تحصيل در رشتهء كشيشى ، در كتابى ساختگى بودن اناجيل را ثابت مىكند و در آخر كتاب خود مىنويسد : « اگر حتى يك غلط در يكى از كتاب‌هاى آسمانى پيدا شد بايستى همهء آن كتاب را ترك كرده ، معتقد شويم كه همهء آن فاسد است . »\r\nو با مطالعهء اين جملات ، هر انسان حقيقت‌جويى بايد دربارهء كتب مقدسه و تعليمات آن‌ها تحقيق و بررسى كند تا چگونگى تحريف آن‌ها را دريابد و راه زندگى خود را پيدا كند تا گمراه نشود .\r\n* * * شايد آقاى سهيل آذرى از ما يا از مسيحيان اروپايى نپذيرند كه مسيحيت و حتى كتاب مقدس تحريف شده و از مبانى اصيل آن چيزى در دست نمانده است ، ولى مجلهء خود ايشان نيز به اين موضوع اعتراف دارد ، ملاحظه بفرماييد :\r\nليبراليسم در تلاش خود براى بيان مسيحيت اجباراً پاره‌اى از مبانى مسيحيت را تحريف كرد . . . نبايد فراموش كرد كه ليبراليسم با شيفتگى شديد خويش به انديشه‌هاى نو ، بسيارى از جنبه‌هاى ارزندهء سنت‌هاى مسيحى را از ياد برد ، محققان ليبرال مسيحيت معاصر را با اين حقيقت آشنا ساختند كه كتاب مقدس سراسر ملهم\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nخدا نيست . . . . « 1 » با اين اعترافات ، آيا آقاى آذرى باز هم به ما اجازه نمىدهند كه براى روشن شدن حقيقت دربارهء كتاب مقدس و تعليمات اناجيل به تحقيق بپردازيم ؟ آيا باز هم اين قبيل مباحث را قرون وسطايى خواهند ناميد ؟\r\n\r\nراه نجات جوانان چيست ؟\r\n2 . آقاى سهيل آذرى سپس ضمن تعريف از پيشرفت‌هاى ايران و اين‌كه هم‌اكنون دارد به بهشت برين تبديل مىشود ، چنين مىنويسند : « چرا تفاوت ايمان دينى را كه مسئلهء خصوصى است به عناد و دشمنى مبدل سازيم و چرا انديشهء نسل جوانِ گمراه و سرگشتهء وطن خويش را به سوى آفريدگار معطوف نداريم . . . . »\r\nدر صورتى كه اولًا ، مسئلهء ايمان دينى از نظر ما يك امر خصوصى جدا از مسائل اجتماعى نيست و نمىتواند باشد و ثانياً ، اين خود مسيحيان و پدران روحانى و مبشرين خارجى هستند كه با گمراه ساختن نسل جوان مسلمان ايران ، كم‌كم كار را به عناد و دشمنى مبدل مىسازند ، در صورتى كه آن‌ها يقين دارند هيچ جوان مسلمانى حاضر نيست واقعاً مسيحى بشود و عيسى را در قلب خود وارد سازد و بلكه تنها نتيجه‌اى كه آن‌ها مىتوانند از اين تبشيرها بگيرند آن است كه نسل جوان ما را به سوى گمراهى و سرگشتگى بيشتر بكشانند ، زيرا اگر قصد آن‌ها واقعاً آن است كه همه « به سوى آفريدگار » متوجّه گردند ، مگر خداى واحد و بىشريك مسلمانان چه عيبى دارد كه پدران روحانى آن‌ها را به سوى « برّه خدا و فرزند خدا » مىخوانند ؟ مگر به عقيدهء شما راه اسلام راه خدا نيست ؟ چرا بلافاصله از ما مىخواهيد كه براى مبارزه با شرك ، كفر ، الحاد و دنياپرستى با شما همكارى كنيم ؟ و چرا مىگوييد كه به معتقدات\r\n\r\n\r\n","description":"","footnote":"\r\n( 1 ) . مجلهء نور عالم ، سال چهاردهم ، شمارهء 6 و 7 .\r\n","page_name":" 38 ","page_number":38},
  {"content":"\r\n\r\nمسلمانان احترام قائليد ؟\r\nتازه خود دانشمندان مسيحى اعتراف مىكنند كه اين « خداى مسيحيان » است كه نمىتواند نسل جوان را قانع سازد و مانع گمراهى آنان شود ، بلكه خود همين موضوع « خداى سه‌گانه » باعث انحراف نسل جوان مىشود ، ملاحظه بفرماييد :\r\n. . . در خانواده‌هاى مسيحى اغلب اطفال در اوايل عمر به وجود خدايى شبيه انسان ايمان مىآورند ، مثل اين‌كه بشر به شكل خدا آفريده شده است . اين افراد هنگامى كه وارد محيط علمى مىشوند ، اين مفهوم انسانى مشكل و ضعيف خدا نمىتواند با دلايل منطقى و مفاهيم علمى جور دربيايد و بالنتيجه بعداز مدتى كه اميد هرگونه سازش از بين مىرود ، مفهوم خدا نيز به كلى متروك و از صحنهء فكر خارج مىشود . . .\r\nو احساس اين‌كه در ايمان به خدا قبلًا اشتباه شده و هم‌چنين عوامل ديگر روانى باعث مىشوند كه شخص از نارسايى اين مفهوم بيمناك شود و از خداشناسى اعراض و انصراف حاصل كند . . . . « 1 » اين اعترافى است صريح از يك دكتر مسيحى كه در كتاب خود مسيحيان چاپ شده است و به نظر ما آقاى سهيل آذرى با توجه به حقيقت آن بايد اعتراف كنند كه فرزند خدا يا خدا در جسم بشر يا برّهء خدا و مطالبى از اين قبيل ، نمىتوانند نسل آينده را قانع سازند و آنان را خداشناس بار آورند ، آن هم نسل جوانى كه نخست به خداى واحد و بىشريك و بىفرزند معتقد بوده است .\r\n* * * در مورد اين‌كه عناد و دشمنى از ناحيهء چه كسانى شروع مىشود كافى است بدانيم تا روزى كه تبليغات مسيحيان ايران در داخل خودشان و براى خودشان بود ما را\r\n\r\n\r\n","description":"","footnote":"\r\n( 1 ) . جان كلوور مونسما ، اثبات وجود خدا ، ص 60 ، مقالهء « دكتر والتر اوسكار لندبرگ » ، عالم فيزيولوژى و بيوشيمى و دكتر در فلسفه از دانشگاه جان‌هاپكينز و مؤلف كتاب‌هاى علمى .\r\n","page_name":" 39 ","page_number":39},
  {"content":"\r\n\r\nكوچك‌ترين كارى با آن‌ها نبود ، ولى در چند سال اخير ، مسيحيان در ايران فعاليت‌هايى برضد اسلام مىكنند كه اين امر به هيچ وجه قابل گذشت و اغماض نيست .\r\nدر كليساى ادونتيست‌ها در تهران با كنايه و اشاره به اسلام و مسلمانان حمله مىشود . صداى انجيل مثلًا در شب دوشنبهء 9 آذر 43 ( 25 رجب 1384 ق ) از قول اسلام نقل مىكند كه هر بدبختى و مصيبتى است از جانب خداست و به دست او نوشته شده و حتمى و قطعى است ، در صورتى كه اسلام همچو مطلبى را هرگز و در هيچ كجا و با اين تعبير نگفته است .\r\nيا به نام « دكتر فندر آلمانى » كتابى به فارسى در 340 صفحه نوشته شده و چاپ مىشود كه ضمن دفاع از انجيل‌هاى تحريف شده ، صريحاً و رسماً به اسلام و پيامبر اسلام حمله مىكند و با كمال بىشرمى در صفحهء 295 مىنويسد : پيامبر اسلام بدون آن‌كه قرارداد و معاهدهء نكاحى در ميان آيد ، زينب را همسر خود كرد . و در صفحهء 309 و 310 با وقاحت بيشترى وحى و الهام به پيامبر اسلام را صرع مىنامد و هم‌چنين . . . .\r\nعلاوه بر كتاب‌هاى فارسى در ايران ، پدران روحانى و مبشران مسيحيت در كتاب‌هاى خود در كشورهاى اسلامى ديگر نيز به اسلام و پيامبر بزرگ ما حمله مىكنند :\r\nلوردهدلى ، در كتاب خود پس از آن‌كه مىنويسد : « رساله‌هايى كه ميسيونرهاى مسيحى نوشته‌اند ، نه متكى به دلايل عقل و نه مستند به حقايق تاريخى هستند ، بلكه مشحون از اراجيف و تحقيرهاى تصنعى مىباشند . » مطالبى از پدران روحانى چنين نقل مىكند : « در مجلهء نورافشان كه ميسيون‌ها در شهر « لوريان » هند منتشر مىكنند ، مىنويسند : رسول خدا آن چيزى را كه وحى سبحانى تلقى كرد ، در حقيقت وحى سبحانى نبود ، بلكه عبارت از القاى شيطان بود . طناب‌هاى شيطان دور مسلمين\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nپيچيده شده است و مسلمين همه گناهكارند . »\r\nهوول ( كشيش انگليسى ) در كتاب خود اثبات كفاره كه در « لاهور » منتشر شده مىنويسد : « مسلمين كاملًا جانى و شيطان هستند . » كشيش ديگرى به نام « راوس » مىنويسد : « محمد يك جانى جهنمى است . » و راوكلين ( ميسيونر ديگر ) در كتاب خود مىنويسد : « محمد پس از مرگ به جهنم رفت . » و يك مبشر آمريكايى به نام « تاگارداس » مىنويسد : « محمد گناهكار بود . » و ويليام روارت مىگويد : « محمد رهبر اشقياست . » در كتاب تفتيش‌الاسلام كه به قلم كشيشى به نام « روچرس » نوشته شده به اين جمله برمىخوريم : « محمد پيغمبر ساختگى بود . . . . » « 1 » * * *\r\nبا اين شواهد - كه به طور نمونه ذكر شد - آقاى سهيل آذرى و هر مسيحى باانصاف ديگر بايد خود قضاوت كند كه ادامهء عناد و دشمنى ( مربوط به قرون وسطى كه آتش آن توسط پدران روحانى مسيحى افروخته شد و ثمره‌اى به نام جنگ‌هاى صليبى به وجود آورد و هزاران جنايت و خيانت و آدمكشى و وحشىگرى را در كنار صفحات سياه انگيزيسيون از خود به يادگار گذاشت . . . ) از طرف چه كسانى است ؟\r\nالبته ما شرم داريم كه بيش از اين به اين اراجيف و اباطيل منتشر شده از طرف مسيحيان در سراسرِ عالم ، عليه اسلام اشاره كنيم و با اين وضعى كه هم‌اكنون در كشورهاى آسيا و آفريقا ادامه دارد ، تازه آقاى آذرى مىنويسد : « خوددارى و تعرض به معتقدات دينى ديگران ، اساس كار ما در ايران و سراسر جهان را تشكيل مىدهد . » البته باز جاى شكرش باقى است كه ايشان از نظر شخصى ، اين قبيل مبشران و مروجان را سزاوار كيفر مىدانند .\r\nولى در جايى كه كليسا و واتيكان بخواهد با مقدسات مذهبى ديگران بازى كند و\r\n\r\n\r\n","description":"","footnote":"\r\n( 1 ) . لرد هدلى ، نداى اسلام در غرب ، ص 33 - 34 .\r\n","page_name":" 41 ","page_number":41},
  {"content":"\r\n\r\nحتى به خاطر مصالح روز و بر خلاف همهء اسناد و مدارك تاريخى و مذهبى يهوديان را از آزار و شكنجهء حضرت مسيح عليه السلام تبرئه كند و مبشران به حملات خود عليه اسلام ادامه دهند ، توقعِ داشتنِ گذشت و اغماض يك‌طرفه ، عاقلانه و منطقى نيست .\r\n\r\nتشكيلات مسيحيّت در ايران\r\n3 . آقاى سهيل آذرى سپس چنين مىنويسند : « آقاى خسروشاهى فعاليت دينى مسيحيان ايران را به حساب ميسيون‌هاى مسيحى خارجى نهاده و سازمان انتشارات نور جهان را با بناى پنجاه هزار دلارى آن وابسته به خارجيان پنداشته‌اند . . . .\r\nوجود مركز سازمان‌هاى وابسته به ميسيون‌هاى مسيحى آمريكايى نيز در اين بنا ، اين توهم را در ايشان پديد آورده كه سازمان انتشارات نور جهان با بناى پنجاه هزار دلارى آن وابسته و متعلق به خارجيان است . يادآور مىشوم كه كمتر از يك‌پنجم اين بناى پنجاه هزار دلارى ، در اختيار سازمان انتشارات نور جهان است و واگذارى قسمتى از آن مؤسساتى كه تابع كليساى ملى ايران نيستند ، اشتباهى است كه از طرف طراحان و سازندگان اين بنا سر زده . . . . »\r\nالبته خود آقاى آذرى نيز نمىتوانند پنهان دارند كه كيش پروتستان در اوايل سدهء نوزده توسّط مرسلان خارجى به كشور ما راه يافت و در واقع به وسيلهء خارجيان ، بنيادگذارى شد و ادارهء آن نيز به وسيلهء اسقف‌هايى بود كه از طرف كليساى كانتربورى و اسقف اعظم اورشليم به كشور ما مىآمدند .\r\nحالا هم ادارهء آن يا كليساهاى ديگر در واقع باز به دست مرسلان خارجى است كه آقاى آذرى از آن‌ها به عنوان مستشار مذهبى نام مىبرد ( البته از همان قماش مستشارهايى كه مىدانيد ) .\r\nما براى نمونه مىتوانيم بگوييم كه در همين كليساى انجيلى به اصطلاح ملى و مستقل تهران ، آقاى دكتر جان الدر آمريكايى منشى سازمان انتشارات نور جهان و\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nآقاى گلن اسكات خزانه‌دار و آقاى واترفيلد مسئول پخش انتشارات است و از اين‌جا معلوم مىشود كه نشر كتاب هم بر خلاف ادعاى ايشان « مستقيماً به دست مسيحيان ايرانى » انجام نمىگردد .\r\nمركز پخش انتشارات نور جهان ، مملو از كتب خارجى است و از انتشارات نور جهان جز چند جلد كتاب و جزوه در اين مركز چيزى ديده نمىشود . . . و حتى عكس‌هاى روى جلد و عكس‌هاى خارج از متن مجلهء رازگاه نيز در آمريكا چاپ و به‌ايران فرستاده مىشود . . . .\r\nراديو فارسى « صداى انجيل » به همكارى و تشويق آقايان دكتر باخمن ، فيشه ولايدنس به وجود آمد و براى سرپرستى آن هم باز يك نفر خارجى به نام آقاى فردريك آلن انتخاب شد و تازه پخش برنامه‌هاى فارسى صداى انجيل در « آديس آبابا » « 1 » نيز به دست خارجيان است و افتتاح و اختتام برنامه هم به زبان انگليسى است .\r\nقريهء عصمت‌آباد قزوين كه به قول آقاى آذرى ، نخست مورد بازديد اسقف ايرانى كليساى اسقفى قرار گرفت ، در واقع به وسيلهء مسيحيان غير ايرانى ساخته شد ؛ آقاى كريستوفر كينگ از طرف شوراى جهانى كليساها و آقاى تامسون ازاورشليم به ايران آمدند و 250 هزار دلار - دو ميليون تومان - در اختيار شوراى كليسايى ايران گذاشتند و تحت نظر آنان ، قريه ساخته شد . ادارهء امور كاتوليك‌هاى ايران هم زير نظر مستشاران مذهبى خارجى است و حتى كاردينال اسپلمن ( اسقف و رهبر مذهبى كاتوليك‌هاى آمريكا ) نيز هرچند يك‌بار به تهران سر مىزند و مراسم مذهبى را در كليساى سفارت ايتاليا انجام مىدهد . . . .\r\nكليساى حضرت توما ، در كوى اميرآباد تهران كه « از نظر عظمت و شكوه و زيبايى\r\n\r\n\r\n","description":"","footnote":"\r\n( 1 ) . پايتخت كشور آفريقايى حبشه كه مسلمانان آن‌جا را به دستور مقامات مسيحى تحت فشارهاى ضد انسانى قرار داده‌اند . . . .\r\n","page_name":" 43 ","page_number":43},
  {"content":"\r\n\r\nدر ايران بىهمتا خواهد بود . » در سايهء كمك‌هاى مالى بىدريغ ميسيون پرزيبترى آمريكايى ساخته شده است .\r\nبراى « عمليات بسيجى » در ايران كه مىبايست « جوانان مسيحى خود را وقف كار خدا » كنند و در مراكز عمومى حتى در كنار دريا به پخش كتب مقدسه و نشريات مذهبى مسيحى بپردازند ، مؤسسات مسيحى خارجى از قبيل انجمن كتب مقدسه ، كميته ادبيات بين‌الكليسايى ، مؤسسهء قاصدان حيات و هيئت اهدا كتب مقدسه كمك كرده‌اند و متصدى اين امور هم يك جوان غربى به نام « ديك دراير » در تهران ، دروازه شميران است .\r\nهيجده نوع اوراق بشارتى جديد مبشر خارجى « ت . ل‌آزبورن » نيز به وسيلهء خارجيان در ايران چاپ و پخش مىشود و هم‌چنين فعاليت‌هاى به اصطلاح فرهنگى و بهداشتى نيز زير نظر خارجيان مسيحى است نه مسيحيان ايرانى كه آقاىآذرى آن را ادعا كرده‌اند و البته ما از شرح و تفصيل آن خوددارى مىكنيم . . . .\r\nاز همين بناى پنجاه هزار دلارى هم بنا به اعتراف خود آقاى آذرى كمتر از يك‌پنجم آن در اختيار پروتستان‌هاى وطنى است و بقيه در اختيار كسانى گذاشته شده كه به قول ايشان « تابع كليساى ملى ايران نيستند . » آقاى آذرى براى توجيه اين موضوع مىنويسند : « اشتباهى است كه از طرف طراحان و سازندگان اين بنا بدون در نظر گرفتن مصالح كليساى ملى پروتستان ايران سر زده . » در صورتى كه طراحان و سازندگان اين بنا ، يا خارجى بودند يا ايرانى ؛ اگر خارجى بودند معلوم مىشود كه تا كجا نفوذ و قدرت دارند كه فقط كمتر از يك‌پنجم ساختمان را به شما مىدهند و تازه قسمت اعظم مركز نشر آن را هم با نشريات خود پُر مىكنند و اگر ايرانى بودند كسانى هستند كه به قول شما مصالح ديگران را بر « مصالح كليساى ملى » مقدم مىدارند . . . و در هر دو صورت اشكال اساسى ما بر تشكيلات فعلى شما وارد خواهد بود .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nتبليغات اسلامى در دنيا\r\n4 . آقاى آذرى سپس مىنويسند : « چه اشكالى دارد كه پول اين ساختمان را همهء كليساهاى جهان پرداخته باشند ، در صورتى كه در شهرهاى اروپايى و حتى واشنگتن هم مساجدى را مسلمانان جهان ساخته‌اند و هم‌اكنون با كمك مالى عربستان سعودى و جمهورى متحد عرب ، مروجان اسلام در سراسر آفريقا و حتى در خودآمريكا با مبشران مسيحى رقابت مىكنند و به همت آنان نيم ميليون از سياهان آمريكا به كيش اسلام گرويده‌اند . . . ما به فعاليت مبلغان دينى خارجى در كشورهاى به اصطلاح مسيحى اعتراض نداريم و اين‌گونه فعاليت را امرى عادى مىشماريم . . . . »\r\nظاهراً آقاى سهيل آذرى اطلاعات دقيق‌ترى دربارهء مطالب بالا به دست نياورده‌اند ، و گرنه اين‌طور اظهار عقيده نمىكردند و ما به طور اشاره شواهدى مىآوريم تا خوانندگان محترم خود قضاوت نمايند . اگر به خاطر هدف‌هاى سياسى در واشنگتن و چند شهر ديگر اروپايى يا آمريكايى به مسلمانان مقيم آن‌جا اجازه داده شده كه مسجدى براى خود بسازند ، در بسيارى از شهرها هم از طرف مقامات كليسايى ، حتى از ساختن مسجد هم ممانعت به عمل آمده است ؛ مثلًا در شهرمونيخِ آلمان ، مسلمانان با اجازهء دولت نقشه‌اى براى ساختمان مسجد و يك مركز اسلامى طرح كردند و براى همين منظور مبلغ 350 هزار مارك - هفت ميليون ريال - جمع‌آورى كردند اما هنگامى كه خواستند برنامه را شروع كنند به تحريك كليسا ، مقامات دولتى از هيئت مالى مسجد شصت درصد ماليات خواستند و در واقع از ساختن مسجد جلوگيرى كردند . « 1 » در حبشه - اتيوپى - مبلغين اسلامى را از مملكت\r\n\r\n\r\n","description":"","footnote":"\r\n( 1 ) . مجلهء حضارةالاسلام ، سال سوم ، شماره 7 ، ص 86 . يكى ديگر از كشورهايى كه مانع از ساختن مسجد براىعبادت خود مسلمانان گرديد ، كشور ايتاليا بود كه يكى دو سال پيش به دستور مستقيم واتيكان ، اقدام به اين عمل غيرقانونى كرد . با اين وضع آقاى آذرى مدعى هستند كه تبليغات اسلامى در كشورهاى اروپا آزاد است ، در صورتى كه مسلمانان حتى براى خودشان نيز نتوانستند در پايتخت ايتاليا عبادتخانه‌اى بسازند .\r\n","page_name":" 45 ","page_number":45},
  {"content":"\r\n\r\nاخراج مىكنند و در دهات مسلمانانِ آن سامان با زور سرنيزه كليسا مىسازند و به مسلمانان كه اكثريت دارند ، اجازهء شركت در مجلس شوراى ملى و كارهاى دولتى نمىدهند . در چند ماه پيش ، مسيحيان هند ، كشتارى از مسلمانان كردند كه طبق گزارش خبرگزارىهاى خارجى و نوشتهء جرايد ، متجاوز از دو هزار نفر مسلمان در نتيجهء آن كشته شدند .\r\nدر قبرس در پناه حكومت اسقف ماكاريوس چند مسجد قديمى در نيكوزيا و غيره با خاك يكسان شد ، در صورتى كه اختلافات سياسى با جامعهء ترك در هيچ منطقى - جز منطق فاشيسم - هرگز نمىتواند مجوّز ويرانى عبادتخانه‌اى بشود . طبق گزارشى كه دو سه ماه قبل ، آقاى مهندس صادق صادقى از سوئد فرستاده‌اند ، موضوع كنفرانس ساليانهء تبليغات جهانى مسيحيان كه در شهر « اوپسالا » برپا شده بود و 140 نماينده از بيست كشور در آن شركت كرده بودند ، نبرد با اسلام بوده است . « 1 » در دوران استعمار كشورهاى اسلامى شمال آفريقا ، از طرف دول مسيحى غربى ، تدريس زبان عربى و تعليم دروس دينى اسلامى در مدارس ممنوع بود و پدران روحانى مسيحى رسماً و به طور آشكار به مبارزه برضد اسلام برخاسته بودند .\r\nدر سودان هنگامى كه مسيحيت به واسطهء استعمار تقويت مىشد و مبشران خارجى آزادانه و همدوش نيروهاى اشغالگر به پيشرفت مشغول بودند ، « 2 » مسلمانان ،\r\n\r\n\r\n","description":"","footnote":"\r\n( 1 ) . براى اطلاعات بيشتر به مجلهء نور دانش ، دورهء جديد ( سال چهارم ) شماره 8 رجوع شود .\r\n( 2 ) . در دو سال اخير چون دولت سودان مبشران مسيحى خارجى را به جرم فعاليت‌هاى سياسى از جنوب سودان‌بيرون كرد ، ميسيون‌هاى مذهبى و مبشران صلح‌دوست و پدران روحانى اروپايى و آمريكايى بينِ هواداران خود اسلحه پخش كردند و اكنون يك قيام ضدملى براى تجزيهء قسمت جنوب سودان از حكومت مركزى به وسيلهء آنان رهبرى مىشود كه موجب كشتار و خسارات مالى فراوانى شده است . ما براى نمونه فقط يك خبر را كه در اول مهر 1344 در اطلاعات منتشر شد ، براى شما نقل مىكنيم كه از هرگونه توضيحى بىنياز است :\r\n« راديو ام درمان گزارش داد بين نيروهاى سودان و شورشيان جنوب اين كشور زد و خوردهايى درگرفته كه طى آن ، قواى دولتى شورشيان را شكست داده‌اند . شورشيان شكست‌خورده به كليسايى پناه بردند ، اما آن‌ها را سرانجام از كليسا بيرون راندند . شورشيان 27 كشته دادند .\r\nكشيشى كه مسلسل سبك در دست داشت ، همراه شورشيان از كليسا درآمد و گريخت . در اوايل اين هفته ، دولت سودان اعلام كرد كشيشان كاتوليك در انبار كردن اسلحه و مخفى كردن شورشيان شركت دارند و مقادير زيادى سلاح و مهمات به دست قواى دولتى افتاده است . . . . » آيا اين است رسالت مسيح ؟\r\n","page_name":" 46 ","page_number":46},
  {"content":"\r\n\r\nآزادى مذهبى نداشته و حتى مبلغين اسلامى را نيز از كشور بيرون مىكردند ، چنان‌كه امروز در حبشه اين كار را مىكنند . . . .\r\n* * * اما در آمريكا كه مىفرماييد سياهان آمريكايى مسلمان شده‌اند ، بايد توجه داشت كه مسلمانان سياه‌پوست آمريكايى ، بيشتر از حزب كمونيست آمريكا در فشار هستند . پدران روحانى طى نامه‌اى كه به عليجاه محمد ( رهبر مسلمانان ) نوشته‌اند و متن نامه در شماره مخصوص روزنامهء رسمى مسلمانان سياه به نام «  speaks Mohammad  » صفحهء 36 و 37 روزنامه چاپ شده است ، او را « شيطان سياه » (  Black Devil  ) ناميده و او را تهديد كرده‌اند و چندى بعد مالكوم ايكس ( يكى از رهبران سياه‌پوست و مسلمان ) را در موقع آغاز سخنرانى ، در روز روشن ، ترور كردند و كشتند .\r\nاز اين‌جا مىتوان به ميزان آزادى مسلمانان و مبلغان اسلامى در دنياى مسيحيت پىبرد . . . .\r\n\r\nپيشقراولان استعمار\r\n5 . از همه جالب‌تر جملاتى است كه آقاى آذرى بر خلاف واقعيت‌هاى تاريخى و اسناد و مداركى كه در دست است ، دربارهء استقلال آفريقاييان مىنويسند : « پيشوايان برخى از ملل آفريقايى كه زنجيرهاى استعمار غربيان را گسيخته‌اند ، كاميابى خويش\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nرا در راه آزادى و استقلال ، مرهون مبشران مسيحى غربى مىدانند . »\r\nالبته ما نيز مىدانيم كه پيشوايانى نظير « چومبه » مقام خود را مرهون فعاليت‌هاى مبشران مسيحى مىدانند ، ولى بايد توجه داشت كه ملت گرسنه و برهنهء كنگو در هر استان و ايالتى نخست با مبشران مسيحى مىجنگند و آن‌ها را از پاى در مىآورند ، در صورتى كه اگر پدران روحانى واقعاً براى آن‌ها خدمتى كرده بودند ، وضع آن‌ها اين‌چنين نمىشد ! .\r\nطبق شواهدى كه نويسنده در كتاب دو مذهب از ده‌ها كتاب معتبر تاريخى نقل كرده است ، مبشران مسيحيت در كشورهاى آسيايى و آفريقايى ، پيشقراولان استعمار بوده‌اند و اين حقيقتى است كه نهرو ( نخست‌وزير فقيد هند ) دربارهء آن چنين مىنويسد : « ابتدا مبلّغان مذهبى و به دنبال آن كشتىهاى جنگى مىآيند و بعد هم تصرف اراضى شروع مىشود . » « 1 » اگر آقاى آذرى كتب تاريخ را بيشتر مطالعه مىكردند و حوادث عصر ما و تاريخ نهضت‌هاى ملى و ضداستعمارى ملل آسيا و آفريقا را بيشتر مورد بررسى قرار مىدادند ، مسلّماً در اين باره عقيدهء ديگرى داشتند . آخرين خبرى كه ما مىتوانيم براى آقاى آذرى نقل كنيم ، مربوط به همين يك‌ماه پيش است . روزنامهء كيهان در شمارهء مورخ 19 آذر 43 تحت عنوان « كشتار استانلى ويل ، بهانه‌اى براى دستيابى به گنج‌هاى كنگو بود و بلژيكىها از اين همه تبهكارى سرگيجه گرفتند . » مقاله‌اى از روزنامهء ابزرور لندن ترجمه و نقل كرده كه در آن دربارهء ميسيون‌هاى مسيحى در كنگو چنين مىنويسد :\r\nشايد بعضىها تصور كنند كه دسته‌هاى مذهبى و ميسيونرهاى مسيحى مردم بىآزارى بوده و كارى به كنگويىها نداشتند ، ولى من خود ناظر بودم كه همهء افراد\r\n\r\n\r\n","description":"","footnote":"\r\n( 1 ) . نهرو ، نگاهى به تاريخ جهان ، ج اول ، ص 945 .\r\n","page_name":" 48 ","page_number":48},
  {"content":"\r\n\r\nميسيونرها در كاتانگاى زمان چومبه ، حاميان سياسى پر و پا قرص رژيم چومبه بودند كه در آن موقع حتى به سازمان ملل اعلان جنگ داده بود . . . .\r\nاين فقط مبشران مسيحى نيستند كه هوادار چومبه ( دشمن ملت كنگو و قاتل‌لومومبا ) هستند ، بلكه طبق گزارش راديو ايران در شب 22 آذر چومبه پس از ملاقات با « پاپ » و زيارت واتيكان ، در رُم مصاحبه‌اى ترتيب داد و از پاپ كه از وى پشتيبانى مىكند ، تشكر كرد .\r\nپشتيبانى از عامل سياه و آدمكشى نظير چومبه ، از طرف مقامات مذهبى مسيحى ، موجب خشم و نفرت همه مردم آفريقا و بالخصوص ملت محروم كنگو شده است و ما اميدواريم كه هر چه زودتر مقامات مسيحى در اين وضع نكبت‌بار تجديد نظر كنند .\r\n* * * در آذر 45 ، روزنامهء كيهان ، خاطرات مايك ( فرماندهء مزدوران سفيدپوست در قتل عام سياهان كنگو ) را منتشر ساخت و در آن مايك صريحاً اعلام داشته است كه در اين قتل عام حداقل پنج هزار نفر سياه‌پوست به قتل رسيد . وى نوشته است : « در اين جريان كشيشان سفيدپوست وابسته به ميسيون‌هاى مذهبى مسيحى ، به علت آشنايى با وضع محل ، ما را راهبرى مىكردند . » آرى ، اين نمونه‌اى از كارهاى پدران روحانى در كنگو است كه به نظر آقاى آذرى گويا براى استقلال آفريقا مىكوشند .\r\nو اين تنها كنگو نيست كه با اين مصيبت بزرگ روبه‌رو است ، بلكه سراسر آفريقا با اين بدبختى دست به گريبان است . روزنامهء اطلاعات مىنويسد :\r\n. . . تمام آفريقايىهايى كه در كنگرهء بيت‌المقدس شركت كرده بودند ، مىگفتند : در خاطر ما آفريقايىها ، ميسيون‌هاى مذهبى مسيحيت ، خاطرهء استعمار را زنده مىكنند ، زيرا در طول تاريخ گذشته به هر نقطه‌اى كه اين ميسيون‌ها قدم گذارده‌اند ، بلافاصله ما مستعمرهء كشورى شده‌ايم كه آن ميسيون از آن كشور بوده است ؛ لذا در ذائقهء فكرى ما تبليغات مسيحى مترادف با استعمار بوده و به همين جهت نسبت به مبلّغين كليسا\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nما نمىتوانيم خوش‌بين باشيم . نمايندهء مراكش مىگفت : اگر هم كم و بيش بعضى آفريقايىها به مسيحيت گرويده‌اند در اثر ادامهء نفوذ استعمار است . . . تاريخ مىگويد در كشور اوگاندا اوّلين ميسيون مذهبى در سال 1877 م وارد شد ، چندى نگذشت كه اين مملكت با زمينه‌سازىهاى اين ميسيون به ظاهر مذهبى ، مستعمره گرديد . . . . « 1 » چنين است رسالت تاريخى اكثريت ميسيون‌هاى مذهبى مسيحى در قرن نوزده و بيست . . . و چنين است حقيقت تلخ و ناگوارى كه مورخان مسيحى نيز بدان اعتراف مىكنند تا عقيدهء آقاى آذرى چه باشد .\r\n\r\nتلاش براى نجات بيچارگان !\r\n6 . آقاى آذرى بيشتر كوشش‌هاى مبشران مسيحى و حتى مسيحيان جهان را براى « نجات بيماران ، گرسنگان و قربانيان سوانح طبيعى » قلمداد كرده‌اند ، در صورتى كه باز با كمال تأسف بايد گفت كه واقعيت غير از اين است .\r\nاگر صدها ميليون دلار از طرف مسيحيان جهان يا به عبارت بهتر « دول مسيحى » به صورت ظاهر ، صرف دستگيرى بينوايان به‌خصوصى شده است ، هزاران ميليون دلار از طرف همان دولت‌ها از ثروت‌هاى ملى ملل محروم آسيا و آفريقا به غارت رفته و مىرود . . . و پدران روحانى و مقامات عالىرتبهء مذهبى ، متأسّفانه نه تنها كوچك‌ترين اقدامى در راه رفع اين ستم جبارانهء حكومت‌هاى به اصطلاح مسيحى انجام نداده‌اند ، بلكه خود نيز سهمى از آن غارت‌ها را دارند .\r\nپدران روحانى حتى كشتار وحشيانهء مسلمانان الجزاير ، مردم كنگو و . . . را تقبيح هم نكرده‌اند ، بلكه كشيشى را كه به كشتار مردم الجزاير اعتراض كرد ، به دادگاه كشيدند و محاكمه‌اش كردند .\r\n\r\n\r\n","description":"","footnote":"\r\n( 1 ) . روزنامهء اطلاعات ، شماره 11340 ، مورخهء 22 اسفند 1342 ، ص 6 ، ( تلاش‌هاى مذهبى در قارهء سياه ) .\r\n","page_name":" 50 ","page_number":50},
  {"content":"\r\n\r\nدر داخل آمريكاى متمدن كه سياهان به جرم سياه‌پوستى « لنچ » مىشوند ، مقامات مذهبى صداى اعتراض خود را بلند نمىكنند و اگر كشيشى از آنان دفاع مىكند ، پليس فدرال او را به روى زمين مىكشد و به زندان مىفرستد ؛ بنا به اعتراف دكتر بليك ( مدير مجمع عمومى كليساى متّحد پرزبيترى در آمريكا ) كليساها مسئول مظالم نژادى در آمريكا هستند . « 1 » در زمانى كه آقاى سهيل آذرى از بشردوستى و خيرخواهى پدران روحانى براى ما سخن مىگويد ، مورخ جوان مسيحى فريد لندر ( معلم تاريخ در مؤسسهء تعليمات عاليهء بين‌المللى دانشگاه ژنو ) اسناد و مدارك تكان‌دهنده‌اى از بزرگ‌ترين تراژدى قرن ما منتشر مىسازد و نشان مىدهد كه چگونه « هنگامى كه هيتلر ، مسيحيان را قتل عام مىكرد پاپ براى او نامهء دوستانه مىنوشت . » و نشان مىدهد كه « رهبر مسيحيان كشتار مردم را فقط وقتى محكوم مىكند كه قربانى كاتوليك باشد » و طى نامه‌اى « جناب پاپ ، هيتلر را تحسين مىكند . » در صورتى كه در همان ايام واتيكان از قتل عام يهوديان باخبر بود . . . اين اسناد و مدارك به وسيلهء مورخ جوان در سراسر اروپا منتشر شده و قسمت‌هايى از آن نيز در روزنامهء كيهان ترجمه و درج گرديد . « 2 » . . . و چنين است نمونه‌هايى از چگونگى نجات بيچارگان به وسيلهء پدران روحانى و دربار واتيكان و جناب پاپ ، پى دوازدهم ، در دوران قُلدرى و آدمكشى فاشيسم خوانخوار . . . .\r\n\r\nمسيحيت عامل جنگ\r\n7 . آقاى آذرى « انتساب شرك و جنگ و خونريزى غربيان را به مسيحيت » كه آقاى\r\n\r\n\r\n","description":"","footnote":"\r\n( 1 ) . مجلهء نور عالم ، سال پانزده ، شمارهء 3 و 4 ، ص 51 .\r\n( 2 ) . اين سلسله مقالات اخيراً توسط ما تحت عنوان واتيكان و رايش سوم جداگانه چاپ و منتشر گرديد .\r\n","page_name":" 51 ","page_number":51},
  {"content":"\r\n\r\nمهندس بازرگان نوشته‌اند ، دور از واقع‌بينى مىداند . البته ما در اين‌جا با تاريخ گذشته - و جنگ‌هاى صليبى و قتل عام مسلمانان در اسپانيا و . . . به وسيلهء مسيحيان و به دستور پدران روحانى - كارى نداريم ، ولى لازم است كه نظريهء آقاى مهندس بازرگان را آن‌طور كه هست توضيح دهيم . ايشان معتقدند كه يك مسيحى قوانينى براى همهء مسائل زندگى خود ندارد و از نظر قوانين ، نيازمند قوانين بشرى است و قهراً نمىتواند همهء امور زندگى خود را مطابق هدف‌هاى دينى تطبيق كند و مجبور مىشود كه به پرنسيب‌هاى ديگرى توسل جويد و بدون شك نه تنها در توليد و تشكيل اين عقيده‌ها و قوانين ، سليقه‌ها و عوامل مختلفى از قبيل وطن ، مليت ، نژاد ، پول ، مقام و . . . دخيل خواهند بود ، بلكه در پيدايش عقيده و فكر و قانون ، منشأ اثر خواهند بود و « نتيجهء اين امر ، يك نوع شرك مىشود و چون قهراً كليهء عيسويان به اصول و قوانين واحدى منتهى نمىگردند ، اختلاف حاصل مىشود و چون اختلاف با روح تنازع توأم مىشود ، به طورى كه گفتيم خصومت‌هاى سياسى نتيجه مىگردد . اين مسئله را مىتوان براى ديانت مسيح فقر قوانين ناميد كه منتهى به شرك داخلى و خصومت خارجى مىشود . . . . » « 1 » نه جناب آقاى مهندس بازرگان و نه ما ، هرگز نمىگوييم كه نتيجهء مستقيم تعليمات مسيحيت واقعى ، جنگ و خونريزى است ، بلكه نقص همه‌جانبهء دين فعلى مسيحيان كه روزگار آن سپرى شده ( به همراهى كوته‌نظرىها و تعصبات پدران روحانى ) تاكنون موجب جنگ و فساد شده است .\r\n« . . . در اروپا دين بوده و هست ، شيوع كامل دارد ، ولى دينى است كه براى امروز كاملًا ناقص مىباشد . نقص دين مانع رشد آن شده ، بالاخره منجر به شرك گشته ؛ برابر دكان خدا كه جور و جامع تمام متاع‌هاى مورد تقاضا نيست ، صدها دكان ديگر باز شده\r\n\r\n\r\n","description":"","footnote":"\r\n( 1 ) . مهدى بازرگان ، مذهب در اروپا ، ص 52 .\r\n","page_name":" 52 ","page_number":52},
  {"content":"\r\n\r\nاست . در اين دكان‌ها كه از آنِ خدا نمىباشد ، قهراً كالاهاى نارس و بدل انبار كرده‌اند .\r\nكالاى بدل به مرور زمان فاسد شده ، حشرات موذى در آن لانه كرده ، دكان ، منزلگاه شيطان گشته است . شيطان بناى رقابت را با دكان خدا گذاشته و بالاخره آتش جنگ را بر پيكر ضعيف آن افكنده ، حالا هر چه دكان و كالا و مشترى است دارد مىسوزد . . . . » « 1 » با اين توضيح اميدواريم كه آقاى آذرى با نظريهء « دوست ديرين خود » بهتر آشنا شوند و بدانند كه اين نظريه نه فقط دور از واقع‌بينى نيست ، بلكه متأسفانه يك واقعيتى است كه هم‌اكنون هم مظاهر گوناگون تجلّى آن به چشم همه مىخورد .\r\n\r\nانتشارات نور جهان\r\n8 . آقاى آذرى در ضمن مقالهء خود مىنويسد : « آقاى خسروشاهى مدعىاند كه تاكنون دويست جلد از كتاب‌هاى ما را گرد آورده‌اند ، گويا از ياد برده‌اند كه بيشتر كتاب‌هايى كه انتشار يافته ، آثار ادبى كلاسيك جهان ، بيوگرافى مردان و زنان انسان‌دوست و تاريخى و اجتماعى و داستان‌هاى سودمند و آموزنده بوده است . . . . »\r\nالبته كتاب‌ها ، رساله‌ها و جزوه‌هايى كه ما هم‌اكنون از انتشارات نور جهان و مجامع مذهبى ديگر مسيحى جمع كرده‌ايم ، بالغ بر دويست جلد مىگردد و با اين‌كه اغلب آن‌ها كتاب تبشيرى خالص نيست ، ولى حتى كتاب‌هايى كه به عنوان آثار ادبى كلاسيك جهان ، بيوگرافى ، تاريخى ، اجتماعى و . . . از طرف مسيحيان در ايران منتشر شده ، بيشتر جنبهء تبشيرى دارند و در خلال مباحث آن‌ها تبليغ به نفع مسيحيت به طور آشكار به چشم مىخورد و اين حقيقتى است كه خودِ آقاى آذرى نيز نتوانسته‌اند كتمان كنند ؛ بنابراين گفتار ما را نمىتوان حمل بر مبالغه و اغراق‌گويى كرد . تازه ما اوراق بشارتى گوناگون و عكس‌ها و تابلوهاى مختلف را در آمار\r\n\r\n\r\n","description":"","footnote":"\r\n( 1 ) . همان ، ص 58 - 61 .\r\n","page_name":" 53 ","page_number":53},
  {"content":"\r\n\r\nموجودى خود به حساب نياورده‌ايم . . . .\r\nدر مقالهء آقاى آذرى مطالب ديگرى نيز به چشم مىخورد كه مىبايست در اطراف آن‌ها نيز توضيحاتى بدهيم ، ولى چون در آن صورت مقدمهء ما فرع مزيد بر اصل مىشد از آن صرف‌نظر كرديم و اميدواريم كه اين « توضيحات دوستانه » باعث شود كه اداره‌كنندگان نور عالم در معتقدات و قضاوت‌هاى خود تجديد نظرى به عمل آورند . . . .\r\n\r\nدربارهء كتاب : توضيح دربارهء انجيل و مسيح\r\nكتابى كه اكنون چاپ مىشود ، ترجمهء كامل كتاب التوضيح فى بيان ما هوالانجيل و من هوالمسيح تأليف مرحوم آيةاللَّه مجاهد آقاى شيخ محمدحسين كاشف‌الغطاء مىباشد كه در حدود شصت سال پيش « 1 » نگارش يافته و در دو جزء چاپ و منتشر گشته است . جزء اوّل در قاهره و جزء دوم آن در بغداد چاپ شده است و مجموع صفحات آن بالغ بر دويست صفحه ( جيبى ) مىشود .\r\nخلاصهء ترجمهء جزء دوم آن در ده سال قبل از طرف ما در تبريز منتشر گرديد و اكنون به يارى خدا ترجمهء جديد و كامل هر دو جلد ، در يك‌جا چاپ و منتشر مىشود .\r\n\r\nچرا اين كتاب را چاپ كنيم ؟\r\nكوشش‌هاى پيگير فرقه‌هاى گوناگون مسيحيت در ميان جوانان مسلمان ايران و تبشير مسيحىگرى از راه مكاتبه ، دعوت به كليسا ، فستيوال‌ها ، گردش‌هاى دسته‌جمعى ، تفريحات گوناگون و پخش و توزيع كتاب مقدس و اوراق تبشيرى در\r\n\r\n\r\n","description":"","footnote":"\r\n( 1 ) . در تاريخ كتابت اين مقاله .\r\n","page_name":" 54 ","page_number":54},
  {"content":"\r\n\r\nسراسر ايران و اخيراً برنامه‌هاى راديويى « صداى انجيل » ، فيلم‌هاى جالب و بزرگ سينمايى از جمله بن‌هور ، پادشاه پيروزمند ، پادشاه غم‌ها ، ردا ( خرقه ) ، ده‌فرمان ، فروغ بىپايان و . . . كه در سينماهاى بزرگ تهران و شهرستان‌ها به منظور تبليغ مسيحيت نمايش داده شده و هم‌چنين اقدامات ديگر ، موجب گشته كه گويا شبهه‌هايى در ذهن گروهى از جوانان كم‌اطلاع به جود آيد .\r\nسؤالاتى كه گاهى از شهرستان‌ها به دست ما مىرسد ، نشان مىدهد كه شناخت و شناسايىِ مسيحيت تحريف شده ، اكنون يكى از وظايف حتمى و ضرورى ماست .\r\nبراى انجام اين وظيفهء اسلامى و ملى به ترجمهء كامل كتاب معروف آيةاللَّه مجاهد مرحوم كاشف‌الغطاء اقدام شد و با نشر آن اميدواريم كه نسل جوان اطلاعات كافى و جالبى دربارهء مسيحيت كنونى به دست آورند كه راهنماى آنان در اين زمينه باشد .\r\nتوضيحاً بايد يادآور شد كه قسمت‌هايى از متن اين كتاب به علت ناراحتىهاى مؤلفِ معظم از حملات ناجوانمردانهء مسيحيان بر اسلام و پيامبر اسلام ، تند و توأم با حمله و انتقاد شديد است ، ولى از نظر حفظ امانت در ترجمه از ترجمهء آن قسمت‌ها نيز ناگزير بوديم . . . و در هر صورت اميدواريم كه اين كتاب در مجموع ، مورد استفادهء همگان قرار گيرد .\r\nسيد هادى خسروشاهى\r\n25 شعبان 1384 ( ق ) ، قم\r\n\r\n","description":"","footnote":"","page_name":" 55 ","page_number":55},
  {"content":"\r\n . \r\n","description":"","footnote":"","page_name":" 56 ","page_number":56},
  {"content":"\r\n\r\n\r\n1 : بخش اول توضيح دربارهء انجيل و مسيح\r\nتأليف : آية اللَّه شيخ محمد حسين كاشف الغطاء\r\nترجمه : سيدهادى خسروشاهى\r\n\r\n","description":"","footnote":"","page_name":" 57 ","page_number":57},
  {"content":"\r\n . \r\n","description":"","footnote":"","page_name":" 58 ","page_number":58},
  {"content":"\r\n\r\n\r\nتوضيح دربارهء انجيل و مسيح\r\n\r\nچرا اين حقايق را منتشر مىسازيم ؟\r\nما مسلمانان در كشور عزيز « مصر » به گروهى از مردم بىمايه و بيگانه گرفتار شده‌ايم كه ميهنِ مورد علاقهء ما را اقامتگاه خود قرار داده‌اند . . . البته ما نخست مقدم آنان را گرامى داشتيم و احترام دوستى را به جاى آورديم و لازمهء رفاقت را انجام داديم و منتهاى نرمش را دربارهء آنان روا داشتيم ، ولى پاداش و كيفر ما از طرف آنان مانند پاداش سنمار « 1 » و كيفر پناه‌دهندهء ام‌ّعامر « 2 » بود .\r\n\r\n\r\n","description":"","footnote":"\r\n( 1 ) . جزاء سنمار . سنمار نام يك مرد رومى بود كه براى « نعمان بن امرءالقيس » قصر معروفش را ساخت ، ولى هنگامى كه او از كار ساختمان فارغ شد ، دستور داد كه از طبقهء فوقانى قصر به زمينش انداختند و سنمار جابه‌جا كشته شد تا نتواند براى ديگران همچو كاخى را بسازد ، شاعر گويد :\r\nجزتنا بنو سعد بحسن فعالنا جزاء سنمار و ما كان ذا ذنب\r\n( به مجمع‌الامثال ميدانى ، ص 150 رجوع شود ( ط تهران ، 1390 ) ( خ ) .\r\n( 2 ) . مجير امّ عامر . گروهى براى شكار به بيابان رفتند ، اتفاقاً كفتارى را ديدند و به تعقيب آن پرداختند . كفتار به خيمهء يك عرب بيابانى پناه برد . مرد عرب از خيمه بيرون آمد و از شكارچيان پرسيد : چه مىخواهيد ؟ گفتند : شكار ما به اين‌جا آمده است . مرد عرب گفت : به خدا سوگند ، مادامى كه شمشير در دست من است شما به آن دست نخواهيد يافت . شكارچيان برگشتند و مرد عرب يك ظرف شير در جلوى كفتار گذاشت و او را سيراب كرد و خود خوابيد . كفتار بر وى حمله كرد و شكم وى را دريد و خونش را خورد و از آن‌جا دور شد . پسر عموى مرد عرب به ديدارش آمد . وى را كشته يافت ، به جايگاه كفتار نگاه كرد و آن را نديد . . . ماجرا را فهميد و به سراغش رفت تا آن را پيدا كرد و كشت و هميشه اين شعر را - كه شرح ماجراى فوق است - مىخواند :\r\n و مَن يَصنعُ المعروفَ مع غيرِ أهلِه * يُلاقي الذى لاقى مجيَر ام‌ّعامر\r\nأدام لها حين استجارت بقربه * قَراها مِن ألبانِ اللقاحِ الغزائرِ\r\nو أشبعها حتى إذا ما تملّأت * فرته بأنيابٍ لها واظافِرَ\r\nفقُل لذوي المعروف : هذا جزاءُ مَن * غدا يَصنَعُ المعروفَ مع غيرِ شاكرِ \r\n( خ )\r\n","page_name":" 59 ","page_number":59},
  {"content":"\r\n\r\nسرانجام كار به جايى رسيد كه طغيان و تجاوزشان آشكار شد و عداوتشان علنى گرديد ، به طورى كه ديگر دربارهء دين ما بىپرده ناسزا مىگويند و در مورد پيامبر ما آشكارا دشنام مىدهند . آنان اين كارها را در آموزشگاه‌هايى كه براى « تعليم » باز كرده‌اند و در مجالسى كه براى تبشير تشكيل مىدهند و در محافلى كه براى دعوت به مسيحيت برپا مىدارند و در بيمارستان‌هايى كه ساخته‌اند ، انجام مىدهند و بدين وسايل مىخواهند فرزندان مسلمانان را به سوى خود جلب كنند و آنان را گمراه سازند . آنان در داخل كشور ما ، با ما به جنگ مشغولند و نوباوگان ما را در جلوى چشم ما مىربايند و شب و روزى نيست كه گويندگان و پدران روحانىشان در مجالس تبشيرى ، به دين اسلام ناسزا نگويند و به قرآن كريم استهزا نكنند و پيامبر عربى را دشنام ندهند و به حق و حقيقت اهانت‌ها نكنند . آنان سخنانى مىگويند كه گويندگان ، خود به آن‌ها سزاوارترند . آنان مىگويند كه پيامبر اسلام - : كه از ساحت مقدسش به دور است - : بدكار ، نيرنگ‌باز ، زناكار ، منكر حق ، مشروب‌خوار ، ظالم و ستمكار بود . . . و حرف‌هاى ديگرى كه خودشان با آن‌ها مناسب‌ترند .\r\nروزى نيست كه نشريات و اوراق گمراه كنندهء آنان در بازارها ، خيابان‌ها ، ايستگاه‌هاى راه‌آهن ، مدارس و در بين مردم توزيع نشود ، در حالى كه دولت مصر از آن جلوگيرى نمىكند . آيا دولت مصر واقعاً قادر به جلوگيرى از اين عمل\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nضد اسلامى نيست ؟ « 1 » البته در اين ميان حكومت اشغالگر « بريتانيا » هم از شادى مىرقصد و براى اين آتش بدبينى هيزم‌كشى مىنمايد و مظلوم را به جاى ظالم مىگيرد و بىگناه را به جاى گناهكار كيفر مىدهد .\r\n* * * از طرف ديگر دانشمندان اسلامى هم مدت‌هاست كه با اين گمراه‌كنندگان اشغالگر با نرمش رفتار مىكنند و به معارضه و مبارزه نمىپردازند و تا حدود امكان با نيكى و احترام با آنان برخورد مىكنند و عملًا مىگويند كه اين عيسى مسيح را كه آنان مىپرستند ، همان است كه قرآن مجيد از آن تمجيد كرده و پيامبر بزرگ اسلام او را بزرگ شمرده است و كتاب آسمانى ما مقام شامخ او را به مردم شرق و غرب معرفى نموده است . . . و متأسفانه همين سازش و نرمش موجب شده كه اين بدسيرتان در طغيان و تجاوز خود پافشارى نمايند و در فحش و دشنام جرئت بيشترى پيدا كنند .\r\nچنان‌كه گفته‌اند : « اگر شخص بزرگوارى را نيكى كردى ، بندهء تو مىشود . » در صورتى كه نيكى و نيكويى با پست‌نهادان ، موجب گردنكشى آنان مىگردد .\r\nاتفاقاً من در بهار عمر و در اوايل جوانى ، بسيار مايل بودم كه در كتب و اديان آسمانى مطالعاتى به عمل آورم و از اين رو حقايقى به دست آورده‌ام كه همگى متكى بر دلايل و اسناد انكارناپذيرى است و در اين مورد ، هيچ دانشمند مسلمانى را نديده‌ام كه متوجه اين حقايق بشود و با اين‌كه كتاب‌هاى بسيارى به شكل مجادله ، مناظره ، احتجاج و . . . نوشته‌اند و زشتىها و خرافات و مطاعن بىشمار مسيحيّت را برشمرده‌اند ، ولى به اين نكات اشاره نكرده‌اند .\r\nمن در تمام مدت عمرم از نشر اين مطالب خوددارى مىكردم و علاقمند بودم\r\n\r\n\r\n","description":"","footnote":"\r\n( 1 ) . چنان‌كه در مقدمه گفتيم ، اين كتاب براى اولين بار در مصر چاپ شده است ( خ ) .\r\n","page_name":" 61 ","page_number":61},
  {"content":"\r\n\r\nآن‌ها هم‌چنان مكتوم بماند و زندگى مسالمت‌آميز ما ادامه يابد و من هم از همان وضعى كه مسلمانان از صدر اسلام با مسيحيان داشتند ، خارج نشوم . . . .\r\nولى پس از مدت‌ها كه بدين منوال گذشت و ديدم كه وقاحت و بىشرمى آنان بالا گرفته و اين بيمارى شدت پيدا كرده و آتش آن زبانه مىكشد ، به راز اين سخن پى بردم كه « دفع شر با شر ، مقرون به احتياط است » و فهميدم كه اين نظريه بسيار درست است كه « بردبارى در غير موردش ، دليل نادانى است . »\r\nالبته در كتاب خدا و سنت پيامبر نيز شواهدى در اين زمينه وجود دارد . خداوند مىفرمايد : « اگر كسى تجاوزى بر شما كرد ، به همان ميزان از او انتقام بگيريد . » « 1 » و معصوم مىفرمايد : « سنگ را از هر طرفى كه به سوى شما آمد ، برگردانيد كه بدى را جز بدى دفع نمىكند . » با در نظر داشتن اين سخنان ، تصميم گرفتم كه اين حقايق آشكار را روشن سازم - / كه مدت‌ها با كمال علاقه آن را كتمان مىكردم - / ولى اين زاغ‌هاى سياه و اين مبشران شوم و اين پيام‌آوران نحس ، سرانجام مرا مجبور به نشر اين حقايق كردند و در واقع با دست خود بر صورت خود سيلى زدند و با دست خويش گور خود را كندند .\r\n* * * من يقين دارم اين حقايقى كه نوشته و منتشر خواهم كرد ، بر خردمندان مسيحى سخت گران مىآيد و در نظر آنان بسيار غيرمطلوب خواهد بود . . . به ويژه كه بسيارى از اين حملات زننده و ياوه‌سرايىهاى رسوا از طرف فرقهء « پروتستانت » متوجه ما شده است « 2 » ، ولى چون فرقه‌هاى ديگر و عقلاى آنان در مقابل اين حملات خاموش بودند و خاموشى دليل رضايت و خشنودى آنان در اين كار بود ، به نشر اين مطالب\r\n\r\n\r\n","description":"","footnote":"\r\n( 1 ) . « فَمَنِ اعْتَدى عَلَيْكُمْ فَاعْتَدُوا عَلَيْهِ بِمِثْلِ ما اعْتَدى عَلَيْكُمْ » . بقره ، آيهء 194 .\r\n( 2 ) . در كشور ما ايران ، علاوه بر پروتستان‌ها ، كاتوليك‌ها و ادونتيست‌ها هم فعاليت‌هاى وسيعى را آغاز كرده‌اند و باوسايلى كه در اختيار دارند ، به تبشير مسيحىگرى مىپردازند . . . ( خ ) .\r\n","page_name":" 62 ","page_number":62},
  {"content":"\r\n\r\nناچار شدم .\r\nبه جان خودم سوگند كه آنان ديگر مجوزى براى سكوت و دليلى بر حوصله و بردبارى باقى نگذاشتند و از اين‌روست كه من همهء مسلمانان را قبل از ديگران به موارد غفلت و نادانى آنان مطلع مىسازم و آنان را مانند روز روشن و آفتاب تابان عيان و آشكار مىكنم .\r\n\r\nمباحثه با جاثليق\r\nمن قبل از شروع به مطلب ، متن مناظره‌اى را كه هزار و اندى سال پيش بين يكى از پيشوايان بزرگ ما و يكى از رهبران مسيحيت در آن زمان رخ داده است ، « 1 » نقل مىكنم و سپس بحث خود را آغاز مىنمايم . شيخ صدوق يكى از بزرگان علماى قرن سوم شيعه در كتاب عيون اخبار با سند مخصوص خويش كه منتهى به « حسين بن محمد نوفلى هاشمى » مىگردد ، نقل كرده است وقتى كه حضرت رضا عليه السلام بنا به دعوت مأمون به ايران آمد ، مأمون به فضل‌بن‌سهل دستور داد كه صاحبان تمام عقايد مختلف ، مانند جاثليق ، رأس‌الجالوت و بزرگان ستاره‌پرستان و پيروان زرتشت و نسطاس رومى و متكلمين اسلامى و هواداران عقايد مختلف ديگر را جمع نمايد تا مناظره‌اى دربارهء مذاهب و عقايد صورت گيرد و او معلومات حضرت و علماى ديگر را دريابد .\r\nوقتى تمام علماى مذاهب مختلف ، به كوشش فضل در مجلسى گرد هم آمدند ، فضل به مأمون خبر داد . وى همه را به مجلس خود احضار نمود و اظهار داشت : من شما را به خاطر كار پسنديده‌اى جمع كرده‌ام و دوست دارم با پسر عمويم - / اين مرد\r\n\r\n\r\n","description":"","footnote":"\r\n( 1 ) . متن مذاكرات امام با رهبران مذاهب مسيحى ، زرتشتى ، يهود و . . . ، در كتاب عيون اخبارالرضا شيخ صدوق ، ج 1 ، ص 154 - 178 و در كتب معتبر ديگر شيعه درج شده و آيةاللَّه كاشف‌الغطاء فقط قسمتى از آن را نقل كرده‌اند و ما هم به ترجمهء همان قسمت اكتفا مىكنيم ( خ ) .\r\n","page_name":" 63 ","page_number":63},
  {"content":"\r\n\r\nمدينه‌اى كه اكنون مهمان من است - / مناظره نماييد . فردا صبح زود حاضر بحث شويد و هيچ‌كدام از شماها تخلف نورزد . . . همگى قبول كردند و سر به اطاعت گذاردند .\r\nنوفلى گويد : ما در حضور امام عليه السلام بوديم كه « ياسر » پيشكار مخصوص حضرت وارد اتاق شد و به عرض رسانيد : مأمون سلام رسانده و مىگويد ارباب ملل و صاحبان مذاهب مختلف و دانشمندان كلامى مسلك‌هاى گوناگون ، فردا در مجلس من حضور خواهند داشت ، اگر ميل داريد كلام و حرف‌هاى آن‌ها را بشنويد ، فردا در مجلس تشريف داشته باشيد و اگر بىميل باشيد زحمت نكشيد و اگر خواستيد ما به حضورتان مىرسيم ، اين كار براى ما آسان و ميسور است .\r\nحضرت در جواب پيغام فرمودند : به مأمون سلام مرا برسان و بگو : منظور تو را فهميدم ، ان‌شاءاللَّه فردا به طرف شما مىآيم .\r\nنوفلى گويد : وقتى ياسر رفت ، حضرت رو به من كرد و فرمود : شما عراقى هستيد و ذكاوت و فهم عراقىها خوب مىباشد ، مىدانى منظور عموزاده‌ات از گرد آوردن اين همه علما و دانشمندان و ارباب ملل از اهل توحيد و مشرك چيست ؟ گفتم : لابد مىخواهد شما را امتحان نمايد و مقدار معلومات شما را بداند ، ولى اين عمل وى بسيار بىاساس و نااستوار است . فرمودند : چرا ؟ گفتم : به علت اين‌كه اهل كلام ، مردمان جدلى و مغالطه‌اى هستند ، تنها به ادعا توجه نمىكنند ، هرگاه به آن‌ها احتجاج شود كه خدا يكى است ، مىگويند : يگانگى خدا را ثابت كنيد و اگر گفته شود محمد صلى الله عليه و آله پيامبر خداست در جواب گويند : پيامبرى وى را اثبات نماييد و طرف را به حيرت مىاندازند ، در حالى كه شخص مشغول اثبات مدعاى خود است ، به مغالطه پرداخته ، حرفش را از دست او گرفته و به وادى ديگر مىكشانند ؛ پس خوب است از مباحثه با آنان صرف‌نظر كنيد و كناره‌گيرى نماييد .\r\nحضرت تبسمى كردند و فرمودند : نوفلى ، مىترسى ايشان حجت و دليل مرا قطع نمايند و مرا محكوم كنند ؟ گفتم : نه به خدا قسم ، من از آن جهت نترسيدم ، من بسيار\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nاميدوارم ، خداوند شما را بر آنان غالب سازد ، فقط تذكارى بود كه يادآور شدم .\r\nسپس فرمودند : آيا مىدانى مأمون چه وقت از عمل خود پشيمان مىگردد ؟ عرض كردم : نه . فرمودند : وقتى كه احتجاج مرا بشنود كه با اهل تورات و انجيل وزبور ، هر كدام از كتابشان و با آتش‌پرستان و روميان و صاحبان عقايد مختلف با فرهنگ و مطالب خودشان صحبت كنم و دليل هر طايفه را از دستش گرفته چنان احتجاجى نمايم كه مدعاى خود را ترك گفته و حرف مرا بپذيرند . آن وقت است كه‌مأمون از اين عمل خود نادم و پشيمان خواهد شد و در اين كار به جز ذات پروردگار از كسى نيرو و استمداد نمىجويم ، زيرا كه تمامى نيروها و قدرت‌ها از آن خداوند بزرگ مىباشد .\r\n* * * نوفلى گويد : تازه سپيدهء صبح از افق نمايان گشته بود كه فضل‌بن‌سهل به حضور امام آمد و عرضه داشت : فدايت شوم ، عموزاده‌ات در انتظار شماست و اشخاص مورد نظر آمده‌اند ، شما چه نظرى داريد ؟ تشريف مىآوريد ؟\r\nامام فرمود : شما جلوتر از من برويد ، من هم به زودى خواهم رسيد . فضل رفت .\r\nحضرت وضو ساخت و شربتى هم ميل نمود و به ما هم از آن شربت داد و از منزل خارج شديم . ما در حضورشان بوديم تا وارد مجلس مأمون گرديد .\r\nمجلس عظمت و شكوه مخصوصى داشت . بزرگان ، اشراف و علما سرتاسر مجلس را فراگرفته بودند . محمدبن‌جعفر با عده‌اى از بنىهاشم و نواده‌هاى ابىطالب و صاحب‌منصبان لشكرى حضور داشتند . وقتى امام وارد مجلس شد ، مأمون و تمامى اهل مجلس از بنىهاشم و علما و صاحب‌منصبان به احترام حضرت به‌پا خاستند و ايستادند تا اين‌كه دستور جلوس صادر گرديد . موقعى كه همه نشستند ، مأمون كاملًا متوجه حضرت شد و با ايشان مشغول صحبت و گفت‌وگو گرديد . سپس رو به جاثليق ( بزرگ علماى نصارى ) نمود و گفت : ايشان پسر عموى من ، على فرزند موسى ملقب به رضا از فرزندان فاطمهء زهرا عليها السلام دختر پيغمبر ما و از اولاد علىبن‌ابىطالب عليه السلام\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nمىباشند ، دلم مىخواهد شما با ايشان مباحثه و گفت‌وگويى كرده باشيد ، ولى از راه انصاف و عدالت دور نشويد .\r\nجاثليق وقتى حضرت را شناخت متوجه مأمون شد و گفت : من چگونه مىتوانم با شخصى مباحثه و گفت‌وگو نمايم ، در حالى كه وى از كتابى استدلال خواهد كرد كه من آن را انكار مىكنم و از پيغمبرى استشهاد مىنمايد كه من ايمان و عقيده‌اى به آن ندارم ؟\r\nامام عليه السلام فرمودند : جاثليق ، اگر با انجيل خودتان احتجاج نمودم قبول مىكنى ؟\r\nجاثليق : مگر من مىتوانم گفتهء انجيل را رد نمايم ؟\r\nامام : پس از هر چه مىخواهى سؤال كن تا جواب بشنوى .\r\nجاثليق : در مورد پيامبرى حضرت عيسى عليه السلام و كتاب وى چه عقيده‌اى داريد ، آيا آن را قبول نداريد ؟\r\nامام : من به پيامبرى حضرت عيسى عليه السلام و كتاب وى و با آنچه به پيروان خود بشارت داده و به آنچه حواريون و ياران مخصوص آن حضرت آن را تصديق كرده‌اند ، اقرار نموده و آنان را قبول دارم ، ولى پيغمبرى هر عيسايى را كه به نبوت حضرت محمد صلى الله عليه و آله و كتاب وى اقرار ننموده و پيروانش را با آمدن چنين پيغمبر و كتابى بشارت و مژده نداده باشد ، انكار مىكنم .\r\nجاثليق : آيا قاعده چنين نيست كه دربارهء موضوعات و احكام اختلافى با دو شاهد عادل قضاوت مىكنيم ؟\r\nامام : بلى .\r\nجاثليق : پس دو نفر از غير ملت خودتان كه نصارى هم آنان را قبول داشته باشند ، براى اثبات اين ادعاى خود شاهد بياوريد و همين‌طور هم با ما رفتار كنيد كه از غير ملت خود كه مسلمانان قبولشان دارند ، شاهد بياوريم .\r\nامام : خيلى حرف منصفانه‌اى زدى ، پس اگر الان كسى از قوم خودتان را كه در پيش\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nحضرت عيسى عليه السلام مقدم و محترم بود شاهد بياورم ، قبول مىكنى ؟\r\nجاثليق : چرا ، ولى آن شخص كيست ؟\r\nامام : دربارهء يوحناى ديلمى چه عقيده داريد ؟\r\nجاثليق : به به محبوب‌ترين مردمان نزد حضرت عيسى عليه السلام را يادآور شديد .\r\nامام : آيا انجيل شما ندارد كه يوحنا گفت حضرت مسيح عليه السلام دين بشارت‌دهندهء عربى را به من خبر داد و مژده داد كه وى پس از من برانگيخته خواهد شد و من تمام حواريون را مطلع ساختم و آنان به اين گفتهء من ايمان و اعتقاد پيدا كردند ؟\r\nجاثليق : درست است ، يوحنا همچو چيزى را گفته و به آمدن پيغمبر و خانوادهء وى بشارت داده است ، ولى زمانش را تعيين نكرده و اسامى آنان را هم تصريح ننموده است تا ما ايشان را بشناسيم .\r\nامام : هرگاه من كسى را بياورم كه انجيل‌خوان باشد و در انجيل نام حضرت محمد صلى الله عليه و آله و اهل بيت و پيروانش را قرائت كند ، حاضرى كه به وى ايمان بياورى ؟\r\nجاثليق : بدون شك .\r\nدر اين موقع حضرت رضا عليه السلام متوجه دكتر رومى ( نسطاس ) گشت و فرمود : آيا كتاب سوم از انجيل را در حفظ دارى ؟ گفت : نه ، انجيل را حفظ نيستم . حضرت متوجه رأس‌الجالوت عالم يهودى شد و فرمودند : آيا شما انجيل را نمىخوانيد ؟\r\nگفت : چرا .\r\nحضرت فرمود : سفر سوم از انجيل را بياوريد و اگر ذكرى از حضرت محمد صلى الله عليه و آله و خانواده و پيروانش در آن پيدا كردى ، دربارهء ادّعاى من شهادت بده . رأس‌الجالوت شروع به خواندن انجيل كرد تا به نام پيامبر صلى الله عليه و آله رسيد و توقف نمود . . . امام رضا عليه السلام حاضرين را به شهادت طلبيد . همگى به حقانيت وى شهادت دادند .\r\nحضرت دوباره به جاثليق فرمودند : هرگاه مطلبى در نظر دارى سؤال كن .\r\nجاثليق گفت : حواريون و ياران مخصوص حضرت مسيح عليه السلام چندنفر بودند و\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nعلمايى كه انجيل را مىدانستند تعدادشان چقدر بود ؟\r\nحضرت رضا عليه السلام فرمود : سؤال خوبى بود . حواريون دوازده نفر بودند كه بهترين آنان « لوقا » بود . اما علماى نصارى سه‌نفر بودند كه يكى از آن‌ها « يوحناى ديلمى » بود و اين همان كسى است كه ذكر پيامبر و بشارت بعثت به وسيلهء ايشان به حواريين و بنىاسرائيل رسيده است . سپس حضرت رضا عليه السلام فرمودند : اى نصرانى ، ما مسلمانان به نبوت آن عيسايى قائل هستيم كه به نبوت حضرت محمد صلى الله عليه و آله ايمان داشته باشد و بر عيساى شما هم هيچ ايرادى نداريم ، تنها ايرادى كه هست ، آن است كه ايمانش سست بوده و كمتر نماز مىخوانده و كم روزه مىگرفته است .\r\nجاثليق گفت : چطور اين حرف را دربارهء عيسى مىزنى ، دربارهء آن عيسايى كه هميشه روزه مىگرفت و شب‌ها از عبادت استراحتى نداشت ؟ همچو حرفى از شما كه يكى از علماى بزرگ اسلام هستيد بسيار نارواست .\r\nحضرت فرمود : بنا به اقرار خود شما حضرت عيسى عليه السلام بندگى و اطاعت مىنمود ، اين بندگى و خضوع را نسبت به چه كسى انجام مىداد ؟ ناچار به خاطر خدا و آفريننده‌اى انجام مىداد كه عيسى عليه السلام مخلوق و آفريدهء اوست ، ولى شما مسيحيان كه او را خود خدا مىپنداريد . . . .\r\nجاثليق ديگر گنگ شد ، در جواب حرفى پيدا نكرد و رشتهء بحث قطع گرديد .\r\nابوقره حرانى رشتهء مطلب را دنبال نمود و گفت : ما نمىگوييم عيسى خداست ، بلكه حرف ما اين است كه وى « از خدا » مىباشد ، نه اين‌كه خود ، ذات پروردگار است .\r\nحضرت فرمود : حقيقت مطلب در سر همين كلمهء « از » است . منظور شما از اين‌كه حضرت عيسى « از خدا » مىباشد چيست ؟ كلمهء « از » در بيش از چهار معنا به كار برده نمىشود ، هدف خود را از اين چهار معنا كه نقل مىكنم ، معين كنيد :\r\n1 . استعمال آن در كل و جزء است كه مىگويند : اين ظرف آب از فلان درياچه است ( ظرف آب جزء ، درياچه كل ) و بنابراين معناى اين جمله كه عيسى از خداست\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nاين‌چنين مىشود : عيسى جزئى از خداى مركب و دارندهء اجزاست .\r\n2 . در استحاله و انتقال به كار برده مىشود ؛ مثلًا مىگويند : سركه از شراب است .\r\nيعنى ابتدا شراب و مست‌كننده بود ، فعلًا به اين صورت تغيير يافته است . معناى جملهء عيسى از خداست ، در اين صورت هم غلط و مهمل است .\r\n3 . در توليد و نشو و نما به كار برده مىشود ، گويند : اين فرزند از فلان پدر است .\r\nيعنى پدر منشأ و سرچشمهء وجود پسر است و البته دادن نسبت زاد و ولد به حريم كبريايى خدا هم صحيح و درست نيست .\r\n4 . در ايجاد و اختراع به كار برده مىشود ؛ مثلًا مىگويند : آن كار دستى از فلان صنعتگر است . يعنى مواد لازمه را در اختيار داشته و فلان كار را انجام داده است . البته اگر وجه ديگرى شما مىدانيد بگوييد تا ما هم بدانيم . « 1 » سكوت مطلق در مجلس حكمفرما شد . جاثليق ديگر شكست‌خورده به نظر مىرسيد و حرفى نمىزد . حضرت فرمود : آيا مسأله‌اى را از شما بپرسم ؟ گفت :\r\nبفرماييد اگر بدانم جواب مىگويم .\r\nفرمود : اين‌كه ما معتقديم كه حضرت عيسى مردگان را با اذن و يارى خداوند زنده مىكرد ، چرا انكار مىنماييد ؟\r\nگفت : براى آن‌كه كسى كه بتواند به مردگان جان داده ، شخص مبتلا به پيسى و خوره را شفا دهد و كور مادرزاد را بينايى بخشد ، او خودش پروردگار است ، به پروردگار ديگر حاجتى ندارد .\r\nحضرت فرمود : اگر مطلب چنين است پس چرا تنها عيسى را از ميان پيامبران ديگر كه اين قبيل اعمال را انجام مىدادند ، به خدايى برگزيده‌ايد ؟ مگر « يسع » پيامبر\r\n\r\n\r\n","description":"","footnote":"\r\n( 1 ) . توضيحاتى كه دربارهء كلمهء « از » ( ترجمهء كلمهء عربى « من » ) داده شده ، در متن عربى اين كتاب نبود ، چنان‌كه در بعضى از نسخه‌هاى عيون اخبار نيز موجود نيست و احتمال آن مىرود كه از مصنف كتاب ، شيخ صدوق رحمه الله باشد ( خ ) .\r\n","page_name":" 69 ","page_number":69},
  {"content":"\r\n\r\nنبود كه بر روى آب راه مىرفت و مردگان را زنده مىكرد ؟ مگر حزقيل نبود كه به دستور خدا گروهى از مردگان را جان و روان بخشيد ، در حالى كه پيروان هيچ‌يك از آنان ، آن‌ها را خدا نشمرده و آفريدگار نمىدانند .\r\nآن‌گاه حضرت به سوى رأس‌الجالوت توجه كرده ، فرمودند : داستان اين عده را در تورات خوانده‌اى ؟ اينان مردمانى بودند كه بخت‌النّصر وقتى براى فتح‌بيت‌المقدس يورش آورده ، اين‌ها را از طايفهء بنىاسرائيل به اسارت گرفت و با خود به بابل برد و در آن‌جا جان سپردند ، سپس خداوند متعال حزقيل پيامبر را به سوى ايشان فرستاد تا با دعا آنان را زنده نمود . حضرت ، آياتى چند از تورات را كه در اين باره بود ، خواند كه همگى اعتراف و اقرار نمودند .\r\nسپس حضرت رضا عليه السلام تاريخ و سرگذشت عدهء ديگر از مردگانى را كه به وسيلهء دعاى پيامبران زنده شده بودند ، ذكر نمود و سپس فرمود :\r\nحضرت ابراهيم عليه السلام هم سر مرغان را بريد و هر كدام را در محلى قرار داد ، سپس آن‌ها را صدا كرد ، با اذن پروردگار عالم به حركت افتاده ، به سوى ابراهيم دويدند .\r\nمگر موساى كليم نبود كه وقتى با هفتاد نفر از پيروان برگزيدهء خود به سوى كوه حركت كردند آن جماعت به حضرت گفتند : شما كه خدا را ديده‌ايد ، پس او را به ما هم نشان دهيد ، آن‌چنان كه خود ديده‌ايد .\r\nموسى عليه السلام گفت : من هيچ وقت خدا را به چشم ظاهر نديده‌ام ، مگر خدا به چشم ديده مىشود ؟ قوم موسى عليه السلام گفتند : پس هرگاه خدا را آشكارا به ما نشان ندهى ، به تو ايمان نخواهيم آورد . در نتيجهء اين گفت‌وگوى كفرآميز ، صاعقه‌اى ايشان را درگرفت كه همگى به هلاكت رسيدند و موسى عليه السلام تنها ماند .\r\nحضرت موسى عليه السلام رو به جانب خدا آورد و عرض كرد : پروردگارا ، هفتاد مرد را انتخاب كردم و با خود به كوه آوردم ، هرگاه همين‌طور خودم تنها به سوى قوم برگردم و خبر هلاكت آنان را برسانم ، چطور از من قبول مىكنند ؟ اگر مىخواستى مرا هم با\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nايشان هلاك مىكردى ، ولى تو بزرگ‌تر از آن هستى كه با كردار سفيهان ما را هلاك بنمايى .\r\nخداوند متعال بر اثر خواستهء حضرت موسى عليه السلام آن گروه را پس از مرگشان از نو حيات بخشيد .\r\nقريش خدمت حضرت رسول اكرم صلى الله عليه و آله آمدند و از وى خواستند كه برخى از مردگان آنان را زنده نمايد . حضرت به علىبن‌ابىطالب دستور داد به همراهى آنان به طرف قبرستان رود و با صداى بلند اسامى مردگان را به زبان آورد و بگويد : كه محمد پيغمبر و فرستادهء خدا مىخواهد كه با اذن پروردگار به‌پا خيزيد .\r\nاشخاص نامبرده پس از شنيدن صداى حضرت على عليه السلام به اذن پروردگار به‌پا خاستند و با وابستگان خويش گفت‌وگو نمودند . . . .\r\n* * * اين‌ها نمونه‌هايى از مردگان بودند كه به وسيلهء پيامبران گذشته زندگى نوينى يافته‌اند . اگر بنا بر اين است كه هر كه واسطهء زنده شدن مرده‌اى شود ، خود خدا گردد ، پس همهء اين‌ها را بايد خدا بپنداريد .\r\nآن‌گاه حضرت رضا عليه السلام به رأس‌الجالوت - خاخام يهودى - متوجه شده ، فرمودند :\r\nبه نام آيات ده‌گانه ( ده فرمان ) كه به موسى عليه السلام نازل گشت از تو مىپرسم ، آيا درتورات شما نيست وقتى آخرين امت كه پيروان شترسوار عربى بوده و تسبيح و تنزيه خدا را با طرز نوينى تكرار مىكنند و در كنيسه‌ها و معابد تازه‌اى عبادت مىنمايند ، با مشخصات مذكور به وجود آمدند ، بايد بنىاسرائيل به آنان و ملك آن‌ها پناه ببرند ، تا در آرامش و آسايش زندگى نمايند ، آن امت نوين ، مردانِ سلحشور دست در شمشيرند كه انتقام خود را از ملل كافر مىستانند . و آيا در كتاب‌اشعياء مكتوب نيست كه اى قوم ، من صورت الاغ‌سوارى را ديدم كه جامه‌هاى نور پوشيده و تمثال شترسوارى را مشاهده كردم كه روشنايى جمال او مانند ماه در شب چهارده مىباشد .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nاى جاثليق ، مگر در انجيل فرمايش حضرت عيسى عليه السلام را نديده‌اى كه مىفرمايد :\r\nمن به سوى پروردگار خود مىروم ، پس از من « فارقليط » مىآيد و دربارهء من شهادت حق و درستى مىدهد ، چنانچه من دربارهء او شاهد حق مىباشم ، فارقليط كسى است كه همه چيز را روشن و تفسير مىنمايد و فجايع و افتضاحات ملّت‌ها را برملا مىسازد و ستون كفر و بىدينى را مىشكند .\r\nجاثليق گفت : بلى انجيل اين موضوع را دارد .\r\n\r\nتاريخچهء انجيل‌ها\r\nپس حضرت فرمود : جاثليق ، مىتوانى مرا از سرگذشت انجيل نخستين‌تان آگاه سازى ؟ آيا وقتى آن انجيل را گم كرديد آن را پيش چه كسى بازيافتيد و انجيل‌هاى فعلى را چه كسى به وجود آورد ؟\r\nجاثليق گفت : انجيل را بيش از يك روز گم نكرديم و به زودى بازيافتيم ، در حالى كه تازه و شاداب بود ؛ يوحنا و متى اين انجيل را بيرون دادند .\r\nحضرت فرمود : معلومات تو دربارهء تاريخ انجيل و سرگذشت علماى آن ، چقدر كم و محدود است . هرگاه جريان به اين سادگى باشد كه نقل مىكنى ، پس چرا دربارهء انجيل‌هاى فعلى اختلاف نظر داريد ؟ چرا در هر زمانى ، جلسه و اجتماعى تشكيل داده و در آن تغيير و تبديل مىدهيد ؟ پس گوش كن من تاريخچهء انجيل را براى تو تعريف كنم .\r\nوقتى حضرت عيسى عليه السلام از ميان مسيحيان رفت و انجيل حضرت مفقود گرديد ، نصارى به نزد علماى خود آمدند و گفتند : ما چه كنيم و چارهء ما چيست ؟ عيسى به قتل رسيد ، تنها انجيلى از وى به يادگار مانده بود ، آن هم مفقود گرديد ، شما علماى ما هستيد ، چاره‌اى بينديشيد و تكليف ما را روشن سازيد .\r\nلوقا و مرقس در جواب گفتند : انجيل و كتاب عيسى در سينه‌هاى ماست و ما هر\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nچند يك‌بار يك « سفر » از آن را به شما مىدهيم ، شما از اين جهت ناراحت نباشيد .\r\nكنيسه‌ها را خالى نگذاريد ، هر وقت نوشتيم به اطلاع شما رسانده ، براى شما تلاوت مىكنيم .\r\nلوقا ، مرقس ، يوحنا و متى نشستند و اين انجيل‌هاى فعلى را براى شما تدوين نمودند ، در حالى كه اين چهار نفر ، شاگردان شاگردان پيشينيان بودند و شاگردان بلافصل خود حضرت عيسى عليه السلام نبودند .\r\nسپس حضرت بحث دربارهء اختلافات انجيل‌ها را شروع كرده ، فرمودند : انجيل‌ها دربارهء نسب حضرت عيسى عليه السلام كه به داود مىرسد يا شخص ديگر ، اختلاف دارند و تهمت‌هاى ناروايى به ساحت حضرت عيسى عليه السلام روا مىشمرند ، در صورتى كه آن چهار نفر به زعم شما ، علما و دانندگان انجيل بوده و حضرت عيسى عليه السلام به گفتهء شما ، آن‌ها را تصديق و تأييد نموده بود .\r\nجاثليق گفت : اى عالم مسلمان‌ها ، خواهشمندم مرا از بحث در چگونگى حالات اين چهار نفر و اصولًا خود اين بحث و مناظره معاف داريد . حضرت فرمود :\r\nبسيار خوب .\r\n\r\nمناظره با يهودى\r\nوقتى جاثليق - عالم نصارى - از مباحثه كنار كشيد و در واقع چون نتوانست جواب اشكالات منطقى حضرت رضا عليه السلام را بگويد از بحث و مناظره دورى جست ، آن وقت حضرت متوجه رأس‌الجالوت عالم و خاخام يهودىها شده فرمودند : شما سؤال مىكنيد يا من سؤال كنم ؟ رأس‌الجالوت كه ناظر مباحثهء قبلى بود و تاب سؤالات حضرت را در خود نمىديد گفت : من سؤال مىكنم ، ولى هيچ دليل و برهانى به جز از تورات و الواح و صحف از شما قبول نخواهم كرد .\r\nحضرت فرمود : خيلى خوب ، قول مىدهم كه به خواستهء تو عمل كنم .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nرأس‌الجالوت گفت : نبوت « محمد » را از كجا ثابت مىكنى ؟\r\nامام فرمود : موسىبن‌عمران ، داود و اشعياء ( و سپس عيسى بن مريم ) به رسالت وى شهادت داده‌اند .\r\nسپس افزود : هيچ مىدانى كه موسىبن‌عمران به بنىاسرائيل سفارش كرد زود باشد كه براى شما پيامبرى از برادران خودتان مبعوث مىشود ، او را تصديق نماييد و از امر او سرپيچى نكنيد . آيا بنىاسرائيل را برادرانى جز نواده‌هاى اسماعيل كه در حضرت ابراهيم عليه السلام به هم ملحق مىگردند ، وجود دارد ؟ آنان با كسان ديگرى هم قرابت و نسبت داشتند ( اسماعيل و اسحاق فرزندان حضرت ابراهيم بودند ، يعقوب كه‌اسرائيل ناميده شد ، فرزند اسحاق مىباشد ) ؟ آيا از برادران اسرائيل غير از « محمد » كسى ديگر ادعاى نبوت نموده است ؟\r\nخاخام گفت : نه .\r\nامام فرمود : قبول دارى كه تورات مىگويد : نورى از طرف كوه سينا آمد از كوه ساعير براى ما روشنى داد ، از كوه فاران هم آشكار و اعلان شد .\r\nگفت : اين كلمات و سخنان در تورات هست ، ولى تفسيرش را نمىدانم .\r\nامام فرمود : مراد از نخستين ، عبارت از همان الواح و تورات است كه به حضرت‌عيسى عليه السلام نازل گرديد ، اما دومى همان است كه به حضرت عيسى عليه السلام وحى شد و سومى - كه كوه فاران باشد - يكى از كوه‌هاى مكه است كه با مكه به مقدار يك روز فاصله دارد .\r\nاشعياء مىگويد : دو نفر سوار ديدم كه زمين را روشن نموده بودند ، يكى سوار بر الاغ بود و ديگرى سوار بر شتر .\r\nحيقوق مىگويد : خداى تعالى بيان احكام را از كوه فاران آورد ، آسمان‌ها از تسبيح احمد و پيروانش پُر شد ، پيروان او در دريا و صحرا راه مىيابند ، بعد از خرابى اورشليم كتاب جديدى را بر ما مىآورد .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nو در زبور مىگويد : خدا بعد از تعطيلى و فترت احكام به‌پا دارندهء شريعت و سنت را برانگيزاند . به‌پا دارندهء شريعت پس از آن دوره ، غير از محمد صلى الله عليه و آله و پيامبر ما چه كسى بوده است ؟ « 1 » * * *\r\nاين مناظرهء علمى كه چند صد سال پيش ميان يكى از رهبران دينى ما و علماى فرقه‌هاى ديگر واقع شده است ، بسيار طولانى و مفصل است و ما به طور خلاصه آنچه را كه در نظر داشتيم نقل نموديم و اگر در اين مناظرهء عالى دقت شود ، دو فايده به دست مىآيد :\r\nاول : اين‌كه انجيل‌هاى صحيح و درست كه با وحى الهى نازل شده بود ، پس از حضرت مسيح مفقود شده و اكنون در دسترس ما نيست و انجيل‌هاى فعلى كه در دست مسيحيان مىباشد ، آن‌چنان كه تاريخچهء انجيل‌ها هم تأييد و كمك مىكند ، از تأليفات شاگردان شاگردان حضرت مسيح مىباشند .\r\nدوم : از اين مناظره اسم دو نفر استفاده مىشود ، يكى مسيح و ديگرى عيسى . يكى به بعثت حضرت محمد صلى الله عليه و آله و پيروان او بشارت داده است و چنين چيزى از آن ديگرى شنيده نشده است . پس وقتى ما انجيل‌هاى فعلى و كتاب‌هايى را كه در نزد طرفدارانش مقبول است مطالعه مىكنيم ، مىبينيم كه آن‌ها هم به تعدد مسيح تصريح مىكنند و مىگويند مسيح يك نفر نبوده است .\r\nمرقس مىگويد : مسيح‌هاى بىشمار و پيغمبرهاى دروغ‌گوى زياد با نشانه‌ها و كارهاى عجيب و غريب جهت گمراهى شما خواهند آمد . « 2 » در انجيل مَتى مىنويسد : بسيارى به نام من خواهند آمد و گويند من مسيح هستم و\r\n\r\n\r\n","description":"","footnote":"\r\n( 1 ) . به بشارات عهدين تأليف دكتر محمد صادقى كه موارد بسيارى از بشارات كتاب مقدس را دربارهء پيامبر اسلام نقل كرده است ، رجوع شود ( خ ) .\r\n( 2 ) . انجيل مرقس ، باب 10 ، آيهء 13 .\r\n","page_name":" 75 ","page_number":75},
  {"content":"\r\n\r\nبسيارى را گمراه خواهند كرد . « 1 » بعد گويد : بسا انبياى دروغ‌گو ظاهر شده ، بسيارى را گمراه كنند . « 2 » * * *\r\nما در آيات قرآنى كه دربارهء مسيح نازل شده است ، تأمل كرديم و بسيار دقت و غور نموديم ، در هيچ‌كدام از صفات و مشخصاتى كه دربارهء مسيح ذكر مىكند با تعاريف و مشخصاتى كه در اين كتاب‌ها براى وى قائل هستند ، توافق و سازش وجود ندارد ، حتى در يك علامت و نشانه‌اى .\r\n\r\nمسيحى كه قرآن معرفى مىكند\r\nقرآن دربارهء حضرت مسيح از قول خود او چنين نقل مىكند : « من بندهء خدايم ، كتاب بر من نازل و نبوت بر من اعطا شده است . » « 3 » و « پروردگارا ، من به آن‌ها غير از دستور و فرمان تو - كه پروردگار خود را عبادت و ستايش نماييد - چيز ديگرى نگفته‌ام . » « 4 » به بنىاسرائيل مىگويد : « پروردگارى را ستايش كنيد كه من و شما را پرورش داده است ، هر كس به وى شرك بورزد از بهشت محروم مىشود و آتش جايگاه اوست . » « 5 » و « آن‌هايى كه مىگويند مسيح‌بن‌مريم خداست ، كافر شدند . » « 6 » و « آنان كه خدا را سومىِ خدايان پنداشته‌اند كافر شده‌اند ، چون جز خداى واحد خدايى وجود ندارد . » « 7 » و « مسيح و هيچ‌كدام از فرشتگان مقرب خدا استنكاف ندارند از اين‌كه\r\n\r\n\r\n","description":"","footnote":"\r\n( 1 ) . انجيل متى ، باب 24 ، آيهء 5 .\r\n( 2 ) . همان ، آيهء 12 .\r\n( 3 ) . مريم ، آيه 30 .\r\n( 4 ) . مائده ، آيه 116 .\r\n( 5 ) . همان ، آيه 72 .\r\n( 6 ) . همان ، آيه 17 .\r\n( 7 ) . همان ، آيه 73 .\r\n","page_name":" 76 ","page_number":76},
  {"content":"\r\n\r\nبنده و ستايشگر پروردگار خود باشند . » « 1 » شما خوانندگان عزيز ، موقعى كه اين آيه‌ها را ملاحظه مىكنيد ، مىبينيد كه مسيح يك بندهء متواضع و فروتن و خداشناس و يكتاپرست بوده و با كمال خلوص خدا را عبادت و ستايش مىكند و هيچ نوع شائبه شرك و تثليث و حلول و اتّحاد در وى وجود ندارد . اما مسيحى كه انجيل‌هاى فعلى معرفى مىكنند .\r\n\r\nمسيح در اناجيل\r\nعيسى مسيحى كه در انجيل‌هاى فعلى معرفى مىشود ، مردى است كه در گفتار و هدف خود مضطرب و حيران است . يك‌بار دربارهء خداوند اعتراف مىكند :\r\n« حيات حقيقى آن است كه تنها تو را خداى واحد و حقيقى بشناسد و عيساى مسيح را كسى بدانند كه تو فرستاده‌اى . » « 2 » و هم‌چنين تعليم مىدهد « اوّل همهء احكام اين است كه بشنو اى بنىاسرائيل ، خداوند ما خداى واحد است . كاتب وى گفت : آفرين اى استاد ، سخن بر حق گفتى ، زيرا خدا واحد است و جز او ديگرى نيست » « 3 » و درانجيل متى مىگويد : « چرا مرا صالح مىناميد ؟ صالح غير از خداى واحد كسى نيست » و در انجيل مرقس باز مىگويد : « صالح يكى بيش نيست و آن خداست . »\r\nاما همين عيسى ، پس از آن‌كه اين حقايق عالى مطابق با عقل و برهان را اظهار مىنمايد ، ناگهان در جاهاى متعددى از انجيل‌ها خلاف اين‌ها را مىگويد ؛ مثلًا در\r\n\r\n\r\n","description":"","footnote":"\r\n( 1 ) . نساء ، آيه 172 .\r\n( 2 ) . انجيل يوحنا ، باب 17 ، آيهء 3 .\r\n( 3 ) . انجيل مرقس ، باب 12 ، آيه 29 - 33 .\r\n","page_name":" 77 ","page_number":77},
  {"content":"\r\n\r\nجايى از انجيل يوحنا مىگويد : « من و پدر يك هستيم . » « 1 » ، باز مىگويد : « يقين كنيد كه پدر در من است و من در او . » « 2 » يا مىگويد : « كلامى كه من مىگويم خودم از نفس خود نمىگويم ، ليكن پدرى كه در من است كارها را انجام مىدهد . »\r\nاين همان « حلول » است كه عقل به محال بودن آن حكم مىكند و اصلًا تصور آن بر اذهان ، مشكل و غيرقابل هضم است .\r\n* * * ولى ما تعريف حضرت مسيح را در قرآن حضرت محمد صلى الله عليه و آله چنين مىخوانيم :\r\n« در هر جا قرار بگيرم خداوند مرا مبارك نموده ، مادامى كه زنده‌ام به زكات و نماز سفارش فرموده است . . . رحمت و سلام خدا بر من باد ، روزى كه متولد مىشوم و آن روزى كه مىميرم و آن روزى كه زنده و مبعوث مىگردم . » اما مسيحى كه در انجيل تعريف شده مبارك نبوده ، بلكه ملعون است ، چنان‌كه در رسالهء پولس « 3 » مىگويد :\r\n« مسيح ما را از لعنت شريعت فدا كرد ، چون كه در راه ما لعنت شد ، چنان‌كه مكتوب است ملعون است هر كه بر دار آويخته شود . »\r\nقرآن مىفرمايد : « مسيح به مادرش احسان مىكند . » « 4 » ليكن در اين انجيل‌ها او عاق مادرش شده و از برادران خود قطع رحم نموده است و آن‌ها را كوچك شمرده و تحقير مىكند . شخصى مسيح را گفت : اينك مادر و برادرانت بيرون ايستاده و مىخواهند با تو سخن بگويند . در جواب گوينده گفت : مادر من و برادرانم كيانند ؟\r\nاينانند مادر من و برادرانم ؟ ! « 5 » در واقع او عوض احترام مادر ، شاگردش را دوست\r\n\r\n\r\n","description":"","footnote":"\r\n( 1 ) . انجيل يوحنا ، باب 10 ، آيهء 30 .\r\n( 2 ) . همان ، آيهء 39 .\r\n( 3 ) . رسالهء پولس به غلاطيان ، باب 3 ، آيهء 13 .\r\n( 4 ) . مريم ، آيه 32 « وَبَرّاً بِوالِدَتِى » .\r\n( 5 ) . انجيل متى ، باب 12 ، آيات 48 - 50 .\r\n","page_name":" 78 ","page_number":78},
  {"content":"\r\n\r\nمىدارد ، او را محبت و نوازش مىكند و گاهى هم او را به سينه تكيه مىدهد و روى زانو مىنشاند و به مادر خود مىگويد : « اى زن ، اينك پسر تو . » و به شاگرد اشاره مىكند . نام اين شاگرد « عزيز پسر زبدى » است .\r\nقرآن از قول مسيح مىگويد : « من جبار و ستمگر نيستم . » ، ولى در اناجيل فعلى مىبينم مسيح كارهاى مردان جبار و ستمگر را انجام مىدهد . كدام جبارى از گذشتگان يا از معاصرين ديده شده است كه بر قدم‌هاى وى عطرهاى گران‌قيمت و پُربها را بريزند و خاك قدم‌هاى او را زنان با گيسوهاى خود پاك و مسح نمايند تا آن‌جا كه يكى از اطرافيان و شاگردان دوازده‌گانهء مسيح ترحم كرده ، گويد : « براى چه اين عطرى را كه سيصد دينار ارزش دارد نفروخته‌ايد تا پولش را در راه فقرا و درماندگان صرف كنيد ؟ عيسى در جواب مىگويد : آن زن را به حال خود واگذاريد ، فقرا هميشه با شما مىباشند و من همه وقت با شما نيستم . » « 1 » كدام ديكتاتور و ظالمى به اين درجه از تكبر و شقاوت ديده‌ايد كه يك‌مرتبه عطرهاى سيصد دينارى را به پاهاى وى نثار كنند ؟ زنان و بانوان ، گونه‌ها و گيسوهاى خود را به پاى وى بمالند ، ولى وى اعتنايى نكند ؟ خود را به يكى از حواريون تكيه دهد و در جواب شاگردان ، آن‌ها را منع كند ؟ انجيل را مطالعه كنيد تا از اين داستان‌ها ، تعجب نماييد و سپس بخنديد يا گريه كنيد . او مىگويد : « نيامده‌ام بر روى زمين صلح بگذارم بلكه شمشير را . آمده‌ام انسان را از پدر خود و دختر را از مادر خويش و عروس را از مادر شوهرش جدا سازم . » و سپس براى قطع كامل روابط خانوادگى مىگويد : « دشمنان انسان اهل بيت او هستند . » « 2 » بدين‌ترتيب انجيل امر مىكند قطع رحم نماييد و از پدر و مادر جدا شويد و فاصله\r\n\r\n\r\n","description":"","footnote":"\r\n( 1 ) . شرح و تفصيل اين داستان را مىتوانيد در باب 11 و 12 انجيل يوحنا مطالعه كنيد .\r\n( 2 ) . انجيل متى ، باب 10 ، آيات 34 - 37 و انجيل لوقا ، باب 12 ، آيات 51 - 53 . مىگويد : « آيا گمان مىبريد كه من آمده‌ام تا سلامتى بر زمين بخشم ؟ نى ، بلكه به شما مىگويم تفريق را ، زيرا بعد از اين پنج كه در يك خانه باشند ، دو از سه و سه از دو جدا خواهند شد ؛ پدر از پسر و پسر از پدر و مادر از دختر و دختر از مادر و خارسو از عروس و عروس از خارسو مفارقت خواهند نمود . » ( خ ) .\r\n","page_name":" 79 ","page_number":79},
  {"content":"\r\n\r\nبگيريد و چقدر تفاوت است ميان اين‌ها و آن وحى كه به محمد صلى الله عليه و آله نازل شده و مىگويد : « پروا و تقوا كنيد از آن خدايى كه در مقابل او و خويشاوندان مسئوليت داريد » . « 1 » خويشاوندان ، بعضى نسبت به بعضى ديگر اولا هستند » . « 2 » مسيح اين اناجيل به تفرقه انداختن ميان خانواده‌ها و آوردن شمشير و خنجر قناعت نكرده ، در جاى ديگر پا را فراتر گذاشته و مىگويد : « من آمدم تا آتشى در زمين افروزم . » « 3 » اين تا حدى تفاوت دارد با آن قرآنى كه نويد مىدهد : « اى پيامبر ، تو را رحمت براى جهانيان فرستاده‌ام . » « 4 » وقتى انجيل را مطالعه مىكنيم ، مىبينيم مسيح بنا به نوشته انجيل خاين است و به بيت‌المال و اموال عمومى خيانت مىورزد و شخص دزد و خيانتكار را مسئول امور مالى - به عنوان امانتدار - قرار مىدهد ، زيرا يهوداى اسخر يوطى دزد بوده ، ولىعيسى صندوق اموال را در اختيار او گذاشته بود . « 5 » فجيع‌تر از اين موضوع اين‌كه فريسيان و كاتبان ، زنى را كه در حال زنا توقيف كرده بودند ، به حضور مسيح مىآورند تا كيفر او را بدهد و مىگويند : دستور موسى اين است كه زن زناكار بايست سنگسار شود ، شما چه مىگوييد : « عيسى به زن نگاه كرد و گفت : آيا هيچ‌كدام از شكايت‌كنندگان به تو فتوا نداد ؟ زن گفت : نه اى آقا . عيسى گفت :\r\nمن هم نمىتوانم به تو فتوا بدهم ، برو ديگر خطا و گناه نكن . » « 6 » خوانندهء محترم ، شما ملاحظه مىكنيد انجيل يك‌بار تصريح مىكند كه مسيح پسر\r\n\r\n\r\n","description":"","footnote":"\r\n( 1 ) . نساء ، آيه 1 .\r\n( 2 ) . انفال ، آيه 75 .\r\n( 3 ) . انجيل لوقا ، باب 12 ، آيهء 49 .\r\n( 4 ) . انبياء ، آيه 107 « رَحْمَةً لِلْعالَمِينَ » .\r\n( 5 ) . انجيل يوحنا ، باب 12 .\r\n( 6 ) . انجيل يوحنا ، باب 8 ، آيات 2 - 12 .\r\n","page_name":" 80 ","page_number":80},
  {"content":"\r\n\r\nبچه‌اى را روى زانويش مىنشاند ، بار ديگر زنان قدم‌هاى مباركش را با گيسوان خود مالش مىدهند ، يك‌بار هم خاين و دزد را امانتدار بيت‌المال قرار مىدهد ، دفعهء ديگر بر خلاف قانون خدا ، حد زنا را از زن زناكار برمىدارد . آيا مسيح با اين مشخصات ، با آن مسيحى كه در قرآن به مبارك بودن و احسان و نيكوكارى موصوف است ، وجه مناسبت و شباهتى دارد ؟ اين كسى كه بندگى خدا را نمود و به دميدن‌جبرئيل به دنيا آمد ، همان عيسى پسر مريم است و نصارى او را به غلط پسر خدا مىدانند و آنچه ما گفتيم حق و صدق مىباشد و شايد علت گرفتار شدن استاد به وسيلهء شاگردش - كه محل وثوق و امانت بود ( يهوداى اسخريوطى ) - به خاطر همين صفات رذيله و خصال زشت بوده است كه انجيل‌ها برايش نقل مىكنند تا منجر به قتل و مصلوب شدن وى مىگردد .\r\n\r\nآيا عيسى كشته مىشود ؟\r\nوقتى به قرآن مجيد نگاه مىكنيم توجه ما را به سوى پاكيزگى و طهارت و عفت مادر عيسى و چگونگى انتقال وى به عالم علوى جلب مىكند و صريحاً يهود را تهديد مىكند . . . قرآن مىفرمايد : « يهود بر اثر كفر و عصيان به مريم تهمت زدند . يهود بىخود مىگويند كه ما مسيح عيسىبن‌مريم پيامبر خدا را كشتيم ، آن‌ها نه او را كشته‌اند و نه بر دار زده‌اند ، بلكه امر بر آن‌ها مشتبه گرديده است . آنان‌كه دربارهء انتقال حضرت مسيح به عالم بالا اختلاف و گفت‌وگو مىنمايند در شك و ترديدند ، تكيه‌گاه آن‌ها در حرف‌هاى خود خيال و ظن است . يقيناً عيسى كشته نشده است ، بلكه خداوند او را به سوى خود بالا برده است . خداوند قادر و داناست . » « 1 » * * *\r\n\r\n\r\n","description":"","footnote":"\r\n( 1 ) . نساء ، آيات 156 - 157 .\r\n","page_name":" 81 ","page_number":81},
  {"content":"\r\n\r\nقرآن مجيد صريحاً كشتن عيسى را منكر شده ؛ يعنى هيچ‌گونه دست تعدى به سوى او بدين‌ترتيب دراز نگشته است . اما انجيل‌هاى فعلى عيسى را از هر جهت بر خلاف قرآن تعريف مىكنند . انجيل‌هاى فعلى عيسى را در صورت يك دزد ترسوى فرارى ترسيم مىكنند كه يهوديان در حال فرار او را دستگير نموده ، اهانت و استهزا مىكنند ، آب دهان به صورتش مىافكنند ، به سر و صورت او سيلى مىزنند تا آن‌كه در جلو چشمان مردم در ميان دو نفر دزد به دارش مىزنند ، عيسى جزع و فزع مىكند و فرياد مىكشد .\r\nاين داستان خنده‌دار را در انجيل متى بخوانيد كه پس از آيهء مربوط به جزع و فزع عيسى از ترس مرگ ، آن را نقل كرده‌اند . « 1 » او سپس به شاگردان خود رو كرده ، از بالاى دار تقاضا مىكند كه : « جايى نرويد و در همين‌جا با من شب را به صبح برسانيد . » او سپس صورت خود را پايين مىآورد و مىگويد : « اى پدر ، اگر ممكن باشد اين مصيبت را از من بردار . . . و اين پياله از من بگذرد . »\r\nدر انجيل متى دربارهء دار زدن مسيح مىگويد : « سپاهيان والى ، عيسى را به ديوانخانه بردند و تمامى فوج لشكر را گرد وى فراهم آوردند . سپس او را عريان ساخته ، لباس قرمزى به دو پوشانيدند ، تاجى از خس و خار بر سرش گذاشته ، نىاى به دست راستش دادند ، پيش روى وى استهزاكنان مىگفتند : سلام اى پادشاه يهود . آب دهان به رويش انداخته ، نى را گرفته بر سرش مىزدند . بعد از آن‌كه او را استهزا كرده بودند ، آن لباس ( قرمز ) را از وى كنده ، لباس خودش را پوشانيدند و او را به جهت مصلوب نمودن بيرون بردند . . . .\r\nآن‌گاه دو دزد ، يكى از طرف راست و ديگرى از چپ با وى مصلوب شدند .\r\nرهگذران سرهاى خود را جنبانده ، كفرگويان مىگفتند : اى كسى كه هيكل را خراب\r\n\r\n\r\n","description":"","footnote":"\r\n( 1 ) . انجيل متى ، باب 27 به بعد .\r\n","page_name":" 82 ","page_number":82},
  {"content":"\r\n\r\nمىكنى و در سه روز آن را مىسازى ، خود را نجات ده . اگر پسر خدا هستى از صليب فرود بيا .\r\nهم‌چنين رؤساى كهنه با كاتبان و مشايخ استهزاكنان مىگفتند : ديگران را نجات مىدهد ، اما نمىتواند خود را برهاند ، اگر پادشاه اسرائيل است اكنون از صليب فرود آيد تا به دو ايمان آوريم . » « 1 » هم‌چنين آن دو نفر دزد نيز كه با وى مصلوب بودند او را دشنام مىدادند و چقدر خوب گفته‌اند : « هرگاه آن صليب پادشاه اسرائيل و پسر خداست ، خود را نجات دهد و از هلاكت رهايى يابد . » « 2 » تازه انجيل‌هاى ديگر مصيبت را بالاتر برده و با وضع فجيع‌ترى عيسى را مصلوب مىكنند . انجيل مرقس مىگويد : « شروع نمودند به انداختن آب دهان به روى وى .\r\nسپس روى او را پوشانيده و او را مىزدند و مىگفتند : نبوت كن و ملازمان او را نيز مىزدند . . . در ساعت نه ، به آواز بلند ندا كرده و گفت : ايلوئى ايلوئى لما سبقتنى . يعنى الهى الهى چرا مرا ترك كردى ؟ » « 3 » انجيل يوحنا چون آخرين انجيلى است كه نوشته شده ، قسمتى از عبارات رسوا را حذف كرده و مثلًا دزدها را به دو نفر تبديل كرده و مىگويد « 4 » : « دو نفر ديگر را از اين طرف و آن طرف و عيسى را در ميان آنان مصلوب كردند . » « 5 »\r\n\r\n\r\n","description":"","footnote":"\r\n( 1 ) . همان .\r\n( 2 ) . اين داستان كه نقل شد قسمتى از متن انجيل متى است و ما عين عبارات ترجمهء فارسى چاپ لندن را نقل نموديم .\r\n( 3 ) . انجيل مرقس ، باب 15 ، آيهء 35 .\r\n( 4 ) . انجيل يوحنا ، باب 19 .\r\n( 5 ) . طبق گزارش‌هاى راديوهاى خارجى اخيراً مجمع كشيشان در واتيكان تصويب و اعلام كردند كه عيسى مسيح را يهوديان نكشته‌اند ، با اين‌كه نصّ صريح آيات اناجيل مدعى است كه عيسى را بر دار زده‌اند و پس از كشته شدن دفنش نموده‌اند و او سه روز در قبر مانده ، سپس بيرون آمده و بر آسمان پرواز كرده است .\r\nموضوع تبرئهء يهود از آزار و شكنجهء عيسى رسماً از طرف پاپ هم اعلام گرديد و از اين‌جا مىتوان به خوبى فهميد كه چگونگى معتقدات تاريخى مسيحيان و كتب مقدسهء آنان به خاطر مصالح روز و اوضاع سياسى و مقتضيات زمان ، قابل تغيير و تبديل است ، چنان‌كه قبلًا نيز كتب مقدسه را طبق ميل پدران روحانى بارها تغيير داده‌اند . آيا با اين وضع باز هم مىتوان براى كتب مقدسهء مسيحيت اصالتى قائل شد . . . و حرف‌هاى اناجيل را باور كرد . . . ( خ ) .\r\n","page_name":" 83 ","page_number":83},
  {"content":"\r\n\r\nاز مجموع مطالب بالا آنچه كه به دست مىآيد ، اين است كه اگر شما دربارهء مسيحى كه قرآن توصيف مىكند و مسيحى كه اناجيل‌ها معرفى مىكنند دقت و موشكافى كنيد ، كاملًا متوجه مىگرديد كه ميان اين دو مسيح چقدر فاصله وجود دارد و آن دو تا چه اندازه با هم اختلاف و تفاوت دارند . قرآن مجيد ، حضرت‌عيسىبن‌مريم را يك شخص بابركت ، آرام ، نيكوكار ، پرهيزكار ، يگانه‌پرست و فروتن براى خدا معرفى كرده و مىگويد كه او سخن بيهوده نمىگويد ، مدعى امر نامعقولى نيست ، از خدايى و اتحاد و حلول حرف نمىزند ، بسيار عزيز و محترم است ، خدايش به آسمان مىبرد ، از ريشخند و اهانت مردم مصون است ، چيزى كه مايهء عار و اهانت باشد به او نرسيده است ، چون روح‌اللَّه و كلمةاللَّه است كه به قدرت كاملهء پروردگار تربيت يافته و مخزن اسرار و حكمت‌هاى بارىتعالى گشته است و خداى قادر بزرگ‌تر از آن است كه بندگان خالص و دوستان صميمى خود را به آن حد از خوارى و مذلت و رسوايى و ريشخند تسليم نمايد . پروردگار كريم مهربان‌تر از آن است كه مؤمنين و گروندگان عالىقدر خود را در آن حد از مذلت و بينوايى قرار دهد .\r\nمرگ مؤمنين مرگ عزت و عظمت است ، قتل آن‌ها قتل شرف و مجد است . عزت و عظمت ، مخصوص خدا و پيامبر و مؤمنين شده است .\r\nخدا نوح را از آن طوفان سهمگين نجات مىدهد ، آتش سوزنده را به ابراهيم سرد و سالم مىنمايد ، موسى و پيروانش را از سيل و سركشى فرعون نجات مىدهد ،\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nحبيب و دوستش محمد صلى الله عليه و آله را از شر گردنكشان و مشركان عرب نجات داده ، به او يارى و نصرت مىدهد . . . سنت و روش خدا دربارهء گذشتگان از پيامبران اين بوده و براى طريقهء خدا تغيير و دگرگونى رخ نمىدهد .\r\nآرى ، بعضى از ستمكاران و جباران خونخوار ، برخى از پيامبران ، مانند زكريا ويحيى را كشته‌اند ، ولى بايد در نظر داشت كه قتل و كشته شدن آن‌ها ، قتل و شهادت شرافتمندانه و مرگ بزرگوارانه بوده است و آن‌ها در راه تبليغ احكام الهى و ابلاغ شريعت مقدسهء ربوبى با شمشير دشمن شربت شهادت را نوشيده‌اند و با كمال سعادت و شرافتمندانه به حيات ابدى و زندگى گوارا رسيده‌اند . اين قبيل مرگ‌ها ، عزت و بزرگى و مجد است و در منزلهء به چوب بسته شدن و به دار آويختن و آب دهان ديدن و كتك خوردن و . . . نيست .\r\nشما درباره اين همه داستان‌ها و افسانه‌هاى اناجيل چه خيال مىكنيد كه مسيح با آن عظمت را يك مرد حيله‌گر ، خيانتكار ، ظالم ، عاق ، تفرقه‌انداز ، شرابخوار « 1 » و . . . ترسيم مىكند و به جايى كه تكيه مىزند خانمى با گيسوان خود ، قدمش را پاك مىكند ، حد زنا را از زن زناكار رفع مىكند و سپس كه گرفتار مىگردد ، مانند يك دزد عاجز و ترسو و فرارى به پاى دار مجازات كشيده مىشود .\r\n. . . و آن‌گاه با آن همه خوارى و مذلت كه در آيات انجيل ملاحظه نموديد ، به دار كشيده مىشود و پس از سه روز يا بيشتر و كمتر از دار به پايين مىآيد و دفن مىگردد ، سپس مادر و خاله‌هايش گمان مىكنند كه او قبر را شكافته و به آسمان پرواز و صعود نموده است . آيا صعود به آسمان قبل از اين همه جريانات و خوارىها عملى نبود ؟ آيا عيسى را نمىشد با سلامتى و صحت به آسمان كشانيد ؟ كدام‌يك از اين دو حال بهتر است ؟ كدام صاحب عقل و شعورى است كه پس از مطالعهء اين همه قضايا باور كند\r\n\r\n\r\n","description":"","footnote":"\r\n( 1 ) . انجيل متى ، باب 11 ، آيهء 19 .\r\n","page_name":" 85 ","page_number":85},
  {"content":"\r\n\r\nاين مسيح همان مسيحى باشد كه قرآن مجيد حكايات و داستان‌ها را از او نقل نموده يا وحى الهى وضع زندگى او را روشن كرده است .\r\n\r\nعيساى صادق و عيساى كاذب\r\nبا توجه به نكاتى كه اشاره شد ، ما راه و چاره‌اى جز اين نداريم كه با كمال اطمينان قلب بگوييم دو نفر مسيح - كه زمان دعوتشان به هم نزديك بوده است - ادعاى نبوت و مسيحيت نموده‌اند و طرز دعوتشان هم به همديگر شباهت داشته است ، ولى تفاوتى كه اين دو نفر داشته‌اند در اين است كه يكى طبق علايم و آثار ، داراى اخلاق پسنديده ، راست‌گو و درستكار بوده و آن همان است كه قرآن مجيد آن را تصديق كرده و تأييد مىنمايد و در لابه‌لاى آيات شريفه ، گوهر نهانى و عمق معرفت و بينش و شرافت سبك و دعوت او را شرح و توضيح مىدهد ، ولى يكى ديگر از داعيان نبوت كه كاذب و متقلب بوده است ، خودش را مسيح خوانده و شريعت مسيح راست‌گو را هم فاسد كرده است و شخصى بسيار مضطرب و حيله‌گر بوده است . مسيح ثانى گرگى است كه به صورت ميش درآمده و درنده‌اى است كه خود را در سيرت شتر نشان مىدهد .\r\nقرآن براى معرفى و تشخيص اين دو نفر و چگونگى اختلاف و جدايى آنان اشاره‌اى نموده ، مىفرمايد : آن‌ها مىگويند : ما مسيح عيسىبن‌مريم را كه پيامبر و رسول خدا بود به قتل رسانديم .\r\nمفهوم آيهء شريفه كه مىگويد : « رسول خدا را كشتيم . » به ما مىفهماند كه مسيح ديگرى هم بوده كه پيغمبر و رسول خدا نبوده است و گمان يهودىها اين بوده كه مسيح پيغمبر را به دار آويختند . خدا گمان و خيال آنان را رد مىكند . آشنايان به علوم بلاغت بهتر مىدانند كه تأسيس در كلام بهتر از تأكيد بوده و حذر كردن از قيد و توضيح ، بهتر و سزاوارتر است . پس خداوند متعال كه در اين آيهء شريفه عيسى را با\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nقيد رسول ذكر مىكند ، يك مقصد و هدفى دارد و آن شايد همان باشد كه ما اشاره نموديم .\r\nچكيدهء اين همه شواهد روشن و واضح اين است ؛ ما مسلمانان به آن مسيح كه نصارى و ترسايان ستايش او را مىكنند اقرار و اعتراف نداريم و با دليل‌هاى محكم كه خود انجيل‌هاى فعلى در اختيار ما مىگذارند ، استدلال مىكنيم عيسايى كه مسيحيان در مقابل وى كرنش مىكنند يك مرد دروغ‌گو ، دجال ، شرابخوار ، مىگسار ، ظالم ، شقى ، پست و ترسويى بيش نبوده است .\r\nنمىدانم علماى اسلام چطور در مدت اين سيزده قرن به اين حقيقت روشن كه اظهار نموديم ، پى نبرده و آن را عيان نساخته‌اند ؟\r\n\r\nادعاى احمد قاديانى\r\nالبته ادعاى نبوت دروغين و پيغمبر قلابى شدن ، هيچ تعجب و شگفتى ندارد . چه بسيارند اشخاصى كه ادعاى پيغمبرى يا مقام‌هاى ديگر مىنمايند ، در صورتى كه تمام مسيحيان و مسلمانان به دروغ بودن ادعاى آن‌ها معتقد و يقين دارند . همين چندى پيش بود كه مردى به نام « احمد قاديانى » در مملكت هند قيام نمود « 1 » و ادعا كرد كه مسيح است و عدهء زيادى هم از وى پيروى و تبعيت نمودند و چندى نگذشت كه او از اين جهان رخت بربست . پسرش به جاى او نشست و مرام او را تعقيب نمود كه\r\n\r\n\r\n","description":"","footnote":"\r\n( 1 ) . قاديانيگرى در هند و پاكستان به مثابهء بهاييگرى در ايران است كه به وسيلهء امپرياليسم انگليس ، براى سركوبىنهضت‌هاى ملى مردم آن سامان به وجود آمد و راهبر آن « غلام احمد قاديانى » مانند سيد محمدعلى باب يا ميرزا بهاءاللَّه هر روز ادعايى كرد و حكم و لوحى صادر نمود تا مردم را سرگرم اختلافات داخلى بنمايد و استعمارگران بتوانند به سيطرهء جابرانهء خود ادامه دهند .\r\nتعجب آن‌جاست كه غلام احمد مانند ميرزا بهاء حكم جهاد را لغو شده اعلام داشت و هر دو براى بقاى امپراتورى بريتانياى كبير دعا خواندند و لوح صادر فرمودند . . . تفصيل اين داستان را در كتاب دو مذهب آورده‌ام و خواندن آن را به جوانان توصيه مىكنم ( خ ) .\r\n","page_name":" 87 ","page_number":87},
  {"content":"\r\n\r\nداستان آن معروف است . اگر در چنين عصرى كه عصر نور و علم مىنامند ، اين قبيل كارها واقع مىشود ، چه مانعى دارد كه در آن عصرهاى ظلمت و تاريكى كه خرافات و بدعت‌ها با مرور زمان ، دين و حقيقت تلقى مىشد و جهالت تمام روى زمين را فرا گرفته بود ، چنين عملى واقع گردد ؟ البته شخص باانصاف از بررسى اين حقيقت كه ما به آن پرداخته‌ايم ، تشكر و قدردانى خواهد كرد .\r\n\r\nدانشمندان غربى و انجيل‌هاى فعلى\r\nدانشمندان غرب و روشنفكران اروپا موقعى كه از استبداد كليسا رهايى يافتند و بارهاى سنگين خشك قديمى را از روى شانه‌هاى خود برافكندند ، با فكرى آزاد و قلبى روشن آنچه را ما دربارهء انجيل گفتيم با كاوش‌هاى علمى خود به آن رسيدند .\r\nنابغه‌هايى پيدا شدند كه تثليث را ترك كرد ، راز فدا را انكار كردند ، افسانهء صليب و گناه‌بخشى را منكر شدند و صريحاً اقرار و اعتراف نمودند كه كتاب‌هايى كه به نام‌انجيل چاپ شده‌اند كتاب داستان و افسانه‌اى بيش نيستند .\r\nگروه‌هاى بسيار و افراد بىشمارى در اين عقيده شركت كردند كه از جملهء آن‌ها فرقه‌اى است كه موحدين و يكتاپرستان ناميده مىشوند . اين‌ها دشمنان سرسخت خدايى مسيح و مسئلهء تثليث مىباشند . ديگر از اين فرقه‌ها فرقهء عقليون خداپرست است كه انجيل‌هاى فعلى را قبول ندارند و تعداد اين‌ها كم نيست و شايد در جاى ديگر صحبتى از آنان به ميان آيد . از افراد مشهور دانشمندان غرب كه تعدادشان بسيار است و از آن‌ها توماس هابس ، شارل برونته ، گوهن تولند ، تولستوى ، رنان ، ولتر ، ژان ژاك روسو و لسينك آلمانى را مىشود نام برد كه انجيل‌هاى فعلى را قبول ندارند و اين شخص آخر كه مطالعات بيشترى دربارهء انجيل‌ها به عمل آورده است ، به طور صريح و بدون پروا مىگويد : « مسيحى كه در انجيل‌هاى فعلى معرفى شده است ، يك مرد حيله‌گر و فريبكار بيش نبوده است . »\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nدر پايان اين بحث متذكر مىگردد ما به زودى گفته‌هاى خود را در جزء دوم با دلايل محكم‌ترى روشن خواهيم كرد و با ذكر موارد و شواهد زياد ، ثابت خواهيم نمود كه مسيح به تصريح همين انجيل‌ها در بيش از بيست مورد دروغ‌هاى آشكارى گفته است كه با هيچ پرده و لفافه‌اى نمىشود آن‌ها را مستور و پنهان ساخت . و وقتى كه از اين قسمت فراغت حاصل شد ، ما به شرح سرگذشت هر يك از شاگردان و رسولان مانند پطرس ، پولس ، يعقوب ، يوحنا ( دو پسر زبدى ) يهودا و . . . خواهيم پرداخت . در ضمن همين بحث دربارهء خود انجيل‌ها هم گفت‌وگو خواهيم كرد كه چگونه با هم سازش يا تناقض دارند يا نسبت به كتاب‌ها و صحف قديمى - كه آن‌ها را ناموس مىنامند - داراى چه وضعى هستند و خواهيم ديد انجيلى كه مىگويد : « من نيامده‌ام تا تورات را باطل سازم ، بلكه آمده‌ام تكميل نمايم ، آسمان‌ها از بين مىرود ، ولى حرفى از تورات سقط نخواهد شد . » در احكام بىشمارى مانند طلاق ، ختنه ، شراب ، حدّ زنا ، تعطيل شنبه و مانند اين‌ها با تورات اختلاف و تناقض دارد .\r\nبه يارى خداوند متعال حرف به حرف و كلمه به كلمه در ضمن رسالهء كوچك ديگرى مانند آنچه كه اكنون در دست داريد ، اين بحث را ادامه داده و استدلال خواهم نمود . پس صبر كنيد و منتظر باشيد كه هر چيزى كه در پيش است ، زياد دور نيست .\r\nپايان جزء اول\r\nمحمدحسين كاشف‌الغطاء\r\nآوريل 1912 م - 1332 ق ، قاهره\r\n\r\n","description":"","footnote":"","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\n\r\n2 : بخش دوم توضيح دربارهء انجيل و مسيح\r\nتأليف : آية اللَّه شيخ محمد حسين كاشف الغطاء\r\nترجمه : سيدهادى خسروشاهى\r\n\r\n","description":"","footnote":"","page_name":" 91 ","page_number":91},
  {"content":"\r\n . \r\n","description":"","footnote":"","page_name":" 92 ","page_number":92},
  {"content":"\r\n\r\n\r\nتوضيح دربارهء انجيل و مسيح\r\n\r\nدربارهء بخش دوم كتاب\r\nدر پايان جزء اول اين كتاب ، وعده داديم كه جزء دوم آن را نيز به زودى تقديم داريم و در آن‌جا اشاره كرديم كه چه نكاتى را دربارهء انجيل مىخواهيم روشن سازيم و چه مسائلى را مىخواهيم بيان كنيم . . . و نشان دهيم كه چگونه اين اناجيل در عين توافق در بعضى قسمت‌ها ، تناقضاتى با همديگر دارند يا با « عهد قديم » كه از آن به عنوان « ناموس » تعبير مىكنند چه اختلافاتى دارند .\r\n. . . و گفتيم كه بعد از ذكر اين قسمت شمه‌اى هم از احوال شاگردان و رسولان از قبيل : پطرس ، پولس ، يعقوب و يوحنا و امثال اين‌ها را بيان مىكنيم .\r\nولى متأسفانه هنگامى كه در اين فكر بوديم ، گرفتارىهاى عمومى يا خصوصى پيش آمد كه ما را از توجه به اين كار باز داشت و سپس گفتيم كه تبشير مسيحىگرى دردى است خاموش و فراموش شده و آن را برنينگيزانيم و اژدهاى خفته‌اى است و تحريكش نكنيم تا اين‌كه از هر طرف به گوشمان رسيد كه اين « بشارت‌دهندگان » بىمايه ، سوى مسلمانان روى آورده و معترض افراد ساده‌لوحى شده‌اند و با نيرنگ و فريب آنان را از راه حق به‌در مىبرند و همان‌طور كه در مصر و مراكز آن ، فساد ايجاد\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nمىكردند ، در عراق ما نيز به تبهكارى مشغولند « 1 » و بىشرمى و ياوه‌گويى و جرئت اينان به جايى رسيده كه حتى به شهرهاى مقدس اسلامى نيز براى تبليغ وارد شده‌اند « 2 » ، در صورتى كه اين زاغان سياه ، سرمايه‌اى جز دروغ و لاف‌هاى عجيب و بىشرمانه و نيرنگ‌هاى غيرانسانى ، چيز ديگرى نيست ، چنان‌كه حتى كر و كور هم دانسته است كه اين افراد بىمايه براى اين كارها مزدورند و از طرف جمعيت‌هايى در اروپا و آمريكا كه مقصود و منظورشان معلوم است ، با گرفتن پول‌هاى كلانى به اين كارها گماشته شده‌اند كه حالا وقت براى بيان اسرار و نقشه‌هايشان كافى نيست و همه مىدانند همان طورى كه كالاها را به مردم مىفروشند ، اكثريت اينان هم وجدان خود را به معرض فروش گذاشته‌اند و اگر دينى هم داشته باشند ، آن را در مقابل حرص و طمع از دست مىدهند و اين يك خصلتى است كه آنان در همهء جهان به آن معروفند ، در صورتى كه در بين مسلمانان سراسر روى زمين با همهء اين اختلافاتى كه از حيث مذهب و مسلك در ميان خود دارند ، كسى را پيدا نمىكنيد كه به منظورهاى استعمارى استخدام شده و از دين اسلام دفاع كند و براى مقاصد پست و بىارج از دين حمايت نمايد ، بلكه مسلمانان به طور كلى و تنها به انگيزه و عواطف عالى و احساسات شريف انسانى و روحيات الهى منزه از هرگونه شائبه و طمع ، هميشه از دين خود حمايت و دفاع مىكنند .\r\nاز آن‌جايى كه پروردگار بزرگ از آغاز كارم مرا براى مجاهده در راه حق و حقيقت و راستى - يعنى جهاد در راه قرآن و دين اسلام - آماده كرده است ، بر خود لازم دانستم كه ديگر در قبال اين بدانديشان سكوت نكنم و بيش از اين اجازه ندهم كه به مسلمانان حمله كنند و ضرورى ديدم كه جزء دوم اين كتاب را منتشر سازم و به وعدهء خود وفا كنم .\r\n\r\n\r\n","description":"","footnote":"\r\n( 1 ) . جزء دوم كتاب در عراق چاپ و منتشر شده است .\r\n( 2 ) . يكى از مراجع بزرگ قم مىفرمود كه اخيراً با چشم خود ديدم كه اوراق و عكس‌هاى تبشيرى مسيحيت را در قم‌پخش مىكنند . . . ( خ ) .\r\n","page_name":" 94 ","page_number":94},
  {"content":"\r\n\r\nمن يقين دارم كه اين بىمايگان به قدرى درون ناپاك و نهادى بىارج دارند كه گويى خداوند تبارك و تعالى ذره‌اى از حيا و انصاف در طبيعتشان نسرشته است و هرچه ما از افتضاحات و آبروريزىهايى كه در انجيل‌هايشان موجود است بيان كنيم ، باز هم به خيالشان اين انجيل‌ها از كتاب مقدسه و وحى آسمانى است . . . در حالى كه حتى در شأن كودكان هم نيست كه چنين كتابى از طرف آنان منتشر شود . . . .\r\nبا اين وجود ، اين گروه هيچ خجالت نمىكشند و از اين‌كه مردم را به سوى اين كتاب‌هايى كه پر از دروغ‌هاى اشكار و تناقضات روشن است ، دعوت نمايند و تبليغ كنند ، خوددارى نمىنمايند . البته اين نيست مگر در سايهء اين‌كه اينان به اين كارها مزدورند ، خواه اين عمل حق باشد يا باطل ، صحيح باشد يا غلط ، راست باشد يا دروغ ، به مسلمانان عراق دست يابند يا نه . اين‌ها از طرف همان تشكيلات و جماعاتى كه مأمور و مزدور آنان هستند ، پول‌هاى گزاف و عطاياى بىكران را در هر صورت دريافت خواهند كرد . . . .\r\nبه طور كلى هدف ما آن است كه با درك حقايق روشن و مفاهيم محسوس ، وضع اين زاغ‌هاى سياه تبشير دهنده به تاريكى و دينى كه مردم را به سوى آن مىخوانند ، بيشتر آشكار و روشن گردد . در اين جزء ، سخن ما مشتمل بر سه باب خواهد بود :\r\nباب اول : در تناقض انجيل‌ها با همديگر و تناقض مجموع آن‌ها با عهد قديم ( تورات ) .\r\nباب دوم : دربارهء خدا بودن مسيح كه ماهيت مسيحيت عبارت از همين موضوع بوده و در واقع اين اولين و آخرين سنگ بناى دين مسيحيان است .\r\nباب سوم : در بيان احوال شاگردان مسيح و كسانى كه در حال حياتشان او را پيروى كردند و شرح حالات رسولان و حواريين و كسانى كه پشت سر آن‌ها بوده‌اند ؛ مانند متى ، مرقس ، يوحنا و پولس .\r\nدر بعضى از اين ابواب ، طرز سخن را به ترتيب تعليم جدلى مرتب نموده‌ايم ، تا نه\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nتنها خواص ، بلكه عموم مسلمانان هم بعد از مطالعهء اين مختصر بتوانند جواب اين مبشرها را داشته باشند و بطلان دلايلشان را آشكار سازند و مكر و نيرنگشان را تشخيص داده ، وضع كتب مقدسه را بدانند و بفهمند كه آن دين تا چه پايه از قداست و كرامت بهره دارد و تا چه حد از صدق و امانت در آن‌ها موجود است و البته من اطمينان دارم كه اين نبرد - ميان ما و آنان - يك‌طرفه شدنى نيست و مبشران به حقيقت اعتراف نكرده و از نشر اناجيل خوددارى نخواهند نمود و شايد حريص‌تر هم خواهند شد ، زيرا آفتاب حقيقت چشم‌هايشان را كور كرده و گويى كه دو اشعهء سفيد و زرد كه به طور پىدرپى بر آنان تابيده ، نابينايشان ساخته است .\r\nولى ما از نظر وظيفه‌اى كه در مورد يارى حق و اتمام حجت داريم ، اين كتاب را مىنويسيم و اين نشريه را منتشر مىسازيم كه حافظ و نگه‌دار برادران مسلمان ما در قبال اين گرگ‌هاى درنده و بدىهاى سرايت‌كنندهء آنان باشد تا نابود شود هر كه از دليل رو گردان است و جاويد گردد آن‌كه متكى به حق و دليل است . . . تا اين‌كه راه از چاه و زشت از زيبا جدا شوند و مردم به خطا نيفتند . و چون بناى كار ما در اين نشريه بر اختصار است - براى اين‌كه عموم طبقات حتى كارگران و زحمت‌كشان و بازاريان هم كه وقت كافى براى مطالعات مقتضى ندارند ، بتوانند از اين كتاب استفاده نمايند - در هر موردى به ذكر يك يا دو شاهد اكتفا مىكنيم .\r\n* * * لازم است كه قبل از ورود در مباحث اصلى اين كتاب بدانيد آن مسيحى كه موضوع بحث و انتقاد ماست ، همان مسيحى است كه انجيل‌هايش آن را به مقام خدايى رسانده‌اند و مسيحى است كه او را جزئى از الوهيت قرار داده‌اند ، الوهيتى كه مركب از سه اقنوم است . آرى ، مراد ما مسيحى است كه رساله‌ها و رسولانشان او را چنين تعريف كرده‌اند ، نه آن مسيح واقعى كه قرآن كريم او را ستوده است ، زيرا كه او همان بندهء نيكوكار و عبد صالح خداوند است كه خداى بزرگ او فرموده است : « مگر\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nتو به مردم گفته‌اى كه من و مادرم را غير از پروردگار جهان ، خداى خود قرار بدهيد ؟ »\r\nو هم‌چنين مراد ما آن مسيحى نيست كه در گهواره ، هنگامى كه كودك خردسالى بود سخن گفت و فرمود : « من بندهء پروردگارم ، به من كتاب مرحمت فرموده و مرا پيامبر قرار داده است . » و هرگز نگفت كه من خدايم يا جزء تشكيل‌دهندهء خدا .\r\nو آن مسيحى كه گفت : « اى بنىاسرائيل ، پرستش خدايى را بكنيد كه پروردگار من و شماست ، همانا اگر كسى شريكى بر او قائل شد ، خدا بهشتش را بر او حرام كرده ، جايگاهش را دوزخ قرار داده است . »\r\nبعد از روشن شدن اين حقايق ، ديگر ما حق داريم كه از انجيل‌هاى مسيحيان ، يعنى آن كتاب‌هايى كه خودشان آن را مقدس خيال مىكنند آزادانه انتقاد كنيم و با صراحت كامل دربارهء آن‌ها بحث كنيم و مطالبى را كه در كتاب‌هاى خودشان موجود است ، ذكر بكنيم و مسئوليتى در اين مورد نداريم ، جز اين‌كه مطالب را به طور صحيح و صريح و بدون تصرفات نقل كنيم و از خداى بزرگ يارى مىطلبيم و به او اعتماد مىكنيم و از او خواهانيم كه كار ما را خالص براى تقرب به درگاهش قرار دهد و در مقابل اين كار بر ما در روز قيامت پاداش نيك مرحمت فرمايد .\r\nمحمد حسين كاشف الغطاء\r\n1346 ق ، بغداد\r\n\r\n","description":"","footnote":"","page_name":" 97 ","page_number":97},
  {"content":"\r\n . \r\n","description":"","footnote":"","page_name":" 98 ","page_number":98},
  {"content":"\r\n\r\n\r\nباب اول : تناقض كتاب مقدس\r\nاى مسلمان ، هنگامى كه مبشرى تو را به سوى مسيحيت دعوت كرد و خواست كه تو را تابع خود قرار داده ، عقل تو را زايل كند و سرگردانت گرداند ، از او سؤال كن آيا از من مىخواهى كه معتقد به خدايى مسيح بشوم كه بنا به مندرجات مجموع عهد قديم و عهد جديد ، او به سه پشت از زنا متولد شده است . . . ، يعنى با قبول نسب‌نامه‌هايى كه در انجيل شما ذكر شده و با در نظر داشتن مطالب توراتى كه نزد شما معتبر و مقدس و « ناموس اول » است ، او به سه نوبت متولد از زناست و اين است دليل آن از متون كتاب‌هاى مقدس خودتان :\r\nدر سفر تكوين ، نخستين اسفار پنج‌گانه ( كه از مهم‌ترين اسفار است ) آشكارا چنين آمده است « 1 » : يهوداى قديس با ثامار كه عروسش بود زنا كرد و از او دو پسر آورد ؛ يكى فارص و ديگرى زارح . . . پس بنا به نقل اين كتاب ، اين فارص زنازاده است و اين شخص به نقل انجيل متى از اجداد مسيح است ، همان انجيلى كه اولين انجيل از انجيل‌هاى چهارگانه است و از مقدم‌ترين و عزيزترين آن‌هاست . در انجيل متى چنين مىگويد « 2 » :\r\n\r\n\r\n","description":"","footnote":"\r\n( 1 ) . تورات ، سفر تكوين ، باب 38 .\r\n( 2 ) . انجيل متى ، باب اول ، آيهء اول به بعد .\r\n","page_name":" 99 ","page_number":99},
  {"content":"\r\n\r\n« كتاب نسب‌نامهء عيسى مسيح بن داود بن ابراهيم ، ابراهيم اسحاق را آورد و اسحاق يعقوب را آورد و يعقوب يهودا و برادرانش را آورد و يهودا « 1 » فارص و زارح را از ثامار آورد و فارص هارون را آورد . » سپس سلسلهء نسب را ادامه مىدهد تا اين‌كه مىگويد :\r\n« يعقوب يوسف شوهر مريم را آورد و عيسى مسمى به مسيح ، از او متولد شد . » « 2 » شما مىبينيد كه متى رسول كه از بزرگان درجهء اول رسولان مسيحيان است ، لااقل متوجه نشده كه فارص زنازاده است تا اين‌كه نسب خداوندش را از او دور و پاكيزه گرداند .\r\n* * * روشن است كه زنا در ميان عموم ملّت‌ها از بدترين و زشت‌ترين كارهاست كه مانع از رسيدن شخصى به مقام پيغمبرى است تا چه رسد به خدايى . حتى خود مسيح هم در اناجيل ، از آن نهى كرده و طبق وصاياى ده‌گانهء تورات ، آن را از بزرگ‌ترين محرمات قرار داده و فرموده است : « زنا مكن ، قتل مكن ، دزدى مكن و به دروغ گواهى مده . . . . » « 3 » دربارهء اين‌كه يهوداى زناكار و فارص ولدالزنا را در سلسلهء نسب مسيح قرار داده‌اند متى تنها نيست ، بلكه لوقا نيز كه ابتداى نسب مسيح را از يوسف‌بن‌هالى شروع مىكند نسب عيسى را مىشمارد تا آن‌كه مىگويد : « او پسر حصرون است كه پسر فارص‌بن‌يهودا پسر يعقوب ، پسر اسحاق است . » « 4 » اكنون اى مسلمان ، اگر غيرت و ناموس و نجابت و شرافت تو قبول مىكند كه تو\r\n\r\n\r\n","description":"","footnote":"\r\n( 1 ) . اين يهودى زناكار همان جد چهارم عيسى است از طرف بالا و فارص متولد از زنا هم جد پنجم و ثامار عروس‌يهودا هم همان زنى است كه با او زنا شده است و با اين وضع دربارهء اين كتب مقدسه چه عقيده‌اى داريد ؟ ( كاشف‌الغطاء )\r\n( 2 ) . انجيل متى ، باب اول ، آيهء 16 .\r\n( 3 ) . انجيل مرقس ، باب 10 ، آيهء 19 .\r\n( 4 ) . انجيل لوقا ، باب 3 ، آيهء 33 .\r\n","page_name":" 100 ","page_number":100},
  {"content":"\r\n\r\nدينى را بپذيرى كه خدايت از زنا به دنيا آمده باشد ( آن هم نه از يك جد ، بلكه از دو و يا سه جد كه هر سه از زنا متولد شده‌اند ) آزاد هستى . آرى ، اگر تو همچو روحيه‌اى داشته باشى ، كاملًا آزادى و مانعى هم در راه آزادى تو نيست .\r\nو از اجداد پدر مسيحيان عيسى ، يكى هم به تصريح متى « بوعز » است ، آن‌جا كه مىگويد : « و نحشون ، شلمون را آورد و شلمون ، بوعز را از راحاب . » « 1 » و مثل آن در لوقا است « 2 » و راحاب به نص « سفر يوشع بن نون » همان زن زناكار است . « 3 » از اجداد عيسى همين‌طور سليمان بن داود است ، چنان‌كه در متى موجود است « 4 » و در « سفر سموئيل دوم » در تورات مىگويد : « داود با بنشايع دختر اليعام كه زن اورياىحتى بود ، زنا كرد و بعداً سليمان را زاد . » « 5 »\r\n\r\n\r\n","description":"","footnote":"\r\n( 1 ) . انجيل متى ، باب 1 ، آيات 4 - 5 .\r\n( 2 ) . انجيل لوقا ، باب 3 ، آيهء 32 .\r\n( 3 ) . در سفر « يوشع‌بن‌نون » ، باب دوم ، آيهء اول ، چنين مىگويد : و يوشع‌بن‌نون دو مرد جاسوس از شطيم به پنهانى فرستاده ، گفت روانه شده زمين واريحا را ببينيد ، پس رفته به خانهء زن زانيه كه راحاب نام داشت ، داخل شده ، در آن‌جا خوابيدند . ( كتاب مقدس ، ص 333 خ ) .\r\n( 4 ) . در انجيل متى ، باب 1 ، آيهء 6 مىگويد : و داود پادشاه سليمان را از زن اوريا آورد ( خ ) .\r\n( 5 ) . در كتاب دوم سموئيل ، باب 11 ، از آيهء 2 به بعد ، اين داستان شرم‌آور چنين آمده است ( دقت كنيد ) : . . . در وقت عصر داود از بسترش برخاسته ، بر پشت‌بام خانهء پادشاه گردش كرد و از پشت‌بام زنى را ديد كه خويشتن را شست‌وشو مىكند و آن زن بسيار نيكو منظر بود . پس داود فرستاد ، دربارهء زن استفسار نمود و او را گفتند كه آيا اين بتشبع دختر اليعام زن اورياى حتى نيست ؟ و داود قاصدان را فرستاد و او نزد وى آمده ، داود با او همبستر شد و او از نجاست خود طاهر شده ، به خانه برگشت و آن زن حامله شد و داود را خبر داد كه من حامله هستم .\r\nپس داود نزد يوآب فرستاد تا اورياى حتى را نزد من بفرست و چون اوريا نزد وى رسيد ، داود از سلامتى جنگ پرسيد و به اوريا گفت به خانه‌ات برو . . . اما اوريا در خانهء پادشاه خوابيده و به خانهء خود نرفت . داود به اوريا گفت : آيا تو از سفر نيامده‌اى پس چرا به خانهء خود نرفته‌اى . اوريا به داود عرض كرد : آيا من به خانهء خود بروم تا اكل و شرب بنمايم و با زن خود بخوابم ؟ اين كار را نخواهم كرد و داود او را دعوت نمود كه در حضورش خورد و نوشيد و او را مست كرد و بامدادان داود مكتوبى براى يوآب نوشته و به دست اوريا فرستاد و در مكتوب نوشت كه اوريا را در مقدمهء جنگ سخت بگذاريد و از عقبش پس برويد تا زده شده و بميرد . چون يوآب شهر را محاصره مىكرد اوريا را در مكانى كه مىدانست مردان شجاع در آن‌جا مىباشند ، گذاشت و مردان شهر بيرون آمده با يوآب جنگ كردند و اورياى حتى نيز بمرد . . . داود به قاصد گفت : به يوآب بگو اين واقعه در نظر تو بد نيايد ، پس در مقاتله با شهر به سختى كوشيده و آن را منهدم بساز . زن اوريا شنيد كه شوهرش اوريا مرده است . داود فرستاده او را به خانهء خود آورد و او زن وى شد و برايش پسرى زاييد ( نقل از : سموئيل ، باب دوم ، آيات 2 - 27 ، ص 491 - 492 ) .\r\nچنين بود داستان شرم‌آورى كه مرحوم كاشف‌الغطاء به آن اشاره كرده بود و ما خلاصهء متن آن را از كتاب مقدس براى شما نقل كرديم تا به خوبى بدانيد كه چگونه داود با زن اورياى حتى همبستر شد و زن از او حامله شد و سپس داود توطئه‌اى چيد و اورياى حتى را مست كرد و فرمان قتلش را به دست او سپرد و او را به كشتن داد و آن‌گاه فرستاد زن اورياى بدبخت را به خانهء خود آورد و او زن وى شد و برايش پسر زاييد . و تازه داود با اين جنايات جد اعلاى عيساى مسيحيان گرديد ( خ ) .\r\n","page_name":" 101 ","page_number":101},
  {"content":"\r\n\r\nآفرين ، آفرين ، به اين دين و پيغمبران و كتاب‌هاى آن ، بلكه هزاران آفرين به خدايشان كه چقدر نيكو و اصيل و پاك‌نژاد است و كاشكى مىدانستم كه آيا متى ولوقا مطلع نشده‌اند كه در كتاب عهد قديم چه نسبت‌هايى دربارهء زنا كردن اين اشخاص وجود دارد تا اين‌كه آنان را از سلسله نسب خدايشان خارج سازند ؟\r\nزيرا كه زنازاده و متولد از زنا به هيچ شكلى تطهير نمىشود ، گرچه هفتاد پشت بر او بگذرد .\r\nپس تو اى مسلمان ، به او بگو كه يا بايد بگوييد كه اين تورات‌ها فاسد و باطل است يا اين‌كه اين انجيل‌ها دروغ است و اشتباه ، يا اين‌كه اصلًا زنا عمل خطايى نيست و هيچ عيب و عارى در زنا وجود ندارد و البته امكان‌پذير نيست كه هيچ‌يك از اين سه شكل را بپذيرند ، مخصوصاً اين وجه آخرى را كه اين موضوع همان‌طورى كه نزد مسلمانان از گناهان كبيره است ، در عالم مسيحيت نيز از بزرگ‌ترين معاصى و خطاهاست ، چنان‌كه در سفر تثنيه ، زادهء زنا را از داخل شدن در مجامع نهى نموده است و هم‌چنين از ازدواج با عبرانىها منع كرده ( چنان‌كه در سفر تثنيه گفته شد ) و باز در سفر تثنيه آمده مردى كه زنا كند جزايش مرگ است و زن زانيه اسمش با اسم سگ\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nمقرون مىشود « 1 » و آيات بسيارى از اين قبيل . . . .\r\n* * * اى مسلمان ، هنگامى كه مبشرى با اباطيلش تو را وسواس كرد و به سوى اناجيلش خواند و آن نشريات پُر از گمراهىها را به تو داد ، اول تو آن را دور بينداز و آن‌گاه به او بگو : آيا مرا به سوى كتابى مىخوانى كه پُر از دروغ‌ها و ضد و نقيض‌ها و مطالب غيرقابل قبول عقل و مخالف فطرت است و هر قسمت آن مخالف قسمت ديگر آن بوده ، آشكارا با عهد قديم و ناموس اول متناقض است ؟ در صورتى كه مسيح آنان در اناجيل مىگويد : « و تا آسمان‌ها و زمين از بين برود ، حرفى از اين ناموس از بين رفتنى نيست » . اين موضوع را در دو فصل مىتوان بررسى كرد :\r\nاول : در تناقض بعضى انجيل‌ها با بعضى ديگر .\r\nدوم : تناقض مجموع آن‌هاست با مجموع تورات و اسفار عهد قديم ، به طورى كه اين تناقض و اين اختلاف روشن به هيچ تعبير و تفسيرى از بين رفتنى و يا جمع‌شدنى نيست و اين خود دليل قاطعى است بر اين‌كه آن ، نه وحى از جانب خدا بوده و نه كتاب مقدس و قابل احترامى است ، چنان‌كه در قرآن مىفرمايد :\r\n« وَلَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً » . « 2 »\r\nشاهد اين سخن اين است كه قسمتى از حكم‌ها از روى ظن و تخمين و گمان صادر شده است ، در صورتى كه معقول نيست كه آنچه از درگاه خداوندى صادر\r\n\r\n\r\n","description":"","footnote":"\r\n( 1 ) . حكم موضوعاتى كه مرحوم كاشف‌الغطاء به آن‌ها اشاره كرده ، در كتاب مقدس ، سفر تثنيه ، به تفصيل آمده است : اگر علامت بكارت دختر پيدا نشود ، بايد دختر را از خانهء پدرش بيرون آورند و اهل شهرش او را با سنگ سنگسار نمايند تا بميرد ، چون‌كه در خانهء پدر خود زنا كرده و در اسرائيل قباحتى نموده است و اگر مردى يافت شود كه با زن شوهردارى همبستر شده باشد پس هر دو كشته شوند ( سفر تثنيه ، باب 22 ، آيات 21 - 22 ) .\r\nو باز آمده است كه : . . . حرامزاده‌اى داخل جماعت خداوند نشود ، حتى تا پشت دهم احدى از او داخل جماعت خداوند نشود ( خ ) .\r\n( 2 ) . نساء ، آيه 82 ( اگر از جانب غير خدا باشد ، در آن اختلاف فراوانى خواهند يافت ) .\r\n","page_name":" 103 ","page_number":103},
  {"content":"\r\n\r\nمىشود ، از روى گمان و تخمين باشد و براى روشن شدن اين موضوع هر دو فصل را مىنگاريم كه تناقض آن‌ها به كلى روشن شود و البته صدها از اين قبيل موارد هست ، ولى براى اثبات بطلان و سقوط آن‌ها ، يك شاهد كه بياوريم كافى است تا معلوم شود كه اين‌ها ، نه وحى الهى هستند و نه كلامى مربوط به خدا . . . .\r\n\r\nاختلاف متى و لوقا\r\nاز جملهء اين اختلافات ، اختلاف متى و لوقاست كه در نسب مسيح ذكر كرده‌اند ، به طورى كه به هيچ وجه اين‌ها با هم ارتباط پيدا نمىكنند ، زيرا اوّلًا : متى از يوسف پدر عيسى تا ابراهيم چهل پدر مىشمارد ، در صورتى كه لوقا 55 جد برايش قائل شده است و ثانياً : در اسامى پدران عيسى اختلاف وجود دارد ؛ يعنى نظير اختلاف در عدد ، اختلاف در اسامى هم پيدا نموده‌اند . . . متى به طور روشن نوشته است كه « يوسف از يعقوب زاده شد و يعقوب از متان و او از اليعازر و او از ايليهود و او از ياكين و او از صادوق و او از عازور و او از الياقيم و او از ابيهود و او از زربائيل و اين‌ها يازده نفرند تا زربائيل . . . . » « 1 » اما لوقا اين‌طور مىنويسد : « يوسف ازهالىبن‌متثات است . » و سپس بيست اسم نام برده كه به « زربائيل » رسيده و ديگر هيچ اسمى از آن اسامى كه در متى مذكور است ، ديده نمىشود تا اين‌كه در زربائيل و پدرش سألتيئيل هر دو متفق مىشوند و بعداً باز هم در تعداد پدران و هم در اسامى ايشان اختلاف پيدا مىكنند تا به « داود » مىرسند « 2 » . مصيبت بزرگ در اين نسب‌نامه سه امر است :\r\nاول : متى نسب را به داود و به سليمان رسانيده و گفته است داود پادشاه سليمان را آورد و سليمان ، رحبام را ، سپس نسب را پايين مىآورد تا يوسف . . . و لوقا او را از\r\n\r\n\r\n","description":"","footnote":"\r\n( 1 ) . انجيل متى ، باب اول .\r\n( 2 ) . انجيل لوقا ، باب 3 . خوشبختانه اين نسب‌نامه‌ها را هنوز تغيير نداده‌اند و در هر دو انجيل موجود است ، مراجعه و تطبيق كنيد ( خ ) .\r\n","page_name":" 104 ","page_number":104},
  {"content":"\r\n\r\nفرزندان ماشان‌بن‌داود حساب كرده و نسب را بالا مىبرد تا به ابراهيم مىرساند و بعداً به آدم . با وجود اين‌كه « كالوين » كه يكى از پيشوايان پروتستانت است مىگويد : هر كس كه سليمان را از نسب مسيح خارج سازد ، مسيح را از مسيحيت انداخته است .\r\nدوم : اين‌ها نسب مسيح را كه پدر نداشت ، نسبت به شوهر مادرش يوسف بن يعقوب يا يوسف بن هالى داده‌اند ، در صورتى كه موافق قانون طبيعى و حسى ، بايد نسبت به نسب مادرش داده شود ، نه به شوهر مادرش ، زيرا كه هيچ رابطه در تولد اين مولود از يوسف وجود ندارد ، براى آن‌كه نسبت مرد به پدر و پدر پدرانش داده مىشود ( در صورتى كه پدر داشته باشد ) و گرنه نسبت او به مادر و پدران مادر داده مىشود .\r\nو اين‌كه نسبت يك نفر به شوهر مادرش داده مىشود ، چيز خيلى عجيبى است كه تاكنون نشنيده‌ايم يا آن‌كه آن‌ها چون مىبينند كه عيسى جسماً از يوسف و روحاً از خدا متولد شده است و لازمه‌اش اين است كه يوسف قبل از تولد عيسى با مريم نزديكى كرده باشد و از اين‌رو عيسى فرزند حقيقى يوسف باشد و وضع او مثل وضع ساير افراد بشر گردد ، زيرا ارواح ما نيز نفخهء الهى و لقاح ربانى است و اجسام ما از خداى تعالى به واسطهء نطفهء پدران ماست . اما ما نمىدانيم كه در اين صورت اين نزديكى شرعى مىشود يا چنان مىشود كه يهوديان مىگويند ؟\r\nسوم : اين‌كه اشاره كرديم ، حكم‌هايى كه از روى ظن داده شده ، براى اين است كه‌لوقا مىنويسد : « هنگامى كه عيسى شروع كرد ، قريب سى سال داشت . حسب گمان خلق او پسر يوسف‌بن‌هالى است . » « 1 » و سپس نسبش را تا آخر بيان مىكند . آيا اين حرف با وحى مطابقت دارد يا اين‌كه اين امر يكى از كارهاى مجهول و مشكل است ؟\r\nدر صورتى كه وحى بر مجهولات و بر آنچه رفته و خواهد آمد مطلع و آگاه است .\r\n\r\n\r\n","description":"","footnote":"\r\n( 1 ) . همان ، آيهء 23 .\r\n","page_name":" 105 ","page_number":105},
  {"content":"\r\n\r\nآن وقت چگونه اين كار ساده را متوجه نشده ، در صورتى كه حتى هر يك از افراد خانواده‌هاى عادى هم عموماً سلسلهء نسب خود را مىدانند يا مىدانند كه آبا و اجدادشان چه كسانى بوده‌اند . آيا كسى از مورخين و بلكه يكى از مسلمانان را مىتوان پيدا كرد كه بگويد محمد صلى الله عليه و آله احتمالًا پسر عبداللَّه بن عبدالمطلب است ؟\r\nبه خدا كه من در كار مسيح نصرانىها متحير مانده‌ام و نمىدانم به عقيدهء ايشان او چند پدر داشت ؟ آيا او پسر يوسف‌بن‌هالى است ؟ يا اين‌كه فرزند يوسف بن يعقوب است ؟ « 1 » يا پسر خداست و يا اين‌كه اصلًا پدر ندارد ؟ و من نمىدانم كه راه حل اين مشكل چگونه است ؟ « 2 »\r\n\r\n\r\n","description":"","footnote":"\r\n( 1 ) . متى مىگويد : عيسى پسر يوسف‌بن‌يعقوب است و لوقا مىگويد : پسر هالى است . متى مىگويد : شالنتيل را يكيناآورد و لوقا مىگويد : او فرزند ميرى است . متى مىگويد : زربائيل را ابيهود به وجود آورد و لوقا مىگويد : او پسر ريساست و هم‌چنين . . . و با چنين وضعى آيا شما احتمال مىدهيد كه اين كتاب‌ها از جانب خدا باشد ؟ مقام خداوند بسيار منزه‌تر از اين افسانه‌هاست ( كاشف‌الغطاء ) .\r\n( 2 ) . اصولًا بايد گفت كه : مگر خدا و پسر خدا هم نسب‌نامه لازم دارد ؟ اگر عيسى مسيح پدر نداشت ، ديگر نسب‌نامه چه لزومى دارد و چرا او را به يوسف نجار نسبت مىدهند ؟ يوسف نجار كه با مريم نزديكى نكرد ، بلكه چنان‌كه در اول‌انجيل لوقا مىخوانيم در شكم مريم ، روح‌القدس ديده شد و بنابراين ، معلوم نيست كه يوسف نجار در اين ميان چه نقشى داشته كه پدران روحانى در نسب‌نامه‌ها عيسى را به او مىچسبانند .\r\nلابد پدران روحانى خواسته‌اند كه براى رفع بىكارى شجره‌نامه‌اى بسازند و عيسى را به داود و سليمان مربوط سازند . ولى متأسفانه داود طبق تصريح « عهد عتيق » با زن اورياى حتى ، در حالى كه شوهر وى در جنگ بود ، زنا كرد و سليمان به دنيا آمد و بنابراين معلوم نيست كه اين چه افتخارى است كه مىخواهند به عيسى ببخشند .\r\nدر انجيل متى مىخوانيم كه آباى عيسى از يوسف شروع شده و با سه طبقهء چهارده پشتى به حضرت ابراهيم مىرسد ؛ يعنى آباى وى تا ابراهيم 42 نفرند ، ولى وقتى ما اسامى ذكر شده در انجيل متى را مىشماريم مجموع آن‌ها با خود يوسف چهل نفر مىشود و تازه اگر خود عيسى هم بدون جهت جزء آباى خودش بشماريم مجموعشان 41 نفر مىشوند نه 42 نفر كه مجموعهء سه طبقهء چهارده پشتى باشد و ظاهراً پدران روحانى نوشتن اعداد را هم بلد نبوده‌اند و گرنه مرتكب اين اشتباه بزرگ نمىشدند . خنده‌دار آن‌كه در انجيل متى ، عيسى از يوسف با 28 پشت به داود مىرسد ، ولى در انجيل لوقا با 43 پشت به داود مىرسد و معلوم نيست كه شمارهء كدام‌يك از اين دو انجيل مقدس صحيح است و از همه بالاتر آن‌كه اسامى آباى معرفى شده در انجيل متى ( منهاى هفت نفر كه آن‌ها هم در ترتيب اختلاف دارند ) غير از اسامى كسانى است كه در انجيل لوقا مىخوانيم - جل‌ّالخالق ( خ ) .\r\n","page_name":" 106 ","page_number":106},
  {"content":"\r\n\r\nاى مسلمانان ، وقتى كه آن زاغ سياهپوش ( مبشر ) با بار دروغ‌هايش به سوى تو آمد و از تو خواست كه به انجيل ايمان بياورى و آن را تصديق نمايى ، به او بگو كه من چطور به اين كلام ربانى و وحى الهى ايمان آورم ، در صورتى كه نه تنها در هر كتابى ، قسمتى با قسمت ديگرش مخالف و معارض است ، بلكه مطالب يك فصل واحد نيز با يكديگر متناقض بوده ، هر جزئى معيوب‌كنندهء جزء ديگر است . من براى تو نمونه‌اى در اين باره نقل مىكنم .\r\nدر انجيل متى ، اوايل قصهء دار زدن پدرشان عيسى را ببينيد . اين فصل پُر از دروغ‌هاى عجيب و تناقضات شگفت و سخنانى است كه به عقل هيچ عاقلى نمىگنجد و دور از منطقهء عقل هر بشر ذىشعورى است . . . كجا مانده كه به عالم ربوبيت نسبت داده شود . در آن قصه‌اى است كه يك زن ، شيشهء پُر از عطر گران‌بهايى به سر و پاى عيسى ريخت و شاگردانش از اين امر سخت بر آشفتند و گفتند كه ممكن بود اين عطر را به فروش رسانيده ، پول آن را به فقرا و مساكين داد ، امّا عيسى با اين سخن معارضه كرد و كار اين زن را تمجيد و تحسين نمود . « 1 » تا اين‌كه مىگويد : عيسى از مرگ مىترسيد و مضطرب و هراسان و گريان بود ، به حدى كه اين قدر وحشت و هراس ، حتى لايق زنان و بچگان نيست تا چه رسد به كسى كه مدعى خدايى او هستند . در همين فصل مىگويد : « پطرس و دو پسر زبدى ، همراه وى بىنهايت غمگين و دردناك شدند . پس بديشان گفت نفس من از غايت ألم مشرف به موت شده است . در اين‌جا مانده با من بيدار باشيد . پس قدرى پيش رفته و\r\n\r\n\r\n","description":"","footnote":"\r\n( 1 ) . انجيل متى ، باب 26 ، آيات 7 - 10 : « . . . زنى با شيشهء عطر گران‌بها نزد او آمده و چون بنشست ، بر سر وى ريخت . اما شاگردانش چون اين را ديدند غضب نموده و گفتند چرا اين اسراف شده است ، زيرا ممكن بود اين عطر را به قيمت گران فروخته ، به فقرا داده شود . عيسى اين را درك كرده بديشان گفت : كار نيكو به من كرده است » ( خ ) .\r\n","page_name":" 107 ","page_number":107},
  {"content":"\r\n\r\nبر او درافتاد و دعا كرده ، گفت : اى پدر ، اگر ممكن باشد اين مصيبت از من بگذرد ، ولى نه به خواهش من بلكه به ارادهء تو . » « 1 » و باز مىگويد : « بار ديگر رفته باز دعا نمود گفت : اى پدر ، اگر ممكن نباشد كه اين پياله بدون نوشيدن از من بگذرد آنچه ارادهء توست بشود . » « 2 » بار ديگر ، براى دفعهء سوم ، دعا كرد و عين همان گفتار را تكرار كرد .\r\nملاحظه مىكنيد كه عيسى تا چه اندازه در شب قتلش ترس و واهمه داشته ، به طورى كه تا صبح نخوابيده و هر لحظه از پدر مىخواسته كه اين كاسهء تلخ مرگ از او بگذرد . . . در حالى كه با كمال عجز ، اعتراف و اقرار داشت كه كار در دست قدرت خداى بزرگ است .\r\nدر اين قسمت ، پس از چند سطر ، در شرح قضيهء فرا رسيدن پاسبان‌ها براى بازداشتن كه با شمشيرها و چوب‌ها به سر وقتش رسيدند و دست بر عيسى انداخته او را گرفتند ، مىگويد : « ناگاه يكى از همراهان عيسى دست برآورد و شمشير خود را از غلاف كشيده بر غلام رئيس كهنه زد و گوشش را از تن جدا كرد ، آن‌گاه عيسى وى را گفت : شمشير خود را غلاف كن ، زيرا هر كه شمشير گيرد به شمشير هلاك گردد . آيا گمان مىبرى كه نمىتوانم الحال از پدر خود درخواست كنم كه زياده از دوازده فوج از ملائكه براى من حاضر سازد . » « 3 » اكنون ببينيد كه اول فصل با آخر آن چقدر تفاوت و تناقض دارد ؟ آن‌جا گفت كه‌عيسى مانند زنان مىگريست و بسان بچه‌ها مىترسيد و معلوم مىگردد كه كار در دست او نيست ، تا اين‌كه مصلوب مىشود ، در حالى كه اين‌جا مىگويد : آيا گمان\r\n\r\n\r\n","description":"","footnote":"\r\n( 1 ) . همان ، آيات 37 - 39 .\r\n( 2 ) . همان ، آيهء 42 .\r\n( 3 ) . همان ، آيات 51 - 53 .\r\n","page_name":" 108 ","page_number":108},
  {"content":"\r\n\r\nمىبرى كه من نمىتوانم اين كار را وارونه كنم ؟ « 1 » باز در انجيل متى مىگويد : « عيسى به آواز بلند فرياد زد : ايلى ايلى لما سبقتنى ، الهى الهى چرا مرا ترك كردى ؟ » « 2 » .\r\nپس در واقع از آن سخن ملائكه كه از زبان عيسى نقل شده ، پيداست كه كار موكول به خواست و دعاى عيسى از پدرش بود ، اما او درخواست نمىكند تا مشيت پدرش جارى شود و حال آن‌كه مفروض چنين است كه بر او سؤال و درخواست سهل است ، حتى الحاح و اصرار هم كرد ، ولى خدا قبول نكرده و جوابى نداده است ، سپس گفته است كه آيا خيال مىكنيد كه من نمىتوانم اين كار را برگردانم ؟ « 3 » آيا اين تناقض و اشتباه نيست ؟ و البته نظاير آن سراسر انجيل متى را پُر كرده است .\r\n\r\nعيسى از قبر برمىخيزد\r\nاى مسلمانان هنگامى كه اين زاغان سياه تو را به سوى خويش و پيروى از آيين خودشان دعوت كردند ، بگو كه انجيل‌هاى شما چنين مىگويند : « فرقهء شرير زناكار\r\n\r\n\r\n","description":"","footnote":"\r\n( 1 ) . واقعاً بايد بر وضع كسانى كه چنين فردى را خداى خود مىدانند و با اعتراف به اين صفات و مقام او در صبر و استقامت باز او را خداى خود مىخوانند ، افسوس خورد . آيا اين چنين فردى اصولًا قابل مقايسه با امام حسين عليه السلام و ياران وفادار او كه همه با هم در صحراى كربلا جان دادند ، مىتواند باشد ؟ امام حسين عليه السلام و يارانش با شهامت كامل به استقبال مرگ رفته و با روى باز و قيافهء روشن و چهرهء تابناك مرگ را بر زندگى نكبت‌بار ترجيح دادند . هزاران مسيح عاجزى كه از مرگ مىترسند ، فداى حسين عزيز خدا باد ، مسيحى كه لااقل به اندازهء مردمى صبر و استقامت نداشت كه در عصر ما در انقلابات خونين به دار آويخته شده‌اند و ما آن‌ها را به چشم خود ديديم كه يك‌دهم عجز و التماس و جزع و فزعى را كه اين اناجيل دربارهء عيسىمسيح - و خدايشان - نقل مىكنند از خود بروز نداده‌اند ( كاشف‌الغطاء ) .\r\n( 2 ) . انجيل متى ، باب 27 ، آيهء 46 .\r\n( 3 ) . اين داستان‌هاى مضحك كه مرحوم كاشف‌الغطاء به طور اختصار آورده ، در باب 26 و 27 ، انجيل متى ، چاپ‌جديد لندن ، ص 45 - 51 به تفصيل آمده است ، مراجعه كنيد ( خ ) .\r\n","page_name":" 109 ","page_number":109},
  {"content":"\r\n\r\nآيتى مىطلبند و آيتى بديشان عطا نخواهد شد ، جز آيت يونس نبى . » « 1 » يعنى همان طورى كه يونس پيغمبر ، سه روز در شكم ماهى ماند و بعداً زنده بيرون آمد ، همين طور هم مسيح بعد از دار زدنش سه روز در قبر مىماند ، بعداً زنده خارج مىشود ، چنان‌كه صريحاً در لوقا و مرقس چنين مذكور است : « و بر وى سخريه نموده تازيانه‌اش زنند و آب دهن بر وى افكنده ، او را خواهند كشت و روز سيم بر خواهد خواست . » « 2 » و در لوقا و متى گويد : « و او گفت كه پس از سه روز زنده است ، يعنى از قبر برمىخيزد . » « 3 » و اين نصوص ، بالخصوص قسمت آخر آن صريحاً دلالت دارد بر اين‌كه عيسى گفته كه سه روز در قبر مىماند و بعد از آن بر مىخيزد و به آسمان مىرود ، در صورتى كه تمام انجيل‌ها اين قسمت را تكذيب نموده‌اند ، يعنى هم خودشان را تكذيب نموده‌اند و هم انجيل‌هاى ديگر را در اين مورد تكذيب كرده‌اند ، براى آن‌كه‌انجيل‌ها متّفق‌اند در اين‌كه در عصر روز جمعه ( در آن روزگار جمعه را روز آمادگى براى شنبه مىناميدند ) عيسى را دار زدند و دفن نمودند و شب شنبه و روز شنبه يا شب يكشنبه كه اول هفته نزد ايشان است ، در قبر ماند و بعد از فجر - صبح - از قبرش بلند شد و مريم مجدليه كه وقت طلوعِ آفتاب روزِ يكشنبه بر سر قبر عيسى آمده بود ، او را در قبرش نيافت و بنابراين او در قبر فقط يك روز و دو شب مانده است ؛ با اين وصف يا بايد عيسى موضوع را كاملًا دانسته و دروغ گفته است يا اين‌كه رسولانش دروغ گفته‌اند و موضوع را ندانسته‌اند . در هر صورت ، نتيجه همين است كه مطالب اين كتاب‌ها وحى الهى نيست و از آسمان نيامده ، بلكه حتى از قبيل كتب دانشمندان و فلاسفه هم به شمار نمىآيند ، زيرا كه در كتب آن‌ها لااقل در يك موضوع و در يك\r\n\r\n\r\n","description":"","footnote":"\r\n( 1 ) . انجيل متى ، باب 16 ، آيهء 4 و انجيل لوقا ، باب 11 ، آيهء 29 .\r\n( 2 ) . انجيل لوقا ، باب 12 ، آيهء 40 و انجيل مرقس ، باب 10 ، آيهء 34 .\r\n( 3 ) . همان ، باب 24 ، آيهء 21 و انجيل متى ، باب 27 ، آيهء 63 .\r\n","page_name":" 110 ","page_number":110},
  {"content":"\r\n\r\nفصل ، مطالب ضد و نقيض نمىنويسند .\r\nبنابراين معلوم مىشود كه دست تحريف با اين كتاب‌ها به طور دلخواه بازى كرده ، بدون اين‌كه تعقّل يا تفكرى در كار باشد و از اين‌روست كه ديگر موردى براى وثوق و اعتماد به اين كتاب‌ها باقى نمانده است .\r\nراجع به قيام مسيح از قبرش و تعيين وقت آن ، در انجيل متى مىگويد : « بعد از شنبه نزديك فجر اول هفته ، يعنى روز يكشنبه مريم مجدليه و آن مريم ديگر آمدند كه قبر را ببينند . » متى سپس قيام عيسى را به شهادت اين دو نفر شرح داده است و اين دو نفر كه مورد اطمينان قرار گرفته‌اند و تنها مدرك براى واقع شدن اين معجزهء حيرت‌آور ( قيام از قبر ) هستند و او وقت قيام و دفن را به طورى كه در انجيل مرقس است تصريح مىكند ، آن‌جا كه مىگويد :\r\n« و چون شام شد ، از آن جهت كه روز تهيه ، يعنى روز قبل از سبت بود ، يوسف نامى از اهل رامه كه مرد شريفى از اعضاى شورا و نيز منتظر ملكوت خدا بود ، آمد و جرئت كرده نزد پيلاطيس رفت و جسد عيسى را طلب نمود . پس كتانى خريده ، آن را از صليب به زير آورده تا به آن كتان كفن كرده و در قبرى كه از سنگ تراشيده بود ، نهاد و سنگى بر سر قبر غلتانيد و مريم مجدليه و مريم مادر يوشا ديدند كه كجا گذاشته شد . » « 1 » سپس شرح داستان را تكميل كرده و چنين مىگويد :\r\n« پس چون سبت گذشته بود مريم مجدليه و مريم مادر يعقوب و سالومه ، حنوط خريده و آمدند تا او را تدهين كنند و صبح روز يكشنبه بسيار زود وقت طلوع آفتاب بر سر قبر آمدند . » « 2 » و آن‌گاه مطالبى ذكر مىكند كه خلاصهء آن اين است : « آنان ديدند از بالاى قبر سنگ برداشته شده و به درون قبر نظر كردند ، ديدند كه جوانى جامه‌سفيد ،\r\n\r\n\r\n","description":"","footnote":"\r\n( 1 ) . انجيل مرقس ، باب 15 ، آيات 42 - 47 .\r\n( 2 ) . همان ، باب 16 ، آيهء اول به بعد .\r\n","page_name":" 111 ","page_number":111},
  {"content":"\r\n\r\nآن‌جا نشسته ، از اين جهت ترسيدند و آن جوان گفت نترسيد ، عيساى ناصرى مصلوب را مىطلبيد ؟ او برخاسته و اين‌جا نيست . . . » .\r\nو نظير اين حكايت ، بلكه مشروح‌تر از آن ، در انجيل لوقا كتاب يوحنا آمده است و از آن چنين برمىآيد كه عيسى روز سبت ( شنبه ) دفن شده و شب يكشنبه بيرون آمده است و بدين ترتيب او فقط قسمتى از روز شنبه و مقدارى از شب يكشنبه را در آن‌جا مانده است « 1 » . پس اين علامت سه شبانه روز يونس پيغمبر كجاست ؟ و اين جريان چطور با گفتار او در متى مطابقت مىكند كه به طور وضوح مىگويد : « زيرا هم‌چنان كه يونس در شكم ماهى سه شبانه روز ماند ، پسر انسان نيز در شكم زمين سه روز و سه شب خواهد بود . » « 2 » آيا اين را چيزى جز « دروغ روشن » مىتوان ناميد ؟ يا مىتوان چيز ديگرى غير از « تناقض آشكار » بر آن نام نهاد ؟ چنان‌كه در جملهء : « عدهء شرير از تو معجزه مىطلبند و معجزه عطا نمىشود غير از معجزهء يونس نبى » دروغ روشنى به چشم مىخورد ، براى اين‌كه با وجود اين قول ، انجيل‌ها صدها معجزه از قبيل زنده كردن مرده‌ها و شفا دادن مريض‌هاى زمين‌گير و بيماران چندين ساله مانند كور و كر و جذامى و سير كردن عده‌اى بسيار با نانى مختصر و . . . براى مسيح ذكر كرده‌اند و معلوم نيست كه اين‌ها با آن حرفى كه « معجزه داده نمىشود مگر معجزهء يونس نبى » چگونه سازگار است ؟ در واقع تنها اين يك سخن شامل دو دروغ آشكار و روشنى است .\r\nاصولًا تمام اين انجيل‌ها در كليه مندرجات‌شان و در موضوع دار زدن عيسى ، خرافات عجيب و موهومات غريب و افتضاحات و اختلافات و تناقضاتى نوشته‌اند كه كم‌هوش‌ترين افراد ، اين چنين كارهايى را نمىكنند تا چه رسد به عقلاى كامل و\r\n\r\n\r\n","description":"","footnote":"\r\n( 1 ) . انجيل لوقا ، باب 24 و انجيل يوحنّا ، باب 19 ملاحظه شود .\r\n( 2 ) . انجيل متى ، باب 12 ، آيهء 40 .\r\n","page_name":" 112 ","page_number":112},
  {"content":"\r\n\r\nانبيا و سفراى الهى . . . .\r\nنگاه كنيد به آن پوشش قرمزى كه به عيسى پوشانده‌اند و تاجى از خارها كه بر سرش نهاده‌اند و يهودىها جمع شده‌اند و به رويش تف و آب دهان مىاندازند و او را مسخره مىنمايند و چگونه به او مىخندند و او را به روى چوبى ، در وسط دو نفر از دزدان كه يكى از طرف راست و ديگرى از جانب چپ اوست ، گذاشته‌اند وعيسى هم شيون‌كنان فرياد مىزند و مىگريد و ناله مىكند و تماشاچيان هم بر او طعنه مىزنند و مىرقصند . . . .\r\nاين‌جاست كه جريانات نفرت‌انگيز و زشتى را مىبينيد و حرف‌هايى مىشنويد كه حتى گوش از شنيدن آن بيزار است ، زيرا كه اين‌گونه حرف‌ها موجب مىشود كه دين در ميان مردم يك سخن پوچ يا يك وسيله براى خنده و بيهوده‌گويى تلقى شود .\r\n\r\nعيسى بر صليب\r\nدر موضوع اختلاف وضع عيسى بر صليب و تناقض انجيل‌ها در مورد اين قضيه و چگونگى آن ، هر اندازه كه بخواهيد مىتوانيد مدرك تهيه كنيد .\r\nيكى مىگويد : شراب تلخى بر سر دار به او خوراندند . ديگرى مىگويد : سركه بود و سومى معتقد است كه سركه با « زوفا » بود . و نيز يكى مىگويد : صليبش او را برداشت . و آن ديگرى مىگويد : سمعان قيروانى او را برداشت . و سومى مىگويد : دو نفر او را برداشتند . و باز يكى مدعى است كه آن‌كه مريم مجدليه را از بيرون آمدن عيسى از قبر خبر داد جوانى بود در قبر و ديگرى مىگويد : دو نفر بودند در راه . . . .\r\nبدين ترتيب فاصلهء اختلاف و ضد و نقيض‌گويى بين انجيل‌ها وسعت مىيابد و اين صاحبان انجيل‌ها در هر قسمتى از احوال مسيح اختلاف پيدا مىكنند ، تا بدان‌جا كه پطرس كه يكى از بزرگ‌ترين پيروان مسيح است ، آن را يك يا سه بار انكار كرده ، آن هم پس از آن‌كه خروس ، يك يا سه مرتبه بانگ برآورده است و هم‌چنين دربارهء اين‌كه عيسى از شراب يا سركه يا چيزى كه بر او پيش آورده‌اند ، خورده يا اصلًا نخورده\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nاست و هم‌چنين دربارهء اين‌كه هر دوى آن دزدان يا يكى از آنان ، به‌عيسى فحش مىدادند يا نه ، اختلاف دارند و راستى آن‌قدر از اين سخنان متناقض در اناجيل وجود دارد كه به هيچ‌وجه جمع‌آورى آن‌ها در اين مجموعه مقدور نيست و با وجود اين‌ها ، آيا ممكن است تصور كرد كه اين كتاب‌ها در عداد كتب آسمانى باشند ؟ يا اگر كسى شعورى داشته باشد مىتواند باور كند كه اين سخنان از ناحيهء خداوند صادر شده است ؟\r\nالبته قضاوت نهايى با وجدان خودتان است و حاكم ميان ما و شما ، انصاف و تشخيص خودتان خواهد بود و پروردگار جهان بالاتر و برتر از همه است .\r\n* * * اى مسلمان - خداوند نگه‌دار تو باد - هنگامى كه همكار بوم ، يعنى آن مبشر شوم ، به تو حمله‌ور شد و گفت كه نصرانيّت را بپذير تا خداوند از گناهانت درگذرد و خطاهايت را ببخشد و اشاره كرد كه ساير انبيا به جهت اين‌كه هر يك به معصيتى آلوده‌اند و دستشان از زخم خطايى دور نمانده است ، نمىتوانند تو را رها سازند و از قيد معاصى آزادت كنند ، زيرا مسلم است كسى كه خود مجرم و خطاكار باشد هرگز نمىتواند شفيع گناهكاران يا واسطهء ديگران گردد ، چنان‌كه شخصى كه در زير بار خود نمىتواند قد راست كند ، ديگر ممكن نيست كه بار ديگران را به دوش بكشد ، در جوابش بگو اين سخن بنا به دلايلى چند ، گزاف و ياوه است :\r\n1 . هرگز قبول نداريم كه يكى از پيامبران خدا مرتكب گناه و يا خطايى شده باشند ، تا چه رسد به اين‌كه تمام انبيا گرفتار معاصى باشند ، چون همهء آنان معصوم پاكدامن‌اند و از لوث معاصى پاك و مبرا هستند و البته به ميزان مجاهدت‌ها و فضيلت و اخلاص و عظمت معرفتشان ، در درگاه الهى مراتب قرب و منزلتشان نيز متفاوت است و هر مطلبى كه در قرآن شريف در مورد انبيا ذكر شده باشد كه از ظاهر آن نسبتِ معصيت بر پيغمبران مستفاد است ، آن محمول بر خطاست نه خطيئه ( و فرق بين اين دو بر هر\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nعارفى روشن است ) « 1 » و اين حقيقت ، يعنى عصمت انبيا در سايهء تأليفات و كتاب‌هاى زيادى كه انتشار يافته ، چون آفتاب ، روشن و واضح گرديده است .\r\n2 . بر فرض قبول اين‌كه انبيا مرتكب « خطيئه » هم شده باشند ، مسلماً بعداً توبه كرده و پشيمان شده‌اند و خداوند توبهء آنان را قبول فرموده است : « التّائب من‌الذّنب كمن لاذنب له ؛ شخص توبه‌كار از گناه ، مثل آن است كه گناه ندارد . »\r\nولى گناهكارى از ما ، يا موفق به توبه نمىشود يا در صورت توبه ، به علت وجود مانع يا فقدان شرطى ، معلوم نيست كه توبهء او قبول شده باشد ، بنابراين ، شفاعت انبياى مقربين لازم است تا براى گناهكاران وسيلهء مغفرت باشد .\r\n3 . بر فرض اين‌كه همهء انبيا مرتكب گناهانى شده و توبه هم ننموده‌اند يا توبه‌شان مورد قبول واقع نشده است ، ديگر ما قبول نداريم كه پيغمبر اسلام حضرت‌محمد صلى الله عليه و آله هم جزو آنان باشد و در اين كار شريك ايشان . . . بلكه او اشرف انبيا و سرور پيغمبران است ، نه مرتكب گناهى شد و نه خطا و خطيئه‌اى كرد و نه حرام و مكروهى را انجام داد و هر چه كه در قرآن وارد است - از چيزهايى كه خيال نسبت خطا را به ساحت مقدسش در شخص ايجاد مىكند - ناشى از سوءفهم و كمى تدبر در فصاحت قرآن و آشنا نبودن انسان به اصول بلاغت و استحكام عبارت است ، مانند قول خداى كريم كه مىفرمايد : « إِنّا فَتَحْنا لَكَ فَتْحاً مُبِيناً * لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَما تَأَخَّرَ » « 2 » .\r\nزيرا كه مراد در اين آيه ، گناه نبى اكرم نسبت به پروردگار عالم نيست ، بلكه گناهانى است كه مردم مكه به خيال خودشان تصور مىكردند كه حضرت رسول به واسطهء قطع روابط با خويشاوندان مشرك و اهانت به بت‌هاى معبود ايشان و شكستن آن‌ها مرتكب شده است كه بعد از آن‌كه مكه به يارى خداوند ، به دست آن حضرت فتح شد\r\n\r\n\r\n","description":"","footnote":"\r\n( 1 ) . خطا يعنى اشتباه و خطيئه يعنى گناه .\r\n( 2 ) . فتح ، آيه 1 - 2 .\r\n","page_name":" 115 ","page_number":115},
  {"content":"\r\n\r\nو حضرت بر ايشان مسلط گرديد و همهء ساكنين مكه را عفو كرد ، آن وقت پاكى گوهر و شرافت ذاتش بر مردم نمايان گرديد و افتراها و گناهانى كه دربارهء حضرتش معتقد بودند بخشوده شد . در واقع معنا و مراد آيه اين است كه ببخشد پروردگار عالم نزد اهل مكه ، گناهانى را كه آنان تصور مىكردند قبل از هجرت يا بعد از هجرت مرتكب شده‌اى ؛ مانند واقعهء بدر كه در آن بزرگان قريش توسط ياران پيامبر كشته شدند . اگر معناى عبارت اين چنين نباشد ، هرگز رابطه بين دو قسمت عبارت متصور نيست و البته آشنايان به اسلوب كلام عربى ، مقصود را بهتر درك مىكنند .\r\nاز نظاير اين قول ، آيهء مباركهء : « وَوَجَدَك ضالّاً فَهَدى » « 1 » مىباشد كه خداوند تبارك و تعالى مىفرمايد تو كه در انتخاب خطّ مشى و طريق رفتار خود با قوم و عشيرهء خودت متحير بودى ( و آنان به اصطلاح پوست خربزه زير پاى تو مىگذاشتند و سنگ مانع در راه مقصودت مىانداختند ، به طورى كه سرگردان بودى و نمىدانستى چطور بايد از آنان خلاص شوى ) پروردگار عالم ، تو را به هجرت از مكه به مدينه هدايت كرد كه در نتيجهء اين عمل رها شدى و كوشش‌هايت به هدر نرفت و آوازهء دعوتت انتشار يافت ( البته اگر از اين قبيل آيات شواهدى ديگر نيز آورده شود از مقصود دور مىشويم ) . در اين‌جا مقصود ما فقط بيان اين مقدار است كه پيغمبر ما صاحب آن مجد و شرف ، از هر نوع گناه و خطايى منزه و به تمام فضايل و كمالات آراسته بوده و او همان است كه سزاوار است شفيع اعظم و نجات‌دهندهء اكبر باشد .\r\nاما مسيح اين اناجيل كسى است كه بيش از همه گرفتار گناهان بوده و مجموعهء خطاياست و نيازمندترين مردم به شفيع و رهاننده است و اينك از نصوص انجيل‌هاى خود مسيحيان ، مختصرى از گناهان و خطاياى او را مىشمريم و البته نبايد مسيحيان را تلخى كلام و تندى سخن من آزرده خاطر سازد ، زيرا كه من اين مطالب را از\r\n\r\n\r\n","description":"","footnote":"\r\n( 1 ) . ضحى ، آيه 7 .\r\n","page_name":" 116 ","page_number":116},
  {"content":"\r\n\r\nانجيل‌هاى خودشان نقل مىكنم و گناه و سرزنش به اين انجيل‌ها وارد است كه اين مطالب را درج كرده‌اند و من در اين مورد ، تنها ناقل هستم و يگانه مسئوليت من ، صحت نقل است نه چيز ديگر و هر يك از اين مطالب را تحت عنوانى قرار داده‌ام .\r\n\r\nاناجيل چه مىگويند ؟\r\n\r\n1 . مسيح اين انجيل‌ها ، دروغ مىگويد و افترا مىبندد\r\nقبلًا در داستان قيام حضرت عيسى از قبر و در مورد ماندنش در آن‌جا مطالبى ذكر كرده‌ايم و اين‌جا نكات ديگرى نيز علاوه بر آن ذكر مىكنيم كه يكى از آن‌ها هم اين است كه عيسى اين موضوع را كه او از نسل داود است انكار مىكند ، در صورتى كه انجيل‌ها به طور كلى اعتراف مىكنند كه او از نسل داود است و هم‌چنين همهء مورّخان معتقدند كه عيسى از نسل داود مىباشد .\r\nدر انجيل متى و انجيل مرقس و انجيل لوقا چنين نوشته است « 1 » : « و چون فريسيان جمع بودند ، عيسى از ايشان پرسيد : دربارهء مسيح چه گمان مىبريد ، او پسر كيست ؟\r\nبه دو گفتند : پسر داود . ايشان را گفت : پس چطور داود در روح ، او را خداوند مىخواند . چنان‌كه مىگويد : خداوند به خداوند من گفت : به دست راست من بنشين تا دشمنان تو را پاىانداز تو سازم . پس هرگاه داود او را خداوند مىخواند چگونه پسرش مىباشد و هيچ كس قدرت جواب وى هرگز نداشت و نه كسى از آن روز ديگر جرئت سؤال كردن از او ننموده . » « 2 » اگر مراد از اين سخن ، نفى پسر جسمانى بودن باشد ، با مطالبى كه قبلًا بيان شد ، به اتفاق تمام ملت‌ها اعم از يهودى و مسيحى و ديگران ، ضرورىالكذب و غيرقابل\r\n\r\n\r\n","description":"","footnote":"\r\n( 1 ) . انجيل متى ، باب 23 ؛ انجيل مرقس ، باب 12 و انجيل لوقا ، باب 20 .\r\n( 2 ) . مرحوم كاشف‌الغطاء متن كامل آيات را در اين‌جا نياورده بود و ما متن آيات را از انجيل متى ، باب 22 ، آيات 41 - 46 نقل كرديم ، چنان‌كه آيات ديگر نقل شده در اين كتاب را با انجيل فارسى ، چاپ لندن تطبيق كرده‌ايم . . . .\r\n","page_name":" 117 ","page_number":117},
  {"content":"\r\n\r\nقبول است . تازه به تصريح اناجيل ، او در موارد بسيارى اعتراف كرده كه فرزند داود است كه از آن جمله ، سخن فرشته است به مريم ، هنگامى كه آبستن او بود . . . « خداوند عالم كرسى پدرش داود را به او عطا مىكند . »\r\nو اگر منظور از آن ، نفى فرزندى معنوى و روحى است ، يعنى او از روح خداست نه از روح داود ، اين سخن نيز غلط و اشتباه است ، براى آن‌كه فرزند بودن ، عبارت از توالد جسمانى است نه صدور روحانى ، چه در غير اين معنا ، تمام مردم يعنى همهء افراد بشر روحشان از خداى تعالى است .\r\nدروغ ديگر ، در انجيل يوحنا مىگويد : « عيسى به برادرانش گفت كه شما براى اين عيد برويد و من به اين عيد نخواهم آمد . اين را بديشان بگفت و در جليل توقف نمود .\r\nليكن چون برادرانش براى عيد رفته بودند ، او نيز آمد . » « 1 » آيا نام اين را غير از دروغ روشن ، چيزى ديگر مىتوان گذاشت ؟\r\n\r\n2 . مسيح اين انجيل‌ها ، تغيير دهندهء « ناموس » و تبديل‌كنندهء احكام خداست\r\nتورات شامل آياتى است در زمينهء اين كه احكام و مقررات آن دائمى است و تمجيدهايى در اين خصوص به طور روشن در ضمن آيات آن مندرج است و مدعى است كه اين مقررات ، صلاحيت جاودانى بودن براى ادارهء امور مردم را دارد و قوانين آن حافظ نظام حقيقت است و موجب حيات بشرى و سعادت سرمدى است ، چنان‌كه در كتاب حزقيال نبى ، از قول خداوند تبارك و تعالى در قسمتى كه مخاطبش يهود است چنين آمده است : « فرايض و احكام را بديشان عطا كردم و فرايض و احكامى كه عمل به آن‌ها موجب حيات انسانى است . » « 2 »\r\n\r\n\r\n","description":"","footnote":"\r\n( 1 ) . انجيل يوحنا ، باب 7 ، آيهء 8 به بعد .\r\n( 2 ) . كتاب حزقيال نبى ، قسمت بيستم .\r\n","page_name":" 118 ","page_number":118},
  {"content":"\r\n\r\nو در كتاب نحيما ، چنين مندرج است : « احكام مستقيم و شرايع صادق و فرايض و وصاياى صالحى بديشان عطا كرديم . » « 1 » امثال اين قبيل آيات در تورات بسيار است و عيسى هم هنگامى كه دعوت خود را آغاز كرد ، به شيوهء يك نفر واعظ و مبلغ شروع نمود و مردم را به طرف ناموس تورات مىخواند . او مىگفت كه به احكام تورات عمل كنيد و مىگفت كه صاحب شريعت و احكام نيست چنان‌كه در انجيل متى ، اين‌طور اعتراف كرده است : « گمان مبريد كه من آمده‌ام تا تورات و صحف انبيا را باطل سازم ، نيامده‌ام تا باطل نمايم بلكه تا تمام كنم ؛ زيرا هر آينه به شما مىگويم تا آسمان و زمين زايل نشود همزه يا نقطه‌اى از تورات هرگز زايل نخواهد شد . پس هر كه يكى از اين احكام كوچك‌ترين را بشكند و به مردم چنين تعليم دهد ، در ملكوت آسمان كمترين شمرده شود ، اما هر كه به عمل آورد و تعليم نمايد ، او در ملكوت آسمان بزرگ خوانده خواهد شد . » « 2 » ولى سپس همين عيسى و شاگردانش آمدند و به كلى شريعت موسى را تغيير داده ، به تدريج آن را از بين بردند و حتى حرف و اثرى از آن باقى نگذاشتند ، به طورى كه هر چيز را مباح كردند و به طهارت و پاكى همه چيز حكم دادند و اولين كسى كه اين اقدام را كرد ، خود عيسى بود . در موارد متعدد كه يكى از آن‌ها در انجيل‌متى است ، آن‌جا كه به يكى مىگويد : « اگر مىخواهى داخل حيات شوى احكام را نگه‌دار . » « 3 » و سپس پنج وصيت از وصاياى ده‌گانهء موسى را مىشمارد ( قتل مكن ، زنا مكن ، دزدى مكن . . . ) ولى در جاى ديگر آن را نقض كرده است . . . .\r\nبعداً هم شاگردانش آمدند و هر آنچه كه از حيوانات را تورات حرام كرده بود ،\r\n\r\n\r\n","description":"","footnote":"\r\n( 1 ) . كتاب نحيما ، قسمت نهم .\r\n( 2 ) . انجيل متى ، باب 5 ، آيات 17 - 19 .\r\n( 3 ) . همان ، باب 17 ، آيهء 18 .\r\n","page_name":" 119 ","page_number":119},
  {"content":"\r\n\r\nحلال اعلام نمودند ، چنان‌كه در كتاب اعمال رسولان مندرج است « 1 » . اين عمل را ، دفع تكاليف از مردم و آزادى ايشان از تمام قوانين و مقررات ناميده و آن را حمل به استحسان و جلب ايشان به مسيحيت قلمداد كردند و فقط چهار چيز را ممنوع ساختند « زنا ، خوردن خون ، خوردن حيوانات خفه شده و حيواناتى كه به بت‌ها قربانى مىشوند . »\r\nسپس نظر پولس - كه يكى از رسولان عيسى است - تغيير كرده ، سه قسمت اخير را هم حلال نمود و در تيموتاوس بعد از حكم به حليت آن سه موضوع چنين مىگويد :\r\n« زيرا هر مخلوق خدا نيكوست و هيچ چيز را رد نبايد كرد ، اگر به شكرگزارى پذيرند . » « 2 » از اين‌جاست كه مىبينيد ملت مسيح ، امروزه هر نوع حيوانى را مىخورد ، حتى حيوانات صدفى دريا را كه حيوانات گوشتخوار نيز از خوردن آن نفرت دارند .\r\nاما خود مسيح نيز ختنه كردن را باطل كرد و طلاق را حرام نمود و تعطيل روز شنبه و تعدد زوجات را نيز كه عموماً از اساسىترين مقررات تورات هستند ، از بين برده ، باطل ساخت و تازه باز هم گفت : « تا آسمان و زمين زايل شود يك حرف و يك نقطه نيز از تورات زايل نخواهد شد . »\r\nآيا دروغ روشن‌تر از اين سخن و بازى با دين بالاتر از اين كار و كذب آشكارتر از اين گفتار مىتوان يافت ؟\r\n\r\n3 . مسيح اين انجيل‌ها ، دروغ‌گوى ، حيله‌گر و عوام‌فريب است\r\nدر انجيل متى مىنويسد : « آن‌گاه پطرس در جواب گفت : اين‌كه ما چيزها را ترك\r\n\r\n\r\n","description":"","footnote":"\r\n( 1 ) . اعمال رسولان ، قسمت دهم و يازدهم .\r\n( 2 ) . رسالهء اول تيموتاوس ، باب 4 ، آيهء 4 .\r\n","page_name":" 120 ","page_number":120},
  {"content":"\r\n\r\nكرده تو را متابعت مىكنيم ، پس ما را چه خواهد بود ؟ عيسى ايشان را گفت : هر آينه به شما مىگويم : شما كه مرا متابعت نموده‌ايد ، در معاد وقتى كه « پسر انسان » بر كرسى جلال خود نشيند ، شما نيز به دوازده كرسى نشسته و بر دوازده سبط اسراييل داورى خواهيد نمود . » « 1 » اى برادر مسلمان به مبشر بگو : اگر منظور از اين نشستن به كرسى مجد و عظمت با شاگردان دوازده‌گانه ، در اين دنيا باشد ، اين دروغ واضحى است و مىدانيم كه نه تنها شاگردان عيسى ، بلكه خود عيسى هم نتوانست بر كرسى مجد و عظمت بنشيند و به اسباط اسراييل - ولو به يكى از آن‌ها هم شده باشد - حكمروايى نمايد . اگر منظور از اين نشستن ، نشستن بر سرير جلالت در آخر باشد چطور مىتوان اين را قبول نمود ، در حالى كه به تصريح تمام انجيل‌ها يكى از آن دوازده نفر يهوداى اسخر يوطى است كه عيسى را به كشتن داد و او را تسليم نمود كه به دارش بزنند و از آسمان عذاب برايش نازل شد ، چنان‌كه در اوايل كتاب « اعمال رسولان » مندرج است .\r\nآيا عوام‌فريبى ، حيله‌گرى ، دروغ‌گويى و يا گول زدن مردم ، بزرگ‌تر از اين مىشود ؟\r\n\r\n4 . مسيح اين انجيل‌ها ، مقررات ناموس را تعطيل و قوانين تورات را بدون دليل باطل نموده است\r\nدر انجيل يوحنا داستانى است كه حاصلش چنين است : روزى جمعى از مردم پيش او آمدند و گفتند : اى معلم ، اين زن به علت زناكارى و در حين ارتكاب به عمل شنيع و حرام زنا دستگير شده است و موسى در توراتش ما رابه سنگسار كردن امثال چنين زن‌هايى سفارش كرده است ، پس تو چه مىگويى ؟ عيسى گفت : كسى كه مرتكب خطايى در عمر خود نشده است او را سنگسار كند و كسى اقدام به سنگ‌اندازى نكرد .\r\n\r\n\r\n","description":"","footnote":"\r\n( 1 ) . انجيل متى ، باب 19 ، آيه 27 - 28 .\r\n","page_name":" 121 ","page_number":121},
  {"content":"\r\n\r\nآن وقت عيسى سرش را بلند كرد و گفت : « اى زن ، آيا كسى به تو فتوا نداد ، زن گفت : نه اى آقا . پس عيسى گفت : من هم به گرد تو نمىگردم و به تو فتوا نمىدهم ، برو و بار دگر مرتكب خطايى مشو . » « 1 » حالا من نمىدانم كه عيسى چرا گفتهء قبلى خود را فراموش كرد : « تا آسمان و زمين زايل شود ، نه تنها حرف بلكه نقطه‌اى هم از نقطه‌هاى تورات از بين رفتنى نيست . »\r\nاز طرفى تورات ، شديداً نسبت به اجراى حد دربارهء زناكاران ، تأكيد كرده است ، ولى آقاى ما و پسر خدا ، عيسى مسيح ، بدون هيچ‌گونه علت و توبه و كفاره‌اى ، حكمى از احكام خداوندى را بدون اجرا گذاشته است .\r\nو از آن‌جايى كه مىگويد : « هم‌چنين من هم به تو فتوا نمىدهم . » بعد از آن‌كه گفته بود « كسى كه مرتكب خطايى نشده اين زن را سنگسار كند . » معلوم مىشود كه خود مسيح نيز از خطاكاران بوده كه خود او هم فتوا نداده است و در غير اين صورت قطعاً خودش اقدام مىنمود . چون در واقع اين كار يكى از اين دو صورت را دارد ؛ يا خود عيسى خطاكار بوده كه آن خطا مانع از اين بود كه در حق زناكار اجراى حد بكند يا خودش پاك و بىگناه بوده اما قانون الهى را بلا اجرا گذاشته و ناموس ، يعنىتورات را ابطال كرده است و البته اين نيز از گناهان بزرگ است .\r\n( تا اين‌جا تقريباً ده نوع از دروغ‌هاى مسيح اناجيل را علاوه بر خطاهاى ديگر شمرديم ) .\r\n\r\n5 . مسيح اين انجيل‌ها ، قاطع‌الرحم و عاق مادر و برادرانش بوده و بين خويشاوندان تفرقه مىاندازد\r\nآيا تحقير مادر و بانگ زدن بر او عاق شدن نيست ؟ آيا اين انجيل يوحنا نيست كه مىگويد : « و چون شراب تمام شد ، مادر عيسى به دو گفت شراب ندارند ، عيسى به وى\r\n\r\n\r\n","description":"","footnote":"\r\n( 1 ) . انجيل يوحنا ، باب 8 .\r\n","page_name":" 122 ","page_number":122},
  {"content":"\r\n\r\nگفت : اى زن ، مرا با تو چه كار است ؟ » « 1 » آيا چنين جواب و خطاب و اين چنين بانگ زدن بر مادر كه كليهء قوانين و نواميس احترام و اكرامش را واجب مىشمرند ، شايسته است ؟ تازه عيسى به اين اندازه هم اكتفا نمىكرد و گاهى منكر مادرش مىشد و خدعه و نيرنگ دربارهء وى روا مىداشت ، چنان‌كه در آخر انجيل متى چنين آمده است :\r\n« او با آن جماعت هنوز سخن مىگفت كه ناگاه مادر و برادرانش در طلب گفت‌وگوى وى بيرون ايستاده بودند . شخصى وى را گفت : اينك مادر تو و برادرانت بيرون ايستاده و مىخواهند با تو سخن گويند . در جواب قائل گفت : كيست مادر من و برادرانم كيان‌اند ؟ و دست خود را به سوى شاگردان خود دراز كرده و گفت : اينان‌اند مادر من و برادرانم . » « 2 » گذشته از اين‌ها ، عيسى مردم را به دشمن داشتن پدر و مادر و برادران و خواهران و فرزندان ، امر مىكرد ، چنان‌كه در قسمت چهاردهم از انجيل لوقا ذكر شده است . . . .\r\nآيا از قطع رحم و اهانت به خويشان چيزى بدتر و زشت‌تر وجود دارد ؟ فداى فرقان آسمانى محمد صلى الله عليه و آله شوم ، آن‌جا كه مىفرمايد :\r\n« قالَ إِنِّى عَبْدُ اللَّهِ آتانِىَ الكِتابَ وَجَعَلَنِى نَبِيّاً * وَجَعَلَنِى مُبارَكاً أَيْنَ ما كُنْتُ وَأَوْصانِى بِالصَّلاةِ وَالزَّكاةِ مادُمْتُ حَيّاً * وَبَرّاً بِوالِدَتِى وَلَمْ يَجْعَلْنِى جَبّاراً شَقِيّاً » « 3 » ؛\r\nگفت : من بندهء پروردگارم ، مرا كتاب داده و مرا پيامبر قرار داده و مرا هر جا كه باشم ، مبارك نموده و تا هستم به پرستش درگاهش و به بخشش در حق بندگانش ، سفارش فرموده است و هم اين‌كه در حق مادرم نيكى كنم و مرا ستمكار نكرده است .\r\n\r\n\r\n","description":"","footnote":"\r\n( 1 ) . همان ، باب 2 ، آيات 3 و 4 .\r\n( 2 ) . انجيل متى ، باب 12 ، آيات 46 - 50 .\r\n( 3 ) . مريم ، آيه 30 - 32 .\r\n","page_name":" 123 ","page_number":123},
  {"content":"\r\n\r\nآرى ، عيسى به همين اندازه هم اكتفا نكرد ، بلكه مردم را به قطع رحم و تفرقه و جدايى تحريك مىكرد ، چنان‌كه در انجيل متى مىگويد : « زيرا كه آمده‌ام تا مرد را از پدر خود و دختر را از مادر خويش و عروس را از مادر شوهرش جدا سازم و دشمنان شخص ، اهل خانهء او خواهند بود . » « 1 » و به اين حد از تفرقه‌اندازى و به هم ريختن نظام خانوادگى قناعت نكرده و گفته است : « گمان مبريد كه من آمده‌ام تا سلامتى بر زمين بگذارم ، نيامده‌ام تا سلامتى بگذارم ، بلكه شمشير را . » « 2 » علاوه بر اين در انجيل لوقا گفته است : « من آمده‌ام تا آتشى در زمين افروزم . » و سپس اضافه مىكند : « آيا گمان مىبريد كه من آمده‌ام تا سلامتى بر زمين بخشم ؟ نى ، بلكه به شما مىگويم تفريق را . . . . » « 3 » انصاف بايد داد ، آيا چنين شخصى صلاحيت اين را دارد كه نجات‌دهندهء بشر باشد ؟ يا آن كسى بايد مصلح جهانى باشد كه خداوند درباره‌اش فرمود :\r\n« وَما أَرْسَلْناكَ إِلّا رَحْمَةً لِلْعالَمِينَ » « 4 » ؛\r\nاى محمد ، ما تو را رحمت براى جهانيان فرستاده‌ايم .\r\nدر واقع بايد گفت كه هر جنگ‌افروز و تفرقه‌اندازى ديوانهء زنجيرى است ، نه رهاننده و نجات‌دهندهء انسانيت . . . .\r\n\r\n6 . مسيح انجيل‌ها ، پريشان‌گو بوده و گفتار و كردار او با يكديگر سازگار نيست\r\nدر انجيل مرقس مىگويد : « مردى از او پرسيد كه اى معلم نيكوكار ، مرا دستورى ده\r\n\r\n\r\n","description":"","footnote":"\r\n( 1 ) . همان ، باب 10 ، آيهء 25 و به بعد .\r\n( 2 ) . با اين آيهء صريح ( آيهء 24 ، باب دهم ، انجيل متى ) خنده‌دار است كه مسيحيان دين خود را دينِ محبت و صلح مىنامند و اسلام را دين شمشير و جنگ قلمداد مىكنند ( خ ) .\r\n( 3 ) . انجيل لوقا ، باب 13 ، آيهء 49 .\r\n( 4 ) . انبياء ، آيه 107 .\r\n","page_name":" 124 ","page_number":124},
  {"content":"\r\n\r\nكه به حيات جاودانى نايل شوم . عيسى گفت : چرا به من ، نيكوكار گفتى ؟ نيكوكار فقط يكى است و آن هم خداوند است . » « 1 » و نظير آن در انجيل متى نيز ذكر شده و با وجود اين‌كه او مردم را از نيكوكار گفتن به خودش ، منع مىكند ، ناگهان جاى ديگر با كمال افتخار ، خود را نيكوكردار مىنامد ، چنان‌كه در انجيل يوحنا مىگويد : « من آن شبان نيكوكارم و چوپان نيكو ، جانش را در راه گوسفندان فدا مىكند . » « 2 » اما به اين حد هم قناعت نكرده ، افتضاح را بالاتر مىبرد و انبياى پيش از خود را دزد و راهزن مىنامد و در همين انجيل صريحاً مىگويد : « جميع كسانى كه پيش از من آمدند دزد و راهزن هستند و گوسفندان ، سخن ايشان را نشنيدند . » « 3 » راستى كه خودِ اين‌گونه شخصى ، چقدر گناهش ننگين و جرمش سنگين است . . . .\r\n\r\n7 . مسيح انجيل‌ها ، آدم ملعونى است\r\nپولس در غلاطيان گفته است : « مسيح ما را از لعنت شريعت فدا كرد ، چون‌كه در راه ما لعنت شد ، چنان‌كه مكتوب است ملعون است هر كه بر دار آويخته شود . » « 4 » و اين مسئله روشن است كه تنها گناهكاران خطابار و زشت‌كاران بدعملى كه مرتكب بزرگ‌ترين معاصى و جنايات مىشوند ، ملعون واقع مىگردند ( ولى چنان‌كه مىدانيم خود مسيح هم به دار آويخته شد ، آيا او هم طبق گفتهء پولس ملعون است ؟ )\r\n\r\n\r\n","description":"","footnote":"\r\n( 1 ) . انجيل مرقس ، باب 10 ، آيات 17 - 18 : « چون به راه مىرفت شخصى دوان دوان آمده پيش او زانو زد و سؤال‌نمود كه اى استاد نيكو چه كنم تا وارث حيات جاودانى شوم . عيسى به دو گفت : چرا مرا نيكو گفتى و حال آن‌كه كسى نيكو نيست جز خدا فقط » ( خ ) .\r\n( 2 ) . انجيل يوحنا ، باب 10 ، آيهء 11 .\r\n( 3 ) . همان ، آيهء 8 .\r\n( 4 ) . رسالهء پولس رسول به غلاطيان ، باب 3 ، آيهء 13 ، ص 303 ( خ ) .\r\n","page_name":" 125 ","page_number":125},
  {"content":"\r\n\r\n\r\n8 . مسيح انجيل‌ها ، مرتكب گناهان و خلاف‌كارىهايى مىشود و مال مردم را به ظلم و ستم از ايشان مىگيرد\r\nبراى اين ادعا در تمام ابواب انجيل‌ها شاهد و دليل موجود است . اما من فقط به ذكر يك قضيه كه خالى از تفريح هم نيست اكتفا مىكنم و آن قضيهء ماده الاغ و كره‌اش مىباشد . البته انجيل‌ها به طور اتفاق قضيهء ماده الاغ را نقل كرده‌اند و خلاصه‌اش اين است كه عيسى به دو نفر از شاگردانش امر كرد به دهى كه ايشان خارج آن ده بودند ، بروند و بديشان گفت كه آن‌جا الاغى بسته خواهيد يافت ، آن را باز كرده و نزد من آوريد و هرگاه كسى با شما سخن گويد ، بگوييد خداوند بدين‌ها احتياج دارد . « 1 » آن دو نفر رفتند و آنچه را كه عيسى به ايشان امر كرده بود انجام دادند و ماده الاغ را آوردند و او لباس‌هايش را بر او انداخت و سوار شد .\r\nاين مسئله به اين سادگى ، اهميتش از اين لحاظ است كه عيسى خواسته است با آن آيه كه در تورات كتاب زكرياست خود را تطبيق دهد :\r\n« اى دختر صهيون ، بسيار وجد بر شما و اى دختر اورشليم آواز شادمانى بده ، اينك پادشاه تو نزد تو مىآيد ، او عادل و صاحب نجات و حليم مىباشد و بر الاغ و بر كره الاغ سوار است . » « 2 » من كارى ندارم كه اين آيه بر او منطبق است يا نه ، مقصود من اين است كه اين شخص چطور سوار شدن به الاغ ديگران را مباح و حلال دانست ،\r\n\r\n\r\n","description":"","footnote":"\r\n( 1 ) . لابد مىدانيد كه ما به طور كلى از خداوند محتاج برى هستيم و فقط خداى بىنياز را مىپرستيم ( كاشف‌الغطاء ) .\r\n( 2 ) . با مراجعه به آنچه كه از گفته‌هاى مسيح اناجيل گذشت ، هيچ‌گونه مطابقتى با وضع عيسى و آيهء مزبور وجودندارد ، زيرا كه در آخر آيه مىگويد كه او كمان جنگ را قطع مىكند . و به ملت‌ها از صلح سخن مىراند و حال آن‌كه صلح كجاست ؟ عيسى مىگويد كه من نيامده‌ام تا سلامتى بر زمين بگذارم بلكه شمشير را و گاهى مىگويد تفريق را . . . و بدين ترتيب خود بر ضد خود شهادت مىدهد و ظاهراً با اين شهادت ، ديگر به شهادت الاغ و كره‌اش نيازى نباشد . ( كاشف‌الغطاء ) .\r\n","page_name":" 126 ","page_number":126},
  {"content":"\r\n\r\nبدون اين‌كه اجازه و اذنى از صاحبش گرفته شود و حال آن‌كه از سياق عبارت ، عدم رضايت صاحبش نيز مفهوم است .\r\nخنده و تفريح اين‌جاست كه متى در آيهء زكريا تدبر نكرد و تحريف جالبى در آن مرتكب شد و چنين گفت : « مسيح به دو نفر از شاگردانش دستور داد كه به اين دهى كه پيش روى شماست ، برويد و در آن‌جا الاغى با كره‌اش بسته خواهيد يافت ، آن‌ها را باز كرده ، نزد من آوريد و اگر كسى با شما سخن گويد ، بگوييد كه خداوند به اين‌ها نيازمند است . . . پس آن دو نفر رفتند و آنچه مسيح به ايشان دستور داده بود كردند و الاغ و كره را آوردند « 1 » ، رخت خود را بر آن‌ها انداختند ، پس او بر آن‌ها سوار شد ( و در بعضى از نسخه‌ها او را به آن‌ها نشاندند ) و رفت . . . . » « 2 » اى كاش مىفهميدم كه يك نفر در زمان واحد ، چگونه به دو چهارپا سوار مىشود ؟\r\nمگر آن‌كه الاغ را به كره‌اش سوار كنند و عيسى را هم بر الاغ كه اين هم چيز عجيبى است و خيال نمىكنم كه چنين كارى در دنيا واقع شده باشد ، اما بعيد هم نيست ، چون مسيح انجيل‌ها ، هميشه مصدر عجايب است و شايد اين هم يكى از عجايب او باشد ، چنان‌كه در ميان دو نفر دزد مصلوب بود و در سرش تاجى از خار داشت و بعد از سه روز - به شهادت مريم مجدليه كه از او هفت ديو ، خارج ساخته بود - از قبر برخاسته و رفته است . . . .\r\n\r\n9 . مسيح انجيل‌ها ، شخص ستمكار ، خودپسند و اسراف‌كار است\r\nبه طورى كه در لوقا مىنويسد : « ناگهان زنى گناهكار كه در آن شهر بود چون شنيد\r\n\r\n\r\n","description":"","footnote":"\r\n( 1 ) . اشتباه و غلط متى اين‌جاست كه خيال كرده « واو » عطف در آيهء زكريا ، عطف نسق است و موجب تعدد مىگرددو نفهميده كه « واو » عطف بيان و تفسير است و از اين جهت به اين اشتباه خنده‌آور دچار شده است . ( كاشف‌الغطاء ) .\r\n( 2 ) . انجيل متى ، باب 21 ، آيات 2 - 7 .\r\n","page_name":" 127 ","page_number":127},
  {"content":"\r\n\r\nكه او ( مسيح ) در خانهء فريسى به غذا نشسته است ، شيشه‌اى از عطر آورده و در پشت سر او نزد پاىهايش گريان بايستاد و شروع كرد به شستن پاىهاى او به اشك خود و خشك نمودن آن‌ها به موى سر خود و پاىهاى وى را بوسيده و آن‌ها را با عطر تدهين كرد . چون فريسى كه از مسيح وعده خواسته بود ، اين را بديد با خود مىگفت كه اين شخص اگر نبى بودى هر آينه دانستى كه اين زن كدام و چگونه زنى است كه او را لمس مىكند ، زيرا گناهكارى است . » « 1 » مىگويم كه تا حال در شرح حال انبيا اين را نشنيده بوديم كه زنان پاهايشان را ببوسند و بر قدم‌هايشان شيشهء عطر گران‌بهايى از سنبل خالص بريزند كه قيمتش فزون‌تر از سيصد دينار باشد ( چنان‌كه در باب 12 انجيل يوحنا مذكور است ) .\r\nآيا اين عمل ، غير از عمل يك نفر ستمكار متكبر و اسراف‌كارى است ؟ آرى ، خداى ايشان ( مسيح ) به لحاظ جزء ناسوتى و جسمانيتش ، تمام صفات بشرى بر او جارى است ، مخصوصاً كه جوانى بود سى ساله و بلكه هم كمتر و از اين نظر شايد از آن زن گناهكار خوشش مىآمد ، چنان‌كه او هم ميل كرد و رويش را به پايش ماليد و گيسوانش را در قدمش ريخت . و از بقيهء مطالب لوقا چنين مستفاد مىشود كه او مايل بود كه آن زن را ببوسد و آن زن هم او را ببوسد ، اما موقعيت به اين عمل اجازه نداد ، زيرا كه آن فريسى و يهوداى اسخر يوطى رقيب بودند و هم‌چنان كه عيسى به هنگام مراجعتش به سمعان معترض ، چنين گفت : « اما آن زن پاىهاى مرا با اشگ‌ها شست و با گيسوانش قدم‌هايم را پاك كرد ، مرا نبوسيدى ، ولى اين زن از وقتى كه داخل شدم از بوسيدن پاىهاى من باز نايستاد . » « 2 » و تا آخر آيات همين بحث بوسه است و منتهى به اين مىشود كه به او مىگويد : « ايمانت تو را نجات داده است ، به سلامتى روانه شو . »\r\n\r\n\r\n","description":"","footnote":"\r\n( 1 ) . انجيل لوقا ، باب 7 ، آيهء 3 و به بعد .\r\n( 2 ) . همان ، آيات 44 - 45 .\r\n","page_name":" 128 ","page_number":128},
  {"content":"\r\n\r\nواقعاً چه ايمان زيبايى كه با بوسيدن پاىها ، گناهان و خطاكارىها را از بين مىبرد !\r\n\r\n10 . مسيح انجيل‌ها ، نه قداستى دارد و نه بزرگوارى و نه امانت . . .\r\nاما علت اين‌كه قداستى ندارد ، آن است كه او جلال خداوندى را تقديس نكرد و عظمت و كبريايى پروردگار را از آلودگىهاى طبيعت و پستىهاى بشرى منزه ننمود ، آن‌جا كه به نقل يوحنا گفت : « من و پدر ، يكى هستيم . » « 1 » و گفت كه او در پدر است ، چنان‌كه باز در يوحنا آمده است : « پدر در من است و من در پدرم . » « 2 » در صورتى كه او قبلًا گفته بود مرا نيكو خطاب نكنيد كه نيكو جز پروردگار ، كس ديگرى نيست و او خداى يگانه است و ديگرى جز او نيست .\r\nاما دليل عدم بزرگوارىاش اين است كه او نه تنها هيچ‌يك از انبياى سلف خود را به نيكى ياد نكرد و احترام ايشان را مراعات ننمود ، بلكه چنان‌كه ذكر شد آنان را دزد و راهزن ناميد و شاهد عدمِ امانتش وثوق و اعتماد او به يهوداى اسخريوطى ، يعنى به يك نفر خاين و دزدى است كه در آغاز ، از نزديك‌ترين يارانش بود و سرانجام كسى بود كه عيسى را براى دار زدن ، تسليم دشمنان كرد و هميشه عيسى از خبث ذات و سوء نيات او خبر مىداد و با وجود اين ، صندوق اموال را هم به دو مىسپرد ، چنان‌كه‌يوحنا صريحاً مىگويد : « پس يكى از شاگردان او يعنى يهوداى اسخريوطى پسر شمعون كه تسليم‌كنندهء وى بود ، گفت : براى چه اين عطر به سيصد دينار فروخته نشد تا به فقرا داده شود و اين را نه از آن‌رو گفت كه پرواى فقرا مىداشت ، بلكه از آن‌رو كه دزد بود و خريطه در حوالهء او و از آنچه در آن انداخته مىشد برمىداشت . » « 3 » آيا نام اين عمل را - / سپردن صندوق به يك دزد با علم به اين‌كه او دزد است - / چه\r\n\r\n\r\n","description":"","footnote":"\r\n( 1 ) . انجيل يوحنا ، باب 10 ، آيهء 31 .\r\n( 2 ) . همان ، آيهء 39 .\r\n( 3 ) . در اين‌جا نيز متن آيات وارد نشده بود و ما هر سه آيهء مربوطه را از انجيل يوحنا ، باب 12 ، آيات 4 - 7 آورديم ( خ ) .\r\n","page_name":" 129 ","page_number":129},
  {"content":"\r\n\r\nچيزى جز نداشتن امانت مىتوان گذشت ؟\r\n\r\n11 . مسيح انجيل‌ها ، با زنان معاشقه مىكند و پسران را در آغوش مىنشاند\r\nدر خصوص مغازله و معاشقهء عيسى با زنان ، علاوه بر آنچه در قضيّهء شيشهء عطر ذكر شد ، در يوحنا همچنين آمده است : « عيسى مرتا و خواهرش را دوست مىداشت . » « 1 » مىگويم از پشت پردهء انجيل‌ها ، چنين مستفاد مىشود كه با وى سر و سرّى هم داشته است . . . .\r\nدر خصوص پسران باز در يوحنا چنين آمده است : « و در آغوش عيسى يكى از شاگردانش مىنشست كه او را خيلى دوست مىداشت و به سينهء عيسى تكيه مىزد . » « 2 » ( راستى كه جل‌ّالخالق والمخلوق ) .\r\n\r\n12 . مسيح انجيل‌ها ، ظلم و ستم به كار مىبرد و شيطان را در انسان و حيوان داخل مىكند و ظلم و هلاك را بر درختان نيز وارد مىسازد\r\nاين‌كه شيطان را به انسان داخل مىكند در داستان يهوداى اسخريوطى است كه يكى از خواص حواريون دوازده‌گانه و از نزديك‌ترين اصحاب عيسى است كه براى خودش انتخاب كرده است .\r\nچنان‌كه در انجيل يوحنا در جواب اين‌كه كدام شخص او را تسليم به دار زدن خواهد كرد « عيسى جواب داد : آن است كه من لقمه را فرو برده و به دو مىدهم ، پس همه را فرو برده و به يهوداى اسخريوطى پسر شمعون داد . بعد از لقمه شيطان در او داخل گشت . » « 3 »\r\n\r\n\r\n","description":"","footnote":"\r\n( 1 ) . انجيل يوحنا ، باب 11 ، آيهء 5 .\r\n( 2 ) . همان ، باب 13 ، آيهء 23 .\r\n( 3 ) . همان ، آيات 26 - 27 .\r\n","page_name":" 130 ","page_number":130},
  {"content":"\r\n\r\nو تعجب در اين است كه عيسى چطور او را از ميان هفتاد نفر برگزيد ، در حالى كه او صريحاً مىگويد كه مىداند او شيطان است و در آخر كتاب يوحنا چنين آمده است :\r\n« عيسى بديشان جواب داد ، آيا من شما دوازده نفر را برنگزيدم و حال آن‌كه يكى از شما ابليسى است . » « 1 » با اين وضع معلوم نيست كه براى چه او را انتخاب مىكند ؟ آيا خيال دارد كه در روى زمين فتنه و فساد ايجاد شود ؟\r\nاما داخل كردن شيطان در حيوانات . . . در انجيل متى و هم‌چنين لوقا و مرقس يك داستان عجيبى از عجايب خدايشان مسيح ، ذكر شده كه حاصلش اين است : « وقتى كه او به طرف قبر آمد ، دو نفر ديوانه به پيشش آمدند كه از قبرهايشان بيرون آمده بودند ، پس فرياد زدند و بانگ برآوردند در حالى كه مىگفتند : ما را با تو چه كار ؟ اىعيسى ، اى پسر خدا ، مگر آمده‌اى كه ما را قبل از موقع ، عذاب دهى و عقوبت نمايى ؟ و به فاصلهء دورى از آنان گلهء خوك مىچريد . به اين سبب شياطين به عيسى گفتند و از او خواستار شدند در صورتى كه ما را از اين ديوانگان بيرون مىكنى ، پس اجازه بده كه به اين گلهء خوك داخل شويم . پس به ايشان گفت برويد . بعد ايشان خارج شدند و داخل گلهء خوك گرديدند ( و در لوقا مذكور است ) .\r\nعدد اين گله قريب دو هزار بود و اين گلهء خوك يك‌مرتبه خود را به دريا پرتاب كردند و در آن غرق شدند و چوپان‌ها نيز از مشاهدهء اين وضع ، هراسان شده و پا به فرار گذاشتند . » « 2 » مىگويم : اى خوك بيچاره ، نمىدانم تو مرتكب چه گناهى شده و چه خطايى از تو سر زده بود كه به اين مصيبت و به چنين عاقبتى دچار شدى ؟ عيسى پيشينيانت را پس\r\n\r\n\r\n","description":"","footnote":"\r\n( 1 ) . همان ، باب 6 ، آيات 3 - 7 .\r\n( 2 ) . انجيل متى ، باب 8 ؛ انجيل لوقا ، باب 8 و انجيل مرقس ، باب 5 .\r\n","page_name":" 131 ","page_number":131},
  {"content":"\r\n\r\nاز آن‌كه شيطان را بديشان داخل كرد و در آب غرق نمود و به آيندگان و نسل بعدى نيز خنجر و كارد پيروان خود را مستولى كرد . آيا اين اجازه دادن به ديوها كه داخل كالبد اين حيوانات زبان بسته بشوند ، جز جور و ستم نام ديگرى دارد ؟ حال آن‌كه اين ستمكارى و خونخوارى ، حتى به درختان و نباتات هم از ناحيهء عيسى اعمال شد ، به طورى كه در انجيل متى چنين مذكور است :\r\n. . . و بامدادان هنگامى كه به شهر برمىگشت گرسنه شد ، آن‌جا در سر راهش درخت انجيرى به چشمش خورد و به طرف او روانه گرديد ، ولى جز برگ بىبر ، چيزى خوردنى در او نيافت ؛ از اين‌رو چنين گفت : از اين پس هرگز تو را ميوه مباد . بدين سبب فوراً خشك شد . « 1 » وانجيل‌هاى ديگر نيز اين جريان را ياد كرده‌اند .\r\nمىگويم : اى انجير بيچاره ، و اى درخت بدبخت ، شايد از بدشانسى و نيامدِ كار تو بود كه آن عيساى سرچشمهء رحمت و منبع شفقت و رقت به مخلوقات خدا به سويت متوجه شد ، در حالى كه گرسنه بود و تو را انجيرى نبود ، از اين جهت تو را نفرين كرد تا فوراً خشك شدى . . . .\r\nو اى كاش مىدانستم كه چرا مسيح اناجيل فراموش كرد يا از چه رو كسى در آن‌جا نبود تا عيسى را راهنمايى كند كه دعا نمايد تا اين درخت انجير به جاى اين‌كه نفرين‌زده شود و خشك گردد ، ثمرى بياورد و او از آن بار بخورد ؟ . . . در واقع عيسى ، بدون دليل و بدون اثبات جرمى به آن درخت ظلم كرد و گذشتگان لابد مردمى غافل بودند يا اين‌كه خود ستمكار و سخت‌دل بودند كه اعتراض ننمودند .\r\nاين را مقايسه كنيد با پيغمبر رحمت حضرت محمد صلى الله عليه و آله كه بر درخت خشك گذر مىكرد ، برگ و بار مىآورد تا خود و يارانش مىخوردند و به گوسفند بىشير نظر\r\n\r\n\r\n","description":"","footnote":"\r\n( 1 ) . انجيل متى ، باب 21 ، آيات 18 - 19 .\r\n","page_name":" 132 ","page_number":132},
  {"content":"\r\n\r\nمىكرد ، شير ده و دوشيدنى مىشد « 1 » و چقدر از اين معجزات باهرات ، پيغمبر ما را هست كه مثل آفتاب در آسمان تابانند و مانند نور چراغ بر بالاى منار نمايان . . . .\r\n* * * تا اين‌جا دوازده خطيئه و گناه بزرگ از گناهان مسيح را كه از متن انجيل‌هاى خود مسيحيان استخراج شده بود ، برشمرديم و اگر بخواهيم به پنجاه و فزون‌تر هم برسانيم ، كار ساده و آسانى است ، امّا رويهء ما بر اختصار است و فرصت اندك . . . ولى نمىدانيم كه آيا بعد از اين ، باز هم زاغ‌هاى سياه‌پوش ، قدرت و جسارت اين را خواهند داشت كه به مسلمانى بگويند كه مسيح مرتكب گناهى نشد و خطايى از وى سر نزد ؟ در صورتى كه طبق مندرجات انجيل‌هاى خودشان ، اين عيسى مجموعهء گناهان است و جنايات و زشت‌كارىها و ريشهء فتنه‌انگيزىها . . . به نظر شما چه زشتى يا گناهى بدتر از دروغ آشكار است كه بيش از بيست نمونهء آن در اين كتاب نقل و ذكر شده است ؟\r\nچه جرمى از تحقير پيامبران و دزد و راهزن ناميدن آن‌ها بالاتر مىتواند وجود داشته باشد ؟ چه جنايتى از اين بالاتر كه عيسى احكام ناموس تورات را تبديل و تغيير دهد و حدود و مقررات الهى را معطّل گذارد ؟ و اعمال ديگرى از اين قبيل مرتكب شود . ظاهراً امثال چنين كسانى خود از همه بيشتر محتاج رهاننده و شفيع و نجات‌دهنده مىباشند و گمان مىكنم ( و گمان مردم تيزرأى مانند يقين است ) كه همچو آدمى از كيفر اين‌چنين اعمالى نمىتواند خلاص بشود ، مگر اين‌كه چنگ در دامن پاك حبيب خدا يعنى شفيع روز جزا حضرت محمد صلى الله عليه و آله و خاندان باشرافتش\r\n\r\n\r\n","description":"","footnote":"\r\n( 1 ) . شاعر مىگويد :\r\n ليهن بني كعب مقام فتاتهم * و مقعدها للمؤمنين بمرصد\r\nدعاها بشاة حائل فتحلّبت * عليه صريحاً صرّة الشاة مزيد\r\nفقادرها رهناً لديها لجالب * يردّدها فى مصدر ثمّ مورد \r\n","page_name":" 133 ","page_number":133},
  {"content":"\r\n\r\nبزند ، زيرا كه شفعاى عالىقدر نزد پروردگار ، آن‌ها هستند و مقبول‌تر از ايشان ، كسى در پيشگاه الهى نيست و كسى را نجات جز به ولايت و شفاعت ايشان صورت نگيرد .\r\nاز مجموعهء آنچه در اين مختصر براى شما ذكر شد ، صحت گفتار ما در فصل دوم ، در مورد اين‌كه انجيل‌ها چه تناقضاتى با عهد قديم ( تورات ) دارند و چه اختلافاتى در بينشان هست ، ظاهر گرديد . با اين‌كه در آن‌جا صريحاً منصوص است كه تا آسمان‌ها و زمين از بين بروند ، يك حرف از حروف ناموس ( تورات ) از بين رفتنى نيست ، در صورتى كه مسيح و شاگردانش ، تمام احكام آن را از بين بردند و كليهء مقررات شريعت موسى را ابطال كردند و تا به امروز هم بر خلاف آن تورات عمل نموده‌اند .\r\nاكنون سخن ما دربارهء موضوع باب اول ، پايان يافت و بايد باب دوم را كه دربارهء افسانه بودن خدايى مسيح است شروع كنيم .\r\nما مدتى پيش به مقاله‌اى از پدر روحانى لويس شيخواليسوعى كه يكى از بزرگان دانشكدهء مسيحيت در بيروت است و عمر خود را در راه تبشير و تبليغ مسيحيت صرف كرده است ، برخورديم كه آن را در مجلهء معروف خود به نام المشرق درج كرده و به خيال خود خواسته است كه خدا بودن مسيح را ثابت كند .\r\nمن پس از مطالعهء آن ، به اندازه‌اى دچار تعجب و حيرت شدم كه قابل توصيف و بيان نيست و بلافاصله مطالبى به نظرم آمد كه يادداشت كردم و اكنون تكميل شدهء آن بحث را به عنوان باب دوم در اين‌جا مىآورم .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\nباب دوم : افسانهء خدا بودن مسيح\r\n« كيست كه در تاريكىهاى خشكى و دريا شما را هدايت كند ؟ كيست كه بادهاى نويد را پيشاپيش رحمت خود بفرستد ؟ آيا خداى ديگرى هم با اين خدا هست ؟\r\nخداى يكتا والاتر از آن است كه برايش شريك قرار دهند . كيست كه خلق را پديد آورده و باز گرداند ؟ و كيست كه شما را از آسمان و زمين روزى رساند ؟ آيا با اين خدا ، خداى ديگرى هم هست ؟ بگو : اگر راست‌گو هستيد برهان خود را بياوريد . » « 1 » * * *\r\nاى بشر ، زندگى تو تعجب‌آور و شگفت‌انگيز است و اين تعجب و شگفتى ، هم‌چنان ادامه دارد . اى بشر ، چرا از معلومات خود بىاطلاعى و چقدر از نادانى خود بىخبرى ؟ هنوز راه سعادت را نپيموده ، گمراه مىگردى ؟ هنوز درجاتى از كمال را نپيموده ، در گرداب پستى و انحطاط اخلاقى ، سقوط مىكنى ؟\r\nمىبينيم بشر به سوى دانش گام برمىدارد و وسايل پيشرفت مادى او فراهم شده است و هوش و ذكاوت وى بيشتر از پيش به كار و كوشش مىپردازد و با اين پيشامد ، فكر مىكنيم از اين وسايل به طور صحيح بهره‌بردارى نموده و به خدا نزديك‌تر\r\n\r\n\r\n","description":"","footnote":"\r\n( 1 ) . نمل ، آيات 63 - 64 .\r\n","page_name":" 135 ","page_number":135},
  {"content":"\r\n\r\nگرديده و از وسايل تنوير افكار بهره‌مند شده و راه صحيح را انتخاب كرده است .\r\nفكر مىكنيم ، بشر بين امانت و متانت را جمع نموده است و از رشد فكرى استفاده نموده و خود را از شرور و زشتىها حفظ مىكند . فكر مىكنيم بشر با اين همه پيشرفت‌ها ، پايش استوار گرديده و ديگر لغزش پيدا نمىكند .\r\nفكر مىكنيم كه بشر با حقايق آشنا گرديده و قلمش با نمونه‌هاى واقعيات آشنا شده و مشكلات را حل مىكند و در مشكلات گرفتار نمىماند . فكر مىكنيم كه بر اثر درك كردن حقايق ، ديگر « وهم و خيال » بر بشر حكومت نمىكند .\r\nبا اين همه انتظارات از بشر عصر جديد ، ناگهان مىبينيد كه باز راه وهم و خيال را پيموده و بر اثر گمراهى و وهم و خيال ، راه لجاجت را پيش گرفته و در عين اين‌كه در جهان علم و دانش قدم برمىدارد ، گويا در شب تاريك و ظلمانى رهسپار است و هر چه گام برمىدارد از هدف اصلى بيشتر دور مىشود و رو به قهقرا برمىگردد . من ديروز با مجلهء المشرق برخورد كردم و در سرمقالهء اين مجله ديدم كه نوشته شده است : « برهان صريح در اثبات خدايى مسيح . » « 1 » اين مقاله را « لويس شيخواليسوعى » در جواب مجلهء مشهور المنار نوشته است .\r\nالبته روشن است كه دفاع از دين و مراكز وابسته به آن و حفظ مقدسات دينى بر هر كسى لازم است ، ولى تعجب اين‌جاست كه انسان چگونه پا را از حدود خود فراتر نهاده و از شاهراه اصلى خارج مىشود ؟ تعجب اين‌جاست كه انسان چگونه خود را گول مىزند و با وجدان خود مبارزه مىنمايد و عقل را زير پا مىگذارد .\r\nتعجب در اين است كه چگونه يك مسئلهء ضرورى و بديهى ، بر مثل چنين شخصى مشتبه مىشود يا چگونه او وجدان خود را كنار گذاشته است ؟ زيرا در چنين مسئلهء روشنى جاى بحث و دليل و تفحص و كنجكاوى نيست ، بلكه جاى ايمان و\r\n\r\n\r\n","description":"","footnote":"\r\n( 1 ) . مجلهء المشرق ، سال 11 ، شمارهء 2 .\r\n","page_name":" 136 ","page_number":136},
  {"content":"\r\n\r\nاعتقاد و تسليم و جاى خضوع و اعتراف است .\r\nمسأله‌اى كه همانند آيينه بايد از آن استفاده كرد و كاملًا نگه‌دارى نمود ، چگونه در معرض حوادث نهاده است ؟ . مسأله‌اى كه بايد از مشكلات بحث و استدلال و جدال كنار باشد ، چگونه در گرداب مناقشه و بحث قرار گرفته است ؟ . . . زيرا ناگفته روشن است كه اگر اين مسئله در معرض جدال قرار گرفت ، به زودى مانند برگ‌هاى زرد شده به دست باد جدال ، متلاشى مىگردد و بادهاى مخالف آن را از بين مىبرد .\r\nامروز علم ، مشكلات را حل كرده و بشر از سختى بيرون آمده و كمتر گمراه مىگردد . ديگر بشر زير بار سنگين جهل كمرش خميده نمىشود و سينهء او تحت فشار قرار نمىگيرد . براى چنين بشرى بسيار دشوار است كه بگويد بشر خداست و خالق و مخلوق و آفريننده و آفريده ، مساوى هستند . جاى ترديد نيست كه يكى از مشكلات بزرگ عصر ما ، اين است كه مردم دسته دسته از دين خدا خارج مىگردند و همانند دشمنان آشتىناپذير با دين دشمنى دارند و قلب‌هاى آنان متوجه كفر و الحاد مىگردد . اين‌گونه افراد كه از دين خارج مىشوند ، فكر مىكنند كه از دين خارج شدن بهتر از اين است كه مخلوقى همانند خود را پرستش كنند ، فكر مىكنند كه بىدينى بهتر از اقرار به خدا بودن افرادى امثال خود مىباشد « 1 » ، زيرا مشاهده مىكنند كه نسبت به خداى آنان ، همان رفتارى شده است كه نسبت به ديگران انجام گرفته است .\r\nعلم ، اين مطلب را روشن كرده است كه مسئلهء خدا بودن مسيح ، طوفان وحشتناكى است كه ميليون‌ها جمعيت را به وادى شرك و كفر مىكشاند و اين بادهاى تند ، در هر عصرى مىوزد و غبار و سيل‌هاى وحشتناكى كه از اين راه به وجود مىآيد ، بشر را در تنگناى كفر و انكار خدا قرار مىدهد .\r\nگاهى بشر به مكتب اپيكور كلبى مىگرود و روزى به سوى مكتب مزدك مىشتابد\r\n\r\n\r\n","description":"","footnote":"\r\n( 1 ) . در مقدمهء ما به گفتار « والتراسكارلند برگ » مراجعه كنيد تا نتيجهء اعتقاد به الوهيت بشر را به خوبى دريابيد ( خ ) .\r\n","page_name":" 137 ","page_number":137},
  {"content":"\r\n\r\nو سپس متوجه مكتب باطنيه و قرامطه مىگردد و يك‌مرتبه هم مكتب نيجر ( ناتوراليسم ) يا كمونيسم ظهور نموده ، عده‌اى به آن مىگروند تا اين‌كه اخيراً ماسونيه « 1 » يا داروينيسم و . . . آشكار گرديده و ملت مشرق و متدينين از شر آنان در پى پناهگاهى هستند تا از عواقب دردناك آن‌ها در امان باشند . . . اگر پيروان بعضى از اديان بهتر فكر مىكردند ، درك مىكردند كه خودِ آنان سبب كناره‌گيرى عده‌اى از دين شده‌اند ، زيرا ناگفته پيداست كه اگر نيروى شعور و ادراك انسان به خوبى كار كند ، مىفهمد كه به طور كلى دين را ترك كردن ، بهتر از اين است كه انسان در مقابل فردى مانند خود ، خاضع باشد .\r\nبشر عاقل نمىتواند باور كند كه بشرى مثل خودش ، جزئى از خداست يا آن‌كه خدا در او حلول كرده يا خدا او را توليد نموده است يا آن‌كه اين بشر از او جدا شده است . . . « 2 » و امثال اين افسانه‌ها و عقيده‌ها كه در بين مسيحيان رواج دارد .\r\nاگر خدايى بندگان صحيح باشد ، بايد ما مسلمانان كسانى را كه در كنار ما قائل به خدايى مخلوق هستند و خود را هم مسلمان مىدانند مانند سبائيه و غلاة در حق اهل‌بيت عليهم السلام مورد اعتراض قرار ندهيم . مگر در بيخ گوش ما طايفهء « دروز » معتقد به خدايى « الحاكم‌باللَّه » نيستند كه اخيراً كتابى به نام دين‌التّوحيد و تعاليم‌الدّروز از طرف آنان منتشر شده است ؟ اين كتاب به طور روشن ، خدايى بشرى را كه استخوانش پوسيده است ، اثبات مىكند و خدا مىداند كه آيا روحش در بهشت است يا جهنم ؟\r\nولى پيروانش مىگويند آن استخوان پوسيده ، اول و آخر و خداى باطن و ظاهر است ، خدايى است كه در همهء عصرها آشكار گرديده و در ابراهيم ، موسى ، عيسى و محمد صلى الله عليه و آله ظهور نموده است .\r\n\r\n\r\n","description":"","footnote":"\r\n( 1 ) . مراد از ماسونيه همان فراماسونرى است .\r\n( 2 ) . براى توضيح بيشتر دربارهء خدايى مسيح و جواب آن به انيس‌الاعلام و جلوهء مسيح مراجعه شود ( خ ) .\r\n","page_name":" 138 ","page_number":138},
  {"content":"\r\n\r\nآرى ، اگر گمان غلو دربارهء عيسى داده شد و وى را خدا دانستند ، عده‌اى ديگر نيز پيدا مىشوند و ديگران را خدا مىدانند ، زيرا در حكمت اولى گفته‌اند : « انّ حكم‌الامثال فيما يجوز و ما لا يجوز سواء . »\r\nموقعى كه اصل امكان خدايى بشر را قبول كردند و امتناعِ آن را نابود ساختند ، خدايى بشر نزديك به فهم مىگردد و دسته‌اى قايل به خدايى على عليه السلام گرديده ، عده‌اى ديگر معتقد به خدايى « الحاكم‌باللَّه » مىشوند و شايد معجزاتى كه براى خدايى على و الحاكم مىشمارند بيش از معجزات عيسى باشد .\r\n\r\nبكرزايى و روح خدا\r\nبكرزايى و ولادت بدون نزديكى ، بسيارى از اوقات اتفاق افتاده است و از آب و خاك و نباتات و ساير موجودات ، انسان معدوم به وجود آمده است . خداى جهان‌آفرين ، نمونهء آن را در قرآن كريم بيان نموده و مىفرمايد :\r\n« إِنَّ مَثَلَ عِيسى عِنْدَ اللَّهِ كَمَثَلِ آدَمَ خَلَقَهُ مِنْ تُرابٍ » « 1 » ؛\r\nپيدايش عيسى در نزد خدا همانند پيدايش آدم است كه او را از خاك آفريد .\r\nارتباط روحى عيسى با خدا و دميدن خدا در وى و « كلمه » بودن عيسى ، منحصر به او نيست ، بلكه اين خصوصيات در جميع موجودات ذىروح وجود دارد ، بدين معنا كه همهء موجودات در ارتباط با خداى بخشنده ، مساوى هستند و از فيض وى بهره‌بردارى مىنمايند ، خصوصاً ارواح پاك و بىآلايش و البته طبق مراتب قرب و بعدشان از مبدأ فيض و از جهت صفاى باطن و رهاندن قلب از رذايل اخلاقى از فيض خدايى بيشتر بهره مىبرند .\r\nگاهى در عهدين ( كتاب مقدس مسيحيان ) ديده مىشود كه لفظ خدا يا الفاظى كه\r\n\r\n\r\n","description":"","footnote":"\r\n( 1 ) . آل عمران ، آيهء 59 .\r\n","page_name":" 139 ","page_number":139},
  {"content":"\r\n\r\nمترادف خداست ، براى حضرت عيسى به كار برده مىشود .\r\nاگر اين استعمال صحيح باشد و مترجمين عهدين در اين ترجمه خيانت نكرده باشند و اگر از مطالب تحريف شده نباشد ، تنها به نفع عيسى تمام نمىشود ، زيرا اين‌گونه استعمالات دربارهء هارون و موسى و امثال آنان از بنىاسرائيل نيز به كار رفته است ؛ براى نمونه در تورات مىنويسد : « خدا به موسى فرمود من تو را خداى فرعون نمودم و هارون پيغمبر تو باشد . » « 1 » پس اين‌گونه افرادى كه خدا شده‌اند ، در تورات و انجيل فراوان هستند كه ما نمىخواهيم دربارهء آنان بحث نماييم . اكنون ما به فكر بحث دربارهء دليل و برهان مجلهء المشرق هستيم ، تا ببينيم دليل صريح و روشنى كه براى خدايى عيسى نقل كرده چيست ؟\r\nمىخواهيم ببينيم آيا براى ما دليلِ قابل توجه و صورت معقولى از مسئله را در نظر گرفته است تا بتواند اين ولادت خدايى را تصحيح كند ؟ آيا دليلى براى داخل شدن خدا در جسد عيسى دارد ؟\r\nآيا مىتواند به ما بفهماند كه چگونه خداى يكتاى بسيط ازلى سرمدى به موجود مركب سه‌گانه‌اى تبديل گرديده و تازه يك موجود بشرى شده است ؟\r\nبه راستى كه مجلهء المشرق مطلب مهمى را مطرح ساخته و مشكل مهمى را مورد بحث قرار داده است و اكنون كه مطلب ، مشكل است و براى ما درك آن مهم است ، ناگزيريم به جست‌وجوى برهان بپردازيم ، زيرا ما گروگان دليل دوستان حق و پيرو حقيقت هستيم .\r\nالبته بحث سطحى براى ما مفيد نيست و طولانى شدن صفحات و افزودن سطرها ما را قانع نمىكند ، ما بايد استدلال‌ها را در آتش امتحان گذارده ، در بوتهء تصفيه نهاده ،\r\n\r\n\r\n","description":"","footnote":"\r\n( 1 ) . عهد عتيق ، سفر خروج ، باب 3 .\r\n","page_name":" 140 ","page_number":140},
  {"content":"\r\n\r\nدر خالص نمودن آن كوشش نموده ، صحت آن را بسنجيم ، اگر دليل پُرارزش و قانون قابل اعتمادى به دست آورديم ، در مقابل آن تسليم شده ، براى آن ارزش قائل مىشويم . ما در اين تحقيق اگر به نتيجهء مطلوب رسيديم ، آن را زينت سينه و گردن خود مىنماييم .\r\nاكنون براى به دست آوردن نتيجه ، همراه يكديگر در وادى اين مشكل وارد مىشويم تا حقيقت را به دست آوريم و به يارى خدا ، نور حقيقت از پشت پرده‌هاى حقيقت آشكار گرديده ، مشرق را روشن نمايد .\r\nما چون به فكر به دست آوردن حقيقت هستيم جدال و دشمنى را كنار گذاشته ، به پشتيبانى خدا با كمال ادب و مسالمت به جست‌وجوى حقيقت مىپردازيم .\r\n* * * در يكى از ستون‌هاى صفحهء اول همين شماره از مجلهء المشرق چنين مىنويسد :\r\n« ما از مسلمانان تعجب مىكنيم كه هنگام مباحثه با نصارى ، جملات كتاب تورات وانجيل را نقل نموده ، به آن استدلال مىنمايند و نمىگويند تحريف شده است ، ولى وقتى مطلبى را بر ضرر خود ديدند ، فوراً مىگويند تورات و انجيل تحريف شده است . »\r\nمن از اين پدر روحانى تعجب مىكنم كه چنين سخنى را مىگويد ، زيرا مسيحيانى كه دربارهء عيسى بحث مىكنند ، متمسك به آيات قرآن مىشوند و همان آياتى را كه دربارهء تورات و عيسى و پيغمبرى او متعرض شده ، مورد استدلال قرار مىدهند ، ولى در عين استدلال از قرآن به قرآن اعتقادى ندارند .\r\nاگر اين عمل مسيحيان ، براى الزام مسلمين و قانع ساختن آنان است ، عمل مسلمين هم براى الزام مسيحيان است ، بنابراين ، عذر مسلمين همان عذر مسيحيان است و نبايد مسيحيان ، خود چنين كنند و پس از آن از روش مسلمين تعجب نمايند . . . .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nدر صفحهء 2 همان مجله ، تحت عنوان « مقدمات » چنين مىنويسد : « در گفتار آيندهء ما مطالبى عنوان مىشود كه براى روشن شدن آن ، ذكر چند مقدمه لازم است تا دلايل ما بر پايه‌هاى فاسد بنا نشده باشد :\r\nصحيح بودن عهد جديد به ويژه انجيل‌هاى چهارگانه و هم‌چنين صحت عهد عتيق يعنى تورات . . . . »\r\nاين پدر روحانى فقط به فرضيهء صحت تورات و انجيل قناعت كرده و دليلى براى تحريف نشدن تورات و انجيل نياورده است تا مخالف خود را تسليم سازد ، در صورتى كه اگر چنين كارى مىكرد ، ما نيز ممكن بود هم‌عقيدهء وى شويم .\r\nولى باز ما با اين پدر روحانى همكارى كرده ، به طور فرض مىگوييم كه تورات وانجيل تحريف نشده است و به دنبال وى دربارهء آيات عهدين تحقيق مىكنيم تا ببينيم آيا دليل و برهانى كه احتمال اثبات خدا بودن مسيح را در بر داشته باشد ، موجود است ؟ آيا دليلى مىيابيم كه بگوييم خدا مركب شده و شريك دارد ؟\r\n\r\nوجوب يا امكان\r\nاين پدر روحانى مىنويسد : « ما موقعى كه از كليسا نام مىبريم ، آن را به مثابهء يك جمعيت دينى خالص ، بدون در نظر داشتن خواص آن و جدايى آن از بقيهء مجتمعات دينى به حساب نمىآوريم . »\r\nمن به اين پدر روحانى مىگويم اگر مقصود شما چنان‌كه آشكار است ، اين است كه كليسا يكى از اصول ثابت و ادلهء قطعى و امور حتمى است ، بايد گفت كه دين مطلبى نيست كه از اجتماع و اتفاق جمعيت و اكثريت آرا با تصويب هيئتى گرفته شود ، زيرا اساس دين يك مطلب آسمانى و وحى الهى است و بر پايهء برهان عقلى و مدارك وجدانى بنا گرديده و در اين‌جا به هيچ وجه مجال تقليد نمودن از بشر وجود ندارد .\r\nو بنابراين ، اعتمادى به قوانين كليسا و دلايل و قراردادها و مصوّبات آن نيست .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nشما خود كليسا را جزء دلايل ذكر نكنيد ، زيرا مخالفين شما در مقابل قراردادها و قوانين كليسا تسليم نمىگردند .\r\nتازه اگر شما همهء پاىها و كشيش‌ها را جمع‌آورى كرديد و عصمت آنان را از گناه نيز ثابت نموديد « 1 » تا يك خبرى را نقل كنند ، اين خبر قابل اعتماد نخواهد بود و شايد گذاشتن تخم عقاب در پيشانى ستارهء عيوق آسان‌تر از اين كار باشد .\r\nاين پدر روحانى مىگويد : « شخصيت حضرت مسيح داراى دو طبيعت است ، طبيعت بشرى و خصلت خدايى . چنان‌كه انسان داراى دو شخصيت است ، شخصيت هيولايى كه جسد اوست و شخصيت روحانى كه همان نفس اوست و هم‌چنين داراى اعمال هيولايى است كه با جسد انجام مىگيرد مانند خوردن و آشاميدن و داراى اعمال روحانى نيز هست كه بايد با قواى عقلى مانند فكر و اراده انجام گيرد ، و در عين حال هر دو حالت به خود انسان منتسب است . همين‌طورعيسى داراى دو جنبه است ، جنبهء بشرى كه مرحلهء ناسوتى وى مىباشد مانند : خواب ، راه رفتن ، خسته شدن ، ولادت و مرگ . . . و جنبهء لاهوتى و اعمال الهى مانند معجزات فراوانى كه نسبت به خود يا ديگران انجام داد ، مانند تجلى در طور و زنده كردن مردگان . . . منشأ اين اعمال گوناگون يك شخصيت خدايى است كه بدون كفر و گزاف‌گويى مىتواند بگويد « من نور عالم هستم . » « من راه راست و حق زندگى هستم . من و خدا يك هستيم . » و اگر خدايى عيسى نبود ، يهود حق داشتند عيسى را به دار بزنند و او را بكشند ، زيرا سخن به اين مهمى لايق بشر نيست . . . . »\r\nبه خداى مهربان سوگند كه اين سخن مرا تكان داد و سخت به حيرت انداخت ، زيرا من اين سه انگشت خود را مورد توجه قرار داده و آن را بهترين دليل سخن خود قرار مىدهم ، شما بگوييد : چگونه سه انگشت هيچ‌وقت يك انگشت نمىشود ، ولى\r\n\r\n\r\n","description":"","footnote":"\r\n( 1 ) . در اين مورد رجوع كنيد به تاريخ قرون وسطى و كتاب دكامرون و اعمال پدران روحانى مسيحى عصر ما . . . ( خ ) .\r\n","page_name":" 143 ","page_number":143},
  {"content":"\r\n\r\nسه خدا ، يك خدا مىشود ؛ و از اين‌جاست كه بايد گفت : پايه و اساس اين استدلال غلط است .\r\nمن نمىدانم اين نويسنده كه مطالبى را ادعا مىكند ، نمىداند كه اساس خداشناسى بر پايهء وجوب وجود بنا گرديده است ؟ آيا او نمىداند كه وجوب وجود همدوش قديم و ازلى بودن است كه با حدوث و هم‌رديفى با نيستى ، سازش ندارد و محال است كه با چيز ديگرى تركيب يابد ؟\r\nالبته در جاى خود ثابت شده كه بازگشت تركيب و حدوث و . . . به امكان است و امكان و وجوب با يكديگر ضد و بلكه نقيض هم هستند و مانند شب و روز در يك جا جمع نمىشوند و نبود هيچ‌كدام هم تصور نمىشود و بايد حتماً يكى از اين دو ، وجود داشته باشد .\r\nبنابراين ، آن طبيعت خدايى كه با بشريت جمع گرديده و در وجود عيسى آشكار شده است ، حتماً متصف به حدوث است ، اگر متصف به حدوث نباشد ، بشريت ازلى مىگردد و اين امر خلاف ضرورت است و هم‌چنين خلاف مدعاست .\r\nخلاصه : جمع كردن بين طبيعت بشرى و طبيعت خدايى امر حادثى است كه بايد به وجود آيد و طبيعت الهى واجب است و طبيعت بشرى ممكن و در جاى خود ثابت شده كه واجب ، متصف به ممكن نمىشود و محل براى حوادث نيز واقع نمىگردد ، زيرا اگر بخواهيم واجب ، متصف به ممكن گردد ، واجب ، ممكن مىشود . . . و اين سخن در علم كلام ثابت شده كه محال است .\r\nاى پدر روحانى ، داستان تشبيه به روح و جسد را نيز كنار بگذار ، زيرا حقيقت آن بر شما روشن است و آن حقيقت ، اين است كه روح و جسد هر دو از حوادث و ممكناتى هستند كه بين آن دو تركيب و اتحادى به وجود آمده تا انسانى تشكيل يافته است و اين مطلب ربطى به تركيب واجب با ممكن و مخلوط شدن آن دو ندارد . . . .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\nاما معجزه\r\nبايد سخن خود را متوجه اين مطلب پدر روحانى نماييم كه مىگويد : « عمليات خدايى عيسى از معجزات وى آشكار مىگردد . »\r\nاى پدر ، اگر معجزات - و من منكر نيستم كه آن‌ها كارهاى خدايى است - مقتضى آن است كه در مصدر و منبع آن ، طبيعت خدايى باشد يا اين‌كه عامل آن ، خود خدا باشد ، پس چرا اين منصب خدايى را فقط دربارهء معجزات عيسى مختص دانسته‌ايد ؟\r\nدربارهء انبياى ديگرى همانند موسى كه داراى معجزات فراوانى هستند ( و شما و پيروانتان اعتراف به آن داريد ) قائل نشده‌ايد ؟\r\nمگر موسى داراى معجزات نبود ؟ مگر خدا در طور سينا بر موسى تجلى نكرد ؟\r\nچه شد كه موسى را از مقام خدايى كه عيسى به آن رسيده است ، پايين آورديد ؟ اگر سبب حكم به خدايى مسيح ، معجزات اوست - كه به نام عمليات خدايى معرفى مىكنيد - چرا انبيايى چون موسى از اين حكم محروم مانده‌اند ؟\r\nو اگر مقصود شما از معجزات و عمليات خدايى ، مطلب ديگرى است ، بنويسيد تا ما هم بدانيم .\r\n\r\nنور عالم\r\nاين پدر روحانى نوشته است كه مسيح ، خودپسندانه مىگويد : « من نور عالم هستم ، من راه راستم . . . . »\r\nمن فكر نمىكنم كسى اين جملات را دليل بر خدا بودن مسيح بداند و اعتراف به خدايى مسيح نمايد ، زيرا الفاظ داراى احتمالات گوناگون و كنايه و مجاز است و تازه اگر ما اين الفاظ را حمل بر حقيقت و اصل مدلول آن‌ها هم بنماييم ، باز هيچ‌كدام از اين الفاظ دلالت بر خدايى مسيح نمىكنند .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nناگفته نماند كه به نظر ما همهء پيغمبرانى كه رسالت جهانى داشته‌اند ، مانندموسى ، عيسى و محمّد صلى الله عليه و آله نور عالم و چراغ هدايت توده‌ها هستند ، ولى نه به آن معنا كه اين پدر روحانى به آن معتقد است . باز به نظر ما همهء پيامبران راهنماى بشر هستند و مردم را به سوى خدا دعوت مىكنند و همهء آنان از طرف خدا آمده ، راه زندگى را به پيروان خود مىآموزند و به آنچه كه خدا دستور داده است ، عمل مىكنند . باز به نظر ما گفتار و كردار همهء پيغمبران از خدا و با اذن خداست ، ولى اين امر را هرگز نمىتوان الوهيت يا شركت در خدايى ناميد .\r\nشايد با اين بيان ، ديگر جايى براى خدا بودن پيغمبران باقى نمىماند ، زيرا خدا به طور كلى بىنياز از بشر است و هرگز با مخلوق خود متحد نمىگردد .\r\n\r\nكشتن مسيح جرم نيست ؟\r\nاين پدر روحانى مىگويد : « اگر خدايى مسيح صحيح نبود ، شايسته بود كه وى را بكشند و به دار بياويزند . »\r\nخوانندگان محترم ، راستى چگونگى « دليل روشن بر خدا بودن مسيح » را ملاحظه مىفرماييد ؟ . . . آخر مگر عيسى لااقل پيغمبر خدا و كلمه و نشانه‌اى از خدا نبود كه كشتن وى در صورتى كه خود خدا نباشد ، جنايت و جرم محسوب نشود ؟\r\nبر فرض مصلوب شدن عيسى و كشته شدن وى ، آيا بايد گفت فقط وقتى اين كار قبيح و زشت بود كه او خدا باشد ؟ آيا با اين سخنان مىتوان خدا بودن عيسى را ثابت نمود ؟\r\nبه نظر ما جاى ترديد نيست كه هدف اصلى و اساسى پيامبران الهى ، با بيان‌هاى مختلف و مخصوص به خود ، چيزى جز انجام وظيفهء رسالت و رابط و واسطه بودن بين مردم و خدا براى رساندن پيام الهى نيست و آن‌ها هميشه در فكر انجام رسالت خود هستند و مىكوشند كه اثبات كنند اين ارتباط مخصوص به آن‌هاست و عيسى\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nيكى از آنان بود .\r\nاين پدر روحانى مىگويد : « چنين كلماتى شايستهء بشر نيست . »\r\nما مقصود اين آقا را درك نكرديم كه آيا عموم طبقات مردم نمىتوانند چنين سخنى بگويند ؟ يا اين‌كه ممكن است عدهء مخصوصى كه مأموريت الهى دارند ، بتوانند چنين سخنى را بگويند ؟\r\nاگر مقصود اين باشد كه افراد بشر به طور مطلق نمىتوانند چنين سخنى بگويند ، ما آن را تصديق مىكنيم و اگر مقصود اين باشد كه حتى عده‌اى هم كه خدا قدرت اعجاز را به آنان داده است و آنان داراى مقام عصمت هستند ، باز نمىتوانند چنين سخنى بگويند ، ما نمىتوانيم چنين سخنى را بپذيريم و اين مطلب جداً مورد انكار است . البته مشابه اين‌گونه كلمات از موسى عليه السلام نيز - كه به اعتراف اين پدر روحانى ، پيغمبر است - صادر گرديده است .\r\n\r\nافلاطون و بودا\r\nسپس اين پدر روحانى در چند صفحهء ديگر ، تاريخ قبل از مسيح را مورد بحث قرار داده ، چنين مىنويسد : « قبل از ظهور مسيح ، اديان مختلفى آشكار شده بود و مردم بت مىپرستيدند و خرافات فراوانى در اعتماد حكما و فلاسفه و طبقات عالى اجتماع به وجود آمده بود . . . افلاطون قائل به حلول . . . و بودا معتقد به تقمص بود . . . . »\r\nمن معتقدم اين پدر روحانى لااقل به افلاطون و بودا اعتراض نكند ، زيرا خود اين آقايان معتقد هستند كه خدا پيراهن بشريت را پوشيد و در جسد عيسى ظاهر گرديد كه همين جمله عين عقيدهء بوداست . مگر به نظر شما و همهء فرقه‌هاى مسيحيت ، خداوند در جسد عيسى به شكل بشر درنيامد ؟ پس چرا به بودا اعتراض مىكنيد ؟\r\nتازه شايد براى توجيه عقيدهء افلاطون كه به وى « شيخ‌الحكماء » نسبت مىدهند ، بتوان راهى را پيدا كرد و گفت كه او در واقع مقصود صحيحى را عنوان كرده بود . . . و\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nاى كاش شما نيز داستان اقانيم ثلاثه را به آن تفسير مىكرديد تا بلكه ادعاى اقانيم خود را به نحوى ثابت مىنموديد و با توجيه وجيهى نزاع و اختلاف را بر طرف مىساختيد .\r\nاما افسوس كه شما راه ديگرى رفته‌ايد و باب هرگونه توجيه و تفسير عاقلانه‌اى را بسته‌ايد . در هر صورت ، من فكر مىكنم كه شما دست به عيب ديگران نزنيد كه شايد اشتباه آن‌ها بر طرف و عيب خود شما برملا گردد .\r\nالبته صحت آنچه شما در المشرق دربارهء انحطاط ملل و فساد اخلاق و انحراف اديان و نشر خرافات قبل از مسيح نگاشته‌ايد ، جاى ترديد نيست ، ولى همهء آن شواهد فقط اثبات مىكند كه جهان نيازمند مصلحى است و هرگز هدف اصلى نويسنده را - كه اثبات خدا بودن مسيح است - تأمين نمىكند ، زيرا اگر آن همه مفاسد ، زمينهء احتياج به مصلح جهانى براى دور ريختن خرافات و تزكيهء اخلاق را آماده ساخت و مصلحى آمد و حكمت و غرض اصلى عالم خلقت روشن گرديد ، اين‌ها براى آن است كه براى بشر اتمام حجت شده باشد و راه نجات از راه ضلال ، مشخص گردد ، ولى هيچ‌كدام از اين مفاسد و آمدن مصلح و . . . مربوط به خدا بودن مسيح نيست و نتيجهء اين مقدمات چنين نخواهد بود كه « عيسى مسيح ، خدا بود . »\r\nمجلهء المشرق پس از آن‌كه تاريخ اديان و خرافات مذاهب باطل را به تفصيل منعكس ساخته و آخرين كشف علمى و نظريهء جديد را در اثبات الوهيت مسيح بيان داشته ( كه به آن اشاره شد ) مىنويسد : « اين آراى فاسد ، اشاره به ظهور مسيح و رمز خدايى وى مىباشد . » سپس پدر روحانى در توضيح مطلب خود چنين ادامه مىدهد :\r\n« چون هند و ايران نزديك به مهبط وحى اول بودند و اكثر آنان معتقد بودند كه سرزمين آنان جايگاه بهشت عدن است » ، اگر به رسوم و عادات و آداب آنان مراجعه كنيم ، درك مىكنيم كه در مطالب خود جملات صريحى دربارهء هبوطِ جنس بشر نقل نموده و مىنويسد : « اين بشر گرفتار شد و به دست خداى مهربان نجات يافت . »\r\nوى در المشرق دربارهء عقايد هند مىنويسد : « هنديان معتقد بودند كه مارى به نام\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n« شيكن » يا « كاليوغ » كه زهر خود را در روى زمين منتشر نموده ، وجود داشته و موجودات زندهء زمين را هلاك نموده است ، سپس خدايى از آسمان به نام « شيفن » به زمين نزول كرده و به صورت بشر درآمده و زهر مار را از زمين مكيده و جهان را نجات داده است . »\r\nبار خدايا ، تو خود بهتر مىدانى كه اين مسيحى كه اين آقايان معرفى مىكنند ، نه تنها زهر زمين را نمكيد ، بلكه زهرى در روى زمين پخش نمود كه به دنبال آن مصائب و ناگوارىها به وجود آمد و اين حقيقت از گفتار اين پدر روحانى و از رفتار و كردار غربيان پيرو كليسا با شرق روشن مىگردد « 1 » .\r\nاين پدر روحانى دربارهء خرافات هندوها كه منتظر مصلح جهانى هستند ، مىنويسد : « آنان معتقد هستند كه خداى آنان ، روزى به جسم بشرى درمىآيد تا مفاسد جهان را بر طرف سازد و ايرانيان سابق هم از اين عقيده تقليد نموده و براى جهان ، دو خداى مخالف در نظر گرفته‌اند ؛ خداى شرّ به نام « اهريمن » و خداى خير به نام « اهورا مزدا » . خداى خير براى بر طرف كردن مفاسد جهان كه اهريمن ايجاد كرده و دامن بشر را گرفته بود ، در جسدى آمد و دامن بشر را گرفته و براى بشر در شكل « ميترا » ظهور كرد و به كمك اهورا مزدا شتافته و بر شر و بدى پيروز گرديد و جنس بشر را دريافت . »\r\nمىگويم : به خدا سوگند ، اين گفتار مرا بيش از پيش متأسف و متعجب ساخت .\r\nواقعاً كه اين پدر چگونه جرئت پيدا كرده كه كاغذ سفيد را با اين كلمات سياه كند ؟ آيا فكر نمىكند كه ممكن است اين مطالب را هواداران داروينيسم و ماترياليسم نيز بخوانند و ما دين‌داران را مسخره كنند و بگويند كه كمونيستى بهتر از اين دين‌دارى و\r\n\r\n\r\n","description":"","footnote":"\r\n( 1 ) . ربودن معادن ، صنايع ، بازار ، دين ، زبان ، آثار ملى و خلاصه هستى ملت‌هاى شرق يكى از وظايف غربيان نسبت به شرق مخصوصاً ممالك اسلامى است . آنان سعى مىكنند ملل ضعيف را در حال خمود و جمود نگاه دارند و به غارت و چپاول و استثمار ثروت آن‌ها ادامه دهند و پدران روحانى هم در اين كارها پيشقراول هستند . . . ( خ ) .\r\n","page_name":" 149 ","page_number":149},
  {"content":"\r\n\r\nدينى است كه بر پايهء اين خرافات استوار است ، يا لااقل با اين خرافات پشتيبانى مىگردد ؟ . . . راستى دينى كه نيازمند چنين موهوماتى است ، مورد نياز هيچ‌كس نيست . . . .\r\nو تازه باز من نفهميدم كه با اين همه اعتراض به بودائيان و ايرانيان ، چرا باز هفت صفحه از مجلهء المشرق را عين همين خرافات و افسانه‌ها ، براى اثبات خدا بودن‌عيسى مسيح اشغال كرده است ؟\r\nپدر روحانى مىنويسد : « اهريمن و هرمزد خدايان ايران ، و فشنو و شيفن خدايان هند ، همانند اين خدايان روميان و يونانيان و امثال آن‌ها ، همه و همه اشاره به مسيح و نجات‌دهنده بودن وى مىباشد . » راستى كه من نمىدانم به اين برهان صددرصد صريح و روشن ( كه در صدر مقاله ، وعدهء آن را به ما داده بود كه براى اثبات خدايى مسيح بياورد و من هم قول دادم جواب آن را بنويسم ) چه جوابى بدهم ؟\r\n* * * بهتر است كه در اين باره و براى تفريح ، داستانى بياورم . گويند كه زنى ادعاى پيامبرى كرد ، از او پرسيدند علامت پيغمبرى تو چيست ؟ جواب داد : محمد صلى الله عليه و آله به پيغمبرى من بشارت داده است ، آن‌جا كه فرمود « لا نبى بعدى » « 1 » و اسم من « لا » است و پيغمبر فرموده « لا » بعد از من پيامبر است . به او گفتند : معناى جمله آن است كه بعد از من پيامبرى نيست ، نه آنچه كه تو مىگويى . زن فكرى كرد و گفت : پيامبر فرموده است ، لا نبى بعدى ( به صيغهء مذكر ) و نفرموده است : لا نبية بعدى . . . راستى كه استدلال‌هاى اين زن مدعى پيامبرى از استدلال‌هاى اين پدر روحانى براى الوهيت مسيح ، محكم‌تر است .\r\nما دربارهء استدلال‌هاى منطقى آقاى لويس - پدر روحانى - كه در مجلهء المشرق\r\n\r\n\r\n","description":"","footnote":"\r\n( 1 ) . معناى جمله اين است : پس از من پيغمبرى نيست .\r\n","page_name":" 150 ","page_number":150},
  {"content":"\r\n\r\nنوشته است ، بيش از اين شرح نمىدهيم .\r\n\r\nميزان اطلاعات پدر\r\nبراى به دست آوردن ميزان اطلاعات اين پدر ، همين نمونه شايد كافى باشد كه او در همين شماره از مجله‌اش مىنويسد : « در استان كربلا دو مزار بزرگ براى عجم‌ها - ايرانيان - همانند مكه و مدينه وجود دارد ، اين دو مزار نجف و كربلاست . » « 1 » البته اگر پدر فرموده بود كه دو مزار براى شيعه اماميه ، اعم از عرب و عجم و ترك و فارس و هندى و كابلى و كشميرى و تبتى و ايرانى وجود دارد ، به حقيقت نزديك‌تر بود ، زيرا ايرانيان فقط يك گروه از شيعه هستند . . . .\r\nحتماً تعجب شما بيشتر مىشود وقتى بدانيد كه پدر ، در همان مجله مىنويسد : « در نجف قبر علىبن‌ابىطالب و در كربلا قبر دو فرزندش حسن و حسين قرار دارد . »\r\nآخر پدر ، براى يك مجلهء شرقى مانند المشرق زيبنده نيست كه يك چنين امر روشنى را نداند و آن وقت برهان براى خدايى مسيح اقامه كند .\r\nپدر جان ، قبر امام حسن عليه السلام در كربلا نيست و در بقيع ( در مدينه ) است و در كربلا فقط قبر امام حسين عليه السلام و برادرش عباس و ساير شهدا از ياران و اهل بيت وى قرار دارد و بنابراين لازم است آن‌گاه كه مىخواهيد دربارهء مسلمانان همسايهء خود « 2 » ، مطلبى بنويسيد ، نخست حقيقت را سؤال كنيد و بدون اطلاع سخن نگوييد كه اشتباه شما روشن خواهد شد .\r\n* * * المشرق در شمارهء ديگرى از همين سال خود ، تحت عنوان « برهان صريح در اثبات\r\n\r\n\r\n","description":"","footnote":"\r\n( 1 ) . مجلهء المشرق ، سال يازدهم ، شمارهء 2 ، ص 149 .\r\n( 2 ) . اين جناب كشيش در لبنان - بيروت - به سر مىبرد .\r\n","page_name":" 151 ","page_number":151},
  {"content":"\r\n\r\nخدايى مسيح » دربارهء اخبارى كه دلالت بر ظهور عيسى مىكند و اوصاف شخص وى . . . سخن مىراند و پس از ذكر عنوان فوق ، داستان دعا كردن بلعم ساحر را دربارهء نسل يعقوب متذكر شده كه مىگويد : « ستاره‌اى از يعقوب اوج مىگيرد و قدرت وى زياد مىشود و دو طرف سرزمين موآب را زير نظر خود آورده و اولاد شيث را آزاد مىسازد . » « 1 » پدر روحانى پس از ذكر اين جملات ، مقدارى از جملات تورات را كه دربارهء داود و سليمان است ذكر نموده ، و بناى هيكل به دست سليمان و ادامهء سلطنت وى را به ميان آورده و اين‌گونه مطالب را از مزامير و امثال آن نقل نموده و چنين نتيجه مىگيرد : « اين‌گونه گفتارى كه از دهان خدا صادر گرديده است ، دليل روشن براى سلطنت عيسى است كه ملائكه به مريم بشارت دادند كه به زودى فرزندى مىآورى و نام او را عيسى مىگذارى و خدا به زودى تخت داود ، پدرش را به وى اعطا خواهد كرد و ملك وى ابدى خواهد بود . » « 2 » آرى ، اين پدر روحانى سطورى از آيات كتاب مقدس را نوشته و به خيال خود مقدماتى ذكر كرده و نتايجى گرفته است ، ولى من نمىخواهم اشكالات سخن او را بيان كنم و به همهء مقدمات آن ، اعتراض نمايم و به وى بگويم كه هيچ‌كدام از اين مقدمات ارتباطى به نتايج آن ندارد .\r\nما دربارهء تزلزل و آشفتگى انجيل‌ها و تناقض آن‌ها دربارهء نسبت عيسى و پدرش‌يوسف نجار و مادرش سخن نمىگوييم ، زيرا اگر بخواهيم همهء اين مطالب را بنويسيم و دربارهء همهء اين افسانه‌ها و موهومات بحث كنيم ، از هدف اصلى خود خارج مىگرديم . بلكه ما فقط از دانشمندان ، نويسندگان و صاحبان نظر ( و از خود اين پدر روحانى ) سؤال مىكنيم : بر فرض اين‌كه مقدمات اين پدر روحانى را پذيرفتيم و\r\n\r\n\r\n","description":"","footnote":"\r\n( 1 ) . مجله المشرق ، سال يازدهم ، شمارهء 3 .\r\n( 2 ) . انجيل لوقا ، باب 1 ، آيات 21 - 23 .\r\n","page_name":" 152 ","page_number":152},
  {"content":"\r\n\r\nادعاهاى بدون دليل وى را قبول كرديم ، آيا « دليل روشن براى خدايى مسيح » در ميان اين همه مقدمات به چشم مىخورد ؟ آيا اگر خدا بخواهد كه تخت‌داود را به عيسى بدهد و سلطنت وى ابدى گردد ، عيسى خدا مىشود ؟\r\n* * * سپس اين پدر روحانى وعده‌هاى ساير پيغمبران را دربارهء خدايى مسيح بيان داشته و از اشعياء چنين نقل مىكند : « اشعياء سخن گفت ، كه به گوش آحاز سلطان بنىاسرائيل و همهء مردم آن روز رسيد . آن سخن اين است : مسيح ظهور خواهد كرد و علامت آن اين است ، باكره مىزايد و فرزند پسرى مىآورد و نام او را عمانوئيل مىنامد . » « 1 » سپس عين همين جمله را از انجيل متى نقل مىكند « 2 » تا آن‌جا كه براى اثبات دليل خود و تأييد اشعياء و انجيل متى از سورهء آل عمران قرآن استشهاد كرده و اين آيه را نقل مىكند : « إِذْ قالَتِ الْمَلائِكَةُ يا مَرْيَمُ إِنَّ اللَّهَ يُبَشِّرُكِ بِكَلِمَةٍ مِنْهُ اسْمُهُ الْمَسِيحُ . . . كُنْ فَيَكُونُ » . « 3 »\r\nاز اين پدر روحانى سؤال مىكنيم كه شما به مسلمانان اعتراض داشتيد كه چرا به آيات عهدين استناد مىكنند و با اين‌كه اعتقاد به آن ندارند و معتقد به تحريف آن هستند ، چرا به آن استدلال مىكنند ؟ اكنون با همهء اعتراضاتى كه به مسلمانان مىكرديد ، چه شد كه خود شما به قرآن استدلال مىكنيد ؟\r\nمن فكر مىكنم كه عمل شما به هيچ‌وجه صحيح نباشد ، زيرا مسلمانان به انجيل صحيح و تورات واقعى عقيده دارند ، ولى شما كه اصولًا اعتقادى به قرآن نداريد ،\r\n\r\n\r\n","description":"","footnote":"\r\n( 1 ) . كتاب اشعياء نبى ، باب 7 ، آيهء 14 .\r\n( 2 ) . انجيل متى ، باب 1 ، آيهء 23 . زاييدن باكره علامت پيروزى آحاز بوده و بين آن پيروزى و عيسى ، قرن‌ها فاصله بوده است و اين تفسير متى بىجاست . براى توضيح بيشتر به كتاب به سوى اسلام يا آيين كليسا ، ص 150 - 151 مراجعه فرماييد ( خ ) .\r\n( 3 ) . آل‌عمران ، آيات 45 - 47 .\r\n","page_name":" 153 ","page_number":153},
  {"content":"\r\n\r\nنمىتوانيد به آن استناد بجوييد .\r\nبر فرض كه عمل شما صحيح باشد ، آيات اشعياء و قرآن و انجيل متى چه ربطى به « برهان صريح در اثبات خدايى مسيح » دارد ؟ به نظر من در هدف اصلى و موضوع بحث اشتباه شده است ، زيرا موضوع بحث خدايى مسيح است ، ولى دليل‌هاى ذكر شده كوچك‌ترين ارتباطى با اين موضوع ندارند و در واقع نه تنها دليلى براى خدايى مسيح ذكر نشده ، بلكه آنچه كه دربارهء وى نقل مىكنيد ، علامت بندگى و احتياج و عجز است ، زيرا باردار شدن مريم ، ولادت عيسى ، مصلوب شدن وى و غيره ، بهترين نمونه‌هاى ناتوانى و عجز بشرى است .\r\nمن از اين مغالطه كارىهاى روشن و وارونه جلوه دادن حقايق در مقابل چشم مردم ، تعجب مىكنم و از اين ادعاهاى بىدليل در شگفتم و راستى نمىدانم كه اين ظاهرسازىها و هياهوهاى بىمبنا براى چيست ؟\r\n\r\nنبوت مسيح\r\nاين پدر روحانى پس از اين آيات بينات به بحث دربارهء پيامبرى عيسى پرداخته و مىنويسد : « عهد قديم و انبياى گذشته به پيغمبرى عيسى تصريح نموده‌اند . . . . » وى سپس به مبارزه با يهود برخاسته و چند جمله از سفر « حجاى » و « ملاخى » نقل نموده و مىگويد : « شما يا بايد به نبوت مسيح ايمان بياوريد يا اين‌كه پيشگويىهاى حجاى و ملاخى را از اسفار مقدسه‌اى كه در دست شماست ، حذف كنيد . »\r\nوى سپس چندين صفحه هم دربارهء پيغمبرى عيسى بحث نموده كه نه تنها دليل بر خدايى مسيح نيست ، بلكه كوچك‌ترين ربطى هم به « برهان براى خدايى » وى ندارد .\r\nگويا نزاع با صاحب « المنار » - كه منكر الوهيت عيسى مسيح بود - به بحث و اثبات پيغمبرى عيسى مسيح تبديل مىشود و براى پيروان يهودىگرى ، سخن از اثبات پيغمبرى و پاكى مولد عيسى به ميان مىآيد .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nما به نام علم و حقيقت از اين پدر تشكر مىكنيم كه وقتى خود ، درك كرد كه ادعاى خدايى مسيح مشكل است و قابل قبول نيست و نه تنها مردم از درك آن عاجزند ، بلكه خود وى نيز نمىتواند حقيقتاً آن را درك كند ، آهسته آهسته بحث را به مطلبى كه قابل تصور و اثبات است ، مىكشاند و به بحث از پيامبرى عيسى بن مريم مىپردازد .\r\nاكنون او اثبات مىكند كه عيسى مانند ساير پيغمبران از طرف خدا آمده است . . .\r\nولى بالاخره عنوان اصلى مقالهء پدر « برهان صريح در اثبات خدايى مسيح » با خط درشت در بالاى صفحهء اول مجلهء المشرق ، هم‌چنان جلوه مىكند و هم‌چنان پا در هوا ، باقى مىماند و كوچك‌ترين ربطى با متن مقاله پيدا نمىكند .\r\nزنده باد الوهيتى كه در واقع پل عبور براى رسيدن به قبولاندن پيغمبرى عيسى بود .\r\n\r\nخدايى مسيح\r\nبىانصافى نبايد كرد ، پدر در ضمن كلمات خود چند جمله هم از انجيل متى نقل مىكند كه مىگويد : « عيسى خداى شماست . . . و مىآيد و شما را نجات مىدهد . » « 1 » مانند همين جملات را از اشعياء نقل نموده كه مىگويد : « فرزندى به دنيا مىآيد كه سلطنت به دست او افتاده و نام او عجيب و خداى قدير و پدر سرمدى خواهد شد و رئيس صلح خواهد گشت . » « 2 » ولى بر فرض اين‌كه اين آيات ، دلالت بر خدا شدن بنده‌اى بنمايد ، يهوديان نمىتوانند بپذيرند كه دربارهء خدايى عيساى ناصرى باشد كه مانند دزدان فرارى به دارش آويخته‌اند . . . يا مسلمانان مىتوانند بگويند كه مقصود از آن آيات ، اشاره\r\n\r\n\r\n","description":"","footnote":"\r\n( 1 ) . انجيل متى ، باب 11 ، آيهء 5 .\r\n( 2 ) . كتاب اشعياء نبى ، باب 9 ، آيات 6 - 9 .\r\n","page_name":" 155 ","page_number":155},
  {"content":"\r\n\r\nبه‌محمد صلى الله عليه و آله و پيغمبر اسلام است .\r\nو علاوه ، بر فرض اين‌كه آن جملات مربوط به عيسى باشد ، ما نمىتوانيم بپذيريم كه در آن اشاره به خدايى مسيح شده باشد ، كجا مانده كه صراحتى در كار باشد و البته همه مىدانيم كه در اصطلاح عهد قديم و جديد - كتاب مقدس - لفظ خدا را بر صاحبان قدرت و رؤسا و بزرگان اطلاق مىكرده‌اند ، چنان‌كه دربارهء هارون و موسى هم اطلاق شده است .\r\nجاى تعجب است كه براى مسائل عقلى و فكرى با الفاظ توخالى استدلال كنيم ، زيرا الفاظ خود داراى احتمالات گوناگونى هستند و اگر دست تحريف و نسخ و مسخ و . . . نيز با آن‌ها بازى كند ، در آن‌وقت به هيچ‌وجه نمىتوان كوچك‌ترين ارزشى براى معانى ادعايى بر آن‌ها ، قائل شد و اصولًا اين‌گونه حوادث اگر در مسائل جزئى و فرعى رخ دهد ، ما را در اصالت آن‌ها مشكوك مىسازد ، چه رسد به احكام اصولى و اعتقادى كه پايهء دين بر آن‌ها بيان شده باشد .\r\n* * * اين پدر روحانى اگر از استدلالات عقلى و برهان صريح ، صرف‌نظر مىكرد و به جست‌وجوى دلالت‌هاى عقلى كلمات مىپرداخت و به همين مقدار از برهان صريح قناعت مىكرد ، ممكن بود كه كار به جايى منتهى گردد و مشكل آسان شود ، ولى اين پدر روحانى صفحات زيادى از مجلهء خود را اشغال كرده و حجت و دليل و مدعا و دلالت‌هاى عقلى را به هم مخلوط كرده است و ما محملى براى عمل اين پدر روحانى نداريم ، جز اين‌كه بگوييم از علم منطق و قواعد معقول فلسفى و طريق مناظره و احتجاج ، بىاطلاع بوده است .\r\nزيرا ادعا و دليل و مقدمه و نتيجه و . . . با يكديگر تفاوت فاحشى دارد و نبايد با يكديگر مخلوط شود . از اين رهگذر است كه ما پاسخ طولانى دادن به اين پدر روحانى را لغو و بيهوده مىدانيم .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nعيساى لاهوتى\r\nبسيارى از اوقات ، مسلمانان از ما سؤال مىكنند كه دليل پيروان كليسا براى اثبات خدايى مسيح چيست و اقانيم ثلاثه را چگونه تصوير مىكنند و با چه مقدمات عقلى و منطقى اين راه را مىپيمايند ؟\r\nما در پاسخ اين سؤال متحيريم و هر چه به كتاب‌هاى پيروان كليسا ، براى به دست آوردن پاسخى صحيح و قانع‌كننده ، مراجعه كرده‌ايم ، كمتر مطلب يافته‌ايم .\r\nبهترين كتابى كه در اين باره نوشته شده و در واقع دائرةالمعارفى در پنج جلد قطور است ، كتاب خلاصةاللاهوتيّه است كه در اين كتاب هم دليل معقول و متصورى براى خدايى مسيح به چشم نمىخورد . ما صرف‌نظر از استدلال‌هاى عقلى و منطقى ، نتوانستيم وجه معقولى را پيدا كنيم كه لااقل در ذهن خود تصوير نموده يا بتوانيم آن را بيان كنيم .\r\nاين پدر روحانى ( لويس شيخو ) ، از بزرگان كليسا و برگزيدگان اسقف‌ها و كشيش‌هاى كليساست . اين پدر روحانى در عصر علم و دانش و فرهنگ و تمدن ، زندگى مىكند ، عصرى كه با اطلاعات و علم كافى در آن تصميم گرفته‌اند خرافات و معانى غيرمعقول و موهومات را كنار بريزند و مطالب اساسى را مورد بحث قرار دهند .\r\nاين آقا در اين عصر و با اين موقعيت ، نتوانست دليل قانع‌كننده‌اى براى خدايى مسيح بياورد و وقتى وضعِ اين‌گونه افراد چنين باشد ، از ديگر مسيحيان چه توقعى مىتوان داشت ؟\r\nناگفته نماند كه اين كوتاهى بيان و نقص استدلال از كم‌اطلاعى اين پدر روحانى نيست ، بلكه اصولًا الوهيت و خدا بودن عيسى مسيح ، مطلبى قابل درك و استدلال نيست و اگر همهء مردم پشت به پشت هم داده ، بخواهند دليلى را براى اثبات شريك\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nبراى خدا بياورند ، به چنين كارى موفق نخواهند شد ، زيرا اين موضوع ، جزء آن مطالبى است كه بطلان آن از بديهيات است و براى مطلب بديهىالبطلان ، استدلال آوردن بىنتيجه است .\r\nاكنون به يارى خدا و با اجازهء شما باب دوم را پايان داده ، به باب سوم مىپردازيم .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nباب سوم : آشنايى با نويسندگان اناجيل\r\n\r\nنويسندگان انجيل‌ها را بشناسيم\r\nباب سوم در شرح چگونگى انجيل‌ها و احوال مؤلفين آن‌ها - از نظر اين‌كه آنان تا چه حد مورد اطمينان و طرف وثوق و اعتماد توانند بود - و همچنين در كيفيت پيدايش و رشد هستهء اوليهء دعوت مسيحيت . . . است .\r\nبه طورى كه در لوقا مندرج است ، هنگامى كه عيسى شروع به دعوت كرد ، سىساله بود « 1 » و نيز موقعى كه مصلوب شد ، 33 سال بيشتر نداشت و از اين قرار كليهء مدت دعوت او فقط سه‌سال بوده است و به زعم اين اناجيل ، توده‌هاى وسيعى از مردم شاهد عجايب معجزات عيسى بوده‌اند ، اما به طور حتم هم نمىدانند كه بيش از هفتاد نفر به او ايمان آورده باشند و از اين هفتاد نفر هم عيسى فقط دوازده نفرشان را براى خود ، شاگرد انتخاب كرد و آنان از خواص ملازمين وى بوده‌اند و اكثر اوقات از او جدا نمىشدند و عجايب معجزاتش را مىديدند و از آنان يكى به تصريح نص انجيل‌ها « سمعان » است - كه او را « پطرس » نام‌گذارى نموده و او از نزديك‌ترين و باسابقه‌ترين شاگردان اوست - و ديگران عبارت‌اند از : يعقوب بن زبدى و يوحنا\r\n\r\n\r\n","description":"","footnote":"\r\n( 1 ) . انجيل لوقا ، باب 3 ، آيهء 23 .\r\n","page_name":" 159 ","page_number":159},
  {"content":"\r\n\r\nبرادر يعقوب و اندرواس و فيلپس و برئولمارس و متى و توما ويعقوب‌بن‌حلفى و تداوس و سمعان‌القانوى و يهوداى اسخريوطى .\r\n\r\nپطرس\r\nاين پطرس همان كسى است كه مسيح او را جانشين و وصى خود قرار داد و به او گفت كه كليساى مرا بر بالاى صخره بنا كن و از نظر تحقيق ، اين يازده نفر رأس زاويهء دين مسيح محسوب مىشوند و سنگ اول اين زاويه ، پطرس و سنگ دوم آن ، شاگردش پولس مىباشد . نخست از پطرس و ميزان ايمان و مقدار يقين و صبر و استقامتش در راه علاقمندى به خدايش عيسى سخن مىگوييم و شاهد روشن اين جريان را از خود انجيل‌ها مىآوريم .\r\nاوّل : در انجيل متى منصوص است : « و پطرس او را گرفته ، شروع كرد به منع نمودن ، در حالى كه مىگفت : حاشا از تو اى خداوند ، اين بر تو هرگز واقع نخواهد شد . اما او برگشته ، پطرس را گفت : دور شو از من اى شيطان ، زيرا كه باعث لغزش من مىباشى ، زيرا نه امور الهى ، بلكه امور انسانى را تفكر مىكنى . » « 1 » دوم : همان قضيه‌اى است كه تمام انجيل‌ها در آن متفق‌اند و مثلًا در انجيل متى دربارهء آن چنين نوشته است :\r\n« در اين وقت عيسى به ايشان گفت شما كه عموماً دربارهء من ، امشب لغزش و شك مىكنيد ، زيرا كه من شبان را مىزنم و گوسفندان گله پراكنده مىشوند . پس پطرس گفت هرگاه همه دربارهء تو شك نمايند ، من هرگز شك نمىكنم . عيسى به وى گفت هر آينه به تو مىگويم كه در همين شب قبل از بانگ برآوردن خروس سه‌مرتبه مرا انكار خواهى كرد . پطرس به دو گفت : هرگاه مردنم نيز با تو لازم آيد ، هرگز تو را انكار\r\n\r\n\r\n","description":"","footnote":"\r\n( 1 ) . انجيل متى ، باب 16 ، آيات 22 - 23 .\r\n","page_name":" 160 ","page_number":160},
  {"content":"\r\n\r\nنمىكنم . و ساير شاگردان نيز هم‌چنين گفتند . » « 1 » اما متأسفانه همان‌طورى كه گفته‌اند ، يهودىها مسيح را دستگير مىكنند و شاگردانش بزرگ‌ترين كمك و فداكارى را كه در راه وى به عمل مىآورند ، همين مىشود كه فرار را بر قرار ترجيح مىدهند ، به طورى كه دشمنان مسيح حتى به گردشان هم نمىرسند . . . .\r\nآرى ، پطرس استقامت به خرج مىدهد ، اما چه استقامتى كه اگر آن هم روگردان مىشد ، از اين استقامت بهتر بود ، زيرا كه خيلى زود و بدون فاصله عيسى را انكار كرد و از او دورى بنمود ( و تبرّى كرد ) و حتى به همين مقدار نيز اكتفا نكرده شروع به لعن كردن مسيح نمود و سوگند خورد كه او را نمىشناسد ، چنان‌كه در انجيل متى صريحاً مىگويد : « اما پطرس در ايوان بيرون نشسته بود كه ناگاه كنيزكى نزد وى آمد و گفت :\r\nتو هم با عيسى جليلى بودى . او روبه‌روى همه انكار نموده و گفت : نمىدانم چه مىگويى . و چون به دهليز بيرون رفت كنيزى ديگر او را ديده به حاضرين گفت : اين شخص نيز از رفقاى عيسى ناصرى است . باز قسم خورده و انكار نمود كه اين مرد را نمىشناسم . بعد از چندى آنانى كه ايستاده بودند ، پيش آمده پطرس را گفتند : البته تو هم از اين‌ها هستى ، زيرا لهجهء تو بر تو دلالت مىنمايد . پس آغاز لعن كردن و قسم خوردن نمود كه اين شخص را نمىشناسم و در ساعت ، خروس بانگ زد . آن‌گاه پطرس سخن عيسى را به ياد آورد كه گفته بود قبل از بانگ زدنِ خروس سه‌مرتبه مرا انكار خواهى كرد . پس بيرون رفته زار زار بگريست . » « 2 » اكنون اى برادر مسلمان ، در اين قضيه به خوبى دقت و تأمل بنما و نيكو بنگر كه نكته‌ها از بين نرود و كاملًا بر تو روشن گردد كه اين پطرس كه وصى و جانشين عيسى\r\n\r\n\r\n","description":"","footnote":"\r\n( 1 ) . همان ، باب 26 ، آيات 31 - 36 .\r\n( 2 ) . همان ، باب 26 ، آيات 69 - 75 .\r\n","page_name":" 161 ","page_number":161},
  {"content":"\r\n\r\nبود ، تا چه حد در راه خداى خود استقامت و فداكارى به خرج داد يا ميزان و مقدار ايمانش تا چه پايه بود .\r\n\r\nيهوداى اسخريوطى\r\nاين شخص يكى ديگر از حواريون دوازده‌گانه‌اى است كه « خداوند عيسى مسيح » آن را برگزيد و شما در صفحات گذشته وضع كار و كيفيت امر او را دانستيد و بدين ترتيب حال حواريون بزرگ و كوچك و شاگردان خاص عيسى مسيح را فهميديد و از اين‌جا بايد به وضع شاگردان ديگر و اصحاب طبقهء اول مسيح پى ببريد .\r\n\r\nپولس\r\nاما طبقهء دوم آن‌ها ، يعنى شاگردان شاگردان نيز وضع خوبى ندارند ؛ به عنوان نمونه از « پولس » نام مىبريم . پولس از بزرگ‌ترين و مشهورترين آن‌هاست و به قول كتاب اعمال رسولان - كه مهم‌ترين اناجيل پس از اناجيل اربعه است - او بزرگ‌ترين مجاهد در راه نشر رسالت مسيحيت است ، و در واقع ، همين پولس بود كه مسيحيت را در سوريه ، روم و يونان تبليغ كرد و در داخل اروپا تا حدود اسپانيا آن را پيش برد و در اين راه با هرگونه مانع و مصيبت و مشكلى مبارزه كرد و چنان‌كه در اعمال رسولان آمده بارها در معرض هلاك قرار گرفت . . . چنان‌كه شاگرد او مرقس نيز از وى پيروى نمود و در بعضى از مسافرت‌ها همراه وى بود . . . .\r\nالبته اين گفتهء اعمال رسولان است « 1 » ، ولى اگر با نظر دقت موضوع را بررسى كنيم و به عمق مطلب توجه كنيم ، مىبينيم كه اين يهودى نصرانى شده مردى است كه اصولًا پايبند دين و شريعتى نيست ، بلكه با همهء اديان بازى مىكند و يك هدف بزرگى در\r\n\r\n\r\n","description":"","footnote":"\r\n( 1 ) . اعمال رسولان ، پس از انجيل يوحنا ، در عهد جديد چاپ شده است ( خ ) .\r\n","page_name":" 162 ","page_number":162},
  {"content":"\r\n\r\nزير پرده دارد كه آن ، از بين بردن شرايع آسمانى و نواميس الهى است .\r\nاو در زمان حيات مسيح و پس از مصلوب شدن وى ، يهودى سنگدلى است . . . او زبان‌هاى عبرى ، رومى و يونانى را به خوبى مىداند و همين امر باعث تشويق وى به تبشير گرديد . او هنگامى كه يهودى بود شاول نام داشت و وقتى كه مسيحى شد ، نام خود را به پولس تغيير داد . او در موقعى كه مسيح را ديد ، بيست سال بيشتر نداشت ، ولى به او ايمان نياورد و بلكه از دشمنان سرسخت مسيحيت و نصارى بود و بر آن‌ها فشار مىآورد ، تا بلكه اساس آنان را ريشه‌كن سازد .\r\nاو يكى از كسانى بود كه براى سنگسار كردن استيفان شهادت داد و استيفان كسى است كه مسيحيان او را شهيد اول مىنامند و يكى از هفت نفرى است كه حواريون دوازده‌گانه او را براى تبشير مسيحيت انتخاب كردند . پس از اعدام استيفان ، گروهى از مسيحيان از ترس شاول به دمشق فرار كردند و او آن‌ها را تعقيب كرد تا به مجازات برساند . . . ولى در وسط راه مسيح بر او تجلى كرد و گفت : چرا مرا فشار مىدهى ؟\r\nشاول از نور او سه روز كور گرديد ، اما پس از آن‌كه به دمشق وارد شد ، از نو بينا گرديد و به مسيحيت روى آورد و با كمال جديت ، در راه نشر تعليمات مسيحيت مىكوشيد و با شاگردان بالخصوص با پطرس تماس مىگرفت . او با اين‌كه به صورت ظاهر شاگرد آن‌ها بود ، اما در واقع استاد آن‌ها گرديد و قراين و اماراتى كه در دست است ، نشان مىدهد اين تعليماتى كه هم‌اكنون در دست نصارى است ، به طور كلى به او برمىگردد و همهء آن‌ها بالخصوص مسئلهء تثليث و اقانيم سه‌گانه كه اساس دين مسيحيت فعلى است ، از مخترعات اوست .\r\nاين يهودى ، هنگامى مسيح را پذيرفت كه شريعت مسيح هنوز رشد نيافته و پايه‌هاى آن استحكام نگرفته و فروع آن منظم و مرتب نگشته بود و پولس آن طور كه مىخواست با شريعت مسيح و دين يهود ، بازى كرد .\r\nاو در دوران يهودىگرى ، همهء احكام را زير و رو ساخت و دين خدا را تغيير داد و\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nيك اباحهءگرى مطلقى به وجود آورد و در فروع احكام مسيحيت نيز چنين كرد و اصول آن را نيز با جعل تثليث يا اقانيم سه‌گانه و اين‌كه يك به اضافهء يك ، به اضافهء يك ، مساوى است با سه و يك اين منطق مسيحيان است كه مىگويند : پدر ، پسر و روح القدس در عين اين‌كه سه هستند يك هم هست اين نظريه مسيحيان است . ( امرى كه به طور وضوح و آشكار باطل و محال است ) تباه ساخت .\r\nشاهد ما بر اين مدعا ، آن است كه شما اگر رساله‌هاى او را بررسى كنيد ، مىبينيد كه چگونه تورات را مورد اهانت و تحقير قرار مىدهد . در رساله به عبرانيان مىگويد :\r\n« زيرا كه حاصل مىشود هم نسخ حكم سابق به علت ضعف و عدم فايدهء آن ، از آن جهت كه شريعت هيچ چيز را كامل نمىگرداند . » « 1 » و باز مىگويد : « زيرا اگر آن اول بىعيب مىبود جايى براى ديگرى طلب نمىشد . » « 2 » و در غلاطيان در جلوگيرى از عمل به تورات مىگويد : « اما الحال كه خدا را مىشناسيد ، بلكه خدا شما را مىشناسد و چگونه باز برمىگرديد به سوى آن اصول ضعيف و فقير كه ديگر مىخواهيد از سر نو آن‌ها را بندگى كنيد ، روزها و ماه‌ها و فصل‌ها و سال‌ها را نگاه مىداريد دربارهء شما ترس دارم كه مبادا براى شما عبث زحمت كشيده باشم . » « 3 » به نظر من پولس در اديان پيشين نظر افكنده و از خود فلسفه‌اى بافته است ، ولى فلسفه‌اى كه به كفر و الحاد و زندقه نزديك‌تر است ، چنان‌كه از اكثر كلمات او مىتوان آن را به دست آورد . آرى ، گفته‌هاى او به كلمات ملحدان بابيگرى و بهائيگرى و موهومات و افسانه‌هاى آن‌ها كه در بيان و اقدس آورده‌اند ، بيشتر شباهت دارد تا به مطالب منطقى و قابل قبول . . . .\r\n\r\n\r\n","description":"","footnote":"\r\n( 1 ) . رساله به عبرانيان ، باب 7 ، آيهء 18 .\r\n( 2 ) . همان ، باب 8 ، آيهء 7 .\r\n( 3 ) . رسالهء پولس به غلاطيان ، باب 4 ، آيات 9 - 11 .\r\n","page_name":" 164 ","page_number":164},
  {"content":"\r\n\r\nپولس در رساله به تيطس مىگويد : « و گوش نگيريد به افسانه‌هاى يهود و احكام مردمانى كه از راستى انحراف مىجويند ، هر چيز براى پاكان پاك است . » « 1 » در رسالهء كولسيان مىگويد : « بر شما فرايض نهاده مىشود كه لمس مكن و مچش ، بلكه دست مگذار كه همهء اين‌ها محض استعمال فاسد مىشود . » « 2 » و از اين اباطيل فراوان دارد ، چنان‌كه در همين كتاب باز مىگويد : « كسى دربارهء خوردن و نوشيدن و دربارهء عيد و هلال و سبت ، بر شما حكم نكند . » « 3 » مىگويم اين منتهاى الحاد و زندقه و از بين بردن همهء شرايع و قوانين و اديان است ، نه روزه‌اى و نه نمازى ، نه آدابى و نه مقدساتى . . . او نظريهء سخيف و زندقهء آشكار خود را در رسالهء اول به قرنتيان نيز اظهار نموده و مىگويد : « زيرا چرا ضمير ديگرى بر آزادى من حكم كند و اگر من به شكر برخيزم ، چرا بر من افترا زنند به سبب آن چيزى كه من براى آن شكر مىكنم . » « 4 » از اين نمونه‌ها و امثال آن كه در رساله‌هاى مشهور پولس - / ملحقات اناجيل - / وجود دارد ، به خوبى روشن مىشود كه اين يهودى مىخواسته ديانت را پس از آن‌كه در يهوديت جسمانى محض بود ، روحانى خالص ، بگرداند و او در مسيحيت ميدان وسيعى براى پرورش دادن اين فكر يافته و آن را عملى ساخته است و در واقع مسيحيت را فاسد و باطل نموده است .\r\nدر هر صورت ، هر كسى كه حتى به طور سطحى در احوال اين مرد و گفته‌هاى وى بنگرد ، ديگر شك و ترديدى در او باقى نمىماند كه پولس زنديقى است كه ديانت موسى و عيسى را به هم ريخته و بلكه بلايى بزرگ براى همهء پيروان اديان گشته است .\r\n\r\n\r\n","description":"","footnote":"\r\n( 1 ) . رسالهء پولس رسول به تيطس ، باب 1 ، آيات 14 - 15 .\r\n( 2 ) . رسالهء پولس به كولسيان ، باب 2 ، آيات 21 - 22 .\r\n( 3 ) . رسالهء پولس به كولسيان ، باب 2 ، آيات 16 .\r\n( 4 ) . رسالهء اول پولس به قرنتيان ، باب 10 ، آيات 29 - 30 .\r\n","page_name":" 165 ","page_number":165},
  {"content":"\r\n\r\nبا اين‌كه من در ميان رجال قديم و جديد مسيحيت بزرگ‌تر از او نيافته‌ام - / بالخصوص از نقطه‌نظر كوشش و فعاليت در راه تبشير مسيحىگرى - / ولى باز هم زواياى تاريك زندگى وى ، بيشتر از گوشه‌هاى روشن شدهء آن است . مؤلف قاموس كتاب مقدس مىگويد : « همهء كارهاى بزرگ اين رسولِ غيور در اعمال رسولان مدون است . . . براى اولين بار در روم زندانى شد و دو سال - از سال 61 تا 63 ميلادى - در آن زندان محبوس بود . . . . » تا اين‌جا سيره او در كتاب مقدس روشن است و بعد از آن ، ديگر از تاريخ حيات وى اطلاع دقيق و صحيحى در دست نيست . . . او هم‌چنان به تبشير مشغول بود تا آن‌كه به اسپانيا رسيد و در آن‌جا دستگير و به روم اعزام شد و در سال 67 يا 68 ميلادى در آن‌جا به شهادت رسيد . كشته شدن او در روم مسأله‌اى است كه اكثريت مسيحيان در آن اتّفاق دارند و مىگويند كه او را به خارج شهر برده و در آن‌جا در ميان مردم بسيارى كه اجتماع كرده بودند ، سرش را بريدند . « 1 » * * *\r\nاز مجموع آنچه كه به طور اجمال شرح داديم ، مىتوانيد به دست بياوريد كه نخستين سنگ بناى اساس مذهب مسيحيت به دست همان پطرس ( جانشين و وصى مسيح ) گذاشته شد و شما به خوبى ديديد كه ميزان ايمان او به خدايش‌عيسى مسيح تا چه اندازه بود و چگونه منكر او گرديد و از او تبرّى جست و در آخرين لحظهء حيات ، بر او لعن و نفرين فرستاد ، گويى كه لعن و نفرين سلامِ وداع و جملهء توديع بود . . .\r\nسنگ دوم اين بنا هم به دست همان پولس رسول گذاشته شد كه ديديد او با اين‌كه به صورتِ ظاهر شاگرد پطرس بود ، ولى در واقع استاد او به شمار مىرود ، زيرا فكر و معلومات او بلندتر و بيشتر بود و كوشش او دامنهء وسيع‌ترى داشت . دين مسيح در روزى كه عيسى به دار آويخته شد ، نقطهء كوچكى بر روى كاغذى بود كه زودتر قابل\r\n\r\n\r\n","description":"","footnote":"\r\n( 1 ) . شرح حال پولس را در كتاب قاموس كتاب مقدس ترجمه و تأليف « مستر هاكس آمريكايى » ، ص 228 به بعد مطالعه نماييد ( خ ) .\r\n","page_name":" 166 ","page_number":166},
  {"content":"\r\n\r\nزوال و نابودى بود ، ولى پولس با كوشش‌هاى مداوم خود توانست آن را تا امروز بر پا نگاه دارد . ولى بايد گفت كه پولس در واقع دين جديدى به وجود آورد كه مسيح واقعى و شاگردانش آن را نمىشناسند و او براى تحكيم موقعيت خود آن را به عيسى نسبت داد ، زيرا پولس روح بدعت را در دل مسيحيان و رهبرانشان جاى داد و هميشه پطرس را هم مورد انتقاد و طعن قرار مىداد و بر او ارزشى قائل نمىشد .\r\nپولس در رساله به غلاطيان مىگويد : « اما چون پطرس به انطاكيه آمد ، او را روبه‌رو مخالف نمودم ، زيرا كه مستوجب ملامت بود ، چون‌كه قبل از آمدن بعضى از جانب يعقوب با امت‌ها غذا مىخورد ولى چون آمدند از آنانى كه اهل ختنه بودند ، ترسيده ، باز ايستاده و خويشتن را جدا ساخت و ساير يهوديان هم با وى نفاق كردند ، به حدى كه برنابا نيز در نفاق ايشان گرفتار شد . » « 1 » ملاحظه مىفرماييد كه پولس چگونه پطرس را رياكار و دروغ‌گو معرفى مىكند ، ولى جاى هيچ‌گونه تعجب نيست ، زيرا خود پطرس هم استاد خود مسيح را لعن كرد و از او تبرّى جست و مسيح نيز پطرس را لعن كرد و او را شيطان ناميد و در واقع رهبران ، هر كدام ديگرى را تقبيح و تكفير مىكنند .\r\nاين صفت پست ، يعنى رياكارى كه پولس استاد خود پطرس را با آن معرفى مىكند ، در خود جناب پولس نيز وجود دارد .\r\nدر اعمال رسولان مىگويد : چگونه مخالف ختنه است ، ولى براى آن‌كه يهوديان را خشمناك نسازد ، اقدام به ختنه كردن تيمو تاوس نموده است . آيا نام اين كار را جز رياكارى و مداهنه در مسائل دينى ، چيز ديگرى مىتوان گذاشت ؟\r\nآرى ، اينان در انجيل متى آيه‌اى دارند كه راه بازى با اديان و تغيير و تبديل احكام را آن‌طور كه خود مىخواهند ، باز گذاشته است : « . . . تويى پطرس و بر اين صخره\r\n\r\n\r\n","description":"","footnote":"\r\n( 1 ) . رسالهء پولس به غلاطيان ، باب 2 ، آيهء 11 و به بعد .\r\n","page_name":" 167 ","page_number":167},
  {"content":"\r\n\r\nكليساى خود را بنا مىكنم و ابواب جهنم بر آن استيلا نخواهند يافت و كليدهاى ملكوت آسمان را به تو مىسپارم ، آنچه بر زمين ببندى در آسمان بسته گردد و آنچه در زمين گشايى در آسمان گشاده مىشود . » « 1 » راستى با اين اختيارات تامه ، چه كارها كه نمىتوان انجام داد . . . فكر مىكنم آن مقدارى كه دربارهء احوال بنيادگذاران مسيحيت و سران اين دين گفتيم ، براى شناخت ماهيت و ميزان ايمان و مقدار اعتماد آنان به همديگر و نشان دادن امانتدارى و يقين آنان ، كافى باشد و به نظر من ، با شناختن رهبران بزرگ و سران قوم ، وضع بقيه كه نه سر پياز بودند و نه ته آن ، به خوبى براى شما روشن شده باشد .\r\n\r\n\r\n","description":"","footnote":"\r\n( 1 ) . انجيل متى ، باب 16 ، آيهء 18 .\r\n","page_name":" 168 ","page_number":168},
  {"content":"\r\n\r\n\r\nبحثى كوتاه دربارهء اناجيل\r\nاى مسلمان ، خداوند تو را به راه راست و طريق هدايت راهبر باشد . اكنون كه شرح حال رسولان و شاگردان و طبقات نخستين حواريون را شناختى ، لازم است كه مختصرى هم دربارهء اناجيل به بحث بپردازيم . اناجيل بر دو قسمت تقسيم مىشوند ، اناجيل چهارگانه كه در نزد مسيحيان داراى اهميت هستند و اناجيل بعدى كه اين اهميت را دارا نيستند و اينك به شرح اجمالى دربارهء اناجيل چهارگانه مىپردازيم .\r\n\r\n1 . انجيل متى\r\nانجيل متى از حيث مرتبه و وضع ، نسبت به ساير انجيل‌ها مقام اول را حائز بوده و بر آن‌ها مقدم است ، زيرا مؤلف آن كسى است كه عيسى او را براى دعوت و تبليغ از ميان شاگردان دوازده‌گانه‌اش برگزيد ، پس حق دارد كه نسبت به سايرين مقدم باشد و سهم بيشترى از اعتماد و اطمينان در مورد او بشود . اما با توجه به دلايل ذيل ، اين اعتماد و اطمينان به انجيل متى زايل شده ، از بين مىرود :\r\n1 . مسيحيان نخستين ، در صحت نسبت اين انجيل به متى اتفاق قول ندارند ، چنان‌كه نسبت به اناجيل ديگر نيز همين ترديد را دارند و اين موضوع را از كتاب\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nقاموس كتاب مقدس مىتوان به دست آورد .\r\n2 . در اين‌كه اين انجيل نخست به چه زبانى نوشته شده باز اختلاف دارند . بعضى مىگويند كه در اول به زبان عبرى و برخى گفته‌اند به زبان سريانى و عده‌اى را عقيده بر اين است كه به زبان يونانى بوده است .\r\n3 . چنانچه در بخش‌هاى گذشته ملاحظه نموديد ، اين كتاب علاوه بر تناقضاتى كه در مطالب خود دارد ، با ساير انجيل‌ها هم متناقض است .\r\n4 . در زمان تأليف آن هم اختلافاتى وجود دارد . بعضى نگارش آن را هشت سال بعد از صعود عيسى و بعضى پانزده سال پس از صعود دانسته‌اند ، اما صاحب‌نظران معتقدند كه بين شصت يا هفتاد سال پس از مصلوب شدن عيسى ، اين كتاب تدوين شده . . . و اين‌ها اجمالى از عللى است كه موجب سلب اعتماد و اطمينان از انجيل متى مىگردد .\r\n\r\n2 . انجيل مرقس\r\nجوانى يهودى كه معاصر مسيح بود ، او را ديد و ايمان آورد و از پطرس اخذ تعليمات كرد . اين شخص از گروه دوازده نفر نيست و انجيل خودش را در اواخر قرن اول ميلاد مسيح نوشته است و كتاب او ترجمهء گفتارهاى پطرس است . در اين‌كه اين انجيل ابتدا به چه زبانى بوده و هم‌چنين در اين‌كه چه كسى آن را به يونانى ترجمه كرده است ، اختلاف وجود دارد و تمامى اشكالاتى كه بر انجيل متى وارد است ، به همين كتاب نيز وارد است .\r\nو تازه خود مرقس نيز كاملًا مورد وثوق نيست و از احوالات او ، جز اين‌كه باپولس مشاجرهء تندى كرده است ، چيز ديگرى در دست نيست و چنان‌كه در قاموس كتاب مقدس است : « از زندگى حقيقى او اطلاعى به دست نيامده است . »\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n\r\n3 . انجيل لوقا\r\nلوقا از بت‌پرستان بود كه به دست پولس قبول نصرانيت كرد و او نه از شاگردان دوازده‌گانه است و نه از آن هفتاد نفر . او فقط با پولس در بعضى مسافرت‌ها همراه بود ، ولى باز اطلاعات كافى از زندگى او در دست نيست و همين براى بىارجى اين كتاب كافى است و گذشته از اين ، اشكالات سابق‌الذكر بر كتاب او نيز وارد است .\r\n\r\n4 . انجيل يوحنا\r\nانجيل يوحنا آخرين انجيلى است كه در اواخر قرن اول ميلاد مسيح نوشته شده و مؤلّفش همان جوانى است كه به سينهء عيسى تكيه مىكرد و عيسى چون او را بيش از حد دوست مىداشت ، روى زانوانش مىنشانيد . . . .\r\nدر هر صورت ، او از جملهء مقربين مىباشد ، ولى نداشتن بعضى از وقايع و حوادث در آن انجيل و مخالفت آن با سه انجيل ديگر - در بعضى موارد - و هم‌چنين داشتن مطالبى كه در اناجيل ديگر وجود ندارد ، از جمله چيزهايى است كه از اين كتاب سلب اعتماد مىكند . . . روى اين حساب است كه گروهى از مسيحيان آن را به رسميت نمىشناسند و آن را كتاب داستان مىدانند نه يك كتاب دينى . . . و در اين باره مشاجرات طولانى داشتند تا آن‌كه كليسا وضع آن را تثبيت كرد و آن را به رسميت شناخت .\r\n* * * از مجموع آنچه كه در بالا به آن اشاره شد - و البته فقط گوشه‌اى از حقايق بود - به خوبى روشن مىشود كه همهء اين اناجيل داراى شبهات گوناگونى هستند كه به مثابه تاريكىهاى متراكم ، آن‌ها را از درجهء اعتبار و صحت ساقط كرده‌اند و بدين‌ترتيب هرگز نمىتوان آن‌ها را وحى خداوندى يا كتاب آسمانى ناميد .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nتازه اگر يوحنا و متى از رسولان دوازده‌گانه باشند كه عيسى مسيح آنان را برگزيد ، تا وحى را به مردم ابلاغ كنند ، مرقس و لوقا اين مقام بزرگ را از كجا به دست آورده‌اند ؟\r\nو البته سزاوار بود كه انجيل يوحنا ، به مناسبت نزديكى آن به دوران مسيح و ملازمت وى با عيسى ، بيشتر مورد وثوق و اعتماد باشد ، ولى با آن وضعى كه اين انجيل در نزد خود مسيحيان دارد ، وضع واقعى ديگران را نيز مىتوان فهميد .\r\nبه نظر ما نيز انجيل يوحنا را به علت موهوماتى كه دارد ، بايد به كلى دور انداخت ، زيرا از اين انجيل ، چنين فهميده مىشود كه مسئلهء تعدد خدايان را خود مسيح گفته است .\r\nاو مىگويد : « عيسى در جواب ايشان گفت آيا در تورات شما نوشته نشده است كه من گفتم شما خدايان هستيد . پس اگر آنانى را كه كلام خدا بديشان نازل شد ، خدايان خواند و ممكن نيست كه كتاب محو گردد ، آيا كسى را كه پدر تقديس كرده به جهان فرستاد ، به دو مىگوييد كفر مىگويى ، از آن سبب كه گفتم پسر خدا هستم . » « 1 » چنين است وضع اناجيل چهارگانه كه اصول و اساس هستند و از اين‌جا وضع اناجيل ديگر را كه چهارده رساله از پولس و يك رساله از يعقوب و دو رساله ازپطرس و سه رساله از يوحنا و غيره است « 2 » ، به خوبى مىتوان فهميد . . . و البته اين‌ها هيچ‌كدام ارزش اناجيل اربعه - در نزد مسيحيان - را ندارند ، ولى اعمال رسولان نيز در نزد آن‌ها بىاعتبار نيست و مىگويند كه گويا آن را لوقا صاحب انجيل سوم ، تأليف كرده است و\r\n\r\n\r\n","description":"","footnote":"\r\n( 1 ) . مرحوم كاشف‌الغطاء مدرك كامل اين مطلب را ننوشته بود و متن آيات آن را از انجيل يوحنا ، باب 10 ، آيات 34 - 39 نقل كرديم ( خ ) .\r\n( 2 ) . تعداد اناجيل در دست مسيحيان از شصت انجيل بيشتر است كه خودشان اغلب آن‌ها را قبول ندارند . به كتاب‌تاريخ كوچكى از مذاهب بزرگ تأليف دانشمند فرانسوى ، فيلسين شاله . . . و رسالهء كوچك ما كه تحت عنوان اناجيل را بشناسيم منتشر شده است ، مراجعه فرماييد ( خ ) .\r\n","page_name":" 172 ","page_number":172},
  {"content":"\r\n\r\nآن گوشه‌هايى از تاريخ پطرس و پولس و شاگردان آن‌هاست كه البته به طور كامل هم نتوانسته حق مطلب را ادا كند . . . .\r\nآرى ، چنين است وضع منابع اصلى و اصول اساسى مسيحيت كه كوچك‌ترين استحكام و اعتبارى ندارند .\r\n\r\nاشكالات كودكانه\r\nاين مبلغين و مبشرين شوم كه به آفاق پراكنده شده‌اند و در اين اواخر به مراكزعراق ، مصر و ايران هم روى آورده‌اند و سرمايهء دروغ و بار بىحيايى را با خود به هر كجا كه مىروند ، مىبرند و مردم را به آيين خوك و خمر و ترويج كالاى مكر و تزوير مىخوانند و گاهى براى تشويق اذهان مسلمانان عوام و ساده ، كلماتى مطرح مىكنند تا رشتهء ايمانشان سست و گسسته گردد و البته اين سخنان ، خيلى ناچيزتر از آن است كه ذكرى از آن‌ها بشود و كمتر از اين است كه در اين‌جا نقل گردد ، به طورى كه جواب آن شبهات پوچ و بىپايه ، حتى به مردم عوام نيز در سايهء فضل خداوند - كه صفاى قريحه و سلامت فطرت و حسن ذوق به ايشان داده است - پوشيده نيست .\r\nمثلًا مىگويند كه محمد صلى الله عليه و آله نزد مسلمانان حبيب‌اللَّه است ، در صورتى كه عيسى طبق اقرار خودشان روح‌اللَّه است و روح از دوست شريف‌تر و عزيزتر است ، در صورتى كه ترديدى نيست كه هر مسلمانى به خوبى به اين مغلطه واقف است :\r\nاوّلًا ، حبيب از روح عزيزتر است و خيلىها روح خدا را در راه حبيب فدا كرده‌اند ، هم‌چنان كه در راه عِرض و شرافت نيز روح را فديه مىدهند .\r\nثانياً ، منظور از اين قول كه عيسى روح‌اللَّه است ، نه چنين است كه خداوند تبارك و تعالى را بدن و جسمى مانند ابدان و اجساد ماست ، تا عيسى روح همان بدن باشد كه خدا با آن احساس مىكند و مىفهمد و قدرت انجام امور را دارد ، بلكه حتماً مقصود اين است كه عيسى از نفخهء خداوندى در رحم مريم پديد آمده و از اين نفخه ، بدن\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nحساس و پيكر ذىحياتى به وجود آمده است و اين صفت اختصاصى عيسى نيست كه از روح خداوندى و مشيت الهى به وجود آمده است ، بلكه همان طورى كه فرموده :\r\n« وَنَفَخْتُ فِيهِ مِنْ رُوحِى » « 1 » اين موهبت عمومى است ، ولى صفت حبيب بودن ، ويژهء برگزيدهء پروردگار يعنى حضرت محمد صلى الله عليه و آله است كه كسى را در اين خصوص با وى مشاركتى نيست .\r\n* * * و نيز مىگويند كه محمد صلى الله عليه و آله مرده و از دنيا رفته است ، در حالى كه طبق اعتراف مسلمانان ، عيسى زنده است و البته زنده ، اشرف از مرده است . در حالى كه اين‌گونه استدلال‌ها به مغلطهء اطفال و مضحكهء كودكان ، بيشتر شباهت دارد تا به استدلال ، براى اين‌كه :\r\nاوّلًا ، محمد صلى الله عليه و آله هم نزد خداوند زنده است و مىبيند و مىشنود ، چنان‌كه در زيارات پيشوايانى كه از اوصيا و اولاد او هستند گفته مىشود : « گواهى مىدهم كه گفتارم را مىشنوى و پاسخم را مىدهى » و خداوند تبارك و تعالى مىفرمايد :\r\n« وَلا تَحْسَبَنَّ الَّذِينَ قُتِلُوا فِى سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ » « 2 » ؛\r\nچنان مپنداريد كه آنان كه در راه خدا كشته مىشوند مىميرند ، بلكه زنده‌اند و نزد خداى خويش روزى مىخورند .\r\nپس جايى كه اولاد و اصياى خدا چنين باشند ، راهبر و رهنماى بزرگوارشان چگونه چنين نباشد ؟\r\nثانياً ، اين‌كه مىگويند زنده از مرده برتر است ، البته همواره چنين نيست ، بلكه چه بسا مرده‌اى هست كه از زنده والاتر است و گاهى زنده پست‌تر . . . چنان‌كه گفته‌اند : بسا زندگى هست كه مرگ از او بهتر و راحت‌تر است .\r\n\r\n\r\n","description":"","footnote":"\r\n( 1 ) . ص ، آيه 72 .\r\n( 2 ) . آل عمران ، آيه 169 .\r\n","page_name":" 174 ","page_number":174},
  {"content":"\r\n\r\n. . . و از اين دو سؤال و اشكال ، بقيه را نيز قياس بايد كرد ، سؤالاتى كه وجه مغالطهء آن‌ها نه تنها بر مردم عالىقدر ، حتى بر افراد طبقات پايين نيز مستور نيست و خداست كه توفيق هدايت را بر بندگانش مىبخشد ، صاحب توفيق ، اوست و از اوست كه مدد مىطلبيم .\r\n\r\nنكتهء ديگر\r\nاى مسلمان ، اگر مسيحيان يا مبشرين به آيه‌اى از آيات قرآن مجيد استدلال كردند ، از آن‌ها بپرسيد : يا به همهء مطالب قرآن ايمان داريد و يا به هيچ‌يك از آيات آن نداريد ؟\r\nاگر همهء آيات آن را باور داريد ، پس در « تثليث » كه با صداى بلند در قرآن مجيد مورد تقبيح قرار گرفته ، چه مىگوييد ؟ آن‌جا كه خداوند بزرگ مىفرمايد :\r\n« يا أَهْلَ الكِتابِ لاتَغْلُوا فِى دِينِكُمْ وَلا تَقُولُوا عَلَى اللَّهِ إِلّا الحَقَّ إِنَّما المَسِيحُ عِيسى ابْنُ مَرْيَمَ رَسُولُ اللَّهِ وَكَلِمَتُهُ أَلْقاها إِلى مَرْيَمَ وَرُوحٌ مِنْهُ فَآمِنُوا بِاللَّهِ وَرُسُلِهِ وَلا تَقُولُوا ثَلاثَةٌ انتَهُوا خَيْراً لَكُمْ إِنَّما اللَّهُ إِلهٌ واحِدٌ سُبْحانَهُ أَنْ يَكُونَ لَهُ وَلَدٌ لَهُ ما فِى السَّمواتِ وَما فِى الأَرضِ وَكَفى بِاللَّهِ وَكِيلًا » « 1 » ؛\r\nاى اهل كتاب ، در دين خود گزاف‌گويى نكنيد و دربارهء خدا جز حق نگوييد مسيح ، عيسى پسر مريم ، فقط فرستادهء خدا و كلمهء او بود كه به مريم سپرد و روحى از او بود .\r\nپس به خدا و به پيغمبران وى بگرويد و مگوييد كه سه چيزند ، بس كنيد كه مايهء خير شماست . خدا ، فقط خداى يگانه است كه از فرزند داشتن منزه است و هر چه در آسمان‌ها و زمين هست از اوست و خداوند براى تكيه‌گاه بودن كافى است .\r\nدر ضمن راجع به نبوت پيامبر اسلام ، محمد صلى الله عليه و آله كه قرآن بالصراحه آن را اعلام مىدارد ، چه مىگوييد ؟\r\n\r\n\r\n","description":"","footnote":"\r\n( 1 ) . نساء ، آيه 171 .\r\n","page_name":" 175 ","page_number":175},
  {"content":"\r\n\r\nو اگر به هيچ‌يك از آيات قرآنى ايمانى نداريد ، ديگر منطقى نيست كه به بعضى از آن‌ها استناد بجوييد و استدلال بكنيد و اگر بعضى را قبول داريد و بعضى را نمىپذيريد ، از جمله كسانى هستيد كه خدا و مردمان باايمان ، همگى او را ملعون مىشمارند و گفتن اين‌كه ما به عنوان الزام مخالف به آن استناد مىجوييم ، در اين‌جا كاملًا بىمورد بوده و سخن پوچى است كه از راه حكمت و منطق حق به دور است .\r\nوالسّلام على من اتّبع الهدى\r\nدرود خداوند به كسانى كه راه هدايت مىپيمايند : « آمين »\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nنمايه\r\nآيات\r\nاعلام\r\n\r\n","description":"","footnote":"","page_name":" 177 ","page_number":177},
  {"content":"\r\n . \r\n","description":"","footnote":"","page_name":" 178 ","page_number":178},
  {"content":"\r\n\r\n\r\nآيات\r\nأُدْعُ إِلى سَبِيلِ رَبِّكَ بِالحِكْمَةِ وَالمَوْعِظَةِ ، 26\r\nإِذْ قالَتِ الْمَلائِكَةُ يا مَرْيَمُ إِنَّ اللَّهَ يُبَشِّرُكِ ، 153\r\nإِنّا فَتَحْنا لَكَ فَتْحاً مُبِيناً ، 115\r\nإِنَّ مَثَلَ عِيسى عِنْدَ اللَّهِ كَمَثَلِ آدَمَ ، 139\r\nإِنَّ هذا لَفِى الصُّحُفِ الأُولى ، 29\r\nقالَ إِنِّى عَبْدُ اللَّهِ آتانِىَ الكِتابَ ، 123\r\nقُلْ يا أَهْلَ الكِتابِ تَعالَوْا إِلى كَلِمَةٍ سَواءٍ ، 22\r\nلا الهَ الّا اللَّه وَ لا نَعْبُدُ الّا ايَّاه ، 25\r\nوَلا تَحْسَبَنَّ الَّذِينَ قُتِلُوا فِى سَبِيلِ اللَّهِ ، 174\r\nوَلَوْ كانَ مِنْ عِنْدِ غَيْرِ اللَّهِ ، 103\r\nوَما أَرْسَلْناكَ إِلّا رَحْمَةً لِلْعالَمِينَ ، 124\r\nوَنَفَخْتُ فِيهِ مِنْ رُوحِى ، 174\r\nوَوَجَدَك ضالّاً فَهَدى ، 116\r\nياأَهْلَ الكِتابِ لاتَغْلُوا فِى دِينِكُمْ وَلاتَقُولُوا ، 175\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n\r\nاعلام\r\nآحاز سلطان ، 153\r\nآديس آبابا ، 43\r\nآذربايجان ، 15\r\nآذرى ، 36 ، 43 - 45 ، 47 - 50 ، 53 ، 54\r\nآسيا ، 41 ، 48 ، 50\r\nآفريقا ، 32 ، 41 ، 45 ، 46 ، 48 - 50\r\nآل كاشف الغطاء ، آية اللَّه شيخ محمد حسين ، 15\r\nآلمان ، 45\r\nآمريكا ، 34 ، 43 ، 45 ، 47 ، 51 ، 94\r\nابراهيم عليه السلام ، 84 ، 100 ، 104 ، 105 ، 138\r\nابزرور لندن ، 48\r\nابوقره حرانى ، 68\r\nابىطالب ، 65\r\nابيهود ، 104\r\nاپيكور كلبى ، 137\r\nاتيوپى ، 45\r\nاثبات كفاره ، 41\r\nارنست رنان ، 37\r\nاروپا ، 28 ، 52 ، 88 ، 94 ، 162\r\nاسباط اسراييل ، 121\r\nاسپانيا ، 52 ، 162 ، 166\r\nاستانلى ويل ، 48\r\nاستيفان ، 163\r\nاسحاق ، 74 ، 100\r\nاسفار عهد قديم ، 103\r\nاسقف ماكاريوس ، 46\r\nاسماعيل عليه السلام ، 74\r\nاشعياء ، 74 ، 153\r\nاصفهان ، 32\r\nاعمال رسولان ، 120 ، 162 ، 166 ، 167 ، 172\r\nافغانستان ، 13 ، 15\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nافلاطون ، 147\r\nالتوضيح فى بيان ما هوالانجيل و من هوالمسيح ، 54\r\nالجزاير ، 50\r\nالمشرق ( مجله ) ، 134 ، 136 ، 140 ، 141 ، 148 ، 150 ، 151 ، 155\r\nالمنار ، 154\r\nالمنار ( مجله ) ، 136\r\nالواح ، 73\r\nالياقيم ، 104\r\nاليعازر ، 104\r\nاليعام ، 101\r\nامام حسن عليه السلام ، 151\r\nامام حسين عليه السلام ، 151\r\nامام رضا عليه السلام\r\nامام رضا عليه السلام ، 63 ، 64 ، 66 - 71 ، 73 ، 74 ،\r\nامّ عامر ، 59\r\nاميرآباد تهران ، 43\r\nاميل درمنگام ، 26\r\nانتشارات نور جهان ، 32 ، 42 ، 43 ، 53\r\nانجيل ، 14 ، 31 ، 43\r\nانجيل لوقا ، 72 ، 73 ، 100 - 102 ، 104 ، 110 ، 112 ، 117 ، 124 ، 131 ، 171\r\nانجيل متى ، 77 ، 82 ، 99 ، 107 ، 109 ، 111 ، 117 ، 119 ، 120 ، 123 - 125 ، 131 ، 132 ، 153 - 155 ، 160 ، 167 ، 169 ، 170\r\nانجيل مرقس ، 77 ، 83 ، 111 ، 117 ، 124 ، 170\r\nانجيل يوحنا ، 118 ، 121 ، 122 ، 125 ، 128 ، 130 ، 171 ، 172\r\nاندرواس ، 160\r\nاندلس ، 15\r\nانطاكيه ، 167\r\nاوپسالا ، 46\r\nاورشليم ، 42 ، 43 ، 74 ، 126\r\nاورياى حتى ، 101\r\nاوگاندا ، 50\r\nاهريمن ، 149 ، 150\r\nاهل بيت عليهم السلام ، 138 ، 151\r\nاهواز ، 32\r\nاهورا مزدا ، 149\r\nايتاليا ، 23 ، 43\r\nايران ، 13 - 16 ، 31 - 33 ، 38 - 44 ، 49 ، 53 - 55 ، 63 ، 148 ، 150 ، 173\r\nايليهود ، 104\r\nبازرگان ، مهندس مهدى ، 29 ، 33 ، 35 ، 52\r\nبخت النّصر ، 70\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nبدر ، 116\r\nبرئولمارس ، 160\r\nبرناردشاو ، 35\r\nبريتانيا ، 61\r\nبغداد ، 15 ، 17 ، 54 ، 97\r\nبقيع ، 151\r\nبلعم ، 152\r\nبنشايع ، 101\r\nبن‌هور ، 55\r\nبنىاسرائيل ، 68 ، 70 ، 71 ، 74 ، 76 ، 77 ، 97 ، 140 ، 153\r\nبنىهاشم ، 65\r\nبودا ، 147\r\nبوعز ، 101\r\nبهشت عدن ، 148\r\nبيت المقدس ، 70\r\nبيروت ، 134\r\nپاپ ، 49 ، 51\r\nپاپ اعظم ، 13\r\nپاپ بنديكت دوم ، 15\r\nپادشاه پيروزمند ، 55\r\nپادشاه غم‌ها ، 55\r\nپروتستان ، 62\r\nپروفسور هانرى كربن ، 34\r\nپطرس ، 89 ، 93 ، 107 ، 113 ، 120 ، 159 ، 160 ، 161 ، 163 ، 166 ، 167 ، 170 ، 172 ، 173\r\nپولس ، 89 ، 93 ، 95 ، 120 ، 125 ، 162 ، 164 - 167 ، 171 - 173\r\nپيلاطيس ، 111\r\nتاجيكستان ، 15\r\nتاريخ كوچكى از مذاهب بزرگ ، 37\r\nتاگارداس ، 41\r\nتامسون ، 43\r\nتبريز ، 16 ، 54\r\nتداوس ، 160\r\nتركيه ، 15\r\nتعليمات مسيحيت ، 31\r\nتفتيش الاسلام ، 41\r\nتفسيرالميزان ، 34\r\nت . ل‌آزبورن ، 44\r\nتورات ، 70 ، 71 ، 73 ، 74\r\nتولستوى ، 88\r\nتوما ، 160\r\nتوماس هابس ، 88\r\nتهران ، 14 ، 29 ، 32 ، 33 ، 40 ، 42 - 44 ، 55\r\nتيموتاوس ، 120 ، 167\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nثامار ، 99 ، 100\r\nجاثليق ، 63 ، 65 - 67 ، 69 ، 72 ، 73\r\nجمهورى متحد عرب ، 45\r\nچومبه ، 48 ، 49\r\nحبشه ، 45 ، 47\r\nحجاى ، 154\r\nحزقيل ، 70\r\nحصرون ، 100\r\nحضرت پيامبر صلى الله عليه و آله ، 15 ، 18 ، 25 ، 26 ، 35 ، 40 ، 41 ، 55 ، 60 ، 61 ، 64 ، 66 - 68 ، 71 ، 74 ، 75 ، 78 ، 80 ، 85 ، 106 ، 115 ، 123 ، 132 ، 133 ، 138 ، 146 ، 150 ، 156 ، 173 - 175\r\nحضرت ابراهيم عليه السلام ، 70 ، 74\r\nحضرت زينب عليها السلام ، 40\r\nحضرت على عليه السلام ، 65 ، 71 ، 139 ، 151\r\nحضرت عيسى عليه السلام ، 66 ، 67 ، 138\r\nحضرت مريم عليها السلام ، 16 ، 21 ، ، 17 ، 18 ، 81 ، 84 ، 105 ، 111 ، 118 ، 173 ، 175\r\nحضرت موسى عليه السلام ، 70 ، 71 ، 74 ، 80 ، 84 ، 119 ، 138 ، 140 ، 147 ، 156 ، 165\r\nحضرت يوسف عليه السلام ، 100 ، 104 ، 111\r\nحوزه خليج فارس ، 15\r\nحوزه علميه قم ، 16\r\nحيقوق ، 74\r\nخاورميانه ، 32\r\nخسروشاهى ، سيد هادى ، 16 ، 23 ، 34 ، 42 ، 53 ، 55\r\nخلاصة اللاهوتيّه ، 157\r\nخليج مكزيك ، 28\r\nحضرت داود عليه السلام ، 73 ، 74 ، 101 ، 104 ، 117 ، 118 ، 152\r\nدختر صهيون ، 126\r\nدربار واتيكان ، 32\r\nدروازه شميران ، 44\r\nدروز ، 138\r\nدكتر باخمن ، 43\r\nدكتر بليك ، 51\r\nدكتر جان الدر ، 42\r\nدكتر فندر ، 40\r\nدمشق ، 163\r\nدو مذهب ، 48\r\nده‌فرمان ، 55\r\nديك دراير ، 44\r\nدين‌التّوحيد و تعاليم‌الدّروز ، 138\r\nراحاب ، 101\r\nرازگاه ( مجله ) ، 43\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nرامه ، 111\r\nراوكلين ، 41\r\nرأس‌الجالوت ، 63 ، 67 ، 70 ، 71 ، 73 ، 74\r\nرحبام ، 104\r\nردا ( خرقه ) ، 55\r\nرساله به عبرانيان ، 164\r\nرسالهء پولس ، 78\r\nرشت ، 14\r\nرُم ، 23 ، 49\r\nرنان ، 88\r\nروچرس ، 41\r\nروح القدس ، 164\r\nروزنامهء اطلاعات ، 49\r\nروزنامهء كيهان ، 48 ، 49 ، 51\r\nروم ، 28 ، 162 ، 166\r\nزارح ، 99 ، 100\r\nزبدى ، 79 ، 89 ، 107\r\nزبور ، 65 ، 75\r\nزربائيل ، 104\r\nزرتشت ، 63\r\nزكريا ، 85 ، 126 ، 127\r\nژان ژاك روسو ، 88\r\nژنو ، 51\r\nساحل تايمز ، 28\r\nسازمان انتشارات نور جهان ، 33\r\nسالومه ، 111\r\nسألتيئيل ، 104\r\nسبط اسراييل ، 121\r\nسفر تثنيه ، 102\r\nسفر سموئيل دوم ، 101\r\nسليمان ، 152\r\nسليمان بن داود ، 101\r\nسمعان القانوى ، 128 ، 159 ، 160\r\nسمعان قيروانى ، 113\r\nسنمار ، 59\r\nسوئد ، 46\r\nسودان ، 13 ، 15\r\nسوريه ، 13 ، 162\r\nسهيل آذرى ، 31 ، 34 ، 35 ، 37 - 39 ، 41 ، 42 ، 51\r\nشارل برونته ، 88\r\nشاول ، 163\r\nشلمون ، 101\r\nشمعون ، 129 ، 130\r\nشيث ، 152\r\nشيخ‌الحكماء ، 147\r\nشيخ صدوق ، 63\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nشيراز ، 32\r\nشيفن ، 149 ، 150\r\nشيكن ، 149\r\nصادقى ، مهندس صادق ، 46\r\nصادوق ، 104\r\nصحف ، 73\r\nصحف انبيا ، 119\r\nطباطبائى ، علّامه سيد محمد حسين ، 34\r\nطور سينا ، 145\r\nعازور ، 104\r\nعباس ( عباس بن على عليه السلام ) ، 151\r\nعبداللَّه بن عبد المطلب ، 106\r\nعراق ، 13 ، 15 ، 94 ، 173\r\nعربستان سعودى ، 45\r\nعزيز ، 79\r\nعصر ايران ، 14\r\nعصمت‌آباد قزوين ، 43\r\nعليجاه محمد ، 47\r\nعمانوئيل ، 153\r\nعهد جديد ، 99 ، 156\r\nعهد قديم ، 99 ، 156\r\nعيساى ناصرى ، 155\r\nعيسى مسيح بن داود بن ابراهيم ، 100\r\nعيون اخبار ، 63\r\nغلاطيان ، 125 ، 164\r\nفارص بن يهودا ، 99 ، 100\r\nفارقليط ، 72\r\nفرعون ، 84 ، 140\r\nفروغ بىپايان ، 55\r\nفريد لندر ، 51\r\nفريسى ، 128\r\nفشنو ، 150\r\nفضل بن سهل ، 63 ، 65\r\nفيشه ولايدنس ، 43\r\nفيلپس ، 160\r\nفيلسين شاله ، 37\r\nقاديانى ، احمد ، 87\r\nقاموس كتاب مقدس ، 166 ، 170\r\nقاهره ، 15 ، 17 ، 54 ، 89\r\nقبرس ، 46\r\nقرامطه ، 138\r\nقم ، 34 ، 55\r\nمركز بررسىهاى اسلامى ، 16\r\nكاتانگاى ، 49\r\nكاردينال اسپلمن ، 43\r\nكاشف الغطاء ، محمد حسين ، 17 ، 31 ، 54 ، 55 ،\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n89 ، 97\r\nكالوين ، 105\r\nكاليوغ ، 149\r\nكتاب اشعياء ، 71 ، 154\r\nكتاب حزقيال نبى ، 118\r\nكتاب فروشى اميركبير ، 32\r\nكتاب فروشى علمى ، 32\r\nكتاب فروشى فردوسى ، 32\r\nكتاب مقدس ( عهد عتيق و عهد جديد ) ، 37\r\nكتاب نحيما ، 119\r\nكربلا ، 151\r\nكرج ، 14\r\nكرمان ، 32\r\nكريستوفر كينگ ، 43\r\nكليساى ادونتيست‌ها ، 40\r\nكليساى حضرت توما ، 43\r\nكليساى كانتربورى ، 42\r\nكنت هانرى دو گاسپرى ، 26\r\nكنگو ، 48 ، 49 ، 50\r\nكولسيان ، 165\r\nكوه ساعير ، 74\r\nكوه سينا ، 74\r\nكوه فاران ، 74\r\nگلن اسكات ، 43\r\nگوهن تولند ، 88\r\nگيلان ، 14\r\nلاهور ، 41\r\nلاهيجان ، 14\r\nلسينك آلمانى ، 88\r\nلندن ، 16\r\nلوردهدلى ، 40\r\nلوريان ، 40\r\nلومومبا ، 49\r\nلويس ، 150\r\nلويس شيخو اليسوعى ، 134 ، 136 ، 157\r\nماشان بن داود ، 105\r\nمالكوم ايكس ، 47\r\nمايك ، 49\r\nمأمون ، 63 ، 64 ، 65 ، 66\r\nمتان ، 104\r\nمتى ، 72 ، 73 ، 95 ، 100 - 102 ، 104 ، 127 ، 160 ، 169 ، 172\r\nمحمد بن جعفر ، 65\r\nمدينه ، 116 ، 151\r\nمراكش ، 50\r\nمرقس ، 72 ، 73 ، 75 ، 95 ، 110 ، 131 ، 162 ،\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n170\r\nمريم مجدليه ، 110 ، 111 ، 113 ، 127\r\nمزدك ، 137\r\nمسيح ، 16 ، 17\r\nمشهد ، 14\r\nمصر ، 15 ، 59 ، 60 ، 93 ، 173\r\nمكه ، 74 ، 115 ، 116 ، 151\r\nملاخى ، 154\r\nمونيخ ، 45\r\nميترا ، 149\r\nميسيون پرزيبترى ، 44\r\nمؤسسه سروش ، 16\r\nنجاشى ، 26\r\nنحشون ، 101\r\nنسطاس ، 67\r\nنسطاس رومى ، 63\r\nنظرى به انجيل و تعليمات مسيحيت ، 34 ، 36\r\nنورافشان ( مجله ) ، 31 ، 40\r\nنور عالم ( مجله ) ، 54\r\nنوفلى هاشمى ، حسين بن محمد ، 63 ، 65\r\nنهرو ، 48\r\nنيجر ، 138\r\nنيكوزيا ، 46\r\nواترفيلد ، 43\r\nواتيكان ، 13 ، 41 ، 49 ، 51\r\nواشنگتن ، 45\r\nولتر ، 88\r\nويليام روارت ، 41\r\nهارون ، 100 ، 140 ، 156\r\nهالى بن متثات ، 104\r\nهرمزد ، 150\r\nهند ، 40 ، 46 ، 48 ، 87 ، 148 ، 150\r\nهوول ، 41\r\nهيتلر ، 51\r\nياسر ، 64\r\nياكين ، 104\r\nيحيى ، 85\r\nيسع ، 69\r\nيعقوب ، 74 ، 89 ، 93 ، 104 ، 111 ، 152 ، 160 ، 172\r\nيعقوب بن حلفى ، 160\r\nيعقوب بن زبدى ، 159\r\nيوحنا ، 67 ، 68 ، 72 ، 73 ، 89 ، 93 ، 95 ، 112 ، 129 ، 130 ، 131 ، 159 ، 172\r\nيوسف بن هالى ، 105 ، 106\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nيوسف بن يعقوب ، 105 ، 105\r\nيوسف نجار ، 152\r\nيوشا ، 111\r\nيوشع بن نون ، 101\r\nيونان ، 28 ، 162\r\nيونس ، 112\r\nيونس نبى ، 110\r\nيهودا ، 89 ، 100\r\nيهوداى اسخر يوطى ، 80 ، 81 ، 121 ، 128 - 130 ، 160 ، 162\r\nيهوداى قديس ، 99\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nملخص\r\nهذا الكتاب « التوضيح في بيان حال الانجيل والمسيح » تأليف آية الله الشيخ محمدحسين كاشف الغطاء يسلط الضوء بأسلوب علمي و دقيق على الكتاب « المقدس » للمسيحيين ، ويكشف عن حقيقة المسيحية بمنهج جذري و منطقي و مدعوم بالأدلة والإثباتات ، ويبين ما فيها من أخطاء وتناقضات .\r\nويلحق بهذا الكتاب رسالة تحت عنوان « الفكر المسيحي » وهي تستعرض جوانب مظلمة أخرى من الفكر المسيحي . أن مطالعة هذا الكتاب الذي ترجمه الاستاذ السيد هادي الخسروشاهي ينور شبابنا بالكثير من الحقائق حول المسيحية والإسلام .\r\nمؤسسة بوستان كتاب\r\nمركز الطباعة والنشر التابع لمكتب الإعلام الإسلامي\r\nالناشر الأفضل على المستوى الوطني\r\nعنوان المكتب المركزي : إيران ، قم ، اول شارع شهداء ، ص ب : 917 / 37185\r\nالهاتف : 982517742155 + ، الفاكس : 982517742154 + ، التوزيع : 982517743426 +\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nدراسة حول الإنجيل والمسيح\r\nآية الله الشيخ محمد حسين كاشف الغطاء\r\nالترجمة والتوضيحات للسيد الاستاذ هادي الخسروشاهي\r\nمؤسسة بوستان كتاب\r\n1433 / 1390\r\n\r\n","description":"","footnote":"","page_name":" 190 ","page_number":190},
  {"content":"\r\n . \r\n","description":"","footnote":"","page_name":" 191 ","page_number":191},
  {"content":"\r\n . \r\n\r\n","description":"","footnote":"","page_name":" 192 ","page_number":192}
  ]