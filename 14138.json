[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nآقا جمال خوانسارى ، محمد بن حسين ، - 1125 ق .\r\n( عقائد النساء ) .\r\nكلثوم ننه / مولف آقا جمال خوانسارى : محقق\r\nسيد حسين جعفرى زنجانى - قم : آل عبا ( ع ) 1382 .\r\n71 ص .\r\n8 - 93679 - 964 ISBN\r\nفهرستنويسى بر اساس اطلاعات فيپا .\r\nكتابنامه : ص . 7 - 9 : همچنين به صورت زير نويس .\r\n1 . طنز فارسى - قرن 12 ق . 2 . خرافات - ايران لطيفه ، طنز وهجو .\r\n3 . فرهنگ عامه - - ايران - - و زندگى اجتماعى - - قرن 10 - 12 ق . - - لطيفه ، طنز وهجو\r\nالف . جعفرى زنجانى ، سيد حسين ، 1333 .\r\nب . عنوان . ج . عنوان : عقائد النساء .\r\n7 ع 7 آ / 3953 pir\r\n5 / 7 فا 8\r\nع 647 آ 1382\r\nكتابخانه ملى ايران 34770 - 82 م\r\nشناسنامه كتاب\r\nاسم كتاب : كلثوم ننه\r\nمولف : آقا جمال الدين خوانسارى\r\nمحقق : سيد حسين جعفرى زنجانى\r\nتيراژ : 3000\r\nچاپخانه : الهادى\r\nنوبت چاپ : اول\r\nناشر : آل عبا ( ع )\r\nحروفچينى : سيد على جعفرى\r\nشابك : 5 - 8 - 93679 - 964 ISBN\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n\r\nطنز\r\nكلثوم ننه\r\nآقا جمال خوانسارى\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nآشنايى كوتاه با نويسنده و كتاب كلثوم ننه :\r\n\r\nاما نويسنده كتاب :\r\nبسم اللّه الرحمن الرحيم جمال الدين ، محمد بن حسين بن محمد خوانسارى ، معروف به « آقا جمال » از محدثان ، اصوليان ، حكيمان و فقيهان بزرگ شيعه است .\r\nاو را به زهد و ورع ، پاكيزه‌خويى و نيك‌نهادى ، دنياگريزى و معادباورى ، مطايبه و خوش‌زبانى ، تحقيق و تدقيق ، و گسترهء آگاهىها در ابعاد مختلف فرهنگ و معارف اسلامى ، ستوده‌اند .\r\nصاحب رياض العلماء ، ملا عبد اللّه افندى اصفهانى ، نوشته است :\r\nعالمى است فاضل و حكيمى محقق و مدقق « 1 » .\r\n\r\n\r\n","description":"","footnote":"\r\n( 1 ) - رياض العلما ، ج 1 ، ص 114 .\r\n","page_name":" 5 ","page_number":5},
  {"content":"\r\n\r\nصاحب « روضات » به تفصيل از وى ياد كرده و او را به فضل و فضيلت ، اجتهاد و حكمت ، تدقيق و تحقيق ستوده و تصريح كرده‌اند كه :\r\nبه روزگار وى ، كرسى درس و رياست دانش به دو منتهى شد و او با ملاحت طبع ، فصاحت زبان ، سعهء صدر ، استوارى انديشه ، جايگاه بلند و مكانت رفيع ، زندگى را به فرجام برد « 2 » .\r\nمرحوم شيخ عباس قمى مىنويسد : عالم محقق ، مدقق حكيم ، متكلم فقيه ، نبيل جليل القدر ، صاحب تصانيف رائقه كه از ملاحظهء آنها معلوم مىشود ، جودت فهم و حسن سليقه و صفاى ذهن او . . . « 3 »\r\nمرحوم مدرس تبريزى هم در ريحانه الأدب نوشته‌اند : عالم عامل ، حكيم محقق ، متكلم مدقق ، فقيه اصولى جليل القدر ، عظيم المنزله ، سيد جمال الدين ، و جمال المحققين ، و محقق خوانسارى موصوف ، و به آقا جمال معروف ، و مرجع استفادهء اعيان عصر خود است .\r\nو پس از ذكر شمارى از آثار ايشان ، نوشته‌اند كه :\r\n\r\n\r\n","description":"","footnote":"\r\n( 2 ) - روضات الجنات ، ج 2 ، ص 212 .\r\n( 3 ) - هديه الأحباب ص 136 / فوائد الرضويه ، ص 83 .\r\n","page_name":" 6 ","page_number":6},
  {"content":"\r\n\r\nكه تماما از صفاى ذهن و جودت فهم و حسن سليقه او حاكى و بر علو مراتب علميهء معقولى و منقولى او ، گواهى عادل هستند « 4 » .\r\nآقا جمال ، در محضر پدر ارجمندش ، فقيه و حكيم بلند آوازهء آن روزگار آقا حسين خوانسارى ، و دايى وى ، فقيه استوار انديش و ژرف نگر ، محقق سبزوارى ، و محدث و فقيه جليل ، ملا محمد تقى مجلسى و ديگر عالمان پرشور حوزهء آن روز اصفهان ، دانش آموخته است و از چهره‌هاى برجسته و بلند آوازهء شاگردان او مىتوان :\r\nميرزا عبد اللّه افندى اصفهانى\r\nقوام الدين جعفر بن عبد اللّه حويزى كمره‌اى اصفهانى ،\r\nسيد صدر الدين محمد رضوى قمى\r\nمحمد باقر بن محمد اكمل اصفهانى بهبهانى\r\nملا رفيع مشهدى گيلانى را ، نام برد كه خود نشان از والايى و عظمت و ژرفايى حوزه تدريس او ، تواند بود . آقا جمال به سال\r\n\r\n\r\n","description":"","footnote":"\r\n( 4 ) - ريحانه الأدب ، ج 1 ، ص 54 .\r\n","page_name":" 7 ","page_number":7},
  {"content":"\r\n\r\n1125 زندگى را بدرود گفت و در تخت فولاد اصفهان به خاك سپرده شد « 5 » .\r\n\r\nو اما : كلثوم ننه ! !\r\nكتاب كلثوم ننه يا « عقايد النساء » از كتاب‌هاى مشهور در ادبيات عاميانه ايران مىباشد كه علىرغم شهرت كتاب ، در نويسندهء آن ، همچنان ترديد وجود دارد .\r\nپاره‌اى از نويسندگان ، آن را از آثار آقا جمال مىدانند . مرحوم شيخ آقا بزرگ تهرانى در الذريعه مىنويسد :\r\nكلثوم ننه يكى از چهار فقيه خيالى است كه به‌خاطر جلالت و بزرگى او ، كتاب به نامش نامگذارى شده است ، كتابى شريف و رمانى انتقادى ، لطيف و خنده‌آور مىباشد در اين كتاب پايه مذاهب چهارگانه و بىپايگى پاره‌اى از نظريه‌هاى متداول بين مردم ، تشريح شده است ، و بسيارى از بدعت‌هايى را كه نابه‌جا به دين نسبت داده مىشود بيان داشته است ، اين كتاب از آقا جمال\r\n\r\n\r\n","description":"","footnote":"\r\n( 5 ) - براى اطلاع بيشتر از شرح حال و گوشه‌هايى از زندگى آقا جمال و فهرست جامعى از شاگردان او به كتاب ( دانشمندان خوانسار در كتب تراجم ) ص 186 - 257 ، و دايره المعارف بزرگ اسلامى ، ج 3 مراجعه شود .\r\n","page_name":" 8 ","page_number":8},
  {"content":"\r\n\r\nالدين فرزند آقا حسين خوانسارى ( در گذشته 1125 ق ) است و چاپ شده است « 6 » .\r\nالبته ايشان در ذيل « عقايد النساء » از دو كتاب به همين نام ياد مىكند و توضيح بيشتر را به ذيل عنوان « كلثوم ننه » وعده مىدهد و يكى از كتابهاى عقايد النساء را به آقا حسين خوانسارى نسبت مىدهد كه با توجه به عبارت فوق از ذيل عنوان « كلثوم ننه » ، اين انتساب هماهنگ نيست ؟ ! !\r\nمرحوم ميرزا محمد باقر خوانسارى مؤلف « روضات الجنات » از انتساب آن به آقا حسين خوانسارى و پسرش آقا جمال خوانسارى ياد مىكند و در پايان ، انتساب آن را به آقا جمال خوانسارى به خاطر طبع لطيف و ظريف وى ، تقويت مىكند « 7 » .\r\nدكتر محمد معين مىنويسد : . . . مؤلف فرض كرده است كه اين مراسم و آداب ، وحى شيطان است ، بعيد نيست اين كتاب هزل ، كه تأليف آن را\r\n\r\n\r\n","description":"","footnote":"\r\n( 6 ) - الذريعه ، ج 18 ، ص 112 .\r\n( 7 ) - روضات الجنات ، ج 2 ، ص 375 .\r\n","page_name":" 9 ","page_number":9},
  {"content":"\r\n\r\nبه آقا حسين خوانسارى نسبت مىدهند ، از لطائف طبع پسرش آقا جمال الدين باشد « 8 » .\r\nو جلال الدين همايى مىگويد : از جمله مؤلفاتى كه بالنسبه مشتمل بر روح انتقادى است كتاب « موش و گربه » عبيد زاكانى ، و « كلثوم ننه » آقا جمال خوانسارى را بايد شناخت ، اولى زهد ريايى و صيد عوام ، و دومى حرف‌هاى زنانه و مسلك نسوان را در حقيقت ، نقد كرده است « 9 » .\r\nو صادق هدايت مىنويسد : تنها كتابى كه مىشود گفت راجع به اداب و رسوم عوام نوشته شده ، همان كتاب معروف كلثوم ننه تأليف آقا جمال خوانسارى است ، كه به زبان‌هاى خارجه هم ترجمه شده و فارسى آن در دسترس همه مىباشد ، اگرچه بعضى از مطالب آن اغراق آميز به نظر مىرسد ، زيرا نبايد فراموش كرد كه بيشتر اين عادات و خرافات ، امروزه منسوخ شده و از بين رفته است ، و چيزى كه قابل توجه\r\n\r\n\r\n","description":"","footnote":"\r\n( 8 ) - فرهنگ معين ، بخش اعلام .\r\n( 9 ) - تاريخ ادبيات ايران ، 35 .\r\n","page_name":" 10 ","page_number":10},
  {"content":"\r\n\r\nاست ، حتى پيرزن‌ها هم آن را با نظر تمسخر تلقى مىكنند . . . « 10 » .\r\nدهخدا ، در لغتنامه مىنويسد : كلثوم ننه ، در كتابى به همين نام تأليف آقا باقر خوانسارى ! ! كه فكاهى و در نقد خرافات است . « كلثوم ننه » با « بىبى شاه زينت » و « دده بزم آرا » و « باجى ياسمن » مثل اعلاى معتقدان به اوهام و خرافات زنانه‌اند « 11 » .\r\nسخن دهخدا در انتساب كتاب به « آقا باقر خوانسارى » اشتباه است ، و هم اينكه نفر پنجم را از قلم انداخته است ، درست نيست ، نفر پنجم « خاله جان آقا » مىباشد .\r\n\r\nاز نسخه‌هاى خطى كتاب مىتوان به :\r\n1 - كتابخانه گنج دانش پاكستان كه در سال 1305 ه . ق نوشته است و به شماره 1236 در جلد دوم نسخه‌هاى خطى كتابخانه گنج دانش ، نوشته آقاى احمد منزوى معرفى شده است .\r\n2 - كتابخانه مركزى دانشگاه تهران . ( فهرست كتابخانه مركزى دانشگاه تهران 12 / 2804 ، شماره 3825 )\r\n\r\n\r\n","description":"","footnote":"\r\n( 10 ) - نيرنگستان ، مقدمه ص 26 ، چاپ امير كبير .\r\n( 11 ) - لغت‌نامه ، كلثوم ننه .\r\n","page_name":" 11 ","page_number":11},
  {"content":"\r\n\r\n3 - كتابخانه مدرسه عالى شهيد مطهرى ( سپهسالار ) به شماره 2913 ( فهرست كتابخانه سپهسالار 5 / 442 )\r\n4 - كتابخانه آستان قدس رضوى . ض 10379 ، كه در سال 1287 نوشته شده است ( فهرست الفبائى كتب خطى ص ، 468 )\r\n5 - كتابخانه آيت اللّه گلپايگانى قم ، شماره 105 / 11 قرن 13 ( فهرست نسخه‌هاى خطى - ابو الفضل عرب‌زاده ، ص 527 ) .\r\nاشاره كرد .\r\nهمانگونه كه در بالا از نوشته صادق هدايت استفاده شد ، كتاب كلثوم ننه به زبان‌هاى خارجى هم ترجمه شده است . در مجله آينه پژوهش شماره 56 و 55 چند مورد از ترجمه كتاب به زبان‌هاى خارجى ، ياد شده است :\r\n1 - ترجمه انگليسى توسط  J . Atkinson  در سال 1832 ميلادى در لندن ، نشر يافت .\r\n2 - ترجمه فرانسوى آن به همت  J . Thonnelier  در سال 1881 در پاريس ، منتشر شده است .\r\n3 - ترجمه تركى آن هم در تبريز ، توسط زينب پاشا انتشار يافته است .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nكتاب « كلثوم ننه » چندين بار در گذشته ، به صورت سنگى و حروفى چاپ شده است .\r\n« خان بابا مشار » در فهرست كتاب‌هاى چاپى فارسى ( 4 / 4100 ) سه چاپ آن را به شرح ذيل معرفى كرده است :\r\nچاپ سنگى ، خشتى 32 صفحه چاپ اصفهان 1352 ه . ق .\r\nسنگى ، جيبى ، 31 صفحه ، چاپ ايران ، 1310 .\r\nسنگى ، جيبى ، 31 صفحه .\r\nافزون بر آن ، يك چاپ سنگى ديگر در تاريخ 1263 در 38 صفحه ، و چاپ سنگى ديگر در مشهد به عمل آمده است .\r\nو چاپ حروفى با طرح‌هايى از بيژن اسدىپور ، از سوى انتشارات مرواريد در سال 1365 در تهران ، و چاپى مصحح هم توسط محمود كتيرايى در سال 1349 ، نشر يافته است .\r\n\r\nدر پايان ذكر سه نكته ضرورى به نظر مىرسد :\r\n1 - به نظر مىرسد ، تا زمانى كه از انتساب كتاب به غير از آقا جمال خوانسارى ، در گزارش‌هاى مورخان ، سخنى نيست ، نمىتوان انتساب قطعى آن را به آقا جمال خوانسارى مردود دانست ، و توجيهات اخلاقى كه بعضا در عدم انتساب آن به آقا جمال ، انجام شده است ، فقط در حد توجيه باقى خواهد ماند .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n2 - قطع نظر از صحت و سقم انتساب آن به آقا جمال خوانسارى ، كتاب كلثوم ننه ، از جمله كتاب‌هاى ارزشمند و قابل توجه است و از نظر مطالعات جامعه شناختى تاريخى حائز اهميت فراوان مىباشد و براى پژوهش درباره جامعه بستهء زنان عصر صفوى ، منبع مفيدى است .\r\n3 - در بين متون موجود از كتاب كلثوم ننه ، حتى بعضا اختلاف بيشترى به چشم مىخورد ، كه در پاره‌اى از موارد ، ترجيح بعضى از متون ، در انتخاب عبارات و واژه‌ها ، نه تنها مفيد نيست ، بلكه خود مىتواند خواننده را كسل و از ادامه مطالعه باز دارد ، كه با تأسف ، در اغلب متن‌هاى كتب مصحح ديگر نيز ، در سال‌هاى اخير ، چنين نقيصه مشهود است .\r\nالبته نمىتوان از ارزش تحقيق ، در بيان اطلاقى آن ، چشم پوشيد ، ولى آنچه كه مفيد است ، نتيجه تحقيق است ، و نه ارائه متون مختلف و نسخه‌هاى فراوان ، با شماره و علامتگذارىهاى متعدد در متن ، و ارجاع آن به پاورقىها و يا پايان كتاب ، كه در اصل هم ، نه تنها براى همگان خالى از لطف و فايده خواهد بود ، شايد حاكى از اظهار فضل هم باشد ! ! !\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nبه نظر رسيد در اين چاپ ، راهى را كه آقاى بيژن اسدىپور ، در انتخاب متن آقاى محمود كتيرايى ، از جهت حل اشكالات متن ، پيموده است ، براى خوانندگان محترم اين اثر ، مفيد فايده باشد ، در عين حال هم ، راه براى محققان متون ماندگار و آثار نياكان ، همچنان باز ، باز است ! !\r\nاميد است ، مطالعه اين اثر ، ضمن اينكه انبساط خاطرى را فراهم آورد ، مقدمه‌اى باشد براى تأمل در آداب رسوم خرافى گذشته ، و نتايج حاصله از آن ، در زمان‌هاى دور و نزديك ! ! ، و چراغى باشد براى آداب و رسوم و سنت‌هاى حسنه با عقلانيت لازم ، و شكستن قالب‌هاى قراردادى فردى و اجتماعى . . . ؟ ! !\r\nسيد حسين جعفرى زنجانى\r\n21 / 8 / 1382\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nبسم اللّه الرحمن الرحيم بر آينه ضمير برادران ايمانى پوشيده نماند كه اين مختصرى است در بيان اقوال و افعال و واجبات و مندوبات زنان و محرمات و مكروهات و مباحات ايشان ، و اين مشتمل است بر مقدمه و شانزده باب و خاتمه و مسمى به عقايد النساء .\r\nاما مقدمه و اسامى علما و فضلا و فقها و فضيلت آنها - بدان كه افضل علماى زنان پنج نفرند :\r\nاول : بىبى شاه زينب\r\nدوم : كلثوم ننه\r\nسوم : خاله جان آقا\r\nچهارم : باجى ياسمن\r\nپنجم : دده بزم آرا\r\nو آنچه از اقوال آنها بدست بيايد ، نهايت وثوق دارد و محل اعتماد است ؛ و به غير از اين پنج نفر علماى بسيارى نيز هستند كه ذكر آنها موجب طول كلام مىشود . بدان كه هرزنى كه سنى داشته باشد و پيرى و خرافت او را دريافته باشد ، ديگران به افعال او\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nوثوق تمام دارند و هرزنى كه خلاف فرموده ايشان كند ، آثم و گناهكار باشد .\r\nباب اول : در بيان غسل و وضو و تيمم\r\nباب دوم : در بيان نماز\r\nباب سوم : در بيان روزه\r\nباب چهارم : در بيان نكاح\r\nباب پنجم : در بيان احكام شب زفاف\r\nباب ششم : در بيان احكام و اعمال زاييدن زنان و ادعيه وارده دربارهء زائو\r\nباب هفتم : در بيان حمام رفتن\r\nباب هشتم : در بيان سازها و افعال آنها\r\nباب نهم : در بيان معاشرت زنان با شوهران خود\r\nباب دهم : در بيان مطبوخاتى كه به نذر واجب مىشود\r\nباب يازدهم : در بيان تعويذ « 12 » به جهت چشم زخم\r\nباب دوازدهم : در بيان محرم و نامحرم\r\nباب سيزدهم : در بيان استجابت دعا\r\n\r\n\r\n","description":"","footnote":"\r\n( 12 ) - دعايى كه نوشته به گردن يا بازو بندند تا دفع چشم زخم و بلا كند .\r\n","page_name":" 17 ","page_number":17},
  {"content":"\r\n\r\nباب چهاردهم : در بيان آمدن مهمان\r\nباب پانزدهم : در بيان صيغه خواهر خواندگى\r\nباب شانزدهم : در بيان چيزهايى كه بعد از خواهر خواندگى براى يكديگر مىفرستند\r\nخاتمه : در بيان ادعيه و اذكار متفرقه و آداب كثير المنفعه .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nباب اول در بيان وضو و غسل و تيمم\r\nبدان كه اجماع فتواى زنان است كه وضو و غسل واجب است مگر در چند موضع :\r\nوقتى كه دست را حنا و نگار « 13 » بسته باشند يا ابرو گذاشته باشند ، يا زرك « 14 » بر ابرو چسبانيده باشند ؛ در اين صورت ترك وضو و غسل واجب مىشود .\r\nو اكثر علما مذكور ، نگار را تا سه روز ساقط مىدانند و مىگويند .\r\nبىبى شاه زينب تا پنج روز يا شش روز وضو را ساقط مىداند ، و همچنان قبل از بستن نگار تا هفت روز وضو بسازند ، حرام است و بعضى هم مكروه دانسته‌اند .\r\n\r\n\r\n","description":"","footnote":"\r\n( 13 ) - نقشى كه از حنا بر دست و پاى محبوب كنند .\r\n( 14 ) - يكى از هفت آرايه زنان قديم . ميرزا صادق خان اميرى فراهانى ( اديب الممالك ) هرهفت را در اين دو بيت گرد آورده است :\r\n هفت پيرايه شد به روى بستان * كه از آن باغ حسن سيراب است\r\nوسمه و سرمه و نگار و خجك * زرك و غازه و سفيدآب است \r\n","page_name":" 19 ","page_number":19},
  {"content":"\r\n\r\nاما غسل ، هرگاه زنى جاريه « 15 » در خانه داشته باشد ، و كسى از خويشان زن هم ، حاضر نباشد كه از شوهر او مخبر باشد ، و زن شوهر را امين نداند كه مبادا به حمام رود ، شوهرش با جاريه مقاربت نمايد ، در اين صورت ترك غسل كند تا مانع رفع شود .\r\nكلثوم ننه تا يك هفته را جايز دانسته ، و برخى بيشتر ، و بعضى كمتر گفته‌اند ، و باجى ياسمن تا يك ماه هم اجازه داده ، ولى با او در اين قول ، كسى موافقت ننموده ، و قول اول به احتياط اقرب است .\r\nو ديگر هرگاه ، لنگ زن پاره يا كهنه باشد ، و شوهرش وعده كرده بگيرد ، مادامى كه نگرفته است غسل ساقط مىباشد ، و اين قول اجماعى است .\r\nاما خاله جان آقا و دده بزم آرا گفته‌اند :\r\nكه اگر زن برادر شوهرش ، كه او را جارى گويند ، لنگ نو داشته باشد ، و شوهر براى او نگيرد ، مادامى كه شوهرش لنگ نگرفته باشد ، غسل از او ساقط است ، و هرگاه غسل كند ، فعل حرامى كرده باشد ؛ و برخى مكروه دانسته‌اند .\r\n\r\n\r\n","description":"","footnote":"\r\n( 15 ) - كنيزك .\r\n","page_name":" 20 ","page_number":20},
  {"content":"\r\n\r\nو ديگر هرگاه مرد ، اجرت حمام زن را ندهد ، و بيرون رود ، غسل از آن زن ساقط است ، هرچند مدت بگذرد ؛ و جمعى ، تا سه روز قائل شده‌اند ، و دده بزم آرا گفته كه :\r\nاگر زن اطمينان دارد كه بعد شوهر اجرت را خواهد داد ، جايز است از خود بدهد و غسل كند ، بعد از شوهر بگيرد .\r\nكسى در اين قول با او موافقت ننموده ، و اين قول خالى از اشكال نيست .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\nباب دوم در بيان اوقاتى كه نماز ساقط و ترك آن واجب است :\r\nاول : در شب‌هاى عروسى .\r\nدوم : در حضور ساززن و نقاره‌چى .\r\nسوم : وقتى كه زن خويشان خود را در حمام ببيند ، لازم است كه ترك نماز كند ، و حالات شوهر را به خويشان گويد .\r\nچهارم : روزى كه به موعظه شنيدن رفته باشد .\r\nپنجم : روزى كه جامهء نو پوشيده باشد و ترسد كه خرد و ضايع شود ، در اين صورت ، خاله جان آقا ترديد دارد و گفته : كه ترك نماز مستحب است نه واجب ، و اين قول ، خالى از قوه نيست .\r\nششم : روزى كه زن ، زينت عيد كرده باشد ؛ يا به عروسى رفته ، يا زنى كه شوهرش در سفر مانده باشد . و اين قول ، اجماعى است .\r\nو در چند جاى ديگر هم وجوب ترك نماز را نوشته‌اند ، كه چون سندش ضعيف بود و اختلاف داشت ، ايراد نشد .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nباب سوم در بيان روزه\r\nبدان كه زنان را چندين روزه مىباشد كه به آن روزه ، به مطلب خود مىرسند :\r\nاول : روزهء مرتضى على ، و آداب آن اين است كه بايد حرف نزند ، و از جهت افطار ، به خانه‌ها رفته ، گدايى كند . به اين نحو كه به در خانه‌ها قاشق بزند ، و با دست در نكوبد ، و از وجه گدايى ، برنج و ماست و خرما بخرد ، و در وقت عصر ، پا برهنه ، از همان اجناس گدايى ، چلويى طبخ كرده و شب به آنها افطار كند .\r\nكلثوم ننه و باجى ياسمن را اعتقاد آن است كه ، قاشق را به غربال بزند ، و اين احوط « 16 » مىباشد ؛ و دده بزم آرا گفته : اولى آن است كه روزه را ، روز دوشنبه بگيرد و اين قول ، اقوى است .\r\nدوم : روزه هفدهم ماه رجب ، و آن تا ظهر است ، و ظهر بايد افطار به قند و كنجد كند . و بىبى شاه زينب گفته كه كنجد و قند از پول گدايى گرفته شود .\r\n\r\n\r\n","description":"","footnote":"\r\n( 16 ) - به احتياط نزديكتر .\r\n","page_name":" 23 ","page_number":23},
  {"content":"\r\n\r\nسوم : ايضا روزهء مرتضى على است ، و آداب آن اين است كه ، از هفت خانه ، آب چاه بياورد و با آن آب ، افطار كند و دو ركعت نماز نيز بگذارد .\r\nو بىبى شاه زينب گفته كه : بايد از وجه گدايى ، شمع و يك كوزه بگيرد ، و كلثوم ننه شمع را مستحب مىداند ، و اين مسئله ، در وجوب و استحباب اختلافى دارد ، و خاله جان آقا گفته كه :\r\nاين روزه را دختر نذر كند ، و بگيرد ، كه به شوهر برود ، و بر سر او زن ديگر - كه به اصطلاح هوو گويند - نكند و حاجت او برآورده شود . و بىبى شاه زينب و دده بزم آرا و كلثوم ننه گفته‌اند كه :\r\nاز جهت گشادن بخت دختران و زود به شوهر رفتن ايشان ، به مناره مشهور ك . . . برنجى « 17 » رفته بگويند :\r\n\r\n\r\n","description":"","footnote":"\r\n( 17 ) - شاردن در سفرنامه خود ، دربارهء اين مناره و چگونگى توسل زبان عصر صفوى را چنين گزارش كرده است : مناره اين مسجد [ مسجد محله سيد احمديان 
  ] مناره ته برنجى نام دارد زيرا پايين آن را صفحات برنجى پوشانده‌اند . زنان تازه شوى كرده و زنان سترون به اين مسجد اعتقاد زياد دارند و در اين‌جا مراسمى كاملا خرافى و موهوم و خنده‌آور به جا مىآورند بدينسان كه بستگان زن عقيم پس از اين كه چادرش را بر سرش افكندند ، افسار اسبى را به سرش مىبندند و به مسجد مىآورند در دست زن يك جاروى نو ، و يك ظرف سفال نو ، پر از گردو دهند و زن را بدين صورت بر فراز مناره ته برنجى مىبرند ، او به هنگام بالا رفتن بايد روى هرپله\r\n","page_name":" 24 ","page_number":24},
  {"content":"\r\n\r\n اى منارك ك . . . برنجى * حرفيت مىزنم ز من نرنجى\r\nميون من دسته مىخواد * مرد كمر بسته مىخواد \r\n* * * بعضى برآنند كه بايد گردكانى را روى پله گذارد ، و با مقعد خود بشكند ، و كلثوم ننه مىگويد :\r\nكه بايد با طرف راست مقعد بشكند ، و ايضا كلثوم ننه گفته : اگر دختر سرين « 18 » پر گوشت داشته باشد ، و نتواند گردكان را بشكند ، بايد تخته بر روى گردكان گذارد و مقعد خود را بر تخته زند كه به استعانت تخته ، گردكان را بشكند ، و اين خالى از قوه نيست .\r\n\r\n\r\n","description":"","footnote":"\r\nيك گردو بشكند ، مغزش را در ظرف سفالين و پوستش را روى همين پله بريزد ، و در وقت پايين آمدن از فراز مناره ، يكايك پله‌ها را جارو كند ، و پس از اين كه فرود آمد ، جارو و ظرف را به محراب مسجد مىبرد . مغز گردوها را با كشمش مخلوط مىكند و در گوشهء چادر خويش جايى دهد ، و به سوى خانه روان مىشود و در راه به مردانى كه مىرسند ، و از آنها خوشش مىآيد ، از آن گردو و كشمش ، تعارف و خواهش مىكند كه آن را به خورند ، زنان سترون بر اين باورند كه اجراى اين مراسم . . . شفابخش نازايى است .\r\nسفرنامه شاردن ، ج 4 ، ص 1486 .\r\n( 18 ) - كفل .\r\n","page_name":" 25 ","page_number":25},
  {"content":"\r\n\r\n\r\nباب چهارم در بيان نكاح\r\nواجب است تمام بندها را بگشايد ، حتى بند زير جامه ، و طشتى سرنگون گذارده در زير آن چراغى بسوزاند ، از روغن طعام ؛ و دختر بر روى زين بنشيند ، و باجى ياسمن گفته :\r\nهرگاه زين يافت نشود ، بالشى گذارد و روى آن نشيند ، و قدرى نبات بر بند ازار خود گذارد ؛ و بىبى شاه زينب آن را واجب و ديگران مستحب مىدانند ؛ و كلثوم ننه گفته كه ، هل نيز در ميان دست خود بگيرد ، و خاله جان آقا گفته كه آن نباتى كه بر بند ازار گذاشته ، در وقت بيرون آوردن ، به دست خود به دهن داماد گذارد ، كه در نظر داماد بسيار شيرين مىنمايد ، و اين قول ، خالى از قوه نيست .\r\nو ديگر چادرى كه داماد آورده در وقت عقد ، بايد بر سر عروس انداخت .\r\nو جميع علما اتفاق دارند كه هيچيك از لباس‌هاى عروس نبايد گره داشته باشد ، زيرا كه گره به كارش مىافتد ؛ و دده بزم آرا گفته :\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nكه عروس در وقت عقد ، بر آينه نظر كند ؛ و خاله جان آقا گفته كه :\r\nدر وقت عقد ، مستحب است كه تخم مرغ ، عروس به دست خود بگيرد ، در وقت برخاستن رو به قبله ، آن تخم مرغ را به ديوار زند ؛ و كلثوم ننه اين را اسراف مىداند .\r\nو خاله جان آقا ذكر كرده كه ، هردخترى كه خواهد بختش باز شود ، ابريشم سبزى به سوزن كشيده و در وقت عقد بستن عروس ؛ آن سوزن را فروكند در چادر عروس ، و بعد بردارد و بر سر خود زند كه مجرّب است .\r\nو ديگر ، دختران مادامى كه به شوهر نرفته باشند ، نوره كشيدن مكروه است ؛ و باجى ياسمن گفته كه : دختر بايد ازالهء مو را ، به بند انداختن بكند ؛ و دده بزم آرا ، به سوزانيدن قائل است .\r\nو بىبى شاه زينب گفته كه :\r\nزايل كردن مو مكروه است قبل از شوهر كردن ، هرچند صد ساله باشد ، و مويش يك چارك باشد ، اما كسى با او موافقت ننموده .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nو ديگر از مسائل مهمهء عروسى آن است كه ، در موقع حمام بردن ، عروس را لغلغه « 19 » بمالند ، كه بدن و ف . . . نرم و نازك باشد كه مناسب اين مقام شاعر گفته :\r\n ز ضرب لغلغه از بس كه بد صاف * ز سينه بوسه مىغلطيد تا ناف \r\nاجزاى لغلغه از اين قرارند :\r\nكتيراى سفيد و گل خطمى و عرق بنفشه و عنبر .\r\nباجى ياسمن گفته : كه داخل كردن مشك واجب است ، و بعضى مستحب مىدانند ، و بعضى مكروه مىدانند .\r\nو ديگر ، بند انداختن دختران و گريستن ايشان را ، كلثوم ننه مستحب مىداند ، و بعضى مكروه مىدانند ، و بعضى واجب ، و اين قول ، اقوى است .\r\nو اعتقاد اكثر علماست كه ، دختران در موقعى كه خانه هستند ، در باب شوهر كردن خود ، بايد دعا كنند حاجتشان برآورده مىشود ، و در وقت آمدن دلاله « 20 » ، زينت كردن و در پشت كار\r\n\r\n\r\n","description":"","footnote":"\r\n( 19 ) - يا لخلخه ؛ تركيبى است از عطريات مختلف مانند مشك و عنبر و كافور و نظاير آن .\r\n( 20 ) - زنى كه براى دختران ترشيده و زنان بيوه شوهر ، و براى مردان زن پيدا كند .\r\n","page_name":" 28 ","page_number":28},
  {"content":"\r\n\r\nنشستن ، كه بند « 21 » خود را بر دلاله ظاهر سازند ، واجب است ؛ و بىبى شاه زينب پشت كار نشستن را مستحب دانسته ، و اين قول ، به احتياط اقرب است .\r\n\r\n\r\n","description":"","footnote":"\r\n( 21 ) - هنر و فن كه اكنون فند گويند .\r\n","page_name":" 29 ","page_number":29},
  {"content":"\r\n\r\n\r\nباب پنجم در بيان احكام شب زفاف\r\nبدان كه گريستن عروس و مادرش ، در شب عروسى واجب است ؛ و داماد هم به تمامى زنهايى كه در آن خانه هستند ، محرم است .\r\nو دده بزم آرا گفته :\r\nداماد با هرزنى ملاعبت و دستبازى « 22 » كند ، مىتواند كرد ؛ و باجى ياسمن و يا ساير علما ، آمدن مادر عروس را به خانه داماد در شب عروسى ، فعل حرام مىدانند .\r\nو واجب است كه عروس و داماد در شب زفاف ، پاى راست را بر پشت پاى يكديگر گذارند ، و هريك پيشتر گذارد ، از ديگرى ساقط مىشود .\r\nو كلثوم ننه گفته :\r\nكه اگر شوهر مقدم دارد ، بر عروس غالب آيد ؛ اگر عروس مقدم دارد ، بر شوهر غالب آيد . اين امر تجربه شده است ، و اگر كسى عمدا ترك كند ، ترك يكى از فرايض كرده باشد ، و آثم است ،\r\n\r\n\r\n","description":"","footnote":"\r\n( 22 ) - ملاعبت . شوخى كردن مرد با زن .\r\n","page_name":" 30 ","page_number":30},
  {"content":"\r\n\r\nو اگر سهوا فراموش كرده باشد ، قضا كند ، هرچند مدتى گذشته باشد .\r\nو ديگر واجب است كه در موقع آوردن عروس ، شمع عروسى در جلو روى عروس باشد ، و بيش از يك ذرع و يك چارك فاصله نباشد ؛ و خاله جان آقا ، تا سه ذرع تجويز كرده ؛ و نقاره و سرنا و كسانى را كه از عقب عروس مىآيند ، بىبى شاه زينب و خاله جان آقا و كلثوم ننه ، واجب مىدانند .\r\nو اهل خانهء عروس را با داماد بايد شربت بدهند ؛ و كلثوم ننه واجب مىداند ، باجى ياسمن گفته كه عروس را در خانهء خودش ، مادر يا خواهر يا دلاله تعليم كند ، كه با شوهر حرف نزند ، و چيزى نخورد ، تا شوهر چند چيز به او ببخشد و يا به گردن گيرد ؛ و اين را به اصطلاح دندان گلى « 23 » گويند ، و هيچ‌يك از علما در اين باب اختلاف نكرده‌اند .\r\nو هرگاه شب زفاف باران آيد ، باجى ياسمن را اعتقاد آنست كه عروس ، ته ديگ خورده است .\r\n\r\n\r\n","description":"","footnote":"\r\n( 23 ) - رونماى داماد به عروس در شب زفاف .\r\n","page_name":" 31 ","page_number":31},
  {"content":"\r\n\r\nو ديگر نبات به دهن يكديگر ريختن ، عروس و داماد را واجب است ، و از شيرينكارىهاست ، و در آينه نظر كردن بر هر دو واجب است .\r\nو بىبى شاه زينب گفته :\r\nكه نقل بر سر آنها ريختن از واجبات است ، و نيز واجب است كه آن زنانى كه حاضرند ، نقل را از سر آنان بربايند ، و اين را به اصطلاح گشايش گويند .\r\nو خاله جان آقا گفته كه :\r\nاگر نقل بر سر منديل « 24 » داماد مانده باشد ، هركه آن را بردارد و به جهت مطلبى بخورد ، البته مرادش برآورده شود .\r\nو دايره زدن واجب است و خواندن زنان به صداى بلند كه :\r\nبادابادا ، خانوم مبارك بادا\r\nامشب چه شب است ؟ شب وصال است امشب\r\nاين خانه پر از شمع و چراغست امشب\r\nآقا مبارك بادا ، خانم مبارك بادا ، جانم مبارك بادا . . . « 25 » تا آخر ، اجماعى علماست ، و اين تصنيف واجب است خواندن .\r\n\r\n\r\n","description":"","footnote":"\r\n( 24 ) - عمامه ، دستار .\r\n( 25 ) - در نسخه چاپ مشهد چنين آمده است .\r\n","page_name":" 32 ","page_number":32},
  {"content":"\r\n\r\nديگر رختخواب داماد و عروس را بايد زنى بيندازد كه نيك بخت باشد ، يعنى هوو نداشته باشد ، و دو شوهر نكرده باشد ، و شوهر دوست باشد .\r\nو نيز واجب است همهء زن‌هاى حاضر ، در پشت در و پنجره‌هاى اطاق عروس و داماد بنشينند ، و حركات و اقوال آنها را ببينند و بشنوند ، و بعد از آن در وقت نماز ، نماز را ترك نمايند ، و آنچه را ديده و شنيده‌اند ، به يكديگر بگويند و بشنوند و بخندند كه ثواب بسيار دارد .\r\nو نيز واجب است عروس را به مجلس درآورند ، و دايره زنند و رقص كنند و همان ابيات را بخوانند ، و اگر در شب ، مقاربت واقع شده باشد و عروس باكره باشد ؛ خونى كه از بكارت او آمده ، كه زنان آن را در عرف ، نشان گويند ، به سينى گذارند و به نظر حاضرين رسانند ، تا عروس و منسوبانش سرخ رو شوند ، و الا از لته حيض كمتر شوند .\r\n\r\n\r\n","description":"","footnote":"\r\nبادا بادا بادا ، خانم مبارك بادا\r\nامشب چه شب است ، شب وصال است\r\nاين خانه پر از چراغ و لاله است .\r\n","page_name":" 33 ","page_number":33},
  {"content":"\r\n\r\nو خاله جان آقا گفته كه بهتر آنست ، كه آن سينى از نقره باشد ، و كلثوم ننه گفته كه اگر مقدور باشد ، از طلا بهتر است .\r\nو ديگر واجب است كه در آن روز ، هل و گلاب به عروس دهند ، كه اول پسر زايد ، و اين قول ، قوتى دارد .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nباب ششم در بيان احكام و اعمال زاييدن زنان و ادعيه وارده دربارهء زائو\r\nبدان كه وقتى زن را درد گيرد و دير زايد ، و دير فرزند از او متولد شود ، طريقهء معالجه آن است كه ، ماما خطاب كند به طفل ، و اشاره به ف . . . زائو كند و بگويد :\r\nرخت براى تو دوخته‌اند ، و آب به جهت شستن تو گرم كرده‌اند ، چيزى باقى ندارى ، زود بيرون بيا ، و اين مجرب است .\r\nو وقتى كه وضع حمل شود ، زائو را به رختخواب بخوابانند ، و طفل را نزد او بر زمين بگذارند ، و تا شش روز زائو را سفيدآب به روى بمالند و ميل « 26 » كشند ، و خال بر ابرو گذارند .\r\nو بايد رختخواب زائو سرخ نباشد ، زيرا كه آل ، ضرر مى رساند و براى دفع ضرر آل ، ماما بايد شمشير برهنه در دست گرفته ، چهار طرف اطاق را با سر شمشير خط بكشد و در وقت خط كشيدن بگويد :\r\n خش مىكشم ، خش مىكشم \r\n\r\n\r\n","description":"","footnote":"\r\n( 26 ) - آلتى چوبى يا فلزى كه به وسيلهء آن سرمه و توتيا به چشم كشند ؛ چوب سرمه كش .\r\n","page_name":" 35 ","page_number":35},
  {"content":"\r\n\r\n خش‌هاى خش خش مىكشم \r\nو به زائو در رختخواب بگويد : دورت را خش كشيدم ، و بايد البته خش بگويد نه خط ، زيرا كه آل ضرر مىرساند .\r\nو دده بزم آرا گفته كه شمشير برهنه را بالاى سر زائو بگذارند تا روز حمام رفتن ، و اين مجرب است به جهت دفع آل .\r\nو در باب تركيب آل ، علما به اتفاق معتقدند كه :\r\nاو به شكل زنى است ضعيف اندام و ضعيف صورت ، و موى سرخ دراز دارد و بينى او از گل است ، چنان كه كلثوم ننه در وصف او گفته :\r\n آل بشناختن بود مشكل * گيس او سرخ و بينىاش از گل\r\nگر ببينى بگير بينى او * تا ز زائو جگر ندزدد و دل \r\nاز آنجا كه اين ملعون مىآيد و جگر زائو را مىدزدد و از آب مىگذراند ، اكثر علما گفته‌اند :\r\nمادامى كه از آب نگذشته باشد ، علاج آن ممكن است ، و اين قسم مىتوان كرد كه ، اسبى بياورند و در دامن زائو جو ريخته ، اسب بخورد ، و اگر به آب رسانيده باشد ، ديگر علاج پذير نيست .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nطفل شش شب بايد روى زمين بخوابد و مادرش شب هفتم بايد او را به گهواره گذارد ، و آن شب را ، شب خير گويند ، و بايد شيرينى و خشكبار حاضر كنند ، و ماما دست بچه را با دستمال بر پشت سرش ببندد و اشياء مذكوره را كه به اصطلاح توشه گويند ، به بچه بخوراند ، و اين عبارت را به حضار بگويد :\r\n- بگير بچه را !\r\nو يكى بچه را از دست ماما گرفته به ديگرى گويد :\r\n- بچه را بستان !\r\nبعد از آن بگويد :\r\nخدا نگاه دارد .\r\nو بچه را بگيرد .\r\nو به قول دده بزم آرا هريك از زنان حاضر بايد چيزى به ماما بدهند ، و لو يك سوزن و سنجاق هم باشد .\r\nو خاله جان آقا گفته كه : بايد ماما گردكانى را در بالاى گهواره بشكند ، و در حين شكستن ، رو به طفل كرده بگويد كه : اگر صدايى مىشود ، نترس ، و اگر پدر و مادر نزاع كنند ، نترس ، و اگر سگ و كلاغ با هم صدا كنند ، نترس .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nو ديگر زائو را وقتى كه به حمام مىبرند ، گردكانى را زائو بايد خود بشكند ، و اين خالى از قوت نيست .\r\nو سه عدد پياز يا پنج عدد در وقت زائيدن يا خوابانيدن نزد او بگذارند ، و بايد پيازها را به ميخ آهن بكشند و در روز حمام رفتن ، بايد زائو پيازها را از سيخ برآورده ، به آب روان اندازد .\r\nو دده بزم آرا گفته :\r\nكه مغز آن گردكان را كه زائو به پاى خود شكسته بخورد ، براى درد دندان بسيار نافع است .\r\nو بعد از آنكه به حمام بروند ، بايد كه در سر حمام ، سازنده حاضر نمايند و چراغان كنند ، و اكثر ، اين را مستحب مىدانند و بعضى واجب مىدانند .\r\nباجى ياسمن گفته كه :\r\nقاووت « 27 » نيز زائو بايد بخورد ، و كلثوم ننه گفته كه :\r\nاين قاووت بايد از نخود و قند باشد ، و باجى ياسمن از چيز ديگر نيز ، تجويز كرده .\r\n\r\n\r\n","description":"","footnote":"\r\n( 27 ) - مخلوط آرد حبوبات بو داده با شيرينى خشك ، نرمهء آرد نخودچى كه با قند نرم مخلوط كنند .\r\n","page_name":" 38 ","page_number":38},
  {"content":"\r\n\r\nو بعد از آنكه زائو را از حمام بيرون آوردند ، بايد كه سفيدى تخم مرغ را تمام برآرند ، و نبات و دارچين و هل را سائيده ، بر روى او پاشيده ، زائو از آن بخورد ، و بعضى هفت عدد گفته‌اند ، و تا نه دانه هم گفته‌اند ؛ و آن كسانى كه با زائو هستند مستحب است كه هركدام يك عدد يا بيشتر بخورند .\r\nو دده بزم آرا گفته كه :\r\nهرگاه از شمع عروسى چيزى باقى مانده باشد در سر حمام سوزانيدن مستحب است و جمعى گفته‌اند : واجب است .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nباب هفتم در بيان حمام رفتن\r\nبدان كه اكثر علماى زنان گويند كه : ستر عورت پيش ، واجب نيست بلكه كشف آن واجب است ؛ و جمعى را عقيده اين است كه بايد دو طرف باز باشد .\r\nو باجى ياسمن گفته :\r\nاگر زن لنگ نو داشته باشد بايد ببندد ، و در وقت صابون زدن خصوصا نوره ماليدن ، بايد لنگ بردارد .\r\nو پاره‌اى از علما اين امر را واجب و برخى مستحب مىدانند ، اجمالا ترك نشود .\r\nو ديگر در وقت نوره كشيدن ، بايد زن‌ها دور هم حلقه زنند و كشف عورت نموده ، مشغول شوند و اختلاط « 28 » نمايند .\r\nو كلثوم ننه گويد :\r\nبايد حرفى كه ما بين زن و شوهر ايشان گذشته ، بگويند .\r\nاما مأكولاتى كه در حمام بايد خورده شود :\r\n\r\n\r\n","description":"","footnote":"\r\n( 28 ) - گفتگو كردن .\r\n","page_name":" 40 ","page_number":40},
  {"content":"\r\n\r\nزردك و ترب را واجب دانسته‌اند ؛ و خاله جان آقا گفته كه :\r\nخوردن ترشاله « 29 » در حمام از جهت رفع درد سر نافع است ، و باجى ياسمن گفته كه :\r\nخوردن كوكو و شامى و ماهى كه از شب مانده باشد ، سنت مؤكد است ، و خيار خوردن را نيز تجويز كرده‌اند ، و برخى ديگر خوردن آلوچه و نارنج و خربزه و هندوانه را موجب ثواب مىدانند .\r\n\r\n\r\n","description":"","footnote":"\r\n( 29 ) - هرخوردنى كه ترش مزه باشد ؛ برگهء زرد آلوى خشك .\r\n","page_name":" 41 ","page_number":41},
  {"content":"\r\n\r\n\r\nباب هشتم در بيان سازها و افعال آنها\r\nبدان كه دايره زدن ثواب عظيم دارد خصوصا چهل حلقه ، و هر چه وسيع‌تر باشد ثوابش بيشتر است . و هيچ‌يك از علما اختلاف نكرده‌اند . و واجب است كه در هرخانه دايره بوده باشد و اگر نباشد ، كلثوم ننه گفته كه :\r\nدر عوض در و پنجره و كرسى و سينى مىتوان زد ، و اگر هيچ‌يك از اينها يافت نشود هردو دست را بر هم زنند ، و اين خالى از قوه نيست .\r\nبدان كه سيزدهم صفر ، و چهارشنبه آخر صفر كه در اصطلاح چهارشنبه سورى گويند ، واجب است زدن سازها ، چون اين دو روز بلاى بسيار از آسمان نازل مىشود ؛ به سبب زدن سازها ، رفع بلا مىشود .\r\nو در عروسىها و عيدها و حنابندان‌ها و در وقت آمدن سفرى « 30 » ، و متولد شدن فرزند ، در اين اوقات زدن ساز واجب است . و در ساير اوقات مستحب است .\r\n\r\n\r\n","description":"","footnote":"\r\n( 30 ) - مسافر .\r\n","page_name":" 42 ","page_number":42},
  {"content":"\r\n\r\nدر وقت آمدن نقاره‌چى ، واجب است كه نقاره بزنند ، كه بدون نقاره ، شگون ندارد كه نقاره‌چى از خانه بيرون رود .\r\nو خاله جان آقا گفته :\r\nواجب است كه همهء زنان به در خانه روند ، و اگر زنى در نماز باشد ، واجب است كه قطع نماز كند .\r\nو باجى ياسمن گفته كه :\r\nبايد زنان بر نقاره‌چى سلام كنند ، و اين مستحب است .\r\nو اما گريختن از نقاره‌چى ، مذموم است به اعتقاد باجى ياسمن و دده بزم آرا ، و اين قول ، خالى از قوه نيست .\r\nكلثوم ننه گفته كه :\r\nدر وقت غروب آفتاب ، نقاره مستحب است كه بكوبند ، و باجى ياسمن واجب دانسته ، و اين اجماعى علماست كه هرگاه زنى ابتدا به كارى كرده باشد و صداى نقاره‌چى بشنود ، بهشت بر او واجب گردد .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nباب نهم در بيان معاشرت زنان با شوهران خود\r\nبدان كه زن وقتى از شوهر راضى شود ، كه زن ديگر نگيرد ، و در شب و روز با او صحبت بدارد ، و هرچه او را امر كند به زودى انجام دهد ، و هروقت از خانه بيرون رود ، چيزى از براى او خريد كند و بياورد .\r\nو بىبى شاه زينب گفته كه :\r\nهرگاه زن از خانه بيرون رود ، مرد منع نكند .\r\nو دده بزم آرا گفته است كه :\r\nبايد پول به زنان داد به جهت آجيل ايشان ، و هرگاه مرد ندهد ، زن خرده دخلى « 31 » كند ، گناهى نكرده است .\r\nو اجماعى علماست كه عروس بايد با مادر شوهر و خواهر شوهر و زن برادر شوهر كه جارى يا - ياد - گويند ؛ دشمنى نمايد ، و همچنين آنها ، و اگر هم در دل با هم دوست باشند ، در ظاهر با هم دشمنى بكنند ، كه از جمله واجبات است .\r\nو بىبى شاه زينب گفته كه :\r\n\r\n\r\n","description":"","footnote":"\r\n( 31 ) - از سر خرج ( خانه و . . . ) زدن و به جيب خود ريختن .\r\n","page_name":" 44 ","page_number":44},
  {"content":"\r\n\r\nعروس بايد هرچه مادر شوهر گويد ، بر خلاف رفتار نمايد ، و مادر شوهر هميشه شكوه عروس را به پسر كند ، و زن بايد كه هر چه بتواند ، افترا به خواهر شوهر بندد .\r\nو كلثوم ننه گفته :\r\nهرگاه ما بين آنها نزاع واقع شود ، بايد كه اعضاى يكديگر را به دندان بگيرند ، و در نهايت شدت و غضب بكنند ، خصوصا گوشت ف . . . يكديگر را اگر بتوانند بگيرند بسيار ثواب دارد ، و اين را در لغت ، زنان لقمه گويند .\r\nو نيز واجب است كه اگر ف . . . زن صدمه خورده است ، در وقت جماع ، به شوهر تقصير را به گردن خواهرش گذارد ، كه با خواهرش كمتر محبت و مهربانى كند ، شايد به اين سبب كمتر به خانهء او آيد . و اين قول ، قوتى دارد .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\nباب دهم در بيان مطبوخاتى كه به نذر ، واجب مىشود\r\nاول : سمنو « 32 » ، بدان كه در وجه تسميه سمنو اختلاف است :\r\nبىبى شاه زينب و خاله جان آقا را اعتقاد آن است كه : س وقتى سمنو را وضع كرده‌اند ، سى من آرد و يك من گندم بوده است ، و آن دو نفر قائلند ، سه منو است كه از كثرت استعمال ، سمنو شده است ، چنان كه در رسالهء جداگانه متن و حاشيه ، تصريح نموده‌اند .\r\nكلثوم ننه گفته :\r\nكه سى من آرد و يك من گندم ، معلوم نيست ، و اين سمنو بدون « ى » واقع شده است . و وجه تسميه آن ، آنست كه چون مصالح و اجزاى آن سه چيز است ، كه آن آرد و آب و گندم باشد ؛ از اين جهت سمنو گفته شده است .\r\nو بعضى بحث كرده‌اند كه پنج چيز است ، و گردو و بادام نيز دارد ، و بعضى گفته‌اند : دو چيز ، وقتى كه واضع وضع كرده بود ، ندانسته ، بلكه در آخر تصرف كرده‌اند ، و ظاهرا اين قول ، اصح است .\r\n\r\n\r\n","description":"","footnote":"\r\n( 32 ) - نوعى شيرينى كه معمولا در هفت سين نوروز گذارند . و نيز به نذر آن‌كه پسر بزايند يا بخت دخترشان باز شود ؛ سمنو بار مىكردند .\r\n","page_name":" 46 ","page_number":46},
  {"content":"\r\n\r\nو جميع علما را اعتقاد آن است كه ، از اعاظم نذورات ، چهار چيز است :\r\nاول : سمنو ، و در هروقت مىشود پخت .\r\nدوم : شله زرد « 33 » ، و آن را بايد در ماه محرم پخت ، گرچه برخى عقيده به تعيين وقت ندارند ، و به اجماع علما هروقت بخواهند ، توانند پخت .\r\nسوم : حلواى سوهان ، كه از سمنو پخته مىشود .\r\nو كلثوم ننه گفته كه :\r\nبه بعضى مىافتد ، خوب است ، و به بعضى نمىافتد ، بد است .\r\nچهارم : آش شله قلمكار « 34 » ، و آن نيز مشهور است و احتياج به ذكر ندارد .\r\n\r\n\r\n","description":"","footnote":"\r\n( 33 ) - نوعى غذا ، براى تهيه آن از برنج ، روغن ، شكر ، مغز بادام ، زعفران و گلاب استفاده مىشود .\r\n( 34 ) - نوعى غذا ، جهت تهيه\r\nآن از برنج ، عدس ، لوبيا ، نخود ، ماش ، پياز ، گوشت و سبزى استفاده مىگردد .\r\n","page_name":" 47 ","page_number":47},
  {"content":"\r\n\r\n\r\nباب يازدهم در بيان تعويذ و چشم زخم\r\nاول : مهره‌هاى كبود ، كه خوش رنگ باشد .\r\nدوم : شاخ آهو .\r\nسوم : ناخن پلنگ ، و كلثوم ننه گفته كه :\r\nآن شاخ بايد به نقره گرفته شود\r\nچهارم : مهرهء سفيد ، كه آن را ك . . . گربه « 35 » گويند ، به اصطلاح زنان ؛ و اين عظيم‌تر است .\r\nپنجم : نفس حمار ، و به قول اصح بايد كوچكتر باشد از خرما خرك ، و بعضى گفته‌اند كه : هرچه بزرگتر باشد بهتر است .\r\nششم : پارچهء كبود ، كه به اتفاق جميع علما از جملهء تعويذات جليله است ، و خاله جان آقا گفته كه : بايد پارچه كبود را در روز چهارشنبه پيش چشم بر بندد .\r\nهفتم : بابا غورى ، كه آن هم مهره است ، و اين قول احوط است .\r\n\r\n\r\n","description":"","footnote":"\r\n( 35 ) - مهره‌اى است كه گويا از بقاياى جانوران دريايى و نرم تنان به دست آيد و آن را در جزء نظر قربانى ، براى جلوگيرى از چشم زدن ، به كودكان مىآويزند .\r\n","page_name":" 48 ","page_number":48},
  {"content":"\r\n\r\nو از اين مقوله بسيار است كه ذكر آنها موجب تطويل كلام است . و بعضى ، پنبهء چهل رنگ گفته‌اند ؛ و كلثوم ننه گفته كه :\r\nاين پارچه پنبه‌اى بايد ، هريك از جايى باشد ، و لازم است كه از كسى گرفته باشند ، كه داغ فرزند نديده باشد ، و فرزندش مانده باشد ، و اين قول قوتى دارد .\r\nهشتم : اسپند سوزانيدن ، بهتر آن است كه در غروب آفتاب باشد ، و اكثر علما قائلند كه بايد شنبه خريده شود ، و اين احوط است .\r\nو بىبى شاه زينب گفته كه :\r\nهرگاه خواهند اثرش بيشتر باشد ، به در دكان عطارى روند و بگويند : اسپند دارى ؟ چون گويد : بلى ، از آنجا بگذرند و در جاى ديگر رفته ، بگيرند ، و اين احوط است .\r\nو آداب سوزانيدن اسپند آن است كه ، اگر شب جمعه بسوزانند بهتر است ، به اعتبار اين‌كه تمام بيمارىها رفع مىشود . و اگر بر كف پا بمالند ، براى هرعلت ، آن علت زايل گردد .\r\nو در وقت سوزانيدن بگويند :\r\nبتركد چشم حساد و حسود ، بر افتد منافق و جهود . و بعد از آن ، اسم دشمنان خود را كه دانند بگويند . و از سياهى اسپند ، بعد\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nاز آن‌كه سوخته باشد ، بايد بر كف پا و دست و سر بينى ايشان كشيده شود ، كه تأثير عظيم دارد .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nباب دوازدهم در بيان اقسام محرم و نامحرم\r\nكسانى كه نامحرمند :\r\nاول : عمامه به سر ، اگرچه كوچك و كمتر از پانزده سال داشته باشد ؛ ولى عمامه هرچه بزرگتر باشد ، صاحب آن بيشتر نامحرم است .\r\nو طالبان علم : در هرلباسى باشند .\r\nديگر ، علما ، پيش نمازان و خدام مساجد و روضه‌خوان و واعظ و تاجر و كسانى كه به حج رفته باشند .\r\nديگر ، مؤذن .\r\nو واجب است اين چند طايفه ، اگر محرم نسبى هم هستند ، مانند : شوهر يا پسر خود و عمو يا پسر برادر و پسر خواهر و دايى و حتى شوهر خود ، زن از آنها بگريزد و اجتناب نمايد و الا گناه كرده است .\r\nاما آنان كه محرمند :\r\nيهودى ، يراق فروش ، سبزى فروش ، زردك فروش ، بزاز ، پنبه عوض كن ، طبيب ، رمال ، دعانويس ، جادوگر ، مطرب ، نقاره‌چى ، سرناچى ، عمله ، كلاه بسر ، گلوبندفروش .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nو دده بزم آرا فرمايد كه :\r\nاگر يهودى يراق فروش باشد ، و اتفاقا او دعانويس هم باشد ؛ به اندازه‌اى محرم است كه ، تا هم فيها خالدون ! ! و اجتناب از او فعل حرام ، و جزء گناهان كبيره مىباشد ، بلكه اين مرد ، اگر به خانه وارد شود ، بايد احترامات او را به جا و حاجتش را برآورد .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nباب سيزدهم در بيان استجابت دعاى نان\r\nدر چند وقت دعاى ايشان مستجاب مىشود :\r\nاول : در وقت زدن نقاره ، هيچ‌دعايى رد نمىشود ، و اين دعا را بخوانند :\r\nتوكلوا على غير اللّه ان كنتم فاسقين ، و ان تسمعون حرف الشيطان فاسجدوا لبقره إن كنتم ساجدين ، و أوصيكم به ترك الصلوه .\r\nو أكل الصوم ان كنتم سامعين ، تشتغلو الضرب الدف و الدنبك ان كنتم عاقلين ، اللهم انى استلك بل سئلت غيرك ان يعقد لسان زوجى و زوجهء أخيه و أمه و أبيه و أخته و مواليه ، و أن يحفظنى من شر جميع أعدائى ، سيما ما ذكر اسمهم ، و أن يضيق أسافل أعضائى ، و أن يقذف محبتى فى قلب زوجى ، و اذا مات يبلغنى فى ساعته و فاته ، استجب دعائى به حق أعدائك التنبلين البيعارين البيكارين يا أصمّ السامعين ! !\r\nدوم : در وقت زدن هرساز ، خواه سرنا باشد و خواه كمانچه و امثال اينها ؛ و باجى ياسمن گفته : كه وقت سوتك زدن البته دعا مستجاب است ، و اين خالى از قوه نيست .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nسوم : در وقت باز كردن ديگ حليم و سمنو و آش برگ و برگ ريختن در ديگ ، و باجى ياسمن گفته :\r\nكه در وقت گندم ريختن نيز ، هيچ‌دعا رد نمىشود .\r\nچهارم : در وقت حنا بستن عروس ، باجى ياسمن گفته و دده بزم آرا نيز قائل است كه : دعا رد ندارد .\r\nپنجم : وقت خواب رفتن .\r\nششم : وقت ختنه كردن پسران ، باجى ياسمن گفته كه :\r\nوقتى كه دلاك تيغ مىزند ، و ذكر طفل را مىبرد ، هيچ‌دعا رد نمىشود ، به خصوص دعاى دخترانى كه هنوز شوهر نرفته باشند .\r\nهفتم : در شب زفاف ، بايد كه دور هم بنشينند ، و حرف‌هاى شيرين در ميان آورند ، كه باعث خشنودى مادر عروس شود ، بعد دعا كنند كه مستجاب مىشود .\r\nهشتم : وقت ميوه بستن ، بايد روزى كه انگور يا خربزه مىبندند ، بگويند كه : خربزه گرفتيم براى خرجى خانه ، و آن خربزه و انگور را به سلامت بخورند .\r\nنهم : وقت جا كردن آذوقه ساليانه است ، بايد كه آش عدس بپزند ، كه باعث تبرك است .\r\nدهم : وقت عقد بستن و وقت تولد فرزند .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\nباب چهاردهم در بيان آمدن مهمان به خانه و بيرون رفتن و متعلقات آن\r\nبدان كه اجماع علما بر اين متفقند كه در شب چهارشنبه نبايد به خانه مهمان برد ، و در شب جمعه نبايد گذاشت كه مهمان از خانه بيرون آيد ؛ زيرا كه در شب چهارشنبه درد بد و آفت‌ها به خانه مىآورد ، و در شب جمعه ، هرگاه بيرون رود بركت و رزق و ثواب ، بيرون مىرود .\r\nو بىبى شاه زينب و دده بزم آرا را اعتقاد آن است كه : سابق بر اين دستور چنين بوده ، اما ما مسئله را چنين يافتيم كه ، در شب يكشنبه مهمان به خانه نبرند ، و اگر در شب شنبه كسى مهمان شود ، شب يكشنبه را نماند ، و البته مىرود و بعد برمىگردد .\r\nو مهمان تا سه روز اختيار با خودش مىباشد ، و منت بر صاحب خانه ندارد ، و بعد از سه روز ، هرروز كه مىگذرد منت مهمان بر صاحب خانه است .\r\nو مدت مهمان بودن از يك هفته كمتر ، و از يك ماه بيشتر نيست .\r\nو بايد هرزنى كه به مهمانى مىرود ، تمام اطفال خود را همراه ببرد ، حتى طفل شيرخوار و دايه‌اش را نيز ببرد .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nو قول بعضى از علما اين است كه ، هرگاه در شب چهارشنبه كسى به شب‌نشينى برود و خواهد كه برگردد ، يك دانه سنجاق به زبان گيرد ، و به خانه ميزبان ، به جاى خود اندازد .\r\nو در وقت چيز خوردن ، مهمان هرچند كه سير شده باشد ؛ بر ميزبان واجب است كه لقمه‌هاى بزرگ گرفته ، و به ياد هريك از خويشان او كه به خانه مانده‌اند ، و حاضر نيستند بدهد ؛ و ايشان را در سر سفره ياد كند ، كه جاى فلان خالى است .\r\nو بر مهمان واجب است كه در وقت چيز خوردن ، به يك دفعه چيز نخورد ، بلكه قدرى بخورد و تأمل نمايد ، و ميزبان او را قسم دهد به جان شوهر و فرزندان كه چيز بخور ، و او مضايقه نمايد و كم‌كم خورد .\r\nو ديگر چون مهمان در جايى باشد ، و صاحب خانه با حلال خود مقاربت كند ، بر مهمان واجب است كه از صاحب خانه چيزى بگيرد بخورد ، مثل : حلويّات و نبات و خشكبار ، و اين را به اصطلاح زنان ، سلطان حقى مىگويند .\r\nو بر ميزبان واجب است كه از براى مهمان ، خربزه و هندوانه و انار و سيب يا حلويّات بياورد ، و چون مهمان به خانهء خود رود ،\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nواجب است كه جا خالى « 36 » بفرستند ، مثل : هل و ميخك و غير آن ، جا خالى را فرداى آن شب بفرستند .\r\nو بىبى شاه زينب گفته كه : يك روز بعد از رفتن مهمان ، احوط است .\r\nو باجى ياسمن گفته كه : در جا خالى فرستادن ، كوتاهى احوط است .\r\nو باجى ياسمن گفته كه :\r\nدر جا خالى فرستادن كوتاهى نكند ، كه از گناهان كبيره است .\r\nو هركس ترك نكند جا خالى فرستادن مهمان را ؛ خداوند خير و بركت به او مىدهد .\r\nو اجماعى علماست كه عروس سى ساله را هم بايد ، جا خالى فرستاد .\r\n\r\n\r\n","description":"","footnote":"\r\n( 36 ) - جا خالى ، آنچه به رسم هديه فرستند كسى را كه از جايى رفته است .\r\n","page_name":" 57 ","page_number":57},
  {"content":"\r\n\r\n\r\nباب پانزدهم در بيان صيغه خواهر خواندگى\r\nجميع علما اتفاق دارند كه بايد زن خواهر خوانده‌اى « 37 » داشته باشد ، و اگر كسى بميرد و خواهر خوانده نداشته باشد ، چگونه اميد بهشت داشته باشد .\r\nو كسى كه خواهر خوانده داشته ، و تمام اوقاتش را صرف آن كند ، در قيامت براى او حساب نخواهد بود ، و او را بىحساب داخل بهشت كنند .\r\nو بىبى شاه زينب گفته كه :\r\nاگر عمدا ترك كند آثم و گناهكار خواهد بود ، و بر دين يهودى و نصرانى خواهد مرد ، و اين قول ، نهايت قوت دارد .\r\nدر بيان روز صيغه خواهر خواندگى :\r\nاجماعى علماست كه اين امر بايد روز عيد غدير واقع شود ، و در غير اين روز درست نيست ، و بايد در يكى از امام‌زاده‌ها خوانده شود ، و زدن دايره در آن وقت واجب است ، و نيز شربت بايد بدهند .\r\n\r\n\r\n","description":"","footnote":"\r\n( 37 ) - دختر يا زنى كه شخص او را به خواهرى پذيرفته باشد .\r\n","page_name":" 58 ","page_number":58},
  {"content":"\r\n\r\nو كيفيت خواهر خواندگى به فتواى كلثوم ننه اين است كه يكى بگويد :\r\nبه حق شاه خيبر گير .\r\nو ديگرى بگويد :\r\nخدايا ، مطلب ما را بر آور و بپذير .\r\nو ديگران ، به نحو ديگر گفته‌اند .\r\nو در اين باب اختلافى دارند ، اما اين اقوى است .\r\nو چند دستمالى كه بايد خواهر خوانده‌ها داشته باشد ، به اجماع علما چهارده دستمال است :\r\nاول : دستمال غمزه‌بند ، و طريق بستن آن اين است كه بايد بر پيشانى و دست راست بندد .\r\nدوم : دستمال عشوه‌بند ، و طريق بستن آن است كه بر يك طرف سر ، كج بسته شود .\r\nسوم : دستمال زلف‌بند ، و طريق بستن آن اين است كه يك طرف پيشانى و يك طرف زلف را بگيرد .\r\nچهارم : دستمال يكه شاخ ، كه سر دستمال را به سر بند كرده و سر ديگرش را به دوش انداخته دارد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nپنجم : دستمال چكى چكى ، كه بايد در آن روز آن را از زير ذقن « 38 » برده ، سرهاى آن را پشت سر ، بند نمايد .\r\nششم : دستمال زناربند ، كه بايد آن را از پشت گردن در پيش سر كرده ، گره زنند .\r\nهفتم : دستمال بال‌بند ، كه بايد آن را روى بازو بندد .\r\nهشتم : دستمال داغ‌بند ، كه بايد آن را ما بين دست و مرفق « 39 » بندد .\r\nنهم : دستمال مكن مرگ ما ، كه بايد آن را به پشت دست بندد به نحوى كه انگشت بزرگ را نگيرد .\r\nدهم : دستمال حقه‌بند ، و طريق بستن آن اين است كه بايد بر ران ، بر روى زير جامه بندد .\r\nيازدهم : دستمال سرخاب پيچ .\r\nدوازدهم : دستمال آجيل‌بند ، كه بايد در مهمانىها داشته باشد به جهت تنقل بستن .\r\nسيزدهم : دستمال فرق‌بند .\r\nچهاردهم : دستمال مزه‌بند .\r\n\r\n\r\n","description":"","footnote":"\r\n( 38 ) - چانه .\r\n( 39 ) - آرنج .\r\n","page_name":" 60 ","page_number":60},
  {"content":"\r\n\r\nبدان كه هرگاه دو زن بخواهند خواهر خوانده بشنود ، بدون ديدن يكديگر ، اول زن معتبرى كه بايد نهايت اعتماد بر او داشته باشند ، كه او را در اصطلاح پا سبز « 40 » گويند ، و عروس چك ، از موم سازند ، و كلثوم ننه گويد :\r\nعروس چك ، در اصل عروس كوچك بوده ، كه از كثرت استعمال عروس چك شده ، و ساير علما گفته‌اند : اين كاف كاف تصغير است ، مانند : پسرك و دخترك و غلامك - و بايد خوان پوشى ، در نهايت زينت ، با يك خوان شيرينى درست كرده ، و عروس چك را بر روى خوان نشانده ، از براى آن‌كه مىخواهد ، با او خواهر خوانده شود ، بفرستد .\r\nو اگر آن كس خواهد كه خواهر خوانده شود ؛ بايد يك كجك نقره ، كه آن را در اصطلاح زنان گلوبند نامند ، بر سر عروس چك بيندازد ، و پا سبز را نيز خلعت دهد ؛ و كلثوم ننه گفته :\r\nلؤلؤ زربفت نيز كافى است ، و بعضى گفته‌اند كه : رخت ساده نيز كفايت مىكند ، و قول اول ، اقوى است .\r\n\r\n\r\n","description":"","footnote":"\r\n( 40 ) - ميانجى ، دلال .\r\n","page_name":" 61 ","page_number":61},
  {"content":"\r\n\r\nو هرگاه چنين رد و بدل شد ، معنى رضايت طرفين است ، و اگر هم طرف نخواهد كه خواهر خوانده شود ، چادر سياه بر سر عروس چك كرده ، پس مىفرستد .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nباب شانزدهم در بيان چيزهايى كه بعد از خواهر خواندگى براى يكديگر فرستند\r\nو ذكر همه آنها باعث طول كلام مىشود ؛ آن چه را علماى خمسه در آن اختلاف نداشته‌اند ، ما ذكر مىكنيم ، و آنها از اين قرار است :\r\nهل درست ، يعنى حلم دارم .\r\nهل باز ، يعنى هلاكم .\r\nهل يك طرف پوست كنده ، يعنى از حلم پاره پاره شدم .\r\nميخك ، يعنى كبابم .\r\nدارچينى لوله ، يعنى قربانت شوم .\r\nدارچينى باز كرده ، يعنى بيمارم ، چكنم ؟\r\nجوز درست ، يعنى من از توام ، هيچ‌غم مخور .\r\nجوز يك طرف سائيده ، يعنى درد و ضعف دارم ، اين را ماليده‌ام ، تو هم بمال .\r\nنبات ، يعنى در چشم من شيرينى .\r\nصندل ، يعنى همه وقت مىبويمت .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nشيشه ، يعنى دل من از دست تو نازك شده است .\r\nعناب ، يعنى :\r\n عناب لب لعل ترا قند توان گفت * چيزى كه به جايى نرسد چند توان گفت \r\nزعفران ، يعنى :\r\n زردم كردى چو زعفران سوده * تا چند خورم غم ترا بيهوده \r\nانچوچك « 41 » ، يعنى لعنت بر تو !\r\nفندق شور نكرده ، يعنى غم ترا خورده و مىخورم .\r\nفندق شور ، يعنى سرا پا داغ ترا به دل دارم .\r\nفندق سر داغ كرده ، يعنى آتش بر سرم افتاده است در طلب تو .\r\nفندق ك . . . پهلو داغ ، يعنى چنان‌كه آتشم بر دل زدى آتش بر ك . . . بيفتد .\r\nبادام پوست كنده ، در اين باب نيز بيتى گفته‌اند :\r\n بادام سپيد سر برآورده ز پوست * عالم خبر است من ترا دارم دوست \r\n\r\n\r\n","description":"","footnote":"\r\n( 41 ) - يا انجكك ، درختى كه در ايران در جنگل‌هاى خشك فارس و كوه‌هاى بختيارى و لرستان وجود دارد . دانهء آن شبيه به دانهء امرود و مغز آن سفيد است و آن را خورند .\r\n","page_name":" 64 ","page_number":64},
  {"content":"\r\n\r\nگاه ، نيز بيتى گفته‌اند :\r\n تكيه بر ديوار دارم همچو كاه از دست تو * بر در و ديوار بنويسيم كه آه از دست تو \r\nتير و كمان كه مىسازند هم نظمى گفته‌اند :\r\n عاشق كردى مرا به بازى بازى * استاد شدى تو و كمان مىسازى\r\nخواهى كه به يك شست دو تيراندازى * من نرد نيم به ششدرم اندازى \r\nزغال ، يعنى دشمن رو سياه شود .\r\nموم ، يعنى از غمت مثل موم شدم .\r\nكاغذ سرخ ، كلثوم ننه گفته :\r\n برايت مىنويسم نامه‌اى از بس كه خون گريم * تو گويى كاغذ مكتوب من رنگ حنا دارد \r\nكاغذ زرد ، نيز گفته‌اند : اين زردى رنگ از فراق تو شده .\r\nمرد نيز ، از براى زن ، به اعتقاد كلثوم ننه ، اگر تنگ طلا بفرستد ، اين معنى را دارد :\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n تو كه از تنگ طلا مى مىخورى * سر سرناى مرا كى مىخورى \r\n\r\nخاتمه در بيان ادعيه و اذكار متفرقه و آداب كثير المنفعه\r\nاجماعى علماست كه در شب چهارشنبه سورى بايد ظرفى مانند : سبو و كوزه را پر از آب كرده ، وقت غروب آفتاب ، از بام به كوچه اندازند ، كه رفع بلا مىكند .\r\nكلثوم ننه گفته كه :\r\nدر وقت بردن ظرف ، به عقب نگاه نكنند ، كه بلا برمىگردد .\r\nو بعد قدرى آتش روى آن ريزند ، و بعد مقدار كمى پول سياه ، پائين اندازند ، و آن پول بايد باشد ، تا فقير بردارد .\r\nو باجى ياسمن گفته كه :\r\nدر روز عيد بابا شجاع الدين ، چنگال « 42 » خوردن ثواب عظيم دارد ، و اگر روز سه‌شنبه يا چهارشنبه يا جمعه ، اول ماه واقع شود ،\r\n\r\n\r\n","description":"","footnote":"\r\n( 42 ) - يا چنگالى ، نان گرمى كه با روغن و شيرينى ، در يكديگر ماليده باشند .\r\n","page_name":" 66 ","page_number":66},
  {"content":"\r\n\r\nهركه در آن ماه بميرد ، بايد يك لنگه كفش خودش را با او در قبر گذارند ، كه در آن ماه ، كسى از اقوامش نميرد .\r\nديگر از ضروريات كه از جهت زود بر آمدن مطلب است ؛ دوازده فتيله را در بيست و هفتم ماه رمضان ، بايد روشن نمايند .\r\nخاله جان آقا گفته كه :\r\nاگر خروسى ، در غير وقت بخواند ، بايد او را كشت ، زيرا كه اگر او را نكشند ، صاحبش مىميرد ، و اين قول خالى از قوه نيست .\r\nو اجماعى علماست و واجب است زنان را كه ، در كوچه‌ها و بازارها هرجا كه تعزيه باشد بروند ، بلكه گفته‌اند :\r\nواى به حال زنى كه تعزيه تا يك فرسخى باشد ، و او نرود . و اگر زن حامله ، در تعزيه و يا روضه ، وضع حملش شود ، قدم آن فرزند مبارك است ، و نام او را رمضان بايد گذاشت .\r\nدده بزم آرا گفته :\r\nهرگاه زنى بخواهد فال بگيرد ، در شب چهارشنبه بر سر راه بنشيند ، كليد دو دندانه را بر زمين گذارد ، و هرمطلب كه خواهد نيت كند ، به حرف كسى كه از آن جا عبور مىنمايد ، گوش دهد ، و نتيجه را از حرف او معلوم كند .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nو اگر مهمان آيد ، در همان ساعت كه وارد مىشود ، آرد برنج حلوا كند ، و به مهمان بدهد ؛ و بىبى شاه زينب گفته :\r\nكه بر پشت بام برآيد و فرياد كند كه :\r\nمهمان عزيز آمده ، چه خوردش بدهم ؟ هرچه گويند ، بدهد ، كه بسيار مجرب است .\r\nچنان‌كه ميان زنان مشهور است كه ، كسى فرياد زد كه : ك . . .\r\nخر ، آن را به بيمار داد ، در حال ، صحت يابد .\r\nو ديگر جاروب كردن خانه ؛ تا مهمان در خانه است ، جاروب كردن حرام است ، و در شب و روز سه‌شنبه و چهارشنبه هم ، جاروب كردن فعل حرام است .\r\nو كلثوم ننه گفته كه :\r\nبايد سه روز از ايام هفته جاروب نكنند ، كه در آن سال مورچه به اطاق و خانه مىافتد .\r\nباجى ياسمن گفته كه :\r\nبر هرزنى واجب است كه هفته‌اى يك مرتبه ، و اگر ممكن نشود ، ماهى يك مرتبه ، و اگر باز هم استطاعت نداشته باشد ، سالى\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nيك مرتبه ، سمنو بپزد ، و اگر كسى ترك كند ، مرتد « 43 » ، و اگر العياذ باللّه كسى ، در اين امر عقيدهء سستى داشته باشد ، در حكم كفر او ، تأملى نيست .\r\nو وارد شده :\r\nأترجو رحمهء اللّه إمراهء تاركهء الطبخ السمنو ، و كان لها استطاعهء طبخه ، فلا فلاح لها فى الدارين الى يوم القيمه .\r\nو نيز ديگر احاديث در اين باب بسيار ديده شده اما به همين مختصر اكتفا شد .\r\nباجى ياسمن و خاله جان آقا گفته‌اند ، و سايرين هم اختلاف ندارند كه :\r\nاگر زنى فندق سمنو را با خود دارد ، ايمن شود از جميع بلايا .\r\nو انچوچك را بايد به دست بكشند ؛ بر خلاف تخم خربزه ، كه بايد به دندان بكشند .\r\nو در وقت تخمه خوردن ، بايد تعارف يكديگر كنند ، و اگر تخمه را با نخود خام بكوبند ، و بخورند ، ثواب عظيم دارد ، و مغز گردو را با مويز بخورد . و همچنين آش را با قاشق ، و پلو را با\r\n\r\n\r\n","description":"","footnote":"\r\n( 43 ) - آن‌كه از دين حقيقى برگشته باشد .\r\n","page_name":" 69 ","page_number":69},
  {"content":"\r\n\r\nپنجه ، و هندوانه و خربزه را با دندان ، و ترب را با نمك ، و عسل را با روغن ، و سير را با ماست ، و يخنى « 44 » را با ترشى ، و كشك را با نعنا ، و زردك را پخته بخورد .\r\nتمت\r\n\r\n\r\n\r\n","description":"","footnote":"\r\n( 44 ) - گوشت پخته شدهء گرم و سرد . نوعى خوراك شبيه آبگوشت و آن را از گوشت‌هاى چرب سازند . قديم در تهران پختن و خوردن يخنى رواج داشت و در سر هرگذر دكان‌هاى يخنىپزى ديده مىشد .\r\n","page_name":" 70 ","page_number":70}
  ]