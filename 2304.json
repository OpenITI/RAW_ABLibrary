[
  {"content":"\r\nالمراثي بلسان أهل هذا العصر على الطريقة المعروفة بالنعي\r\nللشيخ محمد نصار العراقي رحمه الله تعالى\r\nالكون اظلم ايعج الخيل واغبر * أو شع ابلمعة الأنصار وازهر\r\nاحتوف هايجة أو ما تعرف الذل * اشلون إلي يعرينه أو هاج مشبل\r\nتلوى دون عزها لوية الصل * ابزاغوره أو نفج علموت الأحمر\r\nكل لماع مدرع يشع للناس * وجهه والدرع والسيف والطاس\r\nمتبسم امشرعب ناشر الرأس * كفو بالموت دون احسين مستر\r\nاشچم حران من رمحه ايتطاير * تقول الموت من سيفه ايتگاطر\r\nما والله گرب ليه أو تجاسر * عكوبسها أو ضل بالكون يذكر\r\nاحلولك من لفت ذيچ المشاهير * احلول الموت وحلول المغاوير\r\nاظلم الكون بس لمع الغدادير * تشع ووجوهها بالكون تزهر\r\nلو صاح الحريب اورجوا الزان * ما والله ضل بالكون حران\r\nتغدى اگرومها شي شفت غزلان * ابمرتعها أسباع الزور تفتر\r\nگضو حق العليهم دون الخيام * أولا خلوا خوات احسين تنضام\r\nلما طاحوا تفايض منهم الهام * تهاووا مثل مهوى النجم من حر\r\nعلى الأنصار يا گلبي تفطر\r\nتهاووا مثل مهوى النجم من خر\r\n","description":"","footnote":"","page_name":" 1 ","page_number":1},
  {"content":"\r\nهذا الرمح بفاوده تثنه * أو هذا بيه للنشاب رنه\r\nأو هذا الخيل صدره رضرضنه * أو هذا أو ذاك بالهندي اموذر\r\nهووا ما بين من گطعوا وريده * وقع رأسه أو بين اطارت أيده\r\nأو بين امشبح ابرميه شديده * أو بين اصار للنشاب مكور\r\nأو يلي الروس شالوها على الزان * أو لعبت خيلهم علجثث ميدان\r\nنجوم اتموج من دمها ابغدران * نوب تطفح أو نوب تغور\r\nركب غوجه أو تعن احسين ليها * لگاها بس جثث ومسلبيها\r\nصب الدمع وتلهف عليها * أو گال احتسب عند الله واصبر\r\nوي احسين ما ضل بلمخيم * غير أولاد اخوه وولاد مسلم\r\nوولاده وخوته أو لدة العم * وغير أولاد عبد الله بن جعفر\r\nاويلي من الأنصار الخيم تصفر\r\nبس أولاد هاشم نجم تزهر\r\nالكل شبان ما منها لبخنده * اختط الشعر لا والله أو جده\r\nأو بين أدرك ابلوغ أو بين بعده * أو بين البلمهد يلعوا ويفغر\r\nيويلي منتلا گوا عند الوداع * دروا ما بعد ملگى غير هساع\r\nغدا ماي الدمع ينچال بالصاع * أو ثگلى اگلوبها من العطش والحر\r\nهذا يشبك ابهذا أو يحبه * أو هذا ابگلب هذا يحط گلبه\r\n","description":"","footnote":"","page_name":" 2 ","page_number":2},
  {"content":"\r\nأو هذا دمعه ألهذا يصبه * أو هذا يشم خد هذا أو يصفر\r\nأو يلي غدت للشبان حنه * غدا هذا ألهذا يجرونه\r\nأو كل واحد لعد موته تمنه * ولا يبقى ألهذا اليوم الا گشر\r\nسبق للحرب عبد الله بن مسلم * امنتب من أبوه النفل والام\r\nشباب بن اهد عش مزراق من سم * تلوه أو نفج يقطر موت احمر\r\nابن مسلم لعند الحرب شمر\r\nشباب أو لا يخاف الموت مشهر\r\nاسم الله اعليه فرع بالذوايب * گمر لاچن أبليل الشعر غايب\r\nحاط الخيل ودعاها جنايت * أو خلاها امروج تموج بالبر\r\nيشع بسام والميدان مسود * أو رجف زانته والموت يرعد\r\nتنخه أو گال ولكم چي الهلحد * لراويكم اليوم الموت الأحمر\r\nابن هاشم أو شبل الليث معلوم * جربت والزمط ينعرف هليوم\r\nطفحها أو ذبها على الصمصوم * أو رد النبع بالهندي امكسر\r\nحر يخطف الزانات وتذيه * أو من ينصب الچفة الموت يلويه\r\nيجر سيفه والمگدر يشع بيه * أو خاف الموت من عنده أو كشر\r\nاجاه السهم بس تسمع رعيده * امنيشن قصته ابرميه شديده\r\nشگف عن الوجه ويلاه بيده * سمرها القصته أو خلاه يفغر\r\n","description":"","footnote":"","page_name":" 3 ","page_number":3},
  {"content":"\r\nيا گلبي لبن مسلم تفطر\r\nشباب أو مثل روح الطير منخر\r\nعجز ويلاه عن تحريك چفه * ايس من حياته أو گرب حتفه\r\nنفض ويلي عدوه اعليه شلفه * تكور مثل روح الطير من خر\r\nعزيز الروح بالتربان ممدود * أو دم السهم يجري فوق الخدود\r\nگمر لاچن ابدم أشرق أو بچيود * يوسفه عليه بالرملة امعفر\r\nشابچ تحت عج الخيل عينه * ما ينشاف بس تسمع ونينه\r\nيريد أحد يغمضله اعيونه * ايس واغرفت روحه امن الحر\r\nاشبيب والهنادي وزعنه * وابدم الشهادة غسلنه\r\nابعج الخيل ويلي چفننه * أو دفننه ابشعاع الشمس والحر\r\nنزلوا بعد ابن مسلم الشبان * تنخوا واسفروا لمطالق الزان\r\nحاسوا خيلها وشلوا الميدان * لما خروا تقول انجوم وتخر\r\nعلى الشبان يا گلبي تفطر\r\nتهاووا مثل مهوى النجم من خر\r\nبعدهم طلع طفل امن الصواوين * امطوق والتراچي أعلى الخدين\r\nيدير العين يسره أو نوب ايمين * طفل مدهوش يتلفت امذعر\r\nابچبده من لهيب العطش بورح * تراچيه على خده تطوطح\r\n","description":"","footnote":"","page_name":" 4 ","page_number":4},
  {"content":"\r\nعليه السهم يا ويلي تلولح * أبو ريدة وقع لا جدم أو وخر\r\nظلت شهربانه بس تولول * على التربان يا ويلي المدلل\r\nطوگه بفيض اوريده امبلل * فوق الرمل تحت الشمس والحر\r\nغدوا وسفه بني هاشم مطاعين * جميع أو موحشه منها الصواوين\r\nولا ناصر بگى منهم وي احسين * بس عباس والجاسم والأكبر\r\nأبو فاضل تلولح فوق الاشگر\r\nليث هاج من شيبه امعير\r\nنزل عباس يتمرضع بلحسين * يحب أيده أو جدم رجليه والعين\r\nتسايل بالمدامع على الخدين * لما حن أو بچكي احسين أو تحسر\r\nصاح احسين يا خويه يعباس * ينور العين يا تاجي على الرأس\r\nيخوي أنت الدرع والسيف والطاس * اشلون اتروح وانا ابگى امحير\r\nيخوي احسين يا زهرة آياتي * يخوي نحلت سكنه اعظامي\r\nدخليني أريد الحق عمامي * أريد الثار قلبي دم يفور\r\nيگله اوداعة الله يا عيوني * نيتكم أو حيدي تخلوني\r\nركب وارزم وگلهم تعرفوني * طليعة حيدر الليث المشكر\r\nتشعشع بالحرب عنده الحرب عيد * سم ابصاجعه أو طاحت امن رعيد\r\nيسحب السيف مبسم والنبل غيد * تتماوع أو عج الخيل عنبر\r\n","description":"","footnote":"","page_name":" 5 ","page_number":5},
  {"content":"\r\nعروس الحرب والعباس عريس * ايبتختر بين زفافه ملا بيس\r\nنكس وارعب اگلوب المداليس * أو طفحها كفوا نعمين وأكثر\r\nشمر فوگها أو خلا المداريع * ما تعرف رسنها امن المصاريع\r\nتهاوت واخلست بين المشاليع * تخف أرواحها من الموت الأحمر\r\nگلب يمنى الحرب من فوق يسراه * أو يسرى الحرب ذبها فوق يمناه\r\nلوى الجنحين فوق الگلب ولواه * عليهن والعزيز الروح من فر\r\nحرب عباس من صحه أو يعرفه * بيده السيف والبيرغ ابچفه\r\nأو بيده الصرع والگربه ابچتفه * مترهي تلولح على العسكر\r\nيحاچي النفس يا نفسي تهونين * كل الناس تغدى فدوة احسين\r\nالف وسفه يا خوي مالك امعين * تضل بعدي يبوسكنه امحير\r\nأبو فاضل ولى الشاطي أو حدر\r\nأو چبده من لهيب العطش فطر\r\nخالص الماي بس هيس اببرده * ترس چفه يروي عطش چبده\r\nتذكر لن اخوه احسين بعده * ذب الماي من چفه أو تحسر\r\nهذا الماي يجري بطون حيات * وضو گه گبل حدا حسين هيهات\r\nأظن طفله يويلي امن العطش مات * وظن موتي گرب والعمر گصر\r\nاشلون اشرب وخوي احسين عطشان * وسكنه والحرم وأطفال رضعان\r\n","description":"","footnote":"","page_name":" 6 ","page_number":6},
  {"content":"\r\nوظن گلب العليل التهب نيران * يريت الماي بعده لا حلا اومر\r\nهمته بس يوصل الماي لحسين * لا گا من أولا گمدن الچفين\r\nهمه أطفال موتى بالصواوين * عطاشا اگلوبهم تلهب من الحر\r\nطاح ايمين أبو فاضل والأيسر\r\nخطف جوده ابحلگه أو للخيم فر\r\nاجاه السهم للگربه أو فرآها * وگف يبچي أو سكنه ما نساها\r\nمواعد على أمية لحشاها * أو منها يستحي للخيم يسدر\r\nسمع حسين حسه ركب وارزم * غار على الخيم طلعها من الخيم\r\nرديمه أو شافه سابح ابدم * تخو صر فوق رأسه والدمع خر\r\nحط رأسه ابحضنه بگلب مرتاع * شاله أو تربه عباس بالگاع\r\nرد احسين رأسه ابگلب مرتاع * شاله اردود للتربان والحر\r\nيخوي العلم گلي وين اوديه * ينور العين دربي بيش اجديه\r\nحنا فوگه أو شمه اوشبچ أيديه * أو صاح احسين أخوي الله وأكبر\r\nيخوي انكسر ظهري أولا اگدرا گوم * صرت مركز يخوي الكل الهموم\r\nيخوي استوحدوني عگبلك الگوم * أولا واحد عليه بعد ينغر\r\nيخوي آمنين اجتني هالرميه * يخوي اساوگع بيتي عليه\r\nيخوي اساعدوي شمت بيه * وشوفنك يبو فاضل امطبر\r\n","description":"","footnote":"","page_name":" 7 ","page_number":7},
  {"content":"\r\nراد احسين شيله للصواوين * انتبه عباس لحسين أو زرق عين\r\nيگله اشرادتك ياخوي يحسين * يگله أريد اشيلنك وسدر\r\nيخوي احسين خليني ابمچاني * يگله ليش يا زهرة زماني\r\nيگله واعدت سكنة تراني * ابماي واستحي منها امن اسدر\r\nيخوي اشلون اشوفنها أبيا عين * لو جتني أو گالتلي الوعدوين\r\nدخليني أموت اهنا يحسين * يخوي المستحا من شيمة الحر\r\nگام احسين يبچي للصواوين * ينشف دمعته عن النساوين\r\nخاف لنهن يفگدن على احسين * أو يگلن له عليمن هالدمع خر\r\nأو يلي تلقته تبچي اسكينه * تگله عمي العباس وينه\r\nشرب ماي أو نسانا ما نسنه * العطش واقلوبنا تلهب امن الحر\r\nخرت دمعة احسين أو تنحب * أو قاللها أو نار القلب تلهب\r\nابشاطي العلگمي عمچ امترب * گضي فرت تصيح الله وأكبر\r\nشل اطرادها ابن احسين الأكبر\r\nأو خلى الخيل بالهامات تعثر\r\nامصيت هلهلت له الخيل لولاح * عليها أو صفگت له أطراف الا رماح\r\nاورگصت له السيوف ابروس الاقراح * أو فوق الطوس دگت ضرب الاگشر\r\nمن هاشم امنتب موش ملفوف * أبوه احسين بالميدان موصوف\r\n","description":"","footnote":"","page_name":" 8 ","page_number":8},
  {"content":"\r\nأو جده حيدر الكرار معروف * أو عمه الحسن والعباس الأزهر\r\nاهتز ابغيرة الله وافرع الرأس * تبارك بالوجه والدرع والطاس\r\nأو سيفه الشعشعاني المرهب الناس * أو بالخيل الطلايع ضيق البر\r\nاشچم حران من غدارته نس * مهو ابن احسين ضرب السيف اله أو بس\r\nابرمحه چم عجيد اصياح لبس * أو خلاها ابجماجمها تعثر\r\nتموج الخيل من يفتر عليها * چن الخيل عزراييل بيها\r\nذب هذا ورا أو هذا لديها * مساميها ورمحه يلحق الفر\r\nشباب ولا يهاب الموت طفاح * بسرج عالي طويل الظهر نفاح\r\nارضى السيف واطاشرحا الا رماح * أورد ايلوج بلسانه أو يفغر\r\nمض العطش بابن احسين الأكبر\r\nأو رد ايلوج بلسانه أو يفغر\r\nيصيح ابصوت فت گلبي أو شعبني * يبوي گوم ليه العطش ضرني\r\nيبوي درعي أو طاسي بهضني * يبوي أو نشفت ارياگي من الحر\r\nيبوي شربة أمية لچبدي * ايتگوى ورد للميدان وحدي\r\nيبوي فطر گلبي وحق جدي * العطش والشمس والميدان والحر\r\nيگله آمنين أجيب الماي يا ابني * مهو حچيك بهض حيلي أو شعبني\r\nأوفت روحي أو حمس چبدي أو لسلبني * يبوي استخلف الله العمر واصبر\r\n","description":"","footnote":"","page_name":" 9 ","page_number":9},
  {"content":"\r\nيگله والدمع بجري من امن العين * يبعدي أو بعد كل الناس يحسين\r\nتقلي اصبر أو قلبي صار نصين * اشلون اصبريبوي والصبر مر\r\nحن احسين ويلي أو سال دمعه * حنا ظهره على ابنه أو كسر ضلعه\r\nدار أيده على اطواگه يودعه * يشمه والعيون تسيسل محمر\r\nتسايل يا دمع لو داع الأكبر\r\nيگلبي ذوب لو داعه أو تفطر\r\nيويلي من تلاگوا عند الوداع * امشابك طول لمن هووا للقاع\r\nلاع ابن لبيه والابولاع * على ابنيه يويلي اوداع الاگشر\r\nيشم احسين خد ابنه أو يحبه * أو دمعه مثل دمع ابنه يصبه\r\nوالنار البگلب ابنه ابگلبه * يخفيها على ابنه أو نوب تظهر\r\nيگله والدمع بالعين دفاق * ابعبره امكسره وبقلب خفاق\r\nيبويه اوداعة الله هذا الفراق * يبويه اشبيدنه هذا المقدر\r\nيبويه للسيوف اسدر أو للزان * أو لوح ابغاربه وشلش الميدان\r\nيبويه اليوم مروحك للجنان * أو بالكوثر يبوي اليوم تفطر\r\nتحسر ويل گلبي اجذب ونه * أو من الماي آه انگطع ظنه\r\nعرف لن المنية دنت منه * خر دمعه أو للميدان سدر\r\nشبل احسين للميدان سدر\r\n","description":"","footnote":"","page_name":" 10 ","page_number":10},
  {"content":"\r\nاوخلى الخيل بالهامات تعثر\r\nسدر والكون شابچ زان واسيوف * نشاب أو نبل واسهام واحتوف\r\nما والله رجف گلبه امن الخوف * ولا وجهه من اشراگه تغير\r\nرد اسيوفها والنبل والزان * حطيبه والگروم اوجوه نسوان\r\nشبل طاوي أو نفچ من شيب غيلان * أو شاف الغنم بالمران تشتر\r\nهز غدارته أو ذب العمامة * نشر رأسه اسم الله على النشامة\r\nخز اگلوبها أو شرق الهامه * أو لف راياتها والسرب نشر\r\nروط زانته والموت بيها * أو صاح ارگابها أو حوم عليها\r\nيا مبعد أهاليها عليها * وين اتفر أو طير الموت يبحر\r\nعگب ما شرق الهامات والطاس * اجته ضربة العبدي على الرأس\r\nذبل وتواردوا بسيوفها الناس * شبك علمهر ويلي والمهر فر\r\nعلى ابن احسين يا گلبي تفطر\r\nشبك علمهر ويلي والمهر فر\r\nشبك علمهر لباله يوديه * لبوه احسين عن القوم يحميه\r\nاويلي المهر للعدوان فربيه * ووچب آه بموسط العسكر\r\nداروا بالسيوف عليه والزان * مثل چتال سبع المات فرحان\r\nعنى ابعيد البلا وليته العدوان * ارذال أو بالمعايب دوم تفخر\r\n","description":"","footnote":"","page_name":" 11 ","page_number":11},
  {"content":"\r\nهذا يگطع ابسيفه وريده * أو هذا بالخناجر فضل أيده\r\nأو هذا يغط من رمحه الحديده * انجاصرته وهو يعالج أو يفغر\r\nثگل بيه الطبر وتلوج روحه * اومحد عرف غير الله اجروحه\r\nدماياته على احصانه سفوحه * لما خر ابهناديها اموذر\r\nنده يحسين هذا الساع جدى * سگاني الماي واروى عطش چبدي\r\nيگول اسرع تراك اليوم عندي * اجاه ايصبح يا بني الله وأكبر\r\nويلي احسين صاح الله وأكبر\r\nيبوي ليش هلنومه ابها الحر\r\nگعد عنده أو شافه امغمض العين * ابدمه سابح امترب الخدين\r\nمتواصل طبر والرأس نصن * حنا ظهره على ابنيه أو تحسر\r\nيبويه گول منهو الشرق رأسك * ينور العين من خمد انفاسك\r\nيعگلي من نهب درعك أو طاسك * يروحي اشلون اشوفنك امطبر\r\nيبوي من عدل رأسك أو رجليك * أو من غمض اعيونك واسبل أيديك\r\nينور العين كل سيف وصل لبك * گطع گلي أو لعند احشاي سدر\r\nيبويه من سمع يمك ونيك * أو من شبحت عند الموت عينك\r\nللعشرين ما وصلن سننك * أو حاتفني عليك الدهر الاگشر\r\nاريدا مسح اجروحك وشم خدك * وحط صدري على صدرك ووسدك\r\n","description":"","footnote":"","page_name":" 12 ","page_number":12},
  {"content":"\r\nيبوي شوف لا جن حرم جدك * وحت زينب تصيح الله وأكبر\r\nاجت زينب تصيح الله وأكبر\r\nيعمه ليش ها النومه ابها الحر\r\nهوت فوگه تشم خده أو تحبه * أو تطبق طبرة الرأس أو تعصبه\r\nأو تسفر زيج ثوبه تجس گلبه * لگت دمه من افواده يفور\r\nيويلي ولولت واحنت ظهرها * تخمش اخدودها اوتحلج شعرها\r\nأو تدق ابراسها وتلطم صدرها * أو تنعى ابصوت طرگلب الصخر طر\r\nيشمس الگيض يليلهب وهجها * يبدر التم يلمطفي سرجها\r\nيسم الخيل يلمچثر مرجها * اشلون امن السرج تنشلع وتخر\r\nينجم اسهيل يلحامي الشرايع * يا جرناس يمعذب البراجع\r\nيشبل الموت يمسدر الگلابع * اشلون أمسيت للنشاب مكور\r\nردها احسين للصبوان بالهم * أو شاف الخيل دارت علمخيم\r\nاولن ابن الحسن جسام مرزم * يصبح ابصوت عالي الله وأكبر\r\nطلع جسام يصيح الله وأكبر\r\nدرخصني يعمي ما اگدر اصبر\r\nبس شافه شبق فوگه أو تباچوا * اختنگوا بالبواچي أو ماتحاچوا\r\nلمن غابت الروح أو تتاچوا * على التربان ويلي والوگت حر\r\n","description":"","footnote":"","page_name":" 13 ","page_number":13},
  {"content":"\r\nلما أبدت الروح ابعمه اوبيه * طلب جسام رخصه أو ما يخليه\r\nوقع ويلي يحب أيده ورجله * درخصني يعمي ما اگدر اصبر\r\nيگله ابگي لبن عمك تباريه * عليل أو ما بقي غير النفس بيه\r\nيعمي اخلافنا بلچن تسليه * وظن هيهات يتسلى ويستر\r\nتقلي اسدر يعمي للصواوين * امنقلك رادليها چذب يحسين\r\nأرد عنك دعلمني أبيا عين * اشوفنك على الرمضا امطبر\r\nيقله يا قمر بيتي يشعاع * يعمي اوداعة الله هذا الوداع\r\nركب وارزم وذبها موش مرتاع * شهاب أو يحرج الطاغي من يخر\r\nعرض للحرب جسام واشهر\r\nشهاب أو يحرج الطاغي من يخر\r\nجر السيف والزانه نكثها * أو طفح على الملزمومه أو فرثها\r\nجثث بالروس والروس ابجثثها * اسم الله عليه خلاها تمثر\r\nتبردق فوق مهره وقال يومي * أو قال لزانته على الخيل حومي\r\nرفها وگال للرايات گومى * عن دربي وصيري اتياه بالبر\r\nيخزعين الطليع وگال ثجل * ابظلمه والمذهب واج مشعل\r\nمن يلمح شعاع السيف يثول * حمام أو من يشوف الطير يصجر\r\nمن يدنى أو عزرايين بيده * غيث وبصواعجها رعيده\r\n","description":"","footnote":"","page_name":" 14 ","page_number":14},
  {"content":"\r\nگانوص أو تلولح على الصيده * ابظهر اشكر شمر قوشه امسفر\r\nانگص اشراك نعله اوقام يلويه * ولزدي بوك اجا والسيف مخبيه\r\nضرب رأسه أو جاسم مادري بيه * خر أو صاح يا عمي المشكر\r\nعلي ابن الحسن يا قلبي تفطر\r\nخر أو صاح يا عمي المشكر\r\nبس ما سمع حسه شر عبت بيه * چتل چتال جسام أو سدر ليه\r\nلقاه ايعالج أو يبحث ابرجليه * يلوج ابروحه أو دمه يفور\r\nبچاه أو ناداه يا جاسم اشبيدي * يريت السيف گبلك حز وريدي\r\nهان الكم تخلوني وحيدى * على اخيمي يعمي الخيل تفتر\r\nيعمي اشقالت من الطبر روحك * يجاسم ما تراويني اجروحك\r\nلوان أبقى يعمي چنت انوحك * ابقلب مثل الغضا وابد مع محمر\r\nحط احسين صدره ابصدر جسام * شبك فوگه أو شاله يم الخيام\r\nصدره ابصدر عمه أو خط بالجدام * بالتربان واحسين ايتعثر\r\nجابه أو مدده ما بين اخوته * بچا عدهم يويلي وهم موته\r\nبس ما سمعن النسوان صوته * اجت سكنه تصيح الله وأكبر\r\nاجت سكنه تصيح الله وأكبر\r\nيحاسم ليش هالنومه ابها الحر\r\n","description":"","footnote":"","page_name":" 15 ","page_number":15},
  {"content":"\r\nعسى ابعيد البلا خدك على القاع * يجاسم موش وگت الموت هساع\r\nجاسم يا ابن عمي لو أن تنباع * ابماي العين چنت اشريك يا حر\r\nعساهي ابرقبتك كل الخطية * تخليني غريبه واجنبيه\r\nيا جسام عرس اقشر عليه * عريس أو يزفونك امطبر\r\nامبارك بين سبعين الف جابوك * ابدال الشمع بالنشاب زفوك\r\nعن الحنه ابدم الرأس حنوك * على رأسك ملبس نبل ينثر\r\nيجاسم ريت هالطبرات بيه * يجاسم قوم ريت الموت ليه\r\nصدق رايح يجاسم هاي هيه * تخليني اون الليل واسهر\r\nاجت زينب أو دمع العين غدران * أو صدت للخيم نادت النسوان\r\nقومن جاي نلطم على الشبان * تهاووا مثل مهوى النجم من خر\r\nعلى الشبان يا قلبي تفطر\r\nتهاووا مثل مهوى النجم من خر\r\nفرن واحده تندب ولدها * أو وحده تندب اخوتها اوسعدها\r\nأو وحده للولي اتهمش انجدها * أو وحده اتصيح يا عمي المشكر\r\nيا شبان ينجوم المخيم * يبدور أشرقت ويلي اببحردم\r\nبالله يا هوى الغربي تنسم * بلچي اتفوخ عنهم جمرة الحر\r\nتذعذع يا عذيبي على الشبان * بالرسريس لا تنقل التربان\r\n","description":"","footnote":"","page_name":" 16 ","page_number":16},
  {"content":"\r\nتراهي اتبب من النشاب والزان * لا تعصف تهز الزان وتضر\r\nغديتوا طبق يا شبان واحسين * ظل أو حيد بس ايدير بالعين\r\nلمن شاف روحه ماله امعين * أو شاف الخيل على الصيوان تفتر\r\nلگف صلب العرج ملس الحديده * روطها أو غداها اعجود بيده\r\nخاض الموت چن الموت عيده * عبوس أو من يشوف الحرب يستر\r\nليش الموت الأحمر راغ واصفر\r\nاثاري احسين بالميدان يفتر\r\nحليف السيف والبيرغ وليفه * حلولك فوق رأسه بس رفيفه\r\nاشچم حران مدرع بس رجيفه * تسمعه والحرب بالسيف محتر\r\nمن يگحم على الليث ابعرينه * يجر يسراه والسيف ابيمينه\r\nمن يرگا على امتونه أو يهينه * يعيش أو بين اذان الموت يصفر\r\nدق بالگاع رجله أو غدت ظلمه * تموج أو يجف بيها فوق عزمه\r\nامروس ينضح الكترين سمه * تچف الناس كلها منه الشر\r\nاويلي من وقف دون الخواتين * ينادي من يجاهد دون الحسين\r\nطلع زين العباد امن الصواوين * يگوم ابشيمته أو بالمرض يعثر\r\nاويلي على العليل اطلع مصفر\r\nعليل أو مثل صل الرمل مصفر\r\n( 2 )\r\n","description":"","footnote":"","page_name":" 17 ","page_number":17},
  {"content":"\r\nيصبح ابصوت تجري بيه كل عين * يعمه اسلاح أجاهد دون الحسين\r\nيعمه بعد أبوي وجوهنا وين * وأم چلثوم من بعده تعثر\r\nاهنا يا ابني تكله دسدر اردود * ترى كلبي يعمه خزن اچبود\r\nاشوفك يا ابن أخويه أو لوعتي تزود * أو نار احسين بين احشاي تسعر\r\nصاح احسين يا أم چلثوم ودية * يخوي ابني شعب گلبي درديه\r\nمهو روحي ابهذا السيف لا فديه * أو نور العين ولفرگاه ما اگدر\r\nيبوي أنت الولي للناس بعدي * يبوي أنت البيدك حكم جدي\r\nيبوي الشوفتك فتتت چبدي * سدر ودموعه ابعينه تغرغر\r\nرده احسين للخيمه أو عينه * تسح ادموعها أو ينده اسكينه\r\nيبوي ابن ابوچ الطفل وينه * أودعه أو عبرته ابصدره تكسر\r\nطفل احسين ظامي والوگت حر\r\nاويلي امن العطش چبده تفطر\r\nتگله الطفل راح اللون عنه * يبويه ما بگت بالطفل ونه\r\nجف دمعه أو جف اللبن عنه * أو ظل يلوج بلسانه أو يفغر\r\nيبويه ما ابعيني دمع واسجيه * لو يرضى الموت بيه الساع لفديه\r\nيبوي شوف چي ساوى العطش بيه * يبويه امن العطش چبدي تفطر\r\nگامت شالته اوجت الوليها * فك اعوينته يبحر عليها\r\n","description":"","footnote":"","page_name":" 18 ","page_number":18},
  {"content":"\r\nتخيل جايبه ميه بديها * شاله احسين ودموعه تنثر\r\nگامت تستدير اعيون طفله * شبح عين لبوه اوعين لهله\r\nآيس شاف ميه ما حصله * رد غمض اعويناته أو سكر\r\nشمه أوجبه ابصدره أو خده * أو چبد احسين يابس مثل چبده\r\nيبويه ما بعد للعيش رده * أهو ايحاچيه اولن سهم المقدر\r\nطاخ الطفل للگاع أو تعفر\r\nأو دمه مثل ماي العين فجر\r\nتلگى احسين دم الطفل بيده * اشحال اليچتل ابحضنه وليده\r\nسال أو ترس چفه من وريده * اوذبه للسما أو للقاع ما خر\r\nاويلي من لفت سكنه تنادي * يبويه العطش ها الفت افوادي\r\nصدت لن أخوها الطفل غادي * يلولح رگبته أو دمه يفور\r\nيبويه ذاب چبدي أو چبدة أمه * دخليني أو دعنه وشمه\r\nيبويه ليش ما تسجيه دمه * بلچن چبدته تبرد امن الحر\r\nيخويه عون من حبك أو شمك * يخويه عون من راواك لمك\r\nلغسلنك يخويه ابفيض دمك * أو گبرك بالگلب يا خوي لحفر\r\nگام احسين يمشي يم الأنصار * وقف يمهم أو چبده امن العطش نار\r\nنده عباس خويه والدمع فار * يخويه گوم لينه الساع واحضر\r\n","description":"","footnote":"","page_name":" 19 ","page_number":19},
  {"content":"\r\nأبو فاضل دگوم اساع واحضر\r\nأو شوف الخيل عالصيوان تفتر\r\nيخويه ليش هالنومه الطويلة * يخويه الطفل عگبت طال ليله\r\nيخوي ما چنت تسمع عويله * يلوج امن العطش لمن گضى اوخر\r\nيخويه آيست سكنه امن الماي * تجي يمي ذليله أو توگف احذاي\r\nيخويه من العطش رادت تجي وياي * أو تگلك وين وعدك يا مشكر\r\nيخويه مادرت لنك رميه * وهي ابر جواك تسجيها أمية\r\nيخويه آمنين اجت ليك المنيه * أو تگضي بالعطش والسيف والحر\r\nيخويه ليش هالساعه عفتني * غبت عني يخويه أو ضيعتني\r\nمهو افراگك شعب گلبي أو فتني * أو نارك بالقلب يا خوي تسعر\r\nرد واعياله امن العطش يؤمن * أو صاح ابصوت للتوديع گومن\r\nمثل سرب الگطا گامن يحومن * تطيح اعليه وحدتهن أو تعثر\r\nعلى اوداع الحسين الگلب محتر\r\nيگلبي ذوب لوداعه أو تفطر\r\nاجت زينب أو باجي الحرم يمه * أو صارت للوداع اعليه حنه\r\nيشم سكنه وهي گامت تشمه * يحبها والدمع ليلو ايتنثر\r\nيبوي ايطول من بعدي ونينچ * أو مثل النيب چن اسمع حنينچ\r\n","description":"","footnote":"","page_name":" 20 ","page_number":20},
  {"content":"\r\nيبوي لا تشوفيني ابعينچ * اخافن ينخطف لونچ أو يصفر\r\nصد الباجي اعياله ابعينه * بچن عنده اونادن ياولينه\r\nعسن للغاضرية لا لفينه * أولا بينا يوالينه تحير\r\nاجت زينب يوصيها بلعيال * يوصيها ابعليله أو كل الأطفال\r\nشاف الدمع فوق خدودها سال * تگله على افراگك ما اگدر اصبر\r\nگام ايهون افراگه عليها * أو بين بعد عين الله وليها\r\nعگب ما جاب كل الصبر ليها * ركب غوجه أو للميدان سدر\r\nليش الموت الأحمر راغ واصفر\r\nاثاري احسين للميدان سدر\r\nسدر واعلن ابحد السيف ناره * أو لعنان السما ثور شراره\r\nخلى الليث ما يندل فراره * يفر ويجيه موت آمنين ما فر\r\nتفر اگرومها أو يحطم عليها * يحوم ابها أو يحوم الموت بيها\r\nچم حران ذبه عند اديها * أو خلى الخيل بالهامات تعثر\r\nفل اجموعها اولف الروايا * ابسيف رضع من ثدي المنايا\r\nشق الزلم والخيل السبايا * حدسها اوذب الأزرق فوق الأحمر\r\nصك الخيل وادعى الخيل طشار * ابسيف للدرع والطوس فزار\r\nرو العود سوى الصار ما صار * أو چبده امن العطش ويلي تفطر\r\n","description":"","footnote":"","page_name":" 21 ","page_number":21},
  {"content":"\r\nدار العسكر على احسين يا حيف * ناس بالرماح أو ناس بالسيف\r\nيشبه دورها على الليث المخيف * بياض العين بصبيها ايتدور\r\nدار العسكر على احسين وافتر\r\nأو صار اشبيح للنشاب مكور\r\nتلگى انبالها احسين بوريدة * نوب بالضلوع أو نوب بيده\r\nتلايم غيمها واثجل رعيده * أو بالزانات فوق احسين يمطر\r\nثگل ما يندرى ابنشابها آمنين * يجيه وزانها يخطف على احسين\r\nسهم بيده أو سهم بحاجب العين * يويلي واغرفت روحه امن الحر\r\nصار اشبيح بيه امن المنيه * الف نبله يويلي أو تسع ميه\r\nوگف تبة نبل بالغاضرية * اوزور ارماح شابچ عيب ينطر\r\nاوچب يستريح احسين ساعة * ضعف حيله أو ثگل بالسيف باعه\r\nرن الحجر من وجهه ابشعاعه * أو دمه مثل ماي العين فجر\r\nشال احسين ثوبه يمسح الدم * اولن سهم المحدد ناجع ابسم\r\nابقلبه وقع لا وخر أو جدم * هوى واظلم هواها والسما احمر\r\nليش اظلم هواها والسما احمر\r\nاثاري احسين من فوق المهر خر\r\nيا ارضنا اليوم ميدي اويا سمامور * أو بعد احسين يا ماي البحر غور\r\n","description":"","footnote":"","page_name":" 22 ","page_number":22},
  {"content":"\r\nيا گلبي دذوب أو يا دمع فور * أو يا چبدي على افراگه تفطر\r\nهوى والمهر قام ايحوم دونه * يحامي عن وليه من يجونه\r\nخاف الگوم لنهم يا خذونه * أو يركبه غير خياله المشكر\r\nعگب ما آيس الطماع منه * رد روعه اوراح الخوف عنه\r\nصهل واعول اوحن أو جذب ونه * سحب صرعه أو لعند احسين سدر\r\nاجنح فوق راعيه أو شمه * أو صار اظلال دون الشمس يمه\r\nمرغ وجهه أو ناصيته ابدمه * أو نادى بالظليمه أو للخيم فر\r\nبچت سكنه أو نادت بالمذله يعمه المهر حط بالگلب عله\r\nطلعت صارخه زينب تگله * يمهر احسين وين احسينا خر\r\nيمهر احسين وين احسينا خر\r\nمالك روعت گلبي يمكدر\r\nيمهر احسين وين احسين گلي * اشوفك جيتني تصهل ابذلي\r\nخلاف احسين گلي وين اولي * أو مالك روعت گلبي يمكدر\r\nيمهر احسين گلي عن وليي * بعد فيه يخايب بيش افيي\r\nچم اصواب گلي ابگلب اخيي * أو من يا جرح دمه ايفور أكثر\r\nاهنا گلي يصير اعلاج لحسين * افت گلبي وذر جرح الگلب زين\r\nونگط فوق جرحه ابدمعة العين * بلچي اصواب أخويه احسين يخدر\r\n","description":"","footnote":"","page_name":" 23 ","page_number":23},
  {"content":"\r\nگام ايهمش اصفاحه ابسنه * يدق بالگاع رجله أو يجرونه\r\nوباب الخيم رجليه ثنه * دق رأسه أو سالت دمعته اوخر\r\nفرن يمه ايجلبن اجروحه * ابگلب خافج أو عبره سفوحه\r\nلگنه ايلوج ويعالج ابروحه * يون وصواب گلبه دم يفور\r\nاجت زينب تصحيح الله وأكبر\r\nيخوي ليش هالنومه ابها الحر\r\nبچت زينب أو نادت يا وليي * ينور العين يا عگلي أو خيي\r\nيخوي الصبر من بعدك امعيي * علي أو نار فگدك دوم تسعر\r\nيخوي من ضرب رأسك ابسيفه * طعن گلبك ابرمحه وخذ حيفه\r\nأو ما خلا ابروحك بس طريفه * خفيه أو شافها الموت المكدر\r\nيخوي من سمعت المهر يصهل * تخيلتك ابجود الماي مجبل\r\nأصد لن المهر محرب أو معول * جالب عدته والسرج يصفر\r\nعلى امصابك لحرم لذة العيش * بعد فگدت يخوي احسين ما عيش\r\nيخوي اصواب كلمن مات بالريش * أو جرحك بالقلب يحسين يسعر\r\nعلى امصابك لجيمن دوم نوحي * يعيني بالدموع اليوم طيحي\r\nامصابك يا عيوني شعب روحي * لونه بالصخر ذاب أو تفسر\r\nتصيح ابصوتها يحسين وينك * يخوي جاوب أو صدلي ابعينك\r\n","description":"","footnote":"","page_name":" 24 ","page_number":24},
  {"content":"\r\nيخويه ذاب گلبي من ونينك * يخويه موش گلبي صخر مرمر\r\nفك عينه اوزرگها أو شبح ليها * اوحن أو خرت ادموعه عليها\r\nلما صدت لعد دمعة وليها * ليلو فوق جرحه يجلب احمر\r\nفك احسين عينه والدمع خر\r\nليلو فوق جرحه يجلب احمر\r\nناداها ابضعيف الصوت يختي * مهو حچيچ شعب گلبي دسكتي\r\nينور العين خليني ابمهجتي * أعالجها ترى گلبي تمر مر\r\nبچت عنده أو صاحت له يعگلي * يروحي أو نور وجهي اوباجي أهلي\r\nيخوي احسين شتهيس دگلي * يخويه يا صواب اليوجع أكثر\r\nيگلها اصواب البوجهي يضدني * ولبراسي حمس چبدي اوفتني\r\nولبضلعي بهض حيلي أو ضهدني * ولبگلبي يخويه يوجع أكثر\r\nيخويه يابس امن العطش چبدي * يخويه والترابه احرگت زندي\r\nيخويه والشمس احرگت خدي * دفييلي ابردن ثوبچ امن الحر\r\nويه ما أحب سكنه تجيني * تشوف اجروحي أو تسمع ونيني\r\nمالي گلب اشوفنها ابعيني * ذليله مالها والي الينغر\r\nيخويه لا تليعي الگلب بالله * وببنيي علي هلة هالله\r\nيخويه من بعد عيني الكم الله * وذكريني أو كل امصاب يزغر\r\n","description":"","footnote":"","page_name":" 25 ","page_number":25},
  {"content":"\r\nيحاچيها أو تصب عينه ادموعه * لن قلبه انخفى واحنت اضلوعه\r\nغمض عينه أو صارت بيه موعه * هوت أو دمعها اعليه ينثر\r\nتشم احسين وتجلب ابجرحه * اولن الشمر يدفعها ابرمحه\r\nگومي يو اذبحچ فوق ذبحه * وخليها ابعمر الدهر تذكر\r\nبالله يا شمر عنه دوخر\r\nاذبحني وخل أخوي احسين واسدر\r\nتگله يا شمر بالله دخليه * أو ماشافه امن الطبرات ييزيه\r\nتشوف ايلوج ما غير النفس بيه * أو عينه نوب يشبحها أو تغمر\r\nدكلي يا كثر خالي امن الجروح * تحط سيفك يخايب والدم ايفوح\r\nطبره فوق طبره تشعب الروح * يشوغ الگلب من عدها أو يفغر\r\nيخايب خلي أخويه احسين ساعة * اغمضله ومد للموت باعه\r\nمهو شمامة الحلوه اطباعه * دخلي ابراح روح احسين تظهر\r\nيخويه بيش اضمك وين اوديك * يخويه اشلون أصد عنك وخليك\r\nتراني اتحيرت يا مهجتي بيك * يخويه بيش اظللك من الحر\r\nهوت يمه تشم كسر البضلعه * أخوي الما طبع يشبه الطبعة\r\nغابت روحه أو فزت تودعه * اولن رأسه بلملوث ينور\r\nراس احسين فوق الرمح مسفر\r\n","description":"","footnote":"","page_name":" 26 ","page_number":26},
  {"content":"\r\nمثل البدر بالظلمة ينور\r\nلمن شافته صفگت بديها * أو شگت ثوبها ويلي عليها\r\nما نلام من شافت وليها * فوق الرمح رأسه ايلوح بالبر\r\nسالت عينها بدموعها اعليه * أو شالت رأسها وتلفتت ليه\r\nخفق ويلي گلبها واومت اعليه * أو صاحت باچيه ابصوت امذعر\r\nيسور المرمر الماله مصاعيد * يصل الرمل يمنفر العرابيد\r\nيطير السعد يمعذب الصياييد * حاطت بيه فوق الرمح وكر\r\nعسى ابعيد البلا رأسك امعلق * يخوي أو جثتك بگفره سملق\r\nأو گلب أختك يخوي اساع خفق * أو طار اوحام عد رأسك أو فرفر\r\nاويلي اتلا گفواراسك بلر ماح * أو شيبك آه تلعب بيه الأرياح\r\nومصوت عدونا بالغنا صاح * انذلنه امكيف أو بالنصر مستر\r\nيا شيال راس احسين ريض * جيم ابراس اخيي لا تعرض\r\nشوف الدمع من عيني يفيض * اويار الگلب لفراقه تسعر\r\nيا شيال راس احسين گصر\r\nترى گلبي على افراقه تفطر\r\nيشايل راس حامينه اولينه * ريض خلي اتودعه اسكينه\r\nليش احسين ساچت عن ونينه * قلى تعب يوجرحه تخدر\r\n","description":"","footnote":"","page_name":" 27 ","page_number":27},
  {"content":"\r\nيا شيال رأسه لا تلوحه * أو هبط عن بقايا الروس رمحه\r\nأخاف ايفوت ريح الهوى ابجرحه * واصوابه عليه ايگوم يسعر\r\nيا شيال راس احسين سدره * رده الجثه أو وسده ابگبره\r\nيخايب شفت هاذي گبل تجره * ابقفره جثته أو رأسه امسير\r\nيا شيال نعشه لا توجعه * اخافن تلچم جرح البضلعه\r\nدريض لي أريد اسا أودعه * أو هذا افراگنا ما بعد مسدر\r\nيا شيال نعش المات مظلوم * على الشاطي أو عن الماي محروم\r\nتحوم اگلوبنا فوق النعش حوم * أخوي الطاح مثل النجم من خر\r\nيا شيال نعش احسين بهداي * أو بالله دحط تابوته على الماي\r\nأريد اوگف وغسلنه ابيمناي * وشوف اصواب گلبه ما تغير\r\nرفع بعنادها رأسه اوشاله * أو خيب زينب أو يتم أطفاله\r\nبسما شاله أو شافوا عياله * اجت سكنه تصحيح الله وأكبر\r\nاجت سكنه تصيح الله وأكبر\r\nيبويه ليش هلنومه ابها الحر\r\nتصيح ابصوت يفجع من يسمعه * يفت گلبه ويرض صدره أو ضلعه\r\nيفيض كل عدو عليه دمعه * يبوي ليش هلنومه ابها الحر\r\nيبوي ليش ما تنغر عليه * ؟ سكنه العزيز الهاي هيه\r\n","description":"","footnote":"","page_name":" 28 ","page_number":28},
  {"content":"\r\nيبوي اسا عدوي شمت بيه * ذليله ايشوفني ما بين عسكر\r\nيبوي انروح كل احنا فداياك * اخذني للقبر يحسين وياك\r\nأهي غيبة يبوي واگعد اتناك * وگولن سافر أو يومين يسدر\r\nيبويه اللي وگع من بين اديه * چتل عطشان ما تشرب ميه\r\nيبويه ريت هلنومه هنيه * أومن بعدك يريت الناس تسهر\r\nعلى امصابك يبوي لصب دمعي * وخلي أعليك نوح الليل طبعي\r\nلحرم ما يجيس الگاع ضلعي * ولا گلبي بعد فرگاك يستر\r\nيبويه گول لا تخفي عليه * هذي روحتك يوبعد جيه\r\nيبوي انچان رايح هاي هيه * اخذني اوياك عنك مقدر اصبر\r\nيبويه من شفت مهرك لقاني * ذاب الگلب وانخطفت الواني\r\nيبوي ايعودلي بيكم زماني * وشوف الدهر بيكم يرديزهر\r\nيبويه بادحيلي وحق جدك * عسن للگاع خدي دون خدك\r\nيبويه شال راس الدين بعدك * والدنيا اظلمت والكون مغبر\r\nبچت زينب أو صدت للمدينه * يهلنا احسينكم گطعوت وتينه\r\nاشو نوماتكم صارت سنينه * دگوموا يال هاشم والهضم مر\r\nدگوموا يال هاشم والهضم مر\r\nشوفواحسين عشاطي امطبر\r\n","description":"","footnote":"","page_name":" 29 ","page_number":29},
  {"content":"\r\nتناديهم أو حادي الظعن طوح * تگلهم ياهلي والدمع يسفح\r\nدخلي خيلكم بالصرح تطفح * أو شوفوا حسين عشاطي امطبر\r\nيهلنا احسينكم رضوا اضلوعه * اوشاف الموت روعه بعد روعه\r\nيصد لعياله اوتسچب ادموعه * يخافنها بعد عينه تيسر\r\nيهلنا احسينكم ذبحو أنصاره * أبو فاضل تكور بالمعاره\r\nوج ابقلب اخوه احسين ناره * دمع عينه على خده تحدر\r\nيهلنا احسينكم نشفت ارياقه * اوراح ابنه اوهد حيله افراقه\r\nاوعن ورده امعوج الموت عاقه * أو عالجها أو دون العلقمي خر\r\nيجدي قوم هذا احسين مذبوح * على الشاطي أو على التربان مطروح\r\nيجدي ما بقت له من الطعن روح * يجدي قلب أخوي احسين فطر\r\nيجدي قلب أخوي احسين فطر\r\nعالجها أو دون العلقمي خر\r\nيجدي الرمح بفاده تثنه * يجدي أو بالوجه للسيف رنه\r\nيجدي أو شيبه بدمه تحنه * يجدي أو بالرمل خده تعفر\r\nيجدي مات محد وقف دونه * أو لانغار غمضله اعيونه\r\nوحيد ايعالج أو منخطف لونه * ولا واحد ابحلقه ماي يقطر\r\nيجدي مات محد ممدد أيديه * ولا واحد يجدي عدل رجليه\r\n","description":"","footnote":"","page_name":" 30 ","page_number":30},
  {"content":"\r\nيعالج بالشمس محد قرب ليه * يحطله اظلال يا جدي امن الحر\r\nتناديهم يهلنا أولا لفوها * ولا جدها يجاوبها ولابوها\r\nحنث وانقطع ظنها من أخوها * أو شافت علخيم صول العسكر\r\nاويلي علخيم صول العسكر\r\nوجها ابنار والدخان گبر\r\nصال اونفج النسوان عنه * نفر كل طفل مذعور منه\r\nصار اصياحها والنوح فنه * ولا واحد يذب عنها أو ينغر\r\nنهب ماچان بالصيوان موجود * أو ثجل احسين ويلي صار فرهود\r\nولا خلا نجيمتهم ولا عود * حرقها أو لعند الخيم سدر\r\nسلب ماچان على النسوان موجود * بقت وحده على أخوها بروحها تجود\r\nدعاها بين مطروده ومطرود * تفر هذي أو هذي ابذيچ تعثر\r\nابسوطه يضرب اسكينه أو يردها * تشقف بيدها يكسر زندها\r\nتجي زينب تخلصها أو يردها * لما سوطه ابمتن زينب تكسر\r\nچم مخدره ضيع دربها * أو چم مذهولة روع قلبها\r\nأو چم مذعورة ابسوطه ضربها * أو نفجها الكتر الكتر بالبر\r\nيحيدر قوم لينا اساع واحضر\r\nأو شوف الخيل بين الخيم تفتر\r\n","description":"","footnote":"","page_name":" 31 ","page_number":31},
  {"content":"\r\nلعتب المرتضى واچثر اعتابه * وهيلن للتراب على اعتابه\r\nاندبه وانتحب وأوقف ببابه * وقله اليوم يومك يا غضنفر\r\nلون الليث أبونا اليوم يدري * أخوي احسين رأسه اشلون مبري\r\nلفاني أو دمعتي أعلى الوجن تذري * فكنا من السبي أولا تعذر\r\nيصنديد الحرب يمخيف الاسباع * يشيال الحمل لو طاح بالقاع\r\nأخبرك بالحرم هل راحن اضياع * سبايا أو بالردن ويلي تستر\r\nيسلبها العدو أو يشتم وليها * أو جاير بالضرب ويلي عليها\r\nتهبط رأسها وتشقف بديها * دمعها يسيل على الوجنات محمر\r\nللسيد عبد المنعم رحمه الله تعالى\r\nونهض يكشاف الكروب * يابود الحسن يا داحي البوب\r\nيسر القضا يا محنة أيوب * يمن دوم بالشدات مندوب\r\nترى ابنك ابحد السيف مضروب * أو شيبه بدم النحر مخضوب\r\nأو رأسه برأس الرمح منصوب * أو سجادكم بالقيد مشحوب\r\nاونسوانكم بين الشعوب * سبايا أو منها القلب مرعوب\r\nچيف الحراير والركوب * دنهض أورد العتب والنوب\r\nيبحر العلوم أو عفة الذيل * يصوام ياگوام بالليل\r\nأو يقرآن تحريما وتحليل * أو يلاهوت تصعيد أو تنزيل\r\n","description":"","footnote":"","page_name":" 32 ","page_number":32},
  {"content":"\r\nأو يضرغام لواگبل على الخيل * يخلي السيوف الهاصليل\r\nيريتك عدل يوم الرحيل * تنظر بناتك والعليل\r\nسبايا على النوق المهازيل * أو يلاه لو ينفع الويل\r\nعلى أهل النجابه والبهاليل * مامش ولي بس العليل\r\nامن الگيددم ساگه يسيل * مهو ابن النجابه والبهاليل\r\nيجمال ريض لا تسبح حيل * والظهر گيل لا تشيل\r\nتصلي الشمس واحنا مد اليل * أو لو صار ممشاكم أبليل\r\nباروا المحامل لا تميل * أو حفظوها من طيحة الليل\r\nلو هلهلت ودموعها تسيل * وتبرهجت من شافت الخيل\r\nوالگلب طار من الصهيل * وجعدوا صدرها يابهاليل\r\nأو يشيالة الحمل الثجيل * أو ينقالب الرمح الطويل\r\nگوموا لزينب والمداليل * وابروالهم من عثرة الليل\r\nانوى ضعنهم علمشيل * اودنوالهم نوق المهازيل\r\nغرايب أوما عدهم رياجيل * خلصوا چتل بس العليل\r\nامگيدا وبس فنه العويل * ينفطر الفآد أو ينحل الحيل\r\nلو تشوفنا من غارت الخيل * أو فزت امن خيمها المداليل\r\nلگت گومها كلهم مچاتيل * ردت اوفنها النوح والويل\r\n","description":"","footnote":"","page_name":" 33 ","page_number":33},
  {"content":"\r\nواشحالها من هود الليل * اوباتت حريم ابلار يا جيل\r\nلو نادوا يحادي اضعونهم شيل * خذوهم على النوق المهازيل\r\nأو چفيل الحرم وجعان وعليل * امگيد ابگيد ثجيل\r\nحيدر يبويه ما تجينه * وتشوفنا اشلون انسبينه\r\nسبايا أو نتستر بدينه * والناس تتفرج علينه\r\nأو زين العباد امقيدينه * يبچي أو يتلفت ابعينه\r\nويگول أبوي احسين وينه * أنت انضبت واحنا انسبينه\r\nدقعد يعزنا يا مچنه * يراس الفراسة والمحنة\r\nمحد ترى يبرى الضعنه * اوگلبي النوايب قطعنه\r\nاوراسي المصايب شيبنه * لحقن على عگلي خذنه\r\nابفيض النحر شيبك تحنه\r\nيا طارشي احتزم عجلان * لأهل المعالي أو رفعة الشان\r\nأو وصل على خيال الحصان * أو حشم بني هاشم وعدنان\r\nاوگلهم احسين انذبح عطشان * أو تلعب عليه الخيل ميدان\r\nاوراسه يلوح ابراس السنان * حرمكم سبايا بين عدوان\r\nأخوي احتزم والغوج شدها * أو عليها اعتلا اليرهب مهدها\r\nتچنه أو على الظلمة لكدها * أو ضيع تحت صدره گلدها\r\n","description":"","footnote":"","page_name":" 34 ","page_number":34},
  {"content":"\r\nأوكل غارة التجبل يردها * والخيل خلاها ابعددها\r\nاوضيع تحت صدره گلدها * وامروج محمرة بردها\r\nتخسون ما زينب وحدها * وخوها النفل واجف بحدها\r\nيا سور زينب يا ضمدها\r\nيحسين ياعز المخيم * أو يضرغام ياذر الحرم\r\nأو يسراجنا بالليل الاظلم * أو يسور رشمخ مالاش سلم\r\nاويحر على الصيده معلم * تراهي انسبت زينب أو چلثم\r\nوالنار وجوها بالخيم * ترضى يبعد الخال والعم\r\nيسوقونا سوق الغنم\r\nالخيل اجتنا مثل الغيوم * وتغزلت صمصوم صمصوم\r\nأو تسگط گطعها امساقط انجوم * گوموالها يسباع يقروم\r\nأو خلوا جثثها طعمة الحوم * مركاضكم بالكون معلوم\r\nفكوا يسر زينب أو چلثوم * سلبوا معاصبنا والهدوم\r\nبسكم على التربان هلنوم * تسرجون من لفح السموم\r\nللشيخ حسين الدجيلي رحمه الله\r\nالخيل اجتنا للبيوت * أو تبرج عددها من الرخوت\r\nرگعديبن بالضيج منعوت * أو يجد الصفيحة التگطر الموت\r\nياچوسج بحر يادرگت الحوت * يريح الشمال المجلل اغتوت\r\n","description":"","footnote":"","page_name":" 35 ","page_number":35},
  {"content":"\r\nامسعر الحرب يا نار برهوت * ترضى على جثتك نفوت\r\nلا ماي ويانا ولا قوت * وابنك علي بالحبل مسبوت\r\nيحسين ياسور منيع * يجلمود يمثلم الگطاطيع\r\nياردام يمچسكر المصاريع * يرواغ يمعذب المداريع\r\nخواتك مشن عگبك مفازيع * سبايا أو على النوق المضاليع\r\nوالحرم بعد ارجالها تضيع * خلصوا چتل حتى المراضيع\r\nمطاعين علرمضا مصاريع\r\nللسيد عبد المنعم\r\nالخيل اجت وتعدت الحد * واخيامنا ما بيهن أحد\r\nدشدله على حلو المشد * أو حورب لغاتك يلعبد\r\nلابو الفضل هساع يگعد * گله الحسين أخوك مفرد\r\nايدير عينه أو ماله أحد * بسك على الرمضا امدد\r\nدگعد يبعد الخال والجد\r\nياگصوره اوبالضيج عيال * اوياحيد ياشيال الأثقال\r\nأو يطود ثبت لو صار زلزال * أو يبحر على الوديان سيال\r\nاوياميمر حاطت به انذال * گطعوا يمينه والشمال\r\nفداك السلف وأختك ولعيال\r\nيعين الطليعة يا مجدم * يا خواض بحر الموت لوزم\r\n","description":"","footnote":"","page_name":" 36 ","page_number":36},
  {"content":"\r\nمن شاف عج الخيل درهم * وبغارب البارع تلملم\r\nأو على تبة النشاب درهم * نصا المشرعة والريج علگم\r\nترسها اولاح الغوج وارزم * اودارت عليه الله يعلم\r\nوبغير حفظ الماي ما هم * شراها ابيمينه أوما تندم\r\nواثنى بيساره أولا انهضم * فروا جربته ويلي ابسهم\r\nوگف وگفة المغبون واكظم * أو سكنه تربه اباب الخيم\r\nمتدري بعمها سبح بالدم * اويلي على أبو فاضل تخذم\r\nلبعضهم\r\nمصديت روس أهلي على ارماح * اوحس المحورب بالظعن صاح\r\nلخيال ويانا ولا سلاح * بس راس أخوي على الرمح لاح\r\nياسايجه للظعن رده * امسا المسا واحسين وحده\r\nلحد أولا ماحود عنده * وخوته طبق نومه ابحده\r\nمچاتيل كلمهم فرد مده * وين الصديج البذل جهده\r\nواسريع يوصل لعد جده * يگله ترى زينب بشدة\r\nوين الصديج اليحن گلبه * علينا أو يسبح أبليل دربه\r\nلأرض الغزي ويهيل تربه * يگله العلي زينب ابكربه\r\nواعيونها لمجيك تربه * غريبه وصفت بديار غربه\r\n","description":"","footnote":"","page_name":" 37 ","page_number":37},
  {"content":"\r\nزمزم ضعنا بليل ويده * أو ولينا بگي عاري عضيده\r\nظامي الحشا اودامي وريده * دگعد يحر الروس صيده\r\nأخبرك بگت زينب وحيده * بس العليل أضل شريده\r\nيصفج وسف يحسين بيده\r\nللشيخ محمد النقاش\r\nيراچب الكور المضمر * أو ساري گبل طرة فجر\r\nلا يمنعك بر أو بحر * عرج لبوي الليث حيدر\r\nگله يجرد للمشهر * سلمان وينه اووين أبو ذر\r\nحمزه أو عقيل اوين جعفر * وين الدحاها لباب خيبر\r\nترى احسين عن سرجه اتقنطر * والشمر حزمنه النحر\r\nانچان ما تلفي يحيدر * يسيرون ببناتك يسر\r\nلودي عتب لأهلي الجفوني * اوبديار غربه ضيعوني\r\nساگوا ضعنهم ما تنوني * ماني العزيزة وارخصوني\r\nدسحي عليهم يا عيوني\r\nلو گف على درب الظعون * واسايل اليرحون ويجون\r\nحرمه أو غريبه لا تگطعون * أو لدياركم يمته تعودون\r\nترى احنا ابمذله أو هظم والهون * واطفالكم يمي يلوعون\r\n","description":"","footnote":"","page_name":" 38 ","page_number":38},
  {"content":"\r\nيشعبون گلبي من يوون * عطاشا أو مني ماي يردون\r\nبناتك يعيني مرمرني * عطاشا أو يردن ماي مني\r\nأو صار البچا والنوح فني * مني اتمرمرت من صغر سني\r\nاوراحوا هلي بالطبق عني\r\nفي حق العباس ( ع )\r\nنجادي الظعن عباس مربيه * مالي گلب امشي وخليه\r\nأخوي الشفيه واعتب عليه * أو گله الظعن منه اليباريه\r\nبس العليل الگليد ماذيه * هذا الخفت منه طحت بيه\r\nللسيد عبد المنعم\r\nلو هلهلت وادموعها نار * والشمس غابت تحت الغبار\r\nندهوا بني هاشم والأنصار * وندهوا علي حيدر الكرار\r\nخذونا سبايا اصغار وكبار * أو من بعدكم ضگنا المرار\r\nلغيره\r\nيا طارشي دنهض أو گوم * أو وصل علي جلاي الهموم\r\nوخبره ابعزيزه احسين مهظوم * گضى بكربلا من الماي محروم\r\nاوراسه على الميال مزموم * وخبره ترى زينب وچلثوم\r\nوگله عليهم دارت الگوم\r\n","description":"","footnote":"","page_name":" 39 ","page_number":39},
  {"content":"\r\nتريد الزتت منك يضرغام * ساق الظعن ونووا على الشام\r\nيسير الظعن والروس جدام * حريم البليا رجال تنضام\r\nوأهل الحمية كلهم نيام * بعدكم عسن العمر لادام\r\nاويلاه من غدرات الأيام\r\nوين الذي ينگل سلامي * لعدو الدي اوباجي عمامي\r\nأو يحچيلهم زود اهتضامي * راح الذي عنا يحامي\r\nنوحي على المذبوح ضامي\r\nوين الصديج اليحن گلبه * علينا اويسج أبليل دربه\r\nلرض الغري ويهيل تربه * يگله العلي زينب ابكربه\r\nواعيونها لمجيك تربه * غريبه اوصفت بديار غربه\r\nزمزم ضعنا أبليل مسراه * أو لحد يهلنا الظعن باراه\r\nأو ولينا بگى والعين ترعاه * جسمه خضيب اولحد احذاه\r\nأولا من شفيج جاه واراه * بس الوحش بالليل ينعاه\r\nاويلاه يا روحي اويلاه * هيهات مثل احسين نلگاه\r\nللسيد عبد المنعم\r\nلو هلهلت والريح دايب * ومعلمه الكثر المصايب\r\nعليها جرت كل النوايب * تهتف بخوها والگرايب\r\nتگله الحرم ظلن غرايب * أو تسري بهن خوص الركايب\r\n","description":"","footnote":"","page_name":" 40 ","page_number":40},
  {"content":"\r\nخاب الرجا الماچان خايب * شنهو الرجا واحسين غايب\r\nطوح الحادي والظعن شال * واتصارخت نسوان وأطفال\r\nچي بصرتك خوي بلعيال * أو منهو اليعدل الحمل لومال\r\nغريبه أو معرف رچب الجمال * رأسك برأس الرمح ينشال\r\nامصابك يهدم روس الجبال\r\nساق الظعن والنوق عجف * اوعيني تصدو الگلب يرجف\r\nأو لوني يبوسكنه انخطف * وانا مخدره يحسين معرف\r\nوالدرب يا ابن أمي چلف * وابنك على النا گه مچتف\r\nأومن ذوب گلبه العين تذرف * أو رأسك ابراس أسنان مشرف\r\nمثل البدر والليل مسدف * وگلوبنا فوگه ترفرف\r\nيحسين يا تالي السلف\r\nيردونا عنك انشيل * واحنا حريم إبلا رياجيل\r\nچي بصرتك لوهود الليل * أو چفيل الحرم وجعان واعليل\r\nامگيد اوبس فنه العويل * يفطر الفاد أو ينحل الحيل\r\nتمنيت أبو الحسنين بدري * ويشوف دم احسين يجري\r\nأو حادي ضعنا گام يسري * مني اتمرمرت وانهتك ستري\r\nلا تعتذر وتگول مدري * بالسوط بويه انفصم ظهري\r\n","description":"","footnote":"","page_name":" 41 ","page_number":41},
  {"content":"\r\nانا اشلون يا مظلوم صبري * اشوفك گطيع الرأس مبري\r\nأبيا حال ما تدرون صرنه * سبايا ابستر الروس حرنه\r\nشمسنا اكسفت واظلم بدرنه * أومن هاي ما يجبر كسرنه\r\nردنا نودعه أولا گدرنه * طردنا الشمر عنه اونهرنه\r\nمنهو اليزتتنا البلدنه * محنا حرم وأطفال عدنه\r\nمهي امناسبه نمشي وحدنا\r\nسمعت المنادي والصدر حن * يسكنه لعند احسين دمشن\r\nأو شدن احزام أو زين الطمن * نغسله أو نفصل له چفن\r\nأو نحفر گبر لحسين ندفن * ياهو المثل گلبي تمحن\r\nسمعت المنادي اوگمت ليه * لگيت الشمر يفتر عليه\r\nحرمه أو غريبه أو لگدر عليه * وجروح جسمه موجره بيه\r\nيحق لي العمر بالنوح اگضيه * أولو ضاق خلگي من يسليه\r\nسمعت الفرس تصهل أو جيته * عليه الشمر يفتر لگيته\r\nلولي عزم بيدي حميته * مني جيت عد رأسه أو نخيته\r\nأو شميت نحره اوودعيته * ابحال اليتامى اخبريته\r\nاحسين من يستر ثنيته\r\nبرضاك يورغم عليك * يجرني الشمر من بين أيديك\r\n","description":"","footnote":"","page_name":" 42 ","page_number":42},
  {"content":"\r\nانا اصرخ ودير العين ليك * انا أدري ابحميتك ما تخليك\r\nاشوشيمتك ما ثورت بيك * خانن يخويه بيك رجليك\r\nمعذوريل حزو اوريديك\r\nاناجيت للعركه أو ندهته * اوراعي المروه تعذر أخته\r\nلگيت الشمر ثاني ركبته * على صدر اخيي أو خزر گبته\r\nعيني العما اولاچان شفته * امخضب ابدمه أولا عرفته\r\nبنفسي يخوي احسين أداويك * وجيب الدوا يحسين واسجيك\r\nبلچن تطيب العلة البيك * وجعدك يبو سكنه وحاچيك\r\nوعد مصايبنا وبچيك * لون تفتدي بالروح لفديك\r\nأريد انشدچ يا دار عنهم * أهلي حموله اشظل منهم\r\nگالت هلچ عني تعدوا * اولالي خبراي ارض مدوا\r\nيا دراهم والله لواطيچ * واحلف يمين الما اطب ليچ\r\nلمن يجي يا دار راعيچ\r\nيا دارهم چنت زهيه * اوچانت قناديلچ مضيه\r\nاشو موحشه امسيتي عليه * لحگت علي الغاضرية\r\nأولا خلت امن أهلي تچيه * اشحال الذي فأجد وليه\r\nما حيلة المهدوم فيه\r\n","description":"","footnote":"","page_name":" 43 ","page_number":43},
  {"content":"\r\nابچي اوسحي الدمع يا عين * على أهل الشيم سبعين واثنين\r\nوخوتي وعمامي غير الحسين * اوشبان من غير الجنين\r\nأمسوا على الرمضا مطاعين * هذي جثثهم روسهم وين\r\nكلهم تفانوا بس نساوين * آمنين اجتنا كربلا آمنين\r\nيبات الگلب يحسين محموس * على البلخلا باتوا بلا روس\r\nگومي اوهلي كلهم اضروس * أو عمامي اليبذلون النفوس\r\nوخوي المشكر چسب ناموس * لگف جربته اوعنا على الشوس\r\nأو غدى ايدوس بذيال الدرع دوس * دگعد يبعد أهلي يمحروس\r\nيبوي الطفل للماي اخذته * بسهم العدا مذبوح جبته\r\nشنهو الذنب خويه العملته * والماي حاضر ما شربته\r\nلسانك على صدرك دلعته\r\nيبوي الطفل عني دغطيه * اولالي گلب يحسين اصدليه\r\nاشوفه ذبيح اوماد رجيله * لدري يبويه چنت اخليه\r\nخفت العطش يلحق عليه * أو گلتلك لعند الماي ودية\r\nاشوف الخفت منه طحت بيه\r\nللسيد ميرزا\r\nيوم النزلنه الغاضريات * قلبي أعلى اخوتي بالوجل بات\r\n","description":"","footnote":"","page_name":" 44 ","page_number":44},
  {"content":"\r\nجتنا بني كوفان دفعات * رايات تترى باثر رايات\r\nنزلوا يخويه أعلى المسنات * لزموا علينه ماي الفرات\r\nعباس مدعي اخيولها اشتات * حدسها أو تتعثر ابها مات\r\nلمن خلص علماي طبرات\r\nالخيل اجت لينه مغاوير * كلها مداريع أو مشاهير\r\nبالخيم بس نسوه مذاعير * شافو لمع ذيچ الغدادير\r\nفرن لخوهن ظنن ايجير * شافنه نايم مستحير\r\nمن علته ما هو جدير * والعسكر الجاهن چثير\r\nأعلى الخيم كلها مستدير * لو بن سعد آمر بالمسير\r\nشال ابوكت حر الهجير * سج ابدرب كله عواثير\r\nوالجرى اعلينا ابداما يصير\r\nفي وصية الحسين ( ع ) لزينب ( ع )\r\nاوصيچ يا زينب بالعيال * لوطوح الحادي بالجمال\r\nعينچ وحطيها امن الأطفال * تدريهم اربات الدلال\r\nأو عن الشمس يرد الهم اظلال * ونظري على السجاد لومال\r\nأدري عليل أو صار بيحال\r\nيحسين توصيني بالأيتام * حرمه أو طحت ما بين ظلام\r\nاولالي عشيره أولا عمام * والنوق جابوها اللئام\r\n","description":"","footnote":"","page_name":" 45 ","page_number":45},
  {"content":"\r\nملهن وطا أو لابيهن ازمام * شباري الوگع يلي غفى أو نام\r\nاودرينه ليالي ايصير وأيام * والدرب تدري أيريد له أزلام\r\nتباري الظعنه ورا أو جدام * ترضه يبو الشيمه يضرغام\r\nخواتك سبايه مشن للشام\r\nتمنيت أبوي اليوم يظهر * للغاضريه وياه الأشتر\r\nأو حمزه اويجي الطيار جعفر * أو سلمان والمقداد يحظر\r\nأو عمار يتلاهم وبوذر * أو عمامي تجي وين المشكر\r\nوبكربلا كلها تكور * والحرب ذيچ اساع يعمر\r\nيشوفون وحده احسين يفتر * أو صوبين بي حايط العسكر\r\nوخوته چتل واللي امطبر * أو عباس علعلقمي اموذر\r\nيلكدها ذيچ اساع حيدر * والأشتر يتبعه أعلى الأثر\r\nيخلون كوفان تطشر ؟ * اوذيچ الرواية تذيه بالبر\r\nوشلون واحد بعد يقدر * لحسين يوصل ويتجسر\r\nلاچن اشبيدي على المقدر * امكون علينه بعالم الذر\r\nأخونا انچتل واحنا انتيسر * يا يوم اخوتى يوم اقشر\r\nتمنيت أبوي اليوم بالكون * أو حمزه أو جعفر بي يحضرون\r\nأو عمار والأشتر يجون * اوباحي بني هاشم يركبون\r\n","description":"","footnote":"","page_name":" 46 ","page_number":46},
  {"content":"\r\nومن المدينة ايليل يسرون * أو گبل الفجر بالطف يصبحون\r\nلحسين تالي السلف يحمون * أو عباس بين الگوم مرهون\r\nوحوته طبق نومه يونون * خلصوا عمامي وكل هلي اشلون\r\nخطاب للعباس ( ع ) عن لسان زينب ( ع )\r\nبالخيام لمن حاطت الخيل * كثر ويدها أو هضل الرياجيل\r\nوندهشت أطفال أو مداليل * والحرم صار الهن عويل\r\nزينب نخت ودموعها اتسيل * وين اخوتي أو قومي البهاليل\r\nيعباس يا عز الذليل * يا بن والدي العسكر ثجيل\r\nأو للخيم چي ترضه يميل * وأنت المشكر بالتهاويل\r\nبالسيف يمسدر اليعيل * أولو شافك اينس الجبيل\r\nيگلها يبت حامي الدخيل * لردها نكس بلشاشها اتشيل\r\nشوفي اشكثر منهم مچاثيل * عيناچ لا تبچي المداليل\r\nالجواب\r\nانا ادريك يوم الكون فتاك * أولا تگدر الفرسان تدناك\r\nانا امن المدينة جيت وياك * ومظلل اعليه ابذراك\r\nترضه أصير ابوليت اعداك * واحنه المثل هل يوم ردناك\r\nتسلم أو كل احنه فداياك * واللي أهي ابذرك أو بجماك\r\nمن تنسبي اشتعذر اهناك * امن اللوم معذور اوتعداك\r\n","description":"","footnote":"","page_name":" 47 ","page_number":47},
  {"content":"\r\nفي عتاب الحسين ( ع )\r\nيحسين يا جعلة حمانه * أو ياسور عزنه أو ياذرانه\r\nانخاك لا عني اتوانه * يا بن والدي العسكر بيانه\r\nقام وتحرك من مچانه * قرب للخيم چنه اوتدانه\r\nاوبن سعد باولهم لفانه * واحنه حرم محد اويانه\r\nانچان ما تنهض ترانه * منهم تصح النه مهانه\r\nأو يشيلون كل عزنه عدانه * خيف العدو بعدك ولأنه\r\nوالخيم فرهدها اوسبانه * بعدك هضم كثره علانه\r\nيبات القلب يحسين مهموم * والعين لجلك ما خذت نوم\r\nيا آية الواحد القيوم * بابن الصميده أو كنز العلوم\r\nيا گصوره اليفرث الصمصوم * يا موت فوق أرواحها يحوم\r\nحسافه يخو زينب أو چلثوم * تمسي على حگك چتل مظلوم\r\nوتموت عن الماي محروم * وين الصديج اليعتني اليوم\r\nايحشم بني هاشم أو مخزوم * وهل المدينة أو مكة اتگوم\r\nللغاضريه تطوي الحزوم * ترى احسين علغبره شبع نوم\r\nالعنده عشيره ايريدها اليوم\r\nيا طارشي خذلي وصيه * أو نواخي أو عتب لهل الحمية\r\n","description":"","footnote":"","page_name":" 48 ","page_number":48},
  {"content":"\r\nواحچي الجرى بالغاضرية * أو هضم الذي صاير عليه\r\nعگب الخدر امشي سبيه * ليزيد ودوني هديه\r\nشنهو السبب ما اعتنوا ليه * بيهم مضلت ناغريه\r\nلنخوه أو لشيمه هاشميه * ينامون عن هذي الرزيه\r\nواحسين دمه عند أمية * اشبيدي هلي باچوا بديه\r\nيا طارشي دسرع بالكتاب * بالك تعن أو حث الرچاب\r\nللنجف واقصد داحي الباب * أو قله الك مرسول بعتاب\r\nمن زينب أو سكنه أو رباب * أو خبره احرگو كوفان الاطناب\r\nوالأطفال ماخلو لها اثياب * أو بناتك يبويه عگب الحجاب\r\nراحن سبايه ابديرت اجناب * لو ناشدونه اشننطي اجواب\r\nملچن عشيره انگول غياب * حسافه يروس العرب ينجاب\r\nعلى الذل لو يتوا اليوم الرگاب\r\nيا طارشي الحيدر تعناه * للغري الگبره وجف وانخاه\r\nوخبره بجميع الجرى أو شفناه * أو شفنا هضايم عگب عيناه\r\nأو لحسين گله اشلون تنساه * بالغاضرية أو لحد اوياه\r\nاوحيد أو صفق يسراه ابيمناه * وخوته چتل ومسطره احذاه\r\nأو نار العطش تلتهب بحشاه * واعلى الشرايع نازله اعداه\r\nوالماي يمه أو لحد اسگاه * لمن گضى ظامي اويلاه\r\n","description":"","footnote":"","page_name":" 49 ","page_number":49},
  {"content":"\r\nيا طارشي دنهض ابمكتوب * أو معاصب لبونه داحي البوب\r\nبالضيج أبو الحملات مندوب * سيف النبي أو جيدوم الحروب\r\nعن وجه دايم يحلي الكروب * من تصل گله اگعد يمنتوب\r\nتري احسين ظامي الچبد معطوب * عاري أولا خلوا عليه ثوب\r\nترضه بعزيزك يضل مسلوب * أو زين العباد ابحبل مسحوب\r\nمن كربلا الكوفان مجلوب * عادت زلم طالب أو مطلوب\r\nلا چن بناتك شلهن اذنوب * راحن سبايه أو گطعن ادروب\r\nوالأطفال تشچي العطش وتلوب * عن هاي چان اتنام معتوب\r\nأو مثلك هظيمه ايصير مغلوب\r\nيا طارشي دوصل ابهمه * وخذ معصبي وياك زمه\r\nأو توصل لبوجاسم أو سلمه * اورج الرمح وانتحب يمه\r\nأو گله أعلى أخوك الخيل لمه * اوعج الطراد اعليه ظلمه\r\nظامي انچتل والماي يمه * أو حال الطفل عنده تذمه\r\nگطع رگبته حرمله ابسهمه * أو گله ترى زينب تحشمه\r\nظلت أبين الكفر حرمه * محمد يخويه هاي هضمه\r\nعتاب محمد بن الحنيفة\r\nمحمد يخويه الله أو لحد * المثلك ثنيته اشلون تنسد\r\nأو بعد الحسن واحسين تنعد * سردال خيل اوكلها تشهد\r\n","description":"","footnote":"","page_name":" 50 ","page_number":50},
  {"content":"\r\nبيك الك چم مشهد ابمشهد * يوديك چان اوبيك يضمد\r\nأو سريتك أهي البيها السعد * ولوياك بيك اتنومس أورد\r\nاشعا گك يخويه يا محمد * اوعن كربلا المثلك گعد\r\nأولا جدم احصانه أو عليه شد * أو دغرق أبليل الكربلا أو مد\r\nأو فزع لخوته أو سيفه امجرد * ما خبروك احسين مفرد\r\nأو جيش اللفه العين الشمس سد * أو دون الخيم صار الهدد\r\nواحسين ينخه أو ماله أحد * لو نك تشوفه من لكد\r\nأو عباس اخوه وإياه من شد * وخوتي ابذلوا كل الجهد\r\nابصولتهم الجيش انمرد * أو مچاتيلهم ما تنحصى ابعد\r\nأوما سلم غير اللي شرد * ما گصروا سووا لها حد\r\nلاچن اشبيدي أعلى الوعد * امن احسين مأخوذ العهد\r\nينچتل بالطف واعده الجد * أو على الصار لا تنشد بعد\r\nالجواب عن لسان محمد بن الحنفية\r\nيگلها يزينب حق تعتبين * علي أو سنيح اوساد تدرين\r\nانا اشلون اجف عن نصرة احسين * مهو عزالي أو عيني اليمين\r\nأو شيخ العشيرة اوبيه مزهرين * أو سيد جميع الهاشميين\r\nأو عميد أعلى كل الطالبيين * وخوتي علي ما هم رخصين\r\nحزام الظهر كلهم عزيزين * يا ذلتي صاروا بعيدين\r\n","description":"","footnote":"","page_name":" 51 ","page_number":51},
  {"content":"\r\nيحگلي يخوتي لسكن البيد * واصبغ اهدومي أولا البس اجديد\r\nونوحن على خوتي المحاميد * بالكون يلكلهم صناديد\r\nواللي يگصدوهم مناجيد * يا هو امن اخوتي موعميد\r\nعباس يلزلزله امن ارعيد * والگوم بس شافته من ابعيد\r\nراياتهم راحت تماريد * ترضى ابخواتك يسر ليزيد\r\nأو يمشن ابهل حر الشديد * والحرار تملكها العبيد\r\nمعذور يلمالك بگت أيد * اوطر هامتك عامود الحديد\r\nفي حق علي الأكبر\r\nحس ضغيره وصياح گبر * يقولون طب للكون الكبر\r\nحطبها اودعاها اذياه بالبر * نصى المعركة أو قوم العسكر\r\nأو منها اشكثر فرسان كنطر * حر أو على الصيده انحدر\r\nتفر أو عليها ايحوم ونشر * يا زلزله اتطر الصخر طر\r\nاويلاه غوجك من عثر * ورداك بموسط العسكر\r\nاوچلوا عليك أولا حضر * أبوك أو لحق شافك امطبر\r\nأو ظهره انخنى أعليك أو تهشر * أو للخيم شالك يا غضنفر\r\nأو ليلى اطلعت بالخدر تعثر * أو صاحت ابصوت الله وأكبر\r\nيحسين وين ابني تگنطر * اوحيد اوحاتفني الدهر\r\nفي ليلة ( الله أو لحد راح الكبر ) الحادي عشر\r\n","description":"","footnote":"","page_name":" 52 ","page_number":52},
  {"content":"\r\nهل ليله قشره اشلون ليله * كل اخوتي مست چتيله\r\nأولا ظل ولي اللي نشتچيله * ابن سعد آمر وجت خيله\r\nمغاوير واسربها ثجيله * ما تنعرف من كل جبيله\r\nأو نطع العلية نايم عليله * جره النغل منه ابحيله\r\nتمنيت حيدر حي وجيله * أعلى كوفان چي ذبحوا سليله\r\nيعباس منته اللي جبتني * بيدك يخويه ركبتني\r\nطول الدرب ما فارگتني * بس ما رحت عني أو عفتني\r\nعگبك بني ميه ولتني * خذوني يسيره أولا شفقتني\r\nدگعد يخويه أو شوف متني * ترى اسياط زجر ورمتني\r\nاويلاه يوم السيبتني\r\nيحسين أخبرك جابوا البل * أو ركبنه يخويه رچبة الذل\r\nوالأطفال طول الدرب تعول * تگلي يعمه انريد منزل\r\nنگعد اسويعه ابكاسر الظل * ترى أرواحنا للحر متحمل\r\nگلي لحادينه يگيل * لمن شمسها اتطيح وتذل\r\nگلت أو علي غضبوا الكل * شتمني الشمر ويگول منزل\r\nونريد للكوفه نصل * اكظمت غنضي أو دمعتي اتهل\r\nيحسين جاب الحادي الجمال * ناوي يرچب أعليها العيال\r\n","description":"","footnote":"","page_name":" 53 ","page_number":53},
  {"content":"\r\nوتلوع گامت كل الأطفال * من شدوا أيديهم بالجبال\r\nوابنك علي جابوه بيحال * والمرض منه نال ما نال\r\nگالوا عليل اشلون ينشال * يوينچتل يوگيد بحبال\r\nچتفوه للنا گه أو دما سال * والظهر سج بينا الجمال\r\nواحنه حرم من غير رجال\r\nيحادي الظعن لا تحدي يمكدر * لاوين ناوي والوگت حر\r\nوخافن على السجاد يفغر * واطفالنه تبچي أو تضغور\r\nبلوعون وأم چلثوم تشغر * صدت اولن احسين بالحر\r\nأو شيبه ابدما نحره تعفر * أو صدره ابحوافرها تكسر\r\nصدت لعند الساچن البر * تگله شريدتنه تيسر\r\nبالجامعة والگيد ينجر * اوخوله لعند النوق ثور\r\nهزل وخافنها تعثر * والشام دربه درب اگشر\r\nأو على رچبة المهزول مقدر * أو دمعي على الخدين حدر\r\nيحسين تدري الحادي من سج * باي ساعة راد السير وأحوج\r\nشال ابوكت حر الشمس وج * واطفالك أعلى الماي تلهج\r\nالمچتوف منهم والذي هج * أو خواتك سترهن صاير العج\r\nسبايه أعلى عجف انياق تعرج * ترضى العدو أعليها ايتفرج\r\nوهل البلد كلها تورج * ويلاه الهضمي أجبال ترتج\r\n","description":"","footnote":"","page_name":" 54 ","page_number":54},
  {"content":"\r\nيحسين تدري من خذونه * على اجمال هزل ركبونه\r\nأو بحبال خشنه چتفونه * نشچي التعب ما يرحمونه\r\nللكوفه حين الوصلونه * ابن ازياد آمر واصعدونه\r\nالقصر الاماره وگفونه * بالمجلس اگباله اعرضونه\r\nأعلى چتله أو لواحد وقف دونه * من حين قاموا يسحبونه\r\nصاحن خواته اشتطلبونه * دخلوا الشريدة قطعتونه\r\nاشصار اباهالينه أو نسونه * ينامون عن ثارات اخونه\r\nرچبتني يخويه اشلون رچبه * على ناقة عجفه أو صعبه\r\nأو طول الدرب عيني امر به * أو بس دمعتي أعلى الخد مسچبه\r\nأو للشام طبتي اشلون طبه * شفت كل أهاليها مطربه\r\nأو بقلوبهم ملنا امحبه * اوراسك يزيد آمر بنصبه\r\nأو بالعود كل ساعة يضربه * ويقول أخذنا ابثار عتبه\r\nيحسين للشام امن اجينه * كلها اطلعت تبحر علينه\r\nأو بالرمح رأسك شايلينه * وابنك علي ما شره عينه\r\nيون أو شعب قلبي ابونينه * أولا طارش يصل المدينة\r\nيخبر هلي بالمر علينه * يقلهم لهلنا احنه انسبينه\r\nأو ثور يزيد أيريد دينه * استافه أو چتل منكم العينه\r\nنمتم حسافه احسين وينه\r\n","description":"","footnote":"","page_name":" 55 ","page_number":55},
  {"content":"\r\nگلي بعد يحسين شلها * بس دمعتي ظليت أهلها\r\nيزيد النوى أعليها فعلها * مثل عملته محد عملها\r\nدنهض يحيدر واگعد لها * هيل الترب هذا محلها\r\nمظنيت لسا يصبر لها\r\nفي رثاء العباس عليه السلام\r\nلو هلهلت عد زايد الباس * أخوها الشفيه الليث عباس\r\nتنخه اوعدها فرع الرأس * وافرغ عليه الدرع والطاس\r\nعلى الگوم صول شبه جرناس * ولاها وخمد منها الأنفاس\r\nوبظهر غوجه أعلى الجثث داس * اويلي عليه انضرب علراس\r\nواحسين ظل مهبط الرأس * ويگول مني راح عباس\r\nيحسين تدري ليك من جيت * امن الشام ولگبرك تعنيت\r\nواقعدت عد رأسك بچيت * أو ندهتك يبو الشيمه أو تنخيت\r\nما جاوبتني وعلي نبيت\r\nيمهر احسين وين احسينا طاح * بعد بيه روح يو بسيوفها راح\r\nيمهر احسين دليني على احسين * عزيز الروح صارت وگعته وين\r\nهل عسكر عليمن فزع صوبين * واسمع هضل بالميدان وصياح\r\nعلامك يا مهر تسحت بالصروع * يمكدروين عفت احسين مشلوع\r\n","description":"","footnote":"","page_name":" 56 ","page_number":56},
  {"content":"\r\nتتفازع عليمن ذيچ الفزوع * واسمع بالسما جبريلها صاح\r\nبچا أو دون الخيم كثر صهيله * أو قامت تعول اعياله العويله\r\nفرن صارخات اليم عليله * ينوحن والعليل النوحهن ناح\r\nيقللها يعمه احچيلي اشصار * خواتي امن المخيم غدت طشار\r\nتقله انذبح عزنه واجو النار * انجيمنه أو حرم كلنا مالنا اجناح\r\nيحيدر بالخيم شبو النيران * مثل سرب الگطافرت النسوان\r\nيحيدر بالمخيم شبو النار * اوراحت كل بناتك شتت طشار\r\nتصيح الغوث وين احسينا صار * لگنه يعالج ابحومة الميدان\r\nلگنه يلوج ويعالج ابروحه * يون واللي مچيداته اجروحه\r\nدون الشمس وگفن لا تلوحه * يفين والتهفي ابطرف الردان\r\nبچن عنده أو عليه نصبن مناحه * أو زينب تصفج أعلى الوجه راحه\r\nبطل حيلي متت من غير راحه * فوق القاع ظامي الچبد عطشان\r\nيبعد أهلي اشتهيس قول يحسين * أو دليني اصواب الچايدك وين\r\nيخويه امبنين جتني كربلا آمنين * عسى ابعيد البلا ولية العدوان\r\nعسى ابعيد البلا بالقاع ممدود * تعالج بالشمس وبروحك اتجود\r\nحسافه اتموت ظامي الچبد ممرود * أو مركز صرت للنشاب والزان\r\nيخويه اگعد خواتك دايره أعليك * أومن خوف العساكر فاره ليك\r\n","description":"","footnote":"","page_name":" 57 ","page_number":57},
  {"content":"\r\nيخويه بكترك اسكينه تحاچيك * تگلك ترضه يسبوني العدوان\r\nيخويه اشلون ترضه امشي يسيره * تكلفني يخويه ابهل جريره\r\nعگب هل نايبه الجتني چبيره\r\nاباري اعيالك اوها كثر رضعان\r\nلبعضهم\r\nما يفيد نوحي ولا ابچاي * عگب الشهيد الما شرب ماي\r\nانا ابچي وسكنه تزيد لبچاي * وانعى تساعدني على انعاي\r\nدنهض يبو الشيمه وتعال * وانظر بناتك بين الأنذال\r\nوابنك غدا بين الرمال * ويمناه مگطوعه والشمال\r\nخذونا يسارى فوق الاجمال * گلبي احترق والهضهم چتال\r\nودمعي على الوجنات سال\r\nمعذور يالنايم بالطفوف * مگطوع رأسك والچفوف\r\nدگعد من منامك وشوف * مني مسلبه والگلب ملهوف\r\nودمعي على الوجنات مذروف * واعلينا بالحبل مچتوف\r\nلودي لعد حيدر مكاتيب * وابچي اوكثر بالمعاتيب\r\nمن يوم فارگني الحبيب * دمعي على الوجنه سكيب\r\nوچبدي كثر بيه اللهيب * دنوحي يسكنه أعلى الغريب\r\n","description":"","footnote":"","page_name":" 58 ","page_number":58},
  {"content":"\r\nوچلثوم كثري بالنحيب * علي بدم نحره خضيب\r\nوجسمه على الرمضا تريب * وعگبه مشيت بيسر تغريب\r\nوممشي الحرم ويا الغرب عيب\r\nيا شبان بالله لا تونون * وبونينكم گلبي تگطعون\r\nتهدون حيلي من تلوجون * يا ثمرة فوادي متحچون\r\nما أدري ياهل گلبي اشتر دون * حسرات عا الدنيا تجرون\r\nوعيونكم ليها تديرون * تشعبون گلي من تونون\r\nيا مغسل الشبان بهداي * بهدا دصب عليهم الماي\r\nترى ونينهم گطع احشاي * وخابت ظنوني وخاب رجواي\r\nللسيد حسين بن السيد طاهر\r\nيحادي الظعن گلي وين تردون * على جثة ولينه ما تمرون\r\nيحادي الظعن ما تشفج علينه * وتمر بينا على عزنا اوولينه\r\nيمه تگعد اسويعه سكينه * تشمه وتلثم جروحه وتشيلون\r\nمر بينه نودع حسين ساعة * يسر گلبي ويرد روحي وداعه\r\nمهو حسين الشعب گلبي وراعه * وخلي الگب طول الدهر محزون\r\nيخويه البيك حاتفني زماني * ومشاعني وبالذلة رماني\r\nولا واحد عگب عينك حماني * بس أطفالكم يمي يلوعون\r\n","description":"","footnote":"","page_name":" 59 ","page_number":59},
  {"content":"\r\nما تدري يخويه اشلون خالي * وعلى راس الرمح رأسك گبالي\r\nكلمن شاف ذل حالي بچالي * عدوانك عليه غد وايبچون\r\nيخويه بلخيم شبت النيران * يخويه من الهضم فرت النسوان\r\nيخويه ريت يومك چان لاچان * بيه الشمس غابت واظلم الكون\r\nحرايركم غدت يا ابن البهاليل * سبايا تركب النوق المهازيل\r\nمن يبرى الظعن لو ساق بالليل * ومن يرچب اطفالك من يطيحون\r\nاشلون امشي وخلي حسين وحده * طريح اوبايس من العطش چبده\r\nعسن خدي معفر دون خده * وگلبي دون گلبه چان مطعون\r\nبنفسي حسين خويه أصل يمك * واصبغ شعر رأسي بفيض دمك\r\nچيف اصبر وشوفن فوق جسمك * تجول الخيل وبراسك يطوفون\r\nوحق رأسك يعگلي ونور عيني * وطول الدهر ما يفتر ونيني\r\nچيف اتلو مني من اعمي اعيوني * على أهلي المشوعني أو ضيعوني\r\nولا واحد عگبهم وگف دوني * ومن جوني العداو گاموا يشيلون\r\nتمت\r\n\r\n","description":"","footnote":"","page_name":" 60 ","page_number":60}
  ]