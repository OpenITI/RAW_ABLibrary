[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nعرفان اسلامى\r\nجلد هشتم\r\nاستاد حسين انصاريان\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nانصاريان ، حسين ، 1323 -\r\nعرفان اسلامى ج / 8\r\nمولف حسين انصاريان . - قم .\r\n358 ص .\r\nدار العرفان ، زمستان 1386 .\r\nقيمت دوره 70000 تومان .\r\nفهرستنويسى بر اساس اطلاعات فيپا .\r\nنمايه : عرفان اسلامى .\r\nISBN 978 - 964 - 2939 - 04 - 6\r\nشابك دوره : 1 - 9 - 96392 - 964 - 978\r\n1386 .\r\nكتابخانه ملى ايران .\r\nعرفان اسلامى ج / 8\r\nمؤلف : استاد حسين انصاريان\r\nويرايش و تحقيق : محسن فيض پور ، محمد جواد صابريان\r\nحروفچينى ، صفحه آرايى و فهرست نگارى : سيد حسين امامى نجفى\r\nليتوگرافى : جواد الائمه عليهم السلام\r\nچاپخانه : دفتر انتشارات اسلامى\r\nنوبت چاپ : اول / زمستان 1386\r\nتيراژ 4000 : - قيمت دوره : 70000 تومان\r\nشابك ج / 8 : 6 - 04 - 2939 - 964 - 978\r\nشابك دوره : 1 - 9 - 96392 - 964 - 978\r\nمركز نشر : قم - خيابان فاطمى ( دورشهر ) كوچه 19 - پلاك 27\r\nتلفن : 7735357 ، 7736390\r\nWWW . Erfan . ir\r\nWWW . ansarian . ir\r\nكليه حقوق محفوظ و در انحصار ناشر است\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nعرفان اسلامى جلد هشت\r\nباب 27\r\nدر بيان سكوت\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\nقالَ الصّادِقُ عليه السلام :\r\nالصَّمْتُ شِعارُ الْمُحَقِّقينَ بِحَقائِقِ ما سَبَقَ وَجَفَّ الْقَلَمُ بِهِ ، وَهُوَ مِفْتاحُ كُلِّ راحَةٍ مِنَ الدُّنيا وَالآخِرَةِ وَالصَّوْنُ مِنَ الْخَطايا وَالزَّلَلِ .\r\nوَقَدْ جَعَلَهُ اللّهُ سِتْراً عَلَى الجاهِلِ وَتَزَيُّناً لِلْعالِمِ وَفِيهِ عَزْلُ الْهَوى وَرياضَةُ النَّفْسِ وَحَلاوَةُ العِبادَةِ وَزَوالُ قَساوَةِ القَلْبِ وَالْعَفافُ وَالْمُرُوَّةُ وَالظَّرْفُ .\r\nفَاغْلِقْ بابَ لِسانِكَ عَمّا لَكَ مِنْهُ بُدٌّ لا سِيَّما إذا لَمْ تَجِدْ أهْلًا لِلْكَلامِ وَالْمُساعِدَ فِى المُذاكَرَةِ لِلّهِ وَفِى اللّه .\r\nوَكانَ الرَّبيعُ بنُ خُثَيْمٍ يَضَعُ قِرْطاساً بَيْنَ يَدَيْهِ فَيَكْتُبُ كُلَّ ما يَتَكَلَّمُ بِهِ ثُمَّ يُحاسِبُ نَفْسَهُ فى عَشِيَّتِهِ مالَهُ وَما عَلَيْهِ وَيَقُولُ : آهِ نَجَا الصّامِتُونَ وَبَقينا .\r\nوَكانَ بَعْضُ أصْحابِ رَسُولِ اللّهِ صلى الله عليه و آله يَضَعُ حَصاةً فى فَمِهِ فَإذا أرادَ أنْ يَتَكَلَّمَ بِما عَلِمَ أنَّهُ لِلّهِ وَفِى اللّهِ وَلِوَجْهِ اللّهِ أخْرَجَها مِنْ فَمِهِ .\r\nوَإنَّ كَثيراً مِنَ الصَّحابَةِ رَضِى اللّهُ عَنْهُمْ كانُوا يَتَنَفَّسُونَ الصُّعداءَ وَيَتَكَلَّمُونَ شِبْهَ الْمَرضى .\r\nوإنَّما سَبَبُ هَلاكِ الْخَلْقِ وَنَجاتِهِم الْكَلامُ وَالصَّمْتُ ، فَطُوبى لِمَنْ رُزِقَ مَعْرِفَةَ عَيْبِ الْكَلامِ وَصَوابِهِ وَفَوائِدِ الصَّمْتِ فَإنَّ ذلِكَ مِنْ اخلاقِ الأنْبِياءِ وَشِعارِ الأصْفِياءِ .\r\nوَمَنْ عَلِمَ قَدْرَ الْكَلامِ أحْسَنَ صُحْبَةَ الصَّمْتِ ، وَمَنْ أشْرَفَ عَلى لَطائِفِ الصَّمْتِ وَائْتُمِنَ عَلى خَزائِنِهِ كانَ كَلامُهُ وَصَمْتُهُ عِبادَةً .\r\nوَلا يَطَّلِعُ عَلى عِبادَتِهِ هذِهِ إلّاالْمَلِكُ الْجَبّارُ .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n[ الصَّمْتُ شِعارُ الْمُحَقِّقينَ بِحَقائِقِ ما سَبَقَ وَجَفَّ الْقَلَمُ بِهِ 
  ]\r\nدر اين روايت كه از مهم‌ترين روايات « مصباح الشريعة و مفتاح الحقيقة » است ، امام به حق ناطق حضرت صادق عليه السلام به توضيح خاموشى و فوائد و منافع آن برخاسته‌اند و از اين رهگذر پرثمرترين درس را به اهل دل و به هر كس كه خواهان سعادت دنيا و آخرت است داده‌اند .\r\nدر اين روايت امام صادق عليه السلام بر اهل حال و صاحبان قلب و خرد و آنان كه خواستار سلامت در دين هستند ، اتمام حجّت نموده و پرفروغ‌ترين چراغ را ، فرا راه هر انسانى براى نجات از مهالك و خطرات قرار داده است .\r\nدر اين روايت ، تا اندازه‌اى به خطرات عظيم زبان اشاره شده و حساسيّت بسيار مهم اين عضو در صحنهء حيات انسان ، بازگو شده است .\r\nدر اين روايت نشان داده مىشود كه خاموشى زبان از آنچه بايد خاموش باشد ، قفلى بر تمام درهاى جهنم و كليدى براى بازكردن درهاى بهشت الهى است .\r\nدر اين روايت بازگو مىشود كه انسان در كنار زبان يا در خطر عظيم و يا در نقطهء نجات و سعادت است ؛ در صورت عدم خاموشى و آزاد گذاشتن زبان بر لبهء پرتگاه و در صورت حفظ زبان ، در مرز سعادت و نجات است .\r\nبىتوجهى به زبان و اعمال آن ، علت شقاوت و مورث بدبختى و هلاكت است ، ساكت و صامت مورد عنايت و مرحمت و لطف خاص حضرت الهى است .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nزبان در آيينهء دانش\r\nكتاب‌هاى توضيح دهندهء اوضاع اعجاب‌انگيز بدن كه محصول تحقيقات و زحمات بسيارى از دانشمندان تاريخ و به خصوص روزگار فعلى است ، دربارهء زبان و اهميت اين عضو در ارتباط با مسئلهء چشايى ، خوردن غذا ، گويايى ، مسائلى را يادآورى مىكنند كه انسان با توجه به آن مسائل به عظمت دستگاه آفرينش پى برده و با تمام وجود ، خود را براى تواضع و خضوع در برابر صاحب خلقت و به وجود آورندهء هستى ، آماده مىكند و روى گردانى از آن پيشگاه مبارك را ، كمال بىانصافى و عين ظلم مىداند .\r\nاز جمله وظايف مهم زبان ، حسّ چشايى آن است كه اگر نبود ، موجود زنده از درك انواع مزه‌ها محروم بود .\r\nگيرنده‌هاى حس چشايى ، جوانه‌هاى چشايى هستند كه بر روى زبان ، كام ، ستون‌هاى قدامى حلق و اپيگلوت قرار گرفته‌اند .\r\nجوانه‌هاى چشايى شامل سلول‌هاى نگاهدارنده و سلول‌هاى عصبى پوششى هستند كه مانند يك پياز بر هم منطبقند ، هر جوانه يك فرورفتگى يا حفرهء مركزى موسوم به منفذ چشايى دارد .\r\nرشته‌هاى عصبى وارد انتهاى عمقى جوانه شده و در مجاورت سلول‌هاى چشايى نور و اپيتليال ختم مىشوند .\r\nممكن است تعداد زيادى گيرنده در يك پاپى وجود داشته باشد ، محلول‌ها وارد منفذ مىشوند تا گيرنده‌ها را تحريك كرده و امواج عصبى توليد كنند .\r\nچهار طعم اصلى وجود دارند :\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n1 - شيرينى\r\n2 - ترشى\r\n3 - تلخى\r\n4 - شورى\r\nبعضى مواد ، گيرنده‌هاى لمس و حرارت و درد را در عصب سه قلو در زبان تحريك كرده و به اين ترتيب بر روى طعم تأثير مىگذارد .\r\nمواد بايد به حالت محلول باشند تا طعم آن‌ها احساس گردد ، يكى از اعمال بزاق حل كردن مواد است ، تا بتوانند جوانه‌هاى چشايى را تحريك كنند .\r\nزبان ، به طور يكسان در تمام نواحى خود به چهار طعم اصلى حساس نيست ، عقب زبان به تلخى ، نوك زبان به شيرينى ، كناره‌هاى زبان به ترشى و نوك و دو طرف زبان به شورى حساس‌ترند « 1 » .\r\n\r\nخلقت زبان\r\nدر عظمت خلقت زبان ، كتاب « كالبدشناسى توصيفى » عجايب و آثار قابل توجه و مسائل مهمّى به توضيح زير نشان مىدهد :\r\nزبان ، عضوى است متحرك و مخروطى شكل از بالا به پايين مسطح و قاعدهء آن در عقب و نسبتاً غير متحرك مىباشد و رأس آن در جلو و كاملًا متحرك است .\r\nاين عضو داراى دو سطح فوقانى و تحتانى و دو كنار جانبى و يك رأس و يك قاعده است و روى هم رفته مىتوان براى آن دو قسمت قائل شد : يكى قسمت قدامى يا قسمت دهانى كه به طور افقى قرار گرفته است و ديگرى قسمت خلفى يا\r\n\r\n\r\n","description":"","footnote":"\r\n( 1 ) - فيزيولوژى انسان : 174 .\r\n","page_name":" 10 ","page_number":10},
  {"content":"\r\n\r\nحلقى كه به طور عمودى در عقب قسمت اولى واقع است .\r\n\r\nسطح فوقانى زبان\r\nاين سطح مانند تمام زبان داراى دو قسمت افقى و عمودى است ، قسمت افقيش در دهان واقع و متوجّه سقف آن مىباشد و قسمت عموديش در عقب و مواجه با حلق است .\r\nدر حدّ فاصل اين دو قسمت ، خط فرورفتگى است به نام شيار انتهايى كه محل تقاطع دو شاخهء مشكلهء آن ، عميق‌تر و خلفىتر از ساير قسمت‌هاى آن است و به سوراخ اعور ، يا روزنهء كور موسوم مىباشد .\r\nدر روى قسمت افقى اين سطح اجزاى زير ديده مىشود :\r\n1 - در خط وسط ، شيار قدامى خلفى كه از نوك زبان شروع و به سوراخ اعور ختم مىگردد ، به اسم شيار ميانى .\r\n2 - چين‌هايى كه عرضاً قرار گرفته و عدهء آن‌ها زياد است .\r\n3 - برآمدگىهايى كه در تمام اين سطح پراكنده بوده و از متفرعات مخاط زبانى است به نام حبّه‌هاى زبانى كه عده‌اى از آن‌ها نسبتاً بزرگ و در جلوى شيار انتهايى واقع و روى هم رفته تشكيل زاويهء حاده را مىدهند كه فرجهء آن به طرف جلو است و به هشت زبانى موسوم مىباشد و بالاخره پاره‌اى از حبه‌ها كه كوچك‌ترند ، در روىتمام قسمت افقى سطح فوقانى موجود مىباشد و ما در موقع شرح مخاط زبان به ذكر آن‌ها خواهيم پرداخت .\r\nقسمت عمودى سطح فوقانى كه متوجه به حلق است ، غير منظم و داراى غددى است كه مجموع آن‌ها را لوزهء زبانى مىنامند ، بين انتهاى تحتانى اين قسمت و غضروف مكبى كه در عقب آن قرار دارد ، سه چين مخاطى موجود مىباشد كه\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nزبان را به غضروف مكبى متصل نموده و به چين‌هاى زبانى مكبى ميانى و طرفى موسومند ، بين چين‌هاى طرفى دو فرورفتگى است به نام حفره‌هاى زبانى مكبى .\r\n\r\nسطح تحتانى زبان\r\nوسعت آن از سطح فوقانى كمتر و متوجه به كف دهان مىباشد ، اين سطح توسط مخاط پوشيده شده و در روى آن قسمت‌هاى زير ديده مىشود :\r\n1 - در وسط آن چين مخاطى برجسته‌اى است كه از جلو به عقب كشيده شده و مهار زبان ناميده مىشود .\r\n2 - در جلو و در امتداد مهار ، شيار نسبتاً عميق قدامى خلفى وجود دارد كه تقريباً تا نوك زبان ادامه پيدا مىكند .\r\n3 - انتهاى خلفى مهار ، به برآمدگيى ختم مىگردد كه در روى آن دو سوراخ مشاهده مىشود كه منافذ مجارى وارتون مىباشند .\r\n4 - در طرفين مهار دو برآمدگى است كه مربوط به وجود غدد زير زبانى بوده و در روى هر يك ، سوراخ‌هاى متعددى وجود دارد كه منافذ مجارى مترشحهء اين غدد مىباشند .\r\n5 - بالاخره اوردهء نوك زبان كه يكى در طرف راست و ديگرى در طرف چپ خط وسط از جلو به عقب كشيده شده و باعث برآمدگى مخاط سطح تحتانى زبان مىگردند .\r\n\r\nكناره‌ها\r\nگرد و مجاور دندان‌ها مىباشند و هر قدر از عقب به جلو نزديك‌تر مىشويم نازك‌تر مىگردند .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nقاعده\r\nپهن و ضحيم بوده و به ترتيب از جلو به عقب با اجزاى زير مجاور مىباشند :\r\n1 - عضلات فكى لامى و زنخى لامى .\r\n2 - استخوان لامى .\r\n3 - غضروف مكبى .\r\n\r\nرأس\r\nكه از بالا به پايين پهن و در اين شيارهاى سطوح فوقانى و تحتانى زبان ، به يك ديگر منتهى مىگردند .\r\n\r\nقسمت دوم ساختمان زبان\r\nزبان از سه قسمت مختلف تشكيل شده است :\r\nاول : اسكلت استخوانى ليفى\r\nدوم : عضلات\r\nسوم : مخاط\r\n\r\nاسكلت استخوانى ليفى\r\nاين اسكلت شامل استخوان لامى و دو تيغهء ليفى به نام غشاى لامى زبانى و غشاى ميانى است .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\nغشاى لامى زبانى\r\nتيغهء ليفى است كه عرضاً در ضخامت قسمت خلفى زبان قرار گرفته است .\r\nاين تيغه روى كنار فوقانى تنهء استخوان لامى « در فاصلهء بين شاخ‌هاى كوچك » چسبيده و سپس به طرف بالا و كمى به جلو متوجه شده و در ضخامت زبان قرار مىگيرد ، طول اين غشا در خط وسط ، تقريباً يك سانتى متر است .\r\n\r\nغشاى ميانى يا غشاى زبانى\r\nتيغهء ليفى است كه در خط وسط و در سطح سهمى ، عمود بر غشاى لامى زبان قرار دارد .\r\nاين تيغه بين دو عضلهء زنخى زبانى واقع است و به شكل داس كوچكى است كه قاعدهء آن در روى وسط سطح قدامى غشاى لامى زبانى و روى كنار فوقانى استخوان لامى چسبيده است .\r\nرأس آن تقريباً در حدود نوك زبان ، بين عضلات مختلفهء اين عضو قرار دارد ، كنار فوقانيش محدب و به موازات سطح فوقانى زبان مىباشد و از آن بيش از سه الى چهار ميلى متر فاصله ندارد ، كنار تحتانيش مقعر و مجاور الياف عضلهء زنخى لامى است .\r\n\r\nعضلات زبان\r\nزبان داراى هفت عضله است ، يكى از آن‌ها كه به نام زبان فوقانى است فرد و بقيه زوج و هشت جفت مىباشند .\r\nبه استثناى عضلات عرضى زبان كه كاملًا در داخل اين عضو هستند ، ساير\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nعضلات زبان ، به يكى از استخوان‌ها و يا اعضاى مجاور نيز چسبندگى دارند و از اين جهت آن‌ها را مىتوان به سه دسته تقسيم كرد :\r\nدستهء اول : آن‌هايى كه مبدأشان به يكى از استخوان‌هاى مجاور متصل است ، اين سه دسته شامل سه زوج عضله مىباشند از اين قرار :\r\n1 - زنخى زبانى\r\n2 - نيزه زبانى\r\n3 - لامى زبانى\r\nدستهء دوم : عضلاتى كه مبدأشان در روى اعضاى مجاور ، چسبندگى دارند و عبارتند از :\r\n1 - كامى زبانى\r\n2 - حلقى زبانى\r\n3 - لوزه زبانى\r\nدستهء سوم : عده‌اى كه مبدأشان هم در روى اعضا و هم در روى استخوان‌هاى مجاور مىباشند ، اين دسته شامل عضلهء زبانى تحتانى و عضلهء زبانى فوقانى است .\r\n\r\n1 - زنخى زبانى\r\nعضله‌اى است ضخيم و مثلثى شكل كه رأس آن در جلو و قاعده‌اش مانند بادبزنى در داخل زبان پخش مىشود .\r\nمبدأ : به توسط الياف كوتاه وترى در روى زائدهء زنخى فوقانى استخوان فك اسفل مىچسبد .\r\nمسير : الياف عضلانى از يكديگر جدا شده و مانند بادبزنى به طرف سطح فوقانى زبان استخوان لامى متوجه مىگردند .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nانتها :\r\n1 - الياف قدامى يا فوقانى ، قوسى را تشكيل مىدهند كه به طرف جلو مقعر است و به رأس زبان منتهى مىگردند .\r\n2 - الياف ميانى كه همه به مخاط سطح فوقانى و به غشاى لامى زبانى متصل مىگردند .\r\n3 - الياف تحتانى يا خلفى در روى كنار فوقانى تنهء استخوانى لامى مىچسبند .\r\nمجاورات : سطح داخلى آن ، مجاور عضلهء همنام طرف مقابل است و بين آن‌ها در طرف بالا ، غشاى ميانى و در طرف پايين نسج سلولى قرار دارد ، سطح خارجى آن مجاور با غدهء تحت زبانى و مجراى وارتن و شريان زبانى عصب زير زبانى و عضلات لامى زبانى و نيزه زبانى تحتانى مىباشند ، كنار قدامىاش مقعر و مجاور با مخاط سطح تحتانى زبان است ، كنار تحتانى آن روى عضلهء زنخى لامى تكيه مىكنند .\r\nعمل : الياف قدامى نوك زبان را به طرف پايين و عقب مىكشانند ، الياف ميانى زبان را به جلو مىبرند ، الياف خلفى يا تحتانى زبان و استخوان لامى را به بالا و جلو مىكشانند و در صورتى كه كليهء الياف اين عضله بالاتفاق منقبض گردند ، زبان را به طرف كف دهان مىگسترانند ! !\r\nعصب : شاخه‌هايى است از عصب زير زبانى .\r\n\r\n2 - نيزه زبانى\r\nعضله‌اى است طويل و نازك كه از زائدهء نيزه به قسمت طرفى زبان كشيده شده است .\r\nمبدأ : در روى نقاط ذيل مىچسبد :\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n1 - روى قسمت قدامى خارجى نوك زائدهء نيزهء استخوان گيجگاه .\r\n2 - روى رباط نيزهء فكى .\r\n3 - در بعضى موارد روى زاويهء فك اسفل و مجاور آن ، روى كنار خلفى اين استخوان .\r\nمسير : عضله به طرف پايين و جلو و خارج متوجه شده در حدود انتهاى خلفى كنار طرفى زبان به دو دستهء الياف فوقانى و تحتانى تقسيم مىگردد .\r\nانتها :\r\n1 - الياف فوقانى به شكل بادبزنى در روى سطح فوقانى زبان پخش مىگردند ، اين الياف در طرف عقب عرضاً قرار دارند و هر چه به طرف نوك زبان نزديك‌تر شوند ، بيشتر به طرف داخل و جلو متمايل مىگردند و بالاخره ، كليهء آن‌ها روى غشاى ميانى منتهى مىشوند ، بايد دانست كه خارجىترين اين دسته در امتداد كنار طرفى زبان تا نوك اين عضو كشيده مىشوند .\r\n2 - الياف تحتانى از ميان رشته‌هاى عضلات لامى زبان و زبانى تحتانى عبور نموده و به غشاى ميانى اتصال مىيابند .\r\nمجاورات : اين عضله از طرف خارج با غدّهء بنا گوشى و عضلهء رجلى داخلى و مخاط زبانى و عصب زبانى مجاور است و از طرف داخل با رباط نيزهء لامى و عضلهء تنگ كنندهء فوقانى حلق و عضلهء لامى زبانى مجاورت دارند .\r\nعمل : زبان را به طرف بالا و عقب مىكشانند .\r\nعصب :\r\n1 - شعبه‌اى از عصب زير زبانى .\r\n2 - شعبه‌اى از عصب صورتى .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n\r\n3 - لامى زبانى\r\nعضله‌اى است پهن و نازك و چهار گوش كه در قسمت طرفى و تحتانى زبان قرار دارد .\r\nمبدأ : در روى نقاط زير مىچسبد :\r\n1 - روى تنه استخوان لامى مجاور شاخ كوچك آن .\r\n2 - روى سطح فوقانى شاخ بزرگ و در طول كنار خارجى آن .\r\nمسير : الياف عضلانى به طرف بالا و كمى به جلو متوجه شده و وقتى كه به كنار طرفى زبان رسيدند تغيير جهت داده و تقريباً افقاً به طرف داخل و جلو متوجه شده و از يك ديگر دور مىشوند .\r\nانتها : اين الياف در ضخامت زبان با رشته‌هاى فوقانى عضلهء نيزه زبانى مخلوط شده و به اتفاق آن‌ها در روى غشاى ميانى متصل مىگردند .\r\nبايد دانست كه در بعضى اوقات اين عضله ، شامل دو دسته الياف مجزا از يكديگر مىباشند ، يكى : به نام قاعدهء زبانى كه از تنهء استخوان لامى مجزا مىگردد و ديگرى : شاخى زبانى كه مبدأ آن در روى شاخ بزرگ استخوان لامى است و اغلب در بين اين دو دسته فاصله‌اى موجود است كه در صورت تشريح دقيق ، ممكن است شريان را نيز در اين فاصله مشاهده كرد .\r\nمجاورات : سطح عمقى آن با عضلات تنگ كنندهء ميانى حلق و زبانى تحتانى و زنخى زبانى و شريان زبانى مجاور است و شريان به طور مايل از عقب به جلو و از پايين به بالا كشيده شده است ، اما سطحاً اين عضله با عضلات فكى لامى و نيزهء لامى و دو بطنى و غدهء تحت فكى و مجراى وارتن و اعصاب زبانى و زير زبانى مجاور است .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nعمل : عضلات لامى زبانى چپ و راست ، بالاتفاق زبان را به طرف پايين مىكشانند .\r\nعصب : شاخه‌اى از عصب زير زبانى .\r\n\r\n4 - كامى زبانى\r\nعضله‌اى است نازك و طويل كه در ضخامت ستون قدامى لوزه قرار دارد .\r\nمبدأ : روى سطح تحتانى شراع الحنك ، يعنى در روى سطح تحتانى نيام كامى مىچسبد .\r\nمسير : الياف عضلانى به طرف پايين و جلو ممتد گشته و قوسى را تشكيل مىدهند كه تقعّر آن به جلو و بالاست .\r\nانتها : الياف اين عضله در حدود قاعدهء زبان از يكديگر دور شده عده‌اى عرضاً و پاره‌اى طولًا پيش رفته و با الياف عضلهء نيزه زبانى ، يكى مىگردند .\r\nمجاورات : قسمت عمدهء اين عضله ، مجاور مخاط است و چنان كه مىدانيد قسمتى از تنهء آن در جلو لوزه قرار دارد .\r\nعمل : زبان را به بالا و عقب مىكشانند .\r\nعصب : شعبه‌اى است از عصب صورتى ، ولى در حقيقت ، عصب اين عضله ، شاخه‌اى است از عصب ريوى معدى كه به توسط عصب پيوندى حفره و لامى آن داخل در عصب صورتى مىگردد .\r\n\r\n5 - حلقى زبانى\r\nعضله‌اى است نازك كه در حقيقت از متفرعات عضلهء تنگ‌كنندهء فوقانى حلق مىباشد .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nمبدأ : چنان كه گفته شد الياف آن جزئى از عضلهء تنگ كنندهء فوقانى است .\r\nانتها : الياف فوقانى با رشته‌هايى از عضلات كامى زبانى و نيزه زبانى در ضخامت زبان مختلف مىگردند ، ولى الياف تحتانى آن پس از آن كه از زير عضلهء لامى زبان عبور كردند با رشته‌هايى از عضلهء زبانى تحتانى يكى مىشوند .\r\nمجاورات : قسمتى از اين عضله در زير عضلهء لامى زبانى قرار دارد .\r\nعمل : زبان را به عقب و بالا مىكشانند .\r\nعصب : شعبه‌ايست از عصب زير زبانى .\r\n\r\n6 - لوزه زبانى\r\nعضله‌اى است پهن و بسيار نازك كه هميشه نيز موجود نيست .\r\nمبدأ : روى سطح خارجى پوشهء لوزه اتصال مىيابد .\r\nمسير : الياف آن به طرف جلو و پايين متوجه مىشوند .\r\nانتها : عضله در ضخامت قاعدهء زبان تغيير جهت داده و عرضاً متوجه خط وسط گرديده و در اين نقطه با الياف عضلهء طرف مقابل ، متقاطع مىگردند .\r\nمجاورات : اين عضله ابتدا در سطح خارجى لوزه قرار دارد ، ولى در ضخامت زبان در زير عضلهء زبانى فوقانى واقع است .\r\nعمل : بالا برندهء قاعدهء زبان مىباشد .\r\nعصب : شعبه‌اى از عصب سه زير زبانى است .\r\n\r\n7 - زبانى فوقانى\r\nتنها عضلهء فرد زبان است كه به شكل تيغهء نازكى در زير مخاط سطح فوقانى زبان از قاعده تا رأس اين عضو كشيده شده است :\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nمبدأ : اين عضله از سه دسته الياف ميانى و طرفى تشكيل شده است از اين قرار :\r\n1 - دستهء ميانى كه در روى غضروف مكبى و چين زبانى مكبى ميانى مىچسبد .\r\n2 - دسته‌هاى طرفى كه در روى دو شاخ كوچك استخوان لامى اتصال مىيابند .\r\nمسير : دسته‌هاى نامبرده به طرف جلو و بالا و داخل متوجه شده و كمى نيز به عرض آن‌ها افزوده مىگردد و بالاخره با يك ديگر مخلوط گشته و تشكيل تيغهء واحدى را مىدهند .\r\nمجاورات : سطحاً با مخاط زبان و عمقاً با ساير عضلات زبان كه در زير آن قرار دارند ، مجاور است و در طرفين آن عضلات كامى زبانى و حلقى زبانى و نيزه زبانى واقع‌اند .\r\nعمل : نوك زبان را به بالا و عقب مىكشانند و در نتيجه اين عضو را كوتاه مىنمايند .\r\nعصب : شعبه‌اى است از عصب زير زبانى .\r\n\r\n8 - زبانى تحتانى\r\nعضله‌اى است نازك و مسطح و طويل كه در سطح تحتانى زبان قرار دارد .\r\nمبدأ : روى شاخ كوچك استخوان لامى مىچسبد و نيز عده‌اى از الياف حلقى زبانى و نيزه‌اى زبانى به آن ملحق مىگردند .\r\nمسير : عضله به طرف جلو و بالا متوجه شده و قوسى را مىپيمايد كه تقعر آن به طرف پايين و جلو است .\r\nانتها : در روى سطح عمقى مخاط نوك زبان اتصال مىيابد .\r\nمجاورات : اين عضله در زير عضلهء نيزه زبانى و بين عضلات زنخى زبانى « در طرف داخل » و لامى زبانى « در طرف خارج » قرار دارد .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nعمل : زبانى را پايين آورده و به عقب مىكشاند و در نتيجه آن را كوتاه مىنمايد .\r\nعصب : شعبه‌اى از عصب زير زبانى .\r\n\r\n9 - عرضى\r\nعضله‌اى است نازك كه عرضاً از خط وسط تا كنار زبان كشيده شده است .\r\nشخص چند ساعتى غذا نخورده باشد سفيد يا سفيد زرد رنگ است .\r\nحبّه‌هاى زبان\r\nسطح مخاط زبان صاف و هموار نيست ، بلكه داراى برآمدگىهايى است به نام حبّهء زبانى كه بر حسب شكلشان به چند دسته تقسيم مىشوند از اين قرار :\r\n1 - حبّه‌هاى كاسى شكل كه حجمشان از ساير حبه‌ها بزرگ‌تر و در وسط هر يك ، برآمدگى مدورى است كه دور آن را نيز شيارى احاطه نموده است ، عدّهء آن‌ها معمولًا نُه است و در جلوى شيار انتهايى و محاذات آن قرار گرفته‌اند و تشكيل هشت زبانى را مىدهند .\r\n2 - حبّه‌هاى قارچى شكل كه مانند قارچ است كه از سر حجيم و يك پايه باريكى تشكيل شده است ، عدّهء آن‌ها يكصد و پنجاه الى دويست عدد است كه بيشترشان روى سطح فوقانى زبان در جلوى هشت زبانى پراكنده‌اند .\r\n3 - حبه‌هاى نخى شكل ، برآمدگىهاى استوانه يا مخروطى شكل فوق العاده كوچكى هستند كه از رأس آن‌ها استطالهء نخى شكل متنوع مىگردد ، اين حبه‌ها نيز در جلوى هشت زبانى واقعند .\r\n4 - حبه‌هاى نيم كروى - بسيار كوچك و در تمام مخاط زبان پخش مىباشند .\r\nساختمان مخاط زبان\r\nاين مخاط علاوه بر عروق و اعصاب كه بعداً ذكر مىشود داراى قسمت‌هاى\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nذيل است :\r\nالف : مخاط به طور كلى كه مانند كليهء مخاطهاى بدن از دو طبقهء عمقى كوريون و سطحى « پوششى » تشكيل شده است .\r\nب - غدد ، كه خود به دو نوعند : يكى غدد فوليكولر و ديگر غدد مخاطى .\r\n1 - غدد فوليكولر كه چنان كه در شكل خارجى زبان ذكر شد ، در عقب هشت زبانى قرار گرفته و مجموعشان را لوزهء زبانى مىنامند .\r\n2 - غدد مخاطى كه غدد خوشه‌اى هستند و مانند ساير غدد خوشه‌اى دهان مىباشند .\r\nروى هم رفته مجموعهء اين غدد شبيه به نعل اسبى است كه قسمت ميانى آن روى ثلث خلفى سطح فوقانى زبان قرار گرفته و شاخه‌هاى اين نعل در امتداد كناره‌هاى زبان واقع است .\r\nانتهاى شاخه در روى سطح تحتانى زبان و مجاور رأس آن مىباشد و بدين ترتيب مىتوان آن‌ها را به سه دسته تقسيم كرد : يكى : دستهء خلفى كه فرد و ميانى است و در عقب هشت زبانى قرار دارد و ديگرى : دستهء طرفى كه به موازات دو كنار زبان از حبه‌هاى كاسه‌اى شكل تا نوك زبان كشيده شده است ، سوم : دستهء قدامى تحتانى يا دستهء نوك زبان كه در سطح تحتانى اين عضو و در طرفين خط وسط واقع مىباشند . اين دسته را به اسم غدهء بلانده يا غدهء نون نيز مىنامند .\r\nج - جوانه‌هاى ذائقه ، اين جوانه‌ها مخصوص مخاط زبان‌اند و در ضخامت طبقهء پوششى آن قرار گرفته و در حقيقت عضو اصلى ذائقه مىباشند .\r\nهر يك از اين جوانه‌ها به شكل بطرىاى است كه ته آن روى كورين قرار گرفته و گلوى آن عموداً از طبقه‌هاى مختلفهء سطحى پوششى عبور نموده و بالاخره ، دهانهء آن در روى سطح آزاد مخاط قرار دارد ، از اين دهانه چندين استطالهء نخى\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nشكل خارج مىگردد به نام مژگان ذائقه .\r\nاين جوانه‌ها فقط در دو نقطه يافت مىشوند :\r\nاول : روى حبه‌هاى كاسى شكل .\r\nدوم : روى حبه‌هاى قارچى شكل .\r\nو بدين ترتيب محل آن‌ها در روى كناره‌هاى زبان و دو سوم قدامى كاسى سطح فوقانى اين عضو و به خصوص در حدود هشت زبانى است .\r\nاگر قطع عمودى از يك حبه شكل ملاحظه مىشود كه جوانه‌هاى نامبرده به خصوص در سطوح طرفى حبه‌ها قرار دارند ، ولى مكان آن‌ها در روى جعبه‌هاى قارچى شكل فقط در حدود انتهاى آزاد يا رأسشان مىباشند .\r\nعروق و اعصاب زبان\r\nاول ، شرائين : شريان عمدهء اين عضو شريان زبانى مىباشد ( شاخه‌اى از شريان سبات خارجى ) كه در زير عضلهء لامى زبانى قرار دارد و از آن دو شاخهء عمده مجزا مىگردد كه در ضخامت عضلات زبان پخش مىشوند ، يكى به نام شاخهء پشتى زبان و ديگرى موسوم به شاخهء نوك زبان .\r\nشرايين فرعى عبارتند از : شاخه‌هايى از شرايين كامى تحتانى ( شعبه‌اى از شريان صورتى ) و حلقى صعودى ( شعبه‌اى از شريان سبات خارجى ) .\r\nدوم ، آورده : بيشتر وريدهاى زبان در سطح خارجى عضلهء لامى زبان قرار گرفته و بعضى نيز در سطح داخلى اين عضله واقع‌اند ، با اين آورده با يكديگر جمع شده ، وريد زبانى را تشكيل مىدهند كه معمولًا با واسطهء تنهء وريدى درقى زبانى صورتى ، به وريد وداج داخلى منتهى مىگردند .\r\nسوم ، عروق لنفاوى : عروق لنفاوى نوك زبان ، به غدد لنفاوى زير چانه منتهى مىگردند ، ولى عروق لنفاوى ساير قسمت‌هاى اين عضو به غدد لنفاوى تحت\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nفكى و غدد قدامى زنجير وداج داخلى منتهى مىگردند .\r\nچهارم ، اعصاب : اعصاب زبانى دو نوع تقسيم مىشوند از اين قرار :\r\nيك : اعصاب محركه كه شعبى از اعصاب صورتى و زير زبانى مىباشند .\r\nاعصاب عضلات نيزه زبانى و كامى زبانى و گاهى نيزه زبان تحتانى ، شاخه‌هايى از عصب صورتى هستند و به علاوه كليهء عضلات زبان از عصب زير زبانى ، عصب مىگيرند .\r\nدو اعصاب حسى كه شاخه‌هايى از اعصاب زبانى و زبانى حلقى و ريوى معدى مىباشند .\r\n1 - عصب زبانى « شاخهء عصب فك اسفل » قسمتى از مخاط را كه در جلوى هشت زبانى است عصب مىدهد .\r\n2 - عصب زبانى حلقى در ناحيهء حبه‌هاى كاسى شكل و قسمتى از مخاط زبان كه در عقب هشت زبانى قرار دارد پخش مىشود .\r\n3 - عصب ريوى معدى با واسطهء عصب حنجرهء فوقانى مخاط ، چين‌ها و حفره‌هاى زبانى مكبى را عصب مىدهد .\r\nبايد دانست كه عموم اين اعصاب در ناحيهء زبان داراى خاصيّت حس عمومى « حسى » و خصوصى « حساسه » مىباشند و در سه نقطهء مختلف مخاط زبان پخش مىشوند :\r\n1 - در روى حبه‌هاى كاسى شكل .\r\n2 - در داخل جوانه‌هاى ذائقه .\r\n3 - در داخل غدد زبانى « 1 » .\r\n\r\n\r\n","description":"","footnote":"\r\n( 1 ) - كالبدشناسى توصيفى نوشتهء استادان دانشكدهء پزشكى ، كتاب ششم ص 103 تا 116 به نقل از لغت زبان « لغت نامهء دهخدا » .\r\n","page_name":" 25 ","page_number":25},
  {"content":"\r\n\r\nعزيزانى كه در جستجوى حق و حقيقت هستيد و مىخواهيد به خير دنيا و آخرت برسيد و هماى سعادت و خوشبختى را براى ابد در آغوش جان بگيريد ، در صفحات گذشته ، عظمت خلقت زبان را يافتيد و دانستيد كه خداى عزوجل چه قدرتى در آفرينش زبان تجلّى داده ، بجاست كه از اين نعمت بسيار مهم الهى به طور صحيح استفاده شود و از خرج كردن آن در مواضعى كه حضرت او نمىپسندد جداً خوددارى كرد .\r\nبنده ، اگر بخواهد شكر اين نعمت بىنظير را به پيشگاه حضرت حق ادا كند ، در درجهء اوّل بايد از گناهان مربوط به اين عضو و حتى از سخنان بىفايده و بيهوده سكوت كند و در درجهء بعد به بيان حق در تمام زمينه‌هاى لازم اقدام نمايد ، چنانچه حضرت صادق عليه السلام در ابتداى روايت مىفرمايند :\r\nسكوت و حرف نزدن ، شعار زندگى آن كسانى است كه در حقايق ثابت و محقق ، بررسى و رسيدگى كامل كرده‌اند .\r\nآرى ، صمت و خاموشى طريقهء اهل تحقيق است و شعار كسانى است كه به چشم بصيرت در احوال گذشته‌ها نظر كنند و تغييرات و تبديلات كه بر انبيا و ملوك و اشقيا و سعدا واقع شده تفكّر نمايند ، چه معلوم است كه اين چنين نظر ، موجب حيرت است و حيرت و تعجب موجب صمت و سكوت ، سكوت از شكوه ، سكوت از ياوه‌گويى ، سكوت از هر نوع دروغ و غيبت و تهمت و باطل‌گويى و از همه مهم‌تر سكوت در برابر قضا و قدر الهى .\r\nالبته ، سكوت و صمت زائد بر اين از طاقت عموم بيرون است ، به همين خاطر فرمود : وجَفَّ الْقَلَمُ بِهِ .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nحفظ زبان در روايات\r\nعَنْ عُثْمانِ بْنِ عيسى قالَ : حَضَرْتُ أبَا الْحَسَنِ صَلَواتُ اللّهِ عَلَيْهِ وَقالَ لَهُ رَجُلٌ :\r\nأوْصِنى فَقالَ لَهُ : إحْفَظْ لِسانَكَ تَعِزُّ وَلا تُمَكِّنِ النّاسَ مِنْ قِيادِكَ فَتُذِلُّ رَقَبَتَكَ « 1 » .\r\nعثمان بن عيسى مىگويد : خدمت حضرت ابو الحسن عليه السلام بودم كه مردى به آن جناب گفت : به من توصيه‌اى بنما . حضرت فرمود : زبانت را نگهدار تا عزيز باشى ، ومهار خود را به دست مردم مده ، تا از خوارى و ذلّت دور بمانى .\r\nرسول خدا صلى الله عليه و آله به مردى كه براى زيارت آن حضرت آمده بود فرمود :\r\nتو را به چيزى راهنمايى نكنم كه به خاطر آن خداوند تو را به بهشت برد ؟ عرضه داشت : چرا يا رسول اللّه . فرمود : از آنچه خدا به تو مرحمت فرموده ، بپرداز .\r\nگفت : اگر خودم محتاج‌تر باشم چه كنم ؟ فرمود : ستمديده‌اى را يارى كن . گفت :\r\nاگر ناتوان‌تر از آن ستمديده باشم . فرمود : بيخردى را هدايت كن . گفتم : اگر خود بدبخت و بيخرد باشم بيش از آن كه محتاج به راهنمايى است . فرمود : زبانت را جز از خير حفظ كن ، آيا شاد نيستى كه يكى از اين صفات در تو باشد و تو را به بهشت كشد « 2 » .\r\nراستى ، حضرت حق براى نجات همه جانبهء انسان چه درهايى از رحمت و لطف و عنايت به روى انسان باز كرده ؟ !\r\nراهى به سوى سعادت و سلامت وجود ندارد ، مگر آن كه خداوند مهربان تمام\r\n\r\n\r\n","description":"","footnote":"\r\n( 1 ) - الكافى : 2 / 133 ، باب الصمت وحفظ اللسان ، حديث 4 ؛ وسائل الشيعة : 12 / 190 ، باب 119 ، حديث 16048 ؛ بحار الأنوار : 68 / 296 ، باب 78 ، حديث 68 .\r\n( 2 ) - الكافى : 2 / 133 ، باب الصمت وحفظ اللسان ، حديث 5 ؛ وسائل الشيعة : 12 / 182 ، باب 117 ، حديث 16026 ؛ بحار الأنوار : 68 / 296 ، باب 78 ، حديث 69 .\r\n","page_name":" 27 ","page_number":27},
  {"content":"\r\n\r\nانسان‌ها را به آن راه هدايت فرموده است .\r\nاو از هر جهت عاشق انسان و علاقه‌مند به سعادت آدمى است ، ميل دارد تمام انسان‌ها در وادى بندگى وارد شده و از دستورهاى سعادتبخش او پيروى كنند ، او جهنم و عذاب را براى احدى نمىپسندد و خزى دنيا و آخرت را براى كسى نمىخواهد .\r\nدعوت جناب او ، دعوت به دارالسلام و دعوت به خير و دعوت به سلامت است و دعوت به عاقبت بخيرى و دعوت به لقاء اللّه است ، اما اين انسان است كه بين خود و او هزاران حجاب قرار داده است .\r\nعَنْ أبى عَبْدِاللّهِ عليه السلام قالَ : قالَ لُقْمانُ لِابْنِهِ : يا بُنَىَّ إنْ كُنْتَ زَعَمْتَ أَنَّ الْكَلامَ مِنْ فِضَّةٍ فَإنَّ السُّكُوتَ مِنْ ذَهَبٍ « 1 » .\r\nامام صادق عليه السلام مىفرمايد : لقمان به فرزندش گفت : پسرم ! اگر تصور مىكنى سخن از نقره است ، به حقيقت كه خاموشى از طلا است .\r\nقالَ رَسُولُ اللّه صلى الله عليه و آله : أمْسِكْ لِسانَكَ فَإنَّها صَدَقَةٌ تُصَدَّقُ بِها عَلى نَفْسِكَ ، ثُمَّ قالَ :\r\nوَلا يَعْرِفُ عَبْدٌ حَقيقَةَ الايمانِ حَتّى يَخْزُنَ مِنْ لِسانِهِ « 2 » .\r\nرسول خدا صلى الله عليه و آله فرمود : زبانت را حفظ كن كه حفظ زبان در حقيقت دستگيرى از خودت مىباشد ، آن گاه فرمود : هيچ بنده‌اى حقيقت ايمان را نشناسد ، مگر اين كه زبانش را در بند كند .\r\n\r\n\r\n","description":"","footnote":"\r\n( 1 ) - الكافى : 2 / 114 ، باب الصمت و حفظ اللسان ، حديث 6 ؛ وسائل الشيعة : 12 / 183 ، باب 117 ، حديث 16027 ؛ بحار الأنوار : 68 / 297 ، باب 78 ، حديث 70 .\r\n( 2 ) - الكافى : 2 / 114 ، باب الصمت وحفظ اللسان ، حديث 7 ؛ مشكاة الأنوار : 175 ، باب 20 ؛ بحار الأنوار : 68 / 298 ، باب 78 ، حديث 71 .\r\n","page_name":" 28 ","page_number":28},
  {"content":"\r\n\r\nقالَ رَسُولُ اللّهِ صلى الله عليه و آله نَجاةُ المُؤْمِنِ فى حِفْظِ لِسانِهِ « 1 » .\r\nرسول خدا صلى الله عليه و آله فرمود : نجات مؤمن در نگهداشتن زبان است .\r\nامام باقر عليه السلام مىفرمود :\r\nعادت ابوذر اين بود كه فرياد مىزد : اى دانش خواه ! به حقيقت كه اين زبان كليدِ خير و شر است ، چنانچه بر طلا و نقره‌ات مهر مىزنى تا از دستبرد محفوظ بماند ، بر زبانت نيز مهر خاموشى بزن ، تا از عذاب دنيا و آخرت در امان بمانى « 2 » .\r\nعيسى بن مريم مىفرمود :\r\nبه جز ذكر خدا سخن بسيار مگوييد ؛ زيرا بسيار گويان جز در ذكر خدا دل‌هاشان سخت است ، ولى نمىدانند « 3 » .\r\nعَنْ أبى عَبْدِاللّهِ عليه السلام : ما مِنْ يَوْمٍ إلّاوَكُلُّ عُضْوٍ مِنْ أعْضاءِ الْجَسَدِ يُكَفِّرُ اللِّسَانَ يَقُولُ : نَشَدْتُكَ اللّهَ أنْ نُعَذَّبَ فيكَ « 4 » .\r\nامام صادق عليه السلام فرمود : روزى نيست ، مگر اين كه هر عضوى از اعضاى بدن در برابر زبان كرنش كند و بگويد : تو را به خدا قسم خودت را حفظ كن ، مبادا من براى تو عذاب بكشم .\r\nعَنْ عَلىِّ بْنِ الْحُسَيْنِ عليهما السلام قالَ : إنَّ لِسانَ ابْنِ آدَمَ يُشْرِفُ عَلى جَميعِ جَوارِحِهِ كُلَّ\r\n\r\n\r\n","description":"","footnote":"\r\n( 1 ) - الكافى : 2 / 114 ، باب الصمت وحفظ اللسان ، حديث 9 .\r\n( 2 ) - الكافى : 2 / 144 ، باب الصمت وحفظ اللسان ، حديث 10 ؛ وسائل الشيعة : 12 / 191 ، باب 119 ، حديث 16052 .\r\n( 3 ) - الكافى : 2 / 144 ، باب الصمت وحفظ اللسان ، حديث 11 ؛ بحار الأنوار : 68 / 301 ، باب 78 ، حديث 75 .\r\n( 4 ) - الكافى : 2 / 144 ، باب الصمت وحفظ اللسان ، حديث 12 ؛ بحار الأنوار : 68 / 302 ، باب 78 ، حديث 76 .\r\n","page_name":" 29 ","page_number":29},
  {"content":"\r\n\r\nصَباحٍ فَيَقُولُ : كَيْفَ أصْبَحْتُمْ ؟ فَيَقُولُونَ : بِخَيْرٍ إنْ تَرَكْتَنا وَيَقُولُونَ : اللّهَ اللّهَ فينا وَيُناشِدونَهُ وَيَقُولُونَ : إنَّما نُثابُ وَنُعاقَبُ بِكَ « 1 » .\r\nامام سجاد عليه السلام فرمود : هر بامداد زبان آدمى بر همهء اعضاى تنش سركشد و گويد : حالتان چطور است ؟ گويند : اگر ما را رها كنى بخير است ، ومىگويند : خدا را خدا را دربارهء ما و او را قسم مىدهند و مىگويند : همانا به خاطر تو يا ثواب گيريم يا به عذاب الهى دچار شويم .\r\nمردى خدمت رسول اسلام صلى الله عليه و آله مشرّف شد و عرضه داشت : مرا نصيحتى كن .\r\nفرمود : زبانت را حفظ كن ، واى بر تو ، آيا مردم را جز روييده‌هاى زبان به روى در دوزخ درافكند « 2 » ؟ !\r\nعَنِ الوَشّاءِ قالَ : سَمِعْتُ الرِّضا عليه السلام يَقُولُ : كانَ الرَّجُلُ مِنْ بَنىْ إسرائيلَ إذا أرادَ الْعِبادَةَ صَمَتَ قَبْلَ ذلِكَ عَشْرَ سِنينَ « 3 » .\r\nوَشّاء مىگويد : از حضرت رضا عليه السلام شنيدم مىفرمود : هر مردى از بنى اسرائيل مىخواست عابد شود ، پيش از آن ده سال خاموشى اختيار مىكرد .\r\nعَنْ أبى عَبْدِاللّهِ عليه السلام قالَ فى حِكْمَةِ آلِ داوُدَ : عَلَى الْعاقِلِ أنْ يَكُونَ عارِفاً بِزَمانِهِ مُقْبِلًا عَلى شَأنِهِ حافِظاً لِلِسانِهِ « 4 » .\r\n\r\n\r\n","description":"","footnote":"\r\n( 1 ) - الكافى : 2 / 115 ، باب الصمت حفظ اللسان ، حديث 13 ؛ ثواب الأعمال : 237 ؛ وسائل الشيعة : 12 / 189 ، باب 119 ، حديث 16046 .\r\n( 2 ) - الكافى : 2 / 115 ، باب الصمت وحفظ اللسان ، حديث 14 ؛ بحار الأنوار : 68 / 303 ، باب 78 ، حديث 78 .\r\n( 3 ) - الكافى : 2 / 116 ، باب الصمت وحفظ اللسان ، حديث 18 ؛ وسائل الشيعة : 12 / 183 ، باب 117 ، حديث 16028 ؛ بحار الأنوار : 68 / 306 ، باب 78 ، حديث 82 .\r\n( 4 ) - الكافى : 2 / 116 ، باب الصمت وحفظ اللسان ، حديث 20 ؛ بحار الأنوار : 14 / 39 ، باب 3 ، حديث 20 .\r\n","page_name":" 30 ","page_number":30},
  {"content":"\r\n\r\nامام صادق عليه السلام فرمود : در حكمت آل داود است : بر خردمند است كه زمان خود را بشناسد و بر برنامهء خودش روى آرد و زبانش را نگهدارد .\r\nعَنْ أبى عَبْدِاللّهِ عليه السلام قالَ : لا يَزالُ الْمُؤْمِنُ يُكْتَبُ مُحْسِناً مادامَ ساكِتاً فَإذا تَكَلَّمَ كُتِبَ مُحْسِناً أوْ مُسيئاً « 1 » .\r\nامام صادق عليه السلام فرمود : پيوسته بندهء مؤمن نيكوكار نوشته شود ، تا وقتى خاموش است و چون به سخن آيد نيكوكار يا بدكار نوشته شود .\r\nزبان از نعمت‌هاى عظيم الهى و لطائف صنع غريب ربوبى است ، زبان جِرمش صغير و جُرم و طاعتش بزرگ و عظيم است ، زبان نهايت طاعت و طغيان عبد است ، زبان ميدان‌دار تمام اوضاع باطن و ظاهر است « 2 » .\r\nآرى ، اين نعمت عظيم و اين وديعهء بزرگ الهى چون در سخن گفتن راه انحراف گيرد ، گناهان عظيم از او سرزند و چون به راه حق و حقيقت رود طاعات بزرگ و منافع كثيره از او ظهور كند ، اگر به ارزيابى تعداد گناهان برخيزيم به اين نتيجه مىرسيم كه سهم عمدهء گناهان بر دوش زبان است ، چنانچه اگر به ارزيابى طاعات دست زنيم مىبينيم قسمت اعظم طاعات سهم زبان است .\r\nبياييد دربارهء اين عضو فوق‌العاده حسّاس بيشتر انديشه كنيم و از عاقبت آزادى زبان و بىبند و بارى آن بترسيم كه بدترين روز ، در فرداى قيامت روز زبان است و سخت‌ترين عذاب در فضاى دوزخ ، عذاب زبان است .\r\n\r\n\r\n","description":"","footnote":"\r\n( 1 ) - الكافى : 2 / 116 ، باب الصمت وحفظ اللسان ، حديث 21 ؛ الخصال : 1 / 15 ، حديث 53 ؛ بحار الأنوار : 68 / 307 ، باب 78 ، حديث 85 .\r\n( 2 ) - محجة البيضاء : 5 / 190 ، كتاب آفات اللسان .\r\n","page_name":" 31 ","page_number":31},
  {"content":"\r\n\r\n[ وَهُوَ مِفْتاحُ كُلِّ راحَةٍ مِنَ الدُّنيا وَالآخِرَةِ وَالصَّوْنُ مِنَ الْخَطايا وَالزَّلَلِ وَقَدْ جَعَلَهُ اللّهُ سِتْراً عَلَى الجاهِلِ وَتَزَيُّناً لِلْعالِمِ 
  ]\r\n\r\nمنافع سكوت\r\nامام صادق عليه السلام در ادامهء روايت به فوائد و منافع عظيم خاموشى اشاره كرده مىفرمايد :\r\n\r\n1 - راحتى در دنيا و آخرت\r\nصمت و خاموشى ، كليد راحت دنيا و آخرت است ؛ زيرا انسان خاموش در زندگى دنيا از بسيارى از شرور و خطرات و زيان‌ها و خسارت‌ها كه محصول بىنظمى زبان و بىبند و بارى عضو در گفتار است ، در امان مىماند و فضاى امان در حقيقت فضاى سلامت و راحتى و خوشى است و در زندگى آخرت از شرّ و ضرر عذاب كه نتيجهء گناهان زبان است ، محفوظ ماند و در كنف رحمت الهى ، زندگى ابدى خويش را به خوشى و راحت بگذراند .\r\nسخنان بىجاى زبان ، گفته‌هاى خطا ، گفتارهاى ناهنجار و گفتن آنچه نبايد گفت ، هم چون زنجيرهايى است كه خود انسان را در تنگناى حلقاتش به اسارت مىكشد و گاهى دست و پا زدن انسان براى نجاتش از عذابى كه در دنيا و آخرت براى خود فراهم آورده ، بىفايده است .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\n2 - حفظ از لغزش‌ها\r\nكم گويى و به خصوص خاموشى و صمت موجب مصون ماندن از لغزش‌ها و خطاهاست ، چرا كه اكثر گناهان منشأش زبان است و چون زبان محبوس شود ، بدون شك انسان از اكثر گناهان به خصوص ظلم در حق ديگران محفوظ خواهد ماند .\r\nخداوند مهربان ، خاموشى را براى جاهل ستر و حجاب از عيوب درونى و براى عالم و دانشمند صمت و خاموشى را زينت قرار داده است ، چرا كه جاهل چون بدون علم و معرفت است ، هرگاه ملازم و مصاحب خاموشى باشد ، احوالات درونش نزد مردم پوشيده است و به خاطر اين پوشيدگى از رسوايى و افتضاح مصون است و عالم با آن كه هر چه مىگويد ، سرچشمه‌اش دانش و حقيقت است ، در عين حال خاموشى ، براى او وقار و زينت است كه عالم پر حرف در نزد مردم چندان اعتبار و ارزش ندارد .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n[ وَفِيهِ عَزْلُ الْهَوى وَرياضَةُ النَّفْسِ وَحَلاوَةُ العِبادَةِ وَزَوالُ قَساوَةِ القَلْبِ وَالْعَفافُ وَالْمُرُوَّةُ وَالظَّرْفُ 
  ]\r\n\r\n3 - دورى از هوا\r\nخاموشى باعث دورى از هواست ، هواى نفسى كه علّت گمراهى اكثر مردم عالم شده است .\r\nنفس ، عجيب از شنيدن لغو و سخنان بىفايده و كلمات ناحق در حق ديگران لذت مىبرد ، خاموشى در حقيقت مبارزه‌اى جانانه با اين دشمن خطرناك درونى است كه اگر اين خاموشى ادامه پيدا كند ، بدون ترديد به حكومت هواى نفس اين شيطان پر قدرت و خطرناك درونى خاتمه داده مىشود و به عزل اين ستم پيشه براى هميشه مىانجامد .\r\nراستى ، با تمام وجود بايد از خطرات سنگين هواى نفس كه اكثراً از نوك زبان ، هم چون شعله‌هاى آتش جهنم آشكار مىگردد به حضرت حق پناه برد .\r\n\r\n4 - تربيت و رياضت نفس\r\nو نيز در خاموشى ، تربيت و رياضت نفس قرار دارد كه نفس را اگر از گناهان زبان به وسيلهء خاموشى بتوان بازداشت و در زمينهء سخن گفتن اگر بتوان به او سختى داد ، بازداشتنش از ساير گناهان ، كار ساده‌اى خواهد شد و به نظر مىرسد كه\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nمهم‌ترين رياضت در ميان رياضت‌ها مسئلهء پر منفعت صمت و خاموشى است ، در آثار اسلامى آمده كه از عمده‌ترين علل ، براى رسيدن به بارگاه رحمت و يافتن اسرار ملكوت ، ترك هر كلام به جز كلام حقّ است .\r\n\r\n5 - چشيدن شيرينى عبادت\r\nاز فوائد خاموشى ، چشيدن شيرينى عبادت و از بين رفتن قساوت قلب است و اين مسئله معلومى است ، چرا كه هر گناه هم چون حجابى بين عبد و خداست و هر حجابى علّت دورى محب از محبوب است ، در صورتى كه گناهان گوناگون ، به خصوص گناهان متنوع زبان پرده‌ها بر آيينهء روح الهى انسان ، انداخته باشد ، چگونه مىتوان از عبادت لذّت برد كه چشيدن لذت عبادت به وقتى است كه بين روح عبد و مولايش فاصله‌اى و حجابى نباشد .\r\nگناهان زبان از عمده‌ترين علل قساوت قلب است و قلب قسى از بسيارى از عنايات و بركات الهيه و فيوضات ربانيه و لطايف رحمانيه محروم است ، خاموشى پيشه كنيد ، تا لذت عبادت را بچشيد و دل هم چون صفحهء آيينه نورانى كنيد .\r\nچون حجاب‌ها برداشته شود و قساوت قلب از ميان برود ، روح و دل خانهء اسرار گردد و شب تيرهء گناه به روز طاعت مبدّل شود و يار روح پرور و دل‌نواز ، انيس جان و هم نشين دل گردد .\r\n آن كه رفت از نظرم گر زدرم باز آيد * عمر رفته است كه بار دگرم باز آيد\r\nاى بسا روز كه بنشينم و خورشيد گذشت * باميدى كه چو شب شد قمرم باز آيد \r\n\r\n","description":"","footnote":"","page_name":" 35 ","page_number":35},
  {"content":"\r\n\r\n در ره عشق چنان بىكس و يارم كه كنم * شرم از سايه كه در رهگذرم باز آيد\r\nمنم آن قطرهء در كام صدف رفته فرو * كه خود ار باز نيايم گهرم باز آيد\r\nگر چه در ورطهء غم كشتى جانم بشكست * هم چو سيل از مژه خون جگرم باز آيد \r\n\r\n6 - عفت و مروت\r\nو نيز از منافع خاموشى ، عفت و مروّت است ، عفت از ارتكاب مناهى و معاصى ؛ زيرا به حكم عقل ، هر كس حول و حوش قرقگاه چريد ، امكان افتادنش در آن مىرود .\r\nآرى ، هر كس به زياده‌گويى عادت كند ، عاقبت به هر گفتار ناپسندى دچار آيد ، كم گويى و خاموشى مورّث عفت نفس است .\r\nو نيز از صمت ، مروّت حاصل آيد ، چرا كه معنى مروّت عمل كردن است به آنچه از نظر حق سزاوار است و لايق زبان ، نطق به ضروريات است چه ضرورى دنيوى چه ضرورى اخروى ، چون خاموشى ادامه پيدا كند ، صفت مروّت براى زبان حاصل شود و خلاصهء كلام اين كه خاموشى ، زبان را در دو سنگر الهى عفت و مروّت - هم چون سربازى تسليم مقام ما فوق - حفظ خواهد كرد .\r\n\r\n7 - حسن خلق\r\nو نيز خاموشى ، علت كياست و حسن خلق است ، چه بسيار گفتن و بسيار شنيدن مورث تنگ خلقى يا بد خلقى است .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n[ فَاغْلِقْ بابَ لِسانِكَ عَمّا لَكَ مِنْهُ بُدٌّ لا سِيَّما إذا لَمْ تَجِدْ أهْلًا لِلْكَلامِ وَالْمُساعِدَ فِى المُذاكَرَةِ لِلّهِ وَفِى اللّه 
  ]\r\n\r\nسكوت و ضرورت آن\r\nتا مجبور نشوى لب به سخن باز مكن ، با توجه به اين كه معايب و مفاسد زياده‌گويى را دانستى ، پس لب گشودن ، جز در ضرورت صحيح نيست به خصوص ، وقتى كه شنونده ، اهل و يار مناسبى را براى گفتگو براى خدا و در راه خدا ، نيافتى .\r\nعارف بزرگوار مصطفوى در شرح جملهء بالا مىگويد :\r\nآرى ، آنان كه به حقايق و اسرار الهى آگاه شدند ، سكوت اختيار كردند .\r\n هر كه را اسرار حق آموختند * مهر كردند و دهانش دوختند \r\nسخن زياد گفتن ، علامت نادانى و دور بودن از حقيقت است .\r\nالْعِلْمُ نُقْطَةٌ كَثَّرَها الْجاهِلُونَ « 1 » .\r\nعلم نقطهء روشن و معلومى است كه جاهلان آن را زياد كرده‌اند .\r\nدر هر موضوع ، حق مطلب در يك جملهء كوتاه خلاصه مىشود ، ولى افرادى كه به حق مطلب نرسيده‌اند ، ده‌ها احتمال و شقوق ذكر نموده و بعد از احتمالات\r\n\r\n\r\n","description":"","footnote":"\r\n( 1 ) - عوالى اللآلى : 4 / 129 ، حديث 223 .\r\n","page_name":" 37 ","page_number":37},
  {"content":"\r\n\r\nو ذكر برهان و استدلال ، باز به حقيقت مطلب توجه پيدا نكرده و از حق منحرف مىشوند .\r\nو حقّ مطلب اين است كه كسى كه در هر موضوعى به حقيقت آن كه يك نقطهء بيش نيست نرسيده است ، بايد لب از گفتار فرو بندد و با احتمالات و اوهام و متشابهات ، اذهان و افكار ديگران را مشوش و منحرف نكند و با گفتن نمىدانم كه نصف علم است و واقعيّت دارد ، خود و ديگران را راحت و آسوده خاطر سازد .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n[ وَكانَ الرَّبيعُ بنُ خُثَيْمٍ يَضَعُ قِرْطاساً بَيْنَ يَدَيْهِ فَيَكْتُبُ كُلَّ ما يَتَكَلَّمُ بِهِ ثُمَّ يُحاسِبُ ، نَفْسَهُ فى عَشِيَّتِهِ ما لَهُ وَما عَلَيْهِ وَيَقُولُ : آهِ ! نَجَا الصّامِتُونَ وَبَقينا وَكانَ بَعْضُ أصْحابِ رَسُولِ اللّهِ صلى الله عليه و آله يَضَعُ حَصاةً فى فَمِهِ فَإذا ، أرادَ أنْ يَتَكَلَّمَ بِما عَلِمَ أنَّهُ لِلّهِ وَفِى اللّهِ وَلِوَجْهِ اللّهِ ، أخْرَجَها مِنْ فَمِهِ وَإنَّ كَثيراً مِنَ الصَّحابَةِ ، رَضِى اللّهُ عَنْهُمْ كانُوا يَتَنَفَّسُونَ ، الصُّعداءَ وَيَتَكَلَّمُونَ شِبْهَ الْمَرضى 
  ]\r\n\r\nسكوت اولياى خدا\r\nربيع بن خثيم در ابتداى هر روز كاغذى در پيش روى مىنهاد و هر چه از دهانش خارج مىشد مىنوشت ، چون شب مىرسيد نوشته را مىخواند و نفس خود را با آن نوشته محاسبه مىكرد و مىگفت : آه ! خاموشان نجات يافتند و ما بسيار گويان در بدبختى مانديم .\r\nبعضى از اصحاب رسول خدا صلى الله عليه و آله سنگ ريزه‌اى در دهان مىگذاشتند و چون مىخواستند حرف بزنند فكر مىكردند ، اگر آن حرف براى خدا و در راه خدا و لوجه اللّه بود ، سنگريزه را در آورده و آن حرف الهى را مىزدند و سپس به خاموشى فرو مىرفتند و اگر پس از فكر مىيافتند كه آن حرف براى خدا نيست ، سنگ ريزه را بيرون نمىآوردند و به خاموشى ادامه مىدادند .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبسيارى از صحابهء آن جناب ، اكثر اوقات ساكت بودند و آه پر درد از سينه مىكشيدند و بر سبيل ندرت حرف مىزدند ، به نحوى كه حرف زدن آنان شبيه بيماران ضعيف و خسته از مرض بود .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n[ وإنَّما سَبَبُ هَلاكِ الْخَلْقِ وَنَجاتِهِم الْكَلامُ وَالصَّمْتُ 
  ]\r\n\r\nسبب هلاكت خلق\r\nآرى ، بدون شك سبب هلاكت و نجات مردم سخن و خاموشى است .\r\nكسى كه با كلام و شايعه مردم را ترسانده و يا شخصيّت آنان را گرفته و براى اسارت عباد حق ، به هزار خدعه و مكر از طريق كلام ، توسّل جسته و يا با كلام باطل هزاران بندهء حق را به گمراهى كشيده ، جز اين است كه خود را به هلاكت ابدى دچار كرده ؟\r\nو كسى كه با سخن خود ، مال مردم را به غارت داده و جان شيرين جاندار ، از او گرفته و عرض و آبروى آبرودار را به باد داده ، آيا خود را به چاه هلاكت نينداخته ؟\r\nولى كسى كه از تمام اين امور خاموش بوده ، سبب نجات خود را فراهم آورده و در پيشگاه حضرت دوست براى خود ، كسب آبرو كرده است .\r\nآرى ، بايد خيمهء زندگى از خاكدان عصيان بيرون زده و در بستان معرفت جاى باز كرده و مقيم ديار عبادت و طاعت شويم ، تا از نسيم مهر و عنايت و رحمت و لطف حضرت يار ، زنده گشته و به نعمت ابدى متنعم شويم .\r\nبه قول عاشق وارسته ، فيض بزرگوار :\r\n خيز تا زين خاكدان بيرون رويم * زين سراى مردگان بيرون رويم\r\nزنده گرديم از حيات جاودان * زين جهان جان ستان بيرون رويم \r\n\r\n","description":"","footnote":"","page_name":" 41 ","page_number":41},
  {"content":"\r\n\r\n راست از هم صحبتىهاى كجان * هم چو تيرى از كمان بيرون رويم\r\nتا شويم الّا بما شا را محيط * زين محيط آسمان بيرون رويم\r\nگوهر بحر يقين آيد به كف * گر زصحراى گمان بيرون رويم\r\nدر بلا و در ولا قربان شويم * از تن و جان و جهان بيرون رويم \r\n\r\n","description":"","footnote":"","page_name":" 42 ","page_number":42},
  {"content":"\r\n\r\n[ فَطُوبى لِمَنْ رُزِقَ مَعْرِفَةَ عَيْبِ الْكَلامِ وَصَوابِهِ وَفَوائِدِ الصَّمْتِ فَإنَّ ذلِكَ مِنْ أخْلاقِ الأنْبِياءِ وَشَعائِرِ الأصْفِياءِ 
  ]\r\n\r\nشناخت معايب كلام\r\nخوش به حال آن كس كه از طريق عنايت حق كلام معيب و صواب و فوائد خاموشى را شناخته كه خاموشى ، اخلاق پيامبران و شعار برگزيدگان حق است .\r\n[ وَمَنْ عَلِمَ قَدْرَ الْكَلامِ أحْسَنَ صُحْبَةَ الصَّمْتِ ، وَمَنْ أشْرَفَ عَلى لَطائِفِ الصَّمْتِ وَائْتُمِنَ عَلى خَزائِنِهِ كانَ كَلامُهُ وَصَمْتُهُ عِبادَةً 
  ]\r\nهر كه قدر و اندازهء كلام را بشناسد و به صحيح و غلط و حق و باطل آن راه برد ، البته مصاحبت و رفاقت با خاموشى را نيكو خواهد شمرد و هر كه بر لطايف و فوايد خاموشى آگاه شد و خاموشى را نگهبان امين اسرار و حقايق قلبى خود قرار داد ، كلام و سكوتش عبادت است .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n[ وَلا يَطَّلِعُ عَلى عِبادَتِهِ هذِهِ إلّاالْمَلِكُ الْجَبّارُ 
  ]\r\nبر قدر و قيمت و عظمت اين بندگى ، جز خداى آگاه كسى آگاه نيست .\r\nبه قول عارف معارف ، شيخ حسن مصطفوى :\r\nتشخيص سخن گفتن كه آيا موافق رضاى پروردگار متعال است و آيا بر خلاف هوا و هوس و خودنمايى است و آيا به منظور اظهار حق و روى اخلاص در نيّت است و آيا نفسانى و آيا موجب نورانيّت قلب خواهد شد يا موجب كدورت و ظلمت و آيا به صلاح دين و شرع است يا به ضرر دين ؟ كار هر كسى نيست .\r\nانبيا و اوليا و آنان كه دل‌هاى منور و پاك دارند ، مىتوانند اين قسمت‌ها را تشخيص دهند و از عهدهء اين موضوعات به خوبى برآيند و بايد افراد متوسط تا مىتوانند كمتر سخن بگويند و پيش از سخن گفتن ، اگر چه يك جمله و بلكه يك كلمهء آرى يا نه باشد ، مختصر تأمّلى نمايند ، يعنى متوجه باشند كه حرفى را كه مىخواهند بزنند ، روى خودنمايى و هوا پرستى و يا اهانت به ديگرى و تحقير و يا به مقتضاى حسد و خودبينى و ساير صفات ذميمهء نفسانى صورت نگيرد .\r\nخداوندا ! در زبان و در سخن گفتن آن ، چه خطرهاست و چه انسان‌هايى در طول حيات به وسيلهء ريسمان زبان به قعر جهنم افتادند و چه نيكانى بد شدند و چه پاكانى در كنار زبان آلوده گشتند ؟\r\nخداوندا ! ما در برابر اين عضو عظيم آن گونه كه بايد قدرت حفظ خود را\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nنداريم ، بر ما بيچارگان و ضعيفان رحمت‌آور و دست ناتوان را بگير و از شر هر گناهى به خصوص ، گناهان زبان حفظ فرما و قفل خاموشى از غير حق براى ابد بر زبان ما بگذار .\r\nاين بندهء خطاكار در مقام مناجات با حضرت حق و التماس به پيشگاه با عظمت دوست و بارگاه رحمت حضرت يار عرضه داشته‌ام :\r\n اى كرمت روشنى زندگى * بندگيت چشمهء پايندگى\r\nارض و سما جمله زمين بوس تو * نغمهء عشق است زناقوس تو\r\nلذت عالم همه در ياد تست * خاطر عشاق درت شاد تست\r\nگلشن عالم زتو دارد صفا * درد همه از تو رسد بر شفا\r\nدرد من اى دوست گناه من است * سوى عنايات تو راه من است\r\nگر نپذيرى چه كند بنده‌ات * چيست بگو چارهء شرمنده‌ات\r\nزنگ گنه بر دل من چيره بين * روز مرا از سيهى تيره بين\r\nدامن آلودهء من ننگ من * واى بر اين صلح من و جنگ من \r\n كاش نبودم به جهان اى حبيب * تا كه نمىگشت گناهم نصيب\r\nاى غم تو روشنى شام من * محو كن از بزم گنه نام من\r\nكام مرا داروى غفران بريز * آبرويم پيش پيمبر مريز\r\nبار گنه پاك كن از نامه‌ام * مغفرت خويش نما جامه‌ام\r\nغرقهء درياى كرم كن مرا * مرغ نواخوان حرم كن مرا\r\nداغ غمت بر دل مسكين گذار * تا كه بنالد به درت زارزار \r\n\r\n","description":"","footnote":"","page_name":" 45 ","page_number":45},
  {"content":"\r\n . \r\n","description":"","footnote":"","page_name":" 46 ","page_number":46},
  {"content":"\r\n\r\nباب\r\n28\r\nدر بيان راحت\r\n\r\n","description":"","footnote":"","page_name":" 47 ","page_number":47},
  {"content":"\r\n . \r\n","description":"","footnote":"","page_name":" 48 ","page_number":48},
  {"content":"\r\n\r\nقالَ الصّادِقُ عليه السلام :\r\nلا راحَةَ لِمُؤْمِنٍ عَلَى الْحَقيقَةِ إلّاعِنْدَ لِقاءِ اللّهِ ، وَما سِوى ذلِكَ فَفى أرْبَعَةِ أشْياءَ :\r\nصَمْتٌ تَعْرِفُ بِهِ حالَ قَلْبِكَ وَ نَفْسِكَ فيما يَكُونُ بَيْنَكَ وَبَيْنَ باريكَ . وَخَلْوَةٌ تَنْجُو بِها ( وَحِلْمٌ تَنْجُو بِهِ ) مِنْ آفاتِ الزَّمانِ ظاهِراً وَباطِناً . وَجُوعٌ تُميتُ بِهِ الشَّهَواتِ وَالْوَسْواسَ . وَسَهَرٌ تُنَوِّرُ بِهِ قَلْبَكَ وَتُصَفّى بِهِ طَبْعَكَ وَتُزَكّى بِهِ روُحَكَ .\r\nقالَ النبىُّ صلى الله عليه و آله : مَنْ أصْبَحَ آمِناً فى سِرْبِهِ ، معافى فى بَدَنِهِ وَعِنْدَهُ قُوتُ يَوْمِهِ فَكَأنَّما حيزَتْ لَهُ الدُّنْيا بِحَذافيرِها .\r\nوَقالَ وَهَبُ بْنُ مُنَبِّهٍ : فى كُتُبِ الْأَوَّلينَ كانَ مَكْتُوباً : يا قَناعَةُ ! العِزُّ وَالْغِنى مَعَكِ فازَ مَنْ فازَ بِكِ .\r\nقالَ أبُوذَرٍّ رحمه الله : هُتِكَ سِتْرُ مَنْ لا يَثِقُ بِرَبِّهِ وَلَوْ كانَ مَحْبُوساً فِى الصُّمِّ الصَّياخيدِ .\r\nفَلَيْسَ أحَدٌ أخْسَرَ وَأذَلَّ وَأنْزَلَ مِمَّنْ لا يُصَدِّقُ رَبَّهُ فيما ضَمِنَ لَهُ وَتَكَفَّلَ بِهِ مِنْ قَبْلِ أنْ خَلَقَهُ وَهُوَ مَعَ ذلِكَ يَعْتَمِدُ عَلى قُوَّتِهِ وَتَدْبيرِهِ وَجُهْدِهِ وَيَتَعَدّى حُدُودَ رَبِّهِ بِأسْبابٍ قَدْ أغْناهُ اللّهُ تَعالى عَنْها .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n[ لا راحَةَ لِمُؤْمِنٍ عَلَى الْحَقيقَةِ إلّاعِنْدَ لِقاءِ اللّهِ 
  ]\r\n\r\nحقيقت راحتى\r\nدر اين حديث بسيار مهم ، وجود مقدّس حضرت صادق عليه السلام مسئلهء راحتى و خوشى و امنيّت را گوشزد مىفرمايند كه آن خوشى و راحتى كه فرزندان آدم به دنبال آن هستند ، يافت نمىشود .\r\nراحتى آن است كه به دنبالش رنج و زحمت دوباره نباشد و الّا آنچه به دنبالش مشقّت و زحمت است ، راحت نيست و راحت به معناى حقيقى در اين دنيا براى كسى مقرّر نشده است .\r\nدر حديث قدسى آمده :\r\nمن راحتى را در آخرت قرار دادم و مردم در دنيا دنبال آن هستند « 1 » .\r\nراحت به هنگام لقاى حق به مؤمن مىرسد و هيچ مؤمنى به خاطر نور ايمانش .\r\nتوقع راحت در اين دنيا ندارد ، دنيا جاى كوشش و زحمت و عمل است و به فرمودهء حضرت على عليه السلام :\r\nألا وَإنَّ الْيَوْمَ الْمِضْمارَ وَغَداً السِّباقَ وَالسَّبَقَةُ الْجَنَّةُ وَالْغايَةُ النّارُ « 2 » .\r\n\r\n\r\n","description":"","footnote":"\r\n( 1 ) - / مشكاة الأنوار : 328 .\r\n( 2 ) - نهج البلاغة : خطبهء 28 ؛ غرر الحكم : 127 ، حقيقة الدنيا ، حديث 2154 .\r\n","page_name":" 50 ","page_number":50},
  {"content":"\r\n\r\nامروز ، زمان زحمت و مشقّت و رنج و حركت و تكاپو است و فردا روز سبقت و مسابقه است ، آنان كه در اين جهان ، زحمت صحيح و رنج به حق كشيدند ، در مسابقهء فردا برندهء بهشت‌اند و آنان كه در مسير حق به تكاپو برنخاستند ، پايان عقب ماندگيشان دوزخ است .\r\n [ يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ 
  ]  « 1 » .\r\nاى انسان ! يقيناً تو با كوشش و تلاشى سخت به سوى پروردگارت در حركتى .\r\nو نيز در آيهء كريمهء ذيل توجه نماييم :\r\n [ لَقَدْ خَلَقْنَا الْإِنْسانَ فِي كَبَدٍ 
  ]  « 2 » .\r\nهمانا ، ما انسان را در رنج و زحمت آفريديم .\r\nاز روز نخستين حيات كه در تنگناى رحم با مشقّت‌هاى بسيار به سر مىبرد ، تا با فشار و زحمت ، ولادت يافت و ادوار مختلف زندگى را از شيرخوارگى تا پيرى و فرتوتى ، همه را در سختىهاى گوناگون و مشقّات و زحمات فراوان سپرى نمود ، نشانهء اين است كه هر كسى در اين دنيا ، چه مؤمن و چه غير مؤمن در چهارچوب رنج و زحمت است و راحتى براى او در هيچ مرحله و دوره‌اى نيست ، روشن مىشود كه دنيا محل راحت و استراحت نيست ، بلكه خانهء رنج و مشقّت و زحمت و كوشش و مرارت و تكاپو است .\r\n\r\nكوشش حق و تكاپوى باطل\r\nآرى ، همانطور كه از قرآن مجيد استفاده مىشود و روايات و آثار اسلامى هم\r\n\r\n\r\n","description":"","footnote":"\r\n( 1 ) - انشقاق ( 84 ) : 6 .\r\n( 2 ) - بلد ( 90 ) : 4 .\r\n","page_name":" 51 ","page_number":51},
  {"content":"\r\n\r\nدلالت دارد و زندگى انسان‌ها نيز شاهد زنده‌اى بر مسئله است ، دنيا جاى راحت و استراحت نيست و امكان راحت و استراحت هم به آن معنايى كه مردم در جستجويش هستند ، در اين خانهء محدود براى كسى فراهم نمىباشد .\r\nانسان بخواهد يا نخواهد ، بايد براى ادامهء حيات ، همراه با رنج و زحمت و كوشش و مشقّت باشد .\r\nچيزى كه هست اگر كوشش و زحمت انسان بر اساس معيارهايى كه قرآن و نبوت و امامت ارائه مىكنند انجام بگيرد ، از پى اين رنج و زحمت و كوششى كه مطابق با معيارهاى الهى ، انجام گرفته ، نعمت ابد حق و روح و ريحان و راحت و استراحت ابدى است ، چنانچه قرآن كريم در آيات زير دلالت دارد :\r\n   [ الَّذِينَ آمَنُوا وَ هاجَرُوا وَ جاهَدُوا فِي سَبِيلِ اللَّهِ بِأَمْوالِهِمْ وَ أَنْفُسِهِمْ أَعْظَمُ دَرَجَةً عِنْدَ اللَّهِ وَ أُولئِكَ هُمُ الْفائِزُونَ * يُبَشِّرُهُمْ رَبُّهُمْ بِرَحْمَةٍ مِنْهُ وَ رِضْوانٍ وَ جَنَّاتٍ لَهُمْ فِيها نَعِيمٌ مُقِيمٌ * خالِدِينَ فِيها أَبَداً إِنَّ اللَّهَ عِنْدَهُ أَجْرٌ عَظِيمٌ 
  ]    « 1 » .\r\nآنان كه ايمان آوردند و هجرت كردند و با اموال و جان‌هايشان در راه خدا به جهاد برخاستند ، منزلتشان در پيشگاه خدا بزرگ‌تر و برتر است ، و فقط اينانند كه كاميابند . * پروردگارشان آنان را نزد خود به رحمت و خشنودى و بهشت‌هايى كه براى آنان در آن‌ها نعمت هاى پايدار است ، مژده مىدهد . *\r\nهمواره در آنجا جاودانه‌اند ؛ يقيناً نزد خدا پاداشى بزرگ است .\r\nشما در ايمان و توابع و آثار آن و هجرت و مسائل مهم آن و جهاد و آن همه تبعاتى كه براى آن هست انديشه كنيد ، ببينيد مؤمن مهاجر مجاهد ، در اين دنيا با چه رنج‌ها و مشقّت‌ها و زحمت‌هايى روبرو است و سپس در دو آيهء بعد دقت كنيد\r\n\r\n\r\n","description":"","footnote":"\r\n( 1 ) - توبه ( 9 ) : 20 - 22 .\r\n","page_name":" 52 ","page_number":52},
  {"content":"\r\n\r\nكه نتيجهء اين كوشش چه اجر گرانبهايى از رحمت و رضوان و نعيم مقيم است .\r\nآرى ، بر اساس وعدهء حتميهء الهيّه ، كوشندگان در راه حق از اجر عظيم و نعمت جاويد و رضايت حضرت حق برخوردارند .\r\nبه قول حكيم فرزانه سنايى غزنوى :\r\n تا معتكف راه خرابات نگردى * شايستهء ارباب كرامات نگردى\r\nاز بند علائق نشود نفس تو آزاد * تا بندهء رندان خرابات نگردى\r\nدر راه حقيقت نشوى قبلهء احرار * تا قدوهء اصحاب لباسات نگردى\r\nتا خدمت رندان نگزينى به دل و جان * شايستهء سكّان سماوات نگردى\r\nتا در صف اول نشوى فاتحهء قل * اندر صف ثانى چو تحيّات نگردى\r\nشه پيل نبينى به مراد دل معشوق * تا در كف عشق شه او مات نگردى\r\nتا نيست نگردى چو سنايى زعلايق * نزد فضلا عين مباهات نگردى\r\nمحكم نشود دست تو در دامن تحقيق * تا سوختهء راه ملامات نگردى \r\nو اگر كوشش و زحمت و رنج و تكاپوى انسان كه چاره‌اى از آن ندارد ، بر خلاف معيارهاى اصيل الهى باشد ، زحمات انسان در پايان كار بر باد رفته و براى انسان حاصلى ، جز حسرت و ندامت و عذاب جهنم برجاى نخواهد گذاشت ، چنانچه آيات زير وضع آنان را مىنماياند .\r\n      [ وُجُوهٌ يَوْمَئِذٍ خاشِعَةٌ * عامِلَةٌ ناصِبَةٌ * تَصْلى ناراً حامِيَةً * تُسْقى مِنْ عَيْنٍ آنِيَةٍ * لَيْسَ لَهُمْ طَعامٌ إِلَّا مِنْ ضَرِيعٍ * لا يُسْمِنُ وَ لا يُغْنِي مِنْ جُوعٍ 
  ]       « 1 » .\r\nدر آن روز چهره‌هايى زبون و شرمسارند ؛ * [ آنان كه همواره در دنيا 
  ] كوشيده‌اند و خسته شده‌اند [ و سرانجام سودى نيافته‌اند 
  ] * در آتشى سوزان\r\n\r\n\r\n","description":"","footnote":"\r\n( 1 ) - غاشيه ( 88 ) : 2 - 7 .\r\n","page_name":" 53 ","page_number":53},
  {"content":"\r\n\r\nدرآيند . * آنان را از چشمه‌اى بسيار داغ مىنوشانند ؛ * براى آنان طعامى جز خار خشك و زهرآگين وجود ندارد * كه نه فربه مىكند و نه از گرسنگى بىنياز مىنمايد .\r\nحضرت على عليه السلام مىفرمايد :\r\nفَرُبَّ دائِبٍ مُضَيِّعٌ وَرُبَّ كادِحٍ خاسِرٌ « 1 » .\r\nچه بسا فعال پرحركت و حرارتى كه نابود كننده است و چه بسا به رنج كوشنده‌اى كه زيانكار و ضرر كننده .\r\nوضع اكثر مردم امروز ، به خصوص در اروپا و آمريكا و كشورهاى كمونيستى و بعضى از كشورهاى به ظاهر اسلامى در حقيقت مصداق دو جملهء بالاست ، چه زحمت‌ها كه مىكشند ، چه رنج‌ها كه مىبرند ، چه مشقّت‌ها كه تحمّل مىنمايند آن هم در راه پول و مقام ، آن هم به قيمت قتل و غارت و عاقبت ، تمام اموال را بجاى مىگذارند و مقام را از دست مىدهند و با پرونده‌اى كه جز در جنايت مسابقه‌اى نداشتند به محكمهء عدل الهى وارد شده و به حكم حضرت حق به اشدّ عذاب دچار مىگردند .\r\n\r\nحركت انسان در دنيا\r\nصاحب « ترجمه و تفسير نهج البلاغة » گفتار محكمى دارد بدين قرار « 2 » :\r\nشايد بتوان گفت عمومىترين پديده‌اى كه در كرهء خاكى فراگير همهء جانداران است ، حركت و جنبش است .\r\n\r\n\r\n","description":"","footnote":"\r\n( 1 ) - نهج البلاغة : خطبهء 129 ؛ بحار الأنوار : 100 / 108 ، باب 2 ، حديث 8 .\r\n( 2 ) - ترجمه و تفسير نهج البلاغة : 6 / 156 .\r\n","page_name":" 54 ","page_number":54},
  {"content":"\r\n\r\nدر حقيقت ، جاندار منهاى حركت مساوى است با جاندار منهاى جان ، چنان كه انسان منهاى انديشه ، مساوى است با انسان منهاى انسانيّت . اين يك مسئلهء روشنى است كه براى اثباتش نيازى به استدلال و جر و بحث وجود ندارد .\r\nآنچه مهم است اين است كه اكثريت اسف‌انگيز بنى نوع انسان ، حركت به معناى طبيعى محض آن را ، دليل موجوديت خود تلقى مىكنند . آنان استدلالى كه به « من هستم » مىآورند ، اين است كه مىتوانند راه بروند ، مكان خود را تغيير دهند ، از يك موضع‌گيرى به موضع‌گيرى ديگرى منتقل شوند ، روابط خود را با طبيعت و انسان‌ها دگرگون نمايند .\r\nدر دوران ما اين گونه دلايل با حركت‌هاى سريع‌تر مثلًا هزار كيلومتر در يك ساعت با هواپيماى مدرن تقويت شده‌اند .\r\nاين حركت همان مقدار دليل موجوديّت انسان است كه حركت كازارها و كهكشان‌ها و حركت الكترون‌ها و حركت عقرب و افعى و يك مگس در لجنزار ، دليل موجوديّت اين موجودات مىباشد .\r\nسرعت حركت انسان چگونه مىتواند با سرعت حركت نور قابل مقايسه باشد .\r\nولى مىدانيم كه حركت نور كم‌ترين ارزشى در برابر حركت دست يك انسان ندارد كه براى خورانيدن يك جرعهء شربت براى بيمارى كه نياز به آن دارد ، به كار مىافتد .\r\nحركت يك انسان از كرهء زمين به كرهء ماه با يك تحول انقلابى درونى وى از پستى به اوج انسانيّت چگونه قابل مقايسه مىباشد ؟\r\nاگر يك انسان با سرعتى فوق سرعت نور - اگر قابل تصور باشد - همهء كهكشان‌ها را در هم نوردد و برگردد ، ولى دو قدم براى انسانى كه در آتش مىسوزد و يا در آب غرق مىشود ، حركت نكند چه كارى انجام داده است ؟\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nحركت ، مطلوب ما انسان‌هاست ، اما آن حركتى كه در اصطلاح رهروان كوى حقيقت ، معراج ناميده مىشود .\r\nدر دوران ما مسابقه ، در سرعت حركت به شدّت در جريان است ، اين مسابقه تنها براى سلطهء به كرات فضايى است كه اگر تكاپوهاى زمينى براى سبقت گرفتن در ميدان تنازع در بقا كفايتشان نكند ، از تسخير كرات فضايى بهره‌بردارى نموده و در همان دور دست‌ها به تعقيب يكديگر خواهند پرداخت .\r\nاگر اين حركت‌ها ، سير و سياحت‌ها در كرات و فضاهاى بسيار دور براى مسابقه در خواندن كتاب تكوينى الهى و بهره‌بردارى از حيات معقول انجام مىگرفت ، اولين نتيجه‌اى كه مىداد ، خواب آرام چهار ميليارد و نيم نفوس كرهء زمين بود كه از آغاز حركت به فضاها و كرات راه نيافته است كه آيا شيپور مسابقه را براى آدم كشى ، امروز به صدا در مىآورند يا فردا ؟ !\r\nدر عنوان بحث گفتيم : زندگى آدمى حركتى طبيعى است كه فقط از آغاز هشيارى به حركت انسانى ، تحول مىيابد و دنيا براى او ميدان مسابقه مىگردد ، مسابقه در خير و كمال .\r\n\r\nمسابقه در قرآن\r\nمعناى مسابقه ، آن مفهوم معمولى و رايج در ميان مردم نيست كه با تحرك حسّ رقابت صورت مىگيرد ، بلكه منظور اين است كه هشياران زنده و هدف‌دار ، با مشاهدهء عظمت و كمال رهروان منزلگه حقيقت به هيجان و تكاپو وادار مىشوند و خود را اعضايى از آن كاروان تلقى مىكنند كه حتى اگر سبقت بر آنان بگيرند بر مىگردند و گرفتن از دست آنان را وظيفه و عامل سرعت در حركت مىدانند . در آيات قرآنى در چند مورد دستور به مسابقه داده شده است نه مسابقه در ميدان\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nتنازع در بقا و خونريزى ، بلكه براى پاك شدن از آلودگىها و ورود بر جاذبهء لقاء اللّه .\r\n [ سابِقُوا إِلى مَغْفِرَةٍ مِنْ رَبِّكُمْ 
  ]  « 1 » .\r\nسبقت جوييد به آمرزشى از سوى پروردگارتان .\r\nو نه براى انحصار قدرت در راه سلطه‌گرى و برچيدن بساط مسابقه در فضيلت و شرافت و تقواى انسانى .\r\n [ أُولئِكَ يُسارِعُونَ فِي الْخَيْراتِ وَ هُمْ لَها سابِقُونَ 
  ]  « 2 » .\r\nاينانند كه در كارهاى خير مىشتابند ، و در [ انجام دادن 
  ] آن [ از ديگران 
  ] پيشى مىگيرند .\r\nسنايى غزنوى در باب نصيحت به انسان براى تكاپو در راه حق مىگويد :\r\n خيز اى دل زين بر افكن مركب تحويل را * وقف كن بر ناكسان اين عالم تعطيل را\r\nپاك دار از خط معنى حرف و رنگ و بوى را * محو كن از لوح دعوى نقش قال و قيل را\r\nدست ابراهيم بايد بر سر كوى وفا * تا نبرّد تيغ برّان حلق اسماعيل را\r\nمرد چون عيسى مريم بايد اندر راه صدق * تا بداند قدر آيات و حروف انجيل را \r\n\r\n\r\n","description":"","footnote":"\r\n( 1 ) - حديد ( 57 ) : 21 .\r\n( 2 ) - مؤمنون ( 23 ) : 61 .\r\n","page_name":" 57 ","page_number":57},
  {"content":"\r\n\r\n در شب تارى كجا بيند نشان پاى مور * آن كه او در روز روشن هم نبيند پيل را\r\nهر كسى بر تخت ملكت كى تواند يافتن * هم چو گيسوى عروسان دستهء زنبيل را \r\n خيز و اكنون خيز كان ساعت بىحسرت خورى * چون ببينى بر سر خود تيغ عزرائيل را \r\nآرى ، به فرمودهء حضرت صادق عليه السلام :\r\nبراى مؤمن راحتى نيست مگر به وقت لقاى حق .\r\nلقاى حق به فرمودهء قرآن در صورتى ميسر است كه انسان تمام دوران عمر را در سايهء ايمان و عمل صالح به سر آرد .\r\n [ فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً 
  ]  « 1 » .\r\nپس كسى كه ديدار [ پاداش و مقام قرب 
  ] پروردگارش را اميد دارد ، پس بايد كارى شايسته انجام دهد و هيچ كس را در پرستش پروردگارش شريك نكند .\r\n\r\n\r\n","description":"","footnote":"\r\n( 1 ) - كهف ( 18 ) : 110 .\r\n","page_name":" 58 ","page_number":58},
  {"content":"\r\n\r\n[ وَما سِوى ذلِكَ فَفى أرْبَعَةِ أشْياءَ : صَمْتٌ تَعْرِفُ بِهِ حالَ قَلْبِكَ وَ نَفْسِكَ فيما يَكُونُ بَيْنَكَ وَبَيْنَ باريكَ . وَخَلْوَةٌ تَنْجُو بِها ( وحِلْمٌ تَنْجُو بِه ) مِنْ آفاتِ الزَّمانِ ظاهِراً وَباطِناً . وَجُوعٌ تُميتُ بِهِ الشَّهَواتِ وَالْوَسْواسَ . وَسَهَرٌ تُنَوِّرُ بِهِ قَلْبَكَ وَتُصَفّى بِهِ طَبْعَكَ وَتُزَكّى بِهِ روُحَكَ 
  ]\r\n\r\nراحتى مؤمن در دنيا\r\nدر قسمت اول روايت ، حضرت صادق عليه السلام فرمود : براى مؤمن راحتى وجود ندارد ، در اين قسمت مىفرمايد : راحت مؤمن در اين دنيا در چهار امر معنوى است .\r\n\r\n1 - راحتى در خاموشى\r\nخاموشى مقارن با فكر ، آن هم فكرى كه برايت معرفت آرد ، معرفت به حال قلب و نفست در آنچه كه بين تو و خداست .\r\nدر حقيقت ، اين خاموشى براى تو بايد يك سفر معنوى الهى باشد كه در اين سفر براى قلب و نفس ، غنيمت آورى و از دامن هر دو ، آنچه ضرر دارد پاك كنى كه خاموشى مورث فكر عبادتى بس بزرگ است ، در ميدان اين عبادت است كه انسان به وضع قلب و نفس خويش آشنا مىشود ، تا جايى كه نفس را تجلىگاه اسما\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nو صفات كرده و قلب را پس از شستشوى كامل ، حرم خدا مىنمايد و در حقيقت در سايهء اين خاموشى يعنى به خود رسيدن ، تمام حجاب‌هاى بين نفس و قلب و حضرت حق را از ميان برمىدارد و به تمام معنى ، بنده‌اى خالص و مخلص مىگردد .\r\nاين خاموشى يعنى در خود فرو رفتن و خويش را بازرسى كردن ، در حقيقت مجاهده در راه خداست و در اين مجاهده بايد به انتظار عنايات و الطاف حضرت دوست بود كه بدون شك مزد اين مجاهده به انسان خواهد رسيد .\r\n [ وَ الَّذِينَ جاهَدُوا فِينا لَنَهْدِيَنَّهُمْ سُبُلَنا وَ إِنَّ اللَّهَ لَمَعَ الْمُحْسِنِينَ 
  ]  « 1 » .\r\nو كسانى كه براى [ به دست آوردن خشنودى 
  ] ما [ با جان و مال 
  ] كوشيدند ، بىترديد آنان را به راه‌هاى خود [ راه رشد ، سعادت ، كمال ، كرامت ، بهشت و مقام قرب 
  ] راهنمايى مىكنيم و يقيناً خدا با نيكوكاران است .\r\nصاحب « مناهج الطالبين » در توضيح اين آيهء شريفه مىگويد « 2 » :\r\nبدان كه معنى مجاهده ، مخالفت نفس است و نرم كردنِ او در اخلاق و اوصافى كه آن پسنديده و مرغوب است و بر نفس دشخوار « 3 » بود در ترك اوصافى كه ناپسنديده و مكروه است و نفس بدان مايل بود .\r\nو اين صفات به ظاهر تعلّق دارد و آن ميل اوست به شهوات جسمانى .\r\nو بعضى به باطن تعلّق دارد و آن ميل اوست به شهوات روحانى ، مثل حبّ جاه و شرف و بزرگى و امورى كه به واسطهء تعلّق دل بدان ، شخص محجوب و دور بود\r\n\r\n\r\n","description":"","footnote":"\r\n( 1 ) - عنكبوت ( 29 ) : 69 .\r\n( 2 ) - مناهج الطالبين : 127 - 130 .\r\n( 3 ) - دشخوار : سخت ، مشكل .\r\n","page_name":" 60 ","page_number":60},
  {"content":"\r\n\r\nاز حق تعالى و اگر چه پيش خلق ، آن مستحب و مستحسن بود و معنى رياضت هم نزديك است ، بدان .\r\nاما بعضى از اهل معنى فرق كرده‌اند و گفته‌اند : رياضت مخالفت نفس است در امورى كه به باطن تعلّق دارد .\r\nو هر كه صاحب بصيرت بود و محبّت و شوق بر دل وى غالب بود ، چون به مخالفت نفس مشغول شود و در خود تفحّص و تجسّس كند آثار اين صفات ، جمله در خود باز ديد و هر يك از آن ، وقتى كه سببى كه محرّك آن بود حاضر شود ، در خود صريحاً ببيند و بشناسد و به اصلاح آن مشغول گردد ، به توفيق اللّه تعالى .\r\n [ وَ مَنْ جاهَدَ فَإِنَّما يُجاهِدُ لِنَفْسِهِ إِنَّ اللَّهَ لَغَنِيٌّ عَنِ الْعالَمِينَ 
  ]  « 1 » .\r\nو كسى كه [ در راه خدا 
  ] بكوشد فقط به سود خودش مىكوشد ؛ زيرا خدا از جهانيان بىنياز است .\r\nو طالب صادق بايد كه بنا بر معنى اين آيت ، محقّق بداند كه هر خير و طاعت و عبوديت كه از وى در وجود آيد ، فايده و نفع آن و روح و راحت در عاقبت هم ، با نفس او راجع خواهد بود ، خصوصاً چيزى كه به خلاف نفس تعلّق دارد ؛ زيرا كه اگر چه نفس را در ابتداى احوال از آن كراهيتى بود ، و ليكن آن كراهت‌ها از آن بود كه بر آن ناپسنديده‌ها كه ضد آن است ، عادت كرده بود و عادت چون قوى شود ، طبيعت گردد و نيز هنوز ذوق و راحت آنچه ضدّ آن است نيافته ، اما هرگاه كه شخص از سر شوق و عشق ، يا از روى عقل و طريق علم ، به مخالفت نفس مشغول شود و به تدريج او را اندك اندك از آن عادت باز مىآورد ، چون عزم او قوى بُوَد و در آن قصد صادق باشد و شرايط اخلاص را در اعمال خود نگاه دارد ، البته به قدر\r\n\r\n\r\n","description":"","footnote":"\r\n( 1 ) - عنكبوت ( 29 ) : 6 .\r\n","page_name":" 61 ","page_number":61},
  {"content":"\r\n\r\nآن كه سعى كند و عادت ترك كند ذوق آن بيابد .\r\nاز اين جهت مشايخ گفته‌اند :\r\nهر كه چيزى ترك كند و به عوض آن در دل خود ذوقى نيابد ، او در آن ترك صادق نبوده باشد ، يعنى سعى و ترك او در آن نه از بهر خداى بوده باشد .\r\n [ وَ الَّذِينَ آمَنُوا وَ عَمِلُوا الصَّالِحاتِ لَنُكَفِّرَنَّ عَنْهُمْ سَيِّئاتِهِمْ وَ لَنَجْزِيَنَّهُمْ أَحْسَنَ الَّذِي كانُوا يَعْمَلُونَ 
  ]  « 1 » .\r\nو آنان كه ايمان آورده و كارهاى شايسته انجام داده‌اند ، گناهانشان را قطعاً از آنان مىپوشانيم و بر پايهء بهترين عملى كه همواره انجام مىداده‌اند ، پاداششان مىدهيم .\r\nو بايد كه محقق داند كه اعمال صالحه ، شرط آن است كه به ايمان مقرون بود و هر گاه كه كسى عملى و سعيى كند - كه آن نه خداى را بود ، شرايط ايمان تمام بجاى نياورده باشد ، لاجرم ذوق آن نيابد .\r\nو هيچ شك نيست كه اگر توفيق يابد و شرايط آن ، تمام به جاى آورد ، البته ذوق و لذّت آن بيابد ؛ زيرا كه :\r\n [ إِنَّ اللَّهَ لا يُخْلِفُ الْمِيعادَ 
  ]  « 2 » .\r\nمسلماً خدا خلف وعده نمىكند .\r\nو حق تعالى زياده و بهتر وعده كرده است ، پس چون شخص نه زياده يابد و نه كم ، آن خلل از جانب وى بوده نه از حق تعالى و تقدس .\r\n اگر افتد حجابى اندر اين راه * يقين مىدان كه آن از ماست امروز \r\n\r\n\r\n","description":"","footnote":"\r\n( 1 ) - عنكبوت ( 29 ) : 7 .\r\n( 2 ) - آل عمران ( 3 ) : 9 .\r\n","page_name":" 62 ","page_number":62},
  {"content":"\r\n\r\n\r\nجهاد اكبر و جهاد اصغر\r\nو شك نيست كه خلاف عادت زيستن ، كارى بزرگ است و مشكل - الا به توفيق اللّه تعالى وتيسيره - از اين جهت رسول صلى الله عليه و آله مخالفت نفس را جهاد اكبر خوانده است و تيغ زدن با دشمن و نفس را در معرض هلاك انداختن ، جهاد اصغر نام نهاده است ؛ زيرا كه جهاد با دشمن كار يك باره و يك ساعته است و جهاد با نفس كارى است كه هر ساعت ، بلكه هر لحظه و هر نفس مىبايد كرد ، از بهر آن كه هر حركت و هر سكون كه نفس از سر عادت و طبيعت بدان ميل كند ، چون او را مخالفت كنند و ترك آن فرمايند ، هم چنان است به روى كه گوئيا او را بكشتند و از اين روى مشايخ گفته‌اند كه هر كه خواهد كه آنچه اهل دل مىدانند بداند و ذوق آن بيابد ، بايد كه هر روز هفتاد بار و هر شب هفتاد بار بميرد ، چنان كه گفت :\r\n اين آن راه است كه جز به كم نتوان زد * تا گم نشوى در او قدم نتوان زد\r\nروزى صد ره تو را درين ره بكشند * كاندر طلب قصاص دم نتوان زد \r\nو هر روز و هر شب مر هفتاد مردن كار كسى بود كه به شب نيز نخسبد و دايم به روز و شب به مخالفت نفس زندگانى كند .\r\nاما آن كه همهء روز ، به مصلحت و كار راستى دنيا و اكل و شهوات مشغول بود و همهء شب ، خوش بخسبد و از درد دل درويشان و سوختگان فارغ و آسوده باشد او را اين كار چه خبر بود . و مشايخ گفته‌اند : كه هر كس كه پندارد كه او را در اين راه فتحى شود ، بىمجاهده و مخالفت نفس او ، در غلط است .\r\nو گفته‌اند :\r\nهر كه او را در بدايت اين كار ايستادنى نبوده باشد ، در نهايت نيز او را نشستى نباشد .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nو گفته‌اند :\r\nالْحَرَكَةُ بَرَكَةٌ « 1 » .\r\nو حركات ظاهر موجب بركات باطن باشد .\r\nاز عارفى روايت كرده‌اند كه گفت :\r\nاز خال خود شنيدم كه مىگفت : اى جوانان ! بكوشيد و سعى كنيد پيش از آن كه هم چون من ضعيف شويد و در تقصير بمانيد .\r\nو آن عارف گفت :\r\nدر آن وقت كه او اين سخن مىگفت ، هيچ جوانى در عبادت كردن به وى نمىرسيد و طاقت مجاهدهء وى نداشت ! !\r\nو مشايخ گفته‌اند :\r\nبنياد اين كار بر سه چيز است :\r\n1 - نخوردن الّا به وقت فاقه يعنى گرسنگى سخت .\r\n2 - و نخفتن الّا به وقت غلبهء خواب .\r\n3 - و سخن نگفتن الّا به وقت ضرورت .\r\nو گفته‌اند :\r\nكسى به درجهء صالحان نرسد ، تا وقتى كه از اين شش آستانه نگذرد :\r\nاول : درِ نعمت بر خود ببندد - / به اين معنى كه حتى در حلال به ضرورت اكتفا كند - / و درِ سختى بگشايد .\r\nدوم : درِ عزّ ببندد و درِ خوارى و مذلّت بگشايد .\r\nسوم : درِ راحت ببندد و درِ سعى و اجتهاد بگشايد .\r\n\r\n\r\n","description":"","footnote":"\r\n( 1 ) - شرح نهج البلاغة ، ابن ابى الحديد : 11 / 127 .\r\n","page_name":" 64 ","page_number":64},
  {"content":"\r\n\r\nچهارم : درِ خواب ببندد و درِ بيدارى بگشايد .\r\nپنچم : درِ توانگرى ببندد و درِ درويشى بگشايد .\r\nششم : درِ امل ببندد و درِ كار راستى مرگ ، بگشايد .\r\nبه قول حكيم صفاى اصفهانى :\r\n اى بنده ز بود خويش لا شو * بگذر زسر منى و ما شو\r\nبيگانه زپادشاه كثرت * با بندهء وحدت آشنا شو\r\nحق وحدت باقى است و فانى * در وحدت باقى خدا شو\r\nبر غيب و شهود شاه مطلق * سلطان وجود را گدا شو\r\nبا وحدت ذات خويش مشغول * وارسته زقيد ما سوا شو\r\nبىوضع و متى و اين فارغ * از چون و چگونه و چرا شو\r\nاين ارض و سماست پردهء دل * از ارض منزّه و سما شو\r\nاز هر چه كدورت است شو صاف * هم مسلك سيرت صفا شو \r\n\r\n2 - راحتى در خلوت\r\nديگر چيزى كه در اين دنيا راحتى آورد ، خلوت است و اين خلوت يا خلوت دل است از غير ، يا خلوت زندگى است از بيگانه و يا خلوت نفس است از وساوس و يا خلوت عزلت است از دنيا پرستان و دوستان كه مگسان گرد شيرينىاند .\r\nبراثر اين خلوت ، از آفات ظاهر و باطن در امان خواهى رفت ، آفات ظاهر ، مانند مجادله و منازعه با مردمان و روبرو شدن با جاهلان و احمقان كه جز رنج و عذاب چيزى عايد انسان نمىكنند و آفات باطن مانند طغيان نفس و شدت غضب و هيجان حرص كه دورى از اين آفات ظاهر و باطن عين راحت و علّت جلب رحمت و ميدان صفا و عشق و طريق پيوند با محبوب حقيقى و معشوق واقعى است .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nدر اين خلوت است كه آتش استعداد شعله كشد و آيينهء فطرت به طرف ربّ العزّه روى آورد و تمام قوا ، آمادهء انعكاس اسما و صفات شود .\r\nصاحب « مشارق » در توضيح دو شعر قصيدهء تائيّهء ابن فارض : وَلِلْحِسِّ مِنْها بِالتَّخَلُّقِ فى مَقامِ الْايمانِ عَنْ أعْلامِهِ الْعَمَليَّه صَوامِعُ أذْكارٍ لَوامِعُ فِكْرَة جَوامِعُ آثارٍ قَوامِعُ غُرَّةِ\r\nچنين مىگويد :\r\nو براى حسّ من و كمال او ، از اين اسما و مفاتيح مذكور ، به واسطهء سلوك و تخلّق سيّار به احكام و آثار و صور اين مفاتيح ، در مقام ايمان از راهگذر اعلام عملى تخلّق ، اعنى : آلات تخلّق به اسم قائل و سميع و بصير و امثال‌ها ، از زبان و گوش و چشم و جز آن كه آلات عملىاند و در اين تخلّق به طريقت تعلق دارد ، ورغيبهء غايت حسّ اين‌هاست ، چهار نوع از كمالات صادر مىشود كه در اين بيت دوّم مذكور است .\r\nيكى : صوامع اذكار : يعنى اسباب تمكّن از اشتغال در خلوات و اربعينيات و انواع اذكار به زبان ، چه رغيبهء غايت زبان اين كمال ، تمكّن است از ذكر دائم ، چنان كه حديث :\r\nيَمْزَحُ وَلا يَقُولُ إلّاحَقّاً « 1 » .\r\nحضرت رسول صلى الله عليه و آله مزاح مىكرد ، ولى جز حق نمىگفت .\r\nبه آن ناطق است و اثر آن ذكر ، جمع همّ و ازالت تفرقه است و استدامت تفريغ دل از ما سوى المذكور ، علماً و خاطراً و ناظراً و اصلًا .\r\n\r\n\r\n","description":"","footnote":"\r\n( 1 ) - عوالى اللآلى : 1 / 69 ، حديث 124 ؛ المناقب : 1 / 145 ؛ بحار الأنوار : 69 / 235 ، باب 114 ، حديث 2 .\r\n","page_name":" 66 ","page_number":66},
  {"content":"\r\n\r\nدوم : ظهور آن اسما به صورت لوامع فكرتست يعنى : چون به كمال اشتغال به ذكر حق ، اعراض از غير ، حاصل آيد و خواطر مختلف متفرّق مفرّق ، مندفع شوند ، قوت فكرى از غير به حق پردازد و به كلى به مذكور متوجه و جمع گردد .\r\nو حينئذٍ ، اثرى و پرتوى از نور ذكر مذكور كه به رابطهء .\r\n [ فَاذْكُرُونِي أَذْكُرْكُمْ 
  ]  « 1 » .\r\nپس مرا ياد كنيد تا شما را ياد كنم .\r\nبه اين ذكر ذاكر پيوسته است و او را از كدورت و ظلمت خواطر مختلف به كلى مخلص گردانيده . . .\r\n اى دل اگر عاشقى در پى دلدار باش * بر در دل روز و شب منتظر يار باش\r\nدلبر تو دائماً بر در دل حاضر است * روزن دل برگشا حاضر و هشيار باش\r\nديدهء جان روى او گر چه ببيند عيان * در طلب روى او روى به ديوار باش\r\nناحيت دل گرفت لشگر غوغاى نفس * پس تو اگر عاشقى عاقل و بيدار باش\r\nنيست كس آگه كه يار كى بنمايد جمال * ليك تو بارى به نقد ساختهء كار باش\r\nدر ره او هر چه هست با دل و جان وقف كن * تو به يكى زنده‌اى از همه بيزار باش \r\n\r\n\r\n","description":"","footnote":"\r\n( 1 ) - بقره ( 2 ) : 152 .\r\n","page_name":" 67 ","page_number":67},
  {"content":"\r\n\r\n گر دل و جان تو را درب بقا آرزوست * دم مزن و در فنا همدم عطّار باش « 1 » \r\nسوّم : ظهور آن مفاتيح بر حسّ سمع ، به جهت كمال او در مقام ايمان ، به واسطهء تخلّق به اسم سميع به صورت جوامع آثار است .\r\nيعنى : در هر قولى اثرى از حق ثابت است كه آن اثر وجه نيكو و حق و احسن المحامل آن قول است و هدايت اختصاصى و عقل صحيح كامل ، در زبان آن وجه و فهم آن مندرج است ، كما قال تعالى :\r\n [ الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُولئِكَ الَّذِينَ هَداهُمُ اللَّهُ وَ أُولئِكَ هُمْ أُولُوا الْأَلْبابِ 
  ]  « 2 » .\r\nآيا كسى كه فرمان عذاب بر او محقق و ثابت شده [ راه گريزى از آن دارد ؟ 
  ] آيا كسى را كه در آتش است ، تو نجات مىدهى ؟\r\nپس چون به واسطهء نور ذكر و فكر خالص صحيح ، حكم ظلمت و ضلالت جهل و انحراف ، زوال پذيرد و از تأثير عدالت ، اثر عقل و هدايت پيدا آيد ، حينئذٍ اثرى از آثار آن مفاتيح چون سميع و توابع او مثلًا ، آن آثار حق را از هر قولى و صوتى جمع كرده ، بر سمع و فهم او عرضه مىكنند ، تا همه حق و نيكو شنود و گوش و هوش او از لغو و لهو محفوظ ماند و تخلّقش به اسم سميع درست گردد ، پس از اين جهت از اين اسما ، بعضى در اين مقام به صورت جوامع آثار پيدا آمدند و نسبت با سمع اين كامل .\r\nچهارم : ظهور ايشان حينئذٍ به صورت قوامع عزّت ، اعنى : غفلت حواس اين كامل مىباشد .\r\n\r\n\r\n","description":"","footnote":"\r\n( 1 ) - عطار نيشابورى .\r\n( 2 ) - زمر ( 39 ) : 18 .\r\n","page_name":" 68 ","page_number":68},
  {"content":"\r\n\r\nيعنى : چون زبان و گوش و چشم ، به صورت ذكر و آثار و عبر كه رغايب غايات حس است ظاهر گشتند ، حينئذٍ غفلت از حواسّ او ، منقمع و مندفع شود ، تا هيچ قولى و نظرى و سماعى از اين كامل ، جز از سر حضور و يقظت صادر نشود ، پس اين مفاتيح ، اثرى به صورت قوامع عزّت پيدا آمد و از اين مدارك ، حسّى ظاهر به اعلام عملى تخلّق .\r\nاز آن وجه استعارت فرموده است كه نشان عمل تخلّق به اسم سميع و بصير و قائل آن است كه زبان و گوش و چشم به گفت و شنيد و ديد و ذكر و سماع و رؤيت حق و آثار و عبر او مصروف باشد و آلات اين تخلّق و ظهور او بالفعل ، جز اين مدارك مذكور نيستند ، لاجرم ايشان از اين جهت ، نشان‌هاى عملى تخلق آمدند « 1 » .\r\n\r\n3 - راحتى در گرسنگى\r\nامام صادق عليه السلام مىفرمايد :\r\nسوّمين چيزى كه در دنيا راحت انسان است گرسنگى است كه البته ، منظور از آن كم خورى يا به اندازه خوردن است كه كم خورى و گرسنگى كشندهء شهوات و وساوس است .\r\nهر چه شكم پرتر باشد ، آتش شهوات روشن‌تر است و براى پر كردن‌هاى بعدى ، به طور مرتّب انسان دچار وسوسه ، در به دست آوردن مال دنيا خواهد بود و آن چنان گرفتار همّ و غم است كه لحظه‌اى امنيّت درون و سلامت زندگى ندارد .\r\nدر فضيلت جوع و كم خورى در باب چهل و يكم « مصباح الشريعة » كه باب\r\n\r\n\r\n","description":"","footnote":"\r\n( 1 ) - مشارق الدرارى : 476 .\r\n","page_name":" 69 ","page_number":69},
  {"content":"\r\n\r\nخوردن و اكل است ، به خواست خدا بحث مفصّل خواهد آمد .\r\nو ديگر چيزى كه اسباب راحت در دنياست ، سحرخيزى و كم خوابى است و خاصيّت بيدارى سحر ، آن وقت پر قيمتى كه اوليا و عاشقان ، لحظه‌اى از آن را از كف ندادند و تمام آن را به قيام و ركوع و سجده و گريه و انابه گذراندند ، نورانيّت دل و صفا گرفتن نفس و تزكيهء جان است .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n[ قالَ النبىُّ صلى الله عليه و آله : مَنْ أصْبَحَ آمناً فى سِرْبِهِ ، معافى فى بَدَنِهِ وَعِنْدَهُ قُوتُ يَوْمِهِ فَكَأنَّما حيزَتْ لَهُ الدُّنْيا بِحَذافيرِها 
  ]\r\n\r\nوسايل امنيت\r\nپيامبر اسلام صلى الله عليه و آله فرمود :\r\nهر كس در بين قوم خود صبح كند ، در حالى كه تمام وسايل امن و امنيت خود را فراهم آورده باشد ، يعنى از حسد و كبر و بغض و كينه و چشم داشت به مال و جاه ديگران پاك باشد - كه همهء اين‌ها وسايل رنج و غصّه و عذاب درون و مشكلات برون است - و تنش سالم باشد و معاش آن روزش را داشته باشد و به همان قناعت ورزد ، به مانند اين است كه همهء دنيا از اوست ، در چنين جوّ و فضايى انسان آن چنان راحت است كه گويى در بهشت زندگى مىگذراند .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n[ وَقالَ وَهَبُ بْنُ مُنَبِّهٍ : فى كُتُبِ الْأَوَّلينَ كانَ مَكْتُوباً : يا قَناعَةُ ! العِزُّ وَالْغِنى مَعَكِ فازَ مَنْ فازَ بِكِ 
  ]\r\n\r\nقناعت\r\nوهب بن منبه مىگويد :\r\nدر كلام گذشتگان ديدم نوشته‌اند : اى قناعت ! عزت و غنا با توست .\r\nهر كه قناعت دارد ، در نظر خالق و خلايق عزيز و محترم است ، چرا كه منشأ خفت و ذلّت ، طمع است و قانع از اين خصلت رذيله ، برى است و نيز هر كه قانع است غنى است ، چرا كه قانع به قدر دخل ، خرج مىكند و هر كه چنين است ، هرگز محتاج به كسى نمىشود ، هر كه راه به قناعت برد رستگار شد .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n[ قالَ أبُوذَرٍّ رحمه الله : هُتِكَ سِتْرُ مَنْ لا يَثِقُ بِرَبِّهِ وَلَوْ كانَ مَحْبُوساً فِى الصُّمِّ الصَّياخيدِ 
  ]\r\n\r\nاعتماد به خدا در كلام ابوذر\r\nابوذر رحمه الله مىفرمود :\r\nهر كس تكيه به پروردگارش نكرد و به حضرت او اعتماد و اطمينان نبست ، آبرويش رفت و پردهء حرمتش دريده شد ، هر چند در ميان سنگ سخت جا داشته باشد .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n[ فَلَيْسَ أحَدٌ أخْسَرَ وَأذَلَّ وَأنْزَلَ مِمَّنْ لا يُصَدِّقُ رَبَّهُ فيما ضَمِنَ لَهُ وَتَكَفَّلَ بِهِ مِنْ قَبْلِ أنْ خَلَقَهُ وَهُوَ مَعَ ذلِكَ يَعْتَمِدُ عَلى قُوَّتِهِ وَتَدْبيرِهِ وَجُهْدِهِ وَيَتَعَدّى حُدُودَ رَبِّهِ بِأسْبابٍ قَدْ أغْناهُ اللّهُ تَعالى عَنْها 
  ]\r\nكسى زيانكارتر و خوارتر و پست‌تر از آن شخصى نيست كه ، ضمانت پروردگارش را در باب روزى ، آن هم ضمانتى كه قبل از خلقت انسان ، براى روزيش تا دقيقهء آخر حيات تجلّى كرده تصديق نكند ، در حالى كه در اين زمينه آيات فراوانى در قرآن مجيد و مسائل مهمى در گفتار انبيا و امامان و اوليا آمده : چه بدبخت است كه بعد از اين همه حقايق ، قوّت و تدبير و كوشش خود را معتبر در ادامهء حيات دانسته و براى اين اوصاف استقلال قائل باشد و از حدود الهى تجاوز نموده و از حضرت ربّ العزّه كه همهء نيروها به دست اوست ، دست كشيده به خود و علل و اسباب ظاهرى تكيه كند ، اسباب و عللى كه خداوند قادر از آن‌ها بىنياز است و خود حضرت او مسبّب الاسباب و على كلّ شىء قدير است .\r\n\r\nعلل راحتى در دنيا\r\nبنابراين علل راحتى در دنيا به نحوى كه حديث بيان مىكند بدين قرار است :\r\n1 - خاموشى و كم سخن گفتن .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n2 - دورى از آنان كه بايد از آنان دور بود .\r\n3 - كم خورى و ترك زياده خورى .\r\n4 - بيدارى سحر .\r\n5 - توجه به سلامت و بهداشت تن .\r\n6 - قناعت ورزيدن در تمام امور مادى .\r\n7 - رضايت به قسمت حق .\r\n8 - اعتماد و وثوق به حضرت دوست .\r\n9 - امور را به حضرت حق واگذار كردن .\r\n10 - ايمان به ضمانت حق ، نسبت به امور بنده ، چه در امور مادى چه در امور معنوى .\r\n\r\n","description":"","footnote":"","page_name":" 75 ","page_number":75},
  {"content":"\r\n . \r\n","description":"","footnote":"","page_name":" 76 ","page_number":76},
  {"content":"\r\n\r\nباب\r\n29\r\nدر بيان قناعت\r\n\r\n","description":"","footnote":"","page_name":" 77 ","page_number":77},
  {"content":"\r\n . \r\n","description":"","footnote":"","page_name":" 78 ","page_number":78},
  {"content":"\r\n\r\nقالَ الصّادِقُ عليه السلام :\r\nلَوْ حَلَفَ الْقانِعُ بِتَمَلُّكِهِ الدّارَيْنِ لَصَدَّقَهُ اللّهُ عَزَّوَجَلَّ بِذلِكَ وَلَأَبَرَّهُ لِعِظَمِ شَأْنِ مَرْتَبَةِ الْقَناعَةِ .\r\nثُمَّ كَيْفَ لا يَقْنَعُ الْعَبْدُ بِما قَسَمَ اللّهُ عَزَّوَجَلَّ وَهُوَ يَقُولُ :  [ نَحْنُ قَسَمْنا بَيْنَهُمْ مَعِيشَتَهُمْ فِي الْحَياةِ الدُّنْيا 
  ]  « 1 » .\r\nأيْقِنْ وَصَدِّقْ بِما شاءَ وَلِما شاءَ بِلا عِلَّةٍ فَمَنْ أيْقَنَ بِرَبِّهِ أضافَ تُوْلِيَةَ الأَقْسامِ إلى نَفْسِهِ بِلا سَبَبٍ .\r\nوَمَنْ قَنِعَ بِالْمَقْسُومِ اسْتَراحَ مِنَ الْهَمِّ وَالْكَرْبِ وَالتَّعَبِ وَكُلَّما نَقَصَ مِنَ الْقَناعَةِ زادَ فِى الرَّغْبَةِ وَالطَّمَعِ .\r\nوَالطَّمَعُ وَالرَّغْبَةُ فِى الدُّنْيا أصْلانِ لِكُلِّ شَرٍّ وَصاحِبُهُما لا يَنْجُو مِنَ النّارِ الّا أنْ يَتُوبَ عَنْ ذلِكَ .\r\nقالَ النَّبىُّ صلى الله عليه و آله : الْقَناعَةُ مُلْكٌ لا يَزُولُ وَهِىَ مَرْكَبُ رِضَى اللّهِ تَعالى تَحْمِلُ صاحِبَها إلى دارِهِ فَأحْسِنِ التَّوَكُّلَ فيما لَمْ تُعْطَ وَالرِّضا بِما اعْطيتَ  [ وَ اصْبِرْ عَلى ما أَصابَكَ إِنَّ ذلِكَ مِنْ عَزْمِ الْأُمُورِ 
  ]  « 2 » .\r\n\r\n\r\n","description":"","footnote":"\r\n( 1 ) - زخرف ( 43 ) : 32 .\r\n( 2 ) - لقمان ( 31 ) : 17 .\r\n","page_name":" 79 ","page_number":79},
  {"content":"\r\n\r\n[ لَوْ حَلَفَ الْقانِعُ بِتَمَلُّكِهِ الدّارَيْنِ لَصَدَّقَهُ اللّهُ عَزَّوَجَلَّ بِذلِكَ وَلَأَبَرَّهُ لِعِظَمِ شَأْنِ مَرْتَبَةِ الْقَناعَةِ 
  ]\r\n\r\nقناعت\r\nصفت قناعت ، يكى از بهترين و پرمنفعت‌ترين صفات براى آدمى است .\r\nقناعت ، حافظ انسان از چشم و هم چشمى است ، چشم و هم چشمى حالتى كه ، جز ايجاد لشكر غصه و غم و طمع و حسد و سبعيّت و درنده‌خويى ، چيزى براى انسان به ارمغان نمىآورد .\r\nقناعت ، محصول ايمان ، ميوهء رضا و تسليم و ثمرهء وقار و ادب قلب انسان ، نسبت به وجود مقدّس حق تعالى است .\r\nچون نور قناعت در چراغ هستى انسان تجلّى كند ، انسان تبديل به قدرتى براى حفظ حقوق ديگران و ايستادن بر چهار چوب حقوق مىشود .\r\nقناعت ، آرام‌بخش دل ، صفا بخش جان ، تزكيه كنندهء نفس و انيسى موافق و رفيقى مرافق است .\r\nانسانِ قانع ، زندگيش را در امور مالى ، در چهارچوب حلال و در امور نفسى و شهوانى ، در چهارچوب پاكى و در امور اجتماعى ، در چهارچوب حسن خلق نگاه مىدارد .\r\nقناعت در نفس انسان ، نتيجهء تقوا و پيراستگى نفس از رذائل و آراستگى جان به\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nمحامد اخلاقى است .\r\nانسانِ قانع ، آرام است و آرامش ساز ، قانع مؤدب است و آداب ساز ، قانع نورانى است و نور دهنده ، قانع راحت است و راحت بخش .\r\nانسانِ قانع از خطر بسيارى از گناهان محفوظ است و به بسيارى از حقايق متصل است و به اين خاطر محسن است و محسن بنا به فرمودهء قرآن محبوب خداست .\r\nقانع ، در حقيقت مالك همه چيز است ، به اين خاطر نه طمع به چيزى دارد ، نه براى به دست آوردن چيزى كه حق او نيست حرص مىزند ، وقتى محصول قناعت اين واقعيت‌ها باشد ، چرا قانع از همهء مردم دنيا راحت‌تر نباشد ؟ !\r\nعالم ، سفرهء گسترده‌اى است كه خداوند مهربان را در كنار اين سفره ، ميلياردها مهمان است و هر مهمانى نسبت به مقدار نيازش در اين سفره حقى دارد ، چه رسد به ديگرى كه دست حرص و طمع به چيزى كه حق ديگرى است و هيچ ارتباطى به او ندارد دراز كند ، آيا اين دست‌درازى مورث نفاق ، اختلاف ، كينه ، نفرت ، دشمنى ، طمع ، حرص ، حسد ، جنگ ، نزاع ، قتل ، غارت ، خيانت ، جنايت ، درندگى ، پستى ، رذالت ، دنائت ، نامردى نمىگردد ؟ !\r\nبر اساس اين محاسبه بايد گفت : انسانِ قانع چه انسان پاك و چه موجود نمونه‌اى است ؟\r\nبه راستى انسانِ قانع ، آدم است و آدم ، شريف‌ترين و با فضيلت‌ترين موجود روى زمين و برتر از ساير موجودات جهان است .\r\nانسانِ قانع ، منوّر به نور انسانيّت ، مؤدب به آداب ملكوت و مشرف به تشريف آدميّت و سلامت نفس است . اگر همه قانع بودند ، خونى ريخته نمىشد ، مالى به غارت و يغما نمىرفت ، به ناموس كسى تجاوز نمىشد ، مسأله‌اى به نام غصب و ظلم پيش نمىآمد ، دادگسترىها و دادگاه‌ها به تعطيلى كشيده مىشد ، مملكت\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nآرام مىشد ، قارّه راحت مىگشت ، كرهء زمين لباس امنيّت مىپوشيد ! !\r\n\r\nقناعت در كلام سعدى\r\nچند حكايت در منفعت قناعت و ضرر عدم قناعت را از « گلستان » و « بوستان » شيخ شيراز بنگريد :\r\n\r\nخاركن و قناعت\r\nحاتم طايى را گفتند : از خود بلند همّت‌تر در جهان ديده‌اى يا شنيده‌اى ؟ گفت :\r\nبلى ، روزى چهل شتر قربان كرده بودم و امراى عرب را به مهمانى خوانده ، پس به گوشهء صحرايى به حاجتى رفته بودم خاركنى را ديدم پشته خارى فراهم آورده ، گفتمش : به مهمانى حاتم چرا نروى كه خلقى بر سماط او گرد آمده‌اند ؟ گفت :\r\n هر كه نان از عمل خويش خورد * منّت از حاتم طايى نبرد \r\nانصاف دادم و او را به همّت و جوانمردى بيش از خود ديدم .\r\n\r\nبازرگان و قناعت\r\nبازرگانى را ديدم كه صد و پنجاه شتر بار داشت و چهل بنده و خدمتكار ، شبى در جزيرهء كيش مرا به حجرهء خويش برد و همه شب نياراميد ، از سخن‌هاى پريشان گفتن كه فلان انبارم به تركستان است و فلان بضاعت به هندوستان و اين كاغذ قبالهء فلان زمين و فلان چيز را فلان ضمين ، گاه گفتى كه خاطر اسكندريّه دارم كه هوايى خوش است و گاه گفتى كه درياى مغرب مشوش است و باز گفت : سعديا ! سفرى ديگر در پيش است ، اگر آن كرده شود ، بقيّت عمر خويش به گوشه‌اى بنشينم و ترك تجارت كنم ، گفتم : آن سفر كدام است ؟\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nگفت : گوگرد پارسى به چين خواهم برد ، شنيدم كه آنجا قيمت عظيم دارد و از آنجا كاسهء چينى به روم آرم و ديباى رومى به هند و پولاد هندى به حلب و آبگينهء حلبى به يمن و بُرد يمانى به پارس و از آن پس ترك تجارت كرده به دكّانى بنشينم ، چندان از اين ماليخوليا فرو خواند كه بيش از آن طاقت گفتنش نماند ! !\r\nپس گفت : اى سعدى ! تو نيز سخنى بگوى از آنچه ديده و شنيده‌اى .\r\nگفتم :\r\n آن شنيدستى كه در اقصاى غور * بار سالارى بيفتاد از ستور\r\nگفت چشم تنگ دنيا دوست را * يا قناعت پر كند يا خاك گور \r\n\r\nموسى و درويش\r\nموسى عليه السلام درويشى را ديد كه از برهنگى به ريگ اندر شده گفت : اى موسى ! دعايى كن ، تا خداوند عزّوجل مرا كفافى دهد كه از بىطاقتى به جان آمده‌ام ، موسى عليه السلام دعا كرد و رفت ، پس از چند روز كه باز آمد ، او را ديد گرفتار و خلقى انبوه به روى گرد آمده ، حالش پرسيد . گفتند : خمر خورده و عربده كرده و كسى را كشته و اكنون به قصاص او وى را داشته‌اند .\r\n آن كه هفت اقليم عالم را نهاد * هر كسى را هر چه لايق بود داد\r\nگربهء مسكين اگر پر داشتى * تخم گنجشك از جهان برداشتى\r\nوان دو شاخ گاو اگر خر داشتى * آدمى را نزد خود نگذاشتى « 1 » \r\nموسى عليه السلام به حكمت و عدل جهان آفرين اقرار كرد و از تجاسر خويش استغفار .\r\n [ وَ لَوْ بَسَطَ اللَّهُ الرِّزْقَ لِعِبادِهِ لَبَغَوْا فِي الْأَرْضِ 
  ]  « 2 » .\r\n\r\n\r\n","description":"","footnote":"\r\n( 1 ) - سعدى .\r\n( 2 ) - شورى ( 42 ) : 27 .\r\n","page_name":" 83 ","page_number":83},
  {"content":"\r\n\r\nو اگر خدا روزى را بر بندگانش وسعت دهد ، در زمين سركشى و ستم كنند .\r\n\r\nقناعت در روايات\r\nرسول اسلام صلى الله عليه و آله فرمود :\r\nاز شبهه بپرهيز ، تا عابدترين خلق باشى و به آنچه دارى قناعت كن ، تا شاكرترين مردم به حساب آيى و بر خلق همان پسند كه بر خود مىپسندى ، تا از همه مؤمن‌تر باشى « 1 » .\r\nعوف بن مالك مىگويد :\r\nنزديك رسول صلى الله عليه و آله بوديم ، هفت يا هشت كس ، گفت : بيعت كنيد با رسول خداى ، گفتيم : بر چه بيعت كنيم ؟ گفت : بيعت كنيد كه خداى را بپرستيد و پنج نماز بجاى آريد و هر چه فرمايد به سمع طاعت پيش رويد و يك سخن آهسته گفت : و از هيچ كس سؤال مكنيد و همين است حقيقت قناعت كه هر كس به دادهء حق قانع و راضى باشد ، محتاج به سؤال نخواهد شد و اين هفت يا هشت نفر پس از آن چنان بودند كه اگر تازيانه از دست ايشان بيفتادى ، فرا كس نگفتندى كه به من ده .\r\nموسى عليه السلام گفت : يا رب ! از بندگان تو كه توانگرتر است ؟ گفت : آن كه قناعت كند به آنچه من دهم ، گفت : عادل‌تر ؟ گفت : آن كه انصاف از خود بدهد « 2 » .\r\nمحمد بن واسع رحمه الله نان خشك در آب كردى و مىخوردى و مىگفتى :\r\nهر كه بدين قناعت كند از همهء خلق بىنياز بود .\r\n\r\n\r\n","description":"","footnote":"\r\n( 1 ) - مجموعة ورام : 1 / 163 ؛ ارشاد القلوب : 1 / 118 ؛ مستدرك الوسائل : 11 / 175 ، باب 4 ، حديث 12676 .\r\n( 2 ) - مجموعة ورام : 1 / 163 .\r\n","page_name":" 84 ","page_number":84},
  {"content":"\r\n\r\nابن مسعود گفت :\r\nهر روز فرشته‌اى ندا كند : اى پسر آدم ! اندكى كه تو را كفايت كند بهتر از بسيارى كه تو را كفايت نبود و از آن بطر و غفلت زايد .\r\nسميط بن عجلان گويد :\r\nشكم تو ، بدستى در يك وجب ، بيش نيست ، چرا بايد كه تو را دوزخ برد ؟ ! !\r\nيكى از حكما گويد :\r\nهيچ كس به رنج صبورتر از حريص مطمع نبود و هيچ كس را عيش خوش‌تر از قانع نبود و هيچ كس اندوهگين‌تر از حسود نبود و هيچ كس سبك بارتر از آن كس نبود كه ترك دنيا گويد و هيچ كس پشيمان‌تر از عالم بد كردار نبود « 1 » .\r\nبه قول سعدى :\r\n خدا را ندانست و طاعت نكرد * كه بر بخت و روزى قناعت نكرد\r\nقناعت توانگر كند مرد را * خبر كن حريص جهان گرد را\r\nسكونى به دست آور اى بىثبات * كه بر سنگ گردان نرويد نبات\r\nمپرور تن ار مرد راى و هُشى * كه او را چو مىپرورى مىكشى\r\nدرون جاى قوت است و ذكر و نفس * تو پندارى از بهر نان است و بس\r\nندارند تن پروران آگهى * كه پر معده باشد زحكمت تهى\r\nدو چشم و شكم پر نگردد به هيچ * تهى بهتر اين رودهء پيچ پيچ\r\nچو دوزخ كه سيرش كنند از وعيد * ديگر بانگ دارد كه هل من مزيد\r\nهمى ميردت عيسى از لاغرى * تو در بند آنى كه خر پرورى\r\nبه دين اى فرومايه دنيا مخر * تو خر را به انجيل عيسى مخر \r\n\r\n\r\n","description":"","footnote":"\r\n( 1 ) - كيمياى سعادت : 540 - 541 ركن سوم ، اصل ششم .\r\n","page_name":" 85 ","page_number":85},
  {"content":"\r\n\r\n مگر مىنبينى كه دد را مدام * نينداخت جز حرص خوردن بدام\r\nپلنگى كه گردن كشد بر وحوش * به دام افتد از بهر خوردن چو موش\r\nچو موش آن كه نان و پنيرش خورى * به دامش در افتى و تيرش خورى \r\nعَنْ أَبى عَبْدِاللّهِ عليه السلام قالَ : مَكْتُوبٌ فِى التَّوْراتِ : ابْنَ آدَمَ كُنْ كَيْفَ شِئْتَ كَما تَدينُ تُدانُ . مَنْ رَضِىَ مِنَ اللّهِ بِالْقَليلِ مِنَ الرِّزْقِ قَبِلَ اللّهُ الْيَسيرَ مِنَ الْعَمَلِ وَمَنْ رَضِىَ بِالْيَسيرِ مِنَ الْحَلالِ خَفَّتْ مَؤُنَتُهُ وَزَكّتْ مَكْسَبَتُهُ وَخَرَجَ مِنْ حَدِّ الْفُجُورِ « 1 » .\r\nامام صادق عليه السلام فرمود : در تورات است : فرزند آدم ! هر گونه مىخواهى باش كه به هر چه كنى به همان جزا داده مىشوى ، كسى كه به روزى كم از حضرت حق راضى باشد ، خداوند هم عمل كم او را قبول مىكند و هر كس به حلال مختصر قناعت ورزد ، زندگيش سبك و كسبش پاك و از مرزهاى بدكردارى دور مىماند .\r\nآرى ، قناعت راحت دين و دنيا و آخرت و سبب امنيّت درون و برون و علّت بر جا ماندن در مرز و حدود و باعث حفظ حقوق همگان است .\r\nاز دو دست خود ، به وضو و نوشتن براى حق و كمك به افتاده و برداشتن به پيشگاه معبود قناعت كنيد ، از قدم خود به صلهء رحم و رفتن به جنگ با دشمنان و رفتن براى يارى دادن به مظلوم قناعت كنيد ، از چشم خود براى زيارت و تماشاى مناظر الهى و ديدن آثار و عجايب وجود خود قناعت نماييد ، از شكم خود به خوردن حلال و از شهوت خويش به رختخواب شرعى قناعت كنيد و از زبان فقط به گفتن حق قناعت ورزيد و از گوش تنها به شنيدن حق قناعت كنيد و از مغز فقط به\r\n\r\n\r\n","description":"","footnote":"\r\n( 1 ) - الكافى : 2 / 138 ، باب القناعة ، حديث 4 ؛ وسائل الشيعة : 21 / 531 ، باب 15 ، حديث 27777 ؛ بحار الأنوار : 70 / 175 ، باب 129 ، حديث 16 .\r\n","page_name":" 86 ","page_number":86},
  {"content":"\r\n\r\nفكر صحيح بسنده كنيد و از مال و روزى و ثروت و مكنت و جاه و جلال فقط به پاك آن قناعت نماييد .\r\nقالَ عليه السلام : لا شَرَفَ أعْلى مِنَ الإسْلامِ وَلا عِزَّ أعَزُّ مِنَ التَّقْوى وَلا مَعْقِلَ أحْسَنُ مِنَ الْوَرَعِ وَلا شَفيعَ أنْجَحُ مِنَ التَّوْبَةِ وَلا كَنْزَ أغْنى مِنَ الْقَناعَةِ . . . « 1 » .\r\nحضرت على عليه السلام مىفرمايد : شرفى برتر از اسلام و عزّتى عزيزتر از تقوا و پناهگاهى استوارتر از ورع و شفيعى رهاننده‌تر از توبه و گنجى بىنياز كننده‌تر از قناعت نيست .\r\nقالَ رَسُولُ اللّهِ صلى الله عليه و آله : مَنْ يَتَقَبَّلُ لى بِواحِدَةٍ أتَقَبَّلُ لَهُ بِالْجَنَّةِ ، فَقالَ ثَوْبانُ : أنَا يا رَسُولَ اللّهِ قالَ : لا تَسْئَلِ النّاسَ شَيْئاً « 2 » .\r\nرسول خدا صلى الله عليه و آله فرمود : يك چيز را هر كس از من بپذيرد ، بهشت را براى او مىپذيرم ، ثوبان عرضه داشت : من مىپذيرم ، فرمود : از كسى چيزى نخواه ، به آنچه دارى و به آنچه مىتوانى ، قانع باش .\r\nاز آن پس هرگاه تازيانهء ثوبان از دستش مىافتاد ، خود برمىداشت و از كسى تمنا و خواهش نمىكرد .\r\n\r\nثروت واقعى انسان در كلام قرآن\r\nپادشاهى به اهل دلى گفت :\r\nثروتت چيست ؟ گفت : رضايت از خدا و بىنيازى از مردم .\r\nعامر بن قيس عنبرى مىگفت :\r\n\r\n\r\n","description":"","footnote":"\r\n( 1 ) - نهج البلاغة : حكمت 371 ؛ بحار الأنوار : 66 / 411 ، باب 38 ، حديث 128 .\r\n( 2 ) - عيون الأخبار ، ابن قتيبه : 3 / 182 .\r\n","page_name":" 87 ","page_number":87},
  {"content":"\r\n\r\nچهار آيه در قرآن است ، چون شب بخوانم ، باكى برايم نيست كه چگونه شب را به سر برم و چون روز بخوانم باكى ندارم كه روز را چگونه بگذرانم .\r\n [ ما يَفْتَحِ اللَّهُ لِلنَّاسِ مِنْ رَحْمَةٍ فَلا مُمْسِكَ لَها وَ ما يُمْسِكْ فَلا مُرْسِلَ لَهُ مِنْ بَعْدِهِ وَ هُوَ الْعَزِيزُ الْحَكِيمُ 
  ]  « 1 » .\r\nچون خدا رحمتى را براى مردم بگشايد ، بازدارنده‌اى براى آن نيست ، و چون بازدارد ، بعد از او فرستنده‌اى برايش وجود ندارد ، و او تواناى شكست‌ناپذير و حكيم است .\r\n [ وَ إِنْ يَمْسَسْكَ اللَّهُ بِضُرٍّ فَلا كاشِفَ لَهُ إِلَّا هُوَ وَ إِنْ يُرِدْكَ بِخَيْرٍ فَلا رَادَّ لِفَضْلِهِ يُصِيبُ بِهِ مَنْ يَشاءُ مِنْ عِبادِهِ وَ هُوَ الْغَفُورُ الرَّحِيمُ 
  ]  « 2 » .\r\nو اگر خدا گزند و آسيبى به تو رساند ، آن را جز او بر طرف كننده‌اى نيست ، و اگر براى تو خيرى خواهد ، فضل و احسانش را دفع كننده‌اى نيست ؛ خيرش را به هر كس از بندگانش بخواهد مىرساند و او بسيار آمرزنده و مهربان است .\r\n [ وَ ما مِنْ دَابَّةٍ فِي الْأَرْضِ إِلَّا عَلَى اللَّهِ رِزْقُها وَ يَعْلَمُ مُسْتَقَرَّها وَ مُسْتَوْدَعَها كُلٌّ فِي كِتابٍ مُبِينٍ 
  ]  « 3 » .\r\nو هيچ جنبده‌اى در زمين نيست ، مگر اين كه روزىِ او برخداست ، و [ او 
  ] قرارگاه واقعى و جايگاه موقت آنان را مىداند ؛ همه در كتابى روشن ثبت است .\r\n [ سَيَجْعَلُ اللَّهُ بَعْدَ عُسْرٍ يُسْراً 
  ]  « 4 » .\r\n\r\n\r\n","description":"","footnote":"\r\n( 1 ) - فاطر ( 35 ) : 2 .\r\n( 2 ) - يونس ( 10 ) : 107 .\r\n( 3 ) - هود ( 11 ) : 6 .\r\n( 4 ) - طلاق ( 65 ) : 7 .\r\n","page_name":" 88 ","page_number":88},
  {"content":"\r\n\r\nخدا به زودى پس از سختى و تنگنا ، فراخى و گشايش قرار مىدهد .\r\nعده‌اى از مفسران در توضيح آيهء :\r\n [ فَلَنُحْيِيَنَّهُ حَياةً طَيِّبَةً 
  ]  « 1 » .\r\nمسلماً او را به زندگى پاك و پاكيزه‌اى زنده مىداريم .\r\nگفته‌اند : منظور از حيات طيبه قناعت است « 2 » .\r\nبا توجه به سطور گذشته مىتوان به عمق گفتار حضرت صادق عليه السلام در قسمت اول روايت باب قناعت پى برد ، آنجا كه مىفرمايد :\r\nاگر انسان قانع ادعا كند ، من مالك دنيا و آخرتم و بر اين ادعايش قسم بخورد ، خداوند بزرگ او را در اين ادعا و قسم تصديق مىكند ؛ چرا كه مرتبه و شأن قناعت بس عظيم و بلند است .\r\n\r\n\r\n","description":"","footnote":"\r\n( 1 ) - نحل ( 16 ) : 97 .\r\n( 2 ) - تفسير القمى : 1 / 398 ؛ تفسير برهان : 5 / 602 .\r\n","page_name":" 89 ","page_number":89},
  {"content":"\r\n\r\n[ ثُمَّ كَيْفَ لا يَقْنَعُ الْعَبْدُ بِما قَسَمَ اللّهُ عَزَّوَجَلَّ وَهُوَ يَقُولُ :\r\n [ نَحْنُ قَسَمْنا بَيْنَهُمْ مَعِيشَتَهُمْ فِي الْحَياةِ الدُّنْيا 
  ]  « 1 » أيْقِنْ وَصَدِّقْ بِما شاءَ وَلِما شاءَ بِلا عِلَّةٍ فَمَنْ أيْقَنَ بِرَبِّهِ أضافَ تُوْلِيَةَ الاقْسامِ إلى نَفْسِهِ بِلا سَبَبٍ 
  ]\r\nپس از اين همه واقعيّت ، چگونه عبد به دادهء قاسم العباد قانع نباشد ، در حالى كه خداوند مىفرمايد :\r\nما در ميان بندگان معاش ايشان را قسمت كرديم و براى هر كسى فرا خور حال او روزى مقرر نموديم .\r\nبا بودن چنين آيهء محكمى در قرآن مجيد كه مخّ حق و عين صدق است ، يقين پيدا كن و فرمودهء حضرت دوست را اذعان نما كه هر چه دربارهء تو از روزى يا فقر و غنى ، يا صحت و مرض ، مقرر داشته عين مصلحت و حكمت است .\r\nپس كسى كه به وجود مقدس او و اسما و صفاتش يقين داشت ، بدون هر سبب و علّت ، واقعيت‌ها را به حضرت او نسبت خواهد داد و از هر جهت از مولايش راضى خواهد بود .\r\n\r\n\r\n","description":"","footnote":"\r\n( 1 ) - زخرف ( 43 ) : 32 .\r\n","page_name":" 90 ","page_number":90},
  {"content":"\r\n\r\n[ وَمَنْ قَنِعَ بِالْمَقْسُومِ اسْتَراحَ مِنَ الْهَمِّ وَالْكَرْبِ وَالتَّعَبِ وَكُلَّما نَقَصَ مِنَ الْقَناعَةِ زادَ فِى الرَّغْبَةِ وَالطَّمَعِ ، وَالطَّمَعُ وَالرَّغْبَةُ فِى الدُّنْيا أصْلانِ لِكُلِّ شَرٍّ وَصاحِبُهُما لا يَنْجُو مِنَ النّارِ الّا أنْ يَتُوبَ عَن‌ْذلِكَ 
  ]\r\nهر كس به دادهء حضرت مولا قناعت كند و راضى شود و توجه كند كه در قسمت ، نه اين كه به او ظلم نشده ، بلكه عين عدل است ، از پريشانى و غصه و رنج ، راحت است .\r\nبايد دانست كه هر چه از حقيقت قناعت كم شود ، رغبت و طمع به آنچه در دست مردم است در انسان زياد مىشود و رذيلهء طمع و رغبت در اين زندگى كوتاه دنيا دو ريشه براى هر نوع رذيلت و بدبختى است و گرفتار اين دو خطر از عذاب رهايى ندارد ، مگر اين كه از باب رحمت و عنايت حق ، موفّق به توبه شود .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n[ قالَ النَّبىُّ صلى الله عليه و آله : الْقَناعَةُ مُلْكٌ لا يَزُولُ وَهِىَ مَرْكَبُ رِضَى اللّهِ تَعالى تَحْمِلُ احِبَها إلى دارِهِ فَأحْسِنِ التَّوَكُّلَ فيما لَمْ تُعْطِ وَالرِّضا بِما اعْطيتَ  [ وَ اصْبِرْ عَلى ما أَصابَكَ إِنَّ ذلِكَ مِنْ عَزْمِ الْأُمُورِ 
  ]  « 1 » 
  ]\r\nپيامبر اسلام صلى الله عليه و آله مىفرمايد :\r\nقناعت ، سلطنتى است كه آخر ندارد و اين صفت عالى مركب رضاى حضرت اوست كه راكب خود را به بهشت مىرساند .\r\nاعتماد خود را بر جناب او نيكو كن و تمام امور خود را به او واگذار و از هر چه از امورى مادى مىخواستى ولى به تو نرسيد ، خيرت را در همان ممنوعيّت از آن بدان كه آنچه به تو نداده يا آنچه به تو مرحمت فرموده ، از حكمت و مصلحت و حتى از رحمت و مرحمت بيرون نيست .\r\nبر رنج‌ها و مشقت‌هايى كه در ارتباط به امور مادى و اجراى واقعيت‌هاى معنوى است تحمل كن و صبر پيشه ساز كه صبر و تحمل بر شدائد و استقامت در برابر حوادث محبوب و مطلوب حضرت مولاست .\r\nاز چيزى شكوه مكن كه شكوه ، در محضر حضرت دوست به هيچ عنوان پسنديده و مرضى او نيست .\r\n\r\n\r\n","description":"","footnote":"\r\n( 1 ) - لقمان ( 31 ) : 17 .\r\n","page_name":" 92 ","page_number":92},
  {"content":"\r\n\r\nباب 30\r\nدر بيان حرص\r\n\r\n","description":"","footnote":"","page_name":" 93 ","page_number":93},
  {"content":"\r\n . \r\n","description":"","footnote":"","page_name":" 94 ","page_number":94},
  {"content":"\r\n\r\nقالَ الصّادِقُ عليه السلام :\r\nلا تَحْرِصْ عَلى شَىءٍ لَوْ تَرَكْتَهُ وَصَلَ إلَيْكَ وَكُنْتَ عِنْدَ اللّهِ مُسْتَريحاً مُحْمُوداً بِتَرْكِهِ ، وَمَذْمُوماً بِاسْتِعْجالِكَ فى طَلَبِهِ وَتَرْكِ التَّوَكُّلِ عَلَيْهِ وَالرِّضا بِالْقِسْمِ .\r\nفَإنَّ الدُّنْيا خَلَقَها اللّهُ تَعالى بِمَنْزِلَةِ ظِلِّكَ إنْ طَلَبْتَهُ أتْعَبَكَ وَلا تَلْحَقُهُ أبَداً وَإنْ تَرَكْتَهُ يَتْبَعُكَ وَأنْتَ مُسْتَريحٌ .\r\nقالَ النَّبىُّ صلى الله عليه و آله : الْحَريصُ مَحْرومٌ وَهُوَ مَعَ حِرْمانِهِ مَذْمُومٌ فى أىِّ شَىءٍ كانَ ، وَكَيْفَ لا يَكُونُ مَحْروماً وَقَدْ فَرَّ مِنْ وَثاقِ اللّهِ تَعالى وَخالَفَ قَوْلَ اللّهِ تَعالى حَيْثُ يَقُولُ :  [ اللَّهُ الَّذِي خَلَقَكُمْ ثُمَّ رَزَقَكُمْ ثُمَّ يُمِيتُكُمْ ثُمَّ يُحْيِيكُمْ 
  ]  « 1 » .\r\nوَالْحَريصُ بَيْنَ سَبْعِ آفاتٍ صَعْبَةٍ :\r\n1 - فِكْرٌ يَضُرُّ بِدينِهِ وَلا يَنْفَعُهُ .\r\n2 - وَهَمٌّ لا يَتِمُّ لَهُ أقْصاهُ .\r\n3 - وَتَعَبٌ لا يَسْتَريحُ مِنْهُ إلّاعِنْدَ الْمَوْتِ .\r\n4 - وَخَوْفٌ لا يُورِثُهُ إلّاالوقُوعَ فيه .\r\n5 - وَحُزْنٌ قَدْ كَدَّرَ عَلَيْهِ عَيْشَهُ بِلا فائِدَةٍ .\r\n6 - وَحِسابٌ لا مَخْلَصَ لَهُ مَعَهُ مِنْ عَذابٍ .\r\n\r\n\r\n","description":"","footnote":"\r\n( 1 ) - روم ( 30 ) : 40 .\r\n","page_name":" 95 ","page_number":95},
  {"content":"\r\n\r\n7 - وَعِقابٌ لا مَفَرَّ لَهُ مِنْهُ وَلا حيلَةَ .\r\nوَالْمُتَوَكِّلُ عَلَى اللّهِ يُمْسى وَيُصْبِحُ فى كَنَفِهِ وَهُوَ مِنْهُ فى عافِيَةٍ وَقَدْ عَجَّلَ اللّهُ لَهُ كِفايَتَهُ وَهِىَ لَهُ مِنَ الدَّرَجاتِ مَا اللّهُ بِهِ عَليمٌ .\r\nوَالْحِرْصُ ماءٌ جَرى فى مَنافِذِ غَضَبِ اللّهِ تَعالى وَما لَمْ يُحْرَمِ الْعَبْدُ الْيَقينَ لا يَكُونُ حَريصاً وَالْيَقينُ أرْضُ الْإسْلامِ وَسَماءُ الْإيمانِ .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n[ لا تَحْرِصْ عَلى شَىءٍ لَوْ تَرَكْتَهُ وَصَلَ إلَيْكَ وَكُنْتَ عِنْدَ اللّهِ مُسْتَريحاً مُحْمُوداً بِتَرْكِهِ ، وَمَذْمُوماً بِاسْتِعْجالِكَ فى طَلَبِهِ وَتَرْكِ التَّوَكُّلِ عَلَيْهِ وَالرِّضا بِالْقِسْمِ 
  ]\r\n\r\nحقيقت حرص\r\nامام صادق عليه السلام مىفرمايد :\r\nدر تحصيل چيزى كه اگر براى به دست آوردنش جان نكنى و به طور طبيعى حركت نمايى به تو مىرسد ، حرص نزن كه اگر براى به دست آوردن مقدّر ، حريص نباشى ، فكرت راحت و در پيشگاه حضرت حق ، مورد توجّه و لطف خواهى بود .\r\n\r\nعلت مؤاخذهء مريض\r\nاما براى به دست آوردن برنامه‌هاى دنيايى اگر حرص بورزى و حدود حضرت دوست را مراعات نكنى ، به سه علّت در حريم حضرت او مورد مؤاخذه خواهى بود .\r\n1 - شتاب و حرص در آنچه كه براى يافتنش ، حرص لازم نيست .\r\n2 - عدم اعتماد و توكّل بر وجود مقدّس حق ، آن هم خداوندى كه موجودى از موجوداتش را از هيچ نظر در جهان غيب و شهود از ياد نمىبرد .\r\n3 - عدم رضايت به دادهء حق و پشت كردن به قسمت و روزى خدا كه اين عدم\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nرضايت به دادهء حق ، هميشه باعث تجاوز از حدود و فرو رفتن در بسيارى از گناهان شده ، اگر انسان از دريچهء ايمان و اطمينان و يقين و معرفت به تمام زواياى اين جهان بنگرد ، به اين نتيجه مىرسد كه هر چيزى در اين عالم به جاى مخصوص خود قرار گرفته و اين در و آن در زدن ، براى به دست آوردن آنچه لازم نيست و جز بار سنگين در زندگى دنيا و عذاب سخت در آخرت ثمرى ندارد ، كارى باطل و عملى شيطانى است .\r\nحرص در امور دنيايى و در زمينه‌هاى مادى كه به حقيقت خارج از نيازهاى انسان است و تنها به درد تماشا كردن و گذاشتن و از دنيا رفتن مىخورد ، مورث شكستن حدود الهى و پايمال كردن حقوق بندگان مظلوم و ضعيف خداست .\r\nآن كس كه براى مال دنيا حرص مىزند ، در حقيقت يا ايمان به حقايق ثابته ندارد ، يا در ايمان به واقعيّات ، ناقص است و بايد توجه داشته باشد كه علت حرص ، محبت بيش از اندازه به مال دنيا و زر و زيور ظاهرى است و معلوم است ، كسى كه به خاطر شدت عشق به مال حرص بورزد ، بسيارى از آنچه كه به دست مىآورد ، شرعى و حلال نيست و تازه آنچه به دست مىآورد ، به خاطر عشق شديدش به آن ، با تمام وجود به نگهداريش مىكوشد و در اين جهت هم بدبختانه ، دچار بخل مىگردد .\r\nدر حقيقت ، حريص از طرفى مادّه پرست و از طرف ديگر بخيل و در جهت حيات دنيايى و آخرتى از بدبخت‌ترين مردم است .\r\nآن كس كه براى به دست آوردن مال دنيا ، در باطن و ظاهر ، مقررات حق را رعايت مىكند و از باب فضل الهى و رحمت و عنايت دوست به ثروت مىرسد ، نبايد گفت علّت ثروتمند شدنش حرص بوده ، بلكه عامل ثروتش عنايت و لطف خدا بوده ، به همين خاطر در مقام نگاهدارى ثروت نمىماند ، سعى مىكند آنچه از\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nباب فضل دوست به دست آورده ، پس از بر طرف كردن نياز و احتياج خود و عيالاتش آن را با دوست از طريق خمس ، انفاق ، صدقه ، فى سبيل اللّه ، زكات ، معامله كند .\r\nآرى ، كسى كه با فضل خدا دارا شد محال است بخل بورزد ، بخل نتيجهء حرص و دنياپرستى است .\r\nعزيزان ! خداوند مهربان ، مولاى كريم و رحيم ، پروردگار رحمان ، براى هر موجود زنده‌اى تا آخرين دقيقهء حياتش ، روزى لازم را مقرّر داشته كه آن روزى را موجود زنده بايد به وسيلهء كار و كوشش و زحمت و سعى به دست آورد . و به عبارت ديگر به فرمودهء قرآن مجيد : واسطهء به دست آوردن روزى حتم را كار شرعى و سعى صحيح قرار دهيد ، چون روزى امرى حتمى و مسأله‌اى مسلّم و حقيقتى غير قابل انكار است و عامل جلب آن هم كار و كوشش مىباشد ، چه نيازى به زايد بر روزى است كه براى به دست آوردنش عاملى ، جز حرصِ لعنتى نيست و نتيجه و ثمرش ، بخل و پايمال كردن حقوق ضعيفان است .\r\nاگر حرص حريصان و به دنبال آن بخل بخيلان معالجه شود ، جامعه از بسيارى از شرور و مفاسد و مهالك و رنج‌ها و مشقّت‌ها آزاد مىشود و حقّ كسى از دستش نرفته و بلكه حقوق از دست رفتهء مظلومان به راحتى به آنان باز خواهد گشت .\r\nبا اين مقدمات بايد گفت : حريص آدم بيچاره‌اى است ؛ زيرا از طرفى گرفتار همّ و غم زياد و از جهتى دچار نقشه‌هاى شيطانى و مكرها و حيله‌ها و از نظرى اسير مشقات و زحمات بىاندازه و در مرحله‌اى دچار بخل و امساك و در قسمتى گرفتار ظلم و تجاوز و فساد و افساد است و عاقبت هم تمام محصولات حرص خويش را بايد در همين دنيا بگذارد و در حال تماشاى گذاشته‌ها با حسرتى غير قابل وصف ، با دو قطعه پارچهء كفنى به سوى گورى تنگ و تاريك حركت كرده و دچار محاكمات\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nسخت الهى شود و در مقام پاسخ ، نسبت به آن همه بدبختىها كه براى خود و ديگران فراهم كرده ، برآيد ! !\r\nبنابراين چيزى كه مورد نياز است و از طريق كار مشروع به انسان مىرسد ، بايد به همان قناعت كرد و از حرص زدن بر مازاد آن كه براى به دست آوردنش سعى غير شرعى لازم است پرهيز كرد كه ، قناعت به دادهء حق از طريق كسب شرعى عين عقل و درايت و حرص بر مازاد از روزى مقرر شده ، عين جهل و حماقت است .\r\nراستى ، كسى كه دچار حرص نيست ، در حقيقت منوّر به قوّهء دفع هر برنامهء غير الهى است ، اگر تمام دنيا با زر و زيورش و زينت خيره كننده‌اش به او روى آرد ، حتى براى تماشاى آن حاضر نيست دو پلك از روى هم بردارد ، چه رسد به اين كه دست دراز كند و آنچه در شأنش نيست از آن بردارد .\r\nايمان و عشق به حق ، بصيرت و آگاهى و نورانيّت قلب و روح ، به هيچ وجه به انسان ، اجازهء خروج از حدود الهى و مرزهاى معنوى را نمىدهد .\r\nعاشق فقط و فقط نگران معشوق است و بس و تمام سعى و كوششش بر اين است كه هر چه تا روز زنده بودن در دنيا لازم دارد از دست معشوق بگيرد و بس .\r\n\r\nانسان و حرص\r\nاگر با دقت عقلى و بصيرت قلبى و نور جان كه شعله‌اى از نور خداست به مسئلهء حرص بنگريم ، به اين حقيقت واقف مىشويم كه حرص در اصل يك مايهء فطرى و يك سرمايهء الهى در وجود تمام انسان‌ها است و اين صفت در كارگاه هستى بشر ، از عنايات خاصهء حضرت ربّ العزّه و از الطاف پروردگار بزرگ عالم است .\r\nاگر وجود انسان خالى از حرص بود ، بدون ترديد دنبال هيچ برنامه‌اى نمىرفت و براى جلب هيچ خيرى و دفع هيچ شرى قدم بر نمىداشت ! !\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nمسئلهء مهم در اينجا اين است كه در درجهء اوّل ، اولياى خانه و مدرسه و مكتب و در درجهء دوّم ، خود انسان بايد در جهت دادن به اين صفت بيدار باشد كه خداى نخواسته اين خصلت با عظمت و اين نعمت شگفت‌انگيز رنگ شيطانى به خود نگيرد و سبب انحراف انسان از تمام حقايق نشود ! !\r\n\r\nتفسير حرص\r\nدر تفسير « الميزان » در سورهء مباركهء معارج در زمينهء حرص بيان واضح و سخنى متين آمده كه دانستنش براى پىبردن به حقيقت حرص لازم است « 1 » :\r\nكلمهء هلوع صفتى است كه از مادّهء « هاء ، لام ، عين » و مصدر هَلَع كه به معناى شدت حرص است ، اشتقاق شده و نيز گفته‌اند كه كلمهء نامبرده را دو آيهء بعد تفسير كرده .\r\nپس هلوع كسى است كه هنگام برخورد با ناملايمات ، بسيار جزع مىكند و چون به خيرى مىرسد از انفاق به ديگران خوددارى مىنمايد .\r\nو به نظر ما اين وجه بسيار خوبى است و سياق آيه هم با آن مناسب است ، چون از شكل دو جملهء :  [ إِذا مَسَّهُ الْخَيْرُ مَنُوعاً 
  ]  « 2 » پيداست كه مىخواهد هلوع را معنا كند .\r\nاز نظر اعتبار عقلى ، هلوع همچنين كسى است ، چون آن حرصى كه جبلّى انسان است حرص بر هر چيزى نيست كه چه خير باشد و چه شر ، چه نافع باشد و چه ضارّ ، نسبت به آن حرص بورزد ، بلكه تنها حريص بر خير و نفع است ، آن هم\r\n\r\n\r\n","description":"","footnote":"\r\n( 1 ) - الميزان : 20 / 13 .\r\n( 2 ) - و هنگامى كه خير و خوشى [ و مال و رفاهى 
  ] به او رسد ، بى تاب است ، معارج ( 70 ) : 21 .\r\n","page_name":" 101 ","page_number":101},
  {"content":"\r\n\r\nنه هر خيرى و نفعى ، بلكه خير و نفعى كه براى خودش و در رابطهء با او خير باشد .\r\nو لازمهء اين حرص اين است كه در هنگام برخورد با شر مضطرب و متزلزل گردد ، چون شر خلاف خير است و اضطراب هم خلاف حرص .\r\nو نيز لازمهء اين حرص آن است كه وقتى به خيرى رسيد ، خود را بر ديگران مقدم داشته ، از دادن آن به ديگران امتناع بورزد ، مگر در جايى كه اگر كاسه‌اى مىدهد قدح بگيرد ، پس جزع در هنگام برخورد با شر و منع از خير ، در هنگام رسيدن به آن ، از لوازم هلع و شدت حرص است .\r\nو اين هلع كه انسان مجبور بر آن است و خود از فروع حب ذات است ، به خودى خود از رذايل اخلاقى نيست و چطور مىتواند صفت مذموم باشد ، با اين كه تنها وسيله‌ايست كه انسان را دعوت مىكند به اين كه خود را به سعادت و كمال وجودش برساند .\r\nپس حرص به خودى خود بد نيست ، وقتى بد مىشود كه انسان آن را بد كند و درست تدبير نكند ، در هر جا كه پيش آمد مصرف كند ، چه سزاوار باشد و چه نباشد ، چه حق باشد و چه غير حق و اين انحراف در ساير صفات انسانى نيز هست ، هر صفت نفسانى اگر در حد اعتدال نگاه داشته شود ، فضيلت است و اگر به طرف افراط يا تفريط منحرف گردد ، رذيله و مذموم مىشود .\r\nپس انسان در به دو پيدايش در حالى كه طفل است ، هر آنچه كه برايش خير و شر است مىبيند و با آن غرائز عاطفى كه مجهّز به آن شده ، خير و شر خود را تشخيص مىدهد و مىفهمد كه چه چيزى را دوست دارد و چه را دوست ندارد و قواى درونيش اشتهاى آن را دارد ، يا از آن متنفّر است و در حدود خودش به منافع و مضار و جلب و دفع آن آگاهى يافته و قدرت پيدا مىكند اما بدون اين كه براى آن چيز حدى و اندازه‌اى قائل باشد و وقتى به درد و يا مكروهى برمىخورد ، دچار\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nجزع مىشود و چون كسى مىخواهد مزاحمش شود به هر طريقى كه بتواند ولو به گريه و فرياد از تجاوز او جلوگيرى مىكند . كودك هم چنان بر اين حال است تا به حدّ رشد و عقل برسد و حق و باطل و خير و شر را تشخيص داده و به آنچه درك مىكند اعتراف نمايد ، در اين هنگام است كه بسيارى از حق و باطل‌ها و خير و شرها در نظرش برعكس مىشود ، يعنى بسيار از امورى كه به نظر حق بود ، باطل و باطل‌ها حق مىگردد .\r\nحال ، اگر در همان اوان بخواهد نسبت به حق و باطل‌هاى دوران كودكيش كه مصادر همهء آن‌ها هواى نفس و اشتهاى دلش بود ، پافشارى كند و زير بار احكام عقلش در تعيين حق و باطل‌ها نرود ، خداى تعالى بر دلش مهر مىزند ، در نتيجه به هيچ حقى برنمىخورد ، مگر آن كه آن را باطل جلوه مىدهد و به هيچ صاحب حقى بر نمىخورد ، مگر آن كه به حقش ستم مىكند و اما ، اگر عنايت الهى او را دريابد همهء غرائز او و از آن جمله : حرصش بجاى حرص بر هواى نفس ، حرص بر حق‌طلبى مىشود ، چنين كسى ديگر در برابر هيچ حقى استكبار نمىورزد و هيچ صاحب حقى را از حقش منع نمىكند .\r\nپس هر انسانى در همان آغاز تولدش و در عهد كودكى و قبل از رشد و بلوغش مجهّز به حرص شديد هست و اين حرص شديد بر خير صفتى است كمالى كه اگر نبود به دنبال كمال و جلب خير و دفع شر از خود بر نمىآمد ، هم چنان كه قرآن كريم فرمود :\r\n [ وَ إِنَّهُ لِحُبِّ الْخَيْرِ لَشَدِيدٌ 
  ]  « 1 » .\r\nو همانا او نسبت به ثروت و مال سخت علاقه‌مند است [ و به اين سبب بخل مىورزد 
  ] .\r\n\r\n\r\n","description":"","footnote":"\r\n( 1 ) - عاديات ( 100 ) : 8 .\r\n","page_name":" 103 ","page_number":103},
  {"content":"\r\n\r\nو چون به حد بلوغ و رشد رسيد به يك جهازى ديگر مجهّز مىشود و آن عبارت است از عقل كه با آن حقايق امور را آن طور كه هست درك مىكند ، اعتقاد حق و عمل خير را تشخيص مىدهد ، آن وقت است كه حرص شديد در ايام كودكيش كه او را در هنگام برخورد با شر به جزع در مىآورد و در هنگام رسيدن به خير از بذل خير جلوگيرش مىشد ، مبدل به حرص ديگر مىشود و آن حرص شديد به خير واقعى و فزع شديد از شرّ اخروى است .\r\nو با در نظر گرفتن اين كه خير واقعى عبارت است از ، مسابقه به سوى مغفرت پروردگار و شر واقعى عبارت است از ، نافرمانى خداى تعالى ؛ در نتيجه چنين كسى از كار خير سير نمىشود و پيرامون گناه نمىگردد و اما نسبت به شر و خير دنيوى حرصى نمىورزد و از حدودى كه خداى تعالى برايش معين كرده تجاوز نمىكند ، در هنگام برخورد با گناه ، حرص خود را با فضيلت صبر كنترل مىكند و نيز در برابر اطاعت پروردگار حرص خود به جمع مال و اشتغال به دنيا را با فضيلت صبر كنترل مىنمايد و همچنين هنگام برخورد با مصيبت ، جزع خود را با فضيلت صبر ضبط مىكند و همين حرص به منافع واقعى براى چنين انسانى صفت كمالى مىشود .\r\nو اما اگر انسان از آنچه عقلش درك مىكند و فطرتش به آن اعتراف مىنمايد روى بگرداند و هم چنان پاى بند هوا و هوس خود باشد و همواره آن را پيروى نموده ، مشتاق باطل و متجاوز حق باشد و حرصش برخير دنيوى كنترل نداشته باشد ، خداى تعالى نعمتش را مبدل به نقمت نموده ، آن صفت غريزيش را كه بر آن غريزه ، خلقش كرده بود و آن را وسيلهء سعادت دنيا و آخرتش قرار داده بود ، از او مىگيرد و مبدل مىكند به وسيلهء شقاوت و هلاكتش تا او را با اعراض از حق و جمع مال دنيا و گنجينه كردن آن وابدارد و اين معنا همان است كه در آيات متعرض آن شده .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nاز آنچه گذشت روشن شده كه اگر صفت حرص را در آيات مورد بحث - كه از خلقت بشر سخن مىگويد و با در نظر گرفتن اين كه مىخواهد حرص را مذمّت كند - به همهء انسان‌ها نسبت داده با احسن بودن خلقت هر چيز كه آيهء :\r\n [ الَّذِي أَحْسَنَ كُلَّ شَيْءٍ خَلَقَهُ 
  ]  « 1 » .\r\nهمان كسى كه آنچه را آفريد نيكو ساخت ، و آفرينش انسان را از گِل آغاز كرد .\r\nاز آن خبر مىدهد منافات ندارد ، چون حرص كه منسوب به خدا است ، حرص بر خير واقعى است و حرص كه صرف جمع مال و غفلت از خدا مىشود ، منسوب به خود انسان‌ها است ، اين خود انسان است كه حرص خدادادى را مثل ساير نعمت‌ها به سوء اختيار و كج سليقگى خود به نقمت مبدل مىسازد .\r\nو استثناى مؤمنان در آيات بعد هم نه از اين جهت است كه اين صفت در آنان وجود ندارد ، « چون مىبينيم حرص مؤمنان اگر از ديگران بيشتر نباشد كمتر نيست ، اما حرصشان را در عبادت و خدمت به خلق و تحصيل علم مصرف مىكنند و سير هم نمىشوند » ، بلكه استثناى آنان از اين جهت است كه مؤمنان حرص خود را به همان صورت كمال و فضيلت اصلىاش باقى گذاشتند و به صورت رذيله و نقمت مبدل نكردند .\r\nدر حقيقت ، حرص يك واقعيت الهى است كه اگر با نور هدايت جهت داده شود باعث سعادت دنيا و آخرت و اگر هم چون مهارى به دست شيطان بيفتد ، علت خزى دنيا و عذاب هميشگى جهان بعد است .\r\nبهترين مرحلهء حرص ، در وجود انسان حرص به نجات دادن مردم از جهل\r\n\r\n\r\n","description":"","footnote":"\r\n( 1 ) - سجده ( 32 ) : 7 .\r\n","page_name":" 105 ","page_number":105},
  {"content":"\r\n\r\nو بىخبرى و آزاد كردن آنان از مشكلات مادى و معنوى است و حرص به رساندن خود به نقطهء با عظمت لقاى حق و خشنودى حضرت دوست ، چنان كه اخلاق همهء انبيا و امامان و اوليا بوده و قرآن مجيد به اين حقيقت ، ناطق است .\r\nآرى ، چه سرمايه‌اى از معرفت به حق و چه مايه‌اى از حرص زدن براى رسيدن به آغوش رحمت و مغفرت محبوب ، پر منفعت‌تر و سودمندتر است ؟ !\r\n\r\nحرص مذموم\r\nدر سطور گذشته به اين حقيقت اشاره شد كه اگر دست حرص از دامن هدايت حق كوتاه گردد و مهار حرص به دست ناپاك هواى نفس بيفتد ، آدمى دچار بلاى دنيا و عذاب آخرت مىگردد .\r\nحرص ، در صورتى كه در كنار چراغ پر فروغ هدايت قرار نگيرد ، از انسان در جهت مقام ، فرعون و در جنب مال ، قارون و در كنار دانش ، بلعم باعورا مىسازد ! !\r\nحملات شديد دانشمندان علم اخلاق به مسئلهء حرص به عنوان يكى از بدترين رذائل ، متوجه چنين حرصى است .\r\n\r\nحرص مذموم در كلام نراقى\r\nفقيه بزرگ ، ملا احمد نراقى در باب حرص مذموم مىفرمايد « 1 » :\r\nاز رذايل متعلّقه به قوهء شهويه ، صفت حرص است و آن صفتى است نفسانيه كه آدمى را مىدارد بر جمع نمودن زايد از آنچه به آن احتياج دارد و اين صفت ، يكى از شعب حبّ دنيا و از جمله صفات مهلكه و اخلاق مضلّه است ، بلكه اين صفت\r\n\r\n\r\n","description":"","footnote":"\r\n( 1 ) - معراج السعادة : 301 در بيان صفت حرص .\r\n","page_name":" 106 ","page_number":106},
  {"content":"\r\n\r\nخبيثه بيابانى است كران ناپيدا كه از هر طرف روى به جايى نرسى ، واديى است بىانتها ، هر چند در آن فرو روى عمق آن را نيابى .\r\nبيچاره‌اى كه بر آن گرفتار شد ، گمراه و هلاك گشت و مسكينى كه به اين وادى افتاد ، ديگر روى خلاصى نديد ؛ زيرا كه حريص هرگز حرص او به جايى منتهى نمىشود و به حدّى نمىايستد ، اگر بيشتر اموال دنيا را جمع كند باز در فكر تحصيل باقى است و هر چه به دست او آيد باز مىطلبد و آن بيچاره مريض است و نمىفهمد و احمق است و نمىداند .\r\nچگونه چنين نباشد و حال آن كه مىبينيم حريص را هشتاد سال عمر كرده است و فرزندى ندارد و اين قدر از اموال و خانه و مستغلات دارد كه اگر به فراغت بگذراند ، صد سال ديگر او را كفايت مىكند و خود يقين دارد كه بيست سال ديگر عمر او نيست ، باز در صدد زياد كردن مال است و تأمل نمىكند كه فايدهء آن چيست ؟ و چه ثمره‌اى دارد ، اگر از براى خرج است ، آنچه دارد منافع آن وفا به خرج مدت العمر او مىكند و اگر از براى احتياط است اگر آنچه دارد ، احتمال تلف مىرود هر چه تحصيل كند چنين است ، پس اگر اين مرض حمق نيست پس چه بلاست و هر كه به اين مرض مبتلا شد ، خلاصى از آن مرض نهايت اشكال دارد و از اين جهت حضرت رسول صلى الله عليه و آله فرمودند :\r\nهرگاه از براى فرزند آدم دو رودخانهء طلا باشد ، باز رودخانهء سوم را مىطلبد و اندرون او را هيچ پر نمىكند مگر خاك « 1 » .\r\nو فرمود :\r\nآدميزاد پير مىشود و دو چيز در او جوان مىگردد و قوت مىگيرد : يكى حرص\r\n\r\n\r\n","description":"","footnote":"\r\n( 1 ) - روضة الواعظين : 3 / 429 ؛ مجموعة ورام : 1 / 163 .\r\n","page_name":" 107 ","page_number":107},
  {"content":"\r\n\r\nمال و يكى طول امل « 1 » .\r\nو از حضرت امام محمد باقر عليه السلام مروى است :\r\nحريص بر دنيا چون كرم ابريشم است ، هر چه بيشتر بر دور خود مىپيچد ، راه خلاص او دور تر مىشود تا از غصّه بميرد « 2 » !\r\nبعضى از بزرگان گفته‌اند :\r\nاز عجايب امر آدمى آن است كه اگر او را خبر دهند كه هميشه در دنيا خواهى بود ، حرص او بر جمع كردن مال زياد نخواهد شد از آنچه حال مىداند كه چند صباحى بيش زنده نيست و در صدد جمع آن است و اين را براى هر كه تفحص كند در احوال مردمان ، ظاهر و روشن است .\r\nسنايى آن حكيم فرزانه مىگويد :\r\n هم چو مردانت قدم در راه دين بايد نهاد * ديده بر خط هدىً للمتقين بايد نهاد\r\nچون زراه گلبن توبوا الى اللّه آمدى * پاى بر فرق اتينا طائعين بايد نهاد\r\nچون خر دجال نفست شد اسير حرص و آز * بعد از اين بر مركب تقوات زين بايد نهاد\r\nنفس فرعون است و دين موسى و توبه چون عصا * رخ به سوى جنگ فرعون لعين بايد نهاد \r\n\r\n\r\n","description":"","footnote":"\r\n( 1 ) - معدن الجواهر : 25 ؛ ارشاد القلوب : 1 / 39 ؛ بحار الأنوار : 70 / 22 ، باب 122 .\r\n( 2 ) - الكافى : 2 / 134 ، باب ذم الدنيا والزهد فيها ، حديث 20 ؛ بحار الأنوار : 70 / 23 ، باب 122 ، حديث 13 .\r\n","page_name":" 108 ","page_number":108},
  {"content":"\r\n\r\n گر عصاى توبه مر خيل لعين را بشكند * شكر آن را ديده بر روى زمين بايد نهاد\r\nگر تو خواهى نفس خود را مستمند خود كنى * در كمند عشق بسم اللّه كمين بايد نهاد \r\n\r\nحرص در روايات\r\nعَنِ الصادِقِ عليه السلام : إنْ كانَ الرِّزْقُ مَقْسُوماً فَالْحِرْصُ لِماذا « 1 » .\r\nامام صادق عليه السلام مىفرمايد : اگر رزق به حكم خداوند در قرآن و در عالم طبيعت مقرر شده ، پس حرص براى چيست ؟\r\nقالَ النَّبىُّ صلى الله عليه و آله : أغْنَى النّاسِ مَنْ لَمْ يَكُنْ لِلْحِرْصِ أسيراً « 2 » .\r\nپيامبر صلى الله عليه و آله فرمود : بىنيازترين مردم كسى است كه اسير حرص نباشد .\r\nعَنِ الصّادِقِ عليه السلام ناقِلًا عَنْ حَكيمٍ : الْحَريصُ الْجَشِعُ أشَدُّ حَرارَةً مِنَ النّارِ « 3 » .\r\nامام صادق عليه السلام به نقل از حكيمى فرمود : حريص آزمند ، حرارتش در سوزاندن فضايل و كمالات ، از آتش زيادتر است .\r\nسُئِلَ أميرُالمُؤمِنينَ عليه السلام : أىُّ ذُلٍّ أذَلُّ ؟ قالَ : الْحِرْصُ عَلَى الدُّنيا « 4 » .\r\n\r\n\r\n","description":"","footnote":"\r\n( 1 ) - الخصال : 2 / 450 ، حديث 55 ؛ التوحيد : 376 ، باب 60 ، حديث 21 ؛ بحار الأنوار : 70 / 160 ، باب 128 ، حديث 1 .\r\n( 2 ) - الأمالى ، صدوق : 20 ، المجلس السادس ، حديث 4 ؛ روضة الواعظين : 2 / 442 ؛ بحار الأنوار : 70 / 160 ، باب 128 ، حديث 2 .\r\n( 3 ) - الخصال : 2 / 348 ، حديث 21 ؛ معانى الأخبار : 177 ، حديث 1 ؛ بحار الأنوار : 70 / 160 ، باب 128 ، حديث 3 .\r\n( 4 ) - الأمالى ، صدوق : 393 ، المجلس الثانى والستون ، حديث 4 ؛ وسائل الشيعة : 7 / 82 ، باب 31 ، حديث 8790 ؛ بحار الأنوار : 70 / 161 ، باب 128 ، حديث 4 .\r\n","page_name":" 109 ","page_number":109},
  {"content":"\r\n\r\nاز اميرالمؤمنين عليه السلام سؤال شد چه ذلّتى براى انسان ذلّت بارتر است ؟ فرمود :\r\nحرص بر دنيا .\r\nعَنْ أبى عَبْدِاللّهِ عليه السلام قالَ : حُرِمَ الْحَريصُ خَصْلَتَيْنِ وَلَزِمَتْهُ خَصْلَتانِ : حُرِمَ الْقَناعَةَ فَافْتَقَدَ الراحَةَ وَحُرِمَ الرِّضا فَافَتَقَدَ الْيَقينَ « 1 » .\r\nامام صادق عليه السلام فرمود : حريص از دو خصلت محروم و دچار دو خصلت است :\r\nاز قناعت محروم و دچار درد سر و از خشنودى نسبت به حق محروم و دچار بىيقينى به واقعيت‌ها است .\r\nعَنْ أبى عَبْدِاللّهِ عَنْ أبيهِ عليهما السلام قالَ : لا يُؤْمِنُ رَجُلٌ فيهِ الشُّحُّ وَالْحَسَدُ وَالْجُبْنُ وَلا يُكُونُ الْمُؤمِنُ جَباناً وَلا حَريصاً وَلا شَحيحاً « 2 » .\r\nامام صادق از پدرش حضرت باقر عليهما السلام نقل مىكند : مردى كه در او بخل و حسد و ترس است ايمان ندارد ، مؤمن ترسو و حريص و بخيل نيست .\r\nعَنْ أبى عبْدِاللّهِ عليه السلام قالَ : كانَ فيما أوْصى بِهِ رَسُولُ اللّهِ صلى الله عليه و آله عَليّاً عليه السلام : يا عَلىُّ أنْهاكَ عَنْ ثَلاثِ خِصالٍ عظامٍ : الْحَسَدُ وَالْحِرْص وَالْكَذِبُ « 3 » .\r\nامام صادق عليه السلام مىفرمايد : آنچه در وصاياى رسول اسلام به على عليه السلام بود اين بود : يا على ! تو را از سه خصلت كه گناهش عظيم است نهى مىكنم ، حسد ، حرص و دروغ .\r\n\r\n\r\n","description":"","footnote":"\r\n( 1 ) - الخصال : 1 / 69 ، حديث 104 ؛ وسائل الشيعة : 16 / 20 ، باب 64 ، حديث 20856 ؛ بحار الأنوار : 70 / 161 ، باب 128 ، حديث 6 .\r\n( 2 ) - الخصال : 1 / 82 ، حديث 8 ؛ وسائل الشيعة : 9 / 40 ، باب 5 ، حديث 11473 ؛ بحار الأنوار : 70 / 161 ، باب 128 ، حديث 9 .\r\n( 3 ) - الخصال : 1 / 124 ، حديث 121 ؛ روضة الواعظين : 2 / 424 ؛ بحار الأنوار : 70 / 162 ، باب 128 ، حديث 10 .\r\n","page_name":" 110 ","page_number":110},
  {"content":"\r\n\r\nقالَ رَسُولُ اللّهِ صلى الله عليه و آله : مِنْ عَلاماتِ الشِّقاءِ جُمُودُ الْعَيْنِ وَقَسْوَةُ الْقَلْبِ وَشِدَّةُ الْحِرْصِ فى طَلَبِ الرِّزْقِ وَالْإصْرارُ عَلَى الذَّنْبِ « 1 » .\r\nرسول خدا صلى الله عليه و آله فرمود : از علائم بدبختى خشكى چشم ، سنگدلى و شدت حرص در طلب روزى و اصرار بر گناه است .\r\nامام صادق عليه السلام مىفرمايد :\r\nزمانى كه نوح از كشتى پياده شد ، ابليس نزد او آمد و عرضه داشت : در روى زمين كسى منّتش بر من ، بزرگ‌تر از تو نيست ، از خداوند نابودى اين جامعهء فاسق را خواستى و من راحت شدم ، دو چيز به تو نياموزم ؟ !\r\nاز حسد بترس ، حسد آنچه بايد بر سر من بياورد آورد و از حرص بپرهيز كه آنچه بايد بر سر آدم بياورد آورد « 2 » ! !\r\nپروردگارا ! چه خطرات عظيمى در كمين ماست و چه چاه‌هاى عميق خوفناكى در مسير ما قرار دارد ، خداوندا ! دنيا چه گذرگاه هولناك و داراى چه طوفان‌هاى سهمناكى است ؟\r\nالهى ! اگر لطف و عنايت تو نباشد كار ما انسان‌ها به كجا خواهد كشيد و آيندهء ما چه خواهد شد ؟\r\nالهى ! آلودگى حرص و پليدى كبر و خباثت حسد و ناپاكى ريا و تمام رذايل اخلاقى را از ما بر طرف كن .\r\n\r\n\r\n","description":"","footnote":"\r\n( 1 ) - الخصال : 1 / 242 ، حديث 96 ؛ مشكاة الأنوار : 256 ، فصل 3 ؛ بحار الأنوار : 70 / 162 ، باب 128 ، حديث 11 .\r\n( 2 ) - الخصال : 1 / 50 ، حديث 61 ؛ روضة الواعظين : 2 / 423 ؛ بحار الأنوار : 70 / 163 ، باب 128 ، حديث 17 .\r\n","page_name":" 111 ","page_number":111},
  {"content":"\r\n\r\n[ فَإنَّ الدُّنْيا خَلَقَها اللّهُ تَعالى بِمَنْزِلَةِ ظِلِّكَ إنْ طَلَبْتَهُ أتْعَبَكَ وَلا تَلْحَقُهُ أبَداً وَإنْ تَرَكْتَهُ يَتْبَعُكَ وَأنْتَ مُسْتَريحٌ 
  ]\r\nامام صادق عليه السلام در ادامهء روايت باب حرص مىفرمايد :\r\nدنيا براى تو مانند سايه است ، هر چه از پى او به روى به آن نخواهى رسى و جز خستگى و ملالت و رنج و تعب ، چيزى عايد تو نخواهد كرد ، ثروتمندان مادى جهان پس از آن همه دويدن ، به كجا رسيدند و چه كردند و چه با خود بردند ؟ !\r\nولى اگر آن را رها كنى و به دنبالش ندوى به مقدارى كه احتياج دارى از طريق كوشش صحيح با تو خواهد بود و تو در اين صورت راحت خواهى بود .\r\n اى كه انكار كنى عالم درويشان را * تو چه دانى كه چو سودا و سرست ايشان را\r\nملك آزادگى و كنج قناعت گنجى است * كه به شمشير ميسّر نشود سلطان را\r\nطلب منصب فانى نكند صاحب عقل * عاقل آن است كه انديشه كند پايان را\r\nجمع كردند و نهادند و به حسرت رفتند * وين چه دارد كه به حسرت بگذارد آن را \r\n\r\n","description":"","footnote":"","page_name":" 112 ","page_number":112},
  {"content":"\r\n\r\n چشم همت نه به دنيا كه به عقبى نبود * عارف عاشق شوريدهء سرگردان را\r\nدر ازل بود كه پيمان محبّت بستند * نشكند مرد اگرش سر برود پيمان را\r\nسعديا عمر عزيز است به غفلت مگذار * وقت فرصت نشود فوت مگر نادان را « 1 » \r\n\r\n\r\n","description":"","footnote":"\r\n( 1 ) - سعدى .\r\n","page_name":" 113 ","page_number":113},
  {"content":"\r\n\r\n[ قالَ النَّبىُّ صلى الله عليه و آله : الْحَريصُ مَحْرومٌ وَهُوَ مَعَ حِرْمانِهِ مَذْمُومٌ فى أىِّ شَىءٍ كانَ ، وَكَيْفَ لا يَكُونُ مَحْروماً وَقَدْ فَرَّ مِنْ وَثاقِ اللّهِ تَعالى وَخالفَ قَوْلَ اللّهِ تَعالى حَيْثُ يَقُولُ :  [ اللَّهُ الَّذِي خَلَقَكُمْ ثُمَّ رَزَقَكُمْ ثُمَّ يُمِيتُكُمْ ثُمَّ يُحْيِيكُمْ 
  ]  « 1 » 
  ]\r\nپيامبر صلى الله عليه و آله فرمود :\r\nحريص با همهء تلاش و زحمت و با همه رنج و مصيبت و با همهء تعب و مشقّت كه براى تحصيل اضافه از آنچه خدا مقرر فرموده ، مىكشد از به دست آوردن آن اضافه ، محروم است و در عين محروم بودن در پيشگاه خالق و خلق ، در هر زمينه‌اى مذموم است و چگونه مذموم نباشد كسى كه از عهد و پيمان الهى نسبت به روزى بندگان رو گردانده و با گفته و وعدهء حضرت او دربارهء روزى كه در قرآن فرمود :\r\nشما را از عدم به وجود آورد ، آن گاه روزى داده ، سپس مىميراند و آن گاه زنده مىكند .\r\nمخالفت كرده ! !\r\n\r\n\r\n","description":"","footnote":"\r\n( 1 ) - روم ( 30 ) : 40 .\r\n","page_name":" 114 ","page_number":114},
  {"content":"\r\n\r\n[ وَالْحَريصُ بَيْنَ سَبْعِ آفاتٍ صَعْبَةٍ :\r\n1 - فِكْرٌ يَضُرُّ بِدينِهِ وَلا يَنْفَعُهُ\r\n2 - وَهَمٌّ لا يَتِمُّ لَهُ أقْصاهُ\r\n3 - وَتَعَبٌ لا يَسْتَريحُ مِنْهُ إلّاعِنْدَ الْمَوْتِ\r\n4 - وَخَوْفٌ لا يُورِثُهُ إلّاالوقُوعَ فيهِ\r\n5 - وَحُزْنٌ قَدْ كَدَّرَ عَلَيْهِ عَيْشَهُ بِلا فائِدَةٍ\r\n6 - وَحِسابٌ لا مَخْلَصَ لَهُ مَعَهُ مِنْ عَذابٍ\r\n7 - وَعِقابٌ لا مَفَرَّ لَهُ مِنْهُ وَلا حيلَةَ 
  ]\r\n\r\nآفات حرص\r\nامام صادق عليه السلام مىفرمايد :\r\nحريص دچار هفت آفت است كه نجاتش از هر يك از آن آفات در نهايت صعوبت و دشوارى است :\r\n1 - فكر وانديشه و نقشه و حيله براى جمع كردن اضافه‌تر از نياز و مقرّرى كه اين‌گونه فكر ، آفت آخرت است و نسبت به دنياى انسان نفع و سودى ندارد ، چرا كه زائد بر قسمت ، آن هم از كسى كه با خدا معامله ندارد ، قابل انتفاع نيست و غير زحمت و رياضت و بار سنگين آخرت ، چيزى بر آن مترتب نيست !\r\n2 - همّ و غم و هيجان كه محصول حرص بر تحصيل دنياست و اين همّ و غم\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nزاييدهء عدم رضايت انسان به قسمت الهى است و اين آفتى است كه از درون و برون هم چو خوره انسان را مىخورد !\r\n3 - رنج و زحمت كه جز به وسيلهء مرگ از آن راحت نمىشود .\r\n4 - ترس از دست رفتن جمع شده كه مورث ترس ديگر است . به اين صورت كه حريص مىترسد چه شود و به كه بدهد و از كه بستاند ، تا تلف نشود و در سرمايه قصورى راه نيابد و حاصل هر خوفى نيست ، مگر افتادن در خوف ديگر ، مثل طلبى كه از كسى دارد ، تا وصول نشده است خوف دارد كه آن كس شايد بميرد و مالش بسوزد و بعد از وصول خوف آن دارد كه مبادا به چنگ سارقى افتد ، يا آفتى به او رسد ، غرض اين كه حريص مالدار ، مانند ماردار هرگز از خوف و ترس فارغ نيست و از تشويش و اضطراب نسبت به ثروتى كه جمع كرده خالى نيست .\r\n5 - حزنى كه اكثر اوقات عيش را بر او مكدّر كند و در خوشى و راحت او نقص بيندازد .\r\n6 - حسابى كه هرگز از آن فارغ نيست ، چنان كه ديگران در حساب عمر و طاعت و گناه و وضع آخرت خود هستند ، او در حساب مال است و گرفتار غصه و عذاب كه چند شده و به كجا رسيده ، يا حساب ماه و سال كى منقضى شود تا تن خواه و طلب‌ها وصول گردد و البته نتيجهء اين حساب ، عذاب درون و زحمت برون و محصولش حسرت وقت مرگ و زحمت در برزخ و آتش در قيامت است .\r\n7 - مفسدهء عظيمهء ديگر حرص ، عقاب الهى است كه حريص را از آن گريز و فرارى نيست ، چرا كه حريص در به دست آوردن گناهكار و در نگاه داشتن مال ، مجرم است و چه بسيار كه ثروت دنيا ، حريص را به انواع محرمات و ارتكاب گناهان دچار كرده و اين محرّمات و معاصى ، در قيامت مورث عذاب سخت الهى است .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nراستى ، چه بدبخت و بيچاره‌اند آنان كه دچار مرض حرص مال و جاهند و چه خوشبخت و سعادتمند آنان كه در حرص ملاقات و لقاى حضرت رب العزه هستند .\r\nآنان ذكرشان مال مال و اينان گفتار قلب و جان و زبانشان يار يار است !\r\n ما گدايان خيل سلطانيم * شهر بند هواى جانانيم\r\nبنده را نام خويشتن نبود * هر چه ما را لقب نهند آنيم\r\nگر برانند و گر ببخشايند * ره بجاى دگر نمىدانيم\r\nچون دلارام مىزند شمشير * سر ببازيم و رخ نگردانيم\r\nدوستان در هواى صبحت يار * زر فشانند و ما سر افشانيم\r\nاى خداوند عقل و دانش و راى * عيب ما را مكن كه نادانيم\r\nهر گلى نو كه در جهان آيد * ما به عشقش هزار دستانيم \r\n تنگ چشمان نظر به ميوه كنند * ما تماشا كنان بستانيم\r\nتو به سيماى شخص مىنگرى * ما در آثار صنع يزدانيم\r\nهر چه گفتيم جز حكايت دوست * در همه عمر از آن پشيمانيم\r\nسعديا بىوجود صحبت يار * همه عالم به هيچ نستانيم\r\nترك جان عزيز بتوان گفت * ترك يار عزيز نتوانيم \r\n\r\nراه علاج حرص\r\nگروهى تصور مىكنند كه آنچه انسان به آن گرفتار است و منبعى براى زدن خسارت و زيان به آدمى است ، نجات از آن محال يا حداقل مشكل و سخت است .\r\nولى اين تصور بدون شك تصور نا بجا و غلطى است ؛ زيرا رذايل چه از نوع اخلاقى آن و چه از شكل عملى آن ، خصالى عارضى هستند كه بر اثر بىتوجهى يا\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nاشتباه يا فضاى غلط محيطى ، متوجه انسان شده‌اند و به تعبير ديگر : اين گونه صفات بر صفحهء روان يا قلب يا اعضا هم چون مرض در نواحى جسم آدمى است ، چنان چه براى مرض راه علاج و طبيب هست ، براى اين‌گونه عوارض معنوى هم راه علاج و طبيب هست .\r\nبعثت انبيا و نزول كتب آسمانى وامامت امامان و حكمت حكيمان و عرفان عارفان و ولايت اوليا ، براى معالجهء امراض معنوى و رفع عيوب روحى و نفسى و آراسته كردن انسان به محامد الهى است .\r\nاگر اين عوارض قابل علاج نبود ، نعوذ باللّه رسالت رسولان و ارسال كتب و تجلّى وحى و امامت امامان از جانب حضرت الهى كارى لغو و عملى عبث بود .\r\nانبيا ، طبيبان اين امراض و دستورهاى آنان راه علاج اين عوارض است ، به شرطى كه انسان تسليم نبوت آنان شده و به نسخه‌هاى شفا بخش و سعادت‌آور آنان عمل كند .\r\n\r\nعلاج حرص در كلام نراقى\r\nحكيم فرزانه ملا احمد نراقى رضوان اللّه تعالى عليه ، با توجه به آيات قرآن و روايات و اخبار ، نسخه‌اى براى علاج مرض حرص تنظيم كرده و مىگويد « 1 » :\r\nطريقهء معالجهء حرص ، تحصيل صفت قناعت و ازالهء مرض حرص است .\r\nو تحصيل صفت قناعت آن است كه ابتدا تأمّل كند در زحمت جمع مال و تصديع آن و آفات دنيويه كه از براى مال است و حوادثى كه در پى دارد .\r\n شحنهء اين راه چو غارتگر است * مفلسى از محتشمى بهتر است « 2 » \r\n\r\n\r\n","description":"","footnote":"\r\n( 1 ) معراج السعادة : 304 .\r\n( 2 ) نظامى گنجوى .\r\n","page_name":" 118 ","page_number":118},
  {"content":"\r\n\r\nو ببينيد كه زيادتر از قدر ضرورت ، دنيا را چه ثمر و چه فايده است ، اگر از براى اولاد ذخيره مىكنى ، بدان كه خداى تو و اولاد يكى است ، آن كه روزى به تو داده به او نيز خواهد داد .\r\nتو غم فرزندى را مىخورى كه از نطفهء تو حاصل شده ، چگونه آن كه او را آفريده غم او را نمىخورد ، به عزت خودش قسم كه او از تو مهربان‌تر است و قدرت او بيشتر و اگر فرزند تو كسى است كه بايد به تنگى بگذراند ، اگر عالم را از براى او ذخيره بگذارى از دست او بيرون مىرود ، جان من ! احتياج فرزند به مال در حيات اوست ، تو كه چارهء عمر او نتوانى كرد و قدر زندگانى از براى او نتوانى نهاد ، چرا در فكر روزى او زحمت مىكشى .\r\n نگارندهء كودك اندر شكم * نگارندهء عمر روزى است هم\r\nخداوندگارى كه عبدى خريد * بدارد فكيف آن كه عبد آفريد\r\nتو را نيست آن تكيه بر كردگار * كه مملوك را بر خداوندگار « 1 » \r\nساعتى سر بر زانوى تفكّر و به اطراف ولايات نظرى كن و دور و نزديك را سيرى كن و ببين كسانى كه در عهد تو هستند ، چقدر كسانى هستند كه صاحب ثروت و جاه و حشمتند و پدر ايشان از براى ايشان ذخيره نگذاشت و چه اشخاص يافت مىشوند كه به فقر و فاقه مبتلا و اموال بسيار از پدر ايشان مانده بود .\r\nبسى پدران خانه در شهرى ساختند و اولاد ايشان در ولايتى ديگر در خرابه مردند و بسا ، ده و مزرعه در كشورى از براى ايشان گذاردند و ايشان به جهت قرص نانى در كشورى ديگر جان دادند !\r\nتو را از حوادث روزگار چه خبر و از گردش افلاك چه اطلاع ، چه مىدانى تا چند\r\n\r\n\r\n","description":"","footnote":"\r\n( 1 ) - بوستان سعدى شيرازى .\r\n","page_name":" 119 ","page_number":119},
  {"content":"\r\n\r\nروز ديگر عالم چه وضع خواهد بود ؟ و اگر از براى خود جمع مال مىكنى ، تو اول قدر عمر خود را معين كن و به اندازهء آن جمع كن ، تو چه مىدانى كه نام تو در سال ديگر در دفتر مردگان ثبت خواهد بود يا در صحيفهء زندگان و چون قوت سال خود را دارى كفايت كن و حساب خود را زياد مكن ، علاوه بر اين‌ها آن كه تأملى كن و ببين وقتى هست كه سير شوى و ديگر در صدد جمع مال نباشى و هر چه اندوزى باز در فكر زيادتر خود را مىسوزى ، پس يك مرتبه قانع شو و از همهء زحمت‌ها فارغ شو .\r\nچون در اين‌ها تأمّل نمودى ، ديده بگشا و در احوال مردمان نظرى كن و ببين ، در سيرت و طريقهء اعاظم افراد بنى آدم و اعزهء مخلوقات عالم از پيغمبران مرسل و اولياى مكمل و محرمان حرم عزت و بار يافتگان خلوت قرب رب العزّه كه چگونه به قليلى از دنيا اكتفا نمودند و به قناعت گذرانيدند و زايد از قدر ضرورت را نگاه نداشتند .\r\nنگاه كن به شيوهء مشركان و كفار از هنود و يهود و نصارى و اراذل افراد بشر كه چگونه در صدد جمع مال و تنعم و التذاذ و زياد كردن مايه و املاك و ضياع و عقارند .\r\nمىدانم كه شك نخواهى كرد در اين كه اقتدا به اعزه و اجلّاى خلايق بهتر است از پيروى اراذل ، بلكه هر كه اندك شعورى داشته باشد ، مىفهمد كه كسى كه حريص بر لذت‌هاى دنيويه است و حرص بر اكل و شرب و جماع و وقاع دارد ، از افق انسان خارج و در خيل بهائم داخل است ؛ زيرا كه اين‌ها از لوازم بهائم و چهارپايان است و هر چند كسى در اين‌ها به مرتبهء اعلى برسد ، لذت او بيشتر از چهار پايان نخواهد بود و هيچ حريص شكم پرست نيست ، مگر اين كه گاو و خر از آن بيشتر مىخورند و هيچ حريص بر جماع نيست ، مگر آن كه خروس از آن بيشتر جماع مىكند و خود ظاهر است كه از چنين صفتى چه اثرى خواهد ديد .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nو تأمل كن در عزت قناعت و فراغ بال و اطمينان خاطر قانع و چون در اين‌ها تأمل نمودى ، در معالجهء آن بكوش و طريقهء آن اين است كه در امر معيشت خود ميانه روى و اقتصاد را پيشهء خود كنى و راه مخارج را به قدر امكان سد كنى و ملاحظهء جزئى و كلى مخارج خود را بكنى و هر چه ضروريه نيست و معيشت بدون آن ممكن است از خود دور كنى ؛ زيرا كه با وجود كثرت مخارج ، قناعت ممكن نيست .\r\nپس اگر تنها و منفرد باشى ، اكتفا كن به جامهء سبكى و قناعت كن به هر غذايى كه هم رسد و نان خورش كم بخور و چون بخورى از يك نان خورش تجاوز مكن و همچنين در ساير چيزهايى كه به آن احتياج عيال باشى هر يك را بر اين حد بدار و جزئى جزئى خرجى كه مىخواهى بكنى ، تأمّل كن و ببين اگر زندگانى موقوف به آن نيست دست بردار و هر گاه كسى به اين نوع رفتار كند و بناى امر خود را بر اين گذارد و قناعت و اقتصاد را پيشهء خود سازد از براى گذران به زحمت نمىافتد هر چند عيالمند باشد و محتاج به خلق نمىشود هم چنان كه ظاهر وبيّن اخبار در آن صريح است .\r\nحضرت محمد صلى الله عليه و آله فرمود :\r\nمحتاج نشد هر كه ميانه روى كرد « 1 » .\r\nو فرمود :\r\nتدبير كار خود نصف معيشت است « 2 » .\r\nو فرمود :\r\n\r\n\r\n","description":"","footnote":"\r\n( 1 ) - / عدة الداعى : 84 .\r\n( 2 ) - / مجموعة ورام : 1 / 167 .\r\n","page_name":" 121 ","page_number":121},
  {"content":"\r\n\r\nهر كه قناعت كند خدا او را بىنياز مىكند و هر كه اسراف مىكند خدا او را فقير مىنمايد و شك نيست كه هر كه بناى قناعت گذارد ، از احتياج به مردم خلاص مىشود و از چاپلوسى و تملّق ناكسان فراغت مىيابد و در نزد خالق و خلق ، عزيز مىگردد « 1 » .\r\nو از حضرت امام جعفر صادق عليه السلام مروى است :\r\nميانه روى امرى است كه خدا آن را دوست دارد و اسراف چيزى است كه خدا آن را دشمن دارد ، حتى دور انداختن استخوان خرما و ريختن زيادتى شربت آب .\r\nو فرمود :\r\nمن ضامنم از براى كسىكه ميانه روى كند ، هرگز فقير نشود « 2 » .\r\nبعد از آن كه امر معيشت او بالفعل درست شد ، ديگر از براى بعض مضطرب و مشوّش نباشد و اعتماد بر فضل و كرم خدا كند و بداند كه روزى از براى او مقرر شده و به او خواهد رسيد اگر چه حرص نورزد و راهى از براى حداقل خود نداند ، چگونه چنين نباشد و حال آن كه حق تعالى مىفرمايد :\r\n [ وَ ما مِنْ دَابَّةٍ فِي الْأَرْضِ إِلَّا عَلَى اللَّهِ رِزْقُها 
  ]  « 3 » .\r\nو هيچ جنبده‌اى در زمين نيست مگر اين كه روزىِ او برخداست .\r\nو نيز مىفرمايد :\r\n  [ وَ مَنْ يَتَّقِ اللَّهَ يَجْعَلْ لَهُ مَخْرَجاً * وَ يَرْزُقْهُ مِنْ حَيْثُ لا يَحْتَسِبُ 
  ]   « 4 » .\r\n\r\n\r\n","description":"","footnote":"\r\n( 1 ) - معراج السعادة : 306 .\r\n( 2 ) - معراج السعادة : 306 .\r\n( 3 ) - هود ( 11 ) : 6 .\r\n( 4 ) - طلاق ( 65 ) : 2 - 3 .\r\n","page_name":" 122 ","page_number":122},
  {"content":"\r\n\r\nو هر كه از خدا پروا كند ، خدا براى او راه بيرون شدن [ از مشكلات و تنگناها را 
  ] قرار مىدهد . * و او را از جايى كه گمان نمىبرد روزى مىدهد .\r\nبايد هر كسى در امر زندگانى و گذران خود نگاه به بالاتر از خود نكند ، بلكه نظر به پست‌تر از خود نمايد و اطاعت شيطان را نكند ؛ زيرا كه آن لعين نظر هر كس را در امر دنيا به بالاتر از خود مىاندازد و به او مىگويد : هان ! فلان و فلان را ببين چگونه تنعم مىكنند و چه طعام‌هاى لذيذ مىخورند و چه لباس‌هاى نيكو مىپوشند ، خود را از آنان پست‌تر مكن و در طلب دنيا سستى منماى و در كار دين ، چشم آدمى را به پست‌تر از خود مىگشايد و مىگويد : چرا خود را زحمت مىدهى و تعب مىكشى و چندين از خدا مىترسى ، فلان و فلان از تو عالم‌ترند و اين قدر نمىترسند ! !\r\nاى خداى مهربان ! ما را در علاج امراض قلبيه و روحيه و فكريه و نفسيه ، توفيق رفيق راه كن و خانهء قلب را با لطف و كرمت از اغيار خالى كرده ، نورت را براى ابد در آن خانه مقيم فرما ، شربت محبتت را به ما بچشان و با داروى عشقت ، تمام دردهاى ما را درمان كن .\r\nبه قول بلبل گلستان عشق ، فيض عاشق :\r\n زنده آن سر كاو بود سوداى عشق * حَبَّذا آن دل كه باشد جاى عشق\r\nاز سر شوريدهء من كم مباد * تا قيامت آتش سوداى عشق\r\nخارها در دل به خون مىپرورم * بو كه روزى بشكفد گل‌هاى عشق\r\nرفته رفته دل خرابى مىكند * عاقبت خواهم شدن رسواى عشق\r\nخويش را كردم تهى از غير دوست * تا وجودم پر شد از غوغاى عشق\r\nكار و كسب من همين عشق است و بس * مگسلا اين دست من از پاى عشق\r\nخدمت او را به دل بستم كمر * هستم از جان بنده و مولاى عشق \r\n\r\n","description":"","footnote":"","page_name":" 123 ","page_number":123},
  {"content":"\r\n\r\n هم زمين هم آسمان را گشته‌ايم * نيست دردى در جهان همتاى عشق\r\nتا ننوشى باده از جام فنا * مست كى گردد سر از صهباى عشق\r\nتا پزى در ديگ سر سوداى سود * كى چشى هرگز تو از حلواى عشق\r\nچون فرو خواهيم شد ما عاقبت * خود همان بهتر كه در درياى عشق \r\n ناله مىكن فيض زيرا خوش بود * ناله‌هاى زار در سوداى عشق \r\n\r\n","description":"","footnote":"","page_name":" 124 ","page_number":124},
  {"content":"\r\n\r\n[ وَالْمُتَوَكِّلُ عَلَى اللّهِ يُمْسى وَيُصْبِحُ فى كَنَفِهِ وَهُوَ مِنْهُ فى عافِيَةٍ وَقَدْ عَجَّلَ اللّهُ لَهُ كِفايَتَهُ وَهِىَ لَهُ مِنَ الدَّرَجاتِ مَا اللّهُ بِهِ عَليمٌ 
  ]\r\n\r\nتوكل بر خدا\r\nهر كس در صف اهل توكل و اعتماد بر خداست و كارش را در همهء امور به حضرت او واگذاشته ، صبح و شام بر او مىگذرد ، در حالى كه در كنف حمايت اوست و حضرت رب العزه روزى وى را به قدر كفايت ، بىزحمت و مرارت فراوان به او مىرساند و از درجات بهشت آن قدر به او مرحمت مىكند كه علم كسى به آن نرسد و در خاطر كسى خطور نكند .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n[ وَالْحِرْصُ ماءٌ جَرى فى مَنافِذِ غَضَبِ اللّهِ تَعالى وَما لَمْ يُحْرَمِ الْعَبْدُ الْيَقينَ لا يَكُونُ حَريصاً وَالْيَقينُ أرْضُ الْإسْلامِ وَسَماءُ الْإيمانِ 
  ]\r\n\r\nتقابل حرص و قناعت\r\nو حرص ، آبى است كه جريان و سيلان او از منفذهاى غضب الهى است ، چنان كه قناعت و توكل آبى است كه جريان آن در منافذ رحمت است ، چون طلب دنيا از طريق حرص مذموم شارع است و مغضوب خداوند .\r\nحضرت امام صادق عليه السلام مىفرمايد :\r\nسيلانش از منافذ غضب است و چون طريق تحصيل روزى از روى قناعت ممدوح است ، بلكه عبادت است ، جريانش از منافذ رحمت است ، حاصل آن كه حسن و قبح مسبب ، تابع حسن و قبح سبب است ، اگر سبب حسن است و ممدوح ، مسبب هم حسن است و اگر قبيح است مسبّب هم قبيح است .\r\nبنده تا وقتى از نور يقين محروم نشود ، دچار حرص نگردد ، نمىشود با يقين به وعده‌هاى دوست ، آدمى دچار اين صفت خسيس و اين سم مهلك گردد .\r\nيقين ، در قلب پاك عبد زمين اسلام و آسمان ايمان است و اين زمين و آسمان همان است كه اگر نصيب كسى شود تمام درهاى بركت در دنيا و آخرت به روى او باز مىشود .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nبياييد با تمام هستى از تمام بندهاى اسارت هوا و ابليس خود را آزاد كنيم و از زندان آشپزخانهء دنيا و رختخواب شهوت به فضاى باز ملكوت سفر كنيم و آنچه را بايد بيابيم و ببينيم در آنجا بيابيم و ببينيم و آن طور كه بايد ، لذت حقيقى حيات و خوشى واقعى زندگى را دريابيم .\r\n دلا تا كى سر گفتار دارى * طريق ديدن و كردار دارى\r\nظهور ظاهر احوال خود را * ظهور ظاهر اظهار دارى\r\nاگر مشتاق و دلدارى و دايم * اميد ديدن دلدار دارى\r\nزديدارت نپوشيدست ديدار * بدين ديدار اگر ديدار دارى\r\nسليمان نيستى تا هم چو گبران * زهستى بر ميان زنّار دارى\r\nدلا تا چون سنايى در ره دين * طريق زهد و استغفار دارى \r\n\r\n","description":"","footnote":"","page_name":" 127 ","page_number":127},
  {"content":"\r\n . \r\n","description":"","footnote":"","page_name":" 128 ","page_number":128},
  {"content":"\r\n\r\nباب\r\n31\r\nدر بيان زهد\r\n\r\n","description":"","footnote":"","page_name":" 129 ","page_number":129},
  {"content":"\r\n . \r\n","description":"","footnote":"","page_name":" 130 ","page_number":130},
  {"content":"\r\n\r\nقالَ الصّادِقُ عليه السلام :\r\nالْزُّهْدُ مِفْتاحُ بابِ الْآخِرَةِ وَالْبَراءَةُ مِنَ النّارِ وَهُوَ تَرْكُ كُلِّ شَىْءٍ يَشْغَلُكَ عَنِ اللّهِ مِنْ غَيْرِ تَأَسُّفٍ عَلى فَوْتِها ، وَلا اعْجابٍ فى تَرْكِها ، وَلا انْتِظارِ فَرَجٍ مِنْها ، وَلا طَلَبِ مَحْمِدَةٍ عَلَيْها وَلا عِوَضٍ بِها بَلْ تَرى فَوْتَها راحَةً وَكَوْنَها آفَةً وَتَكُونُ أبَداً هَارِباً مِنَ الْآفَةِ مُعْتَصِماً بِالرّاحَةِ .\r\nوَالزّاهِدُ الّذى يَخْتارُ الْآخِرَةَ عَلَى الدُّنْيا ، وَالذُّلَّ عَلَى الْعِزِّ ، وَالْجُهْدَ عَلَى الرّاحَةِ وَالْجُوعَ عَلَى الشَّبْعِ وَعافِيَةَ الْآجِلِ عَلى مَحَبَّةِ الْعاجِلِ وَالذِّكْرَ عَلَى الْغَفْلَةِ وَتَكُونُ نَفْسُهُ فِى الدُّنْيا وَقَلْبُهُ فِى الْآخِرَةِ .\r\nقالَ رَسُولُ اللّه صلى الله عليه و آله : حُبُّ الدُّنْيا رَأْسُ كُلِّ خَطيئَةٍ ، ألا تَرى كَيْفَ أحَبَّ ما أبْغَضَهُ اللّهُ وَأىُّ خَطَاٍ أشَدُّ جُرْماً مِنْ هذا ؟\r\nوَقالَ بَعْضُ أهْلِ الْبَيْتِ عليهم السلام لَوْ كانَتِ الدُّنْيا بِأجْمَعِها لُقْمَةً فِى فَمِ طِفْلٍ لَرَحِمْناهُ ، فَكَيْفَ حالُ مَنْ نَبَذَ حُدُودَ اللّهِ وَراءَ ظَهْرِهِ فى طَلَبِها وَالْحِرْصِ عَلَيْها .\r\nوَالدُّنيَا دَارٌ لَوْ أحْسَنْتَ سُكْنَاهَا لَرَحِمَتْكَ وَأحْسَنَتْ وَدَاعَكَ .\r\nقالَ رَسُولُ اللّه صلى الله عليه و آله : لَمّا خَلَقَ اللّهُ الدُّنْيا أمَرَها بِطاعَتِهِ فَأطاعَتْ رَبَّها فَقالَ لَها : خالِفى مَنْ طَلَبَكِ وَواقِفى مَنْ خالَفَكِ فَهِىَ عَلى ما عَهِدَ اللّهُ إلَيْها وَطَبَعَها عَلَيْهِ .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n[ الْزُّهْدُ مِفْتاحُ بابِ الْآخِرَةِ وَالْبَراءَةُ مِنَ النّارِ 
  ]\r\n\r\nحقيقت زهد\r\nداستان زهد ، داستان عجيبى است ؛ زهد حقيقتى است كه هر كس به آن آراسته شود ، برندهء خير دنيا و آخرت شده است .\r\nتحصيل زهد از مشكل‌ترين امورى است كه انسان با آن روبروست و چون حاصل شود ، به فرمودهء حضرت صادق عليه السلام : درب آخرت و تمام نعيمش به روى انسان باز شده و برات آزادى از آتش جهنم براى ابد به جهت انسان صادر گشته است !\r\nزهد ، صفت عاشق ، خصلت عارف ، رنگ عابد و نشان حقيقت بر پيشانى سالك است .\r\nزاهد ، انسانى وارسته و عبدى پيراسته و شخصيّتى ممتاز و نيرويى الهى و پروانه‌اى گرد شمع جمال و عاشقى بينا و مجاهدى تواناست .\r\nحقيقت زهد را بايد از زبان زاهدان حقيقى و عرفاى واقعى شنيد ، چرا كه آن‌ها شيرينى اين واقعيت را چشيده‌اند و از نسيم جان بخش اين خصلت ملكوتى بهره برده‌اند ، بيان حقيقت زهد ، كار ما گرفتاران و اسيران بندهاى شهوات و طبايع نيست ، ما را كجا رسد كه به ترجمهء عالىترين خصلت وارستگان تاريخ برخيزيم و از آنان كه از دوست نشان دارند ، نشان در اختيار بگذاريم .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n كسى كاندر صف گبران به بتخانه كمر بندد * برابر كى بود با آن كه دل در خير و شر بندد\r\nز دى هرگز نيارد ياد و از فردا ندارد غم * دل اندر دل فريب نقد و اندر ما حضر بندد\r\nحقيقت بت‌پرست است آن كه در خود هست پندارش * برست از بت‌پرستى چون در پندار در بندد\r\nنه فرعونى شود آن كس كه او دست قوى دارد * نه قارونى شود هر كس كه دل در سيم و زر بندد\r\nنه موسىاى شود هر كس كه او گيرد عصا بركف * نه يعقوبى شود آن كس كه دل اندر پسر بندد\r\nبسا پير مناجاتى كه بر موكب فرو ماند * بسا رند خراباتى كه زين بر شير نر بندد\r\nزمعنى بىخبر باشى چو از دعوى كمربندى * چه داند قدر معنى آن كه از دعوى كمر بندد\r\nبه تخت و بخت چون نازى كه روزى رخت بربندى * به تخت و بخت چون نازد كسى كاو رخت بربندد\r\nغلام خاطر آنم كه او همت قوى دارد * كه دارد هر دو عالم را و دل در يك نظر بندد « 1 » \r\nزهد ، قبل از اين كه مرحلهء عملى باشد حقيقت قلبى است ، به اين معنى كه هر\r\n\r\n\r\n","description":"","footnote":"\r\n( 1 ) - سنايى غزنوى .\r\n","page_name":" 133 ","page_number":133},
  {"content":"\r\n\r\nكس به فرمودهء قرآن مجيد ، بود و نبود امور ظاهر براى وى مساوى باشد زاهد است .\r\nچون به دست آوردن اين حالت قلبى كارى بس مشكل و مدت مديدى رياضت مىخواهد و طالب مقدماتى چون علم و معرفت و بينايى و بصيرت و همنشينى با اولياى خداست ، از اين نظر زهد را از اعلا منازل سالكان و از والاترين مقامات عارفان و از بهترين حالات سايران شمرده‌اند .\r\nاين حالت عالى قلبى ، يعنى بىتفاوت بودن دل ، در برابر بود و نبود ظاهر دنيا و زر و زينت آن ، موجب راحت انسان و دور بودن از گناهان باطنى و ظاهرى است .\r\nتمام روايات معتبر و محكم كه در بهترين كتب حديث نقل شده ، وقتى مىخواهند زهد را معنا كنند به آيهء بيست و سوّم سورهء مباركهء حديد كه ريشهء زهد را قلبى مىداند ، متوسل مىشوند ؛ چرا كه وقتى قلب داراى اين حالت عالى باشد اگر همهء دنيا به انسان رو كند . انسان آن را ملك خود نمىداند ، بلكه گنجينه‌اى در خزانهء حق مىنگرد كه انسان براى صرف آن در راه خدا انتخاب شده و چون همهء دنيا از دستش برود گويى هيچ پيش آمدى نكرده ، چون چيزى كه ملك خود نمىدانسته از برابر چشمش غايب شده و علّتى منطقى وجود ندارد كه به خاطر غيبت و يا از دست رفتن غير ملك باعث اسف گردد .\r\nچيزى كه از دست برود ، اگر از دست رفتنش مخصوصاً به قضا و حكم الهى باشد و ذاتاً از دست رفتنش به قدر حق صورت گيرد ، مگر تأسف قلب قدرت بازگرداندن آن را دارد ؟ و مگر شادى و حرص در راه به دست آوردن از دست رفته ، قدرت برگرداندن از دست رفته را دارد ؟ !\r\nتأسف بر از دست رفته ، موجب جزع و خروج از مدار صبر و علّت اعتراض و شكايت به دستگاه منظم آفرينش و به خصوص صاحب حكيم و عادل آن است\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nو اين گونه جزع مقدمه‌اى براى مغضوب شدن انسان و مستحق شدن آدمى به عذاب الهى است .\r\nفرح و خوشحالى نسبت به ظاهر دنيا و زر و زينت به دست آمدهء آن ، موجب بد مستى و طغيان و تجاوز و به فرمودهء آيهء شريفهء تفاخر و تكاثر و علّت كبر و تكبر و خودبينى است كه همهء اين خصلت‌ها ، شيطانى و گرفتار آن منفور حق و از رحمت مطرود و مستحق لعنت حق و خزى دنيا و عذاب آخرت است و اين غير از فرح به نعمت است كه موجب شكر و كمك و عون بر عبادت و طاعت است كه دنيا را نعمت حق ديدن و از آن نعمت در راه صاحب نعمت استفاده كردن ، غير از دنيا را دنيا ديدن است ، متن آيهء شريفهء چنين است :\r\n [ لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ وَ اللَّهُ لا يُحِبُّ كُلَّ مُخْتالٍ فَخُورٍ 
  ]  « 1 » .\r\nبر آنچه از دست شما رفت ، تأسف نخوريد ، و بر آنچه به شما عطا كرده است ، شادمان و دلخوش نشويد ، و خدا هيچ گردنكش خودستا را [ كه به نعمت ها مغرور شده است 
  ] دوست ندارد .\r\nبا توجه به اين آيه به خصوص دو كلمهء « تأسوا و تفرحوا » معلوم مىشود كه زهد در درجهء اول و در مرحلهء حقيقت امرى قلبى است ، چون قلب در روى آوردن دنيا خوشحال نشود و حالى به حالى نگردد و دچار فرح نشود ، فرحى كه عاقبتش تكبر و فخر و دورى از خداست و در از دست رفتن دنيا بدحال نگردد ، آن حالتى كه باعث جزع و فزع و بىصبرى و بىطاقتى و شكايت از دوست است ، صاحب آن قلب زاهد است ، روزِ داشتن و روزِ نداشتن زاهد است .\r\n\r\n\r\n","description":"","footnote":"\r\n( 1 ) - حديد ( 57 ) : 23 .\r\n","page_name":" 135 ","page_number":135},
  {"content":"\r\n\r\nاما اگر قلبى در بود دنيا و زينت آن فرح موصل به كبر و فخر داشته باشد ، و به وقت از دست رفتن ظاهر دنيا به اسف دچار شود ، صاحبش اهل دنيا و به دور از حقيقت است ، چنين انسانى اگر دستش به تمام معنى از دنيا خالى باشد ، ولى قلبش به اميد روز به دست آمدن در فرح قرار داشته باشد ، اهل دنياست و اگر به وقت داشتن براى روز مبادا در اسف باشد ، انسانى مادى و بيچاره است ، چنانچه قلب با بودن ثروت مادى اگر اهل فرح به ثروت نباشد ، صاحبش زاهد و مورد توجه خداست .\r\nموسى بن جعفر عليه السلام در تاريكى زندان بغداد هيچ اسفى نداشت و سليمان بر تخت حكومت فلسطين ، ذره‌اى فرح در دلش نبود .\r\nيوسف عزيز در قعر چاه و در زندان مصر تأسف نمىخورد و بر تخت سلطنت مصر دچار فرح نبود .\r\nحضرت على عليه السلام آن يگانهء تاريخ پس از مرگ پيامبر از خانه‌نشينى و به خاطر از دست رفتن حكومت ظاهرى اسف نداشت و روز حكومت ، آن را بىارزش‌تر از كفش پارهء خود مىدانست و بر حكومت فرحناك نبود .\r\nچون قلب ، اين گونه حركت الهى و معنوى و ملكوتى پيدا كند ، حقيقت زهد تحقق پيدا كرده و نور زهد در اعمال و حركات و اخلاق و معاملات و معاشرت انسان تجلى خواهد كرد .\r\n\r\nحد زهد در دنيا\r\nعَنْ حَفْصِ بْنِ غِياثٍ قالَ : قُلْتُ لِأبى عَبْدِاللّهِ عليه السلام جُعِلْتُ فِداكَ فَما حَدُّ الزُّهْدِ فِى\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nالدُّنيا ؟ فَقالَ : قَدْ حَدَّ اللّهُ فى كِتابِهِ « 1 » فَقالَ عَزَّوَجَلَّ :  [ لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ 
  ]  « 2 » .\r\nحفص بن غياث مىگويد : به حضرت صادق عليه السلام عرضه داشتم : قربانت گردم حدّ زهد در دنيا چيست ؟ فرمود : خداوند ، حدّ زهد نسبت به دنيا را در كتابش بيان فرموده ، در آيه‌اى كه مىفرمايد : تا بر از دست رفته حسرت نخوريد و بر به دست آمده فرحناك نگرديد .\r\nقالَ أميرُالْمُؤْمِنينَ عليه السلام : إنَّ النّاسَ ثَلاثَةٌ : زاهِدٌ وَصابِرٌ وَراغِبٌ ، فَأمَّا الزّاهِدُ فَقَدْ خَرَجَتِ الْأحْزانُ وَالْأفْراحُ مِنْ قَلْبِهِ فَلا يَفْرَحُ بِشَىءٍ مِنَ الدُّنيا وَلا يَأسى عَلى شَىءٍ مِنْها فاتَهُ فَهُوَ مُستَرِيحٌ . . . « 3 » .\r\nاميرالمؤمنين عليه السلام فرمود : مردم به سه دسته‌اند : زاهد و صابر و راغب ، زاهد كسى است كه غصه‌ها و خوشحالىها را از قلب به در كرده ، بر چيزى از دنيا كه به دست مىآيد خوشحال نمىشود و به خاطر چيزى كه از دستش مىرود غصه‌دار نمىگردد و او راحت است .\r\nراستى ، اگر انسان بخواهد تأسف بخورد چرا بر يك سلسله امور كم ارزش و فانى و امانتى تأسف بخورد و اگر بخواهد خوشحال شود ، چرا بر سنگ و خاك رنگارنگ و بر يك سلسله خوراكى و پوشاكى و بر جاه و مقام پوشالى و از دست رفتنى خوشحال شود ؟ تأسف بايد بر عمر از دست رفته ، عمرى كه به طاعت\r\n\r\n\r\n","description":"","footnote":"\r\n( 1 ) - نور الثقلين : 5 / 248 ؛ تفسير القمى : 2 / 146 ؛ بحار الأنوار : 75 / 193 ، باب 23 ، حديث 7 .\r\n( 2 ) - حديد ( 57 ) : 23 .\r\n( 3 ) - الكافى : 2 / 455 ، باب محاسبة العمل ، حديث 13 ؛ مجموعة ورام : 2 / 161 ؛ نور الثقلين : 5 / 248 .\r\n","page_name":" 137 ","page_number":137},
  {"content":"\r\n\r\nو عبادت نگذشته ، باشد ، تا اين تأسف عامل حركت براى جبران مافات شود ، خوشحالى بايد خوشحالى بر ايمان و عمل صالح باشد كه وسيلهء خير دنيا و آخرت است .\r\nآرى ، در اتصال به حضرت محبوب شاد و بر فراق آن جمال مطلق رنجيده و ناراحت باشيم .\r\n\r\nشناخت زهد\r\nشناختن حقيقت زهد با مراجعه به آيات و آثار و معارف اسلامى ، به خصوص آنچه از ائمهء طاهرين عليهم السلام رسيده ، كار مشكلى نيست و چه نيكوست انسان حقيقت اين مسئلهء الهيه را بشناسد و از حضرت رب العزه ، آراسته شدن به آن را بخواهد كه هر كس آراسته به اين حقيقت گردد ، به عالىترين درجهء معنوى آراسته شده و باب خير دنيا و آخرت را به روى خود باز كرده است .\r\nزهد ، يعنى بىرغبتى به ظاهر دنيا به خاطر به دست آوردن آخرت و درجهء بالاترش يعنى بىرغبتى به ما سوى اللّه ، جهت جلب رضا و خشنودى و رضوان حضرت حق .\r\nزهد ، به معناى ضايع كردن مال و حرام كردن حلال بر خود و از كسب و كار دست كشيدن نيست .\r\nضايع كردن مال حرام و حرام كردن حلال ، ممنوع و بيكارى و بيعارى و كَلّ بر مردم شدن جايز نيست .\r\nزهد ، به معناى قناعت ورزيدن به حلال مالى و شهوانى و ساختن آخرتى آباد با حيات دنياست .\r\nزهد ، يعنى تمام علايق را تابع علاقهء حق قرار دادن و به معناى حكومت الهى قلب ، بر ظاهر امور دنيايى است .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nآن كس كه در برابر متاع حيات مادى و آرايش ظاهر دنيا ، فريب نمىخورد و مقام با عظمت خلافت اللهى را با مشتى خاك و با چند روز مقام و با قليلى درهم و دينار معامله نمىكند زاهد است .\r\nعرفان به واقعيت‌ها و معرفت به حقايق و بصيرت به امور ظاهر و باطن ، مورث زهد است .\r\nچون واقف شدى ، عمر هزار ساله در برابر عمر ابد آخرت لحظه‌اى بيش نيست ، به حقيقت زاهد خواهى شد .\r\nچون آگاه شدى ، آنچه هست رفتنى است و تنها وجود باقى خداست و هر تكيه‌گاهى موقتى است ، تنها تكيه‌گاه ابدى حضرت رب العزه است ، از ماسوى اللّه زاهد شده و تنها به حضرت او رغبت كنى ، با توجه به اين حقايق است كه دنيا برايت مسجد و جمال محبوب برايت قبله و ذكر دائم برايت نماز و خدمت به خلق برايت عبادت مىگردد .\r\nقدر خود بشناس و به آنچه بايد واقف گردى واقف شو ، در مقام كسب آگاهى و بصيرت و معرفت و عرفان برآى كه در تمام وجود از نظر قوه و استعداد همتا ندارى و به اين خاطر از ميان تمام ممكنات و موجودات تو را به مقام نيابت و خلافت از خود برگزيده‌اند .\r\nآرى ، معرفت به حقايق ، مقدمهء حركت به سوى حقايق و عشق به حقايق مقدمهء آراسته شدن به واقعيت‌هاست كه عارف : صابر ، متقى ، متوكل ، عاشق ، خاضع ، خاشع ، صامت ، مجاهد ، عابد ، عالم ، حليم ، حكيم و زاهد است و طى اين همه راه در گرو حكمت نظرى و عملى است و آن دو عبارت از شناخت قرآن با كمك اهل قرآن و آراسته شدن به حقايق اين كتاب است .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\nپرهيز از چهار عامل خطر\r\nيكى از پيران معرفت را پرسيدند : عارف را چگونه بايد كه باشد ؟\r\nگفت : چنان بايد كه از ميان خويش و آن خداوند خويش ، چهار چيز بردارد :\r\nيكى : ابليس را و هر چه او خواهد و خواست وى معصيت بُوَد كه اندر وى زوال ايمان بُوَد و اندر زوال ايمان دوزخ جاودان بود .\r\n  [ كَمَثَلِ الشَّيْطانِ إِذْ قالَ لِلْإِنْسانِ اكْفُرْ فَلَمَّا كَفَرَ قالَ إِنِّي بَرِيءٌ مِنْكَ إِنِّي أَخافُ اللَّهَ رَبَّ الْعالَمِينَ * فَكانَ عاقِبَتَهُما أَنَّهُما فِي النَّارِ خالِدَيْنِ فِيها وَ ذلِكَ جَزاءُ الظَّالِمِينَ 
  ]   « 1 » .\r\n[ داستان منافقان كه كافران از اهل كتاب را با وعده‌هاى دروغ فريفتند 
  ] چون داستان شيطان است كه به انسان گفت : كافر شو . هنگامى كه كافر شد ، گفت :\r\nمن از تو بيزارم ، من از خدا كه پروردگار جهانيان است ، مىترسم . *\r\nسرانجامشان اين شد كه هر دو در آتش‌اند و در آن جاودانه‌اند و اين است كيفر ستمكاران .\r\nدوم : نفس و آنچه خواهد كه نفس بدان كارى كند بد و بد كردارى را جاى آتش بود ، چنان كه گفت در قصهء يوسف صديق :\r\n [ وَ ما أُبَرِّئُ نَفْسِي إِنَّ النَّفْسَ لَأَمَّارَةٌ بِالسُّوءِ إِلَّا ما رَحِمَ رَبِّي إِنَّ رَبِّي غَفُورٌ رَحِيمٌ 
  ]  « 2 » .\r\nمن خود را از گناه تبرئه نمىكنم ؛ زيرا نفس طغيان گر ، بسيار به بدى فرمان\r\n\r\n\r\n","description":"","footnote":"\r\n( 1 ) - حشر ( 59 ) : 16 - 17 .\r\n( 2 ) - يوسف ( 12 ) : 53 .\r\n","page_name":" 140 ","page_number":140},
  {"content":"\r\n\r\nمىدهد مگر زمانى كه پروردگارم رحم كند ؛ زيرا پروردگارم بسيار آمرزنده و مهربان است .\r\nسوم : هواى تن را و آنچه او خواهد و اندرين جهان هر كه به راحت بود بدان جهان رنج برد چنان كه گفت حق تعالى :\r\n [ أَ رَأَيْتَ مَنِ اتَّخَذَ إِلهَهُ هَواهُ 
  ]  « 1 » .\r\nآيا كسى كه هواى [ نفسش 
  ] را معبود خود گرفته ديدى ؟\r\nچهارم : دنيا را و آنچه او خواهد دست بازدارى كه دنيا از تو خدمت خواهد و فراموشى آخرت خواهد ، قوله تعالى :\r\n   [ فَأَمَّا مَنْ طَغى * وَ آثَرَ الْحَياةَ الدُّنْيا * فَإِنَّ الْجَحِيمَ هِيَ الْمَأْوى 
  ]    « 2 » .\r\nو اما كسى كه طغيان و سركشى كرده * و زندگى دنيا را [ بر زندگى ابد و جاويد آخرت 
  ] ترجيح داده ، * پس بىترديد جايگاهش دوزخ است .\r\nپس چون بندهء عارف ، اين چيزها را از ميان برداشت ، حلاوت معرفت يافت ، پس هر كه با ابليس صحبت كند از هاويه نرهد كه با خداوند صحبت كند از اين همه برهد .\r\n\r\nنظر سالكان راه در مسئلهء زهد\r\nدر اين مسئله بسيارى از حقيقت دانان و واقع بينان ، نظريات پر ارزشى دارند ، نقل نظر همهء آنان از حوصلهء اين نوشتار بيرون است ، تنها تلفيقى از نظريات غزالى\r\n\r\n\r\n","description":"","footnote":"\r\n( 1 ) - فرقان ( 25 ) : 43 .\r\n( 2 ) - نازعات ( 79 ) : 37 - 39 .\r\n","page_name":" 141 ","page_number":141},
  {"content":"\r\n\r\nاز عامه و فيلسوف فقيه ملا محسن فيض كاشانى و اخلاقى بزرگ ملا مهدى نراقى و شهيد مطهرى در توضيح بر زهد نقل مىشود .\r\nجايى كه در خانهء دل ، ضد حب دنيا ، حبى كه روى وجود را از حق برمىگرداند و رغبت و ميل به سوى آن مىباشد ، زهد است .\r\nزهد اين است كه قلب از پى دنيا نفرستى و با جوارحت دو دستى به اين پيره زال نچسبى و معامله‌ات با آن به اندازهء ضرورت باشد . و به عبارت ديگر زهد اعراض قلبى از متاع دنيا و پاكيزه‌هاى آن از اموال و مناصب و ساير چيزهايى است كه با مرگ از دستت مىرود . و به تقرير ديگر روى گرداندن از دنيا و روى آوردن به آخرت است ، يا روى گرداندن از غير خدا ، براى رو كردن به خداست كه اين مرتبه بالاترين مرتبهء زهد است .\r\nكسىكه از كل ما سوى اللّه حتى جنات دل ببرد و جز خدا عشقى نداشته باشد ، زاهد مطلق است .\r\nو هر كس به خاطر ترس از جهنم از لذات دنيا دست بردارد و به خاطر رسيدن به بهشت ، اعراض از نعيم فانى ، جز به اندازهء ضرورت كند او نيز زاهد است ، ولى زهدش در درجهء زهد اول نيست .\r\nالبته زهد وقتى تحقق پيدا مىكند كه انسان قدرت دست يافتن بر دنيا را داشته باشد و در عين قدرت به ترك برخيزد و باعث ترك هم ، درك حقارت دنيا و پستى آن نسبت به خدا و دار آخرت باشد .\r\nاگر ترك به خاطر عدم دست يافتن به دنيا باشد ، يا غرض از ترك به چنگ آوردن آخرت نباشد ، يا هدف از ترك خوش‌نامى و جلب قلوب يا شهرت به جوانمردى وجود و سخا ، يا سبك بالى از كثرت مال و نجات از رنج و تعب حفظ ثروت باشد ، اين ترك ، زهد نيست اين ترك شرك و رياكارى و نفاق و دورويى است .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nترك بايد از نظر معنى به صورت اعراض و بىرغبتى قلب و از نظر ظاهر بايد به صورت ساده زيستى و آسان گذراندن زندگى باشد .\r\nبرحسب تفسير « نهج البلاغة » از زهد استفاده مىشود ، زهد حالتى است روحى ، زاهد از آن نظر كه دلبستگىهاى معنوى و اخروى دارد ، به مظاهر مادى زندگى بىاعتناست ، اين بىاعتنايى و بىتوجهى ، تنها در فكر و انديشه و احساس و تعلق قلبى نيست و در مرحلهء ضمير پايان نمىيابد .\r\nزاهد ، در زندگى عملى خويش سادگى و قناعت را پيشه مىسازد و از تنعم و تجمل و لذت گرايى پرهيز مىنمايد ، زندگى زاهدانه آن نيست كه شخص فقط در ناحيهء انديشه و ضمير ، وابستگى زيادى به امور مادى نداشته باشد ، بلكه اين است كه زاهد عملًا از تنعم و تجمل و لذت‌گرايى پرهيز داشته باشد .\r\n\r\nزهد يا رهبانيت\r\nزهّاد جهان آن‌ها هستند كه به حداقل تمتع و بهره‌گيرى از ماديات اكتفا كرده‌اند ، امام على عليه السلام از آن جهت زاهد است كه نه تنها دل به دنيا نداشت ، بلكه عملًا نيز از تمتع و لذت‌گرايى ابا داشت و به اصطلاح تارك دنيا بود .\r\nو اين غير از رهبانيتى است كه اسلام و روح معنويت با آن مخالف است كه رهبانيت ، بدعت است و زهد حقيقت است .\r\nرهبانيت ، بريدن از مردم و رو آوردن به عبادت است ، بر اساس اين انديشه كه كار دنيا و آخرت از يكديگر جدا است ، دو نوع كار بيگانه از هم است ، از دو كار يكى را بايد انتخاب كرد ، يا بايد به عبادت و رياضت پرداخت تا در آن جهان به كار آيد و يا بايد متوجه زندگى و معاش بود تا در اين جهان به كار آيد ، اين رهبانيت بر ضد زندگى و بر ضد جامعه‌گرايى است و مستلزم كناره‌گيرى از خلق و بريدن از مردم\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nو سلب هر گونه مسؤوليت و تعهد از خود است .\r\nاما زهد اسلامى ، در عين اين كه مستلزم انتخاب زندگى ساده و بىتكلف است و بر اساس پرهيز از تنعم و تجمل و لذت‌گرايى است ، در متن زندگى و در بطن روابط اجتماعى قرار دارد و عين جامعه‌گرايى است ، براى خوب از عهده مسؤوليت برآمدن است و از مسؤوليت‌ها و تعهدهاى اجتماعى سرچشمه مىگيرد .\r\nدر اسلام ، مسئلهء جدا بودن حساب اين جهان با آن جهان مطرح نيست ، از نظر اسلام نه آن جهان و اين جهان ، از يكديگر جدا و بيگانه هستند و نه كار اين جهان با كار آن جهان بيگانه است .\r\nارتباط دو جهان با يكديگر از قبيل ارتباط و باطن ، شيئى واحد است ، يعنى :\r\nآنچه بر ضد مصلحت آن جهان است بر ضد مصلحت اين جهان نيز هست و هر چه بر وفق مصالح عاليهء زندگى اين جهان است بر وفق مصالح عاليه آن جهان نيز هست ، لهذا يك كار معين كه بر وفق مصالح عاليهء اين جهان است ، اگر از انگيزه‌هاى عالى و ديدهاى ما فوق طبيعى و هدف‌هاى ماوراى مادى خالى باشد ، آن كار صرفاً دنيايى تلقى مىشود و به تعبير قرآن به سوى خدا بالا نمىرود ، اما اگر جنبهء انسانى كار از هدف‌ها و انگيزه‌ها و ديدهاى برتر و بالاتر از زندگى محدود دنيايى بهره‌مند باشد ، همان كار ، كار آخرتى شمرده مىشود .\r\nزهد اسلامى ، چنان كه گفتيم در متن زندگى قرار دارد ، كيفيت خاص بخشيدن به زندگى است و از دخالت دادن پاره‌اى ارزش‌ها براى زندگى ناشى مىشود .\r\nزهد ، از روشن‌ترين صفات انبيا و اولياست ، پيامبرى مبعوث نگشت ، مگر آن كه به زهد سفارش داشت و اگر تقرب به حق و نجات روز قيامت بستگى به آن نداشت ، هرگز بزرگان از انسان‌ها و اهل معرفت برخود سخت نمىگرفتند و بريده از شهوات و لذات دنيا زندگى نمىكردند !\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n بمير اى حكيم از چنين زندگانى * ازين زندگانى چو مردى بمانى\r\nاز اين زندگى زندگانى نخيزد * كه گرگ است و نايد زگرگان شبانى\r\nبر اين خاكدان پر از گرگ تا كى * كنى چون سگان رايگان پاسبانى\r\nاز اين مرگ صورت نگر تا نترسى * از اين زندگى ترس كاكنون درآنى « 1 » \r\n\r\nانبياى الهى و زهد\r\nامام على عليه السلام در « نهج البلاغة » به زهد چند نفر از انبيا بدين قرار اشاره دارند :\r\nاگر خواهى از موسى كليم اللّه سخن بگو كه به پروردگار عرضه داشت :\r\n [ رَبِّ إِنِّي لِما أَنْزَلْتَ إِلَيَّ مِنْ خَيْرٍ فَقِيرٌ 
  ]  « 2 » .\r\nپروردگارا ! به آنچه از خير بر من نازل مىكنى ، نيازمندم .\r\nبه خدا قسم به وسيلهء اين دعا قرص نانى از خدا مىخواست ؛ زيرا خوراكش سبزى و گياه زمين بود و به علّت لاغرى و كمى گوشت بدن ، سبزى گياه از نازكى پوست درونى شكمش ، ديده مىشد .\r\nو اگر خواهى از داود سخن به ميان آر كه داراى مزامير و زبور بود و خوانندهء اهل بهشت است ، به دست خود از ليف خرما زنبيل‌ها مىبافت و به هم‌نشينان خود مىگفت : كدامتان در فروختن اين زنبيل‌ها به من كمك مىكنيد ، از بهاى فروش آن‌ها خوراكش يك عدد نان جو بود .\r\nو اگر خواهى داستان زندگى عيسى بن مريم عليه السلام را به ميان آر كه سنگ را زير سر خود بالش قرار مىداد و جامهء زبر مىپوشيد و طعام خشن مىخورد و خورش او\r\n\r\n\r\n","description":"","footnote":"\r\n( 1 ) - سنايى غزنوى .\r\n( 2 ) - قصص ( 28 ) : 24 .\r\n","page_name":" 145 ","page_number":145},
  {"content":"\r\n\r\nگرسنگى بود و چراغ شب او ماه بود و سايه‌بان او در زمستان جايى بود كه آفتاب مىتابيد يا فرو مىرفت و ميوه و سبزى خوشبوى او گياهى بود كه زمين براى چهارپايان مىرويانيد ، نه زنى داشت كه او را به فتنه و تباهكارى افكند و نه فرزندى كه او را اندوهگين سازد و نه دارايى كه او را از توجه به حق برگرداند و نه طمعى كه او را خوار كند ، مركب او دو پايش بود و خدمتكار او دو دستش .\r\nبيا و در مسئلهء زهد به پيامبر خود كه از همه نيكوتر و پاكيزه‌تر است ، اقتدا نموده ، از آن بزرگوار پيروى كن ؛ زيرا آن حضرت براى كسىكه بخواهد پيروى كند ، سزاوار پيروى كردن است و انتساب شايستهء اوست براى كسىكه بخواهد به او نسبت داشته باشد و محبوب‌ترين بندگان نزد خداوند كسى است كه پيرو پيغمبر خود بوده و دنبال نشانهء او برود .\r\nلقمهء دنيا را زيادتر از آنچه لازم نداشت نمىخورد ، به دنيا به هيچ عنوان دل نبسته بود ، از جهت پهلو لاغرتر و از جهت شكم گرسنه‌ترين اهل دنيا بود .\r\nدنيا ، با همه محتوياتش به او پيشنهاد شد ، از قبول آن امتناع كرد ، دانست خداوند مهربان از باب مصلحت انسان ، علاقه و دل بستن به دنيا را دشمن داشته ، او هم به پيروى از مولايش علاقه به دنيا را دشمن مىداشت . و مىدانست حق تعالى دنيا را خوار دانسته او هم خوار مىدانست و آن را كوچك قرار داده ، او هم كوچك شمرد .\r\nاگر نبود در وجود ما ، مگر دوستى آنچه كه خدا و رسول دشمن داشته و بزرگ شمردن آن را كه خدا و رسول كوچك شمرده ، همين مقدار براى سركشى از خدا و مخالفت فرمان او بس بود .\r\nپيامبر صلى الله عليه و آله ، به روى زمين طعام مىخورد و مانند بنده مىنشست و به دست خود پارگى كفشش را دوخته و جامه‌اش را وصله مىكرد و بر خر برهنه سوار مىشد\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nو ديگرى را هم سوار مىكرد .\r\nبر در خانه‌اش پرده‌اى كه در آن نقش‌هاى نقش شده آويخته بود ، پس به يكى از زنهايش فرمود : اين پرده را از نظر من پنهان كن ؛ زيرا وقتى به آن چشم مىاندازم دنيا و آرايش‌هاى آن را به ياد مىآورم ، پس از روى دل از دنيا دورى گزيده ، ياد آن را از خود دور مىساخت و دوست داشت كه آرايش آن از جلوى چشمش پنهان باشد ، تا از آن جامه زيبا فرا نگرفته باور نكند كه آنجا جاى آرميدن است و اميدوارى و درنگ كردن در آنجا را نداشته باشد ، پس علاقه و بستگى به اين دنياى از دست رفتنى را از خود بيرون و از دل دور كرده و آرايش‌هاى آن را از جلوى چشم پنهان گردانيد و چنين است كسى كه چيزى را دشمن مىدارد و بدش مىآيد ، به آن چشم اندازد و نام آن در حضورش برده شود ! « 1 » !\r\nزهد ، مورث معنويت ، آزادگى و ايثار و خصايل ديگر انسانى و الهى است ، زاهد به حقيقت اهل معناست و از قيد تعلقات مادى و شيطانى با تمام وجود آزاد است و پيش انداختن محرومان و مستمندان و دردمندان را نسبت به خودش ، كار بسيار آسانى است .\r\nشدت زهد پيامبر صلى الله عليه و آله و حضرت على و خاندانش و ائمهء طاهرين عليهم السلام و پس از آنان ياران و اصحاب خالص آن بزرگواران چيزى نيست كه نياز به شرح داشته باشد .\r\n\r\nسالكان راه با عظمت زهد\r\nسخن گفتن از شخصيت‌هايى كه در راه زهد اسلامى ، سير و سلوك خالص داشتند ، كارى بس مشكل و امرى بس سخت است .\r\n\r\n\r\n","description":"","footnote":"\r\n( 1 ) - نهج البلاغة : خطبهء 160 .\r\n","page_name":" 147 ","page_number":147},
  {"content":"\r\n\r\nآنان كه در راه خدا از همه چيز و از خود گذشتند و خود را و آنچه داشتند ، عاشقانه با خدا معامله كردند ، زاهد حقيقىاند .\r\nخود و آنچه در دست است ، با كمال رغبت و در عين شوق با حضرت رب العزه معامله كردن ، اوج زهد است .\r\nزاهد واقعى كسى است كه نسبت به خود و به چيزى قايل به ملكيت نيست و خود و آنچه را در اختيار دارد ، مملوك واقعى مالك حقيقى مىداند و خود و آنچه را موجود دارد ، فقط مىخواهد در راه عشق او مصرف كند و بس .\r\nدر اين زمينه براى نمونه به يكى از شخصيت‌هاى صدر اسلام به نام حنظله كه حركتش از بستر عروسى به بستر شهادت بيش از چند ساعت طول نكشيد و اين حركت نشان دهندهء كمال زهد و ايثار بود و نيز به شهداى گرانقدر و بىنظير عاشوراى شصت و يك كه در كنار امام عاشقان حضرت سيدالشهدا از همه چيز خود گذشتند و به زهد ، آبرو دادند اشاره مىكنم .\r\nاشاره به چهره‌هايى كه جز به حق فكر نمىكردند و جز براى حق نبودند و جز به حق تكيه نداشتند .\r\nاشاره به آن انسان‌هاى والايى كه در تمام تاريخ حيات بىنظيرند .\r\nاشاره به آن چهره‌هايى كه آبروى انسان و انسانيت‌اند و حقيقت به وجود آنان مفتخر است .\r\nاشاره به آن مردان با فضيلتى كه روى تاريخ را سپيد كردند و محرك تمام حركت كنندگان در راه خدا شدند .\r\nاشاره به آن عاشقانى كه جز حضرت محبوب را نخواستند و غير او را نديدند و از غير او نگفتند و جز در عشق او فانى نشدند و به لطف و كرم و رحمت او به بقا و ابديت رسيدند .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nاينان جداً تشنهء وصال بودند و خود و آنچه داشتند براى رسيدن به مقام قرب و وصل جانان ، در طبق اخلاص گذاشتند .\r\n دل زجان بر گير تا راهت دهند * ملك دو عالم به يك آهت دهند\r\nچون تو برگيرى دل از جان مردوار * آنچه مىجويى هم آنگاهت دهند\r\nگر بسوزى تا سحر هر شب چو شمع * تحفهء از نقد سحرگاهت دهند\r\nتا نگردى بىنشان از هر دو كون * كى نشان آن حرمگاهت دهند « 1 » \r\n\r\nاز حجلهء عروسى تا بستر شهادت\r\nماه شوال سال سوم هجرت ، در شهر مدينه در ميان مسلمانان رفت و آمدهاى غير عادى ديده مىشود ؛ زيرا همه احساس مىكنند كه به همين زودى جنگى در شرف اتفاق است ، ولى در انجام آن ترديد دارند ، هر وقت به همديگر مىرسند ، دربارهء جنگ احتمالى سخن مىگويند و از همه خبر مىگيرند ، ولى جواب اكثريت معمولًا اين است « خدا و رسولش بهتر مىدانند » و اين حرف كافى است كه مسلمانان را قانع و آرام كند .\r\nبالاخره تصميم اهل مكه براى جنگ با مسلمانان در تمام شهر مدينه پيچيد و اين همان چيزى بود كه مردم مؤمن مدت‌ها انتظارش را مىكشيدند .\r\nشكستى كه كفار در جنگ بدر خورده بودند ، نه تنها حسّ حماسى آن‌ها را جريحه دار ساخته بود ، بلكه راه كاروان و تجارت را بر آن‌ها بسته ، از اين طريق ضربه‌هاى مادى غير قابل جبرانى به آن‌ها وارد مىآمد .\r\nآن‌ها مىخواستند با شروع يك جنگ جديد ، از كشتگان خود در بدر انتقام\r\n\r\n\r\n","description":"","footnote":"\r\n( 1 ) - عطار نيشابورى .\r\n","page_name":" 149 ","page_number":149},
  {"content":"\r\n\r\nكشيده و منافع بازرگانى خويش را تأمين كنند و در اثر تطميع و وعدهء غنايم بسيار ، عدهء كثيرى از بدويان را كه مدت‌ها بود در اثر اشعار شاعرانى چون كعب بن اشرف تحريك شده بودند با خود همراه نمودند .\r\nنيمهء شوال فرا رسيد ، روزى به اهالى مدينه خبر دادند كه عدهء كثيرى مركب از سه هزار نفر مسلح با تجهيزات كامل به سرپرستى ابوسفيان به سوى مدينه مىآيند و چيزى به مدينه راه ندارند .\r\nدر ميان اين عده مردان شجاعى بودند كه حس انتقام‌جويى آن‌ها را هم‌چون درنده كرده بود ، از قبيل صفوان پسر اميه و عكرمه پسر ابو جهل كه از گذشتگان كفار در بدر بودند ، به علاوه عده‌اى زن براى تحريك و تشويق سربازان به سرپرستى هند زن ابوسفيان با ارتش كفر پيش مىآمدند .\r\nمؤمنان كه در اثر فتح بدر تشويق به مبارزه شده و تعليمات اسلام آن‌ها را تشنهء شهادت كرده بود ، به قدرى از خود اشتياق و تمايل نشان دادند كه حضرت به درخواست آنان براى كشاندن جنگ به بيرون مدينه پاسخ مثبت دادند ، گرچه خود حضرت از نظر نظامى صلاح را در اين مىدانستند كه تمام دروازه‌هاى مدينه را بسته ، دشمن را از محاصرهء شهر خسته كنند و نوميدانه آنان را به پراكندگى بكشند و از اين طريق به آنان ضربهء كارى بزنند .\r\nدر همين حال كه آمد و رفت و تكاپو به خاطر اين اتفاق بزرگ در مدينه جارى بود ، در يك خانه از اهالى همين شهر ، جشن و سرور بر پا گشته و تعدادى در آن مجلس شركت كرده بودند .\r\nاين خانه در حقيقت ، خانهء ابو عامر راهب است كه اخيراً از مخالفان خدا و رسول شده و همان كسى است كه به حضرت رسول نفرين كرد كه در غربت بميرد ، ولى حضرت فرمود :\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nخداوند ، نسبت به مردم دروغگو چنين جزا مىدهد و بالاخره خود او در يكى از شهرهاى روم ، بىكس و تنها جان داد .\r\nاين شخص بدبخت و منافق و جاسوس زودتر و بيشتر از همهء اهالى مدينه از وضع كفار نسبت به جنگ با مسلمانان آگاه شد و براى اين كه دشمنى خود را با رسول حق و راه الهى به نهايت برساند ، پنجاه تن از كسان خود را اغوا كرد و به همراه خود برداشت و به ارتش كفر پيوست ، بنا بر اين در مجلس جشنى كه امشب در خانهء او برپاست خود او حضور ندارد .\r\nاين جشن براى كيست و به خاطر چيست ؟ براى پسر ابو عامر حنظله و به خاطر عروسى اين جوان پاك و برومند ! !\r\nدر مقابل ، چنين پدرى كه دشمن رسول خداست و خود را براى نابودى دين اسلام آماده كرده ، اين پسر جزء مؤمنان و از فدائيان و مشتاقان جانباز در راه خداست .\r\nاين پسر خلف صالح ، بيدار بينا ، مؤمن واقعى ، دارنده يقين و عاشق خدا و رسول و شيفتهء خدمت و علاقمند به جهاد و شهادت در راه محبوب حقيقى عالم است ! !\r\n من مبتلاى عشق و دلم دردمند توست * از پاى تا سرم همه صيد كمند توست\r\nزلف بلند توست كه افتاده تا به ساق * يا ساق فتنه از سر زلف بلند توست\r\nاى شهسوار عرصه سرمد ركاب زن * ملك وجود نعل بهاى سمند توست \r\n\r\n","description":"","footnote":"","page_name":" 151 ","page_number":151},
  {"content":"\r\n\r\n گفتى زعشق ره به سلامت برى زدرد * عشق تو در دل است و دلم دردمند توست \r\nحنظله ، جوانى است هيجده ساله ، زيبا ، ورزيده ، صادق ، مؤمن ، پاك و بىنهايت مورد لطف و مهر حضرت رسول .\r\nنبى بزرگ اسلام صلى الله عليه و آله اين جوان دلير و آراسته را كه پدرش جزء دشمنان سرسخت اسلام است ، ولى خود او با چنين صداقت و مشتاقى به اسلام خدمت مىكند دوست دارد .\r\nمدتى است گفتگوى ازدواج حنظله در افواه است و اقدامات جهت اين امر به عمل مىآيد ، نامزد او نجمة الصباح دختر سعد بن معاذ كه از برزگان اصحاب و از چهره‌هاى سرشناس مدينه است مىباشد ، اقدامات به نتيجه رسيده به طورى كه قبلًا چنين شبى را براى عروسى و زفاف تعيين كرده بودند ، بدون اين كه خبر شوند كه فرداى اين شب ، جنگ بين مسلمانان و كفار درخواهد گرفت .\r\nحنظله ، نسبت به نجمه علاقه و عشق شديدى مىورزد و مدت‌ها صحبت و آمد و رفت و اقدامات نسبت به قبول پدر او و خود نجمه به برگزيدن وى به همسرى ، آتش اشتياق او را تيزتر كرده است .\r\nروزهاى مديدى است كه انتظار شب عروسى را مىكشد و چشم به راه دقيقه‌اى است كه از وصل محبوبه سيراب شود .\r\nنجمه همچنين است ، علاقهء شديدى به جوان شجاع و با صداقتى چون حنظله پيدا كرده ، دقايقى را كه به طور قطع حنظله متعلق به او خواهد شد انتظار مىبرد ، خانواده طرفين نيز كه تاريخ عروسى را تعيين كرده‌اند ، اصرارى دارند كه حتماً در شب معين ، اين امر مهم انجام پذيرد .\r\nاما تاريخى كه معين شده ، مصادف با شب جنگ است ، دو نيروى بسيار قوى\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nدر درون قلب حنظله در مبارزه‌اند :\r\nاز طرفى عشق به همسر زيبا و ارضاى غريزه و از طرف ديگر شدت ايمان و علاقهء به اسلام و مانعى كه از برگزارى عروسى در شبى كه بايد فرداى آن تمام مردان مؤمن به جنگ روند ، در پيش دارد .\r\nاين دو فكر متضاد ، چنان مغز و قلبش را در معرض تهاجم قرار داده بود كه وجودش سخت گرفتار شده و انگار قوهء اخذ تصميم از وى سلب گرديده بود .\r\nاز يك طرف ، گاهى تسليم عشق و علاقه به هواى نفس شده ، مىخواهد قبول كند كه عروسى سر بگيرد و از جانب ديگر حس ايمان آتشين او پشت پا به تمام علايق دنيايى زده ، مىخواهد براى ظهور اوج زهد ، همه را رها كند و خود را به دامان رسول خدا صلى الله عليه و آله انداخته تا فردا از او جدا نگردد ، مبادا كشش ، جسم او را از آن چنان عظيمى بازدارد .\r\nهر چند از پدر اجازه عروسى گرفته ، ولى مىخواهد مطمئن شود در اين شبى كه فرداى آن بايد به جنگ روند ، صبح عروسى او چه خواهد شد ؟ !\r\nبالاخره ، كشمكش اين دو نيرو چنان او را در عذاب گذاشت كه كسى را خدمت رسول اسلام صلى الله عليه و آله فرستاد كه براى عروسيش از حضرت اجازه مخصوص دريافت كند !\r\nنبى عزيز صلى الله عليه و آله ، آن فرشتهء رحمت الهى ، اجاز داد ، از شنيدن خبر اجازه برقى از شعف در چشمان حنظله درخشيد و اين بار از شدت شعف مىلرزيد ، در حالى كه روحش از دستورى كه آمده بود به خشنودى نشست و ديگر مىتوانست هماهنگ با جسم باشد و با آن مبارزه نكند .\r\nنجمه را به منزل او آوردند ، جشن مختصرى كه قبلًا به آن اشاره رفت تمام شد ، مدعوين يكى يكى به خانهء خود بازگشتند .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nشب زفاف تمام شد ، دو دلداده از هم كام گرفتند ، هر لحظه كه مىخواهد به وضع حال دل خوش شود ، ناگهان جمال فردا و وصال محبوب ابدى و تصميمى كه نسبت به رفتن جنگ بايد بگيرد در نظرش مجسم مىشود .\r\nاو با زبان حال به معشوق واقعى مىگويد :\r\n افلاك را جلالت تو پست مىكند * املاك را مهابت تو پست مىكند\r\nهر جا دلى كه عشق تو در وى كند نزول * هوشش ربايد و خردش مست مىكند\r\nمر پست را عبادت تو مىكند بلند * مر نيست را ارادت تو هست مىكند « 1 » \r\nحنظله ، از بيان فكر خود به نجمه احتراز مىكند ، مبادا عيش او منغص شود ، او عزم دارد كه تا آخرين لحظه ، به نجمه چيزى نگويد !\r\nلحظات خوشى و كامرانى مثل برق مىگذرد ، آن چنان سريع كه عشّاق ، ناگهان متوجه مىشوند كه دو ساعت از نيمه شب گذشته و هنوز به راز و نياز و گفتگوى آينده ، مشغولند .\r\nبالاخره ، خستگى چيره مىشود و ابتدا چشمان نجمه و بعد ديدگان حنظله را به هم مىدوزد .\r\nآرامش شب ، به علت وجود حالت جنگ در شهر نيست ، به اين لحاظ هنوز يك ساعت از خواب اين دو دلدادهء تازه به هم رسيده نگذشته كه صداى همهمه‌اى كه پشت در منزل برخاسته بود ، حنظله را سراسيمه از خواب بيدار كرد ، فوراً به ياد ما وقع افتاد ، از بستر برخاست و خود را به پنجره رسانيد و شخصى را كه به شتاب عبور مىكرد صدا زد : چه خبر است و رو به كجا مىرويد ؟ !\r\nمگر از جريان جنگ بىخبر هستى ؟\r\n\r\n\r\n","description":"","footnote":"\r\n( 1 ) - ملا محسن فيض كاشانى .\r\n","page_name":" 154 ","page_number":154},
  {"content":"\r\n\r\n- چرا خبر دارم ولى مىپرسم وضع چگونه است و قشون كجا بايد بروند و شما به كجا رهسپاريد ؟\r\nمقصودت از اين سؤال چيست ؟ من هم مسلمانم و مىخواهم به ارتش اسلام ملحق شوم .\r\nچطور ، هنوز از منزل بيرون نيامده‌اى ، همه حركت كرده و رفته‌اند و من آخرين آن‌ها هستم كه بايد به سرعت حركت كنم ، مبادا عقب بمانم .\r\nخدا تو را اجر دهد ، من هم عازم آمدنم ، ولى شب گذشته به اجازهء رسول اللّه صلى الله عليه و آله جريان زفاف خود را طى كردم و حالا از تو خواهش مىكنم وضع را برايم تشريح كنى ، تا من هم به شما ملحق شوم .\r\nبه به ! عجب همتى ، بسيار خوب ، حالا كه تو اين قدر مؤمن هستى به تو مىگويم و از خدا خواهانم تو را توفيق جهاد مرحمت كند .\r\nديشب ، ارتش اسلام به سرپرستى حضرت رسول اكرم صلى الله عليه و آله در حالى كه به سه دسته مهاجر و اوس و خزرجى قسمت شده بودند به شكل ستون به طرف شمال حومهء شهر رفته ، آنجا را دور زده‌اند و چند نفرى كه عقب مانده‌اند در ساعات مختلف شب به آن‌ها پيوسته‌اند .\r\nدر موقع خروج از ديوارهاى شهر ، عبداللّه بن ابى سلول آن رئيس منافقان با ششصد نفر يهودى در حين خروج از شهر ، خدمت رسول اسلام صلى الله عليه و آله رسيد و پيشنهاد كرد به همراهى مسلمانان به جنگ بيايد ، ولى حضرت از آن‌ها تشكر كرد و فرمود : كمك خدا براى من كافى است .\r\nعجب ! ! آرى ، خداوند به رسول خود وحى كرده بود كه اينان به قصد تخريب و خيانت اين پيشنهاد را كرده‌اند و حضرت نيز خوب جلوى آنان را گرفت .\r\nاما رئيس منافقان از اين مسئله كه آن را توهينى تلقى كرد ، برآشفت و به طرف\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nسربازان مسلمان رفته ، در بين آنان تخم اضطراب و نگرانى پاشيد و گفت :\r\nمن به محمد گفتم كه از مدينه خارج مشو ، ولى او به حرف اشخاص بىفكر و كم ظرفيت از مدينه بيرون شد ، چرا شما خود را به دهان يك مرگ حتمى مىاندازيد و به اين ترتيب توانست يك ثلث از ارتش را از رفتن بازدارد و ارتش اسلام تقريباً به هفتصد تن رسيد و رئيس منافقان هم با فراريان از جنگ ، راه مدينه را پيش گرفت .\r\nخوب بعد چه شد ؟\r\nديگر چه مىخواهى بشود ، به قدرى مؤمنان و مجاهدان الهى ، اين گروه پست و منافق ترسو را ، مسخره كردند كه رسول اسلام صلى الله عليه و آله فرمود : بس است .\r\nخداوند اجر نيكوكاران را بهتر مىداند و از حال كسانى كه از زير بار وظيفه ، شانه خالى مىكنند بهتر مىداند و اين‌ها خيال مىكنند با فرار از جنگ در امن خواهند بود ولى از راه سعادت برگشته ، به سوى تاريكى مىروند .\r\nاى برادر اسلامى ! گفتى كه اكنون ارتش اسلام در شمال شهر خيمه زده‌اند ، چه وقت حركت خواهند كرد ؟\r\nاين طور مذاكره شده كه قبل از سحر حركت كنند ، بنا بر اين جز چند دقيقه وقت نيست ، بايد هر چه زودتر حركت كرد ، مبادا عقب بمانيم .\r\nمردى كه اين گونه با حنظله صحبت كرد با عجله خداحافظى نمود و دوان دوان به سوى جبهه حركت كرد .\r\nحنظله حالتى پيدا كرد كه قلم از شرح آن عاجز است ، او مانند مرغ سركنده كه در ميان خون خود دست و پا مىزند به جوش و خروش افتاد !\r\nنمىگويم كه ترديد داشت آيا بماند يا به جنگ برود ؟ خير ، تصميم خود را از همان لحظهء اول گرفته بود ، از همان ساعتى كه از رسول خدا صلى الله عليه و آله اجازه گرفت ، لحظه‌اى ترديد به او دست نداد اما اكنون اضطرابش از دو چيز است :\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nاولًا فرصت از دست مىرود و چون چند دقيقه ديگر ، قشون حركت مىكند ، ممكن است عقب بماند و هرگز به فيض عظيم همراهى با ارتش اسلام نرسد .\r\nاز جانب ديگر بدنش با يك عمل حيوانى مشروع كثيف شده و احتياج به غسل دارد ، چگونه غسل نكرده به جنگ برود ؟ نماز خود را چگونه بخواند ؟ اگر هم تيمّم كند ، اما چگونه روح و فكرش راحت است و از كثافت تن ، در عذاب نيست ، چطور محضر رسول اكرم صلى الله عليه و آله را با اين حالت درك نمايد ، اگر به فيض بزرگ شهادت برسد ، تكليف او با اين بدن ناپاك چيست ؟\r\nاين افكار بود كه او را سخت عذاب مىداد و از طرفى به علت نبودن آب و كمى وقت ، نمىتوانست راه حلى پيدا كند .\r\nدر اين چند لحظه مغزش مانند ساعتى كه چرخ‌هايش در رفته باشد و به سرعت كار كند ، هر آن ، يك نوع مىانديشيد و از اين فكر به فكر ديگر مىجهيد ، چه كند ؟\r\n از عمر بسى نماند ما را * در سر هوسى نماند ما را\r\nرُفتيم زدل غبار اغيار * جز دوست كسى نماند ما را « 1 » \r\nخير ، حتماً بايد غسل كند ، آرى ، ولى با چه ، وقت كجاست ، آب كجاست ، پس غسل چطور مىشود ، چگونه برود ؟ !\r\nخلاصه روحيهء او در اين لحظه به قدرى شگفت آور بود كه قابل شرح و بيان نيست و اگر يك روانشناسى بخواهد نهايت درجهء اضطراب را به صورت تجسم درآورد ، بايد حالت حنظله را در اين چند دقيقه شرح بدهد !\r\nفكر را با عمل توام كرد ، دوان دوان اين طرف و آن طرف منزل مىدويد ، يك جا كوزهء آبى ديد برداشت و خواست آن را بر سر خود بريزد ، ترسيد لباس‌هايش هم\r\n\r\n\r\n","description":"","footnote":"\r\n( 1 ) - فيض كاشانى .\r\n","page_name":" 157 ","page_number":157},
  {"content":"\r\n\r\nناپاك شود و بد از بدتر گردد ، در را باز كرده هراسان بيرون رفت ؛ ولى هنوز چند قدم نرفته برگشت ؛ زيرا مىدانست كه در اين حوالى نه آب هست و نه حمام و اگر هم حمام در فاصلهء دورى هست با اين وقت كم به درد او نمىخورد ، بدون قصد مانند ديوانگان اين طرف و آن طرف مىرفت و هر جا مىرسيد ، لحظه‌اى ايستاده نمىتوانست تصميمى بگيرد و باز آنجا را ترك مىگفت .\r\nبالاخره ، در اثر رفت و آمد او نجمه از خواب بيدار شد و چشمانش را باز كرده ، به محض اين كه حنظله را ديد ، يك مرتبه حدقه از هم گشود و نگاهى به سر تا پاى او انداخته گفت :\r\nعزيزم ! چرا از جا برخاسته‌اى ، بيا بنشين تا خوابى كه دربارهء تو ديده‌ام تعريف كنم ، نمىدانى چه خوابى است ، ولى نه مىترسم بگويم ، نخواهم گفت ، ممكن است خواب شومى باشد ، نه نه باور نمىكنم ، اى شوهر مهربان ! چرا از جاى برخاسته‌اى ؟\r\nنجمه عزيز ! نگران مباش ، من براى انجام وظيفه‌اى برخاسته‌ام .\r\nبالاخره ، بايد به تو بگويم ، آيا مىدانى كه ارتش اسلام براى جنگ با دشمن از شهر بيرون رفته ؟ بسيار خوب . . . من هم بايد بروم و به آن‌ها ملحق شوم .\r\nدر اين ميان نجمه سخن او را بريده ، گفت : مگر ديوانه شده‌اى چطور ممكن است به روى ، كسى كه ديشب عروسى كرده ، چطور در سحر زفاف خود به جنگ مىرود ، بيا و به جايت بخواب و اين افكار را از سرت بيرون كن .\r\nنجمه ، بيهوده اصرار مكن ، من خودم هم مىدانم كه چقدر اين رفتن من بر تو سخت است ، بر من هم فراق تو بسيار گران است و تاكنون سابقه ندارد كه دامادى از حجلهء دامادى به صحنهء جنگ برود ، اما چه بايد كرد ، اسلام از همهء اين‌ها عزيزتر و نيكوتر است ، جان همهء ما فداى اسلام باد ، خود را راضى كن كه بروم و ان شاء\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nاللّه به زودى ارتش اسلام با فتح و ظفر بازمىگردد و من هم دوان دوان به خانهء معشوق عزيز خود مىآيم و تو را در آغوش گرفته ، در سايهء پيروزى دين ، عمرى را در خوشى و رفاه به سر خواهيم برد ، كمى فكر كن ، ثواب من از اين جهاد چقدر زياد خواهد بود ، خود رسول اللّه صلى الله عليه و آله با دهان مباركش مژدهء ثواب چند برابر فرمود ، پس براى خاطر من و بهره‌اى كه از اين اقدام مىبرم ، دست از اصرار باز دار .\r\nعزيزم ! اين‌ها كه تو گفتى صحيح است و جانب اسلام از هر چيز گرامىتر ، سر و جان من و همه كسانم فداى اسلام باد ، ولى با نرفتن تو لطمه به اسلام نمىخورد و قريب هزار تن در اين جنگ شركت مىكنند ، بگذار تو يك نفر كم باشى به علاوه شايد جنگ چندين روز طول بكشد و تو هميشه فرصت آن را خواهى داشت كه به ارتش اسلام بپيوندى .\r\nنه ، نجمه مرا منصرف مكن ، اگر اكنون نروم ، ديگر فرصت از دست مىرود و ممكن است ارتباط ارتش با شهر قطع گردد ، به علاوه نرفتن فورى موجب دلسردى و انصراف كلى خواهد شد ، درست است كه من يك نفر در برابر هفتصد نفرى كه اكنون به جنگ مىروند چيزى نيستم ، ولى نسبت به وظيفهء خودم چه بايد بكنم ، آيا حاضرى در پيش خدا و رسول او شرمنده باشم ؟\r\nشرمنده نيستى ، عذر خوبى دارى و خواهى گفت : شب زفاف من بوده و حق داشته‌ام چند روزى با تازه عروس خود بمانم .\r\nنه ، نه اين حرف را نزن ، حق ندارم ، حق اسلام و دفاع از آن بالاتر و بهتر است ، به علاوه اى محبوبهء عزيز ! ديشب كه رسول اسلام صلى الله عليه و آله اجازهء عروسى به من عطا فرمود ، با خود عهد كردم كه به جنگ بروم و اين امر بستگى به ايمان من دارد ، چه شده كه من ايمانم از ديگران كمتر باشد نه ، نه ديگر حرفى نزن و مرا منصرف مكن ، حتماً خواهم رفت و چنان كه گفتم ، به خواست خدا با روى سفيد و دلى خوشحال\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nبه سوى تو بازگشت خواهم نمود !\r\nنجمه چند دقيقه ديگر اصرار كرد و هر چه گفت با عزم آهنين و ارادهء خلل‌ناپذير حنظله مواجه شد ، بالاخره چون از انصراف او مأيوس گرديد ، گفت :\r\nحالا كه مىروى پس بگذار خوابى را كه ديده‌ام برايت تعريف كنم ، براى خاطر همين خواب بود كه نمىخواستم حركت كنى .\r\nآرى ، همين خواب مرا مضطرب و پريشان كرده است ، اما حالا كه مىروى خداوند بهتر به كار خود بيناست .\r\nديشب در خواب ديدم شكافى در آسمان پيدا شد و تو از روى زمين بالا رفتى كه به شكاف رسيدى و داخل آن شدى و از آن هم گذشتى و به درون آسمان وارد گشتى و پس از رفتن تو ، شكاف بسته شد .\r\nاكنون بر تو مىترسم ، مبادا اين خواب تعبيرى داشته باشد و تعبير آن شهيد شدن تو باشد و هنوز كام از حيات برنگرفته از آن بگريزى !\r\nدر حالى كه كلمات نجمه راجع به خواب از دهانش بيرون مىآمد ، حنظله سراپا گوش بود و هر سخنى كه از دهان نو عروس به او مىرسيد وى را چنان تكان مىداد كه اعصابش مثل كسى كه در زمستان آب يخ بر تن ريزد كشيده مىشد و بالاخره چون كلام معشوقه به پايان رسيد رنگ حنظله برافروخته بود ، اما لحظه‌اى بيش نگذشت كه تبسمى بر لبان او ظاهر شد و روى به طرف نجمه كرده و خنده كنان گفت :\r\nعزيزم ! اگر خواب تو راست باشد و من اين طور به داخل آسمان‌ها روم چه سعادتى بالاتر از اين است ، مگر نه ما همهء مسلمانان باور داريم كه شهادت ، بزرگ‌ترين كاميابى جهان است ، پس مژده‌اى كه تو به من دادى بالاترين مژده‌هاست ، چرا نگرانى ؟ !\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n گر عشق رفيق راه من گردد * خار ره من گل و سمن گردد\r\nهر گوشه ز ريگزار گل رويد * هر شاخه ز خار من چمن گردد\r\nگنجينهء روح را شود گوهر * سنگى كه عقيق اين يمن گردد « 1 » \r\nدر اين حال نجمه گفت : بسيار خوب ، برو خدا به همراهت .\r\nحنظله ، پس از اين كلام در حالى كه چند دقيقه بود موضوع غسل را فراموش كرده بود به محض شنيدن رخصت همسرش به ياد غسل افتاد و با حالتى زار و پريش گفت :\r\nاى نجمهء زيبا ! با اين چند دقيقه حرف زدن فرصت احتمال غسل كردن را از من سلب كردى خداوند تو را ببخشد ، ولى چه بايد كرد قسمت اين بود و با تقدير چاره‌سازى نتوان كرد ، من همين الان مىروم شايد رسول خدا صلى الله عليه و آله را ديدم و عذر خود را به او گفتم از او طلب چاره كردم و شايد براى من دعايى كند كه خداوند از اين گناه من درگذرد .\r\nدر حالى كه اين سخن را گفت قدمى جلو گذارد كه نجمه را براى آخرين بار در آغوش گرفته و با او خداحافظى كند كه ناگاه نجمه گفت : اى حنظله ! اى شوهر مهربان من ! آيا حاضر هستى نام من به بدنامى شهره شود ؟ !\r\nالبته نه نجمه عزيزم اين چه سؤالى است كه مىكنى ؟ هيچ مىدانى اگر بر نگردى كسى از من باور نخواهد كرد كه در همين چند ساعت زن تو شده و گوهر دوشيزگى را از دست داده‌ام ، مردم بعد از اين به من چه خواهند گفت ، آيا در معرض تير ملامت واقع نخواهم شد .\r\nنجمه ممكن است ولى چاره چيست و چه فكرى به نظرت مىرسد ؟ تو را به\r\n\r\n\r\n","description":"","footnote":"\r\n( 1 ) - صفا اصفهانى .\r\n","page_name":" 161 ","page_number":161},
  {"content":"\r\n\r\nخدا قسم زود بگو كه وقت مىگذرد و مىترسم كه ارتش حركت كند ! ! نجمه به عجله لباسش را پوشيد و در حالى كه قصد خود را به حنظله مىگفت ، شتابان از خانه بيرون رفت و در خانه چند همسايه را كوفت و پس از چند دقيقه ، چهار نفر زن را در اطاق حاضر كرد ، آن گاه در برابر آنان روى به حنظله نمود و گفت :\r\nاى شوهر عزيز من ! آيا اقرار دارى كه ديشب عمل زفاف واقع شد و من زن شرعى تو شده‌ام ؟\r\nحنظله پاسخ داد : بلى ، اى نجمه عفيفه و پاك !\r\nآن گاه نجمه روى به طرف شاهدان كرده و گفت :\r\nگواه باشيد و اين سخن را به ياد داشته باشيد ؛ زيرا من خوابى ديده‌ام و پيش خود تعبير آن را به شهيد شدن حنظله و برنگشتن او از جبهه دانسته‌ام ، پس اگر روزى طعنه زنان و بدگويان ، تير زبان آلودهء خود را متوجه من كردند ، شما شاهد و گواه و مدافع من باشيد .\r\nهر چهار نفر با نهايت صداقت و لحنى كه همراه با تحسين بود ، حمل شهادت را قبول كردند و در حالى كه به شجاعت و جوانمردى و ايمان حنظله و عفت دوستى و پاكى و مآل‌انديشى نجمه ، آفرين گفتند از در خارج شدند .\r\nپس از خروج آن‌ها حنظله جلو رفت و سر نجمه را در سينه گرفته در حالى كه آن را به خود مىفشرد گفت :\r\nاى بنت سعد ! اى محبوبهء عزيز ! اى معشوقهء گرامى و اى همسر ارجمند ! خداحافظ ، دربارهء من دعا كن و مرا هرگز فراموش مكن و از ياد مبر كه من تو را از دل و جان دوست دارم ، گرچه اسلام را بر تو مقدم داشته‌ام ، ولى مىدانم كه مرا ملامت نخواهى كرد و از اين كه رضاى خدا را بر خشنودى تو اختيار كردم ، ناراضى نخواهى بود .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nاگر از من گله دارى مرا ببخش ، از اين كه نتوانستم كام دل تو را چنان كه معمول است برآورم ، مرا عفو كن ، اى عزيز ! اگر پيروز برگشتم تو براى هميشه از آن من خواهى بود و تا آخر عمر با لذت و سعادت زندگى خواهيم كرد و اگر به فيض شهادت رسيدم در آن دنيا مراقب تو خواهم بود و براى تو پيش خداى خود دعا خواهم كرد و طلب مغفرت خواهم نمود ، صبر داشته باش شكيبا باش ، عزم و اراده به خرج بده ، چرا گريه مىكنى ، يك مسلمان بايد بيشتر از اين‌ها مقاومت داشته باشد ، همسر عزيزم ! مگر فراموش كرده‌اى كه تو هم امت رسول خدا صلى الله عليه و آله هستى ؟\r\nپس گريه نكن اگر به گريه ادامه دهى مرا هم گريه مىاندازى ، آن وقت ممكن است در من سستى راه پيدا كند و اين سستى دل در من باقى بماند و رشادت لازم در مقابل دشمن خدا ، از من ظهور نكند .\r\nنجمه كه مثل ابر بهار مىگريست چون سخن اخير را از دهان حنظله شنيد خوددارى كرد و با صدايى كه نيمه بريده بود و درست از گلو در نمىآمد و گاهى با تركيدن بغض قطع مىشد ، گفت :\r\nبرو عزيزم ! خدا همراه تو باشد ، از اين كه گريه مىكنم مرا ببخش ، زنم و زن رقيق القلب است ، به علاوه مىدانى كه تو را بسيار دوست دارم از جان خودم بيشتر ، پس حق دارم كه با از دست دادن تو ، اين طور بىتابى كنم .\r\nدر اينجا حنظله خود را از آغوش نجمه خارج كرده در حالى كه از او جدا مىشد ، گفت :\r\nبس است عزيزم ! اگر اين طور بخواهيم پيش هم باشيم فرصت از دست مىرود ، خدا حافظ .\r\nتا پاى خود را از آستان در بيرون گذاشت ، نجمه به دنبال او دويده گفت : حنظله يك كلمه ديگر با تو دارم ، آيا راهى هست كه در صورت شهادت تو من هم به تو\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nبپيوندم ؛ زيرا پس از تو زندگى بر من حرام است ! حنظله ندانست در مقابل اين كلام كه از دل صادقى بيرون مىآيد چه بكند پس روى خود را برگرداند و در حالى كه اشكى از شوق در گوشهء چشمش پيدا شده بود ، گفت :\r\nالحق كه لايق حنظله هستى ، خداوند تو را جزاى خير دهد ، پاداش دهندهء ما اوست و ان شاء اللّه پاداشى كه در انتظار دارى خواهى گرفت ، پس از آن بدون اين كه بيش از اين خود را تسليم احساسات كند دوان دوان شروع به رفتن كرد .\r\nدلش مىخواست بال درآورد و به فاصلهء چند لحظه به لشكر اسلام برسد .\r\nدر حالى كه ديوانه‌وار بر سرعت قدم هاى خود مىافزود و هر لحظه نزديك بود پايش به سنگ خورده و بر زمين افتد و چند مرتبه نيز سكندرى خورد ، سرعت حركت ، مجال تفكر را از او سلب كرده بود ، فقط مانند گرسنه‌اى كه تنها فكرش به سفرهء طعام است انديشه‌اى ، جز رسيدن به اردوگاه نداشت و چون چراغى كه در انتهاى بيابانى ديده شود مشتاقانه فقط آن را مىديد ، به سوى آن مىرفت .\r\nاو كه در لحظات جدايى از محبوبه ، خود را نگهداشته و ابداً نگريسته بود ، اكنون مانند سيل ، اشك از چشمش جارى بود .\r\nهاىهاى مىگريست ، به طورى كه اگر كسى در راه به او برمىخورد و حوصلهء نگاه كردن به اين جوان را داشت ، منظرهء عجيب وى - در حالى كه عرق سراپايش را فراگرفته بود و به سرعت مىدويد و صورتش از اشك شسته شده و بغض گلويش چنان بلند بود كه به گوش ديگران مىرسيد - او را مبهوت مىكرد .\r\nچرا گريه مىكرد ؟ آيا حالا به ياد معشوقه و جدا شدن از او افتاده بود ، آيا به خاطر نجمه عزيز مىگريست ؟ نه ، علت گريهء او اين نبود .\r\nاين چشمان التماس‌آميز آغشته به اشك كه هر لحظه به سوى آسمان دوخته مىشد و با تضرع و لابه به مبدأ مىگرديد ، از عشق مجازى چنين گريان شده بود ؟ !\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nگريه‌اش از اين بود كه مىترسد مبادا فرصت از دست رفته باشد و به موقع به ميدان نرسد ، مىترسيد وقتى آنجا برسد كه قشون رفته باشد ، آن وقت جواب خدا را چه خواهد داد ، به رسول خدا صلى الله عليه و آله چه خواهد گفت ! !\r\nعلت ديگر گريه‌اش وضع ناپاكى بدن كه بالاخره از حل كردن آن عاجز مانده بود كه چه خواهد شد ، اگر چنان كه نجمه خواب ديده و گفته بود ، كشته مىشود ، تكليف او با اين تن غسل نكرده ، چيست ؟ چطور اذن دخول به ملكوت معنوى خواهد يافت ، آيا او را مانند موجود پليدى طرد نخواهند كرد ، آيا با بدن ناپاكش چه معامله مىكنند ؟\r\nاين افكار هر لحظه شدت مىگرفت و از يك طرف به سرعت پاهايش مىافزود كه زودتر به اضطرابش خاتمه داده شود و از جانب ديگر صداى گريه‌اش را بلندتر مىكرد .\r\nبالاخره ، از دور صداى اذان صبح به گوشش خورد ، دريافت كه صدا از لشكر اسلام است ، چون اين حالت را ديد سر را به علامت شكر به سوى آسمان بلند كرد ، گريه‌اش قطع شد و پا را آهسته‌تر كرد و بالاخره آن قدر از حالت دويدن كاست تا به راه رفتن معمولى رسيد ، عرق بدن او سرازير بود ، اما كم كم خشك مىشد ، چون به اردوگاه رسيد صف نماز بسته شده بود ، مسلمانان پشت سر رسول خدا صلى الله عليه و آله ايستاده ، مىخواستند عبادت خدا را به جا آورند .\r\nحنظله ، به عجله تيمم كرد و در صف آخر قرار گرفت و نماز را با خلوص كامل بجاى آورد .\r\nپس از خاتمهء نماز كه به واسطهء جنگ به سرعت برگزار شد ، حنظله صفوف برادران را آهسته شكافت و به سوى خيمهء رسول خدا صلى الله عليه و آله شتافته بالاخره به حضرت رسيد ، در برابر حضرت سيل اشك از چشمش ريخت ، حضرت با\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nملاطفت و نهايت مهربانى دست خود را روى پيشانى او گذارد و سرش را بلند كرد و فرمود :\r\nحنظله تويى ، خدا تو را اجر دهد بالاخره آمدى ، من حدس مىزدم كه ايمان عظيم تو ، تو را راحت نخواهد گذارد و بالاخره تو هم به جبهه حق عليه باطل ، خواهى آمد !\r\nاى رسول اللّه ! آمدم ولى چه آمدنى . . . بسيار پريشان و ملول و افسرده‌ام و نمىدانم تكليفم چيست ؟ شرم دارم از اين كه در مقابل خدا ايستاده‌ام و خجلم از آن كه اكنون اين طور در حضور توام .\r\nچرا ؟ علت خجلت تو چيست ؟\r\nاى رسول خدا ! مىدانى كه ديشب ، شب زفاف من بود و من آب نيافتم كه غسل كنم و اكنون با اين بدن ناپاك ، چگونه به جهاد روم ؟\r\nحضرت فرمود : بر خيز ، مگر نمىدانى كه تكليف به قدر وسع است ، چون آب نيافته‌اى بر تو باكى نيست و دل چركين مكن .\r\nپس اى رسول خدا ! آيا به من اطمينان مىدهى ، اگر به فيض شهادت برسم از ناپاكى بدن پيش خدا مسئول نيستم ؟ فرمود : برو اطمينان داشته باش ، خدا تو را بيامرزد !\r\nمقدمات جنگ فراهم شد ، برنامه در ابتداى كار به نفع مسلمانان بود ، نزديك بود وضع دشمن به هم به پاشد ، نسيم پيروزى به مشام مىخورد ، در اين وقت نيروى جناح چپ كه به فرمان مؤكد رسول خدا صلى الله عليه و آله ، حافظ گردنه عنين بودند به اشتباه بزرگى دچار شدند كه باعث تغيير سرنوشت جنگ شد ! !\r\nابن جبير رئيس اين قسمت به خيال اين كه ديگر پيروزى اسلام كامل شده و كفار شكست خورده‌اند ، براى استفاده از غنيمت ، تصميم گرفت به داخل ميدان بيايد\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nو با دشمنان بجنگد و سفارش اكيد رسول اللّه صلى الله عليه و آله را داير به ماندن در آنجا ، فراموش كرد و به داخل ميدان آمد .\r\nاين اشتباه كه اشتباه عمدى بود به ضرر مسلمانان تمام شد ، خالد جنگجوى متهور قريشى ، متوجه خالى شدن جناح چپ شد ، به باقى ماندگان نيروى جبير كه به سفارش پيامبر مانده بودند تاخت و پس از قتل عام آنان از پشت به مسلمانان حمله كرد ، در اين حال يك زن كافر به نام عمره بنت علقمه ، پرچمى را كه مدت‌ها بود از ترس بر زمين مانده بود برداشت و كفار را مخاطب قرار داده ، آن‌ها را از ترس و بزدلى سرزنش كرد و با اين كار جسارت مكيّون را تحريك نمود ، از طرف ديگر خبر شوم قتل پيامبر كه همه جا منتشر شده بود به درهم ريخته شدن وضع مسلمانان ، كمك كرد ، به طورى كه عده‌اى از آنان به طرف مدينه گريختند . عده‌اى از جنگجويان نجيب و فعال و مؤمن كه از آن جمله حنظله بود در بحبوحهء جنگ به زمين افتاده ، شربت شهادت نوشيدند .\r\nحنظله در لحظات آخر به محبوب ابدى روى كرد و عرضه داشت :\r\nاى خداوند قادر متعال و اى بخشندهء مهربان ! با بدن پاره پاره و خونين به سوى تو مىآيم در حالى كه تن ، ناپاك است ، ولى رسول تو گفت : مرا از اين حالت خواهى بخشيد .\r\nاى خداى مهربان ! مرا ببخش . . . نتوانستم آب بيابم تا خود را پاكيزه كنم و به اين ضيافت عظيمى كه مرا به سوى آن مىخوانى بيايم ، تقصير از من نبود و اگر بود از رحمت بىپايان و لا يتناهى تو اميد عفو دارم .\r\nمرا ببخش و از رحمت خود مأيوس مساز . . . اين شهادت را كه با رضايت كامل و اشتياق انجام گرفته ، قبول كن و مرا از لطف و عنايت خويش محروم مفرما .\r\nخداى من ! خانوادهء خود و اين تازه عروس را كه ديشب با يك دنيا اميد و آرزو\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nجا گذاشتم به تو سپردم ، تو براى روزى دادن و نگاهداريش شايسته‌ترى .\r\nاى خدا ! آمدم مرا از خود مران كه درى ديگر جز اين نمىشناسم ، اين بگفت و چشم بر هم گذاشت ، تا از هر چه غير اوست ، چشم پوشيده باشد و تنها به وجه او نظر داشته باشد .\r\nآرى ، حنظله تازه داماد كه با اين اشتياق به جانب شهادت شتافته بود ، بالاخره به آرزوى خودش رسيد و خواب تازه عروس او به حقيقت پيوست .\r\nدر اين حال نبى اسلام صلى الله عليه و آله به ديدار جنازهء پاك شهدا شتافت ، پس از عبور از جلوى چند نفر چشمش به حنظله افتاد ، نگاهى بر او انداخته مدتى بر بدن خونين آن جوان رشيد خيره شد ، پس از آن رو به طرف مؤمنان كه در اطراف حلقه زده بودند كرده فرمود :\r\nاين همان جوانى است كه ديشب عروسى كرد و از بستر زفاف مستقيماً به ميدان جنگ شتافت و امروز او را در اين حال مىبينيد ، اين جوان از شدت ورع و تقوا ، مدت‌ها در تب و تاب و التهاب گذراند كه مبادا با بدن غسل نكرده كشته شود ، اما اكنون ديدم كه ملائكه بين زمين و آسمان او را غسل مىدهند ! !\r\nدر اين وقت نجمه كه او هم مانند اهل مدينه مىخواست خبرى از محبوب خود بگيرد جلو رسيد و چون بدن خونين آن شهيد عزيز را نگريست ، زانويش تاب مقاومت نياورد ، به زمين نشست و نگاهى به روى او افكند و در حالى كه مىگريست گفت :\r\nاى حنظله ! محبوب من ! خدا تو را بيامرزد ، چه خوب شجاعانه جان سپردى ، چه ايمان بزرگى از خود نشان دادى .\r\nگويى مرگ را چون هدف روشنى در مقابل خود مىديدى و رقص‌كنان به سوى آن شتافتى .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nاى نجمه به فداى تو باد ، برو كه سعادتمند رفتى ، ولى فراموش نكن كه به من وعده كردى كه در آن دنيا مرا از ياد نبرى و همانطور كه حين وداع با تو گفتم ، دعا كن كه من هم به زودى به دنبال تو بيايم تا جشن عروسى خود را آنجا يعنى در عالم پاك و بىآلايش تكميل كنيم .\r\nحضار از اين سخنرانى عالى ، تعجب كرده و از جهتى متأثر شدند و بر شجاعت و محبت اين زن به ديدهء احترام نگريستند .\r\nاسلام ، تا به امروز از اين فداكاران زياد داشته ، فداكاران جانباز و به فرمودهء پيامبر ، تقواداران با ورع كه همه خصلت‌هاى الهى آنان از زهد قلبى و معنويشان سرچشمه مىگرفت ، اگر جانفشانى اينان نبود ، درخت دين تا به امروز با اين همه ثمر بر جاى نبود .\r\nاكنون كه مسئلهء زهد و مصداق آن به اينجا رسيد ، چه نيكوست كه از هفتاد و دو تن شهداى كربلا كه در رأس تمام شهداى تاريخ‌اند و در عشق و زهد نمونه ندارند يادى به ميان آورم .\r\n\r\nشهداى كربلا ، پيشوايان زاهدان تاريخ\r\nآرى ، اگر عزيزان به خون آغشتهء سال شصت و يك را كه در محضر امام عاشقان حضرت سيدالشهداء ، آگاهانه جان خود را با آن وضع ، نثار حضرت حق كردند و با شهادت خود دوام قرآن و نبوت و امامت را براى ابد تضمين نمودند ، پيشواى تمام زاهدان تاريخ و بلكه پيشواى تمام مردان راه حق بدانيم ، كلمهء مهمى در حق آنان نگفته‌ايم كه آنان از تمام تصورات و خيالات ما نسبت به هر امر مثبتى ، برتر و بالاترند .\r\n« عنصر شجاعت » كه نوشتهء فقيه فرزانه مرحوم حاج ميرزا خليل كمره‌اى است ،\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nمعارف و آثارى از اهل بيت عليهم السلام و بزرگان در توضيح حقيقت آن شهيدان نقل مىكند كه به قسمتى از آن اشاره مىرود :\r\nحضرت على عليه السلام كفى از خاك كربلا بوييد ، به جاى تعقيب نماز ذكرى گفت : وه شگفتا ! از تو اى خاك اسرارآميز ، از تو در رستاخيز گروه گروه بر مىخيزند كه بىحساب داخل بهشت خواهند شد .\r\nحضرت على عليه السلام به كربلا گذر كرد و فرمود :\r\nخوابگاهى است از سوارانى ، قتلگاهى است از عشّاقى ، اين كوى ، كوى شهيدانى است كه گذشتگان از آنان پيشى ندارند و آيندگان به آنان نمىرسند ! ! !\r\nحضرت باقر عليه السلام مىفرمايد :\r\nعلى عليه السلام با دو تن از ياران خود به كربلا گذشت ، هنگامى كه به آن سرزمين گذر كرد ، چشمانش پر از اشك شده گفت : اين خوابگاهى است از سواران آن‌ها ، اين باراندازى براى بنهء آن‌ها است ، در اين جايگاه خون آنان به زمين ريخته مىشود ، خوشا به تو پاكيزه خاكى كه بر فراز تو خون احبا خواهد ريخت « 1 » .\r\nربيع بن خثيم يكى از زهاد ثمانيه است ، از نظر حفظ زبان از ناروا بيست سال درنگ كرده سخن نمىگفت ، خاموش بود ، تا حسين عليه السلام شهيد شد از او يك جمله شنيده شد . باز به سكوت خود برگشت تا مرد .\r\nآن‌ها را به سنان نيزه زده و آورديد . به خدا سوگند ! گزيدگانى را كشته‌ايد كه اگر پيامبر خدا خود را به آنان مىرسانيد البته دهن آنان را مىبوسيد و آنان را در دامن و در كنار خود مىنشاند ، بار خدايا ! تو سرشت آسمان و زمين را پديد آورده‌اى ، آگاه به نهان و آشكارى ، تو به دادگرى بين بندگان خود در اختلاف ، حكم خواهى كرد .\r\n\r\n\r\n","description":"","footnote":"\r\n( 1 ) - الخرائج والجرائح : 1 / 183 ، باب 2 .\r\n","page_name":" 170 ","page_number":170},
  {"content":"\r\n\r\nكعب الاحبار از دانشمندان است كه به او خوشبين نيستم و با اين وضع اين جملهء زير را مىگفته ، گويا اين نغمه را از حنجرهء ديگران آموخته بود ، سالم بن ابى جعبره مىگويد : از او شنيدم كه مىگفت :\r\nمردى از اولاد رسول خدا صلى الله عليه و آله كشته مىشود و هنوز عرق اسب‌هاى ياران او خشك نشده ، داخل بهشت خواهند شد و با حور العين دست به گردن خواهند بود ، مىگويد : در اين گفتگو بوديم كه حسين عليه السلام بر ما گذر كرد گفتيم : او همين است ؟ گفت : آرى « 1 » .\r\nكشّى ، رجالى معروف مىگويد :\r\nحبيب از آن هفتاد و دو تن مردانى بود كه حسين عليه السلام را يارى دادند و به كوه كوه آهن برخورد كردند و به استقبال سرنيزه‌ها با سينه و شمشيرها با رخسار رفتند ، برآنان پيشنهاد امان و مال و منال مىشد ، زير بار نمىرفتند و مىگفتند :\r\nعذرى پيش رسول خدا صلى الله عليه و آله براى ما نيست ، اگر حسين او عليه السلام كشته شود و از ما مژگانى به هم بخورد ، ايستادند تا در پيرامون او تمام كشته شدند « 2 » .\r\nبه قول فيض آن عارف مست جام بلى :\r\n خوش آن كه كشتگان غمش را ندا كنند * تا وعده‌هاى اهل وفا را وفا كنند\r\nآن دم كه دوست گويد اى كشتگان من * از لذت خطاب ندانم چها كنند\r\nدر شور و وجد و رقص درآيند عاشقان * از شوق دوست جامهء جان را قبا كنند\r\nآن دم كه دوست پرسش بيمار خود كند * دردش يكان يكان همه كار دوا كنند \r\n سر گر به پاى دوست فشانند عاشقان * هر دم براى دادن جان جان فدا كنند \r\n\r\n\r\n","description":"","footnote":"\r\n( 1 ) - بحار الأنوار : 44 / 224 ، باب 30 ، حديث 2 ؛ الأمالى ، صدوق : 140 ، المجلس التاسع والعشرون ، حديث 4 .\r\n( 2 ) - رجال الكشى : 78 ، حديث 133 ؛ بحار الأنوار : 45 / 92 ، باب 37 ، حديث 33 .\r\n","page_name":" 171 ","page_number":171},
  {"content":"\r\n\r\n عشّاق اگر الست ديگر بشنوند از او * بىخود شوند و تا به قيامت بلا كنند \r\nشهداى كربلا عبارتند از عدهء معدودى كه از اين چند جهت يعنى روشنى تاريخ و شجاعت و جنگ‌جويى با معنويت رجال ، براى توليد جو معنويات و منطقهء حسنات شايسته‌اند .\r\nكاوش از روش آنان كه كانون حسنات و كانون اخلاقند ، مىتواند جوّ را تغيير دهد ، به شرط اين كه سرسرى به تاريخ آنان ننگريم و كاوشى كنيم كه از همهء نواحى به تربت آنان راه يابيم و هر چه در آن تربت ، مدفون است كه رابطه ، با عظمت آنان و عظمت‌جويى ما دارد ، بيابيم و پيام اخلاقى آنان را كه پياپى مىرسد در نيوشيم ، چه از منطق‌هاى آتشين ادب‌آميز ، چه از ابراز حقيقت دوستى و حق‌پرستى ، چه از اقدام به خدمت در مواقع خطير و چه از مردانگى و پشتيبانى از مظلوم و چه از پيشروى در بين همسران ، چه از استقبال و قدردانى از فرد عظمت و قهرمان آن ، چه از نلرزيدن در ايستگاه‌هاى خطرناك ، چه از فرزانگى و يك تنه تقويت از حق كردن و چه از فداكارى و قربانى دادن ، خلاصه جانفشانى و رجوليّت و پاك روانى و نيك نهادى و كارهاى برازنده‌اى كه اثر پرمايگى روان و جان آن‌ها است .\r\nهمهء اين امواج و اشعهء معنوى را به وسيلهء احتكاك مىتوان به اهتزاز در آورد و خود را در جوّ حيات تازهء فناناپذيرى كشانيد و به اندازه‌اى تغييرات جوى و تأثرات خويش به منطقهء بقا و جوار خدا نزديك‌تر شده‌ايم و معنى حسنات و منشأ ثواب‌هاى موعود ، همين است .\r\nاگر گفتهء فيلسوف دربارهء قوّه و ماده كه گويد : هر ذره ماده عبارت است از قوه‌ّهاى غير متناهيه كه مانند انجماد آب به يخ بسته شده است و اگر بتوان آن ذره را بشكنيم همان قواى غير متناهيه را استخراج خواهيم كرد و مورد استفاده قرار خواهيم داد ، اغراق به نظر آيد ( چون جسم و جسمانيات متناهى التأثير و التأثر\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nاست ) دربارهء « جان و روان » كه قواى خود را در پيكر انسان تمركز داده ، فوج فوج بيرون همى فرستد اغراق نيست و دربارهء عدّهء معدودى از مردان عبقرى مانند شهيدان كوى حسين قابل تصديق است كه از آثار عظمت مالامالند و از گريبان فعاليت آنان منطق‌هايى ، ابرازهايى ، پر از عاطفه و پر از حماسه و مانند آب روان روى هم مىغلطد ! !\r\nبنگريد از درون پيراهن آنان آثار توحيد ، تقوا ، اخلاق چنان سرشار به عالم منتشر و پراكنده شده و مىشود كه اگر توحيد هيكلى داشت ، همين طور آثار بروز مىداد .\r\nهزاران دشمن به مقصد جان ، هزاران آرزوهاى تقوا سوز ، هزاران ازدحام اخلاق شكن ، نتوانست فعاليت اخلاقى آنان را تعطيل كند ، يا دامن تقواى آن‌ها را لكه‌دار نمايد ، يا به نيروى توحيد و جان يكى شده با توحيد آنان چيره گردد ! !\r\nپس تراكم قواى غير متناهيه تا اندازه‌اى قابل تصديق است ، اگر در شكستن ذرات و استخراج قوه‌هاى غير متناهيه ، هنوز امتحان به عمل نيامده ، در تحليل شخصيت اينان و آثار نفسياتشان تا اندازه‌اى رسيدگى شده و ديده شده كه از بنيهء آنان ، هم آزادى و هم ضبط نفس ، هم روانى و هم حكومت بر نفس ، هم شجاعت و هم قانون ، هم محبت و هم ضلالت ، هم لطف و هم دلسوزى ، هم قهرمانى و رزم‌آورى ، هم خوددارى و خود نباختن در منطقه قدرت كفر و هم خود باختن در برابر حقيقت و فضيلت به حد كامل سرشار توأماً بيرون مىريزد .\r\nپس نامتناهى بودن جان و روان يا انجماد قواى غير متناهيه را در جهان جان تصديق مىكنيم و براى توليد جو معنويت و بزرگ كردن خيال شنونده و عظمت روح خواننده ، تاريخ و پيام اين مهين مردان ، ما را كافى است .\r\nدر هر صورت آنچه مهم است در اين زمينه بدانى اين است كه اين همه صفت\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nو خصلت و اين همه بزرگى و عظمت و اين همه جلالت و معنويت از كانونى چون زهد ، يعنى بىرغبتى كامل به آنچه نبايست رغبت داشت و رغبت كامل به معشوق حقيقى ، يعنى حضرت ربّ العزه به دست مىآيد و حلاوت زهد براى زاهدان حقيقى در دنيا هم چون حلاوت نعمت‌هاى بهشت در قيامت براى بهشتيان است و چون اين حلاوت حاصل شود ، زاهد پس از آن دنبال چه رود و دنبال كه رود .\r\nزهد ، ذروهء انسانيت و مقام اعلاى آدميت و منبع تمام كمالات و ايجاد كننده تمام خصايل الهى در انسان است .\r\n\r\nزهد در آيينهء روايات\r\nاگر به دقت روايات عالى باب زهد را مطالعه كنيم و به جاى توجه به الفاظ آن ، به مفاهيم بلند آسمانى آن بنگريم ، پس از وقوف به معناى زهد ، عملًا زاهد خواهيم شد .\r\nروايات باب زهد ، جوى براى خواننده ايجاد مىكنند كه خواننده با توفيق حضرت حق ، از آن جو آثار معنوى عظيمى برخواهد گرفت .\r\nروايات اين باب به مسئله سرعت عمر ، زودگذرى وقت و اين كه دنيا تا كنون بهر صورتى كه نصيب انسان شده براى انسان باقى نمانده ، اشاره دارند و از اين جهت دل آدمى را از رذايل پيراسته و به حسنات آراسته مىنمايند ، به قسمتى از روايات اين باب توجه كنيد .\r\nدر مقدمهء اين روايت آمده :\r\nخداوند هر شب ملكى را به سوى مردم دنيا مىفرستد تا فرياد بزند :\r\nيا أبْناءَ الْعِشْرينَ جِدُّوا وَاجْتَهِدوا وَيا أبْناءَ الثَّلاثينَ لا تَغُرَّنَّكُمْ الْحَياةُ الدُّنْيا وَيا\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nأبْناءَ الْأرْبَعينَ ما أعْدَدْتُمْ لِلِقاءِ رَبِّكُمْ وَيا أبْناءَ الْخَمْسينَ أتاكُمْ النَّذيرُ وَيا أبْناءَ السِّتّينَ زَرْعٌ آنَ حَصادُهُ وَيا أبْناءَ السَّبْعينَ نُودِىَ لَكُمْ فَأجيبُوا وَيا أبْناءَ الثَّمانينَ أتَتْكُمْ السّاعَةُ وَأَنْتُمْ غافِلُونَ « 1 » .\r\nاى بيست ساله‌ها ! بشتابيد و سعى و كوشش و فعاليّت نماييد ، اى سى ساله‌ها ! زندگى ظاهر چند روزهء دنيا شما را مغرور نكند ، اى چهل ساله‌ها ! براى لقاى حضرت رب چه كرده‌ايد ؟ اى پنجاه ساله‌ها ! ترساننده آمد ، اى شصت ساله‌ها ! اين است كشت شما كه وقت درو و برداشت آن رسيده ، اى هفتاد ساله‌ها ! شما را براى رفتن ندا مىكنند ، پاسخ دهيد و اى هشتاد ساله‌ها ! قيامت آمد و شما غافل هستيد .\r\nجاءَ جَبْرَئيلُ النَّبىَّ صلى الله عليه و آله فَقالَ : يا مُحَمَّدُ عِشْ ما شِئْتَ فَإنَّكَ مَيِّتٌ ، وَأحْبِبْ مَنْ شِئْتَ فَإنَّكَ مُفارِقُهُ وَاعْمَلْ ما شِئْتَ فَإنَّكَ مَجْزِىٌّ بِهِ وَاعْلَمْ أنَّ شَرَفَ الْمُؤْمِن قِيامُهُ بِالَّيْلِ وَعِزُّهُ اسْتِغْناؤُهُ عَنِ النّاسِ « 2 » .\r\nجبرئيل به محضر رسول صلى الله عليه و آله آمد عرضه داشت : اى محمد ! هرگونه مىخواهى زندگى كن بدون شك مىميرى و هر كه را مىخواهى دوست داشته باش كه از او جدا خواهى شد و هر كار مىدانى انجام بده كه به آن جزا داده مىشوى ، بدان كه شرف مؤمن به قيام شب اوست و عزّتش در بىنيازى از مردم است .\r\nفى خَبَرِ الشَّيْخِ الشّامىِّ : سَأَلَ أميرَالْمُؤمِنينَ عليه السلام : أىُّ النّاسِ خَيْرٌ عِنْدَ اللّهِ عَزَّوَجَلَّ ؟ قالَ : أخْوَفُهُمْ لِلّهِ وَأعْمَلُهُمْ بِالتَّقْوى وَأزْهَدُهُمْ فِى الدُّنيا « 3 » .\r\n\r\n\r\n","description":"","footnote":"\r\n( 1 ) - ارشاد القلوب : 1 / 32 ، باب 5 ؛ كلمة اللّه : 350 .\r\n( 2 ) - الخصال : 1 / 7 ، حديث 20 ؛ كلمة اللّه : 350 ( با كمى اختلاف ) .\r\n( 3 ) - الأمالى ، صدوق : 395 ، المجلس الثانى والستون ، حديث 4 ؛ بحار الأنوار : 67 / 309 ، باب 58 ، حديث 1 .\r\n","page_name":" 175 ","page_number":175},
  {"content":"\r\n\r\nيكى از بزرگان شام از اميرالمؤمنين عليه السلام پرسيد : بهترين مردم نزد خدا كيست ؟\r\nفرمود : آن كه براى اخذ از همه ترس بيشتر دارد . ترس از مقام حق و عملًا به پرهيزكارى پاى بندتر است و نسبت به دنيا بىرغبت‌تر .\r\nقيلَ لِأميرِالمُؤْمِنينَ عليه السلام : مَا الزُّهْدُ فِى الدُّنْيا ؟ قالَ تَنَكُّبُ حَرامِها « 1 » .\r\nبه اميرالمؤمنين عليه السلام گفته شد : زهد در دنيا چيست ؟ فرمود : از حرام آن دورى كردن .\r\nقالَ سَمِعْتُ أميرَالمُؤْمِنينَ عليه السلام يَقُولُ : الزُّهْدُ فِى الدُّنيا قَصْرُ الْامَلِ وَشُكْرُ كُلِّ نِعْمَةٍ وَالْوَرَعُ عَمّا حَرَّمَ اللّهُ عَلَيْكَ « 2 » .\r\nراوى مىگويد : از اميرالمؤمنين عليه السلام شنيدم مىفرمود : زهد در دنيا كوتاهى آرزو ، شكر هر نعمت و چشم‌پوشى از هر چه كه خداوند بر تو حرام كرده است .\r\nقالَ أبُو عَبْدِاللّهِ عليه السلام : لَيْسَ الزُّهْدُ فِى الدُّنْيا بِإضاعَةِ الْمالِ وَلا بِتَحْريمِ الْحَلالِ بَلِ الزُّهْدُ فِى الدُّنْيا أنْ لا تَكُونَ بِما فى يَدِكَ أوْثَقَ مِنْكَ بِما فى يَدِ اللّهِ عَزَّوَجَلَّ « 3 » .\r\nامام صادق عليه السلام فرمود : زهد در دنيا به ضايع كردن مال و حرام كردن حلال خدا بر خود نيست ، بلكه زهد در دنيا به اين است كه آنچه در دست توست اندر دلت مطمئن‌تر از آنچه نزد خداست نباشد .\r\nكنايه از اين كه اگر فضل و رحمت و رضايت و عنايت او را با دنياى ظاهر و زر و زيورش معامله نكردى زاهدى .\r\n\r\n\r\n","description":"","footnote":"\r\n( 1 ) - معانى الأخبار : 251 ، حديث 1 ؛ بحار الأنوار : 67 / 310 ، باب 58 ، حديث 2 .\r\n( 2 ) - معانى الأخبار : 251 ، حديث 3 ؛ بحار الأنوار : 67 / 310 ، باب 58 ، حديث 4 .\r\n( 3 ) - روضة الواعظين : 2 / 437 ؛ بحار الأنوار : 67 / 311 ، باب 58 ، حديث 9 .\r\n","page_name":" 176 ","page_number":176},
  {"content":"\r\n\r\nقالَ النَّبىُّ صلى الله عليه و آله : يا ابا ذَرِّ ، إذا رأيت أخاك قَدْ زَهِدَ فى الدنيا فَاسْتمتِعْ مِنْهُ فإنَّهُ يُلَقَّى الحِكْمَةَ « 1 » .\r\nاى اباذر ! هرگاه برادر مؤمنت را ديدى كه حالت زهد به او عنايت شده كلام او را گوش كن كه او القاى حكمت مىكند .\r\nروايت بسيار جالبى در باب زهد از حضرت على بن الحسين عليهما السلام بدين مضمون رسيده :\r\nبه راستى دنيا پشت كرده و مىرود و آخرت روى كرده و مىآيد و براى هر كدام فرزندانى است ، شما از فرزندان آخرت باشيد و از فرزندان دنيا نباشيد ، هلا كه از زاهدان در دنيا باشيد و از راغبان در آخرت ، هلا زاهدان در دنيا زمين را بستر كنند و خاك را زير سر نهند و آب بوى خوش و عطر آن‌هاست و به خوبى دل از دنيا كنده‌اند !\r\nخدا را بندگانى است كه چونان كسىكه اهل بهشت را ديده در بهشت جاويدانند و چونان كسىكه اهل دوزخ را در دوزخ ديده در عذابند ، مردم از شر آنان آسوده‌اند ، دلشاد غمنده است ، روحى پارسا دارند و نيازى سبك و رسا ، روزى اندك ، بر بلاها و مصائب و عبادات شكيبايى كردند و به سرانجامى كه آسايش طولانى دارد گراييدند ، به وقت شب گام در عبادت گذارند و اشك بر گونه ريزند و به پروردگار پناه برند و در آزاد شدن خود بكوشند و اما در روز ، برد باران ، دانشمندان ، نيكان و پرهيزكاران باشند ، گويا چوبهء تيرى هستند كه ترس از خدا آنان را سراپا تراشيده و لاغر و نزار كرده و اين لاغرى و نزارى محصول عبادت آن‌هاست .\r\n\r\n\r\n","description":"","footnote":"\r\n( 1 ) - بحار الأنوار : 74 / 80 .\r\n","page_name":" 177 ","page_number":177},
  {"content":"\r\n\r\nبيننده آنان را ببيند و بگويد بيمارانند ، ولى در آنان بيمارى نيست ، يا گويند ديوانه‌اند ! !\r\nبه تحقيق هراس بزرگى از ياد دوزخ و آنچه در آن است ، در نهاد آن‌ها آميخته شده « 1 » .\r\nعَنْ أبى عَبْدِاللّهِ عليه السلام قالَ : قالَ رَسُولُ اللّهِ صلى الله عليه و آله : مالى وَلِلدُّنيا إنَّما مَثَلى وَمَثَلُها كَمَثَلِ الرّاكِبِ رُفِعَتْ لَهُ شَجَرَةٌ فى يَوْمٍ صائِفٍ فَقالَ تَحْتَها ثُمَّ راحَ وَتَرَكَها « 2 » .\r\nامام صادق عليه السلام از پيامبر صلى الله عليه و آله نقل مىكند : مرا با دنيا چه كار ، همانا مثل من ، با او همانند شتر سوارى است كه درختى برفراز او باشد در روز گرمى ، و زير آن استراحت نيم روز را بگذراند و سپس آنجا را ترك كند !\r\nعَنْ أبى جَعْفَرٍ عليه السلام قالَ : كانَ فيما ناجَى اللّهُ بِهِ مُوسى عليه السلام عَلَى الطّورِ أنْ يا مُوسى أبْلِغْ قَوْمَكَ أنَّهُ ما يَتَقَرَّبُ إلَىَّ الْمُتَقَرِّبُونَ بِمِثْلِ الْبُكاءِ مِنْ خَشْيَتى وَما تَعَبَّدَ لى المُتَعَبِّدُون بِمِثلِ الوَرَعِ عَن مَحارِمِى ولا تَزَيَّنَ لِىَ المُتزَيِّنُونَ بِمِثْلِ الزُّهْدِ فِى الدُّنْيا عَمّا بِهِمُ الْغِنا عَنْهُ . قالَ : فَقالَ مُوسى يا أكْرَمَ الْأكْرَمينَ فَماذا أثَبْتَهُمْ عَلى ذلِكَ ؟ فَقالَ : يا مُوسى أمَّا الْمُتَقَرِّبُونَ إلَىَّ بِالْبُكاءِ مِنْ خَشْيَتى فَهُمْ فِى الرَّفيقِ الْاعْلى لا يَشْرَكُهُمْ فيهِ أحَدٌ وَأمَّا الْمُتَعَبِّدُونَ لى بِالْوَرَعِ عَنْ مَحارِمى فَإنّى افَتِّشُ النّاسَ عَنْ أعْمالِهِمْ وَلا افَتِّشُهُمْ حَياءً مِنْهُمْ وَأمَّا الْمُتَقَرِّبُونَ إلَىَّ بِالزُّهْدِ فِى الدُّنْيا فَإنّى أمْنَحُهُمْ الْجَنَّةَ بِحَذافِيرِها يَتَبَوَّؤُونَ مِنْها حَيْثُ يَشاؤُونَ « 3 » .\r\n\r\n\r\n","description":"","footnote":"\r\n( 1 ) - الكافى : 2 / 131 ، باب ذم الدنيا والزهد فيها ، حديث 15 ؛ بحار الأنوار : 70 / 43 ، باب 122 ، حديث 18 .\r\n( 2 ) - الكافى : 2 / 134 ، باب ذم الدنيا والزهد فيها ، حديث 19 ؛ وسائل الشيعة : 16 / 17 ، باب 63 ، حديث 20843 .\r\n( 3 ) - ثواب الاعمال : 172 ؛ بحار الأنوار : 67 / 313 ، باب 58 ، حديث 17 .\r\n","page_name":" 178 ","page_number":178},
  {"content":"\r\n\r\nامام باقر عليه السلام فرمود : در ضمن آنچه خداوند با موسى مناجات فرمود اين بود :\r\nاى موسى ! به قوم خود بگو : تقرّب جويندگان به من به چيزى مانند گريستن از خوف من به من تقرب نخواهند جست و بندگان فرمانبردارم به چيزى چون پرهيز از محرّمات مرا بندگى نخواهند كرد و خود ساختگان و آراستگان براى ديدار من به چيزى چون زهد و بىرغبتى به دنيا ، خويشتن را نخواهند آراست .\r\nموسى عرض كرد : اى بهترين بخشندگان ! جزاى ايشان را چه خواهى داد ؟\r\nفرمود : اما آنان كه به ريختن سرشك از ترس هيبت من به من تقرب جويند مقامشان در رفيق اعلى كه محل انبياست باشد و كسى را در اين مقام با آن‌ها شركت نيست ! !\r\nو اما پارسايانى كه با دورى از گناه مرا پرستيدند و به من تقرب جستند ، پس من همهء مردم را بازجويى كنم و اعمال همه را باز رسم ، جز آنان كه نسبت به بازرسيشان شرم دارم و اما كسانى كه به زهد در دنيا و بىرغبتى به زايد بر هزينهء زندگى به من تقرّب جستند ، پس بهشت را به جملگى بر ايشان ارزانى دارم تا هر كجا كه خواهند منزل گزينند !\r\nقالَ أميرُالْمُؤمِنينَ عليه السلام : الزُّهْدُ ثَرْوَةٌ ، وَالْوَرَعُ جُنَّةٌ وَأفْضَلُ الزُّهْدِ إخْفاءُ الزُّهْدِ ، الزُّهْدُ يُخْلِقُ الْابْدانِ وَيُحَدِّدُ الآمالَ ، وَيُقَرِّبُ الْمَنِيَّةَ ، وَيُباعِدُ الْأمْنِيَّةَ ، مَنْ ظَفَرَ بِهِ نُصِبَ ، وَمَنْ فاتَهُ تَعِبَ وَلا كَرَمَ كَالتَّقْوى وَلا تِجارَةَ كَالْعَمَلِ الصّالِحِ ، وَلا وَرَعَ كَالْوُقُوفِ عِنْدَ الشُّبْهَةِ وَلا زُهْدَ كَالزُّهْدِ فِى الْحَرامِ . . . « 1 » اميرالمؤمنين عليه السلام فرمود : زهد و بىرغيتى به مازاد از زندگى ثروت است و پارسايى سپر از بلاى دنيا و عذاب آخرت است ، بهترين زهد پنهان داشتن\r\n\r\n\r\n","description":"","footnote":"\r\n( 1 ) - روضة الواعظين : 2 / 434 ؛ بحار الأنوار : 67 / 316 ، باب 58 ، حديث 23 .\r\n","page_name":" 179 ","page_number":179},
  {"content":"\r\n\r\nزهد است ، زهد بدن‌ها را فرسوده مىكند و آرزوها را محدود به حدود شرع مىنمايد ، مرگ را نزديك و آرزو را دور مىنمايد ، كسىكه به زهد دست يافت به ايستادگى رسيده و هر كس آن را از دست داد به بدبختى و رنج دچار شده ، بزرگوارى همانند تقوا نيست ، تجارتى چون عمل صالح نداريم ، ورعى به مانند خوددارى در برابر شبهه نيست و زهدى همانند بىرغبتى در حرام خدا نيست .\r\nعَنْ أبى عَبْدِاللّهِ عليه السلام قالَ : مَنْ زَهَدَ فِى الدُّنْيا أثْبَتَ اللّهُ الْحِكْمَةَ فى قَلْبِهِ وَأنْطَقَ بِها لِسانَهُ وَبَصَّرَهُ عُيُوبَ الدُّنْيا دائَها وَدَوائَها وَأخْرَجَهُ مِنْها سالِماً إلى دارِ السَّلامِ « 1 » .\r\nامام صادق عليه السلام فرمود : كسىكه به دنيا زهد بورزد ، خداوند حكمت را در دلش ثابت و بر زبانش جارى كند و عيوب دنيا و مرض و دوايش را به او بنماياند و وى را از دنيا به سلامت به سوى دار السلام برد .\r\nعَنْ أبى عَبْدِاللّهِ عليه السلام قالَ : قالَ أميرُالمُؤْمِنينَ عليه السلام : إنَّ عَلامَةَ الرّاغِبِ فى ثَوابِ الْآخِرَةِ زُهْدٌ فى عاجِلِ زَهْرَةِ الدُّنْيا أما إنَّ زُهْدَ الزّاهِدِ فِى هذِهِ الدُّنْيا لا يَنْقُصُهُ مِمّا قَسَمَ اللّهُ لَهُ فيها وَإنْ زَهَدَ ، وَإنَّ حِرْصَ الْحَريصِ عَلى عاجِلِ زَهْرَةِ الْحَياةِ الدُّنْيا لا يَزيدُهُ فيها وَإنْ حَرَصَ ، فَالْمَغْبُونُ مَنْ غُبِنَ حَظَّهُ مِنَ الْآخِرَةِ « 2 » .\r\nامام صادق عليه السلام از اميرالمؤمنين عليه السلام نقل مىكند : نشانهء مايل به بهرهء آخرت ، زهد در زينت و زيبايى دنياست ، بدانيد كه زهد زاهد قسمت خداييش را از دنيا كم نمىكند ، مغبون بر زر و زيور دنيا چيزى به او به خاطر حرصش اضافه\r\n\r\n\r\n","description":"","footnote":"\r\n( 1 ) - الكافى : 2 / 128 ، باب ذم الدنيا والزهد فيها ، حديث 1 ؛ وسائل الشيعة : 15 / 241 ، باب 20 ، حديث 20387 .\r\n( 2 ) - الكافى : 2 / 129 ، باب ذم الدنيا والزهد فيها ، حديث 6 ؛ وسائل الشيعة : 16 / 11 ، باب 62 ، حديث 20829 .\r\n","page_name":" 180 ","page_number":180},
  {"content":"\r\n\r\nنمىكند ، مغبون كسى است كه نصيب آخرت از دستش رفته باشد !\r\nعَنْ أبى جَعْفَرٍ قالَ : قالَ أميرُالمُؤْمِنينَ عليهما السلام : إنَّ مِنْ أعْوَنِ الْأخْلاقِ عَلَى الدّينِ الزُّهْدَ فِى الدُّنْيا « 1 » .\r\nامام باقر عليه السلام از اميرالمؤمنين عليه السلام روايت مىكند : از بهترين كمك‌هاى اخلاقى نسبت به دين ، زهد در دنيا است .\r\nعَنْ أبى عَبْدِاللّهِ عليه السلام : جُعِلَ الْخَيْرُ كُلُّهُ فى بَيْتٍ وَجُعِلَ مِفْتاحُهُ الزُّهْدَ فِى الدُّنْيا ، ثُمَّ قالَ : قالَ رَسُولُ اللّهِ صلى الله عليه و آله : لا يَجِدُ الرَّجُلُ حَلاوَةَ الْايْمانِ حَتّى لا يُبالِىَ مَنْ أكَلَ الدُّنْيا ، ثُمَّ قالَ أبُو عَبْدِاللّهِ عليه السلام : حَرامٌ عَلى قُلُوبِكُمْ أنْ تَعْرِفَ حَلاوَةَ الْايْمانِ حَتّى تَزْهَدَ فِى الدُّنْيا « 2 » .\r\nامام صادق عليه السلام فرمود : تمام خير را در خانه‌اى قرار داده‌اند و كليد آن زهد در دنياست ، سپس فرمود : پيامبر صلى الله عليه و آله فرمودند : مرد شيرينى ايمان را نمىچشد ، مگر اين كه بىتوجه باشد دنيا را چه كسى مىخورد ، سپس امام صادق عليه السلام فرمود : شيرينى ايمان بر دل‌ها حرام است ، مگر به زهد در دنيا روى آورند .\r\n\r\nزهد در كلام امام صادق عليه السلام\r\nاز حضرت صادق عليه السلام در باب زهد نقل شده :\r\nهرگاه خداوند براى بنده ، خوبى بخواهد ، او را به دنيا بىرغبت كند و در امر دين فهميده سازد و به عيوب دنيا ، بينا نمايد و به هر كه اين اوصاف داده شود ،\r\n\r\n\r\n","description":"","footnote":"\r\n( 1 ) - الكافى : 2 / 128 ، باب ذم الدنيا والزهد فيها ، حديث 3 ؛ وسائل الشيعة : 16 / 12 ، باب 62 ، حديث 20830 .\r\n( 2 ) - الكافى : 2 / 128 ، باب ذم الدنيا والزهد فيها ، حديث 2 ؛ وسائل الشيعة : 16 / 12 ، باب 62 ، حديث 20831 .\r\n","page_name":" 181 ","page_number":181},
  {"content":"\r\n\r\nداراى خير دنيا و آخرت شده و فرمود : هيچ كس حق را از درى نجسته كه از درِ زهد در دنيا بهتر باشد و زهد ، ضد آن چيزى است كه دشمنان خدا آن را مىطلبند .\r\nگفتيم : قربانت گردم آنان چه راهى مىجويند ؟ فرمود : از رغبت به دنيا و فرمود :\r\nآيا شخص پر صبر ارجمندى وجود ندارد ، به راستى اين دنيا چند روز اندك بيش نيست ، هلّا بر شما ! حرام است بر شما مزهء ايمان را بچشيد تا نسبت به دنيا بىرغبت و زاهد نگرديد .\r\nراوى مىگويد : از حضرت شنيدم : هرگاه مؤمن خود را از دنيا كنار كشد ، مقامش بالا رود و شيرينى دوستى خدا را دريابد و نزد دنياداران به ديوانه ماند و همانا حب خدا به دين مردم آميخته و به كارى ، جز آن دست نيندازند ، راوى گويد : شنيدم مىفرمود : به راستى چون قلب پاك و مصفا شد ، زمين بر او تنگ گردد تا بر فراز رود « 1 » .\r\n\r\nزهد در كلام مجلسى رحمه الله\r\nمجلسى بزرگ رحمه الله در شرح صفاى قلب مىگويد :\r\nدل و روح انسانى چون از عالم ملكوت است و به اين جهان پست فرود آورده شده و به تعلقات بدن گرفتار گرديده ، براى تحصيل كمالات و به دست آوردن سعادات چون جامهء چركى كه براى سپيد شدن مىشويند ، بايد با زهد و ساير صفات حسنه شستشو داده شود .\r\nروح با گرويدن به شقاوت بر اثر علايق جسمانيه و شهوات دنيويهء ظلمانيه به\r\n\r\n\r\n","description":"","footnote":"\r\n( 1 ) - الكافى : 2 / 130 ، باب ذم الدنيا والزهد فيها ، حديث 10 ؛ وسائل الشيعة : 16 / 13 ، باب 62 ، حديث 20834 .\r\n","page_name":" 182 ","page_number":182},
  {"content":"\r\n\r\nجمع حيوانات بپيوندد ، بلكه از آنان پست‌تر و بدبخت‌تر گردد ، اين روح به شريعت حقه متصل گردد و عمل به نواميس الهيه كند و رياضات بدنيه كشد تا چشم عين اليقين او بازگردد و با آن چشم به نحو حقيقت به اين دنيا و مظاهر ظاهرش بنگرد ، ببيند كه تنگ و تاريك و فانى و هراس‌آور و نيرنگ‌باز و فريبنده است و به انواع آلودگىها ، ملوّث و اوصاف پر نكوهشى دارد ، از اين جهت از آن وحشت گرفته و به ياد وطن اصلى افتد و به آن مشتاق شود ، به آن عالم در آويزد و از اهل اين عالم بگريزد و با اهل ملأ أعلى مأنوس شده به آن‌ها بپيوندد و زمين بر او تنگ شود « 1 » .\r\nدر هر صورت ، حقيقت زهد در آيات و روايات باب زهد و عمل زاهدان واقعى متحلّى در انجام فرايض و اجتناب از محرمات و عشق پر شور به حق و قناعت به حلال دنيا و بىرغبتى و عدم دلبستگى به امور زائد و غصه نخوردن بر از دست دادن مواد فانى و خوشحال نشدن بر به دست آوردن امور لازم زندگى مادى است .\r\nزاهد ، به خاطر زهدش از علائق غلط ، آزاد و از گناه و معصيت در امان و حالش از روى آوردن دنيا يا پشت كردن آن مساوى و آنچه كه وجه همت اوست خدا و اوامر و نواهى جناب اوست .\r\n كسى را كه سر حقيقت عيان شد * مجاز صفات وى از وى نهان شد\r\nنشان آن بود بر وجود حقيقت * كه نام وى از نيستى بىنشان شد\r\nكسى كاو چنين شد كه من وصف كردم * يقين دان كه او پادشاه جهان شد\r\nملك شد زمين و زمان را پس آنگه * چو عيسى كه او ساكن آسمان شد\r\nخليل از سر نيستى كرد دعوى * كه سوزندهء آتش برو بوستان شد \r\n\r\n\r\n","description":"","footnote":"\r\n( 1 ) - بحار الأنوار : 70 / 58 ، باب 122 .\r\n","page_name":" 183 ","page_number":183},
  {"content":"\r\n\r\n هم از نيستى بُد كه با خاك مشتى * محمد به جنگ سپاه گران شد\r\nچو در نيستى زد دم چند عيسى * تن بىروان از دمش با روان شد\r\nبسا كس كه در نيستى كسب كردند * گمان‌ها يقين شد يقين‌ها گمان شد\r\nكسى كاو ز حلّ رموز است عاجز * بيان سنايى ورا ترجمان شد \r\nپس از اين مقدمه لازم است به ترجمه جمله اول روايت ، نظر ديگرى انداخت آنجا كه حضرت صادق عليه السلام فرمود :\r\nزهد ، كليد درِ آخرت است .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n[ وَهُوَ تَرْكُ كُلِّ شَىْءٍ يَشْغَلُكَ عَنِ اللّهِ مِنْ غَيْرِ تَأَسُّفٍ عَلى فَوْتِها ، وَلا اعْجابٍ فى تَرْكِها ، وَلا انْتِظارِ فَرَجٍ مِنْها ، وَلا طَلَبِ مَحْمَدَةٍ عَلَيْها وَلا عِوَضٍ بِها بَلْ تَرى فَوْتَها راحَةً وَكَوْنَها آفَةً وَتَكُونُ أبَداً هَارِباً مِنَ الْآفَةِ مُعْتَصِماً بِالرّاحَةِ 
  ]\r\n\r\nويژگيهاى زهد\r\nحقيقت زهد ، ترك هر چيزى است كه تو را از حضرت محبوب يعنى حضرت ربّ العّزه باز مىدارد ، از دنيا و غير دنيا .\r\nدر حديث آمده :\r\nالدُّنْيا حَرامٌ عَلى أهْلِ الْآخِرَةِ وَالْآخِرَةُ حَرامٌ عَلى أهْلِ الدُّنْيا وَهُما معاً حَرامانِ عَلى أهْلِ اللّهِ « 1 » .\r\nدنيا بر آخرتيان حرام و آخرت بر دنيا خواهان حرام و دنيا و آخرت با هم بر اهل اللّه حرام است .\r\nاين زهد ، بايد در تو حالتى ايجاد كند كه بر از دست شدن چيزى از دنيا متأسف نشوى و اين حالت عالى ملكوتى براى تو عُجب و خودبينى ايجاب نكند ، چنانچه عبادات چند هزار ساله شيطان را اين عجب و بزرگ‌بينى بر باد داد .\r\n\r\n\r\n","description":"","footnote":"\r\n( 1 ) - عوالى اللآلى : 4 / 119 ، حديث 190 .\r\n","page_name":" 185 ","page_number":185},
  {"content":"\r\n\r\nو در زهد ، نبايد هيچ گونه انتظار روى آوردن دنيا را به خويش داشته باشى و بگويى اكنون كه زاهد شده‌ام بايد همه چيز در دست من قرار بگيرد . زهد براى سبكبالى است نه اين كه علت سنگين شدن بار پرونده شود .\r\nزاهد ، به هيچ عنوان نبايد غرضش از زهد ، نيكو جلوه كردن در بين مردم باشد ، تا مردم از او تعريف كنند و بر زهدش او را بستايند و نبايد براى زهدش دنبال عوض باشد ، بلكه از دست رفتن ظواهر دنيا و زر و زيورش بايد راحت زاهد باشد و بودن دنيا براى او چون آفت نمايد ، زهد ، علت فرار از آفت و پناه بردن به راحت و امنيت است .\r\nآرى ، زاهد از ضربه خوردن از آفت دنيا ، راحت و در پناه عشق محبوب و اداى وظيفه در اعتصام و امنيت است ، زاهد بجز در امور ضرورى به دنيا پشت كرده و با تمام وجود به حضرت معشوق رو كرده است با زبان حال مىگويد :\r\n اى به مغز خرد زده او رنگ * خويش را گنج داده در دل تنگ\r\nدر دو عالمت نيست گنجايى * جز دل عاشقان شيدايى\r\nمغز را عقل و ديده و نورى * در نقاب ظهور مستورى\r\nحضرت عشق آفريدستى * وز دو عالمش برگزيدستى\r\nخانهء دل چو شد تمام و كمال * گستريدى در او بساط جمال\r\nيعنى اين خلوت خدايى ماست * حرم خاص كبريايى ماست\r\nنيستى را به جز تو هست كه كرد * شب و روز و بلند و پست كه كرد\r\nبرتر از كار اين جهانى تو * حاش للسامعين نه آنى تو\r\nهر كسى در خيال داور خويش * صورتى ساخت است در خور خويش \r\n ملك توحيد را تو پادشهى * خاصه توست لا شريك لهى \r\n\r\n","description":"","footnote":"","page_name":" 186 ","page_number":186},
  {"content":"\r\n\r\n[ وَالزّاهِدُ الّذى يَخْتارُ الْآخِرَةَ عَلَى الدُّنْيا ، وَالذُّلَّ عَلَى الْعِزِّ ، وَالْجُهْدَ عَلَى الرّاحَةِ وَالْجُوعَ عَلَى الشّبُعِ وَعافِيَةَ الْآجِلِ عَلى مَحَبَّةِ الْعاجِلِ وَالذِّكْرَ عَلَى الْغَفْلَةِ وَتَكُونُ نَفْسُهُ فِى الدُّنْيا وَقَلْبُهُ فِى الْآخِرَةِ .\r\nقالَ رَسُولُ اللّه صلى الله عليه و آله : حُبُّ الدُّنْيا رَأْسُ كُلِّ خَطيئَةٍ ، ألا تَرى كَيْفَ أحَبَّ ما أبْغَضُهُ اللّهُ وَأىُّ خَطَاٍ أشَدُّ جُرْماً مِنْ هذا ؟ 
  ]\r\n\r\nويژگيهاى زاهد\r\nزاهد كسى است كه آخرت را بر دنيا اختيار مىكند ، يعنى تمام آنچه از دنيا به دست او مىرسد چه از خوراك ، چه پوشاك ، چه مسكن ، چه مال خرج ساختن آخرت مىكند .\r\nزاهد ، ذلّ عبادت را بر عزتى كه از مصيبت به دست مىآيد ، انتخاب كرده و عزت شيطانى را از خود دور مىكند و ذلت بندگى را كه عامل عزت دنيا و آخرت است بر خود مىپسندد .\r\nزاهد ، كوشش و جدّ و جهد و فعاليت و اطاعت و عبادت را بر راحت بدن مقدم مىدارد و گرسنگى در حلال را بر سيرى در حرام اختيار مىنمايد .\r\nزاهد ، عافيت آخرت را بر محبت دنيا هرگز معامله نمىكند و غفلت از واقعيت‌ها را به جاى ذكر حق نمىنشاند ، او با بدن در دنياست ولى با قلب در\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nآخرت است .\r\nپيامبر بزرگ اسلام صلى الله عليه و آله فرمود :\r\nعشق دنيا ، سرّ همه گناهان است .\r\nچگونه مىتوان چيزى را كه خدا دشمن دارد دوست داشت و چه اشتباهى ، جرم و گناهش از غرق شدن در عشق دنيا زيادتر است ؟\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n[ وَقالَ بَعْضُ أهْلِ الْبَيْتِ : لَوْ كانَتِ الدُّنْيا بِأجْمَعِها لُقْمَةً فِى فَمِ طِفْلٍ لَرَحِمْناهُ ، فَكَيْفَ حالُ مَنْ نَبَذَ حُدُودَ اللّهِ وَراءَ ظَهْرِهِ فى طَلَبِها وَالْحِرْصِ عَلَيْها 
  ]\r\n\r\nسراچهء دنيا\r\nامام صادق عليه السلام مىفرمايد :\r\nاز بعضى از اهل بيت عليهم السلام روايت شده : اگر دنيا با تمام موجوديتش يك لقمه بود و طفلى آن را فرو مىبرد ، ما به آن طفل در عين عدم تكليفش رحم نمىكرديم ، واى به حال مكلفى كه به خاطر طلب دنيا و حرص بر آن حدود خدا را پشت سراندازد و به قرآن و فرمان‌هاى الهى توجه ننمايد و رعايت حلال و حرام آن را نكند ! !\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n[ وَالدُّنْيا دارٌ لَوْ أَحْسَنْتَ سُكْناها لَرَحِمَتْكَ وَأحْسَنَتْ وَداعَكَ قالَ رَسُولُ اللّه صلى الله عليه و آله : لَمّا خَلَقَ اللّهُ الدُّنْيا أمَرَها بِطاعَتِهِ فَأطاعَتْ رَبَّها فَقالَ لَها : خالِفى مَنْ طَلَبَكِ وَواقِفى مَنْ خالَفَكِ فَهِىَ عَلى ما عَهِدَ اللّهُ إلَيْها وَطَبَعَها عَلَيْهِ 
  ]\r\nدنيا سرايى است كه اگر مسكن خود را در آن موافق قواعد حضرت رب العزه قرار دادى و به راه شرع و حق از آن بهره بردى به تو رحم مىكند و به هنگام وداع به خوبى با تو وداع مىنمايد .\r\nپيامبر خدا صلى الله عليه و آله فرمود :\r\nزمانى كه حضرت حق دنيا را آفريد ، او را امر به طاعت كرد ، دنيا هم اطاعت حق را پذيرفت ، آن گاه به او فرمود : هر كس تو را خواست به سويش مرو و آن كس كه با تو مخالفت كرد و تو را نخواست خود را در اختيارش بگذار ، اين دنيا بر عهد خدا و طبعى كه به آن آفريده شده ، استوار است و تخلّف نخواهد پذيرفت .\r\nخدايا ! ما را از دنيايى كه مانع و حاجب بين ما و توست ، حفظ كن و قلب ما را از تعلّق غلط به دنيا معالجه فرما و وجود ما را از اسارت‌ها نجات بده و راه خير را و سالكان آن راه را به ما بنما كه ما سخت ضعيفيم و با تمام هستى به حضرت تو محتاجيم .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nباب\r\n32\r\nدر نكوهش دنيا\r\n\r\n","description":"","footnote":"","page_name":" 191 ","page_number":191},
  {"content":"\r\n . \r\n","description":"","footnote":"","page_name":" 192 ","page_number":192},
  {"content":"\r\n\r\nقالَ الصّادِقُ عليه السلام :\r\nالدُّنْيا بِمَنْزِلَةِ صُورَةٍ رَأسُهَا الْكِبْرُ ، وَعَيْنُها الْحِرْصُ ، وَاذُنُهَا الطَّمَعُ ، وَلِسانُهَا الرِّياءُ وَيَدُهَا الشَّهْوَةُ ، وَرِجْلُها الْعُجْبُ ، وَقَلْبُهَا الْغَفْلَةُ ، وَلَوْنُهَا الْفَناءُ ، وَحاصِلُهَا الزَّوالُ .\r\nفَمَنْ أحَبَّها أوْرَثَتْهُ الْكِبْرُ ، وَمَنِ اسْتَحْسَنَها أوْرَثَتْهُ الْحِرْصَ ، وَمَنْ طَلَبَها أوْرَثَتْهُ الطَّمَعَ ، وَمَنْ مَدَحَها ألْبَسَتْهُ الرّياءَ ، وَمَنْ أرادَها مَكَّنَتْهُ مِنَ الْعُجْبِ ، وَمَنِ اطْمَأنَّ إلَيها أرْكَبَتْهُ الْغَفْلَةَ ، وَمَنْ أعْجَبَهُ مَتاعُها فَتَنَتْهُ وَلا تَبْقى لَهُ ، وَمَنْ جَمَعَها وَبَخِلَ بِها أوْرَدَتْهُ الى مُسْتَقَرِّها وَهِيَ النّارُ .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n[ الدُّنْيا بِمَنْزِلَةِ صُورَةٍ رَأسُهَا الْكِبْرُ ، وَعَيْنُها الْحِرْصُ ، وَأذُنُهَا الطَّمَعُ ، وَلِسانُهَا الرِّياءُ وَيَدُهَا الشَّهْوَةُ وَرِجْلُها الْعُجْبُ ، وَقَلْبُهَا الْغَفْلَةُ ، وَلَوْنُهَا الْفَناءُ ، وَحاصِلُهَا الزَّوالُ 
  ]\r\n\r\nحقيقت دنيا\r\nامام صادق عليه السلام مىفرمايد :\r\nدنيا به منزلهء نقشى است كه سر او كبر و چشمش حرص و گوشش طمع و زبانش ريا و دستش شهوت و قدمش عجب و قلبش غفلت و بىخبرى و رنگش فنا و حاصل و آخرش از دست رفتن است .\r\nتخصيص هركدام از اين صفات خبيثه به عضوى از اعضا بىعلت نيست .\r\nچون سر ، محل قواى ظاهره و باطنه است و باطنش مركز بسيارى از امور ، از جمله تخيّل است و خيالات مخالف واقع منشأ كبر و تكبر است ، از اين جهت كبر را به سر نسبت داده است .\r\nو منشأ حرص غالباً چشم است ، با چشم احوال كسانى كه به حسب دنيا بر او زيادتى دارند مىبيند و ملاحظه مىكند كه در خوراك و پوشاك و مسكن بسيارى افراد بر او مقدمند ، به تدريج حال و هواى مثل آنان شدن در او زنده مىشود و همين حركت او را به حرص بر دنيا دچار مىسازد .\r\nدر اينجا است كه شريعت مقدسه به انسان مىگويد : در مراتب دنيايى پست‌تر از\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nخود را ببين ، تا شاكر گردى و در مراتب آخرتى بالاتر از خود را ببين تا حالت حرصت ، جهت مثبت بگيرد .\r\nو چون طمع ، اكثر اوقات از گوش ناشى مىشود ، مثل شنيدن اين كه فلان كس كريم است و عطاياى او به اكثر مردم رسيده و مىرسد و رد سائل نمىكند ، او نيز به شنيدن اين خبر ، رغبت ديدن او مىكند و در مقام تلاش تحصيل آشنايى او مىشود و رفته رفته از اهل طمع مىشود ، از اين جهت طمع را نسبت به گوش مىدهد .\r\nو چون ريا ، اعلام عمل خير به غيرست و اين اعلام تحقق پيدا نمىكند مگر به زبان ، ريا را به زبان نسبت داده است .\r\nو چون اصل و عمده خواهش‌هاى دنيوى متعلق است ، به اخذ و تناول و پس از مصرف كردن منشعب به لذات ديگر مىشود ، مثل خوردن و آشاميدن و پوشيدن و شهوت راندن ، از اين جهت شهوت را به دست نسبت داده است . و چون عجب و بزرگ‌بينى متعلق است به محسوسات و به عبارت ديگر : چون ظهور عجب اكثراً در حركات است ، از اين جهت عجب را به پا نسبت داد ، مسئله قلب و غفلت آن و فناپذيرى دنيا و زوال آن نيز مسائل روشنى است كه نياز به توضيح فوق العاده ندارد .\r\n\r\nچهرهء دنيا\r\nگاهى گفته مىشود دنيا و منظور آن عبارت است از : نظام شگفت‌انگيز موجودات ارضى و سمايى اعم از جمادات و نباتات و آنچه كه هست ، بدون ملاحظه رابطهء انسان با اين نظام ، در اين صورت دربارهء دنيا هيچ بحثى نيست كه در اين مرحله براى دنيا نه رنگ تصديق هست نه جهت تكذيب .\r\nو گاهى گفته مىشود ، دنيا و در اين مرحله رابطهء انسان با آن لحاظ مىشود ، در\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nاينجا بايد چهرهء دنيا را بر اساس رابطهء انسان با آن به دو صورت ترسيم كرد ، چنانچه آيات قرآن مجيد و روايات اصيل اسلامى بر اين مسئله دلالت دارد .\r\nاگر رابطهء انسان با دنيا بر مبناى قواعد الهى باشد ، يعنى راه تحصيل و خرجش ، هماهنگ با قواعد عالى اسلام صورت گيرد ، بدون شك اين گونه رابطه با دنيا ، رابطه‌اى است خدايى و به عبارت ديگر : اين چهره از دنيا خير محض و سازندهء آخرتى آباد است و اين‌گونه دنيا و آخرت همان دنيا و آخرتى است كه تمام انبيا براى برپا كردن آن مبعوث به رسالت شده‌اند و پيامبر عزيز اسلام صلى الله عليه و آله مكرر در مجالس مكه ، به مردم گوشزد كردند :\r\nإنّي قَدْ جِئْتُكُمْ بِخَيْرِ الدُّنْيا وَالْآخِرَةِ « 1 » .\r\nبه درستى كه من براى رساندن خير دنيا و آخرت به شما آمده‌ام .\r\nو اگر رابطهء انسان با دنيا بر اساس خواسته‌ها و اميال و غرائز و شهوات آزاد باشد و براى تحصيل و خرجش ، هيچ حقى از هيچ كسى ملاحظه نشود ، البته اين گونه دنيا شرّ محض و مخرّب آخرت است و آيات كتب آسمانى به خصوص قرآن مجيد و همهء انبيا و ائمه عليهم السلام از اين شكل رابطه ، منع كرده‌اند .\r\nرابطه با مقام دنيايى اگر رابطهء يوسفى و سليمانى و اميرالمؤمنينى است ، اين رابطه خير و خير ساز و مقدمه‌اى براى رسيدن به نعيم آخرت است ، چرا كه در اين رابطه شخص رابط از مقام و قدرتش براى استقرار حق و فرهنگ حق و پاسخ به دادخواهى مظلوم استفاده مىكند .\r\nو اگر رابطه با مقام دنيايى رابطهء فرعونى و نمرودى و يزيدى و . . است ، اين رابطه شرّ و شرساز است و حاصلى جز رساندن انسان به عذاب ابدى آخرت\r\n\r\n\r\n","description":"","footnote":"\r\n( 1 ) - الأمالى ، طوسى : 581 ، حديث 1206 ؛ بحار الأنوار : 38 / 223 ، باب 65 ، حديث 24 .\r\n","page_name":" 196 ","page_number":196},
  {"content":"\r\n\r\nندارد ، چرا كه در اين نوع رابطه حق مطرح نيست ، بلكه نابودى و پايمال كردن حق و حقيقت مطرح است ، در ارتباط با علم و مال و منال هم اين دو صورت مطرح است .\r\n\r\nرابطهء دنيايى در نهج البلاغة\r\nحضرت على عليه السلام در « نهج البلاغة » اين دو شكل رابطه را اين گونه ترسيم مىنمايند :\r\nوَإنَّما الدُّنْيا مُنْتَهَى بَصَرِ الْأعْمى ، لا يُبْصِرُ مِمّا وَراءَها شَيْئاً وَالْبَصيرُ يَنْفُذُها بَصَرُهُ وَيَعْلَمُ أنَّ الدّارَ وَراءَها ، فَالْبَصيرُ مِنْها شاخِصٌ وَالْأعْمى إلَيْها شاخِصٌ ، وَالْبَصيرُ مِنْها مُتَزَوِّدٌ وَالْأعْمى لَها مُتَزَوِّدٌ « 1 » .\r\nدنيا در نظر كور دلان آخرين مرز آفرينش است كه فراسوى آن چيزى نمىبيند ، به همين خاطر تمام همّتش و ماهيت و وجودش و حيثيّت و هويّتش ، خرج آن مىگردد و پس از به دست آوردن آن ، ناگهان از دست داده و با دست تهى از دنيا مىرود ، اما روشن دل و انسان بصير و بينا ديده‌اش را به حقيقت باز مىكند و آن را مىبيند و مىيابد كه پس از آن جهان ديگرى است ، چرا كه نظام عالى علم و به خصوص وضع حيات انسان اقتضا دارد كه حتماً و بدون شك پس از اين دنيا دنيايى ديگر براى رسيدن به نتيجه اعمال باشد .\r\nبينا ، به وسيلهء بندگى و طاعت و ترك معصيت از افتادن به دام دنيا مىگريزد و نابينا ، با ترك طاعت و آلوده شدن به گناه ، دچار اسارت اين خانهء فريبنده مىگردد .\r\n\r\n\r\n","description":"","footnote":"\r\n( 1 ) - نهج البلاغة : خطبهء 133 ؛ غرر الحكم : 132 ، حديث 2277 .\r\n","page_name":" 197 ","page_number":197},
  {"content":"\r\n\r\nشخص بينا ، براى آينده‌اش از دنيا توشه مىگيرد و نابيناى بدبخت تمام وجودش را براى فراهم كردن توشه ، براى دنيا خرج مىكند و به عبارت ديگر : دنيا بردهء بينا و حاكم و مولاى نابيناست .\r\nرابطهء بينا با دنيا براساس عفاف و كفاف و انفاق و رابطهء نابينا و كور دل با دنيا بر مبناى حرص و طمع و بخل است و اين دنيا كجا و آن كجا كه در اين مرحله ، دنيا هلاك كننده و در آن مرحله ، دنيا سازنده و پرداخت كننده است .\r\nاگر دنيا و شؤونش را فقط و فقط به خاطر حضرت حق بخواهيد ، نه طاعتى از دست مىرود و نه به گناهى از گناهان كبيره ، آلوده مىگرديد .\r\nتمام بدبختىهاى انسان در اين دنيا با دست خودش فراهم مىگردد و آن هم محصول رابطهء غلط او با دنياست ، اين دنيا همان دنيايى است كه انبيا و ائمه عليهم السلام در آن زندگى كردند و هر يك به سهم خود از آن بهره‌بردارى نمودند ، از خوراك و مسكن و پوشاك و مقامش و ساير شؤون آن استفاده كردند و سپس با كمال عزت و با كوله‌بارى از فيض و رحمت حضرت حق به سوى عالم بقا شتافتند ، بياييد شما هم با اين دنيا همانند انبيا و ائمه ، رابطه برقرار كنيد ، با مال و منالش و جاه و مقامش و زر و زيورش و زن و فرزندش همسان با آن بزرگواران عمل كنيد ، تا هم در اين دنيا و هم در آن دنيا از عمر و از حركات و اعمال و اخلاق خود بهره‌مند شويد .\r\n اى كه خواهى ره برى در كوى دوست * جز محبت نيست راهى سوى دوست\r\nعقل را نشناخت كس بر آستان * عشق باشد پاسبان كوى دوست\r\nآنچه موسى يافت در آن نيمه شب * يافت دل در حلقه گيسوى دوست\r\nچون به خونم دوست بازو رنجه كرد * بوسه بايد داد بر بازوى دوست\r\nيار خواهى دل بنه بر جور يار * دوست خواهى صبر كن با خوىدوست\r\nفرخ آن پيكى كه آيد زان ديار * روشن آن چشمى كه بيند روى دوست \r\n\r\n","description":"","footnote":"","page_name":" 198 ","page_number":198},
  {"content":"\r\n\r\n بر طواف كعبه رو آرند خلق * كعبه ما هست طوف كوى دوست\r\nجاودان كس را بقا نبود هما * جز كسى كاو زنده شد از بوى دوست \r\n\r\nدنيا از ديدگاه قرآن\r\nبه نظر مىرسد در اين زمينه نياز به بحث مفصلى نباشد ، حداقل براى عزيزان مسلمان و مؤمن روشن است كه دنياى حق چيست ؟ و دنياى باطل كدام است ؟\r\nولى از باب توجه و تذكر لازم است به قسمتى از آيات قرآن به خصوص آياتى كه مردم را از دنياى باطل و نامشروع ، بر حذر مىدارد ، اشاره شود .\r\nقرآن مجيد در زمينهء غرق شدن در دنيا ، به تحريك شهوات و اميال و آرزوها و غرائز شيطانى مىفرمايد :\r\n [ أُولئِكَ الَّذِينَ اشْتَرَوُا الْحَياةَ الدُّنْيا بِالْآخِرَةِ فَلا يُخَفَّفُ عَنْهُمُ الْعَذابُ وَ لا هُمْ يُنْصَرُونَ 
  ]  « 1 » .\r\nاينان كسانىاند كه زندگى [ زودگذر 
  ] دنيا را به جاى آخرت خريدند ؛ پس نه عذاب از آنان سبك شود و نه يارى شوند .\r\n   [ وَ لكِنْ مَنْ شَرَحَ بِالْكُفْرِ صَدْراً فَعَلَيْهِمْ غَضَبٌ مِنَ اللَّهِ وَ لَهُمْ عَذابٌ عَظِيمٌ * ذلِكَ بِأَنَّهُمُ اسْتَحَبُّوا الْحَياةَ الدُّنْيا عَلَى الْآخِرَةِ وَ أَنَّ اللَّهَ لا يَهْدِي الْقَوْمَ الْكافِرِينَ * أُولئِكَ الَّذِينَ طَبَعَ اللَّهُ عَلى قُلُوبِهِمْ وَ سَمْعِهِمْ وَ أَبْصارِهِمْ وَ أُولئِكَ هُمُ الْغافِلُونَ 
  ]    « 2 » .\r\nهر كس پس از ايمان آوردنش به خدا كافر شود [ به عذاب خدا گرفتار آيد 
  ] ؛\r\n\r\n\r\n","description":"","footnote":"\r\n( 1 ) - بقره ( 2 ) : 86 .\r\n( 2 ) - نحل ( 16 ) : 106 - 108 .\r\n","page_name":" 199 ","page_number":199},
  {"content":"\r\n\r\nمگر كسى كه به كفر مجبور شده [ امّا 
  ] دلش مطمئن به ايمان است ، ولى آنان كه سينه براى پذيرفتن كفر گشاده‌اند ، خشمى سخت از سوى خدا بر آنان است و آنان را عذابى بزرگ خواهد بود . * اين [ خشم و عذاب بزرگ 
  ] به سبب آن است كه زندگى دنيا [ ىِ زودگذر 
  ] را بر آخرت ترجيح دادند ، و مسلماً خدا مردم كفر پيشه را هدايت نمىكند . * اينان كسانى هستند كه خدا بر دل و گوش و چشمشان مُهر [ شقاوت 
  ] زده ، و اينان بىخبران واقعىاند .\r\nقرآن در زمينهء وضع مردمى كه دنيا را مقدمهء آخرت قرار داده‌اند مىفرمايد :\r\n  [ الَّذِينَ آمَنُوا وَ كانُوا يَتَّقُونَ * لَهُمُ الْبُشْرى فِي الْحَياةِ الدُّنْيا وَ فِي الْآخِرَةِ لا تَبْدِيلَ لِكَلِماتِ اللَّهِ ذلِكَ هُوَ الْفَوْزُ الْعَظِيمُ 
  ]   « 1 » .\r\nآنان كه ايمان آورده‌اند و همواره پرهيزكارى دارند . * آنان را در زندگى دنيا و آخرت مژده و بشارت است [ در دنيا به وسيلهء وحى و در آخرت به خطاب خدا و گفتار فرشتگان 
  ] در كلمات خدا [ كه وعده‌ها و بشارت‌هاى اوست 
  ] هيچ دگرگونى نيست ؛ اين است كاميابى بزرگ .\r\n [ إِنَّمَا الْحَياةُ الدُّنْيا لَعِبٌ وَ لَهْوٌ وَ إِنْ تُؤْمِنُوا وَ تَتَّقُوا يُؤْتِكُمْ أُجُورَكُمْ وَ لا يَسْئَلْكُمْ أَمْوالَكُمْ 
  ]  « 2 » .\r\nزندگى دنيا فقط بازى و سرگرمى است ، اگر ايمان بياوريد و پرهيزكارى كنيد ، خدا پاداش‌هايتان را مىدهد و از شما نمىخواهد [ كه 
  ] اموالتان را [ در راه خدا انفاق كنيد 
  ] .\r\n [ اعْلَمُوا أَنَّمَا الْحَياةُ الدُّنْيا لَعِبٌ وَ لَهْوٌ وَ زِينَةٌ وَ تَفاخُرٌ بَيْنَكُمْ وَ تَكاثُرٌ فِي الْأَمْوالِ \r\n\r\n\r\n","description":"","footnote":"\r\n( 1 ) - يونس ( 10 ) : 63 - 64 .\r\n( 2 ) - محمد ( 47 ) : 36 .\r\n","page_name":" 200 ","page_number":200},
  {"content":"\r\n\r\n وَ الْأَوْلادِ كَمَثَلِ غَيْثٍ أَعْجَبَ الْكُفَّارَ نَباتُهُ ثُمَّ يَهِيجُ فَتَراهُ مُصْفَرًّا ثُمَّ يَكُونُ حُطاماً وَ فِي الْآخِرَةِ عَذابٌ شَدِيدٌ وَ مَغْفِرَةٌ مِنَ اللَّهِ وَ رِضْوانٌ وَ مَا الْحَياةُ الدُّنْيا إِلَّا مَتاعُ الْغُرُورِ 
  ]  « 1 » .\r\nبدانيد كه زندگى دنيا [ يى كه دارنده‌اش از ايمان و عمل تهى است ، 
  ] فقط بازى و سرگرمى و آرايش و فخرفروشيتان به يكديگر ، و افزون خواهى در اموال و اولاد است ، [ چنين دنيايى 
  ] مانند بارانى است كه محصول [ سبز و خوش منظره‌اش 
  ] كشاورزان را به شگفتى آورد ، سپس پژمرده شود و آن را زرد بينى ، سپس ريز ريز و خاشاك شود ! ! [ كه براى دنياپرستان بىايمان 
  ] در آخرت عذاب سختى است و [ براى مؤمنان كه دنياى خود را در راه اطاعت حق و خدمت به خلق به كار گرفتند 
  ] از سوى خدا آمرزش و خشنودى است ، و زندگى دنيا جز كالاى فريبنده نيست .\r\n\r\nدنيا از ديدگاه روايات\r\nلحن روايات نسبت به دنيا ، همانند قرآن دو لحن است ، گاهى از دنيا تعريف مىكند و منظور دنياى پاكان و صالحان و بيداران و عاشقان است و گاهى دنياى دنياپرستان و مسرفان و مبذران و بىخبران و جاهلان و گمراهان ، در اين زمينه لازم است به هر دو لحن اشاره شود .\r\n\r\nدنيا از كلام امام على عليه السلام\r\nحضرت على عليه السلام در ضمن محكوم كردن كسى كه دنيا را مذمّت مىكرد ، فرمود :\r\n\r\n\r\n","description":"","footnote":"\r\n( 1 ) - حديد ( 57 ) : 20 .\r\n","page_name":" 201 ","page_number":201},
  {"content":"\r\n\r\nإنَّ الدُّنْيا دارُ صِدْقٍ لِمَنْ صَدَقَها ، وَدارُ عافِيَةٍ لِمَنْ فَهِمَ عَنْها ، وَدارُ غِنىً لِمَنْ تَزَوَّدَ مِنْها ، وَدارُ مَوْعِظَةٍ لِمَنْ اتَّعَظَ بِها ، مَسْجِدُ أحِبّاءِ اللّهِ ، وَمُصَلّى مَلائِكَةِ اللّهِ ، وَمَهْبِطُ وَحْيِ اللّهِ ، وَمَتْجَرُ أوْلياءِ اللّهِ اكْتَسَبُوا فيها الرَّحْمَةَ وَرَبِحُوا فيهَا الجَنَّةَ « 1 » .\r\nدنيا سراى راستى و درستى است براى كسى كه آن را تصديق به اين حقيقت كند و سراى ايمنى از هر عذابى است براى كسى كه آن را بفهمد و سراى توانگرى است براى كسى كه بيدار توشه برداشتن باشد و سراى پند و عبرت و موعظه است براى آن كه پندگير باشد ، مركز عبادت عبّاد خدا و نماز ملائكه الهى است ، جايگاه نزول وحى و تجارت عاشقان خداست ، اينان در دنيا به كسب رحمت حق موفق شدند و سود تجارتشان ، بهشت الهى بود .\r\nآرى ، معامله با دنيا به اين كيفيت كه حضرت على عليه السلام بيان مىدارد : معامله‌اى است كه سودش ابدى و اين چنين دنيا ، دنيايى است كه هر لحظه آن داراى ارزشى ما فوق تمام ارزش‌هاست و اين گونه دنيا ، همانست كه رسول گرامى اسلام صلى الله عليه و آله دربارهء آن فرموده :\r\nالدُّنْيا مَزْرَعَةُ الْآخِرَةِ « 2 » .\r\nدنيا ، كشتزار آخرت است .\r\nامام على عليه السلام دربارهء دنيا فرموده :\r\nالدُّنْيا تَغُرُّ وَتَضُرُّ وَتَمُرُّ ، إنَّ اللّهَ تَعالى لَمْ يَرْضَها ثَواباً لأوْلِيائِهِ وَلا عِقاباً لِأعْدائِهِ وَإنَّ أهْلَ الدُّنْيا كَرَكْبٍ بَيْنا هُمْ حَلّوا إذْ صاحَ بِهمْ سائِقُهُمْ فارْتَحَلُوا « 3 » .\r\n\r\n\r\n","description":"","footnote":"\r\n( 1 ) - نهج البلاغة : حكمت 131 ؛ بحار الأنوار : 70 / 129 ، باب 122 ، حديث 136 .\r\n( 2 ) - مجموعة ورام : 1 / 183 ؛ عوالى اللآلى : 1 / 267 ، حديث 66 .\r\n( 3 ) - نهج البلاغة : حكمت 415 ؛ بحار الأنوار : 70 / 132 ، باب 122 ، حديث 137 .\r\n","page_name":" 202 ","page_number":202},
  {"content":"\r\n\r\nبا زينت و آرايش خود فريب مىدهد « كسانى را كه از معرفت و ايمان برخوردار نيستند » و سپس زيان مىرساند ، آن گاه با شتاب و سرعت مىگذرد .\r\nخداوند سبحان راضى نشد كه دنيا را پاداش دوستان و كيفر دشمنانش قرار دهد .\r\nاهل دنيا ، مانند كاروانى هستند كه در بين فرود آمدن ، ناگاه جلودارشان بانگ مىزند كه ، پس كوچ مىكنند .\r\nإنَّ الدُّنْيا وَالْاخِرَةَ عَدُوّانِ مُتَفاوِتانِ وَسَبيلانِ مُخْتَلِفانِ فَمَنْ أحَبَّ الدُّنْيا وَتَوَلّاها أبْغَضَ الْآخِرَةَ وَعاداها وَهُما بِمَنْزِلَةِ الْمَشْرِقِ وَالْمَغْرِبِ وَماشٍ بَيْنَهُما كُلَّما قَرُبَ مِنْ واحِدٍ بَعُدَ مِنَ الْآخَرِ وَهُما بَعْدُ ضَرَّتانِ « 1 » .\r\nدنيا و آخرت دو دشمن ناجور و دو راه جداى از همند ، راه بهشت و راه دوزخ ، پس كسىكه دنيا را دوست داشت و به آن دل بست ، آخرت را دشمن داشته و از دست مىدهد ، اين دنيا و آخرت همانند مشرق و مغرب هستند كه رونده بين آن دو به هر كدام نزديك شود از ديگرى دور مىگردد .\r\nبا اين اختلافى كه بين اين‌گونه دنيا و آخرت هست ، مانند دو زن مىمانند كه داراى يك شوهر باشند ، هيچ وقت با هم سر سازگارى ندارند .\r\nكسىكه به حلال دنيا ازحرامش قناعت كند و از شب و روزش در جهت عبادت و خدمت به خلق بهره‌گيرد ، دنيايى پر ارزش نصيبش شده و عاقبت اين گونه دنيادارى ، آخرتى خوش و سعادتى ابدى و جاودانى است .\r\n\r\n\r\n","description":"","footnote":"\r\n( 1 ) - نهج البلاغة : حكمت 103 ؛ غرر الحكم : 140 ، حديث 2476 ؛ بحار الأنوار : 70 / 129 ، باب 122 ، حديث 134 .\r\n","page_name":" 203 ","page_number":203},
  {"content":"\r\n\r\n\r\nدنيا در كلام رسول خدا صلى الله عليه و آله\r\nرسول گرامى اسلام صلى الله عليه و آله به گوسفند مرده‌اى گذشت ، فرمود : مىبينيد كه اين گوسفند چگونه از نظر صاحبش افتاده و از شدت سبكى قيمتى برايش نيست .\r\nعرضه داشتند : آرى ، به همين خاطر هم هست كه صاحبش از آن دست برداشته .\r\nفرمود : به خدايى كه جانم در اختيار اوست ، اين دنيا در پيشگاه حضرت حق از اين گوسفند مرده ، نزد صاحبش بىارزش‌تر است ، اگر اين چنين دنيا به اندازهء بال مگسى ارزش داشت ، به اندازهء شربت آبى به كافر داده نمىشد ، از اين كه قسمتى از اين دنيا با تمام زرق و برقش در اختيار دشمنان اوست ، معلوم است در نزد حضرتش ارزشى ندارد ، براى آن دنيايى است كه به دستور خود او به دست آمده باشد و در راه او به خرج گذاشته شود به همين خاطر فرمود :\r\nالدُّنْيا مَلْعُونَةٌ مَلْعُونٌ ما فيها إلّاما كانَ لِلّهِ مِنْها « 1 » .\r\nدنيا از نظر خدا مطرود است و آنچه در اوست نيز مطرود است ، مگر آنچه براى خداست .\r\nو نيز فرمود :\r\nالدُّنْيا سِجْنُ الْمُؤمِنِ وَجَنَّةُ الْكافِرِ « 2 » .\r\nدنيا زندان مؤمن و بهشت كافر است .\r\n\r\n\r\n","description":"","footnote":"\r\n( 1 ) - محجة البيضاء : 5 / 353 ، كتاب ذم الدنيا .\r\n( 2 ) - تحف العقول : 53 ؛ عوالى اللآلى : 1 / 95 ، حديث 4 ؛ محجة البيضاء : 5 / 353 ، كتاب ذم الدنيا .\r\n","page_name":" 204 ","page_number":204},
  {"content":"\r\n\r\nقالَ رَسُولُ اللّهِ صلى الله عليه و آله :\r\nمَنْ أحَبَّ دُنْياهُ أضَرَّ بِآخِرَتِهِ وَمَنْ أحَبَّ آخِرَتَهُ أضَرَّ بِدُنْياهُ فَآثِرُوا ما يَبْقى عَلى ما يَفْنى « 1 » .\r\nپيامبر صلى الله عليه و آله فرمود : هر كس عاشق دنيايش باشد ، به آخرتش ضرر مىزند و هر كس عاشق آخرت باشد بسيارى از مظاهر فريباى دنيا را از دست مىدهد ، بياييد آنچه را باقى است بر آنچه فانى است انتخاب كنيد .\r\nوَقالَ صلى الله عليه و آله : حُبُّ الدُّنْيا رَأْسُ كُلِّ خَطيئَةٍ « 2 » .\r\nو نيز آن حضرت فرمود : دلبستگى شديد به دنيا ريشهء همه لغزش‌هاست .\r\nوَقالَ صلى الله عليه و آله : يا عَجَباً كُلَّ الْعَجَبِ لِلْمُصَدِّقِ بِدارِ الْخُلُودِ وَهُوَ يَسْعى لِدارِ الْغُرُورِ « 3 » .\r\nو نيز آن حضرت فرمود : اى عجب همه عجب از كسى كه تصديق كننده آخرت ابدى است ، با اين حال تمام كوشش خود را صرف خانه غرور مىكند .\r\nپيامبر صلى الله عليه و آله در كنار مزبله‌اى ايستاد ، سپس فرمود :\r\nبياييد دنياست ، آن گاه لباس و استخوانى كه كهنه شده بود از آن مزبله برداشت و فرمود : اين است دنيا « 4 » .\r\nپيامبر اكرم صلى الله عليه و آله فرمود :\r\nدنيا شيرين و سرسبز است ، خدا شما را در آن قرار داده ، پس متوجه شماست\r\n\r\n\r\n","description":"","footnote":"\r\n( 1 ) - مجموعة ورام : 1 / 128 ؛ شرح نهج البلاغة ابى ابى الحديد : 19 / 330 .\r\n( 2 ) - عوالى اللآلى : 1 / 27 ، حديث 9 ؛ ارشاد القلوب : 1 / 21 ؛ محجة البيضاء : 5 / 353 ، كتاب ذم الدنيا .\r\n( 3 ) - شرح نهج البلاغة ، ابن ابى الحديد : 19 / 330 ؛ محجة البيضاء : 5 / 353 ، كتاب ذم الدنيا .\r\n( 4 ) - محجة البيضاء : 5 / 354 ، كتاب ذم الدنيا .\r\n","page_name":" 205 ","page_number":205},
  {"content":"\r\n\r\nكه چگونه عمل مىكنيد ، بنىاسرائيل زمانى كه بساط دنيا برايشان پهن شد و همه چيز آماده گشت ، سرگشته و گم گشته زيور و زن و خوشمزگىها و لباس آن شدند و از اين راه خود را به بدبختى دچار كردند « 1 » .\r\n\r\nدنيا در كلام عيسى عليه السلام\r\nحضرت عيسى عليه السلام فرمود :\r\nدنيا را مالك و همه كاره خود نگيريد كه شما را به بندگى خويش مىكشد ، گنج خود را نزد كسى بگذاريد كه ضايعش نمىكند ، دنيادار بر آفت مىترسد و آن كه گنجش نزد خداست از آفت وحشت ندارد « 2 » .\r\nو نيز فرمود :\r\nاى جمعيت من ! آگاه باشيد كه دنيا را براى شما به رو در انداختم ، تا شما را نفريبد ، پس از من آن را از جا برنداريد ، از خباثت دنيا اين است كه خانهء معصيت است ، آخرت جز با ترك آن به دست نمىآيد ، از دنيا عبرت بگيريد ، خيلى پى آبادى آن نرويد ، بدانيد كه اصل هر گناهى عشق به دنياست و چه بسا شهوت ساعتى كه غصه طولانى به دنبال دارد « 3 » .\r\n\r\nدنيا در كلام سليمان عليه السلام\r\nسليمان با مركب حكومتى در حركت بود ، پرندگان بر سرش سايه داشتند ، اجنه و مردم از دو طرفش در حركت بودند ، به عابدى از عباد بنىاسرائيل گذشت ، عابد\r\n\r\n\r\n","description":"","footnote":"\r\n( 1 ) - محجة البيضاء : 5 / 354 ، كتاب ذم الدنيا .\r\n( 2 ) - محجة البيضاء : 5 / 354 ، كتاب ذم الدنيا .\r\n( 3 ) - محجة البيضاء : 5 / 354 ، كتاب ذم الدنيا .\r\n","page_name":" 206 ","page_number":206},
  {"content":"\r\n\r\nگفت : پسر داود ! به خدا قسم ، خداوند ملك عظيمى به تو عنايت كرده .\r\nسليمان فرمود : يك تسبيح در نامهء عمل مؤمن بهتر است از ظواهرى كه به فرزند داود داده شده ، آنچه به پسر داود داده‌اند از دست مىرود ، ولى تسبيح خدا در نامه انسان باقى مىماند « 1 » .\r\nپيامبر صلى الله عليه و آله فرمود :\r\nدنيا خانهء كسى است كه خانه ندارد و به عبارت ديگر : خانهء كسى است كه دل به آخرت نبسته و مال كسى است كه مال ندارد ، جمع كنندهء آن بىخرد است ، كسىكه آگاهى ندارد بر آن نيست ، به ديگران دشمنى مىورزد و كسىكه فهم ندارد به خاطر آن حسادت مىكند و كسى كه يقين ندارد براى آن مىدود « 2 » .\r\nو نيز آن جناب فرمود :\r\nكسىكه صبح كند و تمام همّتش دنيا باشد ، نزد خدا آدم بىمقدارى است ، در اين حالت خداوند دلش را خانهء چهار خصلت مىكند :\r\n1 - غصه‌اى كه قطع نشود .\r\n2 - گرفتارى به صورتى كه از آن آزاد نگردد .\r\n3 - فقرى كه غنا به دنبالش نباشد .\r\n4 - آرزويى كه به آخرش نرسد « 3 » .\r\nپيامبر اسلام صلى الله عليه و آله روزى به جمع اصحاب وارد شد و فرمود :\r\nاز شما كسى علاقه دارد ، خداوند كور دليش را معالجه و وى را صاحب بصيرت كند ؟\r\n\r\n\r\n","description":"","footnote":"\r\n( 1 ) - محجة البيضاء : 5 / 355 ، كتاب ذم الدنيا .\r\n( 2 ) - مجموعة ورام : 1 / 130 ؛ محجة البيضاء : 5 / 355 ، كتاب ذم الدنيا ( با كمى اختلاف ) .\r\n( 3 ) - مجموعة ورام : 1 / 130 ؛ محجة البيضاء : 5 / 355 ، كتاب ذم الدنيا ( با كمى اختلاف ) .\r\n","page_name":" 207 ","page_number":207},
  {"content":"\r\n\r\nبدانيد : هر كس تمام ميلش به جانب دنيا رود و آرزويش در اين خانه دراز شود ، به همان مقدار كور دلى پيدا مىكند و هر آن كس نسبت به دنيا زهد بورزد و آرزويش را كوتاه نمايد ، علم بدون معلم پيدا مىكند و هدايت بدون هادى مىيابد ، بعد از من جمعى خواهند آمد كه مملكت جز به خونريزى و تكبر به دست نياورند و ثروت جز با فخر و بخل نيابند و محبت به غير خدا ، جز به پيروى از هوا به دست نياورند ، هر كس چنين زمانى را ديد و بر فقر حوصله كند در حالىكه توان غنى شدن داشته باشد و بر دشمنى بر غير حق استقامت كند در حالى كه قدرت بر محبت در او باشد و بر ذلت بندگى پايدارى نمايد ، در حالىكه مىتواند عزت ظاهرى تحصيل كند و اين همه را براى خدا بخواهد ، پروردگار عالم ثواب پنجاه صديق به او عنايت كند « 1 » .\r\nشخصى به حضرت على عليه السلام گفت : دنيا را برايم وصف كن ، فرمود : چه بگويم از خانه‌اى كه سالم در آن ايمن نيست و مريض در آن پشيمان است ، كسىكه در آنجا دچار فقر شود به غصه نشيند و هر كس داراى آن گردد گمراه شود ، در حلالش حساب و در حرامش عقاب است « 2 » .\r\n\r\nدنيا از ديدگاه حكيمان و عارفان\r\nحكماى الهى و عرفاى عاشق ، يعنى آنان كه از علم گذشته و به معرفت رسيده‌اند و به تعبير ديگر ، طعم شيرين حقيقت را چشيده‌اند ، نسبت به دنيا نظرى جز نظر وحى و مبلغان رسالات حق ندارند .\r\n\r\n\r\n","description":"","footnote":"\r\n( 1 ) - مجموعة ورام : 1 / 131 ؛ محجة البيضاء : 5 / 357 ، كتاب ذم الدنيا .\r\n( 2 ) - محجة البيضاء : 5 / 361 ، كتاب ذم الدنيا ؛ بحار الأنوار : 75 / 32 ، تتمة باب 15 ، حديث 103 ( با كمى اختلاف ) .\r\n","page_name":" 208 ","page_number":208},
  {"content":"\r\n\r\nاينان آنچه را بيان مىكنند ، در حقيقت شرح و توضيحى بر معارف حقهء الهيه است .\r\nغزالى دربارهء دنيا مىگويد :\r\nبدان كه دنيا منزلى است از منازل راه دين ؛ وراه‌گذارى است مسافران را به حضرت حق تعالى و بازارى است آراسته ، بر سر باديه نهاده ، تا مسافران از وى زاد خود بر گيرند .\r\nو دنيا و آخرت عبارت است از دو حالت :\r\nآنچه بيش از مرگ است و آن نزديك‌تر است ، آن را دنيا گويند .\r\nو آنچه پيش از مرگ آن را آخرت گويند و مقصود از دنيا ، زاد آخرت است كه آدمى را در ابتداى آفرينش ساده آفريده‌اند و ناقص و لكن شايستهء آن كه كمال حاصل كند و صورت ملكوت را نقش دل خويش گرداند ، چنان كه شايستهء حضرت الهيت گردد .\r\nبدان معنى كه راه يابد ، يا يكى از نظارگيان جمال حضرت باشد و منتها سعادت وى اين است و بهشت وى اين است و وى را براى اين آفريده‌اند و نظارگى نتواند بود تا چشم وى باز نشود و آن جمال را ادراك نكند و آن به معرفت حاصل آيد و معرفت جمال الهيت را ، كليد معرفت عجايب صنع الهى است و صنع الهى را كليد اول اين حواس آدمى است و اين حواس ممكن نبود الا در اين كالبد مركب از آب و خاك ، پس بدين سبب به عالم آب و خاك افتاد تا اين زاد برگيرد .\r\nو معرفت حق تعالى حاصل كند به كليد معرفت نفس خويش و معرفت جملهء آفاق كه مدركست به حواس .\r\nتا اين حواس با وى مىباشد و جاسوسى وى مىكند ، گويند : وى را كه در دنياست .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nو چون حواس را وداع كند و وى بماند و آنچه صفت ذات وى است ، پس گويند : وى به آخرت رفت ، پس سبب بودن آدمى در دنيا اين است .\r\nاين گفتار حكيمانه و پسنديده را خوانديد ، يك بار هم در مفاهيم عالى آن دقت كنيد ، ببينيد به نظر پاك دلان و اهل بصيرت ، دنيا براى انسان بهترين جايگاه ، جهت به دست آوردن رشد و كمال و تحصيل معارف و ساختن آخرت و در نتيجه ، محل رسيدن به مقام قرب و وصال حضرت اوست .\r\nاين است حقيقت دنيا و اين است درك اهل دل از اين حقيقت كه دنيا خانهء معرفت ، محل كسب فضيلت ، مدرسهء تربيت ، مركز رشد و كمال و منزلگاه يافتن دوستانى حقيقى چون انبيا و اوليا و حكيمان و عارفان است و در حقيقت ، سكوى پرتاب جان به مقام قرب و منزل قدس و پيشگاه مقدس حضرت ربوبى است .\r\nلحظه لحظه اين‌گونه اقامت در دنيا آن‌چنان با ارزش است كه حسابگران عالم از فهم عمق اين ارزش عاجزند .\r\nبا توجه به حقيقت دنيا به ديدار وجه حق با چشم دل موفق گشت .\r\n اى خدا اين وصل را هجران مكن * سر خوشان عشق را نالان مكن\r\nباغ جان را تازه و سر سبزدار * قصد اين مستان و اين بستان مكن « 1 » \r\nدر هر صورت اينجا جاى حسد ، كبر ، نخوت ، غرور ، سركشى ، بغى ، فحشا ، ظلم ، زورگويى ، دروغ ، بهتان ، غيبت ، عيب‌جويى ، درّندگى ، حيوانيت ، شيطنت ، پستى ، ذلت ، دنائت و كسالت نيست .\r\nدنيا محل معرفت ، علم ، تقوا ، حقيقت ، اصالت ، شرف ، غيرت ، مروت ، وجدان ، شرافت ، كرامت ، درستى ، صدق ، عدل و خير است .\r\n\r\n\r\n","description":"","footnote":"\r\n( 1 ) - مولوى .\r\n","page_name":" 210 ","page_number":210},
  {"content":"\r\n\r\nچون به رذايل آلوده شوى و در نتيجه به حق خود و حقوق ديگران تجاوز كنى ، دنيايت بسيار بد و مذموم است و چنين دنيايى از نظر وحى و عرفان و حكمت ، مردود است .\r\nچون به فضايل آراسته گردى و به خاطر آن ، جانب حق خود و حقوق ديگران نگهدارى ، دنيايت دنيايى بسيار خوب و چنين دنيايى مقبول حق و انبيا و امامان و حكيمان و عارفان است .\r\nغزالى گفتارش را بدين‌گونه ادامه مىدهد :\r\nپس وى را « يعنى انسان » در دنيا به دو چيز حاجت است ، يكى آن دل را از اسباب هلاك نگاه دارد و غذاى وى حاصل كند و ديگر آن كه تن را از مهلكات نگاه دارد و غذاى وى حاصل كند .\r\nو غذاى دل ، معرفت و محبت حق تعالى است كه غذاى هر چيزى مقتضى طبع وى باشد كه خاصيّت وى بود و از پيش پيدا كرده آمد كه خاصيّت دل آدمى اين است و سبب هلاك وى آن است كه به دوستى چيزى جز حق تعالى مستغرق شود و تعهد تن براى دل مىبايد كه تن فانى است و دل باقى و تن دل را هم چون اشترست حاجى را ، در راه حج كه اشتر براى حاجى بايد نه حاجى براى اشتر و اگر چه حاجى را به ضرورت ، تعهد اشتر بايد كرد به علف و آب و جامه ، تا آن گاه كه به كعبه رسد و از رنج وى برهد ، و لكن بايد تعهد اشتر به قدر حاجت كند ، پس اگر همهء روزگار در علف دادن و آراستن و تعهد كردن وى كند ، از قافله باز ماند و هلاك شود ، همچنين آدمى اگر همه روزگار در تعهد تن كند تا قوت وى بجاى آرد و اسباب هلاك از وى دور دارد ، از سعادت خويش باز ماند .\r\nو حاجت تن در دنيا سه چيز است ، خوردنى براى غذاست و پوشيدنى و مسكن براى سرما و گرما تا اسباب هلاك از وى باز دارد ، پس ضرورت آدمى از\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nدنيا براى تن بيش از اين نيست ، بلكه اصول دنيا خود اين است و غذاى دل معرفت است و هر چند بيش باشد بهتر و غذاى تن طعام است و اگر زيادت از حد خويش بود ، سبب هلاك گردد ، اما آن است كه حق تعالى شهوتى بر آدم موكل كرده است تا متقاضى وى باشد در طعام و مسكن و جامه ، تا تن وى كه مركب وى است ، هلاك نشود .\r\nو آفرينش اين شهوت چنان است كه بر حدّ خود نايستد و بسيار خواهد و عقل را بيافريده است تا وى را بر حد خويش بدارد و شريعت را بفرستاده است بر زبان انبياء عليهم السلام تا حدودى پيدا كند ، ليك اين شهوت به اول آفرينش بنهاده است در كودكى كه به وى حاجت بود و عقل از پس آفريده است ، پس شهوت از پيش جاى گرفته است و مستولى شده و سركشى همى كند ، عقل و شرع پس از آن بيامد تا همگى وى را به طلب قوت و جامه و مسكن مشغول نكند و بدين سبب خود را فراموش نكند و بداند كه اين قوت و جامه براى چه مىيابد و وى خود در اين عالم براى چيست ؟ و غذاى دل كه زاد آخرت است فراموش نكند ، ابو حامد پس از توضيح انواع صناعات و معاملات و مشغوليّت‌هاى مادى مىگويد :\r\nپس بدين وجه مشغله‌هاى دنيا بسيار شد و در هم پيوست و خلق در ميان آن خويشتن را گم كردند و ندانستند كه اصل و اول اين همه سه چيز بيش نبود ، طعام و لباس و مسكن ، اين همه براى اين سه مىبايد و اين سه براى تن مىبايد و تن براى دل مىبايد تا مركب وى باشد و دل براى حق عزوجل مىبايد ، پس خود را و حق را فراموش كردند ، مانند حاجى كه خود را و كعبه را و سفر را فراموش كند و همهء روزگار خويش با تعهّد اشتر آورد .\r\nپس دنيا و حقيقت دنيا اين است كه گفته آمد ، هر كه در وى بر سر پاى و مستوفر نباشد ، چشم بر آخرت ندارد و مشغلهء دنيا بيش از قدر حاجت درپذيرد ، وى دنيا را\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nنشناخته باشد و سبب اين جهل است كه رسول خدا صلى الله عليه و آله گفته است :\r\nدنيا جادوتر است از هاروت و ماروت ، از وى حذر كنيد « 1 » .\r\nو چون دنيا بدين جادويى است ، فريضه باشد مكر و فريفتن وى را بدانستن و تمثال كار وى خلق را روشن كردن ، پس اكنون وقت آن است كه مثال‌هاى وى بشنوى :\r\n\r\nخودنمايى دنيا\r\nمثال اول : بدان كه اول جادويى دنيا آن است كه خويشتن را به تو نمايد ، چنان كه تو پندارى كه وى ساكن است و با تو قرار گرفته و وى جنبان است و بر دوام از تو گريزان است ، و لكن به تدريج و ذره ذره حركت مىكند و مثل وى چون سايه است كه در وى نگرى ، ساكن نمايد و وى بر دوام همى رود و معلوم است كه عمر تو همچنين بر دوام مىرود و به تدريج هر لحظتى كمتر مىشود و آن دنياست كه از تو مىگريزد و تو را وداع مىكند و تو از آن بىخبر ! !\r\n مگر نمرود را چون هشت صد سال * برآمد تيره شد حالى بر او حال\r\nاگر چه از تكبر پيل تن بود * ولى يك پشه او را راهزن بود\r\nيقينش شد كه چون انكار كردست * خدا اين پشه را اغيار كردست \r\n\r\nدوست‌نمايى دنيا\r\nمثال آخر : ديگر سحر وى آن است كه خويشتن را به تو دوستى بنمايد ، تا تو را عاشق كند و فراتو نمايد كه تو را ساخته خواهد بود و به كسى ديگر نخواهد شد\r\n\r\n\r\n","description":"","footnote":"\r\n( 1 ) - مجموعة ورام : 1 / 131 .\r\n","page_name":" 213 ","page_number":213},
  {"content":"\r\n\r\nو آن گاه ناگاه از تو به دشمن تو شود و مثل آن ، چون زنى نابكار مفسدست كه مردان را به خويشتن غره كند تا عاشق كند و آن گاه به خانه برد و هلاك كند .\r\nعيسى عليه السلام دنيا را ديد در مكاشفات خويش در صورت پيرزنى گفت : چند شوهر دارى گفت : در عدد نيايد از بسيارى ، گفت : بمردند يا طلاق دادند ، گفت : نه كه همه را بكشتم ، گفت : پس عجب از اين احمقان ديگر ، مىبينند كه با ديگران چه مىكنى و آنگه در تو رغبت مىكنند و عبرت نمىگيرند « 1 » !\r\n عارفى شد به خواب در فكرى * ديد دنيا چو دختر بكرى\r\nكرد از وى سؤال كى دختر * بكر چونى به اين همه شوهر\r\nگفت دنيا كه با تو گويم راست * كه مرا هر كه مرد بود نخواست\r\nهر كه نامرد بود خواست مرا * اين بكارت از آن بجاست مرا \r\n\r\nخودآرايى دنيا\r\nمثال آخر : ديگر سحر دنيا آن است كه ظاهر خويش را آراسته دارد و هر چه بلا و محنت است پوشيده دارد ، تا جاهل به ظاهر وى نگردد و غرّه شود و مثل وى چون پيرزنى است زشت كه روى دربندد و جامه‌هاى ديبا و پيرايه بسيار بر خود كند ، هر كه از دور وى را ببيند فتنه شود و چون چادر از وى باز كند ، پشيمان شود و فضايح وى مىبيند .\r\nدر خبر است :\r\nدنيا را روز قيامت بياورند بر صورت عجوزه‌اى زشت ، سبز چشم و دندان‌هاى\r\n\r\n\r\n","description":"","footnote":"\r\n( 1 ) - مجموعة ورام : 1 / 146 ؛ ارشاد القلوب : 1 / 186 ؛ بحار الأنوار : 14 / 328 ، باب 21 ، حديث 55 .\r\n","page_name":" 214 ","page_number":214},
  {"content":"\r\n\r\nوى بيرون آمده و چون خلق در وى نگرند ، گويند : نعوذ باللّه اين چيست بدين فضيحت و زشتى ؟ گويند : اين آن دنياست كه به سبب اين ، حسد و دشمنى ورزيدند با يك ديگر و خون‌ها ريختند و رحم ببريدند و به وى غرّه شدند ، آن گاه وى را به دوزخ اندازند ، گويد : خدايا ! كجايند دوستان ؟ بفرمايد تا ايشان را نيز ببرند و به دوزخ اندازند « 1 » !\r\n حال دنيا را بپرسيدم من از فرزانه‌اى * گفت يا خوابى است يا وهمى است يا افسانه‌اى\r\nگفتمش احوال عمر اى دل بگو با ما كه چيست ؟ * گفت يا برقى است يا شمعى است يا پروانه‌اى \r\n گفتمش اين پنج روز نحس چون بايد گذشت ؟ * گفت با خلقى و يا دلقى و يا ويرانه‌اى\r\nگفتمش اينان كه مىبينند چون دل بسته‌اند ؟ * گفت يا كورند يا مستند يا ديوانه‌اى « 2 » \r\n\r\nحسابگرى دنيا\r\nمثال آخر : كسى كه حساب برگيرد تا چند بوده است ، از ازل كه در دنيا نبود و در ابد چندست كه نخواهد بود و اين روزى چند ، در ميان ازل و ابد چندست ؟\r\nداند كه مثل دنيا چون راه مسافرى است كه اول منزل وى مهد است و آخر منزل وى لحدست و در ميان وى منزلى چندست معدود ، هر سالى چون منزلى و هر ماهى چون فرسنگى و هر روزى چون ميلى و هر نفسى چون گامى . و وى بر دوام\r\n\r\n\r\n","description":"","footnote":"\r\n( 1 ) - مجموعة ورام : 1 / 146 .\r\n( 2 ) - دهخدا .\r\n","page_name":" 215 ","page_number":215},
  {"content":"\r\n\r\nمىرود ، يكى را از آن راه فرسنگى مانده و يكى را كم و يكى را بيش و وى ساكن نشسته كه گويى هميشه اينجا خواهد بود ، تدبير كارهايى كند كه تا ده سال باشد كه بدان محتاج نشود و وى تا ده روز زير خاك خواهد شد ! !\r\nبه مثنوى زير كه حاوى نكاتى بس ارزنده و در شرح حال كسانى كه از حقيقت بىخبرند سروده شده ، توجه كنيد ، تا معلوم گردد كه بايد دنيا را به عنوان مقدمهء آخرت نگريست ، نه جايى مستقل كه مستقل نگريستن دنيا و خود خرج كردن براى آن عين حماقت و صرف بدبختى و خسارت است ، اگر انسان دنيا را وسيله‌اى براى ساختن آخرت انتخاب كند ، هم دنيا دارد و هم آخرت و اگر از دنيا براى عيش و نوش محض استفاده كند ، نه دنيا دارد نه آخرت .\r\n در اين خاكى طلسم سست بنياد * شنيدم وقتى از فرزانه استاد\r\nخوش الحان طايرى در بوستانى * به شاخى ريخت طرح آشيانى\r\nبه محنت خار و خاشاكى كشيدى * بر آن شاخش به صد اميد چيدى\r\nخس خشكى چو بر خارى فزودى * نمودى از شعف دلكش سرودى\r\nچو طرفى زان خراب آباد كردى * زشادى نغمه‌ها بنياد كردى\r\nچو وقت آمد كه بختش ياور آيد * گل اميدش از گلبن برآيد\r\nدر آن فرخنده جا منزل گزيند * در آن خرّم سرا خوشدل نشيند\r\nكه ابرى ناگهان دامن كشان شد * وزان برقى عجب دامن فشان شد\r\nشرارى ريخت بر كاشانهء او * كه در هم سوخت عشرت خانهء او\r\nبجا نگذاشت در اندك زمانى * از آن جز مشت خاكستر نشانى\r\nچو ديد اين بازى از چرخ غم اندوز * كشيد از دل چو برق آهى جهانسوز\r\nنه دستى آن كه با گردون ستيزد * نه پايى آن كه از دوران گريزد\r\nبگرييدى گهى بر خويشتن سخت * بخنديدى گهى از سستى بخت \r\n\r\n","description":"","footnote":"","page_name":" 216 ","page_number":216},
  {"content":"\r\n\r\n دلش هر چند زخمى بس عجب‌داشت * ولى درمان صبر از دست نگذاشت\r\nغبار از خاطر آشفته مىرُفت * فريب خويش مىداد و مىگفت\r\nبه دل گو باش خاشاكى به خاكى * چو در كف هست خاكى نيست باكى\r\nجهان گر جمله از من رفت گو رو * زمشتى خاك ريزم طرحش از نو \r\n\r\nرسوايى دنيا\r\nمثال آخر : بدان كه مثل اهل دنيا در لذتى كه مىيابند ، باز آن رسوايى و رنج كه از دنيا خواهند ديد در آخرت ، هم چون كسى است كه طعام چرب و شيرين بسيار بخورد تا معده وى تباه شود ، آن گاه فضيحتى از معده و نفس و قضاى حاجت خويش مىبيند و تشوير مىخورد و پشيمان مىشود كه لذت گذشت و فضيحت بماند و چنان كه هر چند طعام خوش‌تر ، ثقل وى گنده‌تر ، هر چند لذت دنيا بيشتر ، عاقبت آن رسواتر و اين خود در وقت جان كندن پديدار آيد كه هر كه را نعمت و باغ و بستان و كنيزكان و غلامان و زر و سيم بيش بود ، به وقت جان كندن ، رنج فراق بيش بود از آن كس كه اندك دارد و آن رنج و عذاب به مرگ زايل نشود ، بلكه زيادت شود كه آن دوستى صفت دل است و دل بر جاى خويش باشد و نمىميرد .\r\n بر جهان دل منه از مهر و مشو زان دلشاد * كاين عروسى است كه كشته است هزاران داماد \r\n\r\nجويندهء دنيا\r\nمثال آخر : بدان كه كارهاى دنيا كه پيش آيد ، مختصر نمايد و مردم پندارند كه شغل وى دراز نخواهد بود و باشد كه از صد كار وى يكى پديدار آيد و عمر آن شود و عيسى عليه السلام مىگويد :\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nمثل جويندهء دنيا چون مثل خورندهء آب درياست ، هر چند بيش خورد تشنه‌تر مىشود ، مىخورد و مىخورد تا هلاك شود و هرگز آن تشنگى از وى نرود « 1 » .\r\nو رسول ما عليه افضل الصلوات واكمل التحيات مىگويد : هم چنان كه روا نباشد كه كسى در آب رود و تر نگردد ، روا نباشد كه كسى در دنيا شود و آلوده نگردد ! !\r\n اين كهن باغ كه گل پهلوى خار است در او * نيست يك دل كه نه زان خار فكار است در او\r\nبرگ راحت مطلب ميوه مقصود مجوى * برگ بىبرگى و غم ميوه و بار است در او\r\nچون جهان در خم چوگان فضا گوى صفت * بىقرار است چه امكان قرار است در او « 2 » \r\n\r\nمهمانى دنيا\r\nمثال آخر : مثل كسى كه در دنيا آيد ، مثل كسى است كه مهمان شود نزديك ميزبانى كه عادت وى آن بود كه هميشه سراى آراسته دارد براى مهمانان و ايشان را مىخواند ، گروهى پس از گروهى و طبق زرين پيش وى نهد ، بر وى نقل و مجمره سيمين با عود و بخور تا وى معطر شود و خوش بوى گردد و نقل بخورد و طبق مجمره بگذارد تا قوم ديگر در رسند ، پس هر كس رسم وى داند و عاقل باشد ، عود و بخور برافكند و خوش بوى شود و نقل بخورد و طبق و مجمره به دل خوش بگذارد و شكر بگويد و برود و كسىكه ابله باشد پندارد كه ، اين بوى دادند تا با خويشتن ببرد ، چون به وقت رفتن بازستانند ، رنجور و دلتنگ شود و فرياد درگيرد ،\r\n\r\n\r\n","description":"","footnote":"\r\n( 1 ) - مجموعة ورام : 1 / 149 .\r\n( 2 ) - عبدالرحمن جامى .\r\n","page_name":" 218 ","page_number":218},
  {"content":"\r\n\r\nدنيا نيز هم چون مهمان سراى است ، سبيل بر راه گذران تا زاد برگيرند و در آنچه در سراى است ، طمع نكنند .\r\n پيش صاحب‌نظران ملك سليمان باد است * بلكه آن است سليمان كه زملك آزاد است\r\nآن كه گويند كه بر آب نهادست جهان * مشنو اى خواجه كه تا در نگرى بر باد است\r\nخيمه انس مزن بر در اين كهنه رباط * كه اساسش همه بىموقع و بىبنياد است « 1 » \r\n\r\nفراموشى آخرت در دنيا\r\nمثال آخر : مثال اهل دنيا در مشغولى ايشان به كار دنيا و فراموش كردن آخرت ، چون مثل قومى است كه در كشتى باشند و به جزيره‌اى رسيدند ، براى قضاى حاجت و طهارت بيرون آمدند و كشتيبان منادى كرد كه هيچ كس مباد كه روزگار بسيار برد و جز به طهارت مشغول شود كه كشتى به تعجيل خواهد رفت .\r\nپس ايشان در آن جزيره پراكنده شدند ، گروهى كه عاقل‌تر بودند سبك طهارت كردند و بازآمدند ، كشتى فارغ يافتند ، جايى كه خوش‌تر و موافق‌تر بود بگرفتند و گروهى ديگر ، در عجايب آن جزيره عجب بماندند و به نظاره بازايستادند و در آن شكوفه‌ها و مرغان خوش آواز و سنگ ريزه‌هاى منقش و ملون نگريستند ، چون بازآمدند در كشتى هيچ جاى فراخ نيافتند ، جاى تنگ و تاريك بنشستند و رنج آن مىكشيدند .\r\n\r\n\r\n","description":"","footnote":"\r\n( 1 ) - خواجوى كرمانى .\r\n","page_name":" 219 ","page_number":219},
  {"content":"\r\n\r\nگروهى ديگر ، نظاره اختصار نكردند ، بلكه آن سنگ ريزه‌هاى غريب و نيكوتر چيدند و با خود بياوردند و در كشتى جاى آن نيافتند ، جاى تنگ بنشستند و بارهاى آن سنگ ريزه‌ها بر گردن نهادند و چون يك دو روز برآمد ، آن رنگ‌ها نيكو بگرديد و تاريك شد و بوىهاى ناخوش از آن آمدن گرفت ، جاى نيافتند كه بيندازند ، پشيمانى خوردند و بار و رنج آن برگردن مىكشيدند .\r\nو گروهى ديگر ، در عجايب آن جزيره متحيّر شدند ، تا از كشتى دور افتادند و كشتى برفت و منادى كشتى به آن نشنيدند و در جزيره مىبودند تا بعضى هلاك شدند از گرسنگى و بعضى را سباع هلاك كرد .\r\nآن گروه اول ، مثال مؤمنان پرهيزكار است و گروه پسين ، مثل كافران كه خود و خداى را عزّوجلّ و آخرت را فراموش كردند و همگى خود را به دنيا دادند كه :\r\n [ اسْتَحَبُّوا الْحَياةَ الدُّنْيا عَلَى الْآخِرَةِ 
  ]  « 1 » .\r\nاين [ خشم و عذاب بزرگ 
  ] به سبب آن است كه زندگى دنيا [ ىِ زودگذر 
  ] را بر آخرت ترجيح دادند .\r\nو آن دو گروه ميانين ، مثل عاصيان است كه اصل ايمان نگاه داشتند و ليكن دست از دنيا بنداشتند ، گروهى با درويشى تمتّع كردند و گروهى با تمتع ، نعمت بسيار جمع كردند تا گران بار شدند ! !\r\nبدين مذمّت كه دنيا را كرده آمد ، گمان مبر كه هر چه در دنياست مذموم است بلكه در دنيا چيزهاست كه آن نه دنياست ، چه علم و عمل در دنيا باشد و آن نه از دنيا بود كه در آن صحبت آدمى به آخرت رود ، اما علم به عينه با وى بماند و اما عمل اگر چه به عينه نماند ، اثر آن بماند و اين دو قسم بود :\r\n\r\n\r\n","description":"","footnote":"\r\n( 1 ) - نحل ( 16 ) : 107 .\r\n","page_name":" 220 ","page_number":220},
  {"content":"\r\n\r\nيكى : پاكى و صفاى جوهر دل كه از ترك معاصى حاصل شود و يكى : انس به ذكر خداى عزوجل كه از مواظبت بر عبادت حاصل شود ، پس اين جمله باقيات صالحات است كه حق عزوجل گفت :\r\n [ وَ الْباقِياتُ الصَّالِحاتُ خَيْرٌ عِنْدَ رَبِّكَ 
  ]  « 1 » .\r\nولى اعمال شايستهء پايدار نزد پروردگارت از جهت پاداش بهتر و از لحاظ اميد داشتن به آن‌ها نيكوتر است .\r\nو لذت علم و لذت مناجات و لذت انس به ذكر خداى تعالى بيشترست و آن از دنياست و نه از دنياست ، پس همه لذت‌ها مذموم نيست ، بلكه لذتى كه بگذرد و به نماند و آن نيز جمله مذموم نيست كه اين دو قسم است :\r\nيكى آن است كه اگر چه وى از دنياست و پس از مرگ به نماند ، و لكن معين است بر كار آخرت و بر علم و عمل و بر بسيار گشتن مؤمنان چون : قوت و نكاح و لباس و مسكن كه به قدر حاجت بود كه اين شرط راه آخرت است ، هر كس از دنيا بر اين قدر قناعت كند و قصد وى از اين فراغت بود بر كار دين ، وى از اهل دنيا نباشد .\r\nپس مذموم از دنيا آن باشد كه مقصود از وى نه كار دين باشد ، بلكه وى سبب غفلت و بطر و قرار گرفتن دل در اين عالم و نفرت گرفتن وى از آن عالم بود و براى اين بود كه رسول عليه السلام گفت :\r\nالدُّنْيا مَلْعُونَةٌ وَمَلْعُونٌ ما فيها إلّاذِكْرُ اللّهِ وَما والاهُ « 2 » .\r\nدنيا و هر چه در آن است ملعون است الا ذكر خداى تعالى و آنچه بر آن معاونت كند .\r\n\r\n\r\n","description":"","footnote":"\r\n( 1 ) - كهف ( 18 ) : 46 .\r\n( 2 ) - كيمياى سعادت : 65 .\r\n","page_name":" 221 ","page_number":221},
  {"content":"\r\n\r\n[ فَمَنْ أحَبَّها أوْرَثَتْهُ الْكِبْرَ ، وَمَنِ اسْتَحْسَنَها أوْرَثَتْهُ الْحِرْصَ ، وَمَنْ طَلَبَها أوْرَثَتْهُ الطَّمَعَ ، وَمَنْ مَدَحَها ألْبَسَتْهُ الرّياءَ ، وَمَنْ أرادَها مَكَّنَتْهُ مِنَ الْعُجْبِ ، وَمَنِ اطْمَأنَّ إلَيها أرْكَبَتْهُ الْغَفْلَةَ ، وَمَنْ أعْجَبَهُ مَتاعُها فَتَنَتْهُ وَلا تَبْقى لَهُ ، وَمَنْ جَمَعَها وَبَخِلَ بِها أوْرَدَتْهُ مُسْتَقَرَّها وَهِيَ النّارُ 
  ]\r\n\r\nثمرهء دنيا طلبى\r\nامام صادق عليه السلام در دنبالهء روايت مىفرمايد :\r\nهر كس با امور مادى و ظاهرى و به تعبير حضرت با دنيا بر اساس هوا و هوس رابطه داشته باشد ، هر نوع رابطه‌اش و هر شكل ارتباطش ، علّت گناه و عصيان و خطا است و چون از طريق روابط غلط ، گناه فراوان كسب شد ، قرارگاه آدمى آتش دوزخ مىشود .\r\nعشق به دنيا مورث كبر ، نيكو دانستن آن بر خلاف قواعد الهيه علت حرص ، خواستن آن باعث طمع ، مدح آن سازندهء ريا ، ارادهء آن به وجود آوردندهء عجب ، اطمينان به آن فراهم كنندهء غفلت ، خوش آيند آن مفتون كننده و سپس از دست رونده است و هر كس بر خلاف دستورهاى حق به جمع مال بپردازد و نسبت به آن بخل ورزد به قرارگاهش كه آتش است درافتد .\r\nحضرت على عليه السلام مىفرمايد :\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nدارٌ بِالْبَلاءِ مَحْفُوفَةٌ وَبِالْغَدْرِ مَوْصُوفَةٌ لا تَدُومُ أحْوالُها وَلا يَسْلَمُ نُزّالُها « 1 » .\r\nدنيا سرايى است پيچيده به گرفتارىها و موصوف به مكر و بىوفايى ، احوالش يك نواخت نمىماند و منزل‌داران در آن از غم و اندوه مرگ ، جان به سلامت نمىبرند .\r\nدارٌ هانَتْ عَلى رَبِّها فَخُلِطَ حَلالُها بِحَرامِها وَخَيْرُها بِشَرِّها وَحُلْوُها بِمُرِّها « 2 » .\r\nدنيا خانه‌اى است كه نزد پروردگارش بسى بىارزش و خوار و حلالش به حرام و خيرش به شرّ و شيرينش به تلخش آميخته است . از پس هر خنده‌اش ، گريه و به دنبال هر راحتش ، رنج و پس حياتش ، مرگ است .\r\nدارُ الْفَناءِ مَقيلُ الْعاصينَ وَمَحَلُّ الْأشْقِياءِ وَالْمُعْتَدينَ « 3 » .\r\nاين سراى ناپايدار ، منزل گنهكاران و جاى تيره‌بختان و مركز زندگى گردنكشان است ، محلى نيست كه بر آن دل ببندند و به امورش دل خوش كنند .\r\n\r\nدنيا در كلام عبدالرزاق لاهيجى\r\nملا عبدالرزاق لاهيجى در توضيح بسيار مختصرى كه به جملات پايانى اين حديث ، دربارهء ظاهر فريباى امور مادى و مغرور شدگان به آن دارد ، مىگويد :\r\nحاصل آن كه : اين خبيثهء دنيّه كه از صفت او از هزار يكى و از بسيار اندكى به قلم آمد ، هر كه را در حبايل غرور خود ، دانه‌خوار حرص و امل گردانيد و مكايد و شرور او ، هر كه را به مكر و تزوير مبتلا و اسير شهوت و شره ساخت ، يقين ببايد دانست\r\n\r\n\r\n","description":"","footnote":"\r\n( 1 ) - غرر الحكم : 131 ، حديث 2248 .\r\n( 2 ) - غرر الحكم : 131 ، حديث 2249 .\r\n( 3 ) - غرر الحكم : 128 ، حديث 2179 .\r\n","page_name":" 223 ","page_number":223},
  {"content":"\r\n\r\nكه طريق خير و صلاح دينى بر او مسدود شد و اميد سعادت و فلاح اخروى از او منقطع گشت ، چنان كه خالق عالم فرموده كه :\r\n [ ما لَهُ فِي الْآخِرَةِ مِنْ خَلاقٍ 
  ] *  « 1 » .\r\nو آنان را در آخرت هيچ بهره‌اى نيست .\r\nاين محروم بىنصيب از آخرت كه ارادهء دنيا در ضميرش متمكن است و حبّ دنيا و خواهش وى در خاطرش ثابت و راسخ ، موافق خواهش و رغبت او مراد او را در كنارش مىنهند چنان كه فرموده :\r\n [ مَنْ كانَ يُرِيدُ الْعاجِلَةَ عَجَّلْنا لَهُ فِيها ما نَشاءُ لِمَنْ نُرِيدُ 
  ]  « 2 » .\r\nهر كس [ همواره 
  ] دنياى زودگذر را بخواهد [ چنين نيست كه هر چه بخواهد بيابد بلكه 
  ] هر چه را ما براى هر كه بخواهيم ، به سرعت در همين دنيا به او عطا مىكنيم ، آن گاه دوزخ را در حالى كه نكوهيده و رانده شده از رحمت خدا وارد آن مىشود ، براى او قرار مىدهيم .\r\nبا آن كه در حقيقت اين دنيا كه با زحمت بسيار در كف مرادش مىگذارند ، به مثابهء خيالى است سريع السير ، چنان كه خفته در خواب بيند و معانى و صورت چند كه به رسم از شدت كوفت و استيلاى مرض مشاهده نمايد ، خداوند عزيز در كلام مجيد از حال بندگان خود خبر داده و فرموده :\r\n [ مِنْكُمْ مَنْ يُرِيدُ الدُّنْيا وَ مِنْكُمْ مَنْ يُرِيدُ الْآخِرَةَ 
  ]  « 3 » .\r\nبرخى از شما دنيا را مىخواست و برخى از شما خواهان آخرت بود .\r\n\r\n\r\n","description":"","footnote":"\r\n( 1 ) - بقره ( 2 ) : 102 و 200 .\r\n( 2 ) - اسراء ( 17 ) : 18 .\r\n( 3 ) - آل عمران ( 3 ) : 152 .\r\n","page_name":" 224 ","page_number":224},
  {"content":"\r\n\r\nو در اين آيهء شريفه ارادهء خاص و عام را بيان فرموده و قصهء نيك و بد را شرح داده ، دشمن را از دوست جدا كرده و دور و نزديك را پيغام فرستاده ، طالب دنيا به نزد طالب عقبى كافر است و طالب عقبى به نزد طالب مولا مشرك .\r\nآدمى ، بايد در صحيفهء احوال و در مرآت اعمال خود تأملى و تدبرى واجب داند و به نور بصيرت در دايرهء فكر طوفى كند ، تا مشاهده كند كه ارادهء كدام طرف از نهاد او سر مىزند و به علم خود قياس برگيرد كه از كدام طايفه است . جهد كن تا از آن قوم نباشى كه حق سبحانه و تعالى خبر مىدهد :\r\n [ مُذَبْذَبِينَ بَيْنَ ذلِكَ لا إِلى هؤُلاءِ وَ لا إِلى هؤُلاءِ 
  ]  « 1 » .\r\nمنافقان ميان كفر و ايمان متحيّر و سرگردانند ، نه [ با تمام وجود 
  ] با مؤمنانند و نا با كافران .\r\nطلّاب دنيا را صفت مىنمايد كه :\r\n [ وَ هُمْ عَنِ الْآخِرَةِ هُمْ غافِلُونَ 
  ]  « 2 » .\r\nو آنان از آخرت [ كه سراى ابدى و داراى نعمت هاى جاودانى و حيات سرمدى است 
  ] بىخبرند .\r\nو سعى كن كه از اهل آخرت بلكه از طلاب مولا باشى كه در نعت اول مىفرمايد كه :\r\nو سعى كن كه از اهل آخرت بلكه از طلاب مولا باشى كه در نعت اول مىفرمايد :\r\n\r\n\r\n","description":"","footnote":"\r\n( 1 ) - نساء ( 4 ) : 143 .\r\n( 2 ) - روم ( 30 ) : 7 .\r\n","page_name":" 225 ","page_number":225},
  {"content":"\r\n\r\n [ وَ بِالْآخِرَةِ هُمْ يُوقِنُونَ 
  ]  « 1 » .\r\nو به آخرت يقين دارند .\r\nو در صفت ثانى فرموده :\r\n [ وَ الَّذِينَ هُمْ بِرَبِّهِمْ لا يُشْرِكُونَ 
  ]  « 2 » .\r\nو آنان كه به پروردگارشان شرك نمىورزند .\r\nحديث است كه :\r\nشيرينى دنيا تلخى آخرت است و تلخى دنيا شيرينى آخرت « 3 » .\r\nو نيز حديث است كه :\r\nدنيا مانند مار و افعى است ، ظاهرش نرم است و باطنش زهر قاتل « 4 » .\r\n\r\nحكايتى عجيب از دنيا\r\nاز حضرت صادق عليه السلام روايت است كه :\r\nروزى حضرت داود عليه السلام از منزل خود بيرون رفت و زبور مىخواند و چنان بود كه هرگاه آن حضرت زبور مىخواند از حسن صوت او جميع وحوش و طيور و جبال وصخور حاضر مىشدند و گوش مىكردند و هم چنان مىرفت تا به دامنهء كوهى رسيد كه به بالاى آن كوه پيغمبرى بود حزقيل نام و در آن جا به عبادت مشغول بود .\r\nچون آن پيغمبر صداى مرغان و وحوش و حركت كوه‌ها و سنگ‌ها ديد و شنيد ،\r\n\r\n\r\n","description":"","footnote":"\r\n( 1 ) - بقره ( 2 ) : 4 .\r\n( 2 ) - مؤمنون ( 23 ) : 59 .\r\n( 3 ) - روضة الواعظين : 2 / 441 ؛ شرح نهج البلاغة ، ابن ابى الحديد : 19 / 85 .\r\n( 4 ) - الكافى : 2 / 136 ، باب ذم الدنيا والزهد فيها .\r\n","page_name":" 226 ","page_number":226},
  {"content":"\r\n\r\nدانست كه داود است كه زبور مىخواند .\r\nحضرت داود به او گفت : اى حزقيل ! اجازه مىدهى كه بيايم پيش تو ؟ عابد گفت : نه ، حضرت داود به گريه افتاد ، از جانب حضرت بارى به او وحى رسيد :\r\nداود را اجازه ده ، پس حزقيل دست داود را گرفت و پيش خود كشيد .\r\nحضرت داود از او پرسيد : هرگز قصد خطيئه و گناهى كرده‌اى ؟ گفت : نه ، گفت : هرگز عجب كرده‌اى ؟ گفت : نه ، گفت : هرگز تو را ميل به دنيا و لذات دنيا به هم مىرسد ؟ گفت : به هم مىرسد ، گفت : چه مىكنى كه اين را از خود سلب مىكنى و اين خواهش را از خود سرد مىنمايى ؟ گفت : هرگاه مرا اين خواهش مىشود ، داخل اين غار مىشوم كه مىبينى و به آنچه در آنجاست نظر مىكنم ، اين ميل از من بر طرف مىشود .\r\nحضرت داود به رفاقت او داخل آن غار شد ، ديد كه يك تختى در آنجا گذاشته است و در روى آن تخت ، كلّهء آدمى و پاره‌اى استخوان‌هاى نرم شده گذاشته و در پهلوى او لوحى ديد از فولاد و در آنجا نقش است كه من فلان پادشاهم كه هزار سال پادشاهى كردم و هزار شهر بنا كردم و چندين بواكر ازاله بكارت كردم و آخر عمر من اين است كه مىبينى كه خاك فراش من است و سنگ بالش من و كرمان و مارها همسايه منند ، پس هر كه زيارت من مىكند ، بايد فريفتهء دنيا نشود ، گول او نخورد « 1 » ! !\r\n شير خدا رهبر اهل يقين * حيدر صفدر شه دنيا و دين\r\nسوى قبورش بفتادى گذار * گفت كه اى معتكفات مزار \r\n\r\n\r\n","description":"","footnote":"\r\n( 1 ) - الأمالى ، صدوق : 99 ، المجلس الحادى والعشرون ، حديث 8 ؛ كمال الدين : 2 / 524 ، باب 46 ، حديث 6 ؛ بحار الأنوار : 14 / 25 ، باب 2 ، حديث 3 .\r\n","page_name":" 227 ","page_number":227},
  {"content":"\r\n\r\n باغ و سرا سيم و زر و خانمان * آنچه نهاديد شد از ديگران\r\nاين خبر خانه و مال و شما * چيست در آن مرحله حال شما\r\nبهر اجابت زشه ارجمند * از طرفى گشت ندايى بلند\r\nكآنچه كه خورديم از آن خورده بيش * سود نبرديم از اموال خويش\r\nو آنچه نهاديم به ملك جهان * حاصل ما زان نشد الّا زيان\r\nو آنچه از آن روى طمع يافتيم * پيش فرستاده كنون يافتيم « 1 » \r\n\r\nنشانه‌هاى اهل دنيا و اهل آخرت\r\nدر سطور گذشته به اين معنا واقف شديد كه مقصود از دنيا زمين و آسمان ، خورشيد و ماه ، مأكولات و ملبوسات و چشمه‌ها ورودها نيست كه اين همه نعمت‌هاى الهى است كه كسى قدرت ارزيابى ارزش آن‌ها را ندارد ، بلكه مقصود رابطهء غلط و ظالمانه و غاصبانه و عاصيانه با نعمت‌هاى الهى است ، آن كه از حرام به دست مىآورد و در حرام مصرف مىكند ، يا آن كه از حلال به دست مىآورد و در حرام مصرف مىنمايد ، يا آن كه به دست مىآورد و نسبت به آن بخل مىورزد او اهل دنيا است .\r\nپيامبر صلى الله عليه و آله مىفرمايد :\r\nشب معراج به من خطاب رسيد : اى احمد ! دنيا و اهل آن را دشمن‌دار و آخرت و اهل آن را عاشق باش ، پرسيدم اهل دنيا كيانند و اهل آخرت چه مردمى هستند ؟\r\nخداوند خطاب فرمود :\r\nاين است نشانه‌هاى اهل دنيا :\r\nپرخورى ، خندهء زياد ، خواب بىاندازه ، كثرت خشم ، قلّت رضا و خشنودى نسبت به حق و خلق و عدم عذرخواهى دربرابر رفتار سويى كه نسبت به ديگران\r\n\r\n\r\n","description":"","footnote":"\r\n( 1 ) - صفير اصفهانى .\r\n","page_name":" 228 ","page_number":228},
  {"content":"\r\n\r\nداشته ، قبول نكردن عذر خواه ، كسالت در طاعت ، بىباكى در معصيت ، آرزوى دراز ، نزديكى مرگ ، عدم محاسبهء نفس ، كم سود ، پر حرف ، كم ترس ، خوشحالى زياد به وقت خوردن ، عدم شكر به هنگام راحتى ، بىصبرى به وقت بلا و آزمايش ، بسيارى مردم به پيش نظرشان كم است و به آنچه كه انجام نداده‌اند از خويش ستايش مىكنند ، نسبت به آنچه ندارند ادعا مىكنند ، احسان خود را بازگو كرده و از گفتن بدىهاى مردم پروا ندارند ، نيكى مردم را از نظر دور داشته و پنهان مىكنند !\r\nعرضه داشتم : غير از اين عيوب ، براى اهل دنيا عيب ديگرى هم هست ؟\r\nخطاب رسيد : عيب اهل دنيا زياد است ، جهل و حماقتشان بسيار و نسبت به استادان خود متكبر و پيش خود عاقل ، ولى نزد عارفان احمقند .\r\nاما اهل آخرت :\r\nداراى چهره‌هايى شرمگين ، كثير الحيا ، كم حمق و وجودشان پرمنفعت و مكرشان كم است .\r\nمردم از آنان در راحت ، ولى آنان براى راحت مردم در رنج ، داراى كلامى موزون و سنگين و حسابگر نفس ، در مسير برنامه‌هاى مثبت ، اهل رنج و زحمت .\r\nچشمشان خواب ، ولى دلشان بيدار است ، ديدگانى پر اشك و قلبى ذاكر دارند .\r\nبه وقتى كه نام مردم را در ديوان غفلت مىنويسند ، آنان را در دفتر ذاكران ثبت نام مىكنند .\r\nدر ابتداى نعمت سپاس گزارند و در انتهاى آن شاكرند ، دعايشان مرفوع و سخنشان مسموع است ، ملائكه به آنان شادند ، خواسته‌هاشان در سراپردهء ملكوت در گردش و خداوند عاشق شنيدن گفتار آنان است ، چنانچه پدر عاشق شنيدن كلام فرزند .\r\nچشم به هم زدنى از ياد حق باز نمىمانند و به زيادى غذا ميل ندارند ، از\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nپرحرفى گريزانند و لباس آنان اندك است ، مردم نزد آنان مرده و حضرت حق پيش آنان زنده و پايدار و كريم است .\r\nفراريان را با آقايى و كرامت مىخوانند و برگشتگان را با مهربانى مىخواهند .\r\nدنيا و آخرت نزدشان يكى است ، مردم يك بار مىميرند ، ولى آنان به خاطر رياضت و مجاهدهء نفس و مخالفت با هوا ، روزى هفتاد بار با مرگ روبرو مىشوند ، از حركت باد پريشان خاطر شده ، به خدا پناه مىبرند كه نكند بلايى آسمانى باشد .\r\nچون در برابر من قيام مىكنند ، گويى بنايى بسيار محكم سر پا ايستاده ، در دل ايشان مشغوليّتى به خلق نمىبينى ، به عزت و جلالم آنان را به حيات طيبه زنده مىكنم ، به وقت مفارقت روح از بدنشان ، ملك الموت را به آنان كارى نيست كه جز من كسى از آنان قبض روح نمىكند ، تمام درهاى آسمان را به روى آنان باز كرده و كليهء حجاب‌ها را از پيش نظرشان بردارم ، بهشت را امر مىكنم جهت آنان آرايش شود و حورالعين را دستور مىدهم خود را در اختيار آنان بگذارد .\r\nملائكه را مىگويم به آنان درود فرستند و درختان براى آنان ميوه دهند و اثمار جنّت برآنان بريزد ، به نسيم زير عرش دستور مىدهم كوه‌ها از كافور و مشك با خود حمل كرده و با درخشش چشمگير بر او وارد كنند ، بين من و روحش پوششى نيست ، به وقت قبض روحش مىگويم : به آمدنت نزد من خوش آمدى و صفا آوردى ، با كرامت و بشارت و رحمت و رضوان به سويم حركت كن ، در جنات نعيم مقيم باش و در آنجا به طور ابد قرار بگير كه نزد من داراى اجر عظيمى ، اگر بينى ملائكه با او چه مىكنند ؟ يكى روحش را پس از مرگ مىگيرد ، ديگرى بخشش‌هايم را به او مىپردازد ! ! اينان از وقتى خدا را شناختند آن طور كه بايد از غذاهاى خوشمزه لذت نبردند و از وقتى به سيئات گذشته خود توجه كردند مصائب در آنان اثرى نكرد ، بر گناهانشان گريه مىكنند ، بر نفسشان سخت\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nمىگيرند ، راحت اهل بهشت در مرگ و آخرت استراحتگاه بندگان من است ، مونسشان اشك چشم و جلوسشان با ملائكهء دست راست و چپ است ، مناجاتشان با خدا است ، قلوبشان جريحه‌دار و مرتب مىپرسند چه وقت با رفتن از دار فنا به خانهء بقا راحت مىشويم « 1 » .\r\nآرى ، عاشقان حق جز حق نخواهند و جز حق ندانند و جز سخن حق نشنوند و جز به حق و براى حق كارى نكنند ، دنيا براى آنان مقدمهء آخرت و آخرت مقدمهء رضوان اللّه و رسيدن به مقام قرب و وصل ، تنها آرزوى آنان است .\r\nتمام لذت آنان ، در ايمان و عمل صالح و اخلاق حسنه است و به قول عارفان عاشق از دنيا و آخرت رسته و به حضرت دوست پيوسته‌اند .\r\n\r\nدنيا از ديدگاه اميرالمؤمنين عليه السلام\r\nحضرت على عليه السلام در « نهج البلاغة » دربارهء دنيايى كه براى انسان سود آخرتى ندارد و جز اتلاف وقت ثمرى به انسان نمىرساند و غير غرور و غفلت و سرگردانى و حمّالى ، منفعتى ندارد مىفرمايد :\r\nاى مردم ! كالاى دنيا ، گياه خشك خرد شدهء و با خيز و تباه كننده است ، پس دورى كنيد از چراگاهى كه كوچ كردن و نماندن در آن از اقامت گزيدنش سودمندتر است و اندك روزى و خوراك آن از دارايى بسيارش پاكيزه‌تر ، فقر و ندارى براى آن كه بسيار از آن جمع كند مقرر شده و نصرت به آسودگى براى بىرغبت به آن ختم گشته ، آن را كه زينت دنيا به شگفتى كشيده ، انگار بيناست ، عاشق آن دلش ظرف اندوه شود و قلبش خانهء نگرانى ، اراده و قصدى او را گرفتار سازد و غرور خواسته ،\r\n\r\n\r\n","description":"","footnote":"\r\n( 1 ) - ارشاد القلوب : 1 / 200 ؛ بحار الأنوار : 74 / 23 ، باب 2 ، حديث 6 .\r\n","page_name":" 231 ","page_number":231},
  {"content":"\r\n\r\nوى را اندوهگين نمايد . به طور دائم در كشاكش اندوه‌ها و گرفتارىها بماند تا راه نفسش با مرگ گرفته شود ، آن گاه وى را به قبرستان برده به دل خاك سپارند ، در حالى كه دو رگ دلش قطع شده ، نابود شدنش و به وسيلهء برادرانش به گور افتادنش ، سهل و آسان است .\r\nمؤمن با ديدهء عبرت به دنيا نظر كند و به اندازهء لازم و از باب ناچارى روزى خود به دست آورد ، با گوش خشم سخن از دنيا بشنود ، اگر بگويند فلانى ثروتمند شد ، اندكى بعد مىگويند بدبخت و فقير گشت ، اگر به بودش شاد شوند به نبودش غمگين گردند ، اين است حال انسان در دنيا . . « 1 » .\r\nو نيز مىفرمايد :\r\nآن كه به خاطر به دست نياوردن مال دنيا اندوهگين گردد ، به قضا و قدر حضرت دوست خشمگين گشته و كسىكه از مصيبتى گله كند از حضرت حق به شكايت برخاسته و كسىكه بر ثروتمند به خاطر ثروتش فروتنى نمايد ، دو سوم دينش را از دست داده و كسىكه قرآن بخواند و پس از مرگ دوزخى شود ، معلوم است قرآن را به مسخره گرفته و آن كه دلش شيفته و عاشق امور دنيايى و مادى محض شود و جز دنيا هدفى نبيند به سه چيز مبتلا شود ، اندوه هميشگى ، حرص حاكم ، آرزوى غير قابل يافتن ! « 2 » !\r\nو نيز فرموده :\r\nدنيا در ابتداى امر فريب مىدهد ، سپس زيان مىرساند ، آن گاه به شتاب و سرعت از دست مىرود .\r\n\r\n\r\n","description":"","footnote":"\r\n( 1 ) - نهج البلاغة : حكمت 367 ؛ بحار الأنوار : 70 / 131 ، باب 122 ، حديث 136 .\r\n( 2 ) - نهج البلاغة : حكمت 228 .\r\n","page_name":" 232 ","page_number":232},
  {"content":"\r\n\r\nخداوند راضى نشد دنيا را پاداش دوستان و عذاب دشمنان قرار دهد .\r\nاهل دنيا ، چونان كاروانى هستند كه به وقت فرود آمدن ، راننده و حمله‌دارشان فرياد زند كوچ كنند « 1 » ! !\r\n يكى پرسيد از آن داناى فتوا * كه چه بهتر بود از مال دنيا\r\nچنين گفت او كه مالى كان نباشد * كه گر باشد بجز تاوان نباشد\r\nكه گر مالى زدنيا افتد آغاز * تو را آن مال دارد از خدا باز\r\nولى كى ارزد آن مال جهانى * كه از حق باز مانى تو زمانى\r\nچو از حق باز مىدارد تو را مال * پس آن بهتر كه نبود در همه حال\r\nتو را چون عشق دنيا راه زن شد * كجا در دين توانى بت شكن شد \r\n همه عمرت شب است اى خفته راه * نه از روزى نه از بيدارى آگاه\r\nچو روزت صبح گرداند به زودى * كه تو در عشق بازى با كه بودى\r\nاگر در عشق حق خلوت نشينى * حريف اژدهاى آتشينى « 2 » \r\nدر سورهء بيست و پنجم احاديث قدسيه آمده :\r\nاى پسر آدم ! زاد و توشهء خود را ياد كن كه راه دور است دور ، كشتى را نو كن كه دريا عميق است عميق ، بارت را سبك كن كه راه دقيق است دقيق .\r\nعمل را خالص كن كه ارزياب ، بيناست بينا ، خوابت را براى قبر بگذار و افتخارات را براى ميزان و خوشى و لذتت را براى بهشت و راحتت را براى آخرت و كام گيريت را براى حورالعين و براى من باش تا برايت باشم ، با سبك شمردن دنيا به من نزديك شو و با دشمنى با بدكاران و عشق به نيكان ، از آتش جهنم دور شو كه\r\n\r\n\r\n","description":"","footnote":"\r\n( 1 ) - نهج البلاغة : حكمت 415 ؛ بحار الأنوار : 70 / 119 ، باب 122 ، حديث 111 .\r\n( 2 ) - الهى نامه ، عطار نيشابورى .\r\n","page_name":" 233 ","page_number":233},
  {"content":"\r\n\r\nخداوند مزد نيكوكاران را ضايع نمىكند « 1 » .\r\n\r\nدنياى اولياى خدا\r\nحضرت على عليه السلام در « نهج البلاغة » نظر اوليا و عاشقان حق را به دنيا نظر ديگرى مىداند ، آن جناب عقيده دارد كه اهل دل به دنيا به ديد الهى و عمقى مىنگرند و لحظه لحظهء دنيا را به آخرت ابدى و نعيم هميشگى حق ، مبدل مىكنند .\r\nإنّ أوْلياءَ اللّهِ هُمُ الَّذينَ نَظَرُوا إلى باطِنِ الدُّنْيا إذا نَظَرَ النّاسُ إلى ظاهِرِهَا وَاشْتَغَلُوا بآجِلِها إذَا اشْتَغَلَ النّاسُ بِعاجِلِها فَأماتُوا مِنْها ما خَشَوا أنْ يُميتَهُمْ وَتَرَكُوا مِنْها ما عَمِلُوا أنَّهُ سَيَتْرُكُهُمْ وَرَأوُا اسْتِكْثارَ غَيْرِهِمْ مِنْها اسْتِقْلالًا وَدَرَكَهُمْ لَها فَوْتاً ، أعْداءُ ما سالَمَ النّاسُ وَسِلْمُ ما عادَى النّاسُ بِهِمْ عُلِمَ الْكِتابُ وَبِهِ عَلِمُوا وَبِهِمْ قامَ الْكِتابُ وَبِهِ قامُوا لا يَرَوْنَ مَرْجُوَّاً فَوْقَ ما يَرْجُونَ وَلا مَخُوفَاً فَوْقَ ما يَخَافُونَ « 2 » .\r\nعاشقان خدا آنانند كه به حقيقت و عمق و باطن دنيا بنگرند ، به وقتىكه ديگران به ظاهر فريبا و زينت و زيور از دست رفتنى آن نظر كنند و به پايان و عاقبت آن توجه كنند ، هنگامىكه تنگ نظران به امروز آن مشغول گردند ، علل بدبختى و عذاب را با طاعت و اخلاص از بين مىبرند ، از ترس اين كه خود به دست آن علل هلاك گردند ، تمام كالاهاى دنيا را قلباً رها كرده و دل به آن نمىبندند ؛ زيرا مىدانند كه عناصر و اشيا و دنيا آن‌ها را رها خواهد كرد ، آن را كه ديگران از امور مادى بهرهء زياد مىبينند ، آنان در مقابل بهرهء آخرت بسيار\r\n\r\n\r\n","description":"","footnote":"\r\n( 1 ) - كلمة اللّه : 471 .\r\n( 2 ) - نهج البلاغة : حكمت 432 ؛ بحار الأنوار : 66 / 319 ، باب 37 ، حديث 36 .\r\n","page_name":" 234 ","page_number":234},
  {"content":"\r\n\r\nكم مىبينند ، مىدانند كه دريافت دنيا مساوى با از دست دادن آخرت است ، با آنچه معشوق مردم است دشمنند ، به وسيلهء آنان قرآن شناخته مىشود و آنان تمام حقايق را به وسيلهء كتاب يافتند و تداوم قرآن به آنان و دوام خود آنان به كتاب خدا است ، اميدى بالاتر از اميد خود كه اميد به عنايت حق است و ترسى ما فوق ترس خود كه ترس از عذاب الهى است ، نمىبينند .\r\nآرى ، اين وضع روحى و نفسى و قلبى و عقلى اولياى خدا نسبت به دنياست ، دنيا به حقيقت كه پر سودترين تجارتخانه براى بيداران و بينايان وعلت بدبختى و شقاوت و پستى و حقارت براى كوردلان است ، اهل معرفت دنيا را خانهء مهمانى دانسته و در اين جايگاه عالى با آراسته شدن به ايمان و عشق و اخلاق و عمل ، جز رسيدن به لقاى رب و وصل محبوب هدفى ندارند .\r\n اگر بىپرده بنمايى جمالت اى جهان‌آرا * به دام اشتياق آرى همه مرغان دل‌ها را\r\nصبا زان طرّه مشكين اگر بر هم زند يك چين * دو عالم را كند مشكين مشام از عنبر سارا\r\nاگر بر كوه برگويى نگارا قصهء عشقت * رسد بر آسمان بىشبهه فرياد از دل خارا\r\nزشاهى گدايان درت گر آگهى يابد * ره فقر و فنا گيرد هزار اسكندر و دارا\r\nيكى مخمور ديدستى كه صهبا راست زان هستى * عجب كان شوخ چشم استى چنين تأثير را دارا \r\n\r\n","description":"","footnote":"","page_name":" 235 ","page_number":235},
  {"content":"\r\n\r\n فلك در كج روى افتاد زابروى كجش آرى * حريفى سخت عيار است و با گردون زند نارا\r\nتو خوانى زلف و مژگانش ندانى دست سبحانش * رقم زد در كتاب حسن اين را جيم و آن را را\r\nالهى در هواى وصل او دلخون چه گل بنشين * سر ديدار اگر دارى به پاى گلشنش خارا \r\n\r\nحكايتى عجيب از اوضاع و احوال دنيا\r\nفيلسوف بزرگ ، صدر المتألهين ملا صدراى شيرازى ، در ضمن توضيح يكى از آيات سورهء يس به نقل از « رسائل اخوان الصفا » گفتگوى دو رفيق را در زمينهء برخوردشان به حال و وضع دنيا اين چنين نقل مىكند :\r\nدوستى به يكى از دوستانش رسيد و از او پرسيد : حال و وضعت در اين دنيا چگونه است ؟\r\nجواب داد : خوب است ، البته اگر از آفات و بليّاتش در امان بمانم ، به غير از خير و خوشى و عافيت ، اميد ديگرى از دنيا ندارم ، اين حال من است ، اكنون تو وضع خود را براى من بگو ، جواب داد : مىخواهى چه باشد ، حال كسى كه در اين خانهء غربت گرفتار و فقير است ، براى جلب منفعت ، ضعيف و براى دفع ضرر ، ناتوان و بىقدرت است .\r\nپرسيد : چگونه در اين حالى ؟ گفت : در اين دنيا در عذابيم ، ولى در قيافه دارندهء نعمت ، دست بسته‌ايم ولى در شكل موجود آزاد ، مغروريم به صورت خوشبخت ، آزاد محترميم در شكل برده پست ، پنج حكومت بر ما حاكم است كه فشار اين پنج\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nحكومت به سختى برگردهء ماست ، احكام خود را بر ما جارى مىكنند ، بخواهيم يا نخواهيم .\r\nدوستش گفت : از اين پنج حاكم و حكومتشان مرا خبر ده ، پاسخ داد : بشنو :\r\nاوّل : جهان و اين فلك گردان است كه ما در درون او هم چون اسير زندانى ، محبوسيم .\r\nانجم و ستارگانش به طور دائم در حركتند ، توقف و سكونى بر آنان نيست ، گاهى شب را با ظلمت و تاريكىاش براى ما مىآورند و زمانى روز را با نور و روشناييش ، زمانى تابستان را با حرارتش و وقتى زمستان را با سرمايش ، گاهى بادهاى تند و وزنده را پديدار مىكنند و زمانى ابر و باران و برق جهنده را ، وقتى صاعقهء مهيب و زلزلهء ويران كننده و علل وحشت و گرفتگى ماه و خورشيد و زمانى قحطى و گرانى و دوره‌اى امراض كشندهء حيوانات و و با و زمانى جنگ و فتنه و بلا و وقتى غم و غصهء دائمى كه از ضربه و ضرر و شر اين امور و اين همه تير بلا ، راه نجاتى جز مرگ نيست ! !\r\nدوّم : طبيعت و امورى كه ذاتى اوست ، از حرارت گرسنگى و آتش تشنگى و سوز و شراره شهوات و آلام و امراض و كثرت حاجات كه انسانى نسبت به اين برنامه‌ها ، چاره‌اى جز جلب منفعت و دفع ضرر ندارد ، برنامه‌هايى كه يك چشم زدن به يك حالت نيست ، به طور دائم نفس انسان در برخورد با اين مسائل در مشقت و رنج و بلا و عذاب و گرفتارى و ناراحتى است و راحت انسان از اين امور ، جز به مرگ ميسر نخواهد بود !\r\nسوّم : قواعد عظيم و عجيب الهى است ، از احكام و حدود و اوامر و نواهى و بشارت و انذار ، تهديد و توبيخ ، رنج رمضان و مشقت بدن در قيام به واجبات و مبارزهء با نفس به وقت اداى واجبات مالى و رنج سفر حج و مشقت كشيدن در\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nوقت مهاجرت و زخم برداشتن در ميدان جهاد با كفر و مسائل ديگر از قبيل : ترك لذات حرام و اجتناب از شهوات و محرمات .\r\nچهارم : روبرو شدن با حكومت ستمگران ، آن زورگويانى كه خود را مالك رقاب مردم دانسته و بندگان حق را به زور به بردگى مىبرند كه اگر مطيع آنان بشوى ، جز همّ و غم و رنج و مشقت و ضايع كردن عمر و از همه بدتر ، غضب و انتقام و سخط حضرت حق را در پى ندارى و بين تو و طاعت حق حجابى بدتر از خدمت به دولت ستمگر نيست و اگر از اطاعت آنان ، شانه خالى كنى ظاهر زندگيت تباه و جز ناراحتى محصولى برايت نيست و از طرفى هم انسان در دنيا به تعاون و تمدن و سياست و رياست محتاج است ! !\r\nپنجم : نياز شديد به مواد و عناصر و اغذيه و اشربه و اطعمه و لباس و مسكن براى قوام بدن و ادارهء امور زندگى كه فراهم آوردنش در گرو كار طاقت فرسا و دويدن و عرق ريختن در شب و روز و ياد گرفتن صنعت و تجارت و كشاورزى و دامدارى و خريد و فروش و سر و كله زدن با مردم و گرفتار شدن به حرص و طمع براى جمع مال وحفظ آن از دستبرد رندان و آفات و عوارض است ، اين است حال و احوال و وضع و اوضاع ما و اكثر مردم روزگار و خلاصه فرزندان اين دنياى تنگ و تاريك ، آنان كه با اين همه آفات و بليّات و آلام و اسقام و امراض و رنج‌ها و اختلافات و نزاع‌ها و طوفان‌ها و حوادث ، آرزوى ماندن و خوشى دارند ، يا ايمان به خدا و آخرت ندارند ، يا تصور مىكنند پس از مرگ خبرى نيست . در هر دو حالت ، هم چون كفار مردمى پست و غافل از حقيقتند .\r\nو اما آنان كه به آخرت و معاد و عظمت جهان ديگر و شرف و سرور اهلش و لذّت نيك‌بختان و نعمت و ملكت عالم بعد توجه دارند ، براى دلبستگى به دنيا و مغرور شدن به آن و آرزوى خلود ، در اين مجلس و دويدن دنبال تكاثر و تفاخر\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nو رياست چه عذرى دارند ، بايد گفت : اينان در عقل دچار خلل و در ايمان و عقيده دچار فسادند و به فرمودهء قرآن « 1 » .\r\n [ وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ 
  ]  « 2 » .\r\nو بيشترشان به خدا ايمان نمىآورند مگر آن كه [ براى او 
  ] شريك قرار مىدهند .\r\nدر مسئلهء دنيا و حقيقت ظاهر و باطن آن و برخورد اهل غفلت با دنيا و اهل خدا با اين خانهء زودگذر و اين كه دنيا پرستان به چه خسارت‌هايى در همين دنيا و آخرت دچار مىشوند و اهل خدا و معرفت‌داران و بينايان ، چه سودها در همين دنيا و آخرت عايدشان مىشود آن‌قدر مطلب و مسئله هست كه اگر در اين نوشتار منعكس شود مثنوى هفتاد من شود ، اين فقير تصور مىكند ، آنچه به طور مختصر در توضيح اين حديث پر قيمت رفت براى درس و پند كافى مىباشد ، اميد است خداى بزرگ به همهء ما توفيق نصيب بردن از دنياى صحيح را براى آبادى آخرت به لطف و كرمش عنايت فرمايد .\r\n\r\n\r\n","description":"","footnote":"\r\n( 1 ) - تفسير سورهء « يس » ، ملا صدرا : 184 .\r\n( 2 ) - يوسف ( 12 ) : 106 .\r\n","page_name":" 239 ","page_number":239},
  {"content":"\r\n . \r\n","description":"","footnote":"","page_name":" 240 ","page_number":240},
  {"content":"\r\n\r\nباب\r\n33\r\nدر بيان ورع\r\n\r\n","description":"","footnote":"","page_name":" 241 ","page_number":241},
  {"content":"\r\n . \r\n","description":"","footnote":"","page_name":" 242 ","page_number":242},
  {"content":"\r\n\r\nقالَ الصّادِقُ عليه السلام :\r\nأغْلِقْ أبْوابَ جَوارِحِكَ عَمّا يَرْجِعُ ضَرَرُهُ إلى قَلْبِكَ وَيَذْهَبُ بِوَجاهَتِكَ عِنْدَ اللّهِ تَعالى وَيُعَقِّبُ الْحَسْرَةَ وَالنَّدامَةَ يَوْمَ الْقِيامَةِ وَالْحَياءَ عَمّا اجْتَرَحْتَ مِنَ السَّيِّئاتِ . وَالْمُتَوَرِّعُ يَحْتاجُ إلى ثَلاثَةِ اصُولٍ : الصَّفْحُ عَنْ عَثَراتِ الْخَلْقِ أجْمَعَ ، وَتَرْكُ الْحُرْمَةِ فيهِمْ ، وَاسْتِواءُ الْمَدْحِ وَالذَّمِّ .\r\nوَأصْلُ الْوَرَعِ دَوامُ الْمُحاسَبَةِ ، وَصِدْقُ الْمُقاوَلَةِ ، وَصَفاءُ الْمُعامَلَةِ ، وَالْخُروُجُ عَنْ كُلِّ شُبْهَةٍ ، وَرَفْضُ كُلِّ ريبَةٍ ، وَمُفارَقَةُ جَميعِ ما لا يَعْنيهِ ، وَتَرْكُ فَتْحِ أبْوابٍ لا يَدْري كَيْفَ يُغْلِقُها ، وَلا يُجالِسَ مَنْ يُشْكِلُ عَلَيْهِ الْواضِحُ ، وَلا يُصاحِبَ مُسْتَخِفَّ الدّينِ ، وَلا يُعارِضَ مِنَ الْعِلْمِ ما لا يَحْتَمِلُ قَلْبُهُ ، وَلا يَتَفَهَّمَهُ مَنْ قابَلَهُ ، وَيَقْطَعَ مَنْ يَقْطَعُ عَنِ اللّهِ عَزَّوَجَلَّ .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\n[ أغْلِقْ أبْوابَ جَوارِحِكَ عَمّا يَرْجِعُ ضَرَرُهُ إلى قَلْبِكَ وَيَذْهَبُ بِوَجاهَتِكَ عِنْدَ اللّهِ تَعالى وَيُعَقِّبُ الْحَسْرَةَ وَالنَّدامَةَ يَوْمَ الْقِيامَةِ وَالْحَياءَ عَمّا اجْتَرَحْتَ مِنَ السَّيِّئاتِ 
  ]\r\n\r\nحقيقت ورع\r\nاز مهم‌ترين و سودمندترين مسائل عالى اخلاقى و فضايل انسانى كه مورّث راحت دنيا و آخرت و ضامن حفظ دين شخص و مولّد امنيّت باطن و سازندهء سعادت دنيا و آخرت است مسئلهء با عظمت ورع مىباشد .\r\nورع ، يعنى پارسايى و پاكدامنى و قدرتى كه به توفيق حضرتِ حق از تكرار اجتناب از گناه و عصيان و خطا و اشتباه و دورى از محرمات در نفس پديد مىآيد و آدمى در سايهء اين قدرت الهى با سرعتى غير قابل تصور به سوى كمالات و فضايل حركت كرده و به مقام قرب جانان مىرسد ، لذت وصال معشوق را در نقطهء قرب ، با كام جان مىچشد .\r\nچون ابر رحمت ، ورع بر آسمان حيات جامعه سايه افكند ، شياطين و دشمنان درونى و برونى به ذلت و خوارى دچار مىشوند و جامعه از بسيارى از فتنه‌ها و عوامل بدبختى آسوده مىگردد و خانهء ظلم به نفس و ظلم به خلق و ظلم به مقررات الهى ، از بيخ ويران مىگردد .\r\nبدون ورع ، اميد داشتن به رحمت حق عين بىانصافى و با نداشتن اين سرمايهء\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nعظيم الهى ، راه يافتن به مقام ملكوت محال و با عريان بودن از اين لباس قدسى ، ورود به بهشت ممنوع است .\r\nكليد ورع ، حلّال تمام مشكلات است و بىورع قفل و گره بر تمام كارهاست ، ورع ، نسيم الهى در جان عبد و بىورعى ، آتش شيطان در خرمن حيات آدمى است .\r\nوقتى ورع و پارسايى و پاكدامنى و خويشتن‌دارى از گناه ، حاكم بر زندگى شود ، دشمنان خطرناكى چون : حسد ، كبر ، ريا ، غرور ، عجب ، پليدى ، سوء ظن ، مجادله ، مجامله ، سستى ، سهل‌انگارى ، بخل ، زنا ، ربا ، ظلم ، غصب ، دزدى ، قمار ، شرك ، كفر ، دروغ ، تهمت ، غيبت و . . . از خانهء حيات ، فرار را بر قرار ترجيح مىدهند و فرارشان باعث مىشود حجاب‌هاى بين انسان و حق ، مرتفع گشته و آدمى از طريق چشم دل به ديدار جمال و زيارت جلال ، نايل شود .\r\nتصور نكنيد كه دشمنان شما قوى هستند ، شياطين درونى و برونى از قدرت عارىاند و اين حقيقتى است كه قرآن مجيد به آن ناطق است .\r\n [ فَقاتِلُوا أَوْلِياءَ الشَّيْطانِ إِنَّ كَيْدَ الشَّيْطانِ كانَ ضَعِيفاً 
  ]  « 1 » .\r\nپس شما با ياران شيطان بجنگيد كه يقيناً نيرنگ و توطئهء شيطان [ در برابر ارادهء خدا و پايدارى شما 
  ] سست و بىپايه است .\r\nاين كه در بسيارى از امور شيطان بر انسان چيره مىشود ، از قدرت او نيست ، بلكه از سستى و زبونى خود انسان است ، اين آدمى است كه بدون عكس العمل در برابر هجوم شيطان ، خود را در اختيار شيطان مىگذارد و همانند مرده در دست غسّال ، خويش را به شيطان مىسپارد ، انسان بايد يوسف‌وار به اين دشمن غدّار\r\n\r\n\r\n","description":"","footnote":"\r\n( 1 ) - نساء ( 4 ) : 76 .\r\n","page_name":" 245 ","page_number":245},
  {"content":"\r\n\r\nحمله كند كه با چنين حمله‌اى دشمن تا قيامت از انسان مىگريزد و چون دشمن گريخت ، هواى نفس بىعامل تحرك مىماند و شعلهء فروزان هوا به تدريج سرد و عاقبت خاموش مىگردد .\r\nبه قول مولوى :\r\n بميريد بميريد در اين عشق بميريد * در اين عشق چو مرديد همه روح پذيريد\r\nبميريد بميريد از اين مرگ مترسيد * كز اين خاك برآييد سماوات بگيريد\r\nبميريد بميريد از اين نفس ببرّيد * كه اين نفس چو بندست و شما هم چو اسيريد\r\nيكى تيشه بگيريد پى حفرهء زندان * چو زندان بشكستيد همه شاه واميريد\r\nبميريد بميريد به پيش شه زيبا * بر شاه چو مرديد همه شاه ووزيريد\r\nبميريد بميريد وزين ابر برآييد * چو زين ابر برآييد همه بدر منيريد \r\nراستى ، منافع دنيوى و اخروى ورع ، قابل مقايسه با ساير فضايل نيست ، ورع را عاقبت و منافعى است كه نه چشمى ديده و نه گوشى شنيده و نه به قلب كسى خطور كرده .\r\nحضرت امام صادق عليه السلام در ابتداى روايت ورع مىفرمايد :\r\nتمام درهاى جوارح و اعضاى خود را از ورود هر نوع گناهى با قدرت ورع ببنديد و با اين برنامه ، جلوى ورود هر نوع ضرر و خسارتى را به قلب كه خانهء رحمان\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nو عرش اللّه اكبر و جان هستى توست با كمال قدرت بگير كه اگر خانهء دل خراب شود ، بنيان سلامت اعضا و جوارح خراب شده .\r\nقلب را كه محل معارف و چراغ پر فروغ الهى است ، از آلوده شدن به گناه و تيرگى حفظ كن كه اگر درب گناه به روى اعضا و جوارح باز باشد ، نور ايمان در قلب خاموش مىشود و مرتبه و منزلت تو در پيشگاه مقدس حضرت ربّ الأرباب پست مىگردد و در قيامت ، جز حسرت و ندامت محصولى بر نخواهى داشت و به سبب بازبودن درِ گناه به روى اعضا و جوارح ، مرغ ملكوتى حيا از قفس وجود پر كشيده و تو را براى افتادن به چاه هر گناهى ، آماده مىسازد ! !\r\nچه بدبخت انسانى كه از حالت الهى ورع بىنصيب است و چه زبون و بيچاره آن نفس و جانى كه از نور ورع بىبهره است ، بىورع همانند حصار و قلعه‌ايست كه در ندارد و از هر ديوارش روزنى براى ورود شياطين باز است .\r\nبياييد با سوز دل و كمال اخلاص به بارگاه مقدس حضرت ذوالجلال بناليم ، و از آن منبع فيض بخواهيم كه از فضل و رحمتش ما را به فضيلت ورع آراسته فرمايد ، تا از اين رهگذر به سعادت ابدى نايل آمده و از شقاوت و پستى و به خصوص از عذاب فردا و رنج امروز ، در امان بمانيم .\r\nبه قول الهى آن عارف معارف الهيه :\r\n چه خوش است يكشب بكشى هوا را * به خلوص خواهى زخدا خدا را\r\nبه حضور خوانى ورقى زقرآن * فكنى در آتش كتب ريا را\r\nشود آن كه گاهى بدهند راهى * به حضور شاهى چو من گدا را \r\n طلبم رفيقى كه دهد بشارت * به وصال يارى دل مبتلا را\r\nمگر آشنايى ز ره عنايت * بخرد به خارى گل باغ ما را\r\nفلكا شكستى دل عاشقان را * به چه روى بستى كمر جفا را \r\n\r\n","description":"","footnote":"","page_name":" 247 ","page_number":247},
  {"content":"\r\n\r\n چو شكستى اين دل مشو ايمن از وى * كه بسوزد آهش قلم قضا را\r\nنه حريف مايى فلكا كه يارم * شكند به نازى صف ما سوا را\r\nبشكست رونق زبتان بت من * زصنم بياراست حرم خدا را\r\nنه به راه كويش سفرى خرد را * نه به باغ حسنش گذرى صبا را\r\nنه زدام شوق تو رهد الهى * نه به درد عشقت اثرى دوا را \r\n\r\nورع در آيينهء روايات\r\nحضرت على عليه السلام مىفرمايد :\r\nرسول اسلام صلى الله عليه و آله ، شب معراج از حضرت ربّ العزه از بهترين اعمال سؤال كرد ، خداوند متعال مسائلى را در پاسخ به سؤال رسول جواب داد ، از جمله فرمود :\r\nيا أحْمَدُ إنْ أحْبَبْتَ أنْ تَكُونَ أوْرَعَ النّاسِ فَأزْهَدْ فِى الدُّنيا وَارْغَبْ فِى الْآخِرَةِ « 1 » .\r\nاى احمد ! اگر علاقه دارى پارساترين مردم باشى ، نسبت به دنيا زاهد و به آخرت مشتاق باش .\r\nعرضه داشت : چگونه نسبت به دنيا زهد ورزم و به آخرت عشق بورزم ؟\r\nخطاب رسيد : خوردن و آشاميدن و لباست را از دنيا سبك بردار كه سبك گيرى در اين امور ، مصونيّت حتمى از گناه است و باعث بر حفظ حقوق مردم ، فرداى خود ، از مال دنيا انباشته مكن و بر ذكر و ياد من مداومت داشته باش .\r\nعرضه داشت : چگونه بر يادت مداومت كنم ؟ خطاب رسيد : بيدار باش ، مردم تو را آن چنان مشغول نكنند كه مرا از ياد ببرى ، از ترش و شيرين دنيا بپرهيز ، شكم و خانه را از غير ضرورت خالى دار ، مانند طفلان مباش كه چون سبز و زرد دنيا را\r\n\r\n\r\n","description":"","footnote":"\r\n( 1 ) - ارشاد القلوب : 1 / 199 ، باب 54 ؛ بحار الأنوار : 74 / 21 ، باب 2 ، حديث 6 .\r\n","page_name":" 248 ","page_number":248},
  {"content":"\r\n\r\nببينند عشق ورزند و چون شيرين و ترشش را به دست آرند ، مغرور گردند « 1 » .\r\nآرى ، ورع به معناى زيستن بدون گناه و تجاوز است و زندگى كردن توأم با عبادت و اطاعت و عشق ورزى به حقايق .\r\nيا أحْمَدُ عَلَيْكَ بِالْوَرَعِ فَإنَّ الْوَرَعَ رَأْسُ الدّينِ وَوَسَطُ الدّينِ وَآخِرُ الدّينِ ، إنَّ الْوَرَعَ يُقَرِّبُ الْعَبْدَ إلَى اللّهِ تَعالى .\r\nيا أحْمَدُ إنَّ الْوَرَعَ كَالشُّنُوفِ بَيْنَ الْحُلِيّ وَالْخُبْزِ بَيْنَ الطَّعامِ إنَّ الْوَرَعَ رَأْسُ الْإيمانِ وَعِمادُ الدّينِ إنَّ الْوَرَعَ مَثَلُهَ كَمَثَلِ السَّفينَةِ كَما أنّ فِى البَحرِ لا يَنْجُو إلّامَنْ كانَ فيها كَذلِكَ لا يَنْجُو الزّاهِدُونَ إلّابِالْوَرَعِ . . .\r\nيا أحْمَدُ الْوَرَعُ يَفْتَحُ عَلَى الْعَبْدِ أبْوابَ الْعِبادَةِ فَيُكْرَمُ بِهِ عِنْدَ الْخَلْقِ وَيَصِلُ بِهِ إلَى اللّهِ عَزَّوَجَلَّ « 2 » .\r\nاى احمد ! بر تو باد به پارسايى و خوددارى از برنامه‌هاى غير خدايى كه ورع و پارسايى سر دين و وسط دين و آخر دين است .\r\nورع ، عبد را به مقام قرب حق مىرساند ، ورع مانند گوهرهايى است كه بر آويزهء گوش مىزنند و مانند نان در ميان سفره است ، ورع سر ايمان و ستون دين و همانند كشتى است ، همانطور كه نجات از دريا براى كسى است كه سرنشين كشتى است ، همانطور نجات زاهدان در دنيا به ورع است .\r\nاى احمد ! ورع ، درهاى عبادت و بندگى را به روى عبد باز مىكند و باعث بزرگوارى و كرامت او در خلق عالم مىشود و با ورع است كه عبد به مقام وصال حضرت اللّه مىرسد .\r\n\r\n\r\n","description":"","footnote":"\r\n( 1 ) - ارشاد القلوب : 1 / 199 ، باب 54 ؛ بحار الأنوار : 74 / 21 ، باب 2 ، حديث 6 .\r\n( 2 ) - ارشاد القلوب : 1 / 203 ، باب 54 ، بحار الأنوار : 74 / 26 ، باب 2 ، حديث 6 .\r\n","page_name":" 249 ","page_number":249},
  {"content":"\r\n\r\nفى تَوْراتِ مُوسى عليه السلام : لا عَقْلَ كَالدّينِ ، وَلا وَرَعَ كَالْكَفِّ وَلا حَسَبَ كَحُسْنِ الْخُلْقِ « 1 » .\r\nدر تورات موسى آمده : پاى بندى همانند دينت و نگهدارى چون ورع و حسبى همانند حسن خلق نيست .\r\nيَابْنَ آدَمَ تَوَرَّعْ تَعْرِفُني « 2 » .\r\nاى فرزند آدم ! پارسايى و پاكدامنى پيشه كن تا به شناخت من نائل شوى .\r\nقالَ رَسُولُ اللّهِ صلى الله عليه و آله : كُنْ وَرِعاً تَكُنْ أعْبَدَ النّاسِ وَكُنْ قَنِعاً تَكُنْ أشْكَرَ النّاسِ وَأحبَّ لِلنّاسِ ما تُحِبُّ لِنَفْسِكَ تَكُنْ مُؤمِناً وَأحْسِنْ مُجاوَرَةَ مَنْ جاوَرَكَ تَكُنْ مُسْلِماً وَأقِلَّ الضِّحْكَ فَإنَّ كَثْرَةَ الضِّحْكِ تُميتُ الْقَلْبِ « 3 » .\r\nرسول خدا صلى الله عليه و آله فرمود : پرهيز كار و پارسا باش ، تا از همه عابدتر باشى ، قناعت كن تا شكرگزارتر باشى ، آنچه براى خود دوست دارى براى ديگران هم دوست داشته باش تا مؤمن باشى ، با همسايگان به نيكى رفتار كن تا مسلمان باشى و كمتر بخند كه خندهء زياد ، مرگ دل است .\r\nعَنْ أبي عَبْدِاللّهِ عليه السلام قالَ : كُنْتُ مَعَ أبي حَتَّى انْتَهَيْنا إلَى الْقَبْرِ وَالْمِنْبَرِ وَإذا اناسٌ مِنْ أصْحابِهِ فَوَقَفَ عَلَيْهِمْ فَسَلَّمَ وَقالَ :\r\nوَاللّهِ إنّي لَاحِبُّكُمْ وَاحِبُّ ريحَكُمْ وَأرْواحَكُمْ فَأعينُوني عَلى ذلِكَ بِوَرَعٍ وَاجْتِهادٍ فَإنَّكُمْ لَنْ تَنالُوا وَلايَتَنا إلّابِالْوَرَعِ وَالْإجْتِهادِ . . . « 4 »\r\n\r\n\r\n","description":"","footnote":"\r\n( 1 ) - ارشاد القلوب : 1 / 74 ، باب 18 ؛ كلمة اللّه : 433 .\r\n( 2 ) - كلمة اللّه : 475 .\r\n( 3 ) - نهج الفصاحة : 463 ؛ ارشاد القلوب : 1 / 118 ، باب 34 .\r\n( 4 ) - مجموعة ورام : 2 / 90 .\r\n","page_name":" 250 ","page_number":250},
  {"content":"\r\n\r\nحضرت صادق عليه السلام مىفرمايد : با پدرم بودم تا به قبر و منبر پيامبر رسيديم عده‌اى از ياران پدرم آنجا بودند ، حضرت كنار آنان ايستاد و پس از سلام به آنان فرمود : به خدا قسم عاشق شما هستم ، بوى شما و روح شما را دوست دارم ، مرا در اين عشق و دوستى نسبت به خودتان به ورع و كوشش در راه خدا كمك كنيد ، مسلماً بدون ورع و كوشش به ولايت ما ائمه نخواهيد رسيد .\r\nقالَ الصّادِقُ عليه السلام : إنَّما أصْحابي مَنِ اشْتَدَّ وَرَعُهُ وَعَمِلَ لِخالِقِهِ وَرَجا ثَوابَهُ فَهؤُلَاءِ أصْحابي « 1 » .\r\nامام صادق عليه السلام فرمود : ياران من فقط كسانى هستند كه ورع آنان شديد است ، براى خدا عمل مىكنند و اميد به ثواب او دارند ، پس اينان اصحاب منند .\r\nعَنْ أبي جَعْفَرٍ عليه السلام قالَ : قالَ اللّهُ عَزَّوَجَلَّ : ابْنَ آدَمَ اجْتَنِبْ ما حَرَّمْتُ عَلَيْكَ تَكُنْ مِنْ أوْرَعِ النّاسِ « 2 » .\r\nامام باقر عليه السلام مىفرمايد : خداوند فرمود : پسر آدم ! از آنچه بر تو ممنوع كردم بپرهيز تا پارساترين مردم باشى .\r\nعَنْ أبِى الحَسَنْ الْأوَّلِ قالَ : كَثيراً ما كُنْتُ أسْمَعُ أبي يَقُولُ : لَيْسَ مِنْ شيعَتِنا مَنْ لا تَتَحَدَّثُ الْمُخَدَّراتُ بِوَرَعِهِ في خُدُورهِنَّ وَلَيْسَ مِنْ أوْليائِنا مَنْ هُوَ في قَرْيَةٍ فيها عَشَرَةُ آلافِ رَجُلٍ فيهِمْ مِنْ خَلْقِ اللّهِ أوْرَعُ مِنْهُ « 3 » .\r\n\r\n\r\n","description":"","footnote":"\r\n( 1 ) - الكافى : 2 / 77 ، باب الورع ، حديث 6 ؛ مجموعة ورام : 2 / 186 ؛ وسائل الشيعة : 15 / 244 ، باب 21 ، حديث 20398 .\r\n( 2 ) - الكافى : 2 / 77 ، باب الورع ، حديث 7 ؛ مجموعة ورام : 2 / 186 ، وسائل الشيعة : 15 / 245 ، باب 21 ، حديث 20399 .\r\n( 3 ) - الكافى : 2 / 79 ، باب الورع ، حديث 15 ؛ مجموعة ورام : 2 / 186 ؛ وسائل الشيعة : 15 / 246 ، باب 21 ، حديث 20404 .\r\n","page_name":" 251 ","page_number":251},
  {"content":"\r\n\r\nحضرت موسى بن جعفر عليهما السلام مىفرمايد : بسيار زياد از پدرم شنيدم كه مىفرمايد : شيعه ما نيست كسىكه زنان پشت پرده از ورعش سخن نگويند و از دوستان ما نيست كسىكه در قريه‌اى باشد كه آن قريه را ده هزار جمعيّت باشد و در بين آنان با ورع‌تر از او زندگى كند .\r\nراستى ، ورع چه عظمتى دارد ، كدام نردبان بعد از ايمان به خدا از ورع مهم‌تر است ، ورع چه صفت بسيار عظيمى است كه به واسطهء آن انسان محبوب انبيا و ائمه و ولىّ خدا مىشود ، مگر در روايات باب ورع نخوانديد كه ورع وسيلهء قرب و علت رسيدن به مقام وصل و بازكنندهء ابواب عبادت و رحمت به روى انسان است ! !\r\nبياييد با اجتناب از صغائر و كبائر و آراسته شدن به حسنات به كسب ورع اقدام كنيم ، تا از اين ره به ديدار جمال و جلال موفق شده و خيمهء زندگى و حيات را به عالم ملكوت و بارگاه قدس كشيده و همنشين روحانيون عرشى و ملكوتيان آسمانى گرديم و از رسيدن به مقام قرب و وصل آن لذتى را بيابيم كه نه گوشى شنيده و نه قلبى آن را درك كرده است ، بياييد خود را به جايى برسانيم كه دست ملك از آنجا كوتاه است و در آنجا در كمال عشق و محبت و پيشگاه محبوب عرضه بداريم .\r\n دلم را بهر عشقت خانه كردم * به دست خود دلم ديوانه كردم\r\nزنور عشق تو چون آتش طور * گرفتم يك قبس گيرانه كردم\r\nنهال عشقم از نور خدا بود * به شاخ آتشينش لانه كردم\r\nزمهرت آتشى بر دل فكندم * فروزان خاك اين كاشانه كردم\r\nزدم آتش به كاخ خودپرستى * دلم را با رضا ويرانه كردم\r\nمگر عشقت خليل بت شكن بود * كه او را وارد بتخانه كردم \r\n\r\n","description":"","footnote":"","page_name":" 252 ","page_number":252},
  {"content":"\r\n\r\n شكست عشق تو بتهاى هوا را * نبردى با هوس مردانه كردم\r\nدر اين جنگى كه با نفس و هوا شد * دلم را خالى از بيگانه كردم « 1 » \r\nعَنْ حَديدِ بْنِ حَكيم قالَ : سَمِعْتُ أبا عَبْدِاللّه عليه السلام يَقُولُ : اتّقُوا اللّهَ وَصُونُوا دينَكُمْ بِالْوَرَعِ « 2 » .\r\nحديد بن حكيم مىگويد ، از امام صادق عليه السلام شنيدم مىفرمود : تقواى خدا پيشه كنيد و دين خود را با ورع محافظت نماييد .\r\nعَنْ يَزيدَ بْنِ خَليفَةَ قالَ : وَعَظَنا أبو عَبْدِاللّهِ عليه السلام فَأمَرَ وَزَهَّدَ ثُمَّ قالَ : عَلَيْكُمْ بِالْوَرَعِ فَإنَّهُ لا يُنالُ ما عِنْدَ اللّهِ إلّابِالْوَرَعِ « 3 » .\r\nيزيد بن خليفه مىگويد : حضرت صادق عليه السلام ما را موعظه مىفرمود : امر به طاعت و عبادت و زهد داشت ، سپس فرمود : بر شما باد به ورع كه جز با ورع به فضل وعنايت و رحمت خدا نمىرسيد .\r\nعَنْ أبي عَبْدِاللّهِ عليه السلام قالَ : لا يَنْفَعُ اجْتِهادٌ لا وَرَعَ فيهِ « 4 » .\r\nامام صادق عليه السلام فرمود : كوشش بدون ورع سودى ندارد .\r\nبه اين حقيقت عالى ، با كمال جدّيت و كوشش بايد آراسته شد ؛ زيرا كوشش كنندهء بىورع مانند مريضى است كه برابر دستور طبيب دارو استعمال كند ، ولى از آنچه طبيب او را منع كرده پرهيز ننمايد .\r\nقالَ أبُو جَعْفَرٍ عليه السلام : إنَّ أشَدَّ الْعِبادَةِ الْوَرَعُ « 5 » .\r\n\r\n\r\n","description":"","footnote":"\r\n( 1 ) - حسان .\r\n( 2 ) - الكافى : 2 / 76 ، باب الورع ، حديث 2 ؛ بحار الأنوار : 67 / 297 ، باب 57 ، حديث 2 .\r\n( 3 ) - الكافى : 2 / 76 ، باب الورع ، حديث 3 ؛ بحار الأنوار : 67 / 297 ، باب 57 ، حديث 3 .\r\n( 4 ) - الكافى : 2 / 77 ، باب الورع ، حديث 4 ؛ بحار الأنوار : 67 / 297 ، باب 57 ، حديث 4 .\r\n( 5 ) - الكافى : 2 / 77 ، باب الورع ، حديث 5 ؛ بحار الأنوار : 67 / 297 ، باب 57 ، حديث 5 .\r\n","page_name":" 253 ","page_number":253},
  {"content":"\r\n\r\nحضرت باقر عليه السلام فرمود : سخت‌ترين عبادت ، ترك محرمات و برنامه‌هاى شبهه‌ناك است .\r\nدر كتاب شريف « الكافى » از امام صادق عليه السلام آمده :\r\nبر شما باد به پرهيزكارى و ورع و كوشش در راه خدا و راستى در گفتار و اداى امانت و حسن خلق و نيكى به همسايه و به دعوت كردن مردم به راه خدا با اعمال و كردارتان ، از شما مىخواهيم كه باعث زينت ما باشيد نه عامل اهانت به ما ، ركوع و سجود را طولانى كنيد ، وقتى ركوع و سجود شما طولانى مىشود شيطان به دنبال شما فرياد برمىدارد : واى اين اطاعت كرد ، من معصيت ؛ او سجده كرد ، من سرپيچى « 1 » .\r\nعَنْ أبي عَبْدِاللّهِ عليه السلام : إنّا لا نَعُدُّ الرَّجُلَ مُؤمِناً حَتّى يَكُونَ لِجَميعِ أمْرِنا مُتَّبِعاً مُريداً ، ألا وإنَّ مِنِ اتِّباعِ أمْرِنا وَإرادَتِهِ الْوَرَعَ ، فَتَزَيَّنُوا بِهِ يَرْحَمْكُمُ اللّهُ وَكَبِّدُوا أعْدائَنا بِهِ يَنْعَشْكُمُ اللّهُ « 2 » .\r\nامام صادق عليه السلام فرمود : ما كسى را مؤمن نمىدانيم ، مگر همهء برنامه‌هاى ما را اطاعت كند و متابعت و ارادت نسبت به امر ما ، ورع است ، خود را با پرهيز از محرمات زينت دهيد و با ورع ، زبان مذمّت دشمنان را از خود قطع نماييد كه خداوند با آراسته بودنتان به ورع به شما درجه مىدهد .\r\nسُئِلَ أميرُالْمُؤمِنينَ عليه السلام : أيُّ الْأعْمالِ أفْضَلُ عِنْدَ اللّهِ ؟ قالَ : التّسليمُ وَالوَرَعُ « 3 » .\r\n\r\n\r\n","description":"","footnote":"\r\n( 1 ) - الكافى : 2 / 77 ، باب الورع ، حديث 9 ؛ وسائل الشيعة : 15 / 245 ، باب 21 ، حديث 20400 ؛ بحار الأنوار : 67 / 299 ، باب 57 ، حديث 9 .\r\n( 2 ) - الكافى : 2 / 78 ، باب الورع ، حديث 13 ؛ بحار الأنوار : 67 / 302 ، باب 57 ، حديث 12 .\r\n( 3 ) - من لا يحضره الفقيه : 4 / 381 ، حديث 5833 ؛ بحار الأنوار : 67 / 304 ، باب 57 ، حديث 17 .\r\n","page_name":" 254 ","page_number":254},
  {"content":"\r\n\r\nاز اميرالمؤمنين عليه السلام از برترين عمل پرسيدند فرمود : تسليم به حق و ورع و پارسايى .\r\nعَنْ أبي عَبْدِاللّهِ عليه السلام أنَّهُ قالَ : إتَّقُوا اللّهَ إتَّقُوا اللَّهَ ، عَلَيْكُمْ بِالْوَرَعِ وَصِدْقِ الْحَديثِ وَأداءِ الْأمانَةِ وَعِفَّةِ الْبَطْنِ وَالْفَرْجِ تُكُونُوا مَعَنا فِى الرَّفيعِ الْأعلى « 1 » .\r\nامام صادق عليه السلام فرمود : پرهيزكارى ، پرهيزكارى ، بر شما باد به ورع و راستگويى و اداى امانت و عفت شكم و شهوت كه با اين برنامه‌ها در رفيع اعلى با ما خواهيد بود .\r\nعَنِ الصّادِقِ عليه السلام قالَ : أما وَاللّهِ إنَّكُمْ لَعَلى دينِ اللّهِ وَمَلائِكَتِهِ فَأعينُونا عَلى ذلِكَ بِوَرَعٍ وَاجْتِهادٍ ، عَلَيْكُمْ بِالصَّلاةِ وَالْعِبادَةِ ، عَلَيْكُمْ بِالْوَرَعِ « 2 » .\r\nامام صادق عليه السلام فرمود : به خدا قسم شما شيعيان ما بر دين خدا و ملائكه هستيد ، ما را با ورع و كوشش بر اين دين كمك كنيد ، بر شما باد به نماز و عبادت و بر شما باد بر ورع .\r\n\r\nورع ابن سيرين\r\nابن سيرين مردى بزّاز بود ، مىگويد :\r\nدر بازار شام در مغازهء خود براى فروش پارچه نشسته بودم ، زنى جوان وارد مغازه شد در حالى كه حجاب كامل اسلامى را رعايت كرده بود !\r\nاز من درخواست چند نوع پارچه كرد ، آنچه مىخواست به او عرضه كردم ،\r\n\r\n\r\n","description":"","footnote":"\r\n( 1 ) - الأمالى ، طوسى : 222 ، المجلس الثامن ، حديث 384 ؛ بحار الأنوار : 67 / 306 ، باب 57 ، حديث 28 ( با كمى اختلاف ) .\r\n( 2 ) - الأمالى ، طوسى : 33 ، المجلس الثانى ، حديث 33 ؛ بحار الأنوار : 67 / 306 ، باب 57 ، حديث 27 .\r\n","page_name":" 255 ","page_number":255},
  {"content":"\r\n\r\nگفت : پسر سيرين ! اين‌بار پارچه سنگين است و مرا طاقت حمل آن به منزل نيست ، شما اين‌بار را به خانهء من بياور و در آنجا قيمتش را از من بستان .\r\nمن بىخبر از نقشه شومى كه او براى من كشيده ، بار پارچه را به دوش گذاشته و به دنبال او روان شدم ، چون وارد دالان خانه گشتم درب را قفل زد و حجاب از روى و موى برداشت و در برابر من كمال طنازى و عشوه‌گرى آغاز نمود ، تازه بيدار شدم كه به دام خطرناكى گرفتار آمده‌ام ، بدون اين كه خود را ببازم ، همراهش به اطاق رفتم ، او را خام كردم ، سپس محل قضاى حاجت را از او پرسيدم ، گفت :\r\nگوشهء حيات است ، به محل قضاى حاجت رفتم ، در آنجا از افتادن به خطر زنا به حضرت دوست ناليدم ، آن گاه تمام هيكل و لباسم را به نجاست آلوده كردم و با همان منظره نفرت‌آور بيرون آمدم .\r\nچون زن جوان مرا به اين حال ديد سخت عصبانى شد و انواع ناسزاها را نثار من كرد . سپس درب خانه را گشود و مرا از خانه بيرون كرد ، به منزل خود رفتم ، لباس‌هايم را عوض كردم و بدن را از آلودگى شستم ، عنايت خدا به خاطر ورعى كه به خرج دادم هم چنان كه به خاطر ورع يوسف ، شامل حال يوسف شد شامل حالم شد و از آن پس در غيب به روى دلم باز شد و علم تعبير خواب به من مرحمت شده و بخشيده شد .\r\n\r\nكسب آبرو به بركت ورع\r\nامام صادق عليه السلام مىفرمايد :\r\nدر زمان‌هاى گذشته جوانى بود وارسته ، از گناه پيراسته ، به حسنات الهى آراسته .\r\nاهل محل به خصوص جوانان معصيت كار را به طور دائم امر به معروف و نهى از\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nمنكر مىكرد ، بىادبان و دريدگان تحمّل امر به معروف وى را نداشتند ، نقشه‌اى خائنانه براى ضربه زدن به شخصيّت او طرح كردند و آن اين بود كه زن بدكارهء جوانى را ديدند ، پولى در اختيارش گذاشتند و به او گفتند : به وقت تاريكى شب با اضطراب و ناراحتى در اين خانه را بزن ، چون در باز شد بدون معطلى به درون خانه برو و بگو زنى شوهردارم ، عده‌اى از جوانان مرا دنبال كرده‌اند ، به من پناه بده ، چون به اطاق رفتى خود را به او عرضه كن تا ما اهل محل را خبر كنيم به خانهء او بيايند و ببينند كه اين عابد مقدس چون به خلوت مىرود آن كار ديگر مىكند ! !\r\nنقشه عملى شد ، جوان عابد كه در خلوت آن خانه ، شب‌ها را به عبادت قيام داشت ، زن را پذيرفت ، هوا سرد بود ، جوان منقل آتش آورد ، زن بىحيا از حجاب خارج شد ، چشم جوان به جمالى به مثال حور افتاد ، آتش شهوت شعله كشيد ، ولى او براى خدا و فرو نشاندن شعلهء خطرناك آتش غريزه دو دست خود را روى آتش منقل گرفت بوى سوزش و سوختن و كباب شدن بلند شد .\r\nزن فرياد زد : چه مىكنى ؟ گفت : مزهء اين آتش را در برابر خطر آتش شهوت به خود مىچشانم تا از عذاب قيامت در امان باشم .\r\nزن با عجله از خانه خارج شد ، در ميان كوچه داد و فرياد كرد ، قبل از اين كه جوانان بىتربيت مردم را خبر كنند تا آبروى آن عبد حق را ببرند ، زن مردم را با فرياد خود جمع كرد و گفت : با عجله به خانهء جوان عابد برويد كه خود را سوزاند .\r\nمردم به خانه ريختند جوان را از كنار آتش كنار كشيدند ، چون سرّ قضيه و علت داستان فاش شد آبروى آن جوان بزرگوار و كريم در ميان مردم دو چندان شد و از آن شب احترام او در ميان مردم شهر افزوده گشت .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n\r\nپاك دامنى عالم\r\nايامى كه در قم تحصيل مىكردم در مسجدى براى نماز حاضر مىشدم كه امام مسجد از مدرسان بزرگ و از مجتهدان عالى مقام و صاحب صد و چند جلد تأليف علمى بود و زهد و ورع و پارسايى و فرار از رياست و هوا از وجود او مىباريد و جز اهل علم او را نمىشناختند .\r\nبه تدريج با او آشنا شدم ، پاره‌اى از مشكلات روحيم را با او در ميان مىگذاشتم از او سؤال كردم اين همه دانش وافر را چگونه و در چند سال آموختيد و اين همه توفيق براى تأليف از كجا يافتيد ؟ !\r\nفرمود : در شهر خود كه زمستان كم نظير دارد ، در سن جوانى و در بحبوحهء شهوت طلبه بودم ، برف زيادى باريده بود ، سرما كولاك مىكرد ، هوا تازه تاريك شده بود ، زن جوانى درب حجره‌ام را زد ، باز كردم ، گفت : از قريهء چند فرسخى براى خريد به شهر آمده بودم وقت گذشت ، اگر بخواهم تنها برگردم خطر دچار شدن به گرگ و ديگر خطرها در پى دارم ، امشب مرا بپذير ، پس از نماز صبح مىروم .\r\nراست مىگفت ، دلم به حالش سوخت . او را پذيرفتم ، زير كرسى نشست و پس از مدتى خوابش برد .\r\nشيطان به سختى وسوسه‌ام كرد ، براى رضاى خدا با عبايى پاره از حجره بيرون آمدم و به مسجد مدرسه رفتم . سرما سنگ را متلاشى مىكرد تا صبح در مسجد به سر بردم ، از شدت برف و كولاك و سرما خوابم نبرد ، اذان صبح را گفتند ، نماز خواندم ، در حالى كه چند بار هيولاى مرگ را بالاى سرم ديده بودم به حجره رفتم ، زن بيدار شده بود ، از من تشكّر كرد و رفت .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nاز آن روز به بعد عقلى ديگر و نفس و روحى ديگر پيدا كردم علوم را به سرعت درس مىگرفتم و به سرعت مىفهميدم و ترقى مىكردم و از لطف خداوند اين همه تأليف به يادگار گذاشتم ! !\r\n به كعبه رفتم وزانجا هواى كوى تو كردم * جمال كعبه تماشا به ياد روى تو كردم\r\nشعار كعبه چو ديدم سياه دست تمنا * دراز جانب شعر سياه موى تو كردم\r\nچو حلقه در كعبه به صد نياز گرفتم * دعاى حلقه گيسوى مشكبوى تو كردم\r\nنهاده خلق حرم سوى كعبه روى عبادت * من از ميان همه روى دل به سوى تو كردم \r\n مرا به هيچ مقامى نبود غير تو گامى * طواف و سعى كه كردم به جستجوى تو كردم\r\nبه موقف عرفات ايستاده خلق دعا خوان * من از دعا لب خود بسته گفتگوى تو كردم\r\nفتاده اهل منى در پى منى و مقاصد * چو جامى از همه فارغ من آرزوى تو كردم « 1 » \r\n\r\nورع شيخ جمال ، چراغ هدايت مردم\r\nابن بطوطه در سفرنامهء خود مىنويسد :\r\n\r\n\r\n","description":"","footnote":"\r\n( 1 ) - فاتحة الشباب ، نورالدين عبدالرحمن جامى .\r\n","page_name":" 259 ","page_number":259},
  {"content":"\r\n\r\nدر طول سفر خود گذرم به شهر ساوه افتاد ، گروهى را ديدم كه از نظر قيافه و اطوار بر ساير مردم برترى دارند ، سؤال كردم : اينان كيانند ؟ گفتند : مريدان و شاگردان شيخ جمال ، پرسيدم شيخ جمال كيست ؟ گفتند : مدرسى بود عالم و شخصيتى بود با كمال ، در عين داشتن زيبايى باطن از جمال ظاهر هم برخوردار بود ، به همين خاطر به او مىگفتند شيخ جمال .\r\nاز منزل تا مدرسه‌اى كه درس مىداد مقدارى راه بود و او هر روز آن راه را طى مىكرد ، زنى شوهردار او را ديد و عاشق او شد ، اندكى حوصله كرد تا شوهرش به سفر رود ، مىدانست كه شيخ جمال با قدرت و قوت ايمانى كه دارد به دام نمىافتد ، نقشه‌اى خائنانه طرح كرد ، پير زنى را ديد ، پولى در اختيار او گذاشت به او گفت : درب خانهء من بايست ، چون شيخ به اينجا رسيد به او بگو : جوانى دارم مدت‌هاست به سفر رفته ، نامه‌اى از او براى من رسيده اين نامه را براى من بخوان ولى سعى كن او را به دهليز خانه بياورى ، نقشه عملى شد ، شيخ وارد دهليز شد درب خانه را زن جوان قفل كرد و به شيخ گفت : اگر در برابر من مقاومت كنى به بام رفته و اهل محل را خبر مىكنم كه در نبود شوهر من ، اين مرد به من قصد خيانت دارد !\r\nشيخ وقار خويش را حفظ كرد و با زن به اطاق رفت ، چون او را به خود دلگرم نمود ، محل قضاى حاجت را از وى پرسيد ، زن محل قضاى حاجت را نشان داد ، شيخ به آنجا رفت و با قلم تراش خود موى سر و صورت و ابروان خود را از بيخ و بن تراشيد ، شكل كريهى پيدا كرد ، از محل قضاى حاجت بيرون آمد ، زن با ديدن او سخت متنفر شد ، قفل درب را گشود و وى را از خانه بيرون كرد داستان ورع و پاكدامنى او در ميان مردم پيچيد ، گروهى براى اتصال به رشتهء هدايت به او گرويدند و هم اكنون در اين شهر به شاگردان و مريدان شيخ جمال مشهورند .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nآرى ، مردان خدا ، محبوب خود را همه جا حاضر و ناظر مىبينند و آخرت ابدى و نعمت مقيم و سرمدى را با لذت چند لحظه‌اى دنيا معامله نمىكنند ، كمال لذت آنان در اطاعت و اجتناب از محرمات است و راز و نيازشان با معشوق حقيقى عالم .\r\n خوش‌تر از كوى توام مسكن و مأوايى نيست * كه به از كوى محبت به جهان جايى نيست\r\nشاهد دهر در آيينهء ما زشت نماست * ور نه زيباتر از آن شاهد رعنايى نيست\r\nآتش فتنه چنان آدم خاكى افروخت * كه اميدى ديگر امروز به فردايى نيست \r\n\r\nورع نردبان ترقى ميرداماد\r\nدر كتابى كه فيلسوف بزرگ ، علامه طباطبايى مقدمه‌اى بر آن نگاشته بود خواندم :\r\nشاه عباس صفوى در شهر اصفهان با اندرونى خود سخت عصبانى شده و خشمگين مىشود ، در پى غضب او ، دخترش از خانه خارج شده و شب بر نمىگردد ، خبر بازنگشتن دختر به شاه مىرسد ، بر ناموس خود كه از زيبايى خيره كننده‌اى بهره داشت سخت به وحشت مىافتد ، ماموران تجسّس در تمام شهر به تكاپو افتاده ولى او را نمىيابند .\r\nدختر به وقت خواب وارد مدرسهء طلّاب مىشود و از اتفاق به درب حجره محمد باقر استرآبادى كه طلبه‌اى جوان و فاضل بود مىرود ، درب حجره را مىزند ، محمد باقر درب را باز مىكند ، دختر بدون مقدمه وارد حجره شده و به او\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nمىگويد : از بزرگ‌زادگان شهرم و خانواده‌ام صاحب قدرت ، اگر در برابر بودنم مقاومت كنى تو را به سياست سختى دچار مىكنم . طلبهء جوان از ترس او را جا مىدهد ، دختر غذا مىطلبد ، طلبه مىگويد : جز نان خشك و ماست چيزى ندارم ، مىگويد : بياور ، غذا مىخورد و مىخوابد ، وسوسه به طلبه حمله مىكند ، ولى او با پناه بردن به حق دفع وسوسه مىكند ، آتش غريزه شعله مىكشد ، او آتش غريزه را با گرفتن تك تك انگشتانش به روى آتش چراغ خاموش مىكند ، مأموران تجسّس به وقت صبح گذرشان به مدرسه مىافتد ، احتمال بودن دختر را در آنجا نمىدادند ، ولى دختر از حجره بيرون آمد ، چون او را يافتند با صاحب حجره به عالى قاپو منتقل كردند .\r\nعباس صفوى از محمد باقر سؤال مىكند كه شب گذشته در برخورد با اين چهرهء زيبا چه كردى ؟ انگشتان سوخته را نشان مىدهد ، از طرفى خبر سلامت دختر را از اهل حرم مىگيرد ، چون از سلامت فرزندش مطلع مىشود ، بسيار خوشحال مىشود ، به دختر پيشنهاد ازدواج با آن طلبه را مىدهد ، دختر از شدت پاكى آن جوانمرد بهت زده بود ، قبول مىكند ، بزرگان را مىخوانند و عقد دختر را براى طلبهء فقير مازندرانى مىبندند و از آن به بعد است كه او مشهور به مير داماد مىشود و چيزى نمىگذرد كه اعلم علماى عصر گشته و شاگردانى بس بزرگ هم چون ملا صدراى شيرازى تربيت مىكند !\r\n اى عاشقان اى عاشقان آن كس كه بيند روى او * شوريده گردد عقل او آشفته گردد خوى او \r\n\r\n","description":"","footnote":"","page_name":" 262 ","page_number":262},
  {"content":"\r\n\r\n معشوق را جويان شود دكان او ويران شود * بر روى و سر پويان شود چون آب اندر جوى او « 1 » \r\n\r\nورع از ديدگاه عارفان\r\nعارفان عاشق براى ورع معنايى بس وسيع و گسترده دارند و اين معنا را از مفاهيم آيات و روايات استفاده كرده و به عباد حق تعليم داده‌اند .\r\nدر ابتداى توضيح ورع به آيهء شريفه :\r\n [ وَ ما مِنَّا إِلَّا لَهُ مَقامٌ مَعْلُومٌ 
  ]  « 2 » .\r\nو هيچ يك از ما فرشتگان نيست مگر اين كه براى او مقامى معين است .\r\nمتوسل شده و فرموده‌اند :\r\nاول مقام ، همانا مقام انتباه است و اين بيرون آمدن بنده است از حدّ غفلت .\r\nپس توبه است و آن رجوع است از ما سواى خداى تعالى ، پس از آن كه رفته باشد ، با آن كه پيوسته پشيمان باشد و استغفار بسيار كنند .\r\nپس انابت و آن رجوع از غفلت است سوى ذكر و بعضى گفته‌اند : توبه ترسيدن است و انابت رغبت و قومى گويند : توبه در ظاهر است و انابت در باطن . پس ورع و آن ترك كردن چيزى است كه بر او مشتبه گشته باشد .\r\nپس محاسبت نفس است و آن نگاه داشتن زيادت آن از نقصان است ، آنچه سود او باشد و زيان او .\r\nپس ارادت است و آن استدامت رنج است و ترك راحت .\r\n\r\n\r\n","description":"","footnote":"\r\n( 1 ) - مولوى .\r\n( 2 ) - صافات ( 37 ) : 164 .\r\n","page_name":" 263 ","page_number":263},
  {"content":"\r\n\r\nپس زهد است و آن ترك كردن حلال از دنياست و رغبت از آن و شهوت‌هاى آن بگردانيدن .\r\nپس فقر است و آن نابودن املاك است و خالى شدن دل از آنچه دست از او خالى باشد .\r\nپس صدق است و آن راستى نهان و آشكار است .\r\nپس تصبّر است و آن تحمل نفس است بردشوارىها و چشيدن تلخىها و اين آخر مقام‌هاى مريدان است .\r\nپس صبر است و آن ترك شكايت است .\r\nپس رضاست و آن لذت يافتن به بلاست .\r\nپس اخلاص است و آن بيرون كردن خلق است از معاملهء حق .\r\nپس توكل است بر خداى و آن اعتماد كردن است بر او كه طمع از جمله زايل كند به جز از او « 1 » .\r\nآرى ، هر كس با اين اوصاف به محضر آن جناب رود ، به حضورش پذيرند و از شراب عشق جمال به كامش ريزند ، آن چنان كه تا ابد مست شده و محو زيباى مطلق گردد .\r\nبه قول عارف عاشق حكيم صفاى اصفهانى :\r\n در رحمت ابد بر من خسته بازكردى * كه دلم زدست بردى و محلّ راز كردى\r\nتو هزار بار كشتى و نمردم و نميرى * كه به كشتگان عشق ازلى نماز كردى \r\n\r\n\r\n","description":"","footnote":"\r\n( 1 ) - آداب المريدين : 74 .\r\n","page_name":" 264 ","page_number":264},
  {"content":"\r\n\r\n همه من شدى به مستى و چو هشيار گشتم * زمن اى بلاى هوش و خرد احتراز كردى\r\nتو گداى را توانى ملك الملوك كردن * كه به صعوه بال و پر دادى و شاهباز كردى\r\nنگهى كه باز كردى زتجلّى ولايت * به شب اميدواران زره نياز كردى\r\nبه صفا توان رسيدن زره فناى هستى * تو كه هست خويش را بر سر حرص و آز كردى \r\n\r\nنصيحت عارفان به غافلان\r\nارباب دين و اخلاص ، آگاهان عارف ، بيداران واقف ، از باب سوز دل ، براى بيدارى گرفتاران آب و گل به ذكر مسائلى پرداخته‌اند كه اگر با گوش دل به آن نصايح توجه شود ، مرغ دل به سوى باغ ملكوت به پرواز آيد و زنجير اسارت‌ها و تحميلات شيطانى پاره گردد .\r\nمؤيد الدين جندى در « نفحة الروح » گويد :\r\nاول تقديم نصيحتى مشفقانه و تنبيهى محققانه كنيم كه ممهّد قواعد گردد ، اى خفته خواب غرور و غفلت و مست شراب سرور شرور و شهوت ! برخيز كه در دل خاك ، بسى خواهى خفت و از گفت و شنود عادتى ، خاموشى گزين كه در دوزخ حسرت .\r\n [ رَبَّنا أَخْرِجْنا مِنْها 
  ]  « 1 » .\r\n\r\n\r\n","description":"","footnote":"\r\n( 1 ) - مؤمنون ( 23 ) : 107 .\r\n","page_name":" 265 ","page_number":265},
  {"content":"\r\n\r\nپروردگارا ! ما را از دوزخ بيرون آر .\r\nبسيار خواهى گفت ، مالى و جاهى كه بىاختيار به دشمنان و اشرار خواهى گذاشت ، به اختيار خويش به دوستان اخيار بازگذار .\r\nاز دشمنان دوست روى و دوستان دشمن خوى كه دوستى كاذب ايشان :\r\n [ يَوْمُ يَنْفَعُ الصَّادِقِينَ صِدْقُهُمْ 
  ]  « 1 » .\r\nاين روزى است كه راستان را راستى و صدقشان سود دهد .\r\n [ يَوْمَ لا يَنْفَعُ مالٌ وَ لا بَنُونَ 
  ]  « 2 » .\r\nروزى كه هيچ مال و اولادى سود نمىدهد .\r\nدشمن صادق گردد ، روى به دوستان صادق گردان .\r\nافكار بىفايده كه مفرّق در جمع مال و خدم مقدم مىدارى ، پيش از تفرقه و جمع .\r\n [ يَوْمَ يَجْمَعُكُمْ لِيَوْمِ الْجَمْعِ 
  ]  « 3 » .\r\n[ بىترديد برانگيخته مىشويد در 
  ] روزى كه شما را در روز اجتماع [ كه روز قيامت است 
  ] جمع مىكند .\r\n [ يَوْمَئِذٍ يَصْدُرُ النَّاسُ أَشْتاتاً لِيُرَوْا أَعْمالَهُمْ 
  ]  « 4 » .\r\nآن روز مردم [ پس از پايان حساب 
  ] به صورت گروه‌هاى پراكنده [ به سوى منزل‌هاى ابدى خود بهشت يا دوزخ 
  ] باز مىگردند ، تا اعمالشان را [ به صورت تجسم يافته 
  ] به آنان نشان دهند .\r\n\r\n\r\n","description":"","footnote":"\r\n( 1 ) - مائده ( 5 ) : 119 .\r\n( 2 ) - شعراء ( 26 ) : 88 .\r\n( 3 ) - تغابن ( 64 ) : 9 .\r\n( 4 ) - زلزال ( 99 ) : 6 .\r\n","page_name":" 266 ","page_number":266},
  {"content":"\r\n\r\nدر تفرقهء آن بر جمعى از اهل جمع نه بر فرق اهل فرق و صدع مقدّم‌دار ، ابقاى هر چه جمع كرده‌اى و در اين دار فنا با تو بقا نخواهد كرد ، بىابقا افنا كن ، تا تو را از اين مشغول‌هاى بىمنفعت و فراغت‌هاى پر مضرّت براى اشتغال بسيار ، مسرت فراغت بخشد .\r\nروزِ كار روزگار خويش به بيگارى ضايع مدار و كارى كه سبب نجات ابدى و خلاصه مهمى كه موجب خلاص سرمدى توست پس پيش گير .\r\nاگر پادشاهى يا سلطان و اگر وزيرى كاردان و اگر صاحب منصبى به حكم و فرمان و اگر دهقان قهرمانى و ثروت و مال و توان و اگر درويشى ضعيف و ناتوان ، از پير و جوان به حقيقت دان كه با مرگ ناگهان .\r\n [ كُلُّ مَنْ عَلَيْها فانٍ 
  ]  « 1 » .\r\nهمهء آنان كه روى اين زمين هستند ، فانى مىشوند .\r\nچاره كردن نتوان .\r\nچون اكثر عمر و خلاصه وقت و زمان و زبدهء توش و توان در تدبير صورت و جثمان و تعمير اين جهان گذران صرف شد و قطعاً از جهان جان و عمارت عالم روح و روان تا غايت وقت و زمان در غفلت و حرمان به ضلالت و خذلان بازمانده‌اى .\r\nبارى تدارك اوقات و تلافى مافات و باقيات صالحات در سلوك سبيل نجات از اين مضيق دركات بايد انديشيد و با رفيقى شفيق از اهل طريق تحقيق و نظر دقيق روزى چند براى راحت بسيار زحمتى اندك كشيد و گرم و سرد و شور و تلخ راه حق\r\n\r\n\r\n","description":"","footnote":"\r\n( 1 ) - الرحمن ( 55 ) : 26 .\r\n","page_name":" 267 ","page_number":267},
  {"content":"\r\n\r\nچشيد ، تا آخر پاى فراغت در دامن رفاهيت و رفاغت « 1 » و دست طلب در آستين حصول كشيد و اين نصيحت را بىغرض به گوش هوش از دل و جان شنيد ، آن گاه ثمرات و نتايج آن معاينه ديد « 2 » .\r\n\r\n\r\n","description":"","footnote":"\r\n( 1 ) - رفاغت : رفاه ، ناز و نعمت .\r\n( 2 ) - نفحة الروح : 109 .\r\n","page_name":" 268 ","page_number":268},
  {"content":"\r\n\r\n[ وَالْمُتَوَرِّعُ يَحْتاجُ إلى ثَلاثَةِ اصُولٍ : الصَّفْحُ عَنْ عَثَراتِ الْخَلْقِ أجْمَعَ ، وَتَرْكُ الْحُرْمَةِ فيهِمْ ، وَاسْتِواءُ الْمَدْحِ وَالذَّمِّ 
  ]\r\n\r\nنيازهاى صاحب ورع\r\nصاحب ورع به سه برنامه مهم نياز دارد كه اگر آن سه برنامه را به كار نگيرد از گردونه ورع خارج و از اين حالت عالى الهى بىبهره است :\r\n1 - چشم‌پوشى از لغزش‌هاى تمام مردم مسلمان كه اين چشم‌پوشى ضامن حفظ آبروى مردم است و صفح از عثرات اخلاق حضرت ربّ العزّه است و چه نيكوست كه مسلمان متخلق به اخلاق حق باشد .\r\n2 - حرمت و ارزش مسلمان را نگاه دارد كه چيزى در پيشگاه حق از حرمت و آبروى مؤمن بالاتر نيست .\r\n3 - تعريف و تكذيب مردم براى او يكسان باشد ، چه آن انسانى كه عملش براى خداست ، براى او چه فرقى مىكند كه مردم از عملش تعريف كنند ، يا او را تكذيب نمايند .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\n[ وَأصْلُ الْوَرَعِ دَوامُ الْمُحاسَبَةِ ، وَصِدْقُ الْمُقاوَلَةِ ، وَصَفاءُ الْمُعامَلَةِ ، وَالْخُروُجُ عَنْ كُلِّ شُبْهَةٍ ، وَرَفْضُ كُلِّ ريبَةٍ ، وَمُفارَقَةُ جَميعِ ما لا يَعْنيهِ ، وَتَرْكُ فَتْحِ أبْوابٍ لا يَدْري كَيْفَ يُغْلِقُها ، وَلا يُجالِسَ مَنْ يُشْكِلُ عَلَيْهِ الْواضِحُ ، وَلا يُصاحِبَ مُسْتَخِفَّ الدّينِ ، وَلا يُعارِضَ مِنَ الْعِلْمِ ما لا يَحْتَمِلُ قَلْبُهُ ، وَلا يَتَفَهَّمَهُ مَنْ قابَلَهُ ، وَيَقْطَعَ مَنْ يَقْطَعُ عَنِ اللّهِ عَزَّوَجَلَّ 
  ]\r\n\r\nريشهء ورع\r\nامام صادق عليه السلام در اين جملات حكيمانه ، ريشه و بنيان ورع را بيان مىكند و مىفرمايد :\r\n\r\n1 - تداوم حسابرسى\r\nتداوم حسابرسى و حساب كشى از نفس كه در گذشته چه كرده و در آينده مىخواهد چه كند و فعلًا آراسته به كدام يك از حقايق و يا آلوده به كدام يك از رذائل است ، اصل و ريشهء ورع است .\r\nاگر كسى در مقام محاسبهء نفس نباشد ، به فرمودهء اولياى الهى ، نفس او هم چون حيوان چموش و سركش خواهد شد كه وى را به هر فساد و افسادى خواهد كشيد و تا راكب خود را در آتش دوزخ نيفكند آرام نخواهد گرفت .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nقرآن مجيد در آيات زيادى ، انسان را به حساب كشى و حسابرسى از نفس دعوت مىنمايد كه توجه به آن آيات جداً از واجبات الهيه است :\r\n [ يا أَيُّهَا الَّذِينَ آمَنُوا اتَّقُوا اللَّهَ وَ لْتَنْظُرْ نَفْسٌ ما قَدَّمَتْ لِغَدٍ وَ اتَّقُوا اللَّهَ إِنَّ اللَّهَ خَبِيرٌ بِما تَعْمَلُونَ 
  ]  « 1 » .\r\nاى اهل ايمان ! از خدا پروا كنيد و هر كسى بايد با تأمل بنگرد كه براى فرداى خود چه چيزى پيش فرستاده است ، و از خدا پروا كنيد ؛ يقيناً خدا به آنچه انجام مىدهيد ، آگاه است .\r\n  [ وَ اتَّبِعُوا أَحْسَنَ ما أُنْزِلَ إِلَيْكُمْ مِنْ رَبِّكُمْ مِنْ قَبْلِ أَنْ يَأْتِيَكُمُ الْعَذابُ بَغْتَةً وَ أَنْتُمْ لا تَشْعُرُونَ * أَنْ تَقُولَ نَفْسٌ يا حَسْرَتى عَلى ما فَرَّطْتُ فِي جَنْبِ اللَّهِ وَ إِنْ كُنْتُ لَمِنَ السَّاخِرِينَ 
  ]   « 2 » .\r\nو از نيكوترين چيزى كه از طرف پروردگارتان به سوى شما نازل شده است پيروى كنيد ، پيش از آن كه ناگهان و در حالى كه بىخبريد ، عذاب به شما رسد ؛ * تا مبادا آن كه كسى بگويد : دريغ و افسوس بر اهمال‌كارى و تقصيرى كه دربارهء خدا كردم ، و بىترديد [ نسبت به احكام الهى و آيات ربّانى 
  ] از مسخره كنندگان بودم .\r\n\r\n2 - صدق گفتار\r\nديگر از ريشه‌هاى ورع ، صدق گفتار است و گفتار آدمى صدق نباشد مگر اين كه قلب با نيتى خالص آن گفته را همراهى كند ، شخص با ورع سخن نمىگويد ، اگر\r\n\r\n\r\n","description":"","footnote":"\r\n( 1 ) - حشر ( 59 ) : 18 .\r\n( 2 ) - زمر ( 39 ) : 55 - 56 .\r\n","page_name":" 271 ","page_number":271},
  {"content":"\r\n\r\nبگويد راست مىگويد و نفرتش از سخن غير راست هم چون نفرت اوليا از شيطان و شيطنت است ، ميل به دروغ كه خسران دنيا و آخرت است در نفس پارسا و انسان با ورع وجود ندارد ، چرا كه بندهء حق در هيچ موردى نياز به دروغ ندارد .\r\n\r\n3 - صفاى در معامله\r\nديگر از ريشه‌هاى ورع صفاى در معامله است ، شخص با ورع ، صحيح مىخرد و صحيح مىفروشد ، در معاملات او با مردم چه معاملات مادى چه معاملات اخلاقى و اجتماعى و چه معاملات خانوادگى ، مكر و حيله و تزوير و خدعه و خيانت و تقلب ديده نمىشود كه اين همه از اخلاق ابليس است و انسان با ورع در حريم قدس زندگى دارد و جز اخلاق حضرت حق خلقى ندارد .\r\nحق سبحانه و تعالى در حق مؤمنان و اهل بهشت فرموده است كه ايشان را راه نموده‌اند به سخن خوش و طريقت پسنديده .\r\nو امام حسن مجتبى عليه السلام فرموده است :\r\nهمانا بهترين نيكويى خوى نيكوست « 1 » .\r\nو امام على عليه السلام فرموده است :\r\nشريف‌ترين خوىها فروتنى و بردبارى و نرمخويى است « 2 » .\r\nو مشايخ گفته‌اند :\r\nخُلق خوش از نشانه‌هاى اولياست .\r\nو گفته‌اند :\r\n\r\n\r\n","description":"","footnote":"\r\n( 1 ) - ميزان الحكمة : 4 / 1519 .\r\n( 2 ) - ميزان الحكمة : 4 / 1541 .\r\n","page_name":" 272 ","page_number":272},
  {"content":"\r\n\r\nهر كه در خُلق نيكو زياده‌تر است در طريق حق ، او غالب‌تر است و حق تعالى رسول اللّه صلى الله عليه و آله به خلق خوش بستوده است و خلق او را در سورهء قلم عظيم خوانده كه :\r\n [ وَ إِنَّكَ لَعَلى خُلُقٍ عَظِيمٍ 
  ]  « 1 » .\r\nو يقيناً تو بر بلنداى سجاياى اخلاقى عظيمى قرار دارى .\r\nو بنياد خلق نيكو بر دو چيز است :\r\nيكى آن كه : هر چه توانى بكنى ، به قول و فعل و در آن تهاون و سستى نكنى .\r\nدوم آن كه : خود را از آن نگاه‌دارى كه از تو رنجى به ظاهر و باطن كسى رسد و اين معنى از كسى درست آيد كه او را سه وصف باشد :\r\nاول و دوم : علم و معرفت است آن كه بداند كه همهء خلق در اخلاق و صفت‌هاى ذاتى خود محبوس و گرفتارند و جمله خواهند كه از ايشان خُلق‌ها و صفت‌هاى پسنديده در وجود آيد .\r\nاما بعضى از ايشان ندانند و راه بدان كه چنان بهتر است و بعضى اگر چه دانند نتوانند و طاقت ندارند كه چنان كه دانند كه بهتر است زندگانى كنند ، پس بدين معرفت از ايشان به قدر و طاقت و توانستن ايشان راضى شوى از ايشان و دوام كرم است و سخاوت ؛ زيرا كه به سخاوت نيكويىها توان كردن در داد و ستد و كارها .\r\nسوم : صبر است ؛ زيرا كه به قوت صبر با خلق سازگارى توان كردن و تحمل ايذا و بد خلقى ايشان كردن .\r\nو مشايخ گفته‌اند :\r\nخُلق آن است كه هر چه به تو رسد از قضاى حق و جفاى خلق آن را قبول كنى\r\n\r\n\r\n","description":"","footnote":"\r\n( 1 ) - قلم ( 68 ) : 4 .\r\n","page_name":" 273 ","page_number":273},
  {"content":"\r\n\r\nو هيچ ضجر « 1 » و قلق نكنى .\r\nو گفته‌اند :\r\nخلق آن است كه حق تعالى اختيار كرده است از بهر رسول اللّه صلى الله عليه و آله و او را بدان فرموده كه :\r\n [ خُذِ الْعَفْوَ وَ أْمُرْ بِالْعُرْفِ وَ أَعْرِضْ عَنِ الْجاهِلِينَ 
  ]  « 2 » .\r\nعفو و گذشت را پيشه كن ، و به كار پسنديده فرمان ده ، و از نادانان روى بگردان .\r\nو از سيرت متقيان و متقدّمان چند حكايت نقل كنيم تا طالبان صادق را آن دستورى شود و ادب و اخلاق عارفان و صالحان را بر آن قياس كند و اقتدا كند بدان ان شاء اللّه تعالى .\r\nنقل كرده‌اند از ابوذر غفارى رحمه الله كه :\r\nاو وقتى شتر خود را آب مىداد بر كنار حوض ، كسى ديگر خواست كه شتر خود را آب دهد و صبر نكرد تا او فارغ شود و شتر خود را بر سر شتر او راند و حوض بشكست !\r\nابوذر رضى الله عنه از آن در خشم شد ، زود بركنارى رفت و بنشست و بعد از آن به پشت باز خفت تا از وى پرسيدند : چرا چنين كردى ؟ گفت : رسول صلى الله عليه و آله ما را چنين فرموده است كه چون شخص در خشم شود بايد كه بنشيند اگر خشم وى باز نشست والّا بايد كه به پشت بازخسبد تا خشم وى بازنشيند « 3 » .\r\n\r\n\r\n","description":"","footnote":"\r\n( 1 ) - ضجر : بىقرارى و دلتنگى و بىتابى .\r\n( 2 ) - اعراف ( 7 ) : 199 .\r\n( 3 ) - ميزان الحكمة : 9 / 4339 .\r\n","page_name":" 274 ","page_number":274},
  {"content":"\r\n\r\n\r\nتحمل بد خلقى ديگران\r\nنقل كرده‌اند :\r\nابراهيم بن ادهم رحمه الله وقتى به راهى مىرفت ، سوارى پيش وى باز آمد و پرسيد از وى كه آبادانى كجاست ؟ ابراهيم اشارت كرد به گورستان و گفت : آبادانى آن است .\r\nترك پنداشت كه وى افسوس مىدارد ، در خشم شد و او را مىزد تا سر وى بشكست ، چون از وى درگذشت با وى گفتند كه اين كس كه تو او را بزدى خواجه ابراهيم بن ادهم بود ، ترك بيامد و عذر از وى مىخواست ، ابراهيم گفت : آن وقت كه تو مرا مىزدى ، من تو را از خداى عزوجل درخواستم تا تو را اهل بهشت گرداند .\r\nگفت : از بهر چه چنين كردى با وجود چنين كارى كه من با تو كردم ؟ !\r\nابراهيم گفت : از بهر آن كه من دانستم كه بدين كه تو مرا مىزدى من ثواب يابم ، پس نخواستم كه نصيب من از تو خير باشد و نصيب تو از من شر ! !\r\n\r\nاخلاق عجيب ابو عثمان حيرى\r\nو از ابو عثمان حيرى - كه از جمله مشايخ خراسان بوده است - نقل كرده‌اند كه :\r\nكسى خواست كه او را امتحان كند در خُلق ، پيش او آمد و گفت : من مىخواهم كه تو به خانهء من آيى تا تو را ضيافت كنم ، ابو عثمان با وى برفت ، چون به در خانهء وى رسيد گفت : اى استاد ! مرا چيزى در خانه نيست و من پشيمان شدم از اين كار ، ابو عثمان بازگشت چون به خانهء خود رسيد ديگر بار آن مرد بيامد و گفت : اى استاد ! من بد كردم و پشيمان شدم از آن و عذر مىخواست و گفت : اين ساعت بيا تا به خانهء ما رويم ، ديگر بار ابو عثمان بازگشت چون به در خانه رسيد آن شخص\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nهم بر آن طريق پيش آمد كه اول و گفت : در خانه چيزى نيست و همچنين مىكرد تا سه بار و بر وى هيچ تغيّرى نيافت ، بعد از آن به مدح او در آمد و خُلق او بستود ، ابو عثمان گفت : مرا مدح مكن به خُلقى كه در همه سگان يافت مىشود ؛ زيرا كه سگ را نيز چون بخوانند بيايد و چون برانند وزجر كنند بازگردد ! !\r\nو لقمان حكيم با فرزند خود گفته است :\r\nسه كس را در سه وقت بتوان شناخت : حليم را در وقت غضب و شجاع را در وقت جنگ و دوست را در وقت حاجت « 1 » .\r\nو از احاديث ربانى كه در انجيل آمده است يكى اين است كه :\r\nبندهء من اگر تو مرا ياد كنى در آن وقت كه تو در خشم روى ، من نيز تو را ياد كنم و آن وقت كه من در خشم باشم با تو .\r\nو طريق طالب صادق آن است كه در اين ادب ، نفس خود را رياضت دهد و در اين وصف به غايت بكوشد ؛ زيرا كه خوش خويى در اين طريق اصلى عظيم است و در رتبتى تمام ، در دنيا و آخرت و بدخويى نقصانى قوى است و عيبى زشت در دنيا و آخرت « 2 » .\r\n رنج ايام ببايست فراوان ديدن * خوار گيتى شدن و محنت دوران ديدن\r\nدر پى گنج بسى رنج ببايد بردن * بىتعب مىنشود گنج به دامان ديدن\r\nبايد از بهر وصال رخ محبوب همى * كوه و صحرا و در و دشت و بيابان ديدن \r\n\r\n\r\n","description":"","footnote":"\r\n( 1 ) - شرح نهج البلاغة ابى ابى الحديد : 11 / 219 .\r\n( 2 ) - مناهج الطالبين : 110 .\r\n","page_name":" 276 ","page_number":276},
  {"content":"\r\n\r\n غوص ناكرده به دريا نتوان در كف دست * درّ و گوهر صدف و لؤلؤ و مرجان ديدن\r\nهر كه جانان طلبد از دل و از جان گذرد * آرى آسان نتوان جلوهء جانان ديدن\r\nسنگ اگر تابش خورشيد تحمل نكند * كى تواند به شكم لعل بدخشان ديدن \r\n به يقين دان كه پس از جهد به مقصود رسى * هيچ گاهى گل بىخار نشايد چيدن \r\n\r\n4 - احتراز از شبهات\r\nديگر از ريشه‌هاى ورع احتراز از شبهات است ، چه قرب به شبهه موجب افتادن در حرام است ، در اخبار آمده كه اولياى خدا از حلال غير ضرورى پرهيز داشتند ، مبادا كه به شبهه افتند و از شبهه به حرام آلوده گردند !\r\n\r\n5 - پرهيز از عوامل شك\r\nديگر از اصول ورع پرهيز از عوامل شك و شبهه و ترديد ريب و وسوسه و دو دلى است .\r\n\r\n6 - پرهيز از برنامه‌هاى بىفايده\r\nاز اصول ديگر ورع دورى از برنامه‌هايى است كه براى دنيا و آخرت انسان سودى ندارد .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n\r\n7 - پرهيز از سخن بيهوده\r\nديگر از اصول ورع ، پرهيز از ورود به درى است كه بستن آن محال يا مشكل باشد ، مانند سخن گفتن در برنامه‌اى كه موجب فساد شود و اصلاحش امكان نداشته باشد ، يا انجام كارى كه ضربه‌اى مهلك بر خود و بر ديگران بزند و جاى جبران نباشد .\r\n\r\n8 - پرهيز از سفسطه‌گران\r\nديگر از اصول ورع پرهيز از مصاحبت و رفاقت با مردمى است كه امور واضحه نزد آنان مخفى نمايد و به عبارت ديگر از شدت پستى و دنائت و پست فطرتى و خسّت ، روز روشن را باور ندارند و حقيقت را منكرند و در واقعيت‌ها سفسطه گرند .\r\n\r\n9 - پرهيز از افراد بىدين\r\nاز اصول ديگر ورع پرهيز از رفاقت با كسانى است كه فرهنگ عالى حق را سبك مىشمارند و براى دين و احكام الهى ارجى قائل نيستند .\r\n\r\n10 - پرهيز از علوم ضالّه\r\nاز ديگر ريشه‌هاى ورع پرهيز از علومى است كه براى شخص فهمش قابل تحمل نيست و دنبال كردنش جز سرگردانى و ضلالت و گمراهى و ديوانگى حاصل ديگرى ندارد .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n\r\n11 - پرهيز از افراد شقى\r\nديگر از اصول ورع قطع رابطه با كسى است كه از خدا و انبيا و ائمه عليهم السلام و اطاعت از ايشان رو گردانده و دو اسبه به سوى بيابان بدبختى و شقاوت مىتازد .\r\nاى مهربان خداى عالم ! اى رب ودود ! اى رحيم و غفور ! اى آن كه به گدايان درت نظر لطف و عنايت دارى و خواهنده و خواننده‌اى را از پيشگاه لطف محروم نمىكنى ، حقيقت حقايق را به ما بچشان و توفيق آراسته شدن به ورع را به محتاجان كرامت فرما .\r\n به توفيقم بياراى و به حشمت * كرامت كن تو بر من نور رحمت\r\nبه دورم كن تو از ميدان عصيان * به بر كن جامه‌اى زاحسان و غفران\r\nكفايت كن امورم را الهى * برونم آور از چاه تباهى\r\nزرحمت جام دل لبريز فرما * زدوزخ بردنم پرهيز فرما\r\nدلم زالطاف خود پر نور گردان * هوس‌ها را زجانم دور گردان\r\nنهال عشق را بر دل تو بنشان * از اين در طرد و محرومم مگردان\r\nزبينايى كمالم بخش اى دوست * به عشق خود جلالم بخش اى دوست\r\nچشان شيرينى عفوت تو بر جان * ببخشايم زنور عفو و احسان\r\nبه مسكين اين گنهكار زمانه * به لطف خود نظر كن عاشقانه \r\n\r\n","description":"","footnote":"","page_name":" 279 ","page_number":279},
  {"content":"\r\n . \r\n","description":"","footnote":"","page_name":" 280 ","page_number":280},
  {"content":"\r\n\r\nباب\r\n34\r\nدر بيان عبرت\r\n\r\n","description":"","footnote":"","page_name":" 281 ","page_number":281},
  {"content":"\r\n . \r\n","description":"","footnote":"","page_name":" 282 ","page_number":282},
  {"content":"\r\n\r\nقالَ الصّادِقُ عليه السلام : قالَ رَسُولُ اللّهِ صلى الله عليه و آله : الْمُعْتَبِرُ فِى الدُّنْيا عَيْشُهُ فيها كَعَيْشِ النّائِمِ يَراها وَلا يَمَسُّها وَهُوَ يُزيلُ عَنْ قَلْبِهِ وَنَفْسِهِ بِاسْتِقْباحِهِ مُعامَلَةَ الْمَغْرُورينَ بِها ما يُورِثُهُ الْحِسابَ وَالْعِقابَ .\r\nوَيُبَدِّلُ بِها ما يُقَرِّبُهُ مِنْ رِضَا اللّهِ تَعالى وَعَفْوِهِ وَيَغْسِلُ بِماءِ زَوالِها مَوْضِعَ دَعْوَتِها إلَيْهِ وَتَزْيينَ نَفْسِها إلَيْهِ . وَالْعِبْرَةُ تُورِثُ ثَلاثَةَ أشْياءَ : الْعِلْمُ بِما يَعْمَلُ ، وَالْعَمَلُ بِما يَعْلَمُ وَعِلْمَ ما لَمْ يَعْلَمْ .\r\nوَالْعِبْرَةُ أصْلُها أوَّلٌ يُخْشى آخِرُهُ وَآخِرٌ قَدْ تَحَقَّقَ الزُّهْدُ فى أوَّلِهِ ، وَلا يَصِحُّ الْاعْتِبارُ إلّالِأهْلِ الصَّفاءِ وَالْبَصيرَة ، قالَ اللّهُ تَعالى :  [ فَاعْتَبِرُوا يا أُولِي الْأَبْصارِ 
  ]  « 1 » وَقالَ أيْضاً عَزَّ مِنْ قائِلٍ :  [ فَإِنَّها لا تَعْمَى الْأَبْصارُ وَ لكِنْ تَعْمَى الْقُلُوبُ الَّتِي فِي الصُّدُورِ 
  ]  « 2 » . فَمَنْ فَتَحَ اللّهُ عَيْنَ قَلْبِهِ وَبَصَرَ عَيْنِهِ بِالْإعْتِبارِ فَقَدْ أعْطاهُ اللّهُ مَنْزِلَةً رَفيعةً وَزُلْفىً عَظيماً .\r\n\r\n\r\n","description":"","footnote":"\r\n( 1 ) - حشر ( 59 ) : 2 .\r\n( 2 ) - حج ( 22 ) : 46 .\r\n","page_name":" 283 ","page_number":283},
  {"content":"\r\n\r\n[ قالَ رَسُولُ اللّهِ صلى الله عليه و آله : الْمُعْتَبِرُ فِى الدُّنْيا عَيْشُهُ فيها كَعَيْشِ النّائِمِ يَراها وَلا يَمَسُّها وَهُوَ يُزيلُ عَنْ قَلْبِهِ وَنَفْسِهِ بِاسْتِقْباحِهِ مُعامَلَةَ الْمَغْرُورينَ بِها ما يُورِثُهُ الْحِسابَ وَالْعِقابَ 
  ]\r\n\r\nاوصاف عبرت‌پذيران\r\nامام صادق عليه السلام در اين باب - كه يكى از مهم‌ترين مباحث تربيتى و اخلاقى است - از رسول اكرم صلى الله عليه و آله حكايت مىكند كه آن حضرت دربارهء بيدارانى كه براى رشد و كمال خود از هر چيزى عبرت و درس مىگيرند ، فرمود :\r\nآن كه دنيا و ظواهر فريباى مادى و اين اشيا و عناصر زر و زيور از دست رفتنى را به ديدهء عبرت و پندگيرى مىنگرد ، مانند كسى است كه دنيا و مظاهرش را در خواب ببيند ، چنانچه در خواب توجه و رغبتى به دنيا نيست و براى خواب بيننده چيزى قابل لمس نمىباشد و خواب بيننده غير خيال و تخيل و سراب چيزى نمىبيند ، نظر كننده به عبرت هم به همان گونه با دنيا و مظاهر زيبايش رابطه دارد ، اما نه رابطه حقيقى ، بلكه ربطش ربط اعتبارى است و دنيا را فقط براى ساختن آخرت مىخواهد و بس ، چون با نظر عبرت نظر مىكند عاشق دنيا نمىشود ، و خويش را كه خليفه خداست با دنيا معامله نمىنمايد ، معامله‌اش معامله آن گروه مغرور و بدبختى نيست كه از معامله خود در پايان راه جز حساب سخت و عذاب شديد حاصلى نمىبرند ، بلكه معامله‌اش با دنيا معاملهء انبيا و اولياست كه در پايان\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nراه به مقام قرب و نقطهء وصل و مرحلهء رضايت دوست مىرسند .\r\nپندگيرى و عبرت گرفتن ، بارقه و جرقه‌اى است الهى كه از جهان ملكوت بر دنياى تاريك جان زده مىشود و چراغ وجود آدمى را آن چنان روشن مىنمايد كه در سايهء آن روشنايى دل انسان به حقايق راه پيدا كرده و پاى همت و اراده براى رسيدن به مقامات ملكوتى قدرت مىگيرد .\r\nتمام وسايل و عوامل عبرت‌گيرى و پند اندوزى از قبيل عقل ، چشم ، گوش ، فطرت ، وجدان ، علم ، حوادث ، مصائب زندگى گذشتگان به انسان مرحمت شده است .\r\nانسان ، به حقيقت اگر اهل پند باشد ، تمام اوضاع و احوال عالم و كليهء حوادث و اوراق بىعدد تاريخ زندگى مردمان و ذره ذرهء عناصر و اشىء براى او درس و عامل عبرت است .\r\nبيداران ، عارفان ، حكيمان ، عاشقان حق ، اهل بصيرت ، اهل دل ، تمام عمر پر قيمت خود را در اين جهان به عبرت‌آموزى و پندگيرى سپرى كردند و هر حادثه و هر مسئله و هر برنامه و هر ورق تاريخ را به ديدهء عبرت نگريستند و از طريق عبرت‌گيرى و درس‌آموزى ، دريا دريا به شخصيّت الهى و انسانى خود افزودند و از اين طريق به بزرگى و كرامت و به اصالت و عظمت و به حقيقت و واقعيّت رسيدند .\r\nعبرت‌گيرندگان ، زندگان و بىتفاوتان در برابر اوضاع و احوال جهان و گردش خلقت و حيات بشرى ، مردگانند .\r\nجهان و هر چه در آن است ، براى بيدار دلان موعظه و پند و عبرت و نصيحت است .\r\nچه بسا خفتگانى كه اگر خواب غفلتشان ادامه مىيافت ، دست به جنايات غير قابل جبران مىزدند ، ولى در برخورد به يك حادثه ، با يك واقعيّت عبرت گرفته\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nو از خواب سنگين غفلت بيدار شدند و منشأ آثار مهم علمى و تربيتى گشتند .\r\nچه بسا افراد ساده ، گمنام و معمولى كه با درس‌گرفتن از واقعيت‌ها و عبرت‌گيرى از حوادث به عالىترين مقامات راه يافتند و خود براى ديگران منبع عبرت و درس شدند ، در اين زمينه به گوشه‌اى از زندگى مردمى معمولى كه بر اثر عبرت گرفتن و پند آموزى به عالىترين درجات رسيدند توجه كنيد .\r\n\r\nحيات عبرت‌آموز اويس قرن\r\nخواجهء كائنات دربارهء اين شترچران يمنى كه مردى گمنام و شخصى ساده بود ، ولى بر اثر درس‌گرفتن از اسلام ، خيمهء زندگى به بارگاه قدس كشيده ، فرمود :\r\nاويس از بهترين تابعين است به احسان و عطوفت .\r\nخواجهء انبيا گاه گاهى رو به سوى يمن مىكرد و مىفرمود :\r\nإنّي لَأجِدُ نفَسَ الرَّحْمنِ مِنْ جَانِبِ الْيَمَنْ « 1 » !\r\nبه حقيقت كه بوى رحمان از جانب يمن به مشام جانم مىرسد .\r\nو باز آن سرور كائنات مىفرمود :\r\nآه كه مرا چه اشتياق فراوانى به ديدار آن عزيز الهى است .\r\n همه هست آرزويم كه ببينم از تو رويى * چه زيان تو را كه من هم برسم به آرزويى\r\nبه كسى جمال خود را ننموده‌اى و ببينم * همه جا به هر زبانى بود از تو گفتگويى \r\n\r\n\r\n","description":"","footnote":"\r\n( 1 ) - مجموعة ورام : 1 / 154 ؛ كشف الغمة : 1 / 261 .\r\n","page_name":" 286 ","page_number":286},
  {"content":"\r\n\r\n غم و رنج و درد و محنت همه مستعد قتلم * تو ببُر سر از تن من ببر از ميانه گويى\r\nهمه موسم تفرج به چمن روند و صحرا * تو قدم به چشم من نه بنشين كنار جويى \r\nرسول عزيز اسلام صلى الله عليه و آله فرمود :\r\nدر امت من مردى است كه به عدد موى گوسپندان ربيعه و مضر در قيامت شفاعت كند و گويند در عرب هيچ قبيله‌اى به اندازهء آن دو قبيله گوسپند نداشت ، صحابه گفتند : اين كيست ؟ فرمود : عبد من عبيد اللّه ، گفتند : ما همه بندگان خداييم نام او چيست ؟ فرمود : اويس ، گفتند : او كجاست ؟ گفت : به قرن ، گفتند :\r\nاو تو را ديده است ؟ گفت : به ديدهء ظاهر نديده ، گفتند : عجب چنين عاشق تو و او به خدمت تو نشتافته ؟ فرمود : او را به دو حالت چنين مقامى است : يكى غلبه حال ، دوم تعظيم شريعت من ، او را مادرى پير است كه همانند فرزندش ايمان آورده ، از چشم عليل و از دست و پاى سست است ، اويس به وقت روز شتر چرانى مىكند و مزد آن ، بر خود و مادر خرج كند ، سپس به اميرالمؤمنين فرمود : على جان ! تو او را خواهى ديد ، از من او را سلام برسان و بگو بر امت من دعا كن « 1 » .\r\nهرم بن حيان مىگويد : چون حديث رسول دربارهء شفاعت اويس شنيدم ، آرزوى ديدار او كردم ، به كوفه شدم و وى را طلب كردم تا او را در كنار فرات باز يافتم ، وضو مىگرفت و جامه مىشست ، وى را از صفتى كه دربارهء او شنيدم شناختم ، سلام كردم جواب داد و در من نگريست ، خواستم دستش را بگيرم دست\r\n\r\n\r\n","description":"","footnote":"\r\n( 1 ) - / رجال الكشى : 99 .\r\n","page_name":" 287 ","page_number":287},
  {"content":"\r\n\r\nنداد ، گفتم : رَحِمَكَ اللّهُ يا اوَيْسُ وَغَفَرَ لَكَ « 1 » . چگونه‌اى ؟ آن گاه گريستم ، اويس نيز بگريست و گفت : حَيّاكَ اللّهُ يا هَرَمَ بْنَ حَيّانَ « 2 » .\r\nچگونه‌اى اى برادر من و تو را كه به من راه نمود ؟ گفتم : اى اويس ! نام من و پدر من چون دانستى و مرا به چه شناختى كه مرا هرگز نديده‌اى ؟ !\r\nگفت : اى هرم ! عليم و خبير به من خبر داده است كه روح من روح تو را شناخت كه روح مؤمنان با يكديگر آشناست ، اگر چه همديگر را نديده باشند .\r\nگفتم : اى اويس ! آيتى از قرآن بر من بخوان كه علاقه دارم از زبان تو آيه‌اى بشنوم ، دستم گرفت و گفت : أعُوذُ بِاللّهِ مِنَ الشَّيْطانِ الرَّجيمِ « 3 » . سپس زار زار بگريست و گفت : چنين گويد خداى تعالى :\r\n [ وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ 
  ]  « 4 » .\r\nو جن و انس را جز براى اين كه مرا بپرستند نيافريديم .\r\n [ وَ ما خَلَقْنَا السَّماءَ وَ الْأَرْضَ وَ ما بَيْنَهُما لاعِبِينَ 
  ]  « 5 » .\r\nو ما آسمان و زمين و آنچه را ميان آن دو قرار دارد به بازى نيافريده‌ايم .\r\n [ ما خَلَقْناهُما إِلَّا بِالْحَقِّ وَ لكِنَّ أَكْثَرَهُمْ لا يَعْلَمُونَ 
  ]  « 6 » .\r\nما آن دو را جز به درستى و راستى به وجود نياورده‌ايم ، ولى بيشترشان [ به\r\n\r\n\r\n","description":"","footnote":"\r\n( 1 ) - / خدا تو را بيامرزد اى اويس .\r\n( 2 ) - / خدا تو را زنده بدارد اى حرم بن حيان و بيامرزد تو را .\r\n( 3 ) - / پناه مىبرم به خداوند از شر شيطان رانده شده .\r\n( 4 ) - ذاريات ( 51 ) : 56 .\r\n( 5 ) - انبياء ( 21 ) : 16 .\r\n( 6 ) - دخان ( 44 ) : 39 .\r\n","page_name":" 288 ","page_number":288},
  {"content":"\r\n\r\nحقايق 
  ] معرفت و آگاهى ندارند .\r\nآن گاه يك بانگ كرد ، پنداشتم كه عقل او زايل شد ، پس گفت : اى پسر حيان ! چه تو را اينجا آورد ؟ گفتم : تا با تو انس گيرم و به تو بياسايم ، گفت : من هرگز ندانستم كه كسى كه خداى را بشناخت ، به هيچ چيز ديگر انس تواند گرفت و به كسى ديگر تواند آسود « 1 » .\r\nگفتم : مرا وصيتى كن ، گفت : مرگ را زير بالين دار ، چون كه نخفتى و پيش چشم‌دار كه برخيزى و در خُردى گناه منگر ، در بزرگى آن نگر كه در وى عاصى شوى كه اگر گناه خرد دارى خداوند را خرد داشته باشى و اگر بزرگ دارى خداوند را بزرگ داشته باشى .\r\nگفتم : اويس مرا ديگر وصيتى كن ، گفت : اى پسر حيان ! پدرت بمرد ، آدم و حوا بمرد ، نوح و ابراهيم خليل بمردند ، موسى بن عمران و داود خليفهء خداى بمردند ، محمد رسول اللّه بمرد ، سپس گفت : من و تو از جملهء مردگانيم ، آن گاه صلوات فرستاد و دعايى سبك كرد و گفت : وصيت اين است كه كتاب خداى و راه صلاح فرا پيش‌گيرى و يك ساعت از ياد مرگ غافل نباشى و چون به نزديك قوم و خويش رسى ، ايشان را پند ده و نصيحت از خلق خداى باز مگير .\r\nاز سخنان اوست :\r\nعَلَيْكَ بِقَلْبِكَ . بر تو باد بر دل .\r\nبه اين معنى كه دايم دل حاضر دارى تا غير در او راه نيابد كه دل اگر به راه سلامت رود ، همهء اعضا و جوارح به دنبال آن به راه سلامت روند و اگر دل را مرضى حاكم گردد ، همهء موجوديّت انسان را به مرض كشد .\r\n\r\n\r\n","description":"","footnote":"\r\n( 1 ) - / شرح نهج البلاغة ، ابن ابى الحديد : 10 / 43 .\r\n","page_name":" 289 ","page_number":289},
  {"content":"\r\n\r\n دوستان چند كنم ناله زبيمارى دل * كس گرفتار مبادا به گرفتارى دل\r\nمدت هجر زحد مىگذرد صبر كجاست * كه در اين واقعه صعب كند يارى دل « 1 » \r\nعاشق اصفهانى در اين زمينه مىگويد :\r\n فرصتى كو كه كنم فكر پرستارى دل * آخر عمر من و اول بيمارى دل\r\nعندليبى به چمن بود و زغم مىناليد * گفتمش چيست غمت گفت پرستارى دل\r\nكس به فرياد نيارد چو تو مظلومان را * هست پيدا كه تويى دلبرم از زارى دل \r\nو هم سخن اويس است كه فرمود :\r\nطَلَبْتُ الرَّفْعَةَ فَوَجَدْتُهُ فِى التَّواضُعِ ، وَطَلَبْتُ الرّياسَةَ فَوَجَدْتُهُ في نَصيحَةِ الْخَلْقِ ، وَطَلَبْتُ الْمُرُوَّةَ فَوَجَدْتُهُ فِى الصِّدْقِ ، وَطَلَبْتُ الْفَخْرَ فَوَجَدْتُهُ فِى الْفَقْرِ ، وَطَلَبْتُ النِّسْبَةَ فَوَجَدْتُهُ فى التَّقْوى وَطَلَبْتُ الشَّرَفَ فَوَجَدْتُهُ فِى الْقَناعَةِ وَطَلَبْتُ الرّاحَةَ فَوَجَدْتُهُ فِى الزُّهْدِ وَطَلَبْتُ الْإسْتِغْناءَ فَوَجَدْتُهُ فى التَّوَكُّلِ « 2 » .\r\nدر طلب بزرگى و شخصيّت شدم ، آن را در تواضع يافتم ، در جستجوى رياست شدم ، آن را در نصيحت مردم يافتم ، جوانمردى خواستم ، آن را در راستى ظاهر و باطن پيدا كردم ، در طلب فخر و افتخار برآمدم ، آن را در اندك مال حلال خود يافتم ، در جستجوى نسب برآمدم آن را در پرهيزكارى ديدم ، در مقام شرف برآمدم آن را در قناعت يافتم ، به جستجوى راحتى\r\n\r\n\r\n","description":"","footnote":"\r\n( 1 ) - عبدالرحمان جامى .\r\n( 2 ) - مستدرك الوسائل : 12 / 173 ، باب 101 ، حديث 13810 ، با كمى اختلاف .\r\n","page_name":" 290 ","page_number":290},
  {"content":"\r\n\r\nبرخاستم آن را در زهد ديدم ، در مقام بىنيازى برآمدم ، آن را در اعتماد به حضرت رب العزه يافتم .\r\nاين چنين چهره‌هاى پاك و گوهرهاى تابناك بر فراز اين خاك بسيارند كه مردم بايد از زندگى آنان درس گرفته و از حال و وضع آنان عبرت گيرند .\r\nو در مقابل چهره‌هايى در اوراق تاريخ و بر ورق آفرينش ثبت است كه از رذالت و دنائت و پستى و خيانت و ستم و جنايت عجيب موجودات خطرناكى بودند كه هم آنان نيز براى مردم روزگار پند و عبرتند .\r\nشناخت نيكان و درس گرفتن از نيكى آنان و شناخت آلودگان و عبرت گرفتن از بدبختى آنان درس بزرگى است كه انسان را در اين دو كلاس راه رشد و كمال ، تا رسيدن به مقام قرب و وصال باز است .\r\n\r\nعبرت در قرآن\r\nبررسى مسئلهء عبرت در قرآن مجيد ما را به اين واقعيّت آشنا مىكند كه تمام آيات قرآن ، براى اهل دل آيات عبرت و پند است .\r\nقرآن در مواقع گوناگون و مناسبت‌هاى لازم ، داستان زندگى پاكان و ستم‌پيشگان و عاقبت هر دو طايفه را به بهترين صورت بيان كرده و از مردم مىخواهد ، از زندگى پيشينيان و از به كمال رسيدن پاكان و از سرنگون شدن ستمكاران با آن همه قدرت مالى و جسمى و خدمى و حشمى ، عبرت بگيرند .\r\nقرآن ، وقتى قدرت اقتصادى و سياسى و اجتماعى ستم‌پيشگان را كه سرنگونى آنان را كسى باور نمىكند بيان مىكند ، در پايان داستان نقل شده ، عبرت‌گيرى از وضع آنان را واجب مىداند .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n [ هُوَ الَّذِي أَخْرَجَ الَّذِينَ كَفَرُوا مِنْ أَهْلِ الْكِتابِ مِنْ دِيارِهِمْ لِأَوَّلِ الْحَشْرِ ما ظَنَنْتُمْ أَنْ يَخْرُجُوا وَ ظَنُّوا أَنَّهُمْ مانِعَتُهُمْ حُصُونُهُمْ مِنَ اللَّهِ فَأَتاهُمُ اللَّهُ مِنْ حَيْثُ لَمْ يَحْتَسِبُوا وَ قَذَفَ فِي قُلُوبِهِمُ الرُّعْبَ يُخْرِبُونَ بُيُوتَهُمْ بِأَيْدِيهِمْ وَ أَيْدِي الْمُؤْمِنِينَ فَاعْتَبِرُوا يا أُولِي الْأَبْصارِ 
  ]  « 1 » .\r\nاوست كه كافرانِ از اهل كتاب را در نخستين بيرون راندن دسته جمعى از خانه‌هايشان بيرون راند . [ شما اهل ايمان 
  ] رفتنشان را گمان نمىبرديد ، و خودشان پنداشتند كه حصارها و دژهاى استوارشان در برابر خدا [ از تبعيد و در به درى آنان 
  ] جلوگيرى خواهد كرد ولى [ ارادهء كوبندهء 
  ] خدا از آنجا كه گمان نمىكردند به سراغشان آمد و در دل‌هايشان رعب و ترس افكند به گونه‌اى كه خانه‌هايشان را به دست خود و به دست مؤمنان ويران كردند . پس اى صاحبان بينش و بصيرت ! عبرت گيريد .\r\n [ قَدْ كانَ لَكُمْ آيَةٌ فِي فِئَتَيْنِ الْتَقَتا فِئَةٌ تُقاتِلُ فِي سَبِيلِ اللَّهِ وَ أُخْرى كافِرَةٌ يَرَوْنَهُمْ مِثْلَيْهِمْ رَأْيَ الْعَيْنِ وَ اللَّهُ يُؤَيِّدُ بِنَصْرِهِ مَنْ يَشاءُ إِنَّ فِي ذلِكَ لَعِبْرَةً لِأُولِي الْأَبْصارِ 
  ]  « 2 » .\r\nتحقيقاً براى شما در دو گروهى كه [ در جنگ بدر 
  ] با هم رو به رو شدند ، نشانه‌اى [ از قدرت خدا و حقّانيّت نبوّت پيامبر 
  ] بود ، گروهى در راه خدا مىجنگيدند ، و گروه ديگر كافر بودند كه اهل ايمان را به چشم خويش دو برابر مىديدند [ به همين خاطر شكست خوردند 
  ] و خدا هر كه را بخواهد با يارى خود تأييد مىكند ؛ مسلماً در اين [ واقعيت 
  ] عبرتى براى دارندگان بصيرت است .\r\n\r\n\r\n","description":"","footnote":"\r\n( 1 ) - حشر ( 59 ) : 2 .\r\n( 2 ) - آل عمران ( 3 ) : 13 .\r\n","page_name":" 292 ","page_number":292},
  {"content":"\r\n\r\nخداوند در داستان موسى و فرعون ، آن مرد الهى و آن قدرت شيطانى مىفرمايد :\r\n          [ اذْهَبْ إِلى فِرْعَوْنَ إِنَّهُ طَغى * فَقُلْ هَلْ لَكَ إِلى أَنْ تَزَكَّى * وَ أَهْدِيَكَ إِلى رَبِّكَ فَتَخْشى * فَأَراهُ الْآيَةَ الْكُبْرى * فَكَذَّبَ وَ عَصى * ثُمَّ أَدْبَرَ يَسْعى * فَحَشَرَ فَنادى * فَقالَ أَنَا رَبُّكُمُ الْأَعْلى * فَأَخَذَهُ اللَّهُ نَكالَ الْآخِرَةِ وَ الْأُولى * إِنَّ فِي ذلِكَ لَعِبْرَةً لِمَنْ يَخْشى 
  ]           « 1 » .\r\nاى موسى به سوى فرعون برو ؛ زيرا كه طغيان كرده است . * پس به او بگو :\r\nمىخواهى [ از آلودگى شرك و طغيان 
  ] پاك و پاكيزه شوى ؟ * من تو را به سوى پروردگارت راهنمايى مىكنم تا از او بترسى [ و از طغيان دست بردارى . 
  ]\r\n* پس آن معجزهء بزرگ‌تر را به او نشان داد . * ولى [ او آن را 
  ] تكذيب كرد و سرپيچى نمود . * سپس [ به حق 
  ] پشت كرد [ و براى نابودى موسى 
  ] به تلاش برخاست ! * پس [ قومش را 
  ] گرد آورد ، و ندا داد * و گفت : من پروردگار بزرگ‌تر شما هستم . * پس خدا هم [ به كيفر اين ادعاى نابجا 
  ] او را به عذاب آخرت و دنيا دچار ساخت . * بىترديد در اين سرگذشت براى كسى كه [ از عذاب خدا 
  ] بترسد عبرتى است .\r\nشما به آيات 14 نمل ، 184 اعراف ، 103 اعراف ، 39 يونس ، 51 نمل ، 40 قصص ، 73 صافات ، 137 آل عمران ، 11 انعام ، 86 اعراف ، 36 نحل ، 69 نمل ، 42 روم مراجعه كنيد و ببينيد خداوند در اين آيات به وضع ظالمان ، مفسدان ، مجرمان ، مكذبان و عاقبت آنان اشاره فرموده و مردم را دعوت مىكند از بدبختى اين اقوام كه روزگارى بر اريكهء قدرت تكيه داشتند و تصور نمىكردند با افتضاح\r\n\r\n\r\n","description":"","footnote":"\r\n( 1 ) - نازعات ( 79 ) : 17 - 26 .\r\n","page_name":" 293 ","page_number":293},
  {"content":"\r\n\r\nو آبرو ريزى دنيا را به سوى جهنم و عذاب ابد ترك كنند عبرت بگيرند و مواظب باشند ، دچار آن احوالاتى كه آنان بودند نشوند كه اينان نيز هم چون آنان گرفتار خواهند شد !\r\n\r\nعبرت در روايات\r\nدر روايت آمده :\r\nكانَ أكْثَرُ عِبادَةِ أبي ذَرٍّ رَحْمَةُ اللّهِ عَلَيْهِ خصلتين التَّفَكُّرَ وَالْإعْتِبارَ « 1 » .\r\nبيشترين عبادت ابوذر كه خدايش رحمت كند ، دو خصلت بود : انديشه و پندگيرى .\r\nكَتَبَ هارونُ إلى مُوسىَ بْنِ جَعْفَرٍ عليهما السلام : عِظْني وَأوْجِزْ قالَ : فَكَتَبَ إلَيْهِ : ما مِنْ شَيْءٍ تَراهُ عَيْنُكَ إلّاوَفيهِ مَوْعِظَةٌ « 2 » .\r\nهارون به حضرت موسى بن جعفر عليهما السلام نوشت : مرا موعظه كن ولى كوتاه و مختصر ، حضرت نوشتند : چيزى را چشمت نمىبيند مگر آن كه در آن موعظه و عبرت است .\r\n\r\nعبرت در نهج البلاغة\r\nكتاب با عظمت « نهج البلاغة » ، جمع‌آورى سيد رضى ، گوشهء بسيار كوچكى از درياى بيكران و فضاى لا يتناهاى انديشه حضرت يعسوب الدين مولى الموحدين ،\r\n\r\n\r\n","description":"","footnote":"\r\n( 1 ) - الخصال : 1 / 42 ، حديث 33 ؛ وسائل الشيعة : 15 / 197 ، باب 5 ، حديث 20264 .\r\n( 2 ) - الأمالى ، صدوق : 509 ، المجلس السادس والسبعون ، حديث 8 ؛ بحار الأنوار : 68 / 324 ، باب 80 ، حديث 14 .\r\n","page_name":" 294 ","page_number":294},
  {"content":"\r\n\r\nامام عاشقان ، چراغ عارفان ، سرحلقهء آگاهان ، مغز بينش و سرحلقهء آفرينش اميرالمؤمنين على بن ابى طالب عليه السلام است .\r\nحاج ميرزا حبيب اللّه شهيدى خراسانى ، آن عارف وارسته ، در وصف حضرتش گفته :\r\n روز ازل كآدم و عالم نبود * جلوه‌اى از روى على كم نبود \r\n آدم اگر چهره نسودى به خاك * بر در پيرم على آدم نبود\r\nمرغ گل دريافت بتن جان و دل * از دم عيسى به جز اين دم نبود\r\nنخلهء مريم نشدى بارور * سايه‌اش ار بر سر مريم نبود\r\nاى كه نه گر كلك تو دادى نظام * دفتر ايجاد منظم نبود\r\nكعبهء زميلاد تو اين رتبه يافت * ورنه بدين پايه معظم نبود\r\nدر شب معراج كه حق با رسول * گفت سخن غير تو محرم نبود\r\nكيستى اى آن كه همه عالمى * نام و نشان زآدم و خاتم نبود\r\nگر ننهادى تو بهشتى قدم * گر شكن زلف تو را خم نبود\r\nفاش بگو كاول و آخر على است * در دو جهان ظاهر و باطن على است \r\nدر كتاب شريف « نهج البلاغة » به هزاران موضوع شگفت دربارهء حقايق ظاهر و باطن عالم برمىخوريم .\r\nاين كتاب اگر سرمشق زندگى جهانيان قرار بگيرد ، معيشت ، اخلاق ، سياست ، خانواده ، اجتماع ، دنيا و آخرت تمام مردم به تمام معنى آباد مىشود .\r\n« نهج البلاغة » ، غذاى مغز ، صافى روح ، صيقل نفس ، چراغ جان ، خورشيد هدايت ، نشانهء راه و جامع معارف و علوم عالى الهى و انسانى است .\r\nبخشى از « نهج البلاغة » حاوى مهم‌ترين مواعظ بيدار كننده و بخشى از آن مواعظ راهنمايىهاى حضرت مولا به سوى عوامل عبرت و عبرت آموزى است .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n\r\nخطبه 20\r\nدر خطبهء بيستم با تمام محبت و علاقه از مردم مىخواهد از مرگ مردگان و آنچه در ساعت مرگ و پس از مرگ براى آنان اتفاق افتاده جداً عبرت گرفته و اگر مىخواهند بيدار شوند با اين زنگ بيدار كنندهء الهى بيدار شوند ، حضرت على عليه السلام اين انسان آگاه و اين مجسمهء فهم و تقوى و اين طاير گلشن قدس كه در رأس خبرداران و آگاهان و بينايان عالم است از برخورد كسانى كه به كام مرگ مىافتند و به آنچه برمىخورند خبر مىدهد و مجموعهء آن اخبار را وسيلهء عبرت براى عبرت گيرندگان قرار مىدهد :\r\nفَإنَّكُمْ لَوْ عايَنْتُمْ ما قَدْ عايَنَ مَنْ ماتَ مِنْكُمْ لَجَزَعْتُمْ وَوَهِلْتُمْ وَسَمِعْتُمْ وَأطَعْتُمْ ، ولكِنْ مَحْجُوبٌ عَنْكُمْ ما قَدْ عايَنُوا وَقَريبٌ ما يُطْرَحُ الْحِجابُ ، وَلَقَدْ بُصِّرْتُمْ إنْ أبْصَرْتُمْ وَاسْمِعْتُمْ إنْ سَمِعْتُمْ وَهُديتُمْ إنِ اْهْتَدَيْتُمْ ، بِحَقٍّ أقُولُ لَكُمْ لَقَدْ جاهَرَتْكُمُ الْعِبَرُ وَزُجِرْتُمْ بِما فيهِ مُزْدَجَرٌ وَما يُبَلِّغُ عَنِ اللّهِ بَعْدَ رُسُلِ السَّماءِ إلَّاالْبَشَرُ « 1 » .\r\nاگر به چشم ببينيد آنچه را كه مردگان شما به چشم ديدند ، هرآينه غمگين مىشويد و زارى مىنماييد ، آن وقت است كه تمام اوامر و نواهى خدا و انبيا را مىشنويد و پيروى مىكنيد ، اما آنچه را رفتگان ديدند از نظر شما پنهان است ، به\r\n\r\n\r\n","description":"","footnote":"\r\n( 1 ) - اگر شما آنچه را مردگان شما ديدند مشاهده مىكرديد به شيون مىنشستيد و انديشناك مىشديد و مستمع حق گشته به اطاعت برمىخاستيد ، ولى آنچه آنان ديدند از ديد شما پوشيده است ، و به زودى پرده‌ها برداشته مىشود ( اى مردم ) بينايتان كردند اگر بنگريد ، و شنوايتان نمودند اگر بشنويد و هدايتتان كردند اگر هدايت پذيريد ، به درستى مىگويم : عبرتها براى شما آشكار است و به چيزى كه عامل بازدارنده است نهى شديد و پس از فرشتگان آسمان از جانب خداوند جز انسانِ ( واجد شرايط ) تبليغ حق نمىكند . نهج البلاغة : خطبهء 20 ؛ بحار الأنوار : 39 / 244 ، باب 86 ، حديث 33 .\r\n","page_name":" 296 ","page_number":296},
  {"content":"\r\n\r\nهمين خاطر در عمل و اخلاق و عقيده پست هستيد .\r\nنزديك است پردهء بين شما و آنچه پس از مرگ است برداشته شود .\r\nعوامل بينايى را به وسيلهء آيات در اختيارتان گذاشته اگر بينا باشيد ، آنچه را بايد به شما بشنوانند ، شنوانده‌اند اگر شنوا باشيد و راه هدايت را به شما نمايانده‌اند اگر قبول هدايت كنيد .\r\nبه شما بگويم كه توسط انبياء ، عبرت‌ها بر شما آشكار گرديد ، از آنچه نهى شده منعتان كرده‌اند ، آن چنان كه ديگر جاى عذرى براى شما باقى نيست ، از جانب حق تبليغ نمىكنند پس از رسولان آسمانى جز افراد برجسته بشرى كه از جانب حق مأمورند ، پس منتظر ملائكه نباشيد كه براى تبليغ به شما نازل شوند ، به دعوت انبيا گوش فرا دهيد و از آنچه براى شما گفتند پيروى نماييد و از حوادث و وقايع به خصوص مرگ آنان كه از بين شما رفتند عبرت بگيريد .\r\n\r\nخطبهء 83\r\nآن گاه در قسمت‌هايى از خطبهء 83 به مسئلهء مرگ و آنچه بر سر مردم پس از مرگ مىآيد اشاره كرده مىفرمايد :\r\nمدت عمر و زندگى را از شما پنهان داشته و از آثار گذشتگان براى شما عبرت‌ها باقى گذاشته ، از لذت و بهره‌اى كه از دنيا بردند و از طول مدت و فراخى كه قبل از گلوگير شدن ريسمان مرگ نصيب آن‌ها شده بود .\r\nپيش از رسيدن به آرزوها ، مرگ همهء آنان را به سرعت گرفت و بين آنان و تمام آرزوهاشان جدايى انداخت ، در هنگام تندرستى توشه و زاد براى آخرت برنداشتند و در جوانى و توانايى عبرت نگرفتند .\r\nآيا كسى كه در ابتداى جوانى و طراوت شباب و زندگانى است غير از پيرى\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nو خميدگى چيز ديگرى را انتظار مىكشد ، آيا كسىكه در كمال تندرستى است به غير بيمارى و سستى چشم به راه برنامهء ديگرى است ، آيا كسى كه پا برجا و برقرار است و همه چيزش مهياست جز فنا و از بين رفتن را انتظار مىكشد .\r\nبا اين دورى و جدايى از دنيا و همهء امورش از قبيل كسب و كار و خانه و تجارتخانه و زن و بچه و دوست و قوم و خويش و انتقال و كوچ كردن و لرزيدن از اضطراب و نگرانى و مصيبت و سختى جان كندن و از بسيارى غم و اندوه آب دهان فرو دادن و به اطراف براى يارى خواستن از خدمتگزاران و خويشان و دوستان را دارند ، آيا شيون عزيزان سودى دارد ؟ !\r\nبيچاره انسان كه در گرو گورستان داده شده و در خوابگاه قبر تنها مانده ، گزنده‌هاى خاك و مار و مور ، پوست تنش را پاره پاره كرده‌اند و شدت و سختىهاى مرگ ، تازگى پوستش را پوسانده و از بين برده‌اند ، بادهاى سخت آثارش را محو كرده و مصائب دوران نشانه‌هاى او را نابود نموده ، نه در ميان قبر اثرى از او هست و نه در بين مردم خبر از او باقى مانده ! !\r\nجسدها پس از طراوت و تازگى تغيير يافت و استخوان‌ها بعد از آن استحكام پوسيد و جان‌ها در گرو بارهاى گران گناه و معصيت بماند ، اين زمان است كه اين بيچارگان به تمام اخبارى كه انبيا و قرآن نسبت به بعد از مرگ داده بودند يقين حاصل نمودند .\r\nبيچاره و بدبخت انسانى كه در غفلت و ضلالت و گمراهى مرد ، بعد از آن كه در لغزش و خطاى خويش اندك زمانى زيسته بود و در مقابل نعمت‌هايى كه خداوند به او بخشيده بوده عوض و سودى نگرفت و آنچه بر وى واجب بود بجا نياورد . پس در اواخر سركشى و پيروى از هواى نفس و هنگام خوشحالى ، اندوه‌هاى مرگ او را فرا گرفت و با دردهاى سخت و بيمارىهاى گوناگون كه بحران آن در شب است ،\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nحيران و سرگردان روز را به شب مىآورد و شب را تا به روز بيدار بود ، در حالتى كه برادر غم‌خوار و پدر مهربان و همسرى كه از بىصبرى واى واى مىگفت و دختر كه از اضطراب و نگرانى به سينه مىزد در اطراف او بودند و آن مرد در بيهوشى جان كندن كه او را در خود مشغول مىداشت ، در غم و اندوه بسيار و نالهء دردناك و جان دادن با سختى و رفتن از دنيا از روى رنج مبتلا بود .\r\nپس در كفن‌ها پيچيده مىشود و در حالت نوميدى به سوى قبر كشيده در حالى كه هيچ كارى از دستش بر نمىآيد ، بعد او را روى تخته‌هاى تابوت مىاندازند ، وامانده و از حال رفته ، مانند شتر از سفر بازگشته و رنجور كه از سختى بيمارى لاغر گرديده ، فرزندان و برادران گرد او آمده او را به دوش مىكشند و تا خانهء غربت و بىكسى ، جايىكه ديگر ملاقات نخواهد شد وى را مىبرند .\r\nچون تشييع‌كنندگان و مصيبت ديده‌ها از گورستان بازگردند او را در قبر مىنشانند ، از وحشت و ترس سؤال و لغزش در امتحان آهسته سخن مىگويد .\r\nبزرگ‌ترين بليّه در آنجا ، آب گرم نازل شده و وارد كردن به دوزخ و هيجان و شدت صداى آتش است ، در عذاب سستى نيست تا او را راحتى دهد و نه آسايشى كه رنج او را بر طرف سازد و نه قوت و طاقتى دارد كه از آن مانع گردد و نه مرگى كه او را از آن همه سختى برهاند و نه چشم بر هم زدن و خواب اندكى اندوهش را بزدايد ، بين انواع دردها و عذاب‌هاى پى در پى مبتلاست ، ما از اين عذاب‌ها به خدا پناه مىبريم ! !\r\nاى بندگان خدا ! كجا هستند كسانى كه خداوند به آنان عمر و زندگى داد و به نعمت‌هايش ايشان را متنعم نمود و آنچه بايد بدانند به آن‌ها آموخت ، به طورى كه فهميدند و به آنان مهلت داد ولى اينان در بازى و بيهودگى فرصت را از دست دادند ، در تندرستى و رفاه بودند اما عطاى حق را فراموش كردند ، به آنان مدت\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nزيادى مهلت داد و به ايشان نيكى كرد و از عذاب دردناك ترساندشان و به نعمت‌هاى ابدى بهشت وعده داد ، ولى از خواب غفلت بيدار نشدند .\r\nاى بندگان خدا ! از گناهان هلاك كننده و از عيوبى كه خدا را به خشم آورد دورى كنيد ، اى دارندگان ديده‌هاى بينا و گوش‌هاى شنوا و تن سالم و مال دنيا ! آيا جاى هيچ گريزى يا پناهى يا فرار و بازگشتى از عذاب الهى هست يا نيست ؟\r\nچگونه بازگشته ، به كجا بازگرديد ، به چه چيز فريفته مىشويد ، بهرهء هر يك از شما از زمين به اندازهء درازى و پهناى قامت اوست ، با رخسار خاك آلوده .\r\nاكنون اى بندگان خدا ! فرصت را غنيمت شمريد تا وقتى كه ريسمان مرگ رهاست و گلوى شما را نگرفته و روح در بدنتان هست ، در اين زمان كه موقع هدايت و رستگارى است و بدن‌ها راحت و اجتماع فراوان و مهلت زندگانى و اراده و اختيار برقرار و موقع توبه و بازگشت و مجال انجام حاجت و نيازمندى باقى است . براى آخرت فكرى كنيد و براى زاد و توشه جهت جهان بعد قدمى برداريد ، پيش از آن كه فرصت از دست برود و جايگاهتان گور شود و ترس از بيرون رفتن جان و رسيدن مرگ و پيش آمدن عذاب به كيفر معاصى ، در برابرتان آشكار گردد .\r\nسيد رضى مىگويد :\r\nدر خبر وارد شده : وقتى اميرالمؤمنين عليه السلام اين خطبه را بيان فرمود ، بدن‌ها به لزره درآمد و چشم‌ها گريان شد و دل‌ها به اضطراب و نگرانى افتاد ! « 1 » !\r\n\r\nخطبهء 221\r\nحضرت على عليه السلام در قسمتى از خطبهء 221 براى عبرت‌گيرى مردم مىفرمايد :\r\n\r\n\r\n","description":"","footnote":"\r\n( 1 ) - نهج البلاغة : خطبهء 83 .\r\n","page_name":" 300 ","page_number":300},
  {"content":"\r\n\r\nاهل گورستان همسايگانى هستند كه با هم انس نمىگيرند و دوستانى كه به ديدن يك ديگر نمىروند ، نسبت‌هاى آشنايى بينشان كهنه و سبب‌هاى برادرى از آن‌ها بريده شده است .\r\nپس همگى با اين كه يك جا گرد آمده‌اند تنها و بىكسند و با اين كه دوستان بودند از هم دورند ، براى شب بامداد و براى روز شب نمىشناسند ، هر يك از شب و روز كه در آن كوچ كرده‌اند برايشان هميشگى است .\r\nسختىهاى آن سرا را سخت‌تر از آنچه مىترسيدند مشاهده كردند و آثار آن جهان را بزرگ‌تر از آنچه تصور مىكردند ، ديدند .\r\nپس اگر بعد از مرگ به زبان مىآمدند ، نمىتوانستند آنچه را به چشم ديده و دريافته‌اند ، بيان كنند و اگر چه نشانه‌هاى ايشان ناپديد شده و خبرهاشان قطع گرديده ولى چشم‌هاى عبرت‌پذير آنان را مىنگرد و گوش‌ها خردها از آن‌ها مىشنود كه از غير راه‌هاى گويايى بلكه به زبان حال و عبرت مىگويند :\r\nآن چهره‌هاى شگفته و شاداب بسيار گرفته و زشت شد و آن بدن‌هاى نرم و نازك بىجان افتاده و جامه‌هاى كهنه و پاره پاره در برداريم ، تنگى گور ما را سخت به رنج افكنده و وحشت و ترس را به ارث برديم و منزل‌هاى خاموش به روى ما ويران گرديد ، اندك نيكوى ما نابود و روهاى خوش آب و رنگ ما زشت و ماندن ما در منزل‌هاى ترسناك دراز گشت و از اندوه رهايى و از تنگى فراخى نيافتيم .\r\nپس اگر به عقل و انديشه‌ات حال ايشان را تصور نمايى ، يا پوشيده شدگى پرده از جلوى تو برداشته شود ، در حالى كه گوش‌هاشان از جانوران زير زمينى نقصان يافته و كر گشته و چشمشان به خاك سرمه كشيده شده و فرو رفته و زبان‌ها بعد از تند و تيزى در دهان‌ها پاره پاره و دل‌ها بعد از بيدارى در سينه‌هاشان مرده و از حركت افتاده و در هر عضو ايشان پوسيدگى تازه‌اى كه آن را زشت مىسازد فساد\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nو تباهى كرده و راه‌هاى آسيب رسيدن به آن آسان گرديده ، در حالى كه اندامشان در برابر آسيب تسليم و دست‌هايى نيست كه آن‌ها را دفع نمايد و نه دل‌هايى كه ناله و فرياد كند . اندوه دل‌ها و خاشاك چشم‌ها را خواهى ديد كه براى آن‌ها در هر يك از اين رسوايى و گرفتارىها حالتى است كه به حالت ديگر تبديل نمىشود و سختى است كه بر طرف نمىگردد .\r\nو چه بسيار زمين ، ابدان ارجمند و صاحب رنگ شگفت‌آورى را خورده است كه در دنيا متنعّم به نعمت و پرورده خوش‌گذرانى و بزرگوارى بوده ، هنگام اندوه به شادى مىگراييده و به جهت بخل ورزيدن به نيكويى زندگانيش و حرص و كارهاى بيهوده و بازيچه ، چون مصيبت و اندوهى به او وارد مىگشت . متوجه لذت و خوشى شده خود را از اندوه منصرف مىنمود ، پس در حالى كه او به دنيا و دنيا به او مىخنديد در سايه خوشى زندگانى بسيار غفلت‌آميز ناگهان روزگار او را با خار خود لگدكوب كرد و قوايش را در هم شكست و از نزديك ابزار مرگ به سويش نگاه مىكرد ، پس او به اندوهى دچار شد كه به آن آشنا نبود و با رنج پنهانى همراز گشت كه پيش از اين آن را نيافته بود و بر اثر بيمارىها ضعف و سستى بسيار در او به وجود آمد ، در اين حال هم به بهبودى خود انس و اطمينان كامل داشت و هراسان روآورد به آنچه اطبا او را به آن عادت داده بودند ، از قبيل علاج گرمى به سردى و بر طرف شدن سردى به گرمى ، پس داروى سرد ، بيمارى گرمى را خاموش نساخته بلكه به آن مىافزود و داروى گرم ، بيمارى سردى را بهبودى نداده ، مگر آن را به هيجان آورده سخت مىنمود و با داروى مناسب كه با طبايع و اخلاط درآميخته مزاج معتدل نگشت ، مگر آن كه آن طبايع هر دردى را كمك كرده مىافزود ، تا اين كه طبيب او سست شد و از كار افتاد و پرستارش فراموش كرد و زن و فرزند و غم‌خوارش از بيان درد او خسته شدند و در پاسخ پرسش كنندگان حال او ، گنگ\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nگرديدند و نزد او از خبر اندوه‌آورى كه پنهان مىنمودند با يك ديگر گفتگو كردند ، يكى مىگفت : حال او همين است كه هست ، ديگرى به خوب شدن او اميدوارشان مىكرد و ديگرى بر مرگ او دلداريشان مىداد ، در حالى كه پيروى از گذشتگانِ پيش از آن بيمار را به يادشان مىآورد ، پس در اثناى اين كه او با اين حال بر بال مفارقت دنيا و دورى دوستان سوار است ، ناگاه اندوهى از اندوه‌هايش به او هجوم آورد ، پس زيركىها و انديشه‌هاى او سرگردان مانده از كار بيفتد و رطوبت زبانش خشك شود و چه بسيار پاسخ پرسش مهمى را دانسته ، از بيان آن عاجز و ناتوان است و هر چه بسيار آواز سخنى كه دل او را دردناك مىكند مىشنود و خود را كر مىنماياند و آن آواز يا سخن از بزرگى است كه او را احترام مىنموده ، يا از خردسالى كه به او مهربان بوده .\r\nبه تحقيق مرگ را سختىهايى است كه دشوارتر است از آن كه همهء آن‌هاى بيان شود ، يا عقل‌هاى مردم دنيا آن را درك كرده ، بپذيرد ! « 1 » !\r\nالهى قمشه‌اى آن عاشق فرزانه مىگويد :\r\n هر گل كه به باغ دهر خندان شد * چاك از غم عالمش گريان شد\r\nهر غنچه در اين چمن تبسّم كرد * زود از غم روزگار پژمان شد\r\nتا باد صبا نقاب گل بگشود * از باد فنا برون ز بستان شد\r\nهر شمع وفا كه رخ به مهر افروخت * بىمهرى دهر ديد و گريان شد\r\nاز پرده هزار نو عروس آمد * در حجلهء ناز و باز پنهان شد\r\nاى بس كه عروس دهر شوهر كشت * اين رفت و اسير غمزه‌اش آن شد\r\nبر عالم بىوفا چه دل بندى * پيرى كه عروس صد هزاران شد \r\n\r\n","description":"","footnote":"","page_name":" 303 ","page_number":303},
  {"content":"\r\n\r\nقالَ النَّبيُّ صلى الله عليه و آله : أبْناءُ الْأرْبَعينَ زَرْعٌ قَدْ دَنى حَصادُهُ أبْناءُ الْخَمْسينَ ما ذا قَدَّمْتُمْ وَما ذا أخَّرْتُمْ ، أبْناءُ السِّتّينَ هَلُمُّوا إلَى الْحِسابِ ، أبْناءُ السَّبْعينَ عُدُّوا أنْفُسَكُمْ فِى الْمَوْتى « 1 » .\r\nپيغمبر اسلام صلى الله عليه و آله فرمود : اى چهل ساله‌ها ! محصولتان رسيد ، درو كردن نزديك شده ، اى پنجاه ساله‌ها ! چه فرستاديد و چه كرديد ، اى شصت ساله‌ها ! آماده حساب شويد ، اى هفتاد ساله‌ها ! خود را جزء مردگان به حساب آوريد .\r\n\r\n\r\n","description":"","footnote":"\r\n( 1 ) - جامع الأخبار : 120 ؛ بحار الأنوار : 70 / 391 ، باب 141 ، حديث 12 ؛ منازل الآخره : 117 .\r\n","page_name":" 304 ","page_number":304},
  {"content":"\r\n\r\n[ وَيُبَدِّلُ بِها ما يُقَرِّبُهُ مِنْ رِضَا اللّهِ تَعالى وَعَفْوِهِ وَيَغْسِلُ بِماءِ زَوالِها مَوْضِعَ دَعْوَتِها إلَيْهِ وَتَزْيينَ نَفْسِها إلَيْهِ 
  ]\r\nاهل بصيرت و عاشقان حق و دلدادگان به محبوب و صاحبان نظر و عبرت به عكس اهل دنيا ، لذّات غلط و ظواهر فريبنده و زر و زيور شيطانى دنيا را با لذات باقيه آخرت و با عوامل قرب به حق و رضا و عفو حضرت معبود معاوضه نمىكنند .\r\nو نيز اهل بصيرت و بينايى ، موضع دعوت دنيا را با آب زوال شستشو مىدهند ، به اين معنا كه وقتى به مقتضاى بشريت ميل و رغبت آنان به دنيا خارج از اندازه و بيرون از چهار چوب خواسته حق شود ، فى الفور به سبب ملاحظهء فنا و زوال دنيا آب ندامت و پشيمانى از سيل چشم عبرت بين ريخته و موضع ميل به دنيا را كه دل است به آب توبه و انابه و توجه به حضرت دوست شستشو داده و نفس را از كدورت و تيرگى كه نتيجهء ميل غلط به دنياست ، به طهارت و نظافت معنوى كه محصول توبه و توجه و عبرت است ، پاك و نورانى مىكنند .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n[ وَالْعِبْرَةُ تُورِثُ ثَلاثَةَ أشْياءَ : الْعِلْمُ بِما يَعْمَلُ ، وَالْعَمَلُ بِما يَعْلَمُ وَعِلْمَ ما لَمْ يَعْلَمْ 
  ]\r\n\r\nثمرهء عبرت\r\nامام صادق عليه السلام مىفرمايد :\r\nنظر عبرت و بصيرت در حقايق و در عوالم و در امور دين مولد و مورث سه چيز است :\r\nاول : علم و دانايى به افعال و حركاتى كه موجب سعادت دنيا و آخرت است و در حقيقت علم به حلال و حرام و فضايل و رذائل و ماديات و معنويات و علم به راه حق و باطل و عدل و ظلم مىباشد .\r\nدوم : محرك عمل و حركت بر اساس آن معرفتى كه از عبرت به دست آمده است .\r\nسوم : عالم شدن به واقعياتى است كه نمىدانسته و در حقيقت عبرت درمان كنندهء جهل و نادانى است ، فرق ميان اين قسمت و قسمت اول اين است كه در اول علم به اعمال است و در سوم علم به اعمال و حقايق علميه و واقعيت‌هاى الهيه مىباشد .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\n[ وَالْعِبْرَةُ أصْلُها أوَّلٌ يُخْشى آخِرُهُ وَآخِرٌ قَدْ تَحَقَّقَ الزُّهْدُ فى أوَّلِهِ ، وَلا يَصِحُّ الْاعْتِبارُ إلّافِى الصُّدُورِ لِأهْلِ الصَّفاءِ وَالْبَصيرَة ، قالَ اللّهُ تَعالى :  [ فَاعْتَبِرُوا يا أُولِي الْأَبْصارِ 
  ]  « 1 » وَقالَ أيْضاً عَزَّ مِنْ قائِلٍ :  [ فَإِنَّها لا تَعْمَى الْأَبْصارُ وَ لكِنْ تَعْمَى الْقُلُوبُ الَّتِي فِي الصُّدُورِ 
  ]  « 2 » . فَمَنْ فَتَحَ اللّهُ عَيْنَ قَلْبِهِ وَبَصَرَ عَيْنِهِ بِالْإعْتِبارِ فَقَدْ أعْطاهُ اللّهُ مَنْزِلَةً رَفيعةً وَزُلْفىً عَظيماً 
  ]\r\n\r\nريشهء عبرت\r\nعبرت ، ريشه و اصلى است اول كه آخرش خشيت و آخرى است كه اولش زهد است و چشم عبرت بين حاصل نمىشود ، مگر براى اهل صفا و بصيرت ، خداوند تعالى مىفرمايد :\r\nعبرت گيريد اى كسانى كه چشم بصيرت داريد و براى شما عقل بينا هست .\r\nو نيز در قرآن فرموده :\r\nآنان كه عبرت نمىگيرند چشم‌هاى ظاهرشان كور نيست ، بلكه چشم‌هاى\r\n\r\n\r\n","description":"","footnote":"\r\n( 1 ) - حشر ( 59 ) : 2 .\r\n( 2 ) - حج ( 22 ) : 46 .\r\n","page_name":" 307 ","page_number":307},
  {"content":"\r\n\r\nباطنشان كور است ، آن كس كه خداوند مهربان چشم دلش را بينا كرد و ديدهء باطنش را به عبرت گشوده ، به طور يقين مرتبه بلند و مقام عظيمى نصيب او شده است .\r\n\r\nتاريخ آيينهء عبرت\r\n هان ! اى دل عبرت بين از ديده نظر كن هان * ايوان مدائن را آيينهء عبرت دان\r\nيك ره زلب دجله منزل به مدائن كن * وزديده دوم دجله بر خاك مدائن ران\r\nخود دجله چنان گريد صد دجلهء خون گويى * كز گرمى خونابش آتش چكد از مژگان\r\nاز آتش حسرت بين بريان جگر دجله * خود آب شنيدستى كآتش كندش بريان \r\n تا سلسلهء ايوان بگسست مدائن را * تا بو كه به گوش دل پاسخ شنوى زيوان\r\nدندانهء هر قصرى پندى دهدت نونو * پند سر دندانه بشنو زبُن دندان\r\nگويد كه تو از خاكى ما خاك توايم اكنون * گامى دو سه بر ما نه اشكى دو سه هم بفشان\r\nآرى چه عجب دارى كاندر چمن گيتى * جغد است پى بلبل نوحه است پى الحان\r\nخون دل شيرين است اين مى كه دهد زرين * زآب و گِل پرويز است اين خم كه دهد دهقان \r\n\r\n","description":"","footnote":"","page_name":" 308 ","page_number":308},
  {"content":"\r\n\r\n چندين تن جباران كاين خاك فرو برده است * اين گرسنه چشم آخر هم سير نشد زيشان\r\nاز خون دل طفلان سرخاب رخ آميزد * اين زال سفيد ابرو وين مام سيه پستان\r\nخاقانى از اين درگه دريوزهء عبرت كن * تا از در تو زين پس دريوزه كند خاقان \r\n\r\n","description":"","footnote":"","page_name":" 309 ","page_number":309},
  {"content":"\r\n . \r\n","description":"","footnote":"","page_name":" 310 ","page_number":310},
  {"content":"\r\n\r\nباب\r\n35\r\nدر بيان تكلّف\r\n\r\n","description":"","footnote":"","page_name":" 311 ","page_number":311},
  {"content":"\r\n . \r\n","description":"","footnote":"","page_name":" 312 ","page_number":312},
  {"content":"\r\n\r\nقالَ الصّادِقُ عليه السلام :\r\nالْمُتَكَلِّفُ مُخْطِئٌ وَإنْ أصابَ وَالْمُتَطَوِّعُ مُصيبٌ وَإنْ أخْطَأ .\r\nوَالْمُتَكَلِّفُ لا يَسْتَجْلِبُ فى عاقِبَةِ أمْرِهِ الّا الْهَوانَ وَفِى الْوَقْتِ إلّاالتَّعَبَ وَالْعَناءَ وَالشَّقاءَ .\r\nوَالمُتَكَلِّفُ ظاهِرُهُ رِياءٌ ، وَباطِنُهُ نِفاقٌ ، وَهُما جَناحانِ يَطيرُ بِهِما الْمُتَكَلِّفُ .\r\nوَلَيْسَ فِى الْجُمْلَةِ مِنْ أخْلاقِ الصّالِحينَ وَلا مِنْ شِعارِ الْمُتَّقينَ التَّكَلُّفُ مِنْ أيِّ بابٍ كانَ .\r\nقالَ اللّه تَعالى لِنَبِيِّهِ :  [ قُلْ ما أَسْئَلُكُمْ عَلَيْهِ مِنْ أَجْرٍ وَ ما أَنَا مِنَ الْمُتَكَلِّفِينَ 
  ]  « 1 » ، وَقالَ النَّبيُّ صلى الله عليه و آله : نَحْنُ مَعاشِرَ الْأنْبياءِ وَالْامَناءِ وَالْأتْقِياءِ بُراءٌ مِنَ التَّكَلُّفِ .\r\nفَاتَّقِ اللّهَ وَاسْتَقِمْ يُغْنِكَ عَنِ التَّكَلُّفِ وَيَطْبَعْكَ بِطِباعِ الْايمانِ ، وَلا تَشْتَغِلْ بِطَعامٍ آخِرُهُ الْخَلاءُ ، وَلِباسٍ آخِرُهُ الْبَلاءُ وَدارٍ آخِرُهُ الْخَرابُ ، وَمالٍ آخِرُهُ الْميراثُ ، وَ إخْوانٍ آخرُهُمُ الْفِراقُ ، وَعِزٍّ آخِرُهُ الذُّلُّ وَوَقارٍ آخِرُهُ الْجَفاءُ ، وَعَيْشٍ آخِرُهُ الْحَسْرَةُ .\r\n\r\n\r\n","description":"","footnote":"\r\n( 1 ) - ص ( 38 ) : 86 .\r\n","page_name":" 313 ","page_number":313},
  {"content":"\r\n\r\n[ الْمُتَكَلِّفُ مُخْطِئٌ وَإنْ أصابَ وَالْمُتَطَوِّعُ مُصيبٌ وَإنْ أخْطَأ 
  ]\r\nامام صادق عليه السلام مىفرمايد :\r\nعبادت و كوشش بىشوق گرچه مطابق با دستور باشد خطاست و كار بر اساس اخلاص و رغبت گرچه از طرف شارع نرسيده باشد - بلكه آن عمل را بر اساس روايات مَنْ بَلَغ آورده باشد - صحيح و مقبول است .\r\n\r\nنعمت‌هاى الهى\r\nانسان از باب حكمت و لطف و رأفت حضرت حق تعالى آفريده شده و براى رسيدن به رشد و كمال و به دست آوردن مقام قرب و وصال ، متنعّم به دو سفره مادى و معنوى گشته ، نعمت حضرت دوست ، براى استفاده انسان ، جهت رسيدن به لقاى حق ، بر سر دو سفره مادى و معنوى كامل است .\r\n\r\nنعمت‌هاى مادى\r\nنعمت‌هاى مادى حضرت حق بر دو قسم است :\r\n1 - متصل\r\n2 - منفصل\r\nنعمت‌هاى متصل مادى عبارت از نعمت‌هايى است كه ساختمان بدنى انسان را\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nتشكيل داده ، ساختمانى كه درون و برونش تمام عقلاى عالم و حكماى تاريخ و انديشمندان را به اعجاب واداشته و تا كنون كسى به عظمت اين ساختمان و نظام شگفت انگيزش آگاه نشده است .\r\nنعمت‌هاى منفصل مادى عبارت از زمين و آسمان و هرچه در اوست كه انسان براى تداوم حيات و زندگى خويش با آن در ارتباط است و هر يك از آن نعمت ؛ جهانى است حيرت‌آور و دنيايى است پر از عجايب و غرايب .\r\nانسان را عبث و بيهوده بر سر خوان نعمت‌هاى متصل مادى و منفصل مادى ننشانده‌اند ، اين همه گنج و ثروت را به بازيچه در اختيار او نگذاشته‌اند ، اين همه براى اين است كه راه رشد و كمال را به كمك اين نعمت‌ها برابر نقشهء حق كه به وسيلهء انبيا و كتب آسمانى در اختيارش گذاشته‌اند پيموده و عبد خالص حق گردد و چون ماهى دريا در درياى توحيد غرق شود و از خود بىخود گشته به حضرت او و عنايت و لطفش زنده شود .\r\n [ يا أَيُّهَا الَّذِينَ آمَنُوا اسْتَجِيبُوا لِلَّهِ وَ لِلرَّسُولِ إِذا دَعاكُمْ لِما يُحْيِيكُمْ 
  ]  « 1 » .\r\nاى اهل ايمان ! هنگامى كه خدا و پيامبرش شما را به حقايقى كه به شما [ حيات معنوى و 
  ] زندگى [ واقعى 
  ] مىبخشد ، دعوت مىكنند اجابت كنيد .\r\nانديشه در نعمت‌هاى مادى متصل و منفصل ، امرى لازم و واجب است و آيات كتاب به تفكر در نعم و مقصود حضرت حق از اعطاى نعم دعوت فرموده كه تفكر صحيح ، جرقه و بارقه‌اى الهى است و محرك موتور وجود براى حركت انسان به سوى حضرت دوست مىباشد .\r\n بانى و معمار اين رواق معظم * نور ده اختران و نيّر اعظم \r\n\r\n\r\n","description":"","footnote":"\r\n( 1 ) - انفال ( 8 ) : 24 .\r\n","page_name":" 315 ","page_number":315},
  {"content":"\r\n\r\n كشور گيتى به امر اوست منظم * اكبر و اعظم خداى عالم و آدم \r\nصورت خوب آفريد و سيرت زيبا\r\n او ببرد در بهار نو اثر ازدى * قدرتش آرد شكوفه را ثمر از پى\r\nمهر فروزان از او بود قمر از وى * جانور از نطفه مىكند شكر از نى \r\nبرگ تر از چوب خشك چشمه زخارا\r\n آنچه‌به‌گيتى است رند و كاذب وصادق * دشمن بد خواه و نيك خواه و موافق\r\nعارف و عامى فقيه و كافر و فاسق * از همگان بىنياز و بر همه مشفق \r\nاز همه عالم نهان و بر همه پيدا\r\n خواست شبابت ثنا كند خرد آشفت * گفت كه‌اى با هواى نفس شده جفت\r\nگوهر معنى در اين بيان كه توان سفت * سعدى از آنجا كه فهم اوست سخن گفت \r\nورنه كمالات وهم كى رسد آنجا\r\n\r\nنعمت‌هاى معنوى\r\nنعمت‌هاى معنوى حق نيز بر دو دسته است :\r\n1 - متصل\r\n2 - منفصل\r\nمعنوى متصل عبارت از واقعياتى است كه ساختمان باطن انسان را تشكيل داده ، ساختمانى كه عقول عالميان در كيفيت و نظام آن متحير است و هنوز كسى به كُنه يكى از آن نعمت‌ها نرسيده ، چون عقل ، وهم ، خيال ، فطرت ، وجدان ، نفس و روح حقيقت و قلب و معنوى منفصل عبارت است از انبيا ، امامان ، كتب آسمانى ، به خصوص قرآن مجيد .\r\nشما براى شناختن نِعَمِ معنوى متصل و منفصل به كتاب خدا و كتب علمى\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nو فلسفى و عرفانى مراجعه كنيد ، ببينيد با چه دنياهاى با عظمتى روبرو مىشويد آن گاه در اين دو قسم نعمت معنوى فكر كنيد كه انديشه و فكر در اين دو صورت از انديشه و فكر در آن دو صورت مادى واجب‌تر و لازم‌تر است ، بنگريد و دقت نماييد كه آيا اين همه نعمت بدون هدف در اختيار انسان گذاشته شده است ؟ !\r\nمگر نه اين است كه عقل و وجدان و شرع و دين حكم مىكنند و به حق قضاوت مىنمايند كه اين چهار نوع نعمت : دو نوع نعمت مادى و دو نعمت معنوى براى اين است كه انسان در درجهء اول به اين نعمت‌ها معرفت پيدا كند كه از كيست و چيست و براى چه به انسان مرحمت شده و در درجهء بعد اين نعمت‌ها را در راه رشد و كمال خويش مصرف كند و به لقا و قرب و وصال حضرت محبوب برسد كه انسان در برابر نعمت‌هاى مادى و معنوى داراى مسؤوليت‌هايى سنگين و وظايفى مهم و تكاليفى فوق العاده است !\r\n  [ فَوَ رَبِّكَ لَنَسْئَلَنَّهُمْ أَجْمَعِينَ * عَمَّا كانُوا يَعْمَلُونَ 
  ]   « 1 » .\r\nبه پروردگارت سوگند ، قطعاً از همهء آنان بازخواست مىكنيم .\r\n [ ثُمَّ لَتُسْئَلُنَّ يَوْمَئِذٍ عَنِ النَّعِيمِ 
  ]  « 2 » .\r\nآن گاه شما در آن روز از نعمت ها بازپرسى خواهيد شد .\r\nآن گاه در روز قيامت ، از جميع نعمت‌هاى مادى و معنوى اعم از بدن ، اعضا و جوارح ، روح و عقل ، نفس و قلب ، مال و منال ، عمر و جوانى ، خوراكى و پوشاكى ، مسكن و مأوى ، نبوت و ولايت ، قرآن و معارف به طور حتم از انسان مؤاخذه خواهد شد و او بايد در برابر تمام نعمت‌هايى كه به او براى رشد و كمال مرحمت شده ، پاسخگو باشد ! !\r\n\r\n\r\n","description":"","footnote":"\r\n( 1 ) - حجر ( 15 ) : 92 - 93 .\r\n( 2 ) - تكاثر ( 102 ) : 8 .\r\n","page_name":" 317 ","page_number":317},
  {"content":"\r\n\r\n\r\nلزوم كسب معرفت\r\nانسان جهان عجيبى است ، موجود فوق العاده و عظيمى است ، دلش خانهء علّم الاسماء ، جانش منبع نور الهى ، عقلش خانهء علم ، بدنش مركب حقايق ، وجودش خليفة اللّه ، راهش هدايت ، صاحبش خدا ، راهنمايش انبيا و ائمه ، كتابش وحى ، دنيايش تجارت خانه ، خودش تاجر ، سودش بهشت ، خسارت و ضررش ضلالت و عاقبت خسارتش جهنم است .\r\nكسب معرفت به روى واجب ، معرفت براى وى سرمايه و تجارت با آن ، سرمايهء افعال و حركات و اخلاقيات بر او لازم است ، تا خود را و خداى خود را و دنيا و مبدأ و معاد خويش را نشناسد به جايى نمىرسد ، بلكه حيوان متحركى است كه مزاحم ديگران است و جز فساد و افساد از وى انتظارى نيست و عاقبتى ، جز دوزخ ابدى براى وى متصور نيست .\r\nاهل معرفت و عمل ، پرارزش‌ترين موجود روى زمين و به فرمودهء حضرت رضا عليه السلام از ملائكه مقرب برترند ، اينان با تمام هستى در برابر صاحب خود در حالى كه او را شناخته‌اند و به خواسته هايش جامهء عمل مىپوشانند عرضه مىدارند :\r\n اى گنج سوداى تو را كنج دلم ويرانه‌اى * شمع تجلاى تو را شهباز جان پروانه‌اى\r\nدل جاى عشقت ساختم از غير تو پرداختم * حاشا كه سازم كعبه را چون كافران بتخانه‌اى \r\n\r\n","description":"","footnote":"","page_name":" 318 ","page_number":318},
  {"content":"\r\n\r\n در روضهء فردوس اگر ديدار بنمايى دمى * بينند اهل معرفت آن را كم از كاشانه‌اى « 1 » \r\n\r\nمعرفت نفس\r\nابو حامد كه از متخصصان علم اخلاق و عرفان است ، مىگويد :\r\nاگر خواهى كه خود را بشناسى ، بدان كه تو را آفريده‌اند از دو چيز : يكى از كالبد ظاهر كه آن را تن گويند و وى را به چشم ظاهر مىتوان ديد و يكى معنى باطن كه آن را نفس گويند و جان گويند و دل گويند و آن را به بصيرت باطن ، توان شناخت و به چشم ظاهر نتوان ديد و حقيقت تو آن معنى باطن است ، هر چه جز آن است همه تبع وى است و لشگر و خدمتكار وى است و ما آن را دل خواهيم نهاد و چون حديث دل كنيم بدان كه آن حقيقت آدمى را مىخواهيم كه گاه آن را روح گويند و گاه نفس و بدين دل نه آن گوشت پاره مىخواهيم كه در سينه نهاده است از جانب چپ كه آن را قدرى نباشد و آن ستوران را نيز باشد و مرده را باشد و آن را به چشم ظاهر بتوان ديد و هر چه آن را بدين چشم بتوان ديد از اين عالم باشد كه آن را عالم شهادت گويند .\r\n\r\nحقيقت دل\r\nو حقيقت دل از اين عالم نيست و بدين عالم غريب آمده است و به راه گذر آمده است و آن گوشت پارهء ظاهر ، مركب و آلت وى است و معرفت خداى تعالى و مشاهدت جمال حضرت وى و صفت وى است و تكليف بر وى است و خطاب\r\n\r\n\r\n","description":"","footnote":"\r\n( 1 ) - منصور حلاج .\r\n","page_name":" 319 ","page_number":319},
  {"content":"\r\n\r\nبا وى است و عتاب و عقاب بر وى است و معرفت حقيقت وى و معرفت صفات وى ، كليد معرفت خداى تعالى است ، جهد آن كن تا وى را بشناسى كه آن گوهر عزيز است و از گوهر فرشتگان است و معدن اصلى وى حضرت الهيت است ، از آنجا آمده است و به آنجا باز خواهد رفت و اين جا به غربت آمده است . و به تجارت و به حراثت آمده است و پس از اين معنى تجارت و حراثت را بشناسى ان شاء اللّه تعالى .\r\nبدان كه معرفت حقيقت دل حاصل نيايد ، تا آن گاه كه هستى وى بشناسى ، پس حقيقت وى بشناسى كه چه چيز است ، پس لشگر وى را بشناسى ، پس علاقت وى با اين لشگر بشناسى ، پس صفت وى بشناسى كه معرفت حق تعالى وى را چون حاصل شود و به سعادت خويش چون رسيد و بدين هر يك اشارتى كرده آيد .\r\nاما هستى وى ظاهر است كه آدمى را در هستى خويش هيچ شك نيست و هستى وى نه بدين كالبد ظاهر است كه مرده را همين باشد و جان نباشد و ما بدين دل حقيقت روح همى خواهيم و چون اين روح نباشد تن مردارى باشد و اگر كسى چشم فرا پيش كند و كالبد خويش را فراموش كند و آسمان و زمين و هر چه آن را به چشم بتوان ديد فراموش كند ، هستى خويش به ضرورت مىشناسد و از خويشتن با خبر بود ، اگر چه از كالبد و از زمين و آسمان و هر چه در وى است بىخبر بود و چون كسى اندرين نيك تأمل كند چيزى از حقيقت آخرت بشناسد و بداند كه روا بود كه كالبد از وى باز ستانند و وى بر جاى باشد و نيست نشده باشد .\r\nبدان كه تن مملكت دل است و اندرين مملكت ، دل را لشگرهاى مختلف است :\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n [ وَ ما يَعْلَمُ جُنُودَ رَبِّكَ إِلَّا هُوَ 
  ]  « 1 » .\r\nو سپاهيان پروردگارت را جز خود او كسى نمىداند .\r\nو دل را كه آفريده‌اند براى آخرت آفريده‌اند و كار وى طلب سعادت است و سعادت وى در معرفت خداى تعالى است و معرفت خداى تعالى وى را به معرفت صنع خداى تعالى حاصل آيد و اين جمله عالم است و معرفت عجايب عالم وى را از راه حواس حاصل آيد و اين حواس را قوام به كالبد است ، پس معرفت صيد وى است و حواس دام وى است و كالبد مركب وى است و جمال دام وى است ، پس وى را به كالبد بدين سبب حاجت افتاد .\r\nو كالبد وى مركب است از آب و خاك و حرارت و رطوبت و بدين سبب ضعيف است و در خطر هلاك است ، از درون به سبب گرسنگى و از بيرون به سبب آتش و آب و به سبب قصد دشمنان و ددگان و غير آن !\r\nپس وى را به سبب گرسنگى و تشنگى به طعام و شراب حاجت افتاد و بدين سبب به دو لشگر حاجت بود : يكى ظاهر چون دست و پا و دهان و دندان و معده و يكى باطن چون شهوت طعام و شراب و وى را به سبب دفع دشمنان بيرونى به دو لشگر حاجت افتاد ، يكى ظاهر چون دست و پا و سلاح و يكى باطن چون خشم و غضب .\r\nو چون ممكن نباشد غذايى را كه نبيند طلب كردن و دشمن را كه نبيند دفع كردن ، وى را به ادراكات حاجت افتاد ، بعضى ظاهر و آن پنج حواس است :\r\nچون چشم و بينى و گوش و ذوق و لمس و بعضى باطن و آن نيز پنج است و منزلگاه آن دماغ است : چون قوت خيال و قوت تفكر و قوت حفظ و قوت تذكر\r\n\r\n\r\n","description":"","footnote":"\r\n( 1 ) - مدثر ( 74 ) : 31 .\r\n","page_name":" 321 ","page_number":321},
  {"content":"\r\n\r\nو قوت توهم ، هر يكى را از اين قوت‌ها كارى است خاص و اگر يكى به خلل شود كار آدمى به خلل شود در دين و دنيا .\r\nو جمله اين لشگرهاى ظاهر و باطن به فرمان دل‌اند و وى امير و پادشاه همه است .\r\nچون زبان را فرمان دهد در حال سخن گويد و چون دست را فرمان دهد بگيرد و چون پاى را فرمان دهد برود و چون چشم را فرمان دهد بنگرد و چون قوت تفكر را فرمان دهد بينديشد و همه را به طوع و طبع مطيع و فرمانبردار او كرده‌اند ، تا تن را نگاه دارد و چندانى كه زاد خويش برگيرد و صيد خويش حاصل كند و تجارت آخرت تمام كند و تخم سعادت خويش بپراكند .\r\nطاعت داشتن اين لشگر ، دل را به طاعت داشتن فرشتگان ماند حق تعالى را كه خلاف نتوانند كردن در هيچ فرمان ، بلكه به طبع و طوع فرمان بردار باشند .\r\n\r\nشهوت ، عامل خراج\r\nشناختن تفاصيل لشگر دل دراز است و آنچه مقصود است تو را به مثالى معلوم شود .\r\nبدان كه مثال تن چون شهرى است و دست و پاى و اعضا پيشه وران شهرند و شهوت چون عامل خراج است و غضب چون شحنه « 1 » شهر است و دل پادشاه شهر است و عقل وزير پادشاه است و پادشاه را بدين همه حاجت است ، تا مملكت راست كند .\r\nو ليكن شهوت كه عامل خراج است ، دروغ زن و فضولى و تخليطگر است و هر\r\n\r\n\r\n","description":"","footnote":"\r\n( 1 ) - شحنه : داروغه ، پاسبان شهر .\r\n","page_name":" 322 ","page_number":322},
  {"content":"\r\n\r\nچه وزير عقل گويد به مخالفت آن بيرون آيد و هميشه خواهان آن باشد كه هر چه در مملكت ، مال است همه به بهانهء خراج بستاند و اين غضب كه شحنهء شهر است شرير و سخت تند و تيز است و همه كشتن و شكستن و ريختن دوست دارد و هم چنان كه پادشاه شهر اگر مشاورت همه با وزير كند و عامل دروغ زن و مطمع را ماليده دارد و هر چه وى بر خلاف وزير گويد نشنود و شحنه را بر وى مسلط كند ، تا وى را از فضول باز دارد و شحنه را نيز كوفته و شكسته دارد ، تا پاى از حد خويش بيرون ننهد و چون چنين كار كند ، مملكت به نظام بود .\r\nهمچنين پادشاه دل ، چون كار به اشارت وزير عقل كند و شهوت و غضب را زير دست و به فرمان عقل دارد ، عقل را مسخر ايشان نگرداند ، كار مملكت تن راست بود و راه سعادت و رسيدن به حضرت الهيت ، بر وى بريده نشود و اگر عقل را اسير شهوت و غضب گرداند مملكت ويران شود و پادشاه ، بدبخت گردد و هلاك شود .\r\n جهان آفرين كين جهان آفريد * سراسر همه بهر جان آفريد \r\n كه در جان كند عشق را استوار * وزان عشق گردد جهان پايدار\r\nتن زنده را عشق چون آذرى است * كز آلايش مرگ و پيرى برى است\r\nتنى را كه اين عشق سوزنده نيست * چنين تن جز از مرگ را بنده نيست \r\nاز اين جمله كه رفت بدانستى كه شهوت و غضب را براى طعام و شراب و نگاهداشتن تن آفريده‌اند ، پس اين هر دو خادم تنند و طعام و شراب علف تن است و تن را براى حمالى حواس آفريده‌اند ، پس تن خادم حواس است و حواس را براى جاسوسى عقل آفريده‌اند ، تا دام وى باشد كه به وى عجايب صنع خداى تعالى بداند ، پس حواس خادم عقلند و عقل را براى دل آفريده‌اند تا شمع و چراغ وى باشد كه به نور وى ، حضرت الهيت را ببيند كه بهشت وى است ، پس عقل خادم دل است و دل را براى نظارهء جمال حضرت ربوبيت آفريده‌اند ، پس چون\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nبدين مشغول باشد ، بنده و خادم درگاه الهيت باشد و آنچه حق تعالى گفت كه :\r\n [ وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ 
  ]  « 1 » .\r\nو جن و انس را جز براى اين كه مرا بپرستند نيافريديم .\r\nمعنى وى اين است :\r\nپس دل را بيافريدند و اين مملكت و لشگر به وى دادند و اين مركب تن را به اسيرى به وى دادند تا از عالم خاك ، سفرى كند به اعلى عليين .\r\nاگر خواهد كه حق اين نعمت بگذارد و شرط بندگى بجاى آرد ، بايد كه پادشاه‌وار در صدر مملكت بنشيند و از حضرت الهيت قبله و مقصد سازد و از آخرت وطن و قرارگاه سازد و از دنيا منزل سازد و از تن مركب سازد و از دست و پاى و اعضا خدمتكاران سازد و از عقل وزير سازد و از شهوت جابى « 2 » مال سازد و از غضب شحنه سازد و از حواس ، جاسوسان سازد و هر يكى را به عالمى ديگر موكل كند تا اخبار آن عالم ، جمع هم كنند و از قوت خيال كه در پيش دماغ است صاحب بريد سازد ، تا جاسوسان ، جمله اخبار نزد وى جمع همى كنند و از قوت حفظ كه در آخر دماغ است خريطه‌دار « 3 » سازد ، تا رقعهء اخبار را دست صاحب بريد مىستاند و نگاه مىدارد و به وقت خويش بر وزير عقل عرضه مىكند و وزير بر وفق آن اخبار كه از مملكت به وى مىرسد تدبير مملكت و تدبير سفر پادشاه مىكند .\r\nچون بيند كه يكى از لشگر چون شهوت و غضب و غير ايشان نمىشده‌اند بر پادشاه و پاى از اطاعت وى بيرون نهاده‌اند و راه بر وى بخواهند زد ، تدبير آن كند\r\n\r\n\r\n","description":"","footnote":"\r\n( 1 ) - ذاريات ( 51 ) : 56 .\r\n( 2 ) - جابى : تحصيلدار و مأمور وصول ماليات .\r\n( 3 ) - خريطه : كيسه چرمى .\r\n","page_name":" 324 ","page_number":324},
  {"content":"\r\n\r\nكه به جهاد وى مشغول شود و قصد كشتن وى نكند كه مملكت بىايشان راست نيابد ، بلكه تدبير آن كند كه ايشان را به حد اطاعت آورد تا در سفرى كه فرا پيش دارد ياور باشند به خصم و رفيق باشند نه دزد و راهزن ، چون چنين كند سعيد باشد .\r\nو حق نعمت گذارده باشد و خلعت اين نعمت به وقت خويش بيابد و اگر به خلاف اين كند و به موافقت راهزنان و دشمنان كه ياغى گشته‌اند برخيزد ، كافر نعمت باشد و شقى گردد و نكال عقوبت آن بيابد .\r\n طالب توحيد را بايد قدم بر لا زدن * بعد از آن در عالم معنى دم از الّا زدن\r\nتا نگويى ترك سر انديشهء زلفش مكن * سرسرى دست طلب نتوان در اين سودا زدن\r\nشرط اول در طريق معرفت دانى كه چيست * طرح كردن هر دو عالم را و پشت و پا زدن\r\nرنگ و بويى در حقيقت گر به دست آورده‌اى * چون گل صد برگ بايد خيمه بر صحرا زدن\r\nدامن گوهر به دستت از كمال معرفت * تا توانى هم چو در لاف از دل دريا زدن\r\nاى نسيم با مقلد سرّ حق ضايع مكن * از تجلى دم چه حاصل پيش نابينا زدن « 1 » \r\n\r\n\r\n","description":"","footnote":"\r\n( 1 ) - عمادالدين نسيمى .\r\n","page_name":" 325 ","page_number":325},
  {"content":"\r\n\r\n\r\nانواع اخلاق آدمى\r\nبدان كه دل آدمى را با هر يكى از اين دو لشگر كه در درون وى است علاقتى است و وى را از هر يك صفتى و خلقى پديد آيد ، بعضى از آن اخلاق بد باشد كه وى را هلاك كند و بعضى نيكو باشد كه وى را به سعادت رساند و جملهء آن اخلاق اگر چه بسيار است اما چهار جنس‌اند :\r\nاخلاق بهايم و اخلاق سباع و اخلاق شياطين و اخلاق ملائكه ، چه به سبب آن كه در وى شهوت و آز نهاده‌اند كار بهايم كند . و چون شره « 1 » نمودن برخوردن و جماع كند و به سبب آن كه در وى خشم نهاده‌اند كار سگ و گرگ و شير كند ، چون زدن و كشتن و در خلق افتادن به دست و زبان و به سبب آن كه در وى مكر و حيلت و تلبيس و تخليط و فتنه انگيختن ميان خلق نهاده‌اند كار ديوان كند و به سبب آن كه در وى عقل نهاده‌اند كار فرشتگان كند ، چون دوست داشتن علم و صلاح و پرهيز كردن از كارهاى زشت و صلاح جستن ميان خلق و عزيز داشتن خود را از كارهاى خسيس و شاد بودن به معرفت كارها و عيب داشتن از جهل و نادانى .\r\nو به حقيقت‌گويى كه در پوست آدمى چهار چيز است : سگى و خوكى و ديوى و فرشته‌اى كه سگى نكوهيده و مذموم است نه براى صورت و دست و پاى و پوست وى ، بل بدان صفتى كه در وى است كه بدان صفت در مردم افتد و خوك نه به سبب صورت مذموم است بل به سبب معنى شره و آز و حرص بر چيزهاى پليد و زشت و حقيقت روح سگى و خوكى اين معانى است و در آدمى همين است و همچنين حقيقت شيطانى و فرشتگى اين معانى است كه گفته آمد و آدمى را\r\n\r\n\r\n","description":"","footnote":"\r\n( 1 ) - شره : حرص و ميل شديد .\r\n","page_name":" 326 ","page_number":326},
  {"content":"\r\n\r\nفرموده‌اند كه به نور عقل كه از آثار انوار و فرشتگان است ، تلبيس و مكر شيطان كشف مىكند تا وى را رسوا شود و هيچ فتنه نتواند انگيختن ، چنان كه رسول صلى الله عليه و آله گفت :\r\nهر آدمى را شيطانى است و مرا نيز هست ليكن خداى تعالى مرا بر وى نصرت داد تا مقهور من گشت و هيچ شر نتواند فرمود و نيز آدمى را فرموده‌اند كه اين خنزير حرص و شهوت و كلب غضب را به ادب‌دار و زير دست تا جز به فرمان وى نخيزد و ننشيند ، اگر چنين كند وى را از اين اخلاق و صفات نيكو حاصل شود كه آن تخم سعادت وى باشد و اگر به خلاف اين كند و كمر خدمت ايشان بربندد در وى اخلاق بد پديد آيد كه تخم شقاوت وى گردد « 1 » !\r\n\r\nتكلف در اعمال\r\nانبياى عظام و ائمهء بزرگوار و كتب آسمانى و ناصحان مشفق و عارفان پاك دل مردم را به عقايد صحيح و ناصحيح ، اعمال خوب و بد ، حسنات و رذائل اخلاقى آشنا نموده و راه آراسته شدن به تمام نيكىها و پيراسته شدن از تمام بدىها را به انسان آموخته‌اند .\r\nانسان غرق انواع نعمت‌هاى متصل و منفصل مادى و متّصل و منفصل معنوى است و هيچ جاى عذرى براى او باقى نيست ، با اين لطف و كرمى كه حضرت حق ، در حق او روا داشته روا نيست كه اين نعمت‌هاى گران را در راه رسيدن به كمال مصرف نكند و از آن بدتر اگر بخواهد بر عبادت و اطاعت بر نخيزد از روى جبر و تكلّف و بىرغبتى باشد كه به فرموده حضرت صادق ، در ابتداى روايت باب تكلّف :\r\n\r\n\r\n","description":"","footnote":"\r\n( 1 ) - كيمياى سعادت : 10 - 18 ، عنوان اول .\r\n","page_name":" 327 ","page_number":327},
  {"content":"\r\n\r\nهر كه خود را به زور به عملى وادار كند كه در شرع مطهر آمده باشد ، گرچه اصل عمل به دستور انجام گرفته ولى آن عمل را ثواب و اجرى نيست ، بلكه كنندهء عمل خطا كار و آثم است !\r\nو هر كه از باب ، رغبت و شوق و عشق و محبت به حضرت دوست عملى انجام دهد ، هر چند از طرف شارع نرسيده باشد ، بلكه آن عمل را از روايات باب « من بلغ » گرفته باشد به ثوابش مىرسد و اجرش در پيشگاه حضرت او ضايع نشود .\r\nمثال در توضيح جملهء اول : مثل نماز شب يا ساير واجبات كه در آيات قرآن و روايات صحيحه حكم دارد ، اگر كسى آن را از باب اجبار و زور و بىميلى بجا آرد ، خطا كار و بىثواب است .\r\nمثال در توضيح جملهء دوم : مثل شخصى در حديثى ديده يا شنيده هر كس فلان عمل را انجام دهد فلان ثواب را دارد و يا اتيان واجبات و ترك محرمات اين اجر را دارد و او آن عمل را كه در آن روايت رسيده ، گرچه در حقيقت شارع نگفته باشد ، با خلوص و رغبت انجام دهد داراى همان ثواب است و اين ثواب از باب لطف و مرحمت و محبت حضرت حق به عبد است .\r\nآرى ، عملى كه پايه در معرفت و عشق و خلوص نداشته باشد عمل نيست و آن كسى كه به زور و جبر و از روى تكلف كارى مىكند در حقيقت كارى نكرده ، تمام ارزش عمل به معرفت و عشق است .\r\nنعمت‌ها از خداست ، به اين معنى توجه كنيد ، اين نعمت‌ها با هدف‌هايى عالى و مثبت در اختيار شما قرار گرفته بدين حقيقت هم توجه كنيد ، اين نعمت ، را با كمال شوق و رغبت و در عين عشق و محبت تبديل به بندگى كنيد تا به خير دنيا و آخرت برسيد و سعادت ابدى را دريابيد ، راستى به دور از فتوت و جوانمردى و صفا و وفا و مروت و شرافت است كه از انسان به خاطر خير و سعادت خودش\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nبخواهند ، نعمت‌ها را با كمال رغبت ، در راه حضرت حق خرج كن تا به مدارج ترقى به فضاى ملكوتى قرب و وصال و لقا و رضوان برسى و انسان از اجابت اين درخواست سستى كند ، يا اگر به انجام امر برخيزد با كسالت و سستى و تنبلى و تكلف اقدام كند ، بدانيد كه عمل با تكلف منفور پيشگاه مقدس او است .\r\nحضرت حق به قول فيض در مسئلهء انجام امر و به پا كردن عمل به بنده‌اش خطاب دارد :\r\n به ياد عشق ما مىسوز و مىساز * به درد بىوفا مىسوز و مىساز\r\nسفر ديگر مكن زينجا به جايى * در اقليم بلا مىسوز و مىساز\r\nچو پروانه به دل نوريت گر هست * به گرد شمع ما مىسوز و مىساز\r\nچو بلبل گر هواى باغ دارى * درين گلزار ما مىسوز و مىساز\r\nدلت از جور ما گر تيره گردد * به اميد صفا مىسوز و مىساز\r\nبه حلواى وصالت گر اميد است * درين ديگ جفا مىسوز و مىساز\r\nوفا از ما مجو ما را وفا نيست * در اين جور و جفا مىسوز و مىساز « 1 » \r\n\r\nمنفعت عظيم اهل شوق و محبت\r\nآنان كه پس از سفر فكرى ، با عشق و محبت و شوق و ذوق به دنبال معرفت رفتند و سپس سرمايهء معرفت را با حركات و اعمال و جهد و كوشش خود و در كمال نشاط به كار انداختند ، از طرفى سود دنيا و آخرت نصيب خود كردند و از جانب ديگر ، منفعت عظيمى عايد امت اسلامى كردند .\r\n\r\n\r\n","description":"","footnote":"\r\n( 1 ) - فيض كاشانى .\r\n","page_name":" 329 ","page_number":329},
  {"content":"\r\n\r\n\r\nقضاوت سيد على شوشترى\r\nبه داستان شگفت‌آور زير عنايت كنيد ، شايد براى ما و شما جرقه‌اى باشد كه از پرتو آن دل ما نورانى گردد و ما هم چون اولياى الهى به راه كمال و رشد ، قدم گذاشته و به وادى قرب و وصال حركت كنيم .\r\nوجود مبارك سيد على شوشترى در شهر شوشتر عالمى بزرگ و مبسوط اليد بود .\r\nوقتى نزاعى دربارهء يك قطعه ملك وقفى به حضورش آوردند ، عده‌اى مدعى بودند كه اين ملك وقف نيست ، در حالى كه وقف نامهء آن را در صندوقچه‌اى گذاشته و در محلى مخصوص كه از هر چشمى دور بود دفن كرده بودند . و گروهى مدعى وقف بودند ولى سند و مدركى در دست نداشتند ، چند روز اين مرد بزرگ الهى در حكم اين واقعهء مادى حيران و سرگردان بود و نمىدانست به كدام طرف حكم كند ، طرفين دعوا هم اصرار داشتند مسئله با حكم سيد پايان پذيرد .\r\nرفت و آمد هر روز طرفين دعوا ، براى سيد ايجاد مشكل و ناراحتى كرده بود ، تا روزى كسى به سوى خانهء سيد رفت و در زد ، از افراد خانه به پشت در آمد و گفت :\r\nكيستى ؟\r\nآن مرد گفت : به آقا خبر بده مردى به نام ملا قلى جولا مىخواهد شما را ببيند ، درب را باز كردند ، ملا قلى وارد خانه شد و به نزد سيد رفت و گفت :\r\nآمده‌ام به شما بگويم بايد از اينجا سفر كرده و شوشتر را رها نموده به نجف به روى و در آنجا براى هميشه اقامت كنى و بدان كه وقف نامهء ملك مورد دعوا در صندوقچه‌اى در فلان مكان دفن است .\r\nسيد على شوشترى ، ملا قلى را تا آن وقت نديده بود و او را به هيچ عنوان\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nنمىشناخت ، از دستورهايش يكه خورد ، دستور داد موضعى كه گفته بود حفر كردند و وقف نامه را آوردند ، پس از اين واقعهء عجيب از قضا و قبول مرافعه دست كشيد و شوشتر را به دستور آن مرد الهى ترك كرده رهسپار نجف شد تا در آنجا براى هميشه اقامت كند .\r\nدر نجف با كمال تواضع به درس فقه استاد بزرگ ، فقيه سترك ، خاتم المجتهدين مرحوم شيخ مرتضى انصارى حاضر شد و مرحوم شيخ هم متواضعانه‌تر به درس اخلاق سيد حاضر مىشد .\r\nبرنامه به همين صورت ادامه داشت ، تا اين كه مرحوم آخوند ملا حسينقلى همدانى به دنبال حقيقت برخاست و در طى راه دنبال هادى راه قرار گرفت ، از شهر همدان كوچ كرد ، چندى نزد يكى از علما به سر برد ولى از او چيزى نيافت ، به سوى نجف رخت كشيد ، در محضر شيخ انصارى و سيد على شوشترى حاضر شد و از محضر هر دو بزرگوار استفاده كرد و آنچه خواست نزد آن دو يافت .\r\nبه هنگامى كه شيخ انصارى از دنيا رفت ، آخوند ملا حسينقلى همدانى در پى نوشتن مطالب اصول و فقه شيخ برآمد .\r\nسيد شوشترى وى را از اين كار منع كرد و فرمود : اين كار تو نيست ، ديگران هستند كه فقه و اصول بنويسند ، شما بايد مستعدان در راه خدا را دريابيد ، آخوند به دستور سيد ، تمام نوشته‌ها را كنار گذاشت و از اين مسئله قطع علاقه كرد و در پى تربيت قابلين برآمد .\r\nآن مرد بزرگ الهى ، عده‌اى را از صبح تا طلوع آفتاب و گروهى را از طلوع خورشيد تا مقدارى از برآمدن روز و جمعى را از سر شب ، تا اين كه با لطف و مرحمت و عنايت حضرت ذوالجلال توانست سيصد نفر را تربيت كند به طورى كه هر يك از آن تربيت‌شدگان به مقام با عظمت اولياى الهى رسيدند .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nاز جمله تربيت شدگان ملا حسينقلى همدانى مىتوان مرحوم شيخ محمد بهارى ، سيد احمد كربلايى ، حاج ميرزا جواد ملكى تبريزى ، شيخ على زاهد قمى و سيد عبدالغفار مازندرانى را نام برد .\r\n\r\nحالات سيد احمد كربلايى\r\nصاحب « تفسير الميزان » مرحوم علامه طباطبايى دربارهء سيد احمد كربلايى مىگويد :\r\nمرحوم سيد اصلًا اصفهانى بوده ، ولى نشو و نماى وى در كربلاى معلا بود و بعد از ادراك و رشد به تحصيل ادبيات پرداخته و چنانچه از انواع مراسلاتى كه به شاگردان و ارادت كيشان خويش نگاشته ، پيداست قلمى شيوا و بيانى معجزآسا داشته .\r\nپس از تكميل ادبيات وارد علوم دينيه گرديده و سرانجام به حوزه درس مرحوم آخوند ملا كاظم خراسانى رضوان اللّه عليه ملحق شده و دورهء تعلم علوم ظاهرى را در تحت تربيت ايشان انجام داده و اخيراً در بوتهء تربيت و تهذيب مرحوم آية الحق و استاد وقت ، شيخ بزرگوار آخوند ملا حسينقلى همدانى قدس سره قرار گرفته و ساليان دراز در ملازمت مرحوم آخوند بوده و از همگنان گوى سبقت ربوده و بالاخره در صف اول و طبقه نخستين تلامذه و تربيت يافتگان ايشان مستقر گرديد و در علوم ظاهرى و باطنى مكانى مكين و مقامى امين اشغال نمود و بعد از درگذشت مرحوم آخوند ، در عتبه مقدس نجف اشرف اقامت گزيده و به درس فقه اشتغال ورزيده و در معارف الهيه و تربيت و تكميل مردم يد بيضا نشان مىداد .\r\nجمع كثيرى از بزرگان و وارستگان به يمن تربيت و تكميل آن بزرگوار ، قدم در دائره كمال گذاشته ، پشت پاى به بساط طبيعت زده و از سكان‌داران خلد و محرمان\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nحريم قرب شدند كه از آن جمله است سيد اجل آيت حق و نادره دهر ، عالم عابد فقيه محدث شاعر مفلق مرحوم حاج ميرزا على قاضى طباطبايى تبريزى كه در معارف الهيه و فقه و حديث و اخلاق ، استاد اين ناچيز مىباشد ! ! « 1 » خوانندگان ارجمند ! با تمام وجود به اين داستان عجيب دقت كنيد ، عاشق شايقى مثل ملا قلى جولا از سيد شوشترى مىخواهد به نجف برو ، سيد با كمال شوق و عشق به درس فقه شيخ انصارى مىرود ، شيخ با محبتى جانانه به درس اخلاق سيد مىرود ، شيخ و سيد با آن شوق و عشق ، آخوند ملا حسين قلى همدانى را تربيت مىكنند . او با كمال شوق و در عين عشق سيصد نفر را تا سر حد اولياى خدايى به كمال مىرساند ، يكى از آنان سيد احمد كربلايى مىشود ، او تعداد زيادى را در دايره شوق و عشق به مقامات الهيه مىرساند ، يكى از آنان مرحوم قاضى مىشود ، قاضى بسيارى از قابلين را تربيت مىنمايد ، يكى از آنان علامه طباطبايى صاحب « تفسير الميزان » مىشود ، علامه از نجف به قم مىآيد ، بالاترين تحول را در حوزه علميه در معارف الهيه و در توجه به قرآن ايجاد مىكند ، تا جايى كه در بحرانىترين شرايط يعنى در زمان هجوم مكاتب مادى كه نزديك بود مانند سيل ، اسلام و مسلمانان را در كام خود فرو برد ، با قدرت حكمت و دانش و بينش خود و تربيت شدگانش در برابر آن طوفان به مبارزه برخاسته و براى هميشه خيمه لامذهبى و ماديگرى را از اين مرز و بوم بر مىچينند !\r\nعلامه شاگردانى بزرگ چون متفكر شهيد مرحوم استاد مطهرى تربيت كرد كه منافع وجودى آن شهيد بزرگ گمان نمىرود بر كسى پوشيده باشد ، نوشته‌ها و نزديك به هزار سخنرانى استاد ، در طول سى سال در دفاع از اسلام و ملت اسلام\r\n\r\n\r\n","description":"","footnote":"\r\n( 1 ) - يادنامه علامهء طباطبايى : 98 .\r\n","page_name":" 333 ","page_number":333},
  {"content":"\r\n\r\nدر سطح بسيار وسيعى غوغا برپا كرد ، نوشته‌ها و سخنرانىهاى آن شهيد هم چون بنيانى مرصوص به سوى ابديت راه مىپيمايند و در هر عصرى از اعصار آينده ، تشنگان حقيقت را سيراب خواهد كرد .\r\nاستاد علامه طباطبايى نزديك به هزار نفر از مستعدان و قابلان را در مدرسهء تربيتى خود به رشد و كمال رساند كه هر يك جهانى از علم و اخلاقند ، اين فرومايهء ناچيز وقتى كه در قم مشغول تحصيل بودم ، در موقعيت و سنّى نبودم كه مستقيماً از محضر پر نور او درك فيض كنم ، من جز ديدار او در حرم حضرت معصومه و حضرت رضا عليهما السلام بهرهء ديگرى نداشتم اما نزد تربيت شدگان آن استاد ، مقدارى فقه و اصول و حكمت و عرفان خواندم و به همين مقدار فيض كه از خرمن تربيت شده‌هاى مستقيم او بردم از شكرش در پيشگاه حضرت حق عاجزم .\r\nراستى ، شوق و محبت و عشق و ارادت چه مىكند و تا كجا پرتو خود را مىگستراند ؟ عقيده و عمل و اخلاق اگر بر پايهء عشق و معرفت و محبت باشد دنياى قلوب و فضاى جهان را روشن مىكند و دريا دريا هدايت و معرفت به سوى جان‌ها سرازير مىنمايد كه نمونه‌اى از آن را در داستان نقل شده ديديد ! !\r\nبياييد با كمك قرآن و روايات و راهنمايى عالم ربّانى وارد معرفت شويم ، در وادى معرفت ، خدا و خود و دنيا و آخرت و اهداف عاليه را خواهيم شناخت ، اين شناخت و معرفت در خانهء دل ما آتش عشق و محبت برمىافروزد ، چون نور عشق در دل جلوه‌گر شود ، عمل و اخلاق ما آميخته با عشق گردد ، عمل و اخلاق عاشقانه سريع‌تر از سير نور به پيشگاه معبود خواهد شتافت و در آنجا به حريم قبولى راه خواهد يافت ، چون عمل قبول شود ، درِ توفيق بيش از پيش به روى ما باز مىشود ، آن زمان است كه به وادى سعادت دنيا و آخرت وارد شده‌ايم و به مقام قرب و لقا و وصال محبوب نزديك گشته‌ايم ، در آن وقت است كه پشت پا به\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nطبيعت زده و در حرم هستى ، جز جمال او چيزى نخواهيم ديد !\r\n رو وصال خدا طلب اى يار * بگذر از خويش و بگسل از اغيار\r\nچشم جان برگشا ببين در دل * متجلى است جلوه دلدار\r\nجان حجاب است در ره جانان * خويشتن را از آن حجاب برآر\r\nرو به پاى حريف سر مستان * خوش بينداز اين سرو دستار \r\n دور بر دور نقطهء توحيد * خط كشان مى درآى چون پرگار\r\nموج و بحر و حباب هر سه يكى است * جز يكى نيست اندك و بسيار\r\nوحده لا شريك له خواهى * خوش بشنو گوش و بشنو اين گفتار\r\nكه همه صورتند و معنى او * وحده لا إله الّا هو « 1 » \r\n\r\n\r\n","description":"","footnote":"\r\n( 1 ) - نور على شاه اصفهانى .\r\n","page_name":" 335 ","page_number":335},
  {"content":"\r\n\r\n[ وَالْمُتَكَلِّفُ لا يَسْتَجْلِبُ فى عاقِبَةِ أمْرِهِ الّا الْهَوانَ وَفِى الْوَقْتِ إلّاالتَّعَبَ وَالْعَناءَ وَالشَّقاءَ ، وَالمُتَكَلِّفُ ظاهِرُهُ رِياءٌ وَباطِنُهُ نِفاقٌ وَهُما جَناحانِ يَطيرُ بِهِما الْمُتَكَلِّفُ 
  ]\r\n\r\nنتيجهء عمل با تكلّف\r\nامام صادق عليه السلام در دنبالهء روايت باب تكلف مىفرمايد :\r\nهر كس عملش از براى خدا نباشد ، بلكه از روى بىميلى و بىرغبتى و سستى و بىحوصلگى انجام گرفته باشد عاقبتى ، جز خفت و خوارى ندارد ؛ زيرا خداوند عمل آميخته به تكلف را نمىپسندد و صاحب عمل بعد از مردود شدن عمل دچار خفت و خوارى خواهد شد ، متكلّف در وقت عمل هم حاصلى ، جز زحمت و تعب و سختى و مشقت ندارد و در حقيقت متكلف زيانكار دنيا و آخرت است .\r\nظاهر عمل متكلّف ريا است ، چون متكلّف به دور از چشم مردم خود را به زحمت عمل نمىاندازد و باطن عملش نفاق است ؛ زيرا در وقت انجام عمل بىميل و بىعلاقه به عمل است پس دلش با ظاهر يكى نيست و اين عين نفاق است ، ريا و نفاق دو بال پرى است كه متكلف به وسيلهء آن دو پر به سوى غضب حق و نفرت ملائكه و افتضاح و رسوايى و در پايان كار به زندان جهنم پر مىكشد ! !\r\n\r\n","description":"","footnote":"","page_name":" 336 ","page_number":336},
  {"content":"\r\n\r\n[ وَلَيْسَ فِى الْجُمْلَةِ مِنْ أخْلاقِ الصّالِحينَ وَلا مِنْ شِعارِ الْمُتَّقينَ التَّكَلُّفُ مِنْ أيِّ بابٍ كانَ ، قالَ اللّه تَعالى لِنَبِيِّهِ :  [ قُلْ ما أَسْئَلُكُمْ عَلَيْهِ مِنْ أَجْرٍ وَ ما أَنَا مِنَ الْمُتَكَلِّفِينَ 
  ]  « 1 » ، وَقالَ النَّبيُّ صلى الله عليه و آله : نَحْنُ مَعاشِرَ الْأنْبياءِ وَالْامَناءِ وَالْأتْقِياءِ بُراءُ مِنَ التَّكَلُّفِ 
  ]\r\n\r\nبرائت از تكلّف\r\nتكلف و بىرغبتى در ايمان و عمل از اخلاق شايستگان از عباد خدا و پرهيزكاران نيست ، آنان در هر بابى از ابواب عبادت و خير با كمال رغبت و شوق و عشق و محبت عمل مىكنند .\r\n عاشق كه بود غلام معشوق * سر مست على الدوام معشوق\r\nاز خويشتنش خبر نباشد * دايم مست مدام معشوق\r\nمستى نكند زآب انگور * مستيش همه زجام معشوق\r\nبرخاسته از سر دو عالم * پابنده شده به دام معشوق\r\nاز كام و هواى خويش رسته * كامش همه گشته كام معشوق « 2 » \r\n\r\n","description":"","footnote":"","page_name":" 337 ","page_number":337},
  {"content":"\r\n\r\nخداوند مهربان به پيامبرش فرموده :\r\nبه مردم بگو من از شما براى اين همه زحمت و رنجى كه در راه هدايت كشيدم مزدى نمىخواهم و من در اين بيست و سه ، سال آنچه انجام دادم به هواى خواستهء محبوب حق و با كمال ميل و رغبت انجام دادم .\r\nرسول گرامى اسلام صلى الله عليه و آله آن چنان عاشق اجراى برنامه‌اى الهى بود كه در برابر هجوم اهل مكه كه از هيچ جنايتى نسبت به اسلام و پيامبر اسلام صلى الله عليه و آله روى گردان نبودند و اين همه ظلم و ستم را براى تعطيل كار پيامبر مىكردند ، پيغام داد .\r\nلَوْ وُضِعَتِ الشَّمْسُ في يَميني وَالْقَمَرُ في شِمالي ما تَرَكْتُ هذَا الْقَوْلَ حَتّى انْفِذَهُ أوْ اقْتَلَ دُونَهُ « 1 » .\r\nاگر آفتاب را در دست راستم و ماه را در دست چپم بگذاريد ، دست از برنامه‌ام بر نمىدارم ، تا حاكميت اللّه مستقر گردد ، يا جانم در راه هدفم قربان شود .\r\n اهل نظر كه عالم تحقيق ديده‌اند * عشق تو را به ملك دو عالم خريده‌اند\r\nصاحبدلان به ملك كسان دل نمىدهند * آن‌ها كه از كمال تو رمزى شنيده‌اند\r\nآهسته رو كه مركب مردان مرد را * در سنگلاخ باديه پىها بريده‌اند\r\nنوميد هم مباش كه رندان باده نوش * ناگه به يك خروش به منزل رسيده‌اند\r\nانصارى از بلا چه بنالى صبور باش * دانى كه صابران چه بلاها كشيده‌اند \r\nپيامبر صلى الله عليه و آله مىفرمايد :\r\nما گروه انبيا و امنا و تقوا پيشه‌گان از عمل تصنعى و كار بدون عشق و برنامه بدون محبت و شوق بيزاريم .\r\nمگر مىشود كسى اهل معرفت و به دنبال معرفت ، مرد عشق و شوق باشد\r\n\r\n\r\n","description":"","footnote":"\r\n( 1 ) - المناقب : 1 / 58 ؛ بحار الأنوار : 35 / 86 ، باب 3 ، حديث 31 .\r\n","page_name":" 338 ","page_number":338},
  {"content":"\r\n\r\nو عمل خيرى را متكلفانه و عبادتى را به تصنع به جاى آورد ، مردان راه دوست ، مرد عشق و شوقند و مرغ باغ محبت و دوستى ، قرآن و روايات وقتى آثار وجودى مردم با معرفت و عاشق و در حقيقت علائم مردم مؤمن را بيان مىكند انسان از آن علائم و آثار مىفهمد كه درون مردم مؤمن و با معرفت دريايى از عشق و علاقه به حضرت حق و عبادت و اطاعت و آراسته شدن و پيراسته شدن است .\r\n\r\nپنجاه صفت مؤمن\r\nقرآن و روايات اين چنين اوصاف مردان راه عشق را بيان مىكند :\r\n1 - در اداى نماز سخت اهتمام داشته و داراى قلبى خاشع به وقت نمازند .\r\n2 - به اداى زكات شوق وافر دارند .\r\n3 - از شهوت‌رانى غلط و گناهان مربوط به غريزه احتراز جسته و در عوض به سنت ازدواج اهميت مىدهند .\r\n4 - متعهد به قول و وفا كننده به عهد و پيمانند .\r\n5 - حافظ و راعى امانتند .\r\n6 - آنچه براى خود در راه صلاح و سداد و حق و حقيقت دوست دارد ، براى ديگران هم به همان صورت دوست دارد و هر چه را براى خود نمىخواهد براى ديگران هم نمىپسندد .\r\n7 - برادران دينى خود را دوست دارد و خيرخواه همهء برادران و خواهران مؤمن است .\r\n8 - اصرار به امر به معروف و نهى از منكر دارد .\r\n9 - در اطاعت از امر حق و خوددارى از نواهى بىنظير است .\r\n10 - علاقهء عجيبى به انجام هر كار خيرى دارد .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\n11 - موجودى است منبع خير و پاك از شر ، خيرى از او فوت نمىشود و شرى از او به كسى نمىرسد .\r\n12 - كار خير ديگران را زياد ديده و همه جا تعريف مىكند و كار خير خود را كم و اندك و ناچيز مىبيند و به زبان نمىآورد .\r\n13 - هميشه در پى علم و دانش است و از تعليم و تعلم و اندوختن و ياددادن ملول نمىگردد .\r\n14 - از تحمل زحمت و رنج و مشقت و ذلت در راه دين باك ندارد .\r\n15 - نصيبش از دنيا فقط از حلال است و از هر حرامى فرارى و گريزان است .\r\n16 - خود را از هيچ كس بهتر و بالاتر نمىداند .\r\n17 - قلبش به نور ايمان و عقايد حقه و عشق و محبت حق ، منور است .\r\n18 - عارف و آگاه و بيناى به اوضاع زمان است .\r\n19 - در هوش و فراست كم نظير است .\r\n20 - پاك و پاكيزه و تميز و نظيف است .\r\n21 - همواره به ياد حق و براى حق و در راه حق است .\r\n22 - در بلا و مصيبت صابر و در خوشى و لذت شاكر است .\r\n23 - به هيچ كس حتى به دشمنانش ظلم نمىكند .\r\n24 - براى خدمت به مسلمانان و مردم خود را به تعب و رنج مىاندازد .\r\n25 - دوستش دانش و مشى او دانش‌اندوزى است .\r\n26 - وزيرش حلم ، اميرش عقل ، برادرش رفق و پدرش نيكى است .\r\n27 - بر روزى مقدر كه به وسيلهء كوشش و زحمت خودش به دست مىآورد قانع و بر اضافهء مال دنيا حريص نيست .\r\n28 - خوش رو ، گشاده چهره و شيرين است .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n29 - صابر و ثابت قدم در امور دين و كار خير است .\r\n30 - گريزان از هوا و هوس و خواهش‌هاى غلط نفسانى و شيطانى است .\r\n31 - از هرچه كه لغو و بىمعناست ، محترز و روى گردان است .\r\n32 - اول فكر مىكند بعد مىگويد ، يعنى زبانش پشت قلب اوست .\r\n33 - غضبش براى حق و نسبت به امور دنيا عصبانى نمىگردد .\r\n34 - در دنيا غريب است ، يعنى كم نظير و بىهمراه و از اين غربت و از اين كه هم دل و هم زبانش كم است شاكى نيست .\r\n35 - به تمام امور با كمك نور خدا مىنگرد ، يعنى داراى ايمانى قوى و قلبى منور به نور عشق و معرفت است .\r\n36 - در امر دين چون كوه پايدار و هيچ حادثه‌اى قدرت بيرون‌آوردن وى را از فضاى ملكوتى دين ندارد .\r\n37 - به اقبال دنيا مغرور نشود و از ادبار دنيا محزون نمىگردد .\r\n38 - به عواقب همهء امور فكر كرده و به اين خاطر در عاقبت كار از حسرت و ندامت و پشيمانى در امان است .\r\n39 - از هر امرى درس و عبرت مىگيرد .\r\n40 - دلش از ياد خدا روشن و از مقام حضرت رب خائف است .\r\n41 - حقوق ديگران را در تمام امور حفظ كرده و از غيبت كردن سخت پرهيز دارد .\r\n42 - در هيچ يك از امور دينى اعم از واجبات بدنى و مالى و اجتماعى ، خود را آلوده به ريا نكرده و از اخلاص خالى نمىكند .\r\n43 - در معاملات مادى جانب احكام فقهى را رعايت كرده و مطلقاً بندهء خداست .\r\n\r\n","description":"","footnote":"","page_name":" 341 ","page_number":341},
  {"content":"\r\n\r\n44 - عمرش را غنيمت شمرده و از بيهوده تلف كردن مىپرهيزد .\r\n45 - از تهمت به مردم خوددارى مىكند .\r\n46 - به خدا و رسول و قيامت ايمان يقينى داشته و شك و ترديد و وسوسه در خانهء قلبش راه ندارد .\r\n47 - خود و عائله‌اش در خور شأنش از نصيب دنيايى بهره‌مند است ، در حالى كه دنيا را مقدمهء آخرت قرار مىدهد و محروميت خويش و عائله‌اش را از مباحات هم چون بعضى از جوكيان و صوفيان نمىپسندند .\r\n48 - عاشق پيامبر و اميرالمؤمنين و يازده امام و مؤمن حقيقى به ولايت حق و پيامبر و ائمه عليهم السلام و فقيه جامع الشرائط است .\r\n49 - به تعمير مساجد و بناهاى مذهبى اهتمام شديد دارد .\r\n50 - مجاهد در راه حق و عاشق شهادت و مراعات كنندهء حقوق اقوام واصدقا واقرباست « 1 » .\r\nآرى ، صدور اين پنجاه برنامه از مؤمن دليل بر اين است كه مؤمن در فضاى شوق و محبت و علاقه و نشاط ، دست به هر عمل خيرى مىزند و محال است در چهار چوب تصنع و تكلف ، اين همه خير از انسان مؤمن به منصهء بروز و ظهور برسد ! !\r\nعارف عاشق حكيم صفاى اصفهانى مىگويد :\r\n افراد كه همدم جليلند * پيران مراد را دليلند\r\nهم صاحب نفخهء سرافيل * هم محرم راز جبرئيلند\r\nبر گوهر جود بحر عمّان * بر كشت وجود رود نيلند\r\nاز گوهر پاك گنج پنهان * از مشرب صاف سلسبيلند \r\n\r\n\r\n","description":"","footnote":"\r\n( 1 ) - ايمان و وجدان : 81 .\r\n","page_name":" 342 ","page_number":342},
  {"content":"\r\n\r\n خارج همه از ادارهء قطب * با قطب برادر سبيلند\r\nهم مالك ملكت سليمان * هم صاحب ثروت خليلند \r\n دارند به حق هزار برهان * خاموش ولى زقال و قيلند\r\nدر مملكت وجود باقى * بعد از انبيا بىبديلند\r\nدر مصر ولايتند والى * يوسف رخ و دلبر و جميلند\r\nاكسير سعادتمند افراد * پر قيمت و قابل و قليلند\r\nاز خُلق نه از عروق و اعصاب * برخاتم انبيا سليلند\r\nداود زبور خوان توحيد * با كوه به نغمه هم رسيلند\r\nآنان كه لباس جاه پوشند * در فقر برهنه و ذليلند\r\nبينند حجاره‌هاى سجيل * كاين قوم ضلال قوم پيلند\r\nنابرده به كعبهء فنا پى * بر نفى بقاى خود دخيلند\r\nآن فرقه كه زنده‌اند دايم * در مسلخ عشق او قتيلند\r\nخلاق معانيند و صورت * امرند كه خلق را كفيلند\r\nقوت دل اولياست تهليل * با خاتم انبيا اكيلند\r\nبر مسند حق خليفة اللّه * غوثند و خداى را وكيلند\r\nاز اسم گذشته در يم ذات * مستغرق بلكه مستحيلند\r\nايجاد عيال جود افراد * هم لم يلدند و هم معيلند\r\nبحرند كه حاوى لآلى * ابرند كه راوى غليلند\r\nهستى است زجودشان وايشان * در معرض امتحان بخيلند \r\n\r\n","description":"","footnote":"","page_name":" 343 ","page_number":343},
  {"content":"\r\n\r\n[ فَاتَّقِ اللّهَ وَاسْتَقِمْ يُغْنِكَ عَنِ التَّكَلُّفِ وَيَطْبَعْكَ بِطِباعِ الْايمانِ . وَلا تَشْتَغِلْ بِطَعامٍ آخِرُهُ الْخَلاءُ ، وَلِباسٍ آخِرُهُ الْبَلاءُ وَدارٍ آخِرُهُ الْخَرابُ ، وَمالٍ آخِرُهُ الْميراثُ ، وَ إخْوانٍ آخرُهُمُ الْفِراقُ ، وَعِزٍّ آخِرُهُ الذُّلُّ وَوَقارٍ آخِرُهُ الْجَفاءُ ، وَعَيْشٍ آخِرُهُ الْحَسْرَةُ 
  ]\r\n\r\nنصايحى از حضرت امام صادق عليه السلام\r\nدر پايان روايت ، امام به حق ناطق ، سر حلقهء اهل عرفان و اميد هر عاشق حضرت جعفر بن محمد الصادق عليهما السلام چه عاشقانه و عارفانه و چه دلسوزانه تمام بندگان خدا را به امورى عالى و مسائلى متعالى نصيحت و سفارش مىنمايد :\r\n\r\nاستقامت\r\nدر راه خدا از هر نوع حال و فعل شيطانى بپرهيز و بيا و به خاطر خير دنيا و آخرتت ، در راه حضرت او براى انجام هر عمل خير و مثبتى پايدارى كن و استقامت به خرج بده و انحراف از حدود الهى را واقعاً براى خود جايز مشمار ، تا به توفيق حضرت رب العزه از تكلف و تصنع در عبادت و عمل خير آزاد گردى و محبت و عشق حضرت او در دلت خانه بگيرد كه اگر عشق بر كرسى دل نشيند ، به خاطر ميل سختى كه به ملاقات با معشوق دارد و به علت رابطه‌اى كه هم چون\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nرابطهء شعاع آفتاب با آفتاب بين عاشق و معشوق است ، تو را به مقام قرب وصال حضرت دوست مىرساند ، آنجا كه جز او چيزى نبينى و غير او چيزى نخواهى .\r\n هر كجا مىنگرم حسن توام در نظر است * مىنمايد كه مرا حسن تو نور بصر است\r\nبه جز از قصه موى تو كه مىرفت دراز * قصه هر دو جهان پيش نظر مختصر است\r\nبنده بايد كه نهد گردن طاعت در امر * شرط ايمان نه به ذكر شب و ورد سحر است \r\n\r\nپرهيز از غذاى زياد\r\nبه بيش از اندازهء حاجت ، خود را مشغول به خوردن ، آن هم غذاهاى رنگارنگ و چرب و شيرين مكن ، اين نوعى خوردنى كه مورّث انواع امراض و باعث تردد زياد به محل قضاى حاجت است ، مگر بدن چه اندازه نياز به مواد مادى دنيا دارد ! !\r\n\r\nپرهيز از لباس رنگارنگ\r\nفريفته لباسى مشو كه آخرش كهنه شدن و بىقواره شدن به بدن است . جسم را آن ارزش نيست كه وقت گران را خرج فراهم آوردن لباس رنگارنگ و گران قيمت كنى ، لباس را ساده و كم خرج بگير به اندازه‌اى كه تو را از سرما و گرما محفوظ بدارد و آبرويت را در برابر برادران حفظ كند .\r\n\r\nمسكن لازم\r\nخانه و مسكن را به اندازه لازم براى خود و عيالاتت فراهم كن كه عاقبت تمام\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nاين خانه‌ها خرابى است و چيزى كه پايانش خرابى است ارزش آن را ندارد كه قسمت عمده‌اى از عمرت را بر آن ضايع كنى .\r\n\r\nفريفتگى مال\r\nفريفته مال مشو ، مجذوب درهم و دينار دنيا مگرد ، به اندازهء لازم دنبال مال باشد كه سودت از مال همان مقدار خوراك و مسكن و پوشاك است و اضافهء آن اگر به وسيلهء خودت با خدا معامله نشود به ارث مىماند و به اكثر ورّاث اطمينانى نيست كه با مال بر جاى مانده چه كنند ؟\r\nاگر مال را صرف طاعت كنند ، در قيامت براى تو مورّث حسرت است كه با مال ديگران ثواب اخروى بردند و تو بىبهره ماندى ، اگر صرف معصيت كنند تو را به عنوان شريك گناه به محاكمه مىكشند ! !\r\n\r\nدوستىهاى ناپايدار\r\nبه دوستىها و رفاقت‌هاى ناپايدار مخصوصاً دوستانى كه مگسانند گرد شيرينى مغرور مباش كه عاقبت اين روابط فراق و جدايى است و به عزت پوچ و توخالى كه سرابى بيش نيست گول مخور كه عاقبتش ذلت است و به وقارى كه آخرش جفا و حياتى كه آخرش حسرت است مغبون مشو .\r\nمؤمن ، دل به آنچه فانى است نمىبندد و عشق به مصرف آنچه زوال‌پذير است نمىرساند . مؤمن ، عمر را در راهى خرج مىكند كه در آن راه كسب خير دنيا و آخرت كند و از آن راه به رضايت و خشنودى حق برسد .\r\nمؤمن ، فريب نمىخورد ، مغرور نمىگردد ، به ذلت و هوان و خوارى نمىرسد به حسرت و ندامت و پشيمانى دچار نمىگردد . مؤمن با هر چه در ارتباط شود آن را\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nوسيله‌اى براى رسيدن به حق قرار مىدهد .\r\nمؤمن ، دنيا را مزرعهء آخرت دانسته و هستى خود را در راه عشق به حضرت حق خرج كرده و نثار مىكند .\r\n گر رسد دست مرا در سر گيسوى تو باز * مو به مو شرح دهم قصهء شب‌هاى دراز\r\nسازد آشفته تو را از موى توام باد صبا * هر سحر گه كه نمايد گره از زلف تو باز\r\nمحرم كوى تو را دل نرود جاى دگر * من و طوف سر كوى تو و حاجى و حجاز\r\nبىنياز از همه درهاى جهان گرديدم * تا نهادم به سر خاك تو من روى نياز\r\nروز وصل و شب هجران تو اى صبح اميد * عمر كوتاه مرا ماند و اميد دراز\r\nمطرب اين نغمهء جانسوز كه در پرده نواخت * ترسم از پردهء عشاق برون افتد راز \r\nاى مهربان خداى عزيز ! اى رفيق دنيا و آخرت من ! اى محبوب و معشوق دل ، نسبت به تمام امور الهيه دلم را غرق شوق و نشاط و عشق و محبت كن و توفيقم رفيق راه فرما تا بقيهء عمرم را در راه عشق تو صرف كنم و حالى به من مرحمت فرما كه جز تو نخواهم و جز تو ندانم و جز تو نبينم و جز تو نخوانم ، من باتمام وجود ، در عين اين كه سراپا آلوده به جرم و گناه و تنبلى و كسالت و تكلف و معصيتم ، به تو كه منبع لطف و كرم و مبدأ جود و فيضى ، اميد دارم و هرگز با داشتن چون تو مولايى كريم و مهربان ، اميدم نااميد نمىگردد .\r\n\r\n","description":"","footnote":"","page_name":" 347 ","page_number":347},
  {"content":"\r\n . \r\n","description":"","footnote":"","page_name":" 348 ","page_number":348},
  {"content":"\r\n . \r\n","description":"","footnote":"","page_name":" 349 ","page_number":349},
  {"content":"\r\n . \r\n","description":"","footnote":"","page_name":" 350 ","page_number":350},
  {"content":"\r\n . \r\n","description":"","footnote":"","page_name":" 351 ","page_number":351},
  {"content":"\r\n . \r\n","description":"","footnote":"","page_name":" 352 ","page_number":352},
  {"content":"\r\n . \r\n","description":"","footnote":"","page_name":" 353 ","page_number":353},
  {"content":"\r\n . \r\n","description":"","footnote":"","page_name":" 354 ","page_number":354},
  {"content":"\r\n . \r\n","description":"","footnote":"","page_name":" 355 ","page_number":355},
  {"content":"\r\n . \r\n","description":"","footnote":"","page_name":" 356 ","page_number":356},
  {"content":"\r\n . \r\n","description":"","footnote":"","page_name":" 357 ","page_number":357},
  {"content":"\r\n . \r\n\r\n","description":"","footnote":"","page_name":" 358 ","page_number":358}
  ]