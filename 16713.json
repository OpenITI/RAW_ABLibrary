[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامهء كتاب 1 ","page_number":1},
  {"content":"\r\n\r\nپژوهشكدهء علوم ومعارف حديث : 184\r\nاردكانى ، محمدعلى ، - 1237\r\n[ اصول كافى - فارسى - عربى 
  ]\r\nتحفة الاولياء - ( ترجمه / اصول كافى ) محمد على بن محمد حسن اردكانى ؛ تحقيق : محمد مرادى وعبدالهادى مسعودى - قم : دار الحديث ، 1387 .\r\n4 ج . - ( پژوهشكدهء علوم و معارف حديث ؛ 184 ) . ( مجموعهء آثار كنگرهء بين المللى بزرگداشت ثقة الاسلام كلينى ؛ 15 ) .\r\nisbn : 978 - 964 - 493 - 394 - 3\r\nisbn ( set ) : 978 - 964 - 493 - 395 - 0\r\nفهرست نويسى براساس اطلاعات فيپا .\r\nكتاب نامه .\r\n1 . احاديث شيعه - قرن 4 ق . 2 . كلينى ، محمد بن يعقوب ، - 329 ق . - اصول كافى - نقد و تفسير . الف . مرادى ، محمد ، 1337 - ، محقق . ب . مسعوى ، عبدالهاى ، 1341 - ، محقق . ج . مؤسسه علمى فرهنگى دار الحديث .\r\nد . كلينى ، محمد بن يعقوب ، - 329 ق . - اصول كافى ، ه‍ . عنوان . و . عنوان : ترجمه اصول كافى .\r\n1387 2204 ك 8 ك bp 129 /\r\n212 / 297\r\nفهرست نويسى پيش از انتشار ، توسط كتاب خانهء تخصصى حديث / قم .\r\n\r\n","description":"","footnote":"","page_name":" شناسنامهء كتاب 2 ","page_number":2},
  {"content":"\r\n\r\nشروح وحواشى الكافى ( 12 )\r\nتحفة الأولياء\r\n( ترجمه اصول كافى )\r\nمحمدعلى بن محمدحسن اردكانى\r\n( زنده در سال 1237 ق )\r\nجلد اول\r\nتحقيق\r\nمحمدمرادى\r\nمجموعهء آثار كنگرهء بين المللى بزرگداشت ثقة الاسلام كلينى ره ( 15 )\r\n\r\n","description":"","footnote":"","page_name":" شناسنامهء كتاب 3 ","page_number":3},
  {"content":"\r\n\r\nتحقة الأولياء / ج 1\r\nمحمد على بن محمد حسن اردكانى\r\nتحقيق : محمد مرادى\r\nصفحه آرا : سيد على موسوى كيا\r\nناشر : سازمان چاپ و نشر دار الحديث\r\nچاپ : اول / 1388\r\nچاپخانهء : دارالحديث\r\nشمارگان : 600\r\nقيمت : 10500 تومان\r\nكتابخانهء موزه مركز امناء\r\nمجلس شوراى اسلامى\r\nمؤسسه علمى فرهنگى دارالحديث\r\nسازمان چاپ و نشر\r\nدفتر مركزى : قم ، ميدان شهداء خيابان معلم ، نبش كوى 12 پلاك 125 تلفن : 7740523 0251 / فاكس : 7740571 0251 / ص . پ 4468 / 37185\r\nنمايشگاه و فروشگاه دائمى علوم حديث ( قم ، خيابان معلم ) : 7740545 0251 - فروشگاه شماره \" 2 \" ( شهر رى ، حرم حضرت عبدالعظيم حسنى عليه السلام صحن كاشانى ) تلفن : 55952862\r\nفروشگاه شماره \" 3 \" ( مشهد مقدس ، چهارراه شهدا ، ضلع شمالى باغ نادرى ، مجتمع فرهنگى تجارى گنجينهء كتاب . طبقهء هم كف ) تلفن : 3 - 2240062 0511\r\nفروشگاه شماره \" 4 \" ( مشهد مقدس ، ميدان تختى ، خيابان شهيد اسدالله زاده ، نرسيده به چهار راه پل خاكى ، دست چپ ، ساختمان كوثر ) تلفن : 8426332\r\nhttp : / / www . hadith . nte\r\nhadith @ hadith . net\r\nisbn ( set ) : 978 - 964 - 493 - 395 - 0\r\nisbn : 978 - 964 - 493 - 394 - 3\r\n* كليه حقوق چاپ و نشر براى ناشر محفوظ است *\r\n\r\n","description":"","footnote":"","page_name":" شناسنامهء كتاب 4 ","page_number":4},
  {"content":"\r\n\r\n\r\n[ جلد اول 
  ]\r\n\r\nيادداشت دبير علمى كنگره\r\nكتاب شريف الكافى ، تأليف ثقة الاسلام محمّد بن يعقوب كلينى رحمه الله ، مهم‌ترين و برترين اثر مكتوب شيعه به‌شمار مىرود . اين كتاب كه حاوى احاديث پيامبر صلى الله عليه و آله و اهل بيت عليهم السلام در عرصه‌هاى مختلف دينى است ، به جهت ويژگىهاى منحصر به فرد ، محور شكل‌گيرى و توليد بخش وسيعى از ادبيات مكتوب شيعه بوده و در طول تاريخ ، مورد اهتمام عالمان شيعه قرار گرفته و شرح‌ها و تعليقه‌ها و ترجمه‌هاى فراوان از آن و براى آن ، عرضه شده است .\r\nآستان حضرت عبدالعظيم و مؤسسهء علمى - فرهنگى دار الحديث ، سومين همايش از طرح « گراميداشت بزرگان و عالمان رى » را به بزرگداشت ثقة الاسلام كلينى اختصاص داد .\r\nاهداف مورد نظر در اين بزرگداشت ، عبارت‌اند از :\r\n1 . معرفى شخصيت علمى و معنوى ثقةالاسلام كلينى\r\n2 . ترويج معارف حديثى اهل بيت عليهم السلام\r\n3 . تحقيق و پژوهش در ميراث كلينى\r\n4 . شناخت جايگاه و تأثيرگذارى كتاب الكافى .\r\nكميتهء علمى كنگره ، پس از برگزارى كنگرهء بزرگداشت ابوالفتوح رازى در پاييز 1384 ، كار برنامه‌ريزى علمى اين كنگره را آغاز كرد و اين برنامه‌ها را در دستور كار قرار داد :\r\n1 . تصحيح و تحقيق آثار مخطوط مربوط به الكافى ( اعم از ترجمه ، شرح ، تعليقه و . . . )\r\n2 . گشودن افق‌هاى تازهء پژوهشى در زمينه الكافى\r\n3 . تجزيه و تحليل نقدها و پرسش‌هاى مربوط به الكافى\r\n\r\n","description":"","footnote":"","page_name":" 1 ","page_number":5},
  {"content":"\r\n\r\n4 . به دست دادن نسخهء تحقيق شده از كتاب الكافى\r\n5 . ساماندهى اطلاعات و آثار مكتوب مرتبط با كلينى و الكافى و ارائهء آنها در قالب  DVD  ( لوح چند منظورهء ديجيتال ) .\r\nآنچه كميتهء علمى در مدت دو سال و اندى تلاشْ بِدان دست يافت و هم‌زمان با برگزارى كنگره ارائه مىگردد ، از اين قرار است :\r\nيك . نسخهء تحقيق شدهء الكافى\r\nدو . شروح و تعليقه‌هاى الكافى\r\nسه . مجموعه آثار توليدى كنگره\r\nچهار . ويژه‌نامه‌هاى مجلّات\r\nپنج . خبرنامهء كنگره\r\nشش .  DVD  ( لوح چند منظورهء ديجيتال ) .\r\nاينك نگاهى مختصر به اين عناوين ششگانه مىافكنيم :\r\nيك . الكافى\r\nكتاب الكافى ، پس از مقابله با نسخ كهن و مورد وثوق و نيز اعراب‌گذارى ، به همراه تعليقه‌هايى در رفع مشكلات برخى از اسناد و برخى توضيحات فقه الحديثى ، در قالب نوينى به زيور طبع ، آراسته مىگردد .\r\nدو . شروح و تعليقه‌هاى الكافى\r\nبر كتاب الكافى ، شروح و تعليقه‌هاى بسيارى نوشته شده كه تاكنون اندكى از آن به‌چاپ رسيده است . كميتهء علمى تلاش كرد كه اين شروح و تعليقه‌ها را شناسايى كرده ، و تصحيح و عرضهء آنها را در دستور كار خود قرار دهد كه براى برپايى كنگره ، اين موارد ، تصحيح شده ، به چاپ خواهد رسيد :\r\n1 . الشافي في شرح الكافي ، ملّا خليل بن غازى قزوينى ( م 1089 ق ) 2 جلد\r\n2 . صافي [ در شرح كافي 
  ] ، ملّا خليل بن غازى قزوينى ( م 1089 ق ) 2 جلد\r\n3 . الحاشية على اصول الكافي ، ملّا محمد امين استرآبادى ( م 1036 ق ) 1 جلد\r\n4 . الحاشية على اصول الكافي ، سيد احمد علوى عاملى ( زنده در 1050 ق ) 1 جلد\r\n\r\n","description":"","footnote":"","page_name":" 2 ","page_number":6},
  {"content":"\r\n\r\n5 . الحاشية على اصول الكافي ، سيد بدرالدين حسينى عاملى ( زنده در 1060 ق ) 1 جلد\r\n6 . الكشف الوافي في شرح اصول الكافي ، محمد هادى بن محمد معين الدين آصف شيرازى ( م 1081 ق ) 1 جلد\r\n7 . الحاشية على اصول الكافي ، ميرزا رفيعا ( م 1082 ق ) 1 جلد\r\n8 . الهدايا لشيعة أئمّة الهدى ( شرح اصول الكافي ) ، شرف الدين محمد بن محمدرضا مجذوب تبريزى ( قرن 11 ق ) 2 جلد\r\n9 . الذريعة إلى حافظ الشريعة ( شرح اصول الكافي ) ، رفيع الدين محمد بن محمد مؤمن گيلانى ( قرن 11 ق ) 2 جلد\r\n10 و 11 . الدرّ المنظوم ، شيخ علىكبير ( م 1104 ق ) و الحاشية على اصول الكافي ، شيخ على صغير ( قرن 12 ) 1 جلد\r\n12 . تحفة الأولياء ( ترجمهء اصول الكافى ) ، محمد على بن محمد حسن فاضل نحوى اردكانى ( زنده در 1237 ق ) 4 جلد\r\n13 . شرح فروع الكافى ، محمد هادى بن محمدصالح مازندرانى ( م 1120 ق ) 5 جلد\r\n14 . البضاعة المزجاة ( شرح روضة الكافى ) ، محمد حسين بن قارياغْدى ( م 1089 ق ) 2 جلد\r\n15 . شرح روضة الكافي ، محمد حسين بن يحيى نورى ( زنده در 1127 ق ) 1 جلد\r\n16 . منهج اليقين ( شرح وصيت امام صادق عليه السلام به شيعيان ) ، سيد علاء الدين محمد گلستانهء ( م 1110 ق ) 1 جلد\r\n17 . الرسائل في شرح أحاديث الكافي 2 جلد\r\nسه . مجموعه آثار توليدى كنگره\r\nمنظور از اين عنوان ، آثار توليدى كميتهء علمى است . در اين حوزه ، اين آثار عرضه مىگردد :\r\n1 . حياة الشيخ الكلينى / ثامر العميدى 1 جلد\r\n2 . توضيح الاسناد / سيد محمدجواد شبيرى 1 جلد\r\n3 . العنعنة من صيغ الأداء للحديث الشريف في الكافي / سيد محمدرضا حسينى جلالى 1 جلد\r\n4 . كافى پژوهى بر اساس نسخه‌هاى خطى / على صدرايى خويى - سيّد صادق اشكورى 1 جلد\r\n5 . كتابشناسى كلينى و كتاب الكافى / محمد قنبرى 1 جلد\r\n6 . شناخت‌نامهء كلينى و الكافى / محمد قنبرى 4 جلد\r\n\r\n","description":"","footnote":"","page_name":" 3 ","page_number":7},
  {"content":"\r\n\r\n7 . كافى پژوهى ( گزارش پايان‌نامه‌هاى مرتبط با كلينى و الكافى ) / سيد محمدعلى ايازى 1 جلد\r\n8 . مجموعه مقالات همايش / گروهى از پژوهشگران 6 جلد\r\n9 . مصاحبه‌ها و ميزگردها 1 جلد\r\nچهار . ويژه‌نامه‌هاى مجلات\r\nمجله‌هاى آينهء پژوهش ، سفينه ، علوم حديث و برخى ديگر از نشريات ، هم‌زمان با برپايى كنگره ، ويژه‌نامه‌هايى منتشر مىكنند .\r\nپنج . خبرنامه\r\nخبرنامهء كنگره كه به اطلاع‌رسانى پيش از برپايى كنگره مىپردازد ، تا زمان برگزارى ، چهار شماره از آن منتشر خواهد شد .\r\nشش .  DVD \r\nنرم‌افزار مجموعهء آثار كنگره ، همراه با برخى از نسخه‌هاى خطّى الكافى ، و نيز ديگر شروح ، تعليقه‌ها و ترجمه‌هاى چاپ شده الكافى در قالب  DVD  ارائه خواهد شد .\r\nدر پايان ، از همهء فرهيختگان و انديشه‌مندان ، سازمان‌ها و نهادهاى علمى - پژوهشى كه در به ثمر رسيدن اين همايشْ سهم داشته‌اند ، سپاس‌گزارى مىشود ، بويژه از : توليت محترم آستان حضرت عبدالعظيم عليه السلام و رياست محترم مؤسسهء علمى - فرهنگى دارالحديث ، حضرت آية اللَّه محمدى رىشهرى ، شوراى عالى سياست‌گذارى ، شوراى علمى كنگره ، كميتهء بين الملل ، كميتهء اجرايى ، بنياد پژوهش‌هاى اسلامى آستان قدس رضوى ، مركز تحقيقات كامپيوترى علوم اسلامى ، مديران عالى آستان حضرت عبدالعظيم عليه السلام ، مديران و محققان پژوهشكدهء علوم و معارف حديث ، مسؤلان ، اساتيد و دانشجويان دانشكدهء علوم حديث ، مسؤلان و كاركنان سازمان چاپ و نشر دارالحديث .\r\nمهدى مهريزى\r\nدبير كميتهء علمى\r\nبهار 1387\r\n\r\n","description":"","footnote":"","page_name":" 4 ","page_number":8},
  {"content":"\r\n\r\n\r\nآغاز سخن\r\nكتاب كافى از زمان تدوين و تأليف از حدود يازده قرن پيش تا كنون در كانون توجه همهء حديث پژوهان و دانشمندان شيعه بوده است و تبديل به مرجعى شده كه هيچ فقيه و محدثى و هيچ عالم و دانشورى از مراجعهء به آن بىنياز نيست .\r\nكافى نخستين كتابى است كه احاديث را در اين گستردگى و با سامانى خاص گردآورى نموده ، بگونه‌اى كه بعد از آن ، مراجعه به اصول چهارصدگانهء حديثى از رونق افتاد و خود مصدر اوليهء حديث شيعه شد ، و از اين جهت است كه بزرگان علماى شيعه اين كتاب را در حد بسيار عالى ستوده‌اند و شيخ مفيد آن را با عبارت « أجلّ كتب الشيعة و أكثرها فائدة » معرفى كرده است .\r\nوجود بيش از بيست شرح و سى حاشيه و هزار و ششصد نسخهء خطى و بيست بار چاپ ، نشانِ اهميت اين ميراث ارزشمند است .\r\nسوگمندانه بيشتر آثارِ مربوط به كافى يا به صورت دست نوشته باقى مانده و يا به شكل مطلوبى به چاپ نرسيده است . واحد احياء آثار بر آن است كه همراه با تصحيح كافى ، تمام شروح ، حواشى ، ترجمه‌ها و تك‌نگارىهاى مربوط به كافى را تحت عنوان « شروح و حواشى الكافى » تصحيح كرده و منتشر سازد كه تصحيح تحفة الأولياء در همين راستا است .\r\nتحفة الأولياء ( ترجمهء اصول كافى ) اثر ميرزا محمّد على بن محمّد حسن نحوى اردكانى يزدى از علماى قرن سيزدهم هجرى است . وى عالمى اديب و لغت‌شناس بوده و از همين جهت است كه به « فاضل نحوى » لقب يافته است .\r\nاو از خود آثار متعدد و متنوّعى به يادگار گذاشته و تنوّع آثار وى در حديث ، شرح\r\n\r\n","description":"","footnote":"","page_name":" 5 ","page_number":9},
  {"content":"\r\n\r\nحديث ، فقه ، تجويد ، تعبير خواب و ترجمه كتاب‌هاى حديثى ، فقهى و . . . از وى شخصيتى جامع به نمايش گذاشته است .\r\nتحفة الأولياء از ترجمه‌هاى نسبتاً كهن اصول كافى است كه هم به لحاظ فرهنگى از ميراث فرهنگى ايران به شمار مىرود و هم بخشى از تاريخ فعاليت‌هاى علمى عالمان دينى است و هم به لحاظ علمى تجربه‌اى است سودمند براى تمام كسانى كه به ترجمه علاقه‌مند هستند .\r\nبدون ترديد ، اين گونه آثار ، خود بخش بزرگى از راه ترجمهء متون دينى را هموار مىكند و تجربهء گران‌قيمتى را به نسل‌هاى بعد منتقل مىنمايد . برجستگىها ، كاستىها و ويژگىها و حتى نوع نگارش متون دينى و ترجمهء آنها ، خود اندوخته‌هايى ارزشمند محسوب مىشوند ، و تحفة الأولياء كه عالمى لغت‌شناس آن را به رشته تحرير در آورده و اطلاعات جانبى فراوانى در زمينه‌هاى تفسير ، حديث ، عقائد ، فلسفه ، تاريخ و لغت در آن ارائه شده به مثابه سرمايه‌اى است ارزشمند كه نبايد در عرصهء پژوهش‌هاى حديثى و ترجمهء متون دينى ناديده گرفته شود .\r\nاردكانى در اين ترجمه ، سعى كرده به قلمى روان ، اصول كافى را به گونه‌اى ترجمه كند كه براى همگان ، خواندن و فهم آن آسان شود و به اين جهت در بسيارى از موارد به جهت ساختار محتوايى كتاب و ناتوانى قلم از نگارش كوتاه همهء مطالبى كه در متن آمده ، مجبور شده به شرحِ متن نيز اقدام كند و اين امر ، جذابيت ترجمهء او را دو چندان ساخته است .\r\nبه سامان رسيدن اين اثر مرهون همت و تلاش فاضل ارجمند حجة الاسلام جناب آقاى مرادى و عالم فرزانه حجة الاسلام و المسلمين جناب آقاى عبد الهادى مسعودى و جمعى از همكارانشان مىباشد كه بدين وسيله ضمن تشكر و قدر دانى از آن عزيزان ، مزيد توفيق همه را از خداوند متعال خواستاريم .\r\nگروه احياء آثار\r\nپژوهشكدهء علوم و معارف حديث\r\nمحمدحسين درايتى\r\n\r\n","description":"","footnote":"","page_name":" 6 ","page_number":10},
  {"content":"\r\n\r\n\r\nپيشگفتار\r\nالكافى ، نوشتهء محمد بن يعقوب نام بردار به كلينى ( م 328 / 329 ه ) ، نامى است كه بعدها بر اساس گزارش مؤلف در مقدمهء خود ، از كسى كه از وى كتابى جامع و كافى در فنون علم دين را درخواست كرده بود ، بر اين كتاب گذاشته شد ، « 1 » و از جمله چهار كتاب اصلى شيعه و مهم‌ترين آنهاست . اين كتاب ، نقشى بى بديل در تشكيل باورها و فرهنگ شيعى دارد . و مىتوان با قاطعيت گفت كه سه دانش اصلى دينى ، كلام و اخلاق و فقه شيعى ، بر آن استوار شده است ؛ به گونه‌اى كه هيچ متكلم و فقيه شيعى براى درس و پژوهش دينى خود ، و نيز هيچ شيعه پژوهى ، هرگز از اين كتاب بى نياز نيست .\r\nعبارت‌هاى « كتاب كافى » ، « كافى كلينى » ، « كتاب الكافى » و « الكافى » ، پربسامدترين كتاب به عنوان مصدر حديثى در فرهنگ نوشتارى و گفتارى شيعه است كه گاه در آثار و فرهنگ غير شيعى نيز خودنمايى مىكند .\r\nجايگاه برجستهء اين كتاب و نياز رجوع به آن در طول زمان ، باعث شد كه كسانى در انديشهء حاشيه نگارى ، تعليقه نويسى و بررسىهاى رجالى و شرح احاديث آن بر آيند و كسانى ديگر به ترجمهء آن اقدام نمايند ، كه اين اخيرى ، و مترجمان ، موضوع اين نوشته است .\r\n\r\n\r\n","description":"","footnote":"\r\n( 1 ) . احتمال هم دارد بر اساس نوشته‌اى در پايان كتاب طهارت فروع الكافى ، و از سوى مؤلف - / رحمه اللَّه - / باشد ( ج 3 ، ص 263 ) .\r\n","page_name":" 7 ","page_number":11},
  {"content":"\r\n\r\n\r\nترجمه‌هاى كافى\r\nدر آغاز ، بايدم گفت كه به دليل ساختار آموزشى و نيز جايگاه ويژهء مباحث دينى ، عالمان و دانشمندان دينى ، چندان روا نديده‌اند و يا شرايط را مساعد نيافته‌اند كه همهء علوم و آموزه‌هاى اسلامى را در حوزهء مكتوب ، همگانى كنند ، به گونه‌اى كه توده‌هاى مردم ، خود به صورت مستقيم ، از آنها بهره ببرند . از اين رو ، آن گونه كه امر تبليغ شفاهى و وعظ و خطابه ، رونق و رواج داشته ، ترجمهء متون دينى به زبان فارسى و يا هر زبانى كه مسلمانان به آن زبان سخن مىگويند ، از دوران‌هاى كهن ، چندان جايگاهى در فعاليت‌هاى تبليغى و آموزشى مراكز علمى و آموزشى دينى نداشته و از اين رو ، دانش آموختهء متخصص در امر ترجمهء دين هم پروريده نشده ، و ترجمه‌هاىدينى ، غالباً بنياد علمى و اساس درستى ندارند . و از اين جهت است كه به رغم اهميت بىنظير كتاب كافى ، و با وجود نياز مسلمانان غير عرب به آن ، تا كنون ترجمه‌هاى خوشايند و يا به سخن بهتر ، ترجمه‌هاى متناسبى از آن به عمل نيامده ، و آنچه در قرن‌هاى اخير و بلكه در قرن اخير انجام شده ، با آنچه بايد مىشده ، چندان نسبتى ندارد .\r\nديرينه‌ترين ترجمهء كافى به دوران صفويه ، بيش از سه قرن پيش باز مىگردد كه يكى از عالمان قزوين در اول قرن يازدهم ه به درخواست پادشاه وقت ، به آن اقدام كرده است . البته ، سعيد نفيسى ( 1274 - / 1345 ) ، فهرست نگار كتابخانهء مجلس شوراى ملى ايران ، نسخه‌اى از شرحى فارسى بر كافى يا ترجمهء يكى از شروح الكافى را به صورت احتمال از سدهء ششم هجرى دانسته است ، كه بنا براين ، اولين ترجمهء الكافى بشمار مىآيد .\r\nتا كنون عالمان رسالت شناسى ، بر اساس نياز زمانه ، به ترجمهء بخش‌هايى از كتاب اصول الكافى و پاره‌اى همهء آن ، و كسانى هم روضه و يا به ترجمهء فروع آن و گاهى احاديثى برگزيده از آن ، مبادرت كرده‌اند - / كه سعيشان مشكور باد - / . برخى از اين ترجمه‌ها خطى است ، و برخى ديگر به چاپ رسيده است . ترجمه‌هاى خطى گزارش شده در فهارس نسخ خطى ، از اين قرار است :\r\n1 . شرح كافى يا ترجمه‌اى از يكى از شروح كافى از شخصى به نام مير حسين كه\r\n\r\n","description":"","footnote":"","page_name":" 8 ","page_number":12},
  {"content":"\r\n\r\nاحتمال داده شده كه مير حسين هروى است ، و نسخه‌اى كه گويا مربوط به قرن ششم است . اين اثر ، شامل كتاب الحجة يعنى باب چهارم اصول كافى ، در 78 باب است و 1041 حديث و تا مبحث غيبت را در بر مىگيرد . اين اثر ، 295 برگ 18 سطرى دارد و در كتاب خانهء مجلس به شمارهء 2037 نگه‌دارى مىشود .\r\nسعيد نفيسى ، فهرست نگار كتابخانهء مجلس شوراى ملى ، پس از نام بردن از چند حسين و حسينى به عنوان مترجمان احتمالى كتاب ، و رد آنها ، مير حسين هروى را ترجيح مىدهد و دليل خود را بر اين ترجيح ، نزديكى سبك نگارش كتاب به سبك قرن ششم هجرى مىداند . « 1 »\r\n2 . توضيح الكافي ، شرح و ترجمه‌اى است از كتاب الايمان و الكفر الكافى در 77 برگ از محمد قاسم بن محمد رضا شريف ، زنده در قرن دوازدهم كه در جمادى الاولى 1118 نگاشته شده است . يك نسخه از اين كتاب به شمارهء 529 در گنجينهء نسخ خطى كتاب خانهء آيت اللَّه مرعشى - / طاب ثراه - / نگه‌دارى مىشود . « 2 »\r\nاين ترجمه ، به درخواست شاه سلطان حسين صفوى ( 1105 - / 1135 ه ) به انجام رسيده است .\r\nسلطان حسين صفوى . . . اين مجرم ضعيف ، ابن محمد رضا را شرح احاديث ايمان و كفر كتاب كافى به لغت فارسى ، مأمور و انعكاس پرتو مهر الطاف خويش را بر مزرع اميد اين ذرهء بىمقدار منظور داشت . « 3 »\r\nمترجم ، ابتدا حديث را نقل ، سپس ترجمه و آن‌گاه آن را شرح كرده و در شرح ، بيشتر به جنبه‌هاى عقيدتى و فلسفى توجه داشته است . اين ترجمه و شرح ، كتاب الايمان و الكفر تا باب اذا أراد اللَّه بخلق المؤمن را در بر مىگيرد .\r\nنسخهء ديگرى از اين اثر در كتاب‌خانه ملى فارس در شيراز نگه‌دارى مىشود . « 4 »\r\n3 . ترجمهء اصول كافى ، از عباس بن احمد خوانسارى ( زنده به 1296 ه ) در 211\r\n\r\n\r\n","description":"","footnote":"\r\n( 1 ) . فهرست كتابخانهء مجلس شوراى ملى ، ج 6 ، ص 34 ، سعيد نفيسى ، 1344 .\r\n( 2 ) . فهرست نسخه‌هاى خطى كتابخانهء عمومى آيت اللَّه نجفى مرعشى ، ج 2 ، ص 135 و 136 ، سيد احمد حسينى ، چاپ دوم ، بى تا .\r\n( 3 ) . همان ص 4 ، مقدمه .\r\n( 4 ) . فهرست ملى فارس ، ج 1 ، ص 202 ، ش 228 .\r\n","page_name":" 9 ","page_number":13},
  {"content":"\r\n\r\nبرگ . اين ترجمه به صورت تحت اللفظى است و اسناد احاديث در ترجمه حذف شده ، و به تشخيص مترجم ، برخى از ابواب غير قابل استفاده براى عموم مردم ، ترجمه نشده است . كتابت جزء نخست اين ترجمه ، در روز شنبه 23 صفر 1296 ه به اتمام رسيده است .\r\nنسخهء اين اثر ، در كتاب خانهء آيت اللَّه مرعشى - / رحمة اللَّه عليه - / به شمارهء 5446 نگه‌دارى مىشود . « 1 »\r\n4 . ترجمهء كتاب العقل و الجهل كافى ، از محمد بن محمد على خاورى است كه به شمارهء 1269 كتابخانهء دانشكدهء الهيات و معارف اسلامى دانشگاه مشهد نگه‌دارى مىشود . اين ترجمه در ضمن يك مجموعهء حاوى چند رساله است . « 2 »\r\n5 . شرح فروع كافى ، كه در كتاب خانهء سيد محمد مشكات بوده ، و بنا به گزارش حسين محفوظ ، اين نسخه ، شامل ترجمهء فروع كافى هم مىشود و از اين رو ، وى آن را از جمله ترجمه‌هاى الكافى بر شمرده است . « 3 »\r\n6 . تحفة الاولياء ، از محمد على بن محمد حسن فاضل نحوى اردكانى ، از عالمان قرن سيزدهم ه ، است . دربارهء اين كتاب به تفصيل در چند صفحهء بعد سخن گفته شده است . « 4 »\r\nاما ترجمه‌هاى چاپ شده الكافى ، كه بيشتر آنها از بخش‌هايى از اين كتاب است كه جهت اطلاع ، سياههء ترجمه‌هاى گزيده تقديم ، و سپس ترجمه‌هاى اصول و روضه به تفصيل گزارش مىشود .\r\n7 . گزيده‌اى از اصول كافى در مبانى دين اسلام با ترجمهء حاج على اصغر خسروى شبسترى ، كه كتابفروشى اميرى در تهران به سال 1351 شمسى در يك جلد و در\r\n\r\n\r\n","description":"","footnote":"\r\n( 1 ) . فهرست نسخه‌هاى خطى كتابخانهء آيت اللَّه مرعشى ، ج 14 ، ص 230 ، سيد احمد حسينى ، 1366 .\r\n( 2 ) . فهرست نسخه‌هاى خطى دانشكدهء الهيات و معارف اسلامى مشهد ، ج 2 ، ص 413 ، محمود فاضل ، 1361 .\r\n( 3 ) . الكافي ، ج 1 ، مقدمهء حسين على محفوظ ، ص 34 .\r\n( 4 ) . در فهرست كتابخانهء ملك شرحى فارسى بر روضهء كافى به محمّد مهدى بن على اصغر قزوينى ( د 1129 ه ) نسبت داده شده است . اين كتاب نسخه‌اى از الصافى ملا خليل قزوينى ، از بخش روضه كافى است . نسخه داراى مقدمه‌اى در فهرست مطالب و ابواب از قزوينى است كه باعث شده فهرست نگار آن را شرح مستقلى بر روضهء كافى از قزوينى بپندارد . ن . ك : فهرست كتاب‌هاى خطى كتابخانهء ملك ، ج 3 ، ص 515 - / 516 .\r\n","page_name":" 10 ","page_number":14},
  {"content":"\r\n\r\n270 + / سى و يك صفحه و چاپ سوم آن ، به سال 1361 و هر دو در تهران منتشر شده است . بر اين كتاب ، حسين عمادزاده اصفهانى ( 1285 - / 1369 ) مقدمه نوشته است .\r\n8 . آداب معاشرت ، كتابى است غيرچاپى و با دست خط نوشته شده ، و به سال 1354 در طهران افست و چاپ شده است . اين اثر با سرمايهء حاج مهدى سلامت شريف ، جمع آورى و چاپ شده و ترجمه آن بر گرفته از ترجمهء مصطفوى است .\r\n9 . كتاب ديگرى با نام انتخابى از كتاب اصول كافى با ترجمهء مرحوم مصطفوى و با سرمايهء حاج مهدى سلامت شريف ، در تهران به سال 1394 قمرى برابر با 1351 شمسى در يك جلد و در 840 صفحه به چاپ رسيده است .\r\n10 . برگزيده‌اى از اصول كافى ، از سيد جواد رضوى ( 1313 - / ) ، شامل 1200 حديث اخلاقى ، فرهنگى ، عقيدتى ، اقتصادى ، سياسى ، و ساير رشته‌هاى علوم اسلامى است « 1 » كه در 1380 چاپ و منتشر شده است .\r\n11 . گلچينى از اصول كافى از رضا فيروزى كه انتشارات آذر سبلان ، در زمستان 1380 آن را منتشر كرده است . مؤلف احاديث سرفصل‌هاى اصول كافى را در 92 صفحه گلچين كرده و با استفاده از ترجمهء مصطفوى آن را بسامان و چاپ كرده است .\r\n12 . واژه‌هاى اخلاقى منتخب از اصول كافى ، گزيده‌اى است از اصول كافى ، كه به همت ابراهيم پيشوايى ملايرى ( 1311 - / ) به سال 1357 و با استفاده از ترجمهء مصطفوى تدوين شده ، و با مقدمه آيت اللَّه على مشكينى ( 1299 - / 1386 ) در يك جلد ، در 177 صفحه از سوى انتشارات ياسر قم در 1361 منتشر شده است .\r\n13 . مختصر اصول كافى ، از عبدالصمد اسلامى ( 1313 - / ) . اين گزيده با ترجمهء سيد جواد مصطفوى فراهم شده « 2 » و آن را انتشارات نصايح قم در تابستان 1381 در 288 صفحه به چاپ رسانده است .\r\n14 . شرح و ترجمهء اصول كافى ، از مرحوم شيخ عباس حايرى تهرانى ( م 1360 ه ) كه بر كتاب اصول كافى ، شرح نوشته و همزمان آن را ترجمه نيز نموده كه در يك جلد و در 308 صفحه يك بار بى جا و بى نام ، در 1358 و بار ديگر در همان سال از سوى\r\n\r\n\r\n","description":"","footnote":"\r\n( 1 ) . گزيده‌اى از اصول كافى ، ص 26 مقدمه .\r\n( 2 ) . ص 36 مقدمه .\r\n","page_name":" 11 ","page_number":15},
  {"content":"\r\n\r\nحاجى عبدالرحيم صابرى و ديگران چاپ و منتشر شده است . اين ترجمه به نام كتاب عقل و جهل هم چاپ شده است .\r\n15 . احاديث منتخبه از روضهء كافى ، ترجمهء تعدادى از احاديث روضهء كافى است كه از سوى حاج شيخ محمّد امين رضوى سُلدوزى ( م 1380 ش ) در 14 ربيع الثانى 1392 قمرى برابر 7 خرداد 1351 به انجام رسيده و از سوى هيئت مكتب النبى تهران در 219 صفحه و در 1350 چاپ شده است . همين كتاب در 1361 از سوى انتشارات فرخى در 209 صفحه به زينت طبع آراسته شده است .\r\n16 . صافى ، در شرح و ترجمهء اصول و فروع و روضهء كافى از شيخ خليل بن غازى قزوينى ( م 1089 ه ) است كه بخش اصول آن ، از سوى سيد تصديق حسين صاحب رضوى تصحيح و در ( 1322 - / 1324 ه / 1905 - / 1906 م ) در هفت جزء بر حسب اجزاى كافى ( 153 + / 280 + / 376 + / 372 + / 358 + / 363 + / 263 + / 68 صفحه ) و در دو مجلد رحلى با چاپ سنگى در چاپخانهء نول كشور لكهنو در هندوستان به چاپ رسيده است .\r\nملا خليل قزوينى دو شرح براى كافى نوشته است : يكى به زبان عربى به نام الشافى و ديگرى فارسى به همراه ترجمه به نام صافى است . وى كه مؤلف كتاب‌هاى حاشية عدّة الاصول « 1 » ، رسالة في صلاة الجمعة « 2 » و حاشيه بر مجمع البيان « 3 » بوده « 4 » ، اين هر دو شرح را به دستور شاه عباس دوم صفوى ( م 1077 ق ) به نگارش در آمده است . « 5 »\r\nويژگى اين ترجمهء فارسى ، بنا به نوشتهء مترجم ، چنين نوشته است :\r\nمخفى نماند كه اگر ترجمه ، همه موافق لفظ عربى باشد ، فارسى ابان نمىشود و اگر اكتفا به مضمون شود ، [ خوانندگان 
  ] نمىتوانند دانست كه هر لفظى از عربى چه معنا دارد . پس ما ميانه بر مىگزينيم . « 6 »\r\nوى شرح و ترجمه را در سال 1064 ه شروع كرده و در مدت 20 سال ، يعنى به مدت سال‌هاى تأليف الكافى ، در 34 جلد به پايان رسانده است . تاريخ اتمام جلد\r\n\r\n\r\n","description":"","footnote":"\r\n( 1 ) . الذريعة ، ج 6 ، ص 148 .\r\n( 2 ) . الذريعة ، ج 15 ، ص 71 .\r\n( 3 ) . الذريعة ، ح 6 ، ص 191 .\r\n( 4 ) . الصافى ، جزء پنجم ، ص 263 .\r\n( 5 ) . الصافي ، جزء 1 ، ص 3 .\r\n( 6 ) . همان ، ص 4 .\r\n","page_name":" 12 ","page_number":16},
  {"content":"\r\n\r\nنخست ، محرم 1066 ق و جلد پايانى آن ، يعنى شرح روضه ، 1084 ق است .\r\nترجمهء قزوينى ، نه پس از متن عربى احاديث ، و نه پس از شرح ، بلكه در لا به لاى شرح گنجانده شده ، و البته به صورتى مشخص و مجزا و بدون عنوان ترجمه ، و تنها اهل تشخيص مىتوانند آن را تشخيص دهند . اين ترجمه ، همانطور كه مترجم اذعان كرده ، لفظى است . « ترجمهء لفظى آن مرسوم گرديد » . « 1 »\r\nاين ترجمه ، هر چند از دقت خوبى برخوردار است ، اما چندان گيرا و جذاب نيست .\r\nمؤلف متن را زير عنوان اصل ، و شرح را با همين عنوان نوشته و از آوردن ترجمه به صورت مجزا پرهيز كرده است . بيش از 300 نسخه از اين كتاب در كتاب‌خانه‌هاى ايران گزارش شده است . « 2 » و از جمله ، در كتاب خانهء آيت اللَّه مرعشى نجفى به شماره‌هاى 16 / 60 / 135 و 17 / 60 / 135 نگه دارى مىشود .\r\n17 . الاصول من الكافى با ترجمهء فارسى از آية اللَّه محمد باقر كمره‌اى ( 1283 - 1374 ) .\r\nاين ترجمه ، در چهار جلد ( 500 + / 654 + / 489 + / 508 صفحه ) از سوى كتابفروشى اسلاميه تهران ، بدون ذكر تاريخ ، چاپ و منتشر شده است . اين اثر ، بر اساس مقدمهء مترجم در جلد چهارم ، در 4 ذىقعده 1381 ه برابر با 14 اردىبهشت 1341 ش به پايان رسيده است . چاپ ديگر اين ترجمه ، در شش مجلد ( 656 + / 893 + / 783 + / 864 + / 789 + / 664 ) به سال 1372 ش از سوى انتشارات اسوه بدون هيچ مقدمه و توضيحى از سوى ناشر و با حذف مقدمهء مترجم ، در قم تجديد چاپ شده است .\r\nمترجم ، براى سه جلد از چهار جلد اثرش مقدمه نوشته و در مقدمهء جلد اول ، از كلينى ، حضور وى در بغداد و تأليف كافى ، و دوران او و فرمانروايان و تحولات سياسى عصر او ، و كتابش كافى و نقش آن ، و جايگاه اهل بيت در تبليغ دين ، سخن گفته و امتيازات كتاب را بر شمرده و از شرح‌ها و تعليقه‌ها و حواشى و ترجمه‌ها و غرائب الحديث ياد كرده ، و از كافى نبودن شرح‌ها و ترجمه‌هاى گذشته براى عصر\r\n\r\n\r\n","description":"","footnote":"\r\n( 1 ) . الصافي ، جزء 1 ، ص 2 .\r\n( 2 ) . ن . ك : فهرستگان نسخه‌هاى خطى حديث و علوم حديث شيعه ، ج 4 ، ص 281 - / 514 .\r\n","page_name":" 13 ","page_number":17},
  {"content":"\r\n\r\nحاضر ، داد سخن داده و يادآورى كرده كه ترجمه‌هاى كافى ، براى جوانان مناسب نيست .\r\nمقدمهء جلد دوم وى حاوى مباحثى در بارهء كلينى ، دوران او وتحولات زمانش و نقش او در تجديد حيات مذهب است . وى اين مقدمه را در جمادى الاولى 1381 ه برابر با 22 آذر 1340 ش نگاشته است . مقدمهء ديگر مترجم بر جلد چهارم كتاب است كه در آن ، باز هم از كافى و كلينى و از علامهء مجلسى و كتاب‌هايش بخصوص بحارالانوار و شرح وى بر كافى مرآة العقول سخن گفته است . كمره‌اى ، از دوران كلينى و آشفتگى اوضاع عقيدتى و بر آمدن فرقه‌هاى مذهبى و سردرگمى مردم به ويژه در زمينهء امام غايب نيز گزارش داده است . وى همچنين از اين كه كتاب كافى تا چند قرن قبل كتاب درسى شيعه بوده ، و بر اثر مسامحه و غفلت ، مدت‌ها است كه از رونق افتاده ، اظهار تأسف كرده است . « 1 »\r\nكمره‌اى در مقدمه جلد نخست از چند ترجمه از جمله تحفة الاولياء و صافى ، و شرح فروع الكافى از ملا خليل قزوينى هم ياد كرده است . « 2 » يادكرد وى از ترجمه‌اى خطى و يا چاپ سنگى ياد شده ، اين گمان را تقويت مىكند كه او از آنها در ترجمه‌اش استفاده كرده است . بر اين بايد بيفزايم سبك ترجمهء وى را كه باترجمه‌هاى پيشين بسى نزديك است و همهء آنها در ترجمهء خود ، به شرح نيز پرداخته‌اند .\r\nترجمهء كمره‌اى را مىتوان اولين ترجمهء كامل اصول كافى دانست ، كه به صورت عمومى منتشر شده است . اين ترجمه ، بىترديد در ترجمه‌هاى بعدى نقش اساسى ايفا كرده است . اين ترجمه ، اگر چه چندان روان نيست و با قلمى و عباراتى سنگين به نگارش در آمده ، و براى عموم مردم قابل استفاده نيست ، اما در ميان ترجمه‌هاى ديگر ، با توجه به شرح آن ، از جايگاهى برتر برخورداراست . مترجم كوشيده تا با « عبارتى فارسى و شيرين و توضيحات مختصر و رسا ، به ترجمه و شرح » « 3 » كافى بپردازد .\r\n\r\n\r\n","description":"","footnote":"\r\n( 1 ) . الاصول من الكافى با ترجمهء فارسى ، ج 4 ، ص 11 مقدمهء مترجم .\r\n( 2 ) . همان ، ج 1 ، ص 20 .\r\n( 3 ) . ج 4 ، صص 11 و 12 .\r\n","page_name":" 14 ","page_number":18},
  {"content":"\r\n\r\nترجمهء كمره‌اى را مىتوان چنين توصيف كرد :\r\n1 . ترجمه‌اى است متقن و عالمانه .\r\n2 . مترجم براى رعايت اختصار و احتمالا به كار خواننده نيامدن سلسله اسناد ، آنها را در ترجمه نياورده و تنها به ترجمه متن حديث از گويندهء آن پرداخته است . هر چند ، گاهى آخرين راوى در پاره‌اى از روايات در ترجمه آمده است .\r\n3 . مترجم كوشيده در آن دسته از احاديث كه ترجمه به خوبى گويايى لازم را نداشته ، از توضيح و شرح استفاده كند . وى توضيح‌ها و شرح‌ها را كاملا از ترجمه مجزا كرده ، و پس از ترجمهء حديث با استفاده از كلمهء شرح و يا توضيح كه با قلم درشت و سياه حروف نگارى شده ، نوشته است . اين شرح‌ها ، به عنوان پيش در آمد ورود به حديث ، و گاه در جمع احاديث متعارض و يا احاديثى كه در به دو نظر شبهه آفرين مىنمايد را شامل مىشود .\r\n4 . ترجمه در نيمهء دوم هر صفحه و متن احاديث در بخش فرازين صفحه آمده است و بدين ترتيب ، متن عربى و ترجمهء فارسى در كنار هم آمده‌اند كه كتاب را براى مطالعه كننده سودمندتر كرده است .\r\n5 . گاه براى بر طرف كردن اجمال و ابهام ، مترجم از جمله‌هايى در ترجمه استفاده كرده و براى مخلوط نشدن ترجمه و توضيح ، نوشته‌هايى را بين دو هلال آورده است .\r\nگاه مترجم به نسخه بدل‌هاى متن عربى هم توجه كرده و ترجمه‌اى هم بر اساس آن نوشته است .\r\n18 . اصول كافى با ترجمه و شرح ، از سيد جواد مصطفوى خراسانى ( 1301 - / 1368 ) .\r\nترجمه‌اى كامل از اصول كافى است كه در دههء 1340 شمسى به نگارش در آمده و از سوى دفتر نشر فرهنگ اهل بيت عليهم السلام بدون ذكر تاريخ منتشر شده است .\r\nسه جلد از اين ترجمه ، از سوى سيد جواد مصطفوى و جلد چهارم و پايانى آن ، از باب حبّ الدنيا و الحرص عليها از كتاب الايمان و الكفر از سوى آقاى سيد هاشم رسولى محلاتى ( 1311 - ) به فارسى برگردانده شده است . مترجم نخست ، جلد دوم ترجمه را در تاريخ 14 بهمن 1344 ش برابر با 15 شوال 1385 ه ، و جلد اول آن را چهار سال بعد در 1348 ش برابر با 9 جمادى الاولى 1389 ه به پايان برده و براى جلد سوم هيچ\r\n\r\n","description":"","footnote":"","page_name":" 15 ","page_number":19},
  {"content":"\r\n\r\nتاريخى ثبت نكرده است . مترجم دوم ، ترجمه‌اش را به تاريخ 1386 ه و در قريهء امام‌زادهء قاسم شميران به پايان برده است .\r\nهر دو مترجم از كتاب‌هاى مرآة العقول مجلسى « 1 » ، الوافى فيض كاشانى « 2 » و ساير كتاب‌هاى مربوط ، براى ترجمه و شرح استفاده كرده‌اند . با توجه به مقدم بودن ترجمهء كمره‌اى بر اين ترجمه ، مصطفوى از آن ترجمه اثر پذيرفته و حتى صفحه‌پردازى كتاب مصطفوى هم همانند كتاب كمره‌اى است . شرح‌هاى مصطفوى ، مختصرتر از كمره‌اى است و ترجمهء وى روان‌تر و گوياتر . برابرى اين دو ترجمه ، چنان است كه گويى مترجم دوم ، ترجمهء پيشين را اصل قرار داده و آن را اصلاح و روان‌تر كرده و شرح‌هايى را كه طولانى و زايد ديده ، حذف و يا مختصرتر كرده است . البته شرح‌هاى ترجمهء دوم از فيض كاشانى نقل شده و گاه عين عبارات مجلسى است كه مترجم پيشين در ترجمه‌اش آورده است . « 3 »\r\n19 . ترجمهء شرح اصول كافى ، از محمد خواجوى ( 1313 - / ) . محمد بن ابراهيم شيرازى نام بردار به ملا صدرا و صدر المتألهين ( م 1050 ه ) ، شرحى ژرف بر اصول كافى نوشته كه شرح وى از سوى خواجوى به فارسى ترجمه شده است . مترجم در ترجمهء اين اثر در احاديث از ترجمهء سيد جواد مصطفوى استفاده كرده است . اين اثر را مؤسسهء مطالعات و تحقيقات فرهنگى در 1366 و باز در 1383 به چاپ رسانده است .\r\n20 . گزيدهء كافى ، از محمد باقر بهبودى ( 1308 - / ) است كه آن دسته از روايات كافى را كه صحيح تشخيص داده برگزيده و با نام الصحيح من الكافى ، و يا زبدة الكافى به چاپ رسانده است . وى اين گزيده و يا صحيح را ترجمه نيز نموده و با نام گزيدهء كافى ، در شش جلد ( 375 + / 388 + / 414 + / 482 + / 431 + / 407 صفحه ) به بازار كتاب عرضه كرده است . اين كتاب از سوى دفتر نشر فرهنگ اسلامى و به سال 1363 از سوى شركت انتشارات علمى و فرهنگى چاپ و منتشر شده است .\r\nاين گزيده ، شامل همهء بخش‌هاى كافى ، از اصول و فروع و روضه است . مؤلف\r\n\r\n\r\n","description":"","footnote":"\r\n( 1 ) . نگاه كنيد به : ج 3 ، ص 430 .\r\n( 2 ) . نگاه كنيد به : ج 4 ، صفحهء استدراك پايان كتاب .\r\n( 3 ) . براى نمونه ، ن . ك : ج 4 ، ص 147 و ج 4 ، 159 .\r\n","page_name":" 16 ","page_number":20},
  {"content":"\r\n\r\nابتدا احاديث برگزيده را با سلسله سند آورده و ذيل هر صفحهء عربى ، به ترجمه آنها مبادرت ورزيده است . عنوان‌هاى كتاب و ابواب كافى به عربى همان است كه در اصل كتاب آمده ولى در فارسى بر اساس سليقهء مترجم « 1 » ، تغيير يافته و وى بر اساس مفاد احاديث ، آنها را عنوان گذارى كرده است . مترجم كوشيده تا ترجمه‌اى روان و قابل فهم ارائه كند و ازاين رو ، خود را چندان در بند واژه‌ها نگه نداشته و گاه از تعابيرى بر ساخته هم سود جسته كه چندان رايج نيستند و خود اين ، گاه باعث نقض غرض شده است .\r\n21 . ترجمهء اصول كافى ، از صادق حسن زاده ( 1342 - / ) كه در پاييز سال 1383 و از سوى نشر صلوات در 687 + / 684 + / 768 + / 751 صفحه منتشر شده و حاوى نمايه‌هاى آيات ، احاديث ، و اشعار است . در اين ترجمه ، احاديث علاوه بر شمارهء ابواب ، شماره‌گذارى مسلسل شده است .\r\nاين اثر ، همانند دو ترجمهء كامل پيشين ، همراه با متن عربى اعراب گذارى شده و با اين تفاوت است كه شرح و توضيح‌هاى آن دو را ندارد .\r\nدر اين ترجمه هم اسناد روايات آورده نشده و عنوان‌ها را هم در ترجمه لحاظ شده است .\r\nدر اين كتاب ، متن حديث در يك صفحه و ترجمهء آن در صفحهء مقابل قرار گرفته است . اين ترجمه با استفاده از ترجمه‌هاى كمره‌اى ، مصطفوى و رسولى محلاتى فراهم شده است . مؤلف ، احاديث كتابش را نيز به كتاب‌هاى ياد شده ، ارجاع داده است .\r\n22 . الروضة من الكافى . الروضة ، جلد هشتم و پايانى كافى است و در آن احاديثى با محتواى گوناگون آورده شده و از همين رو ، به نام الروضة ناميده شده است . اين بخش از كافى هم به دليل ياد شده ، كاركردى فراتر از بخش‌هاى فقهى دارد كه تخصصىاند .\r\nاز اين رو ، آن هم مانند بخش نخست كافى ، يعنى اصول ، ترجمه شده و در دسترس فارسى خوانان قرار گرفته است . اين كتاب ، از سوى محمد باقر كمره‌اى ترجمه شده\r\n\r\n\r\n","description":"","footnote":"\r\n( 1 ) . محمد باقر بهبودى ، در ترجمهء قرآن نيز كه به نام معانى القرآن چاپ شده ، اسامى تمامى سوره‌هاى قرآن را بانظرداشت محتوا ، و بر حسب برداشتش از آيات ، به فارسى نام گذارى كرده است .\r\n","page_name":" 17 ","page_number":21},
  {"content":"\r\n\r\nو در دو مجلد و از سوى مكتبة الاسلامية به سال 1382 ه به چاپ رسيده است .\r\nروضهء كافى از سوى مترجم ديگر اصول كافى ، سيد هاشم رسولى محلاتى انجام گرفته و در دو جلد در سال 1350 ش از سوى انتشارات علميهء تهران چاپ و منتشر شده است .\r\n23 . بهشت كافى ترجمهء روضهء كافى ، حميد رضا آژير ( 1337 - / ) ، قم : انتشارات سرور ، 1381 ، 448 صفحه . مترجم ، بر اساس شماره‌گذارى روضهء تصحيح محمد جعفر شمس الدين ، و با حذف سلسله اسناد روايات ، اقدام به ترجمهء روضه كرده و عنوان‌هايى را هم فارغ از متن عربى برگزيده است .\r\nمترجم از آوردن متن عربى احاديث خوددارى كرده و تنها به آوردن متن عربى آيات در متن ترجمه اكتفا نموده و آنها را در پاروقى ترجمه كرده و در تاريخ 21 محرم 1419 قمرى برابر 28 اردىبهشت 1377 خورشيدى به انجام رسيده است .\r\nاين كتاب ، حاوى احاديثى پراكنده و به تعبير مترجم آن ، كشكولى از سخنان منسوب به ائمه است . « 1 » و دليل انتخاب آنها ، تنوع مطالب و ملال آور نبودن ، عنوان شده است . داستان ، پند ، نكات اعتقادى ، معجزه ، كرامت ، رفتارهاى اخلاقى ، بيان پاره‌اى از واقعيات ، نامه‌هايى از ائمه ، ظهور امام زمان و نشانه‌هاى آن ، سخنانى از انبيا و گاه مباحثى فقهى ، محورهاى احاديث برگزيده را تشكيل مىدهند .\r\nاز جمله ترجمه‌هاى كتاب الكافى كه در قرن دوازدهم هجرى نگاشته شده ، تحفة الأولياء ترجمهء دانشمندى از ديار اردكان يزد ، به نام محمد على فاضل نحوى است .\r\n\r\nشيخ محمد على فاضل اردكانى\r\nنام مترجم تحفة الأولياء بنا بر نوشتهء خود وى در مقدمهء همين كتاب ، محمد على بن محمد حسن اردكانى است . از شرح حال وى چندان اطلاعاتى در دست نيست . تاريخ نگاران و شرح حال نويسان ، از او ، ذيل عنوان ملا محمد على بن محمد حسن يزدى\r\n\r\n\r\n","description":"","footnote":"\r\n( 1 ) . ص 6 مقدمه .\r\n","page_name":" 18 ","page_number":22},
  {"content":"\r\n\r\nنحوى ، « 1 » فاضل نحوى « 2 » ، ملا محمد على نحوى ، « 3 » فاضل اردكانى ، « 4 » به اختصار ياد كرده‌اند .\r\nدر تراجم الرجال از وى چنين ياد شده است :\r\nمحمد على بن محمد حسن الأردكاني اليزدي من العلماء المقيمين بكربلاء فى القرن الثالث عشر و هو أديب جليل ، عارف بعلوم اللغة ، له كشف النقاب . « 5 »\r\nياد كردن از فاضل اردكانى ، به عنوان اديب و لغت شناس در آثار ديگر نويسندگان هم آمده است . و چنان است كه از وى به فاضل نحوى ياد كرده‌اند .\r\nحسين محفوظ مقدمه‌نگار الكافى ، تنها از شاگردى وى نزد سيد بحرالعلوم ( م 1212 ه ) ياد كرده « 6 » و بس و هيچ توضيح ديگرى در بارهء او نداده است .\r\nمؤلف دانشنامهء مشاهير يزد هم در بارهء زندگى وى ، به افزودن ميرزا به نام او ، چنين نوشته :\r\nميرزا محمد على اردكانى ، . . . مشهور به فاضل نحوى ، در يزد سكونت داشت و از شاگردان علامهء بحر العلوم بوده « 7 » .\r\nدر مقدمهء كتاب الفوائد الرجاليهء سيد مهدى بحرالعلوم « 8 » در زمرهء شاگردان وى ، از اردكانى به محمد على اردكانى نحوى ياد شده است . « 9 »\r\nسپهرى نگارندهء تاريخ اردكان ، احتمال داده كه فاضل نحوى از شاگردان خواجه شرف الدين عقدايى ، از نوادگان خواجه نصير الدين طوسى باشد ، « 10 » و همين نظر را مؤلف آيينهء دانشوران نيز گفته است . « 11 » و نيز او را از شاگردان شيخ جعفر كاشف الغطاء\r\n\r\n\r\n","description":"","footnote":"\r\n( 1 ) . آيينهء دانشوران ، ص 681 ، انتشارات كتاب‌خانهء آيت اللَّه مرعشى نجفى ، 1372 .\r\n( 2 ) . دانشنامهء مشاهير يزد ، ج 2 ، ص 1077 .\r\n( 3 ) . گنجينهء دانشمندان ، ج 7 ، ص 435 و 436 .\r\n( 4 ) . همان .\r\n( 5 ) . تراجم الرجال ، ج 3 ، ص 328 و 329 ، سيد احمد اشكورى .\r\n( 6 ) . الكافى ، ج 1 ، مقدمه ، ص 34 .\r\n( 7 ) . دانشنامهء مشاهير يزد ، ج 2 ، ص 1077 ، به اهتمام ميرزا محمد كاظمينى ، انجمن آثار و مفاخر فرهنگى استان يزد ، بنياد فرهنگى پژوهشى ريحانة الرسول ، 1382 .\r\n( 8 ) . سيد محمد مهدى بحر العلوم ، كه به دليل فراوانى فضلش ، از سوى استاد خود ، به بحر العلوم ملقب شد ، از شاگردان‌اصولى وحيد بهبهانى ( م 1206 ه ) ، و فقهى شيخ يوسف بحرانى ( م 1186 ه ) و فلسفى ميرزا مهدى خراسانى ( شهيد 1218 ه ) است .\r\n( 9 ) . الفوائد الرجالية ، ص 69 .\r\n( 10 ) . تاريخ اردكان ، ص 283 .\r\n( 11 ) . آيينهء دانشوران ، ص 682 .\r\n","page_name":" 19 ","page_number":23},
  {"content":"\r\n\r\n( 1262 ه ) ياد كرده‌اند و بيش از اين در بارهء او نگفته‌اند . و البته از پاره‌اى نوشته‌ها استفاده مىشود كه او در يزد موقعيت ممتازى داشته و مورد توجه والى آن ديار بوده است . در دانشنامهء يزد آمده كه :\r\nاو ، با شاهزاده محمد ولى ميرزا ، والى يزد به سال‌هاى 1236 - / 1243 ، ارتباط داشته است . « 1 »\r\nدر اين كه وى با شاهزاده والى ارتباط داشته ، علاوه بر مقدمه‌هايى كه در ترجمهء آثار او آمده ، و او شاهزاده را ستوده و سفارش او را به ترجمهء برخى از آثار يادآورى كرده ، ذكر اين ماجرا از سوى نائينى است كه در كتابش آورده است . نائينى در بارهء تعبير خواب مترجم براى شاهزاده چنين آورده است :\r\nو نيز حين توجه شاهزاده به طهران در اردكان ، شبى بعد از آن كه فراش نوم مىگسترانند ، و شاهزاده شرايط استنامت به عمل مىآورد ، در عالم رؤيا مىبيند كه دست‌هاى وى را گرفته ، گوشش را تيغ زدند . چون به زلال تباشير صبح ديده از خواب فرو مىشويد ، استفسار تعبير خواب دوشينه از فاضل اردكانى ، آخوند ملا محمد على نحوى كه اطراف علوم تعبير را مستطرف است ، مىنمايد ، آن جناب به استماع خبر خوش آن رؤيا را معبر مىدارد . « 2 »\r\nاز تاريخ مرگ اردكانى هم اطلاع دقيقى در دست نيست ، مؤلف گنجينهء دانشمندان ، مرگ وى را به سال 1235 دانسته « 3 » ، ولى در دانشنامهء مشاهير يزد ، بى آن كه در بارهء تاريخ درگذشت وى ، سخنى به ميان آورده شود ، به اين تاريخ اعتراض شده است « 4 » . و البته اين نظر مؤلف ياد شده ، با تاريخ كتابت آثار وى نيز تطبيق نمىكند ؛ چه اين كه بر اساس آنچه در تاريخ كتابت تأليفات وى آمده ، برخى از آنها پس از اين تاريخ به نگارش در آمده‌اند . « 5 » آنچه مسلم است ، اين است كه اردكانى در گورستان قديم\r\n\r\n\r\n","description":"","footnote":"\r\n( 1 ) . دانشنامهء مشاهير يزد ، ج 2 ، ص 1077 .\r\n( 2 ) . تاريخ جعفرى ، ص 627 و 628 .\r\n( 3 ) . گنجينهء دانشمندان ، ج 7 ، ص 436 .\r\n( 4 ) . ج 2 ، ص 1077 .\r\n( 5 ) . براى نمونه ، در تاريخ كتابت كتاب مصائب الاسلام 1239 ه و در هداية الاعلام 1240 ه و در المطالب السنية 1246 هآمده است .\r\n","page_name":" 20 ","page_number":24},
  {"content":"\r\n\r\nاردكان ، باغ ملى فعلى ، مدفون است . « 1 » خدايش رحمت كند و جايگاهش را بهشت رضوان گرداند . آمين .\r\nبه هر روى ، تنوع نوشته‌هاى فاضل نحوى اردكانى ، از فقه و شرح فقه ، و لغت و تعبير خواب و تجويد و ترجمهء كتاب‌هاى حديثى كه غالب آنها احاديث اعتقادى و كلامى است ، و حاوى نكات بسيار دقيق و سخت ، نشان مىدهد كه او به حقيقت شخصيتى فاضل بوده است . همين ترجمه پيش رو ، نيز با كثرت اطلاعات موجود در آن ، و اظهار نظر مترجم در بارهء بسيارى از مسايل عقيدتى صعب و دشوار ، و احاطهء وى بر آيات قرآن و تفسير آن ، و پرداختن به مباحث فلسفى ريز و دقيق ، توجه به رخدادهاى تاريخى ، قرينه و شاهد بسيار گويايى است بر دانش گستردهء مترجم و علم او . روانش شاد و خداى بنده نواز ، او را در جايگاه برين جاى دهد .\r\n\r\nآثار و تأليفات مترجم\r\nملا محمد على فاضل نحوى اردكانى ، غالب نوشته‌هايش ترجمه است و گويى از آثار وى تا كنون يك كتاب ترجمه بيشتر منتشر نشده است . وى علاوه بر ترجمه ، فهرست نگارى كرده و نيز برخى آثار تأليفى هم از خود بر جاى گذاشته است . آثار وى بنا بر گزارش فهرست نگاران ، و يادداشت‌هاى وى در آثارش ، و نيز آثار بر جاى مانده در برخى كتاب‌خانه‌ها ، به اين شرح است :\r\n1 . كشف النقاب ، اين كتاب ، فهرست كتاب شرح العدة در لغت است . اين كتاب كه نام كامل آن ، شرح العدة فى أقرب مدة از نويسنده‌اى ناشناس است ، حاوى لغات مترادف بوده و مؤلف آن ، آن را با نظم و نسق درستى تأليف نكرده ، و از اين رو ، يافتن لغات مورد نظر در صفحات آن ، بسى دشوار است . اردكانى براى آن فهرستى تنظيم كرده و در آغاز همان كتاب ، سياههء لغت‌ها را به ترتيب الفبا آورده است . او كه در يادداشت خود در مقدمه ، از اين كتاب به حدائق ( / باغ‌ها ) ياد كرده ، و از نابسامانى آن هم سخن گفته ، علاوه بر تنظيم فهرست ، در حاشيهء هر يك از صفحات كتاب ، لغت بحث شده در آن صفحات را با خط قرمز نوشته است . وى در مقدمه‌اش بر آن مىنويسد :\r\nأقل عبيده و مقبل وصيده ، المستقوى بالتأييد الربّاني محمد على بن محمد\r\n\r\n\r\n","description":"","footnote":"\r\n( 1 ) . آيينهء دانشوران ، ص 682 . مؤلف اين كتاب ، ياد آورى كرده كه شرح حال مرحوم اردكانى را از مرحوم ملا عبدالصمد عقدائى در قم شنيده است .\r\n","page_name":" 21 ","page_number":25},
  {"content":"\r\n\r\nحسن اليزدي الأردكاني غفر اللَّه له و لوالديه ، مقيلًا لعثرته و عثرتهما ، بحبّه و حبّهما محمداً و علياً - / صلى اللَّه عليهما و آلهما - / رأيت حدائق كتاب شرح العدة فى اللغة المترادفة و المتناسبة غلباً و اجتنائه آثارها لمريدها كالممتنع ، لكونها كقلعة غير مبوبة مع كون جدرها حجراً صلباً ، وضعت هذا الفهرس ليكون لها كالسدة . . . و سمّيته كشف النقاب . « 1 »\r\nاين كتاب ، از نسخه‌هاى خطى و ظاهراً منحصر به فرد كتاب‌خانهء آيت اللَّه مرعشى نجفى - / رحمة اللَّه عليه - / است ، و به شمارهء 7323 در گنجينهء آن نگه‌دارى مىشود .\r\nگويى اين اثر ، از سوى فهرست نگار ، از آغاز تا پايان با خطى بسيار زيبا در دو رنگ سياه و قرمز ، بازنويسى شده و متأسفانه هيچ اطلاعاتى هم از مؤلف آن در دست نيست . مؤلف فهرست نسخه‌هاى خطى كتاب‌خانهء آيت اللَّه مرعشى ، هم از آن به همين نام ياد كرده است . « 2 »\r\nدر فهرست كتاب‌خانهء حوزهء علميهء امام صادق عليه السلام اردكان ، به شمارهء 142 ، از اين اثر به عنوان تأليف مترجم ، به جاى كشف النقاب ، شرح العدة فى أقرب مدة ياد شده و يادآورى گرديده كه آغاز آن افتادگى دارد . « 3 »\r\n2 . رساله در ممنوعيت نام بردن از حضرت صاحب در زمان تقيه و خوف ، كه از اين رسالهء خود در كتاب تحفة الاولياء در ذيل باب النهي عن الاسم ، نام برده است . او هنگامى كه ديدگاهش را در بارهء رواياتى كه در آنها ، ذكر نام امام زمان منع شده ، بيان كرده ، ياد آورى نموده كه اين دسته روايات ، به دوران خوف و تقيه مربوط است ، و با صراحت از اين نوشتهء خود ياد كرده است . از اين نوشته ، هيچ اثرى در جايى يافت نشد .\r\n3 . تعبير مرآة الرائى ، نام ديگر اثرى است كه مترجم از آن ياد كرده و گفته كه :\r\nتفسير اين حديث را فى الجمله در تعبير مرات الرائى ذكر كرده‌ام كه هر خواهد به آن كتاب رجوع كند . « 4 »\r\nآقا بزرگ تهرانى تعبير الرؤيا براى اردكانى نام مىبرد كه نزد سيد محمّد رضا بن سيد\r\n\r\n\r\n","description":"","footnote":"\r\n( 1 ) . كشف النقاب ، ورق 1 ، مقدمهء كتاب .\r\n( 2 ) . فهرست نسخه‌هاى خطى كتاب‌خانهء آيت‌اللَّه مرعشى ، جلد 19 ، صص 115 و 116 ، ش 7323 .\r\n( 3 ) . ج 1 ، ص 126 .\r\n( 4 ) . ترجمهء حديث 274 .\r\n","page_name":" 22 ","page_number":26},
  {"content":"\r\n\r\nاسماعيل واعظ اردكانى موجود بوده است . « 1 »\r\nمؤلف تاريخ اردكان هم در معرفى آثار فاضل ، از اين اثر ياد كرده و نوشته كه اين كتاب ، در مدرسهء علميهء اردكان كه كتاب‌خانهء آن به نام فاضل اردكانى است موجود است . « 2 »\r\nمؤلف آيينهء دانشوران ، دربارهء اين كتاب نوشته كه پيش وى بوده ، و از آن استفاده مىكند و نسخهء آن به خط سيد محمد اسماعيل بن سيد ابوالحسن العريضى يزدى است و با نسخهء اصل مقابله شده و آن را نَسّاخ در سال 1233 ه براى دائيش سيد محمد نوشته است . و گويى كتاب به سال 1232 ه نوشته شده است . « 3 »\r\nهمين مؤلف دربارهء كتاب ديگر مترجم ، به همين نام ، نوشته كه كتاب كوچكى در تعبير خواب ، غير از كتاب كبير مرآة الرائى سابق الذكر آميخته ترجمهء شيخ ابوطاهر ابراهيم بن يحيى بن غنام حنبلى ( م 693 ه ) است . وى از كشف الظنون حاجى خليفه نقل كرده كه او از اين كتاب به تعبير ناجح ياد كرده است . « 4 »\r\nدر كتاب معجم مؤلفى الشيعة در ترجمهء الاردكانى ، محمد بن حسن النحوى ، مؤلف ، اين كتاب به اضافهء چند اثر ديگر را از آثار اردكانى ياد كرده است . « 5 »\r\n4 . تحفهء حسينيه ، مترجم از اين اثر خود نيز در همين ترجمه ياد كرده است . اردكانى در باب فيه نكت و نتف من التنزيل فى الولاية در توضيح ولايت ، نوشته : « چنانچه در تحفهء حسينيه شرح و بيان كرده‌ام » . « 6 »\r\n5 . مصائب الاسلام اين اثر ، ترجمهء مجلداتى از عوالم العلوم است . شايان گفتن است كه كتاب عوالم العلوم و المعارف و الأحول من الآيات و الاخبار و الأقوال تأليف شيخ عبداللَّه بن نوراللَّه / نور الدين بحرانى اصفهانى ( م 1130 ه ) ، از شاگردان مرحوم علامهء مجلسى است . اين اثر ، كتابى است حجيم بمانند بحار الانوار و مؤلف ، آن را بر اساس\r\n\r\n\r\n","description":"","footnote":"\r\n( 1 ) . الذريعة ، ج 4 ، ص 208 .\r\n( 2 ) . تاريخ اردكان ، ج 1 ، ص 283 ، على سپهرى اردكانى ، نشر كانون كتاب ولى عصر اردكان ، 1364 .\r\n( 3 ) . آيينهء دانشوران ، سيد ريحان اللَّه يزدى ، ص 681 .\r\n( 4 ) . همان ، ص 681 و 682 .\r\n( 5 ) . معجم مؤلفى الشيعة ، ص 20 ، على فاضل قائينى نجفى ، وزارت ارشاد اسلامى ، 1405 .\r\n( 6 ) . تحفة الاولياء ، باب فيه نكت و نتف . . .\r\n","page_name":" 23 ","page_number":27},
  {"content":"\r\n\r\nكتاب بحار با تنقيح و تبويب جديد نوشته كه تا كنون مجلدات زيادى از آن از سوى مدرسة الامام المهدى تصحيح و چاپ شده است .\r\nنويسندهء گنجينهء دانشمندان در يادكرد آثار فاضل نحوى ، از اين اثر او هم ياد كرده است « 1 » . نويسندهء جامع جعفرى ، در فصلى از كتابش دربارهء اين كتاب چنين نوشته است :\r\nذكر كتب و رسائلى كه در ايام واليگرى و صاحب اختيارى خراسان و يزد به موجب مطاع ، علماى اعلام به نام نامى شاهزاده تأليف نموده‌اند .\r\nوى از آثار محمد على بن فاضل نحوى اينها را ياد كرده است :\r\nچهاردهم . ترجمهء يكى ديگر از مجلدات كتاب عوالم العلوم كه در بيان غصب خلافت است كه مترجم آن ، علامى آخوند ملا محمد فاضل نحوى اردكانى است .\r\nپانزدهم . ترجمهء ديگر از مجلدات كتاب مزبور است كه نيز در غصب خلافت است و مترجم آن . . . « 2 »\r\nمؤلف آيينهء دانشوران ، در بارهء اين اثر نويسنده ، آن را به درخواست شاهزاده محمد ولى ميرزا دانسته و تاريخ ترجمه را به سال 1239 ه و در 284 صفحه معرفى كرده و نوشته كه در كتاب‌خانهء ملك تهران به شمارهء 2190 نگه‌دارى مىشود . « 3 »\r\nاشكورى در يادكرد از كتاب‌هاى خطى اردكان ، در شماره‌هاى 134 و 135 كتاب نسخه‌هاى خطى كتاب‌خانهء حوزهء علميهء امام صادق عليه السلام اردكان ، از دو جلد اين كتاب ياد كرده و تعداد صفحه‌هاى يكى را 195 ، و ديگرى را 210 صفحه و آن را ترجمهء كتاب عوالم العلوم و المعارف ملا عبداللَّه شوشترى بحرانى معرفى كرده است . « 4 »\r\n6 . مدارك الآيات ، اثرى است كه بنا به نوشتهء آيينهء دانشوران ، مؤلف در كتابش مرآت\r\n\r\n\r\n","description":"","footnote":"\r\n( 1 ) . گنجينهء دانشمندان ، ج 7 ، ص 435 و 436 .\r\n( 2 ) . جامع جعفرى ( تاريخ يزد در دوران نادرى و زندى و عصر سلطنت فتحعلى شاه قاجار ) ص 602 و 603 ، تأليف محمد جعفر بن محمد حسين نائينى ، به كوشش ايرج افشار ، 1353 .\r\n( 3 ) . آيينهء دانشوران ، ص 682 .\r\n( 4 ) . فهرست نسخه‌هاى خطى كتاب‌خانهء حوزهء علميهء امام صادق عليه السلام اردكان ، ج 1 ، ص 121 و 122 .\r\n","page_name":" 24 ","page_number":28},
  {"content":"\r\n\r\nالرائى زير عنوان مار از آن ياد كرده است . « 1 »\r\n7 . هداية الاعلام فى ترجمة كفاية الاحكام ، كتاب كفايه ، از محقق عاليقدر محمد باقر سبزوارى ( م 1090 ه ) است . اين كتاب از ابتداى باب تجارت تا آخر كتاب ارث است و به درخواست ، شاهزاده ولى ميرزا انجام شده است . « 2 » در تاريخ جعفرى دربارهء اين كتاب چنين آمده است :\r\nدويم از كتب فقه ، ترجمهء معاملات كتاب كفاية الاحكام است كه مترجم آن ، علامى آخوند ملا محمد على فاضل نحوى اردكانى است . « 3 »\r\nدر فهرست نسخه‌هاى خطى كتاب‌خانهء حوزهء علميهء امام صادق عليه السلام اردكان ، به شمارهء 287 و 289 ، به معرفى اين اثر پرداخته شده ، و يادآورى گرديده كه افتادگى دارد و تاريخ پايان ترجمهء جلد نخست 1240 ه است . « 4 » گفتنى است كه نويسنده ، اين اثر را با عنوان كفاية المقتصد ياد كرده ، كه كفاية الاحكام درست است .\r\nدو نسخه نيز از اين كتاب به خط مؤلف با شماره‌هاى 52 و 32 در كتاب‌خانهء مجلس نگه‌دارى مىشود . « 5 »\r\n8 . لوامع التنزيل ، كه كتابى است در علم تجويد .\r\nشيخ آقا بزرگ تهرانى در بارهء اين كتاب نوشته است :\r\nلوامع التنزيل فى التجويد ، شرح للشاطبية لمؤلفه ، اصله العربى ، الموجود كما يأتى ، و هو المولى محمد على بن حاج حسن الاردكانى ، المعروف بالنحوى ، من تلاميذ آية اللَّه بحر العلوم السيد محمد مهدى الطباطبائى ، توجد نسخة الترجمة عند السيد محمد رضا المعاصر ابن الحاج السيد اسماعيل الاردكانى الذى توفى سنة 1317 ه « 6 »\r\nاز اين عبارت الذريعة بر مىآيد ، كه مترجم ، كتاب لوامع شاطبى را ترجمه كرده و\r\n\r\n\r\n","description":"","footnote":"\r\n( 1 ) . آيينهء دانشوران ، ص 682 .\r\n( 2 ) . الذريعة ، ج 25 ، ص 170 .\r\n( 3 ) . تاريخ جعفرى ، ص 603 .\r\n( 4 ) . فهرست نسخه‌هاى خطى كتاب‌خانهء حوزهء علميهء امام صادق عليه السلام ، ج 2 ، صص 35 و 36 .\r\n( 5 ) . فهرست مجلس ، ج 2 ، ص 23 .\r\n( 6 ) . الذريعة ، ج 4 ، ص 132 .\r\n","page_name":" 25 ","page_number":29},
  {"content":"\r\n\r\nتأليف مستقلى نيست .\r\nنسخه‌اى از اين كتاب در مدرسهء علميهء اردكان وجود دارد كه فهرست‌نگار دربارهء آن نوشته كه مؤلف ، كتابى در شرح قصيدهء شاطبيه در تجويد به عربى نگاشته ، كه در كتاب حاضر آن را به فارسى برگردانده و در آن به شرح قصيده و اضافهء آنچه كه در كتب مفسرين از وجوه و قرائات يافته ، پرداخته و در دو شنبه 15 ربيع الثانى 1238 ه از آن فارغ شده است . اين اثر در 225 برگ است . « 1 »\r\n9 . المطالب السنية فى شرح الدرة الالفية ، اثرى است چهار جلدى در فقه ، كه شرح كتاب الالفيهء ابو عبداللَّه شمس الدين محمد بن جمال الدين مكى عاملى نباطى نام‌بردار به شهيد اول ( 734 - / 786 ه ) است . اين اثر ، در كتاب معجم مؤلفى الشيعة ، در ذيل الاردكانى ، محمد على بن حسن النحوى ، از نوشته‌هاى مترجم معرفى شده ، « 2 » اما همين نويسنده كه الالفية و النفلية شهيد را تحقيق و به چاپ رسانده و براى الالفية 28 و براى النفلية 27 شرح و تعليقه بر شمرده ، در شمار شرح نويسان و حاشيه نگاران اين دو اثر ، از اردكانى نام نبرده است . « 3 »\r\nمؤلف آيينهء دانشوران به نقل از مرحوم آيت اللَّه سيد روح اللَّه خاتمى ( م 1376 ش ) يادآورى كرده كه اين كتاب ، شرحى مفيد و پر ارزش است . و جلدى از آن به تاريخ 1243 ه نبشته آمده و تمام مجلدات آن فعلًا در اردكان در كتاب‌خانهء آقاى خاتمى موجود است . « 4 »\r\nآقا بزرگ تهرانى وجود نسخه‌اى از اين كتاب را به خط مؤلف نزد سيد محمّد رضا بن حاج سيد اسماعيل اردكانى گزارش كرده است . « 5 »\r\nدر فهرست نسخه‌هاى خطى كتاب‌خانهء حوزهء علميهء امام صادق عليه السلام ، از اين اثر به شماره‌هاى 141 ، 375 ، 376 ، 383 ، 412 ، ياد شده است . شمارهء 412 ، بر اساس اين\r\n\r\n\r\n","description":"","footnote":"\r\n( 1 ) . فهرست نسخه‌هاى خطى كتاب‌خانهء حوزهء علميهء امام صادق عليه السلام اردكان ، ج 1 ، ص 225 .\r\n( 2 ) . معجم مؤلفي الشيعة ، ص 20 .\r\n( 3 ) . ر . ك : الالفية و النفلية ، تحقيق على قائينى نجفى ، صص 29 - / 32 .\r\n( 4 ) . آيينهء دانشوران ، ص 22 . گفتنى است كه بنا به گفتهء جناب آقاى تابش ، از نوادگان مرحوم آيت اللَّه سيد روح اللَّه خاتمى ، كتاب‌خانهء ياد شده ، به حوزهء علميهء اردكان واگذار شده و اكنون اين كتاب‌ها ، در كتاب‌خانهء فاضل نحوى اردكان نگه‌دارى مىشوند .\r\n( 5 ) . الذريعه ، ج 21 ، ص 139 .\r\n","page_name":" 26 ","page_number":30},
  {"content":"\r\n\r\nنوشته ، مشتمل بر فصل اول در مقدمات است كه در شب جمعه هفتم جمادى الاولى 1246 ه ، و در 319 برگ به نگارش در آمده است . شمارهء 375 ، مشتمل بر سفر اول و به سال 1242 ه و در 97 برگ نوشته شده ، و شمارهء 376 ، مشتمل بر سفر چهارم و به روز پنجشنبه 19 شعبان 1246 ه و شمارهء 383 ، مشتمل بر سفر سوم و در رمضان 1243 ه در 200 برگ نوشته شده است . « 1 » نگارنده ، در توصيف شمارهء 141 آن ، شرح مفصلى بر رسالهء الالفيه نوشته و آن را مشتمل بر چهار سفر دانسته و اين شماره را مشتمل بر سفر اول و تاريخ تأليف آن را 1235 ه و در 90 صفحه معرفى كرده است . « 2 »\r\n10 . اسرار توحيد يا ترجمهء كتاب التوحيد ، ترجمهء كتاب التوحيد شيخ صدوق است در 507 صفحه و تنها كتابى است كه از مترجم چاپ شده است . مترجم پس از ايراد خطبهء عربى ، در بارهء انگيزهء ترجمهء اين اثر مىنويسد :\r\nاما بعد ، چنين گويد : مستمند فيوض ازلى ، ابن محمد حسن الاردكانى ، محمد على غفر اللَّه تعالى جميع ذنوبهما كه امر اشرف شاهزاده محمد ولى ميرزا عز صدور يافت كه اين ذرهء بى مقدار و خادم اخبار ائمهء اخيار - / صلوات اللَّه عليهم ما طلعت شمس النهار و أهلة الشهور و اورقت الاشجار - / كتاب مستطاب توحيد ابن بابويه - / رحمة اللَّه و رضوانه عليه - / را به حليهء ترجمه در آورد ، تا هر كسى بتواند كه از آن بهره ببرد . . .\r\nو بعد شرح حال صدوق را مىنگارد و آن‌گاه شروع به ترجمهء كتاب مىكند .\r\nانتشارات علميه تهران ، انتشارات نور و انتشارات توس سه ناشر هستند كه اين كتاب را به چاپ رسانده‌اند .\r\nمؤلف آيينهء دانشوران در بارهء كتاب نوشته است :\r\nكتاب ابن بابويه را . . . ترجمه كرده و الحق نيكو ترجمه كرده است . « 3 »\r\n11 . الرائق فى توصيف لغات الفائق ، تأليف شده در سال 1233 ه ، و شرحى است بر الفائق فى غريب الحديث اثر ماندگار مفسر مشهور معتزلى ، جار اللَّه محمود بن عمر زمخشرى ( م 583 ه ) . اين اثر اردكانى ، شامل نصف اول كتاب ، از حرف الف تا پايان\r\n\r\n\r\n","description":"","footnote":"\r\n( 1 ) . فهرست نسخه‌هاى خطى كتابخانهء حوزهء علميهء امام صادق عليه السلام اردكان ، ج 2 ، صص 107 ، 108 ، 112 و 134 .\r\n( 2 ) . همان ، ج 1 ، ص 126 .\r\n( 3 ) . آيينهء دانشوران ، ص 681 .\r\n","page_name":" 27 ","page_number":31},
  {"content":"\r\n\r\nصاد است و در سه شنبه 8 شوال 1233 ه ، تأليف آن به پايان رسيده است . « 1 »\r\nسيد ريحان اللَّه يزدى در معرفى اين اثر ، اين نوشتهء مؤلف را آورده است :\r\nتمّ النصف الاول من كتاب الرائق فى توصيف لغات الفائق بعون اللَّه و تأييده بيد مؤلفه الخاطى الجانى محمد على بن محمد حسن اليزيدى الاردكانى يوم الثلاثاء الثامن شهر شوال المكرم سنة ثلث و ثلاثين و مأتين بعدالالف من هجرة الرسول اشرف بنى آدم و يتلوه فى النصف الاخر حرف الصاد الى الياء .\r\nو در ادامه مىافزايد : آگاهى من به اين تأليفات ، به ويژه لغت نحوى ، از اطلاعات بسيار ذى قيمت نگارنده است . « 2 »\r\n12 . رسالة الغوافي في شرح لغات العروض و القوافي ، اين اثر بعلاوهء كتاب پيشين ، بر اساس نوشتهء سيد ريحان اللَّه يزدى ، به تاريخ 1228 ه نوشته شده و به تاريخ 1230 ه به خط مؤلف تجديد كتابت گرديده است . « 3 » در دانشنامهء مشاهير يزد هم از اين اثر ياد شده است « 4 » .\r\n13 . القرّة في شرح الدرّة ، كتابى است در شرح منظومهء الدرّة البهية تأليف سيد بحرالعلوم ، استاد نويسنده . « 5 »\r\n14 . كهف الورى ، ترجمهء بخش دعا و قرآن اصول الكافى است كه خود مترجم اين نام را براى آن برگزيده و در معرفى نسخه‌هاى كتاب حاضر از آن ياد مىشود .\r\n15 . وى بنا بر نوشتهء سپهرى ، كتاب‌هاى زيادى را هم استنساخ كرده ، ولى اين نويسنده ، از آنها يادى نكرده است « 6 » .\r\n16 . تحفة الأولياء ( كتاب حاضر ) مترجم ، اين كتاب را كه ترجمهء بخش اصول الكافي است ، بنا به دستور شاهزاده محمد ولى ميرزا ، والى وقت يزد ، « 7 » نگاشته و تلاش كرده\r\n\r\n\r\n","description":"","footnote":"\r\n( 1 ) . الذريعه ، ج 13 ، ص 378 ؛ فهرست نسخه‌هاى خطى كتاب‌خانهء حوزهء علميهء امام صادق عليه السلام اردكان ، ج 2 ، ص 224 .\r\n( 2 ) . آيينهء دانشوران ، ص 23 .\r\n( 3 ) . آيينهء دانشوران ، ص 23 .\r\n( 4 ) . دانشنامهء مشاهير يزد ، ج 2 ، ص 1077 .\r\n( 5 ) . فهرست كتاب‌خانهء نسخه‌هاى خطى حوزهء علميه امام صادق عليه السلام اردكان ، ج 1 ، ص 54 ، شمارهء 63 .\r\n( 6 ) . تاريخ اردكان ، ج 1 ، ص 283 .\r\n( 7 ) . محمد ولى ميرزا ( 1203 - / ؟ ) پسر چهارم فتحعلى شاه است كه در سال‌هاى 1228 و 1229 حكمران خراسان بوده ، و پس از اعتراض بزرگان و خوانين آن ديار به حكمرانى وى ، پادشاه او را والى يزد كرد . به نوشتهء شيخ آقا بزرگ تهرانى ، محمد ولى ميرزا ، علما را دوست داشت و با آنها زياد نشست و برخاست مىكرد ( الذريعة الى تصانيف الشيعة ، ج 13 ، ص 101 ) .\r\nو شايد به همين دليل ، از چند تن از عالمان خطهء يزد درخواست كرده كه كتاب‌هايى را به رشتهء تحرير در آورند و يا آثارى از تأليفات بزرگان شيعه را ترجمه نمايند . از جمله كتاب تحفة الولى شرح و ترجمة عهد نامهء مالك الاشتر ، از مولى محمد حسين بن احمد بن محمد سميع يزدى است كه در سال 1227 ه به دستور شاهزاده ، آن را در مشهد رضوى نگاشته است ( الذريعة الى تصانيف الشيعة ، ج 3 ، ص 480 ) . سرور المؤمنين فى أحوال أمير المؤمنين و فضائله ، تأليف سيد أحمد بن محمد حسين اردكانى يزدى ( زنده به سال 1238 ه ) است كه در سال 1238 ه به درخواست شاهزاده مذكور نوشته شده است ( همان ، ج 12 ، ص 176 ) . و از همين مؤلف و به درخواست محمد ولى ميرزا ، ترجمهء اكمال الدين و اتمام النعمة شيخ صدوق ( نسخه‌هاى خطى فارسى آثار شيخ صدوق از صدرايى خويى ، ص 166 ) . و شرح أربع مقالات بطليموس از ابوالحسن على بن رضوان بن جعفر و به درخواست و نام اوست ( الذريعة الى تصانيف الشيعة ، ج 12 ، ص 68 ) . شرح اعتقادات صدوق از سيد محمد على بن مرتضى اخبارى اردكانى يزدى و به درخواست شاهزاده ( همان ، ج 13 ، ص 101 ) . مرآة الالوان در حكمت الهى و طبيعى از سيد احمد بن محمد اردكانى يزدى و به درخواست وى تأليف شده است . محمد ولى ميرزا خود سفرنامهء حجى نوشته كه از سوى مورخ معاصر ، فاضل ارجمند جناب آقاى رسول جعفريان تحقيق و از سوى انتشارات مشعر منتشر شده است . وى علاوه بر علاقه‌مندى به كتاب و ترجمه و سفارش به تأليف آنها ، بانى آثارى در منطقهء يزد است كه هنوز پا برجاست . از جمله كاروان‌سرايى در اردكان است كه به نام كاروان‌سراى شاهزاده مشهور است و مدرسهء علميه شاهزاده محمد ولى ميرزا در يزد ، كه اكنون نام « مدرسهء امام خمينى » را بر خود دارد .\r\n","page_name":" 28 ","page_number":32},
  {"content":"\r\n\r\nتا ترجمه‌اى روان پديد آورد و تا جايى كه مىتواند مشكلات پاره‌اى از اصطلاحات را كه فهم آنها براى خوانندگان مشكل است ، حل نمايد .\r\nوى در مقدمه و آغاز كتاب ، صفحاتى را به توضيح پاره‌اى از اصطلاحات حديثى و رجالى اختصاص داده و در آن در سه فايده سخن گفته است : « فايدهء نخست ، انواع حديث و اصطلاحات مربوط به آن را بر شمرده و آنها را تعريف كرده ، و در فايدهء دوم ، اصطلاحات موجود در كتاب الكافى را در نقل خبر با اسناد خاص ، مانند روى اصحابنا را مشخص كرده و در فايدهء سوم هم برخى اصطلاحات مؤلف را در سند و گويندگان مانند العالم ، ابوالحسن و . . . تعريف نموده است .\r\nمقدمهء مترجم ، با بسم اللَّه و « مفتاح فلاحى كه ابواب جنان بلاد الامين دين مبين را به واسطهء آن توان گشود » آغاز مىشود ، و با اين جمله‌ها خاتمه مىيابد :\r\nتمام شد كتاب عشرت و به تمام شدن آن ، جزء اول از اجزاء كتاب كافى تمام شد .\r\nو الحمد للَّه‌و الصلاة و السلام على سيّدنا محمد و آله و صحبه الأكرمين و سلّم\r\n\r\n","description":"","footnote":"","page_name":" 29 ","page_number":33},
  {"content":"\r\n\r\nتسليما و الحمد للَّه‌رب العالمين و لعنة اللَّه على أعدائهم الى يوم الدين . استدعا از برادران ايمانى كه از اين مائدهء نعمت روحانى بهره‌مند شوند در حال حيات يا بعد از وفات اين سالك باديهء سرگردانى ، آن كه او را از دعاى خير و طلب مغفرت از حضرت رب العزّة ياد فرمايند .\r\nمترجم در مقدمهء اين بخش پس از ذكر القاب فراوان براى محمد ولى ميرزا نوشته :\r\nداعى را به نوشتن كتابى ديگر امر فرمودند و به امر اشرف و الا زمام اختيار در اين باب در كف اين داعى قرار و استقرار يافت كه آنچه صلاح داند و به نظر قاصر رسيد از احاديث جمع نموده و كتابى سازد و به ترتيب دادن مجلدى ديگر بپردازد ، و بيش از اين ، به امر اشرف و الا از اول كتاب مستطاب اصول كافى تا آخر كتاب ايمان و كفر را ترجمه كرده ، كتاب ديگر كه عبارت است از كتاب دعا و كتاب قرآن و كتاب عشرت باقى مانده بود ، به نظر قاصر چنين رسيد كه تتمه را تمام كند ؛ چرا كه ناتمام بودن آن موافق همت بلند و مناعت عزيمت ارجمند نواب اشرف و الا نبود ، و چون تمام خلق در امور معاش و معاد به دعا و قرآن و عترت احتياج دارند ، و بايد كه در همه احوال به آنها پناه برند ، آن را به كهف الورى مسمى ساختم و به ترجمه نمودن آن به سياق سابق پرداختم ، مگر آن كه ترجمه دعاها را كه در اين كتاب در زير آنها نوشتم و به آخر نينداختم . « 1 »\r\nدر برگ 3 در بارهء اتمام و سفارش آن از سوى محمد ولى ميرزا و ورود كتاب به كتاب‌خانه ، آمده :\r\nترجمهء كتاب دعا و قرآن و عشرت اصول كافى كه آن را ملا محمد على فاضل اردكانى از جهت سركار شوكت مدار نواب محمد ولى ميرزا - / ادام اللَّه شوكته - / ترجمه كرد و در روز چهارشنبه بيست و دوم شهر ذوالقعده سنهء 1239 داخل كتاب‌خانهء مباركه شد .\r\nنسخه‌هاى اين اثر ، تقريباً مشابهت تام به يكديگر دارند ، و كپى پاره‌اى از صفحات نسخهء منسوب به مترجم ، سياهى دارد كه قابل خوانش نيست ، و طبعاً در اين صفحات\r\n\r\n\r\n","description":"","footnote":"\r\n( 1 ) . ص 5 .\r\n","page_name":" 30 ","page_number":34},
  {"content":"\r\n\r\nمصدر اصلى ، نسخهء پسر است و گرنه ، در تحقيق ، از هر دو به يكسان استفاده شد ، و در بخش كتاب الدعا تا پايان اصول كافى ، و كتاب قرآن موسوم به كهف الورى ، از تك نسخه سوم استفاده گرديد .\r\n\r\nنسخه‌هاى تحفة الأولياء\r\nاز اين كتاب ، سه نسخه موجود است به اين شرح :\r\n1 . نسخهء پسر مترجم ، شيخ زين العابدين اردكانى كه در كتاب‌خانهء مركزى دانشگاه تهران به شمارهء 634 از مجموعه كتب اهدايى مرحوم سيد محمّد مشكوة ، نگه دارى مىشود . « 1 » در برگ نخست اين نسخه نوشته شده است :\r\nنسخهء نفيس و بى نظير تحفة الأولياء در شرح و ترجمهء اصول كافى تأليف محمد على بن محمد حسن اردكانى ؛ نسخهء مخصوص خود مؤلف در آخر ص 351 و آخر ص 561 خط و مهر خود مؤلف جليل القدر آن ديده مىشود . زمان تأليف و تحرير نسخه ، 1237 قمرى است .\r\nو در ادامه افزوده :\r\nدر فهرست‌ها و منابع معموله مانند الذريعة الى تصانيف الشيعة نام اين كتاب ذكر نشده ، و در فهرست كتاب‌خانه‌هاى معتبر و مهم مثل مسجد سپهسالار و مجلس شوراى ملى و كتاب‌خانهء موزهء ايران هم مراجعه شد و نسخهء ديگر آن ديده نشد .\r\nشايان ذكر است كه اين نوشتهء فهرست نگار محترم ، مربوط به زمانى است كه مؤلف عاليقدر الذريعة كتاب را تا بخش « تا » نگاشته بوده ، و به دليل بى اطلاعى از نسخه ، از آن نام نبرده ، اما مرحوم شيخ آغا بزرگ تهرانى - / رضوان خدا بر او - / در مستدرك كتابش ، آن را جبران كرده ، و تنها از نسخهء پسر مترجم ، چنين گزارش داده است :\r\nتحفة الاولياء ، ترجمة اصول الكافي للمولى محمد على بن محمد حسن الأردكانى ، ترجمه بأمر محمد على ميرزا ابن فتح على شاه و النسخة موجودة\r\n\r\n\r\n","description":"","footnote":"\r\n( 1 ) . فهرست دانشگاه تهران ، ج 5 ، ص 1197 .\r\n","page_name":" 31 ","page_number":35},
  {"content":"\r\n\r\nمنه فى مكتبة السيد محمد المشكاة من كتاب العقل و الجهل الى آخر كتاب الايمان و الكفر و فرغ منه فى رجب سنة 1238 و قد كتبه ولد المؤلف المسمّى بزين العابدين فى تلك السنة فى حياة المؤلف « 1 »\r\nگفتنى است كه مؤلف گرانقدر الذريعة ، در اين‌جا محمد ولى ميرزا را به اشتباه ، محمد على ميرزا پسر ديگر فتحعلى شاه ، كه در آن زمان ، والى استان‌هاى كرمانشاه ، لرستان ، ايلام و خوزستان بوده ، ذكر كرده است .\r\nاين نسخه حاوى يك فهرست در آغاز است كه در عنوان آن آمده است :\r\nفهرس جلد اول كتاب تحفة الأولياء مشتمل بر سه فائده و سه كتاب .\r\nفهرست ، در جدولى تنظيم شده در پنج خانهء افقى و هشت خانهء عمودى و در خانه‌هاى رديف اول ، فائدهء اول تا سوم و از خانهء چهار به بعد ، ابواب الكافى به ترتيب كتاب الكافى فهرست شده ، و شمارهء ورق‌هاى كتاب هم قيد شده است . اين فهرست ، در چهار برگ و بر اساس خانه‌هاى جدول ، حاوى 196 عنوان فهرست براى مجلد نخست و حاوى 244 عنوان براى مجلد دوم است . در پايان اين فهرست‌ها آمده است :\r\nحرّره العبد الذليل ، ابن السيد أبوالحسن الموسوى العريضى اسماعيل فى غرّة شهر رمضان المبارك 1237 .\r\nبر اساس اين نوشته ، تهيه كنندهء اين فهرست ، شخصى به نام سيد ابوالحسن موسوى عريضى است كه بر اساس همين نسخه ، آن را به دستور ديگرى ، فراهم كرده و آن را پرداخته است .\r\nحسب الامر نوّاب مستطاب مالك رقاب أرفع و الا ، به ترقيم و تسطير اين فهرست پرداخت .\r\nاين نسخه ، با خط نسخ خوب و خوانا نوشته شده و در برگ 234 است كه پايان مجلد اول اصول الكافى است ، چنين آمده :\r\nتمام شد جزء دوم از كتاب حجت از كتاب . . . و نگارش آن در 1238 در ماه رجب ، به پايان رسيد .\r\n\r\n\r\n","description":"","footnote":"\r\n( 1 ) . الذريعة الى تصانيف الشيعة ، ج 26 ، ص 162 .\r\n","page_name":" 32 ","page_number":36},
  {"content":"\r\n\r\nو نوشته است :\r\nو كان الفراغ من كتابة ترجمة هذه النسخة على يد الاقلّ الخاطي الجاني ابن محمد علي الأردكاني ، زين العابدين فى يوم السبت الثاني من شهر رجب المرجب سنة ثمان و ثلاثين و مأتين بعد الألف من هجرة من اوتى القرآن و سبعا من المثاني - / صلى اللَّه عليه و آله الطاهرين المبرئين من الكسل و التوانى - / و لعنة اللَّه على أعدائهم المستغرقين فى بحار الآمال والاماني .\r\nبه رسم رايج در ميان پيشنيان كه براى صرفه‌جويى در قلم و كاغذ و چاپ و شايد دليل و يا انگيزه‌هاى ديگر ، همهء مطالب در اين نسخه ، پشت سر هم و بدون پاراگراف بندى ، قلمى شده و تمام يك صفحهء كتاب در 31 سطر كتابت شده است . براى تفكيك آغاز و پايان احاديث ، غالباً علامت دايره شكلى در پايان احاديث گذاشته شده ، و در برخى از احاديث همچنين علامتى گذاشته نشده است ، و نيز خطى افقى بر بالاى سند و رجال احاديث كشيده شده و بس . البته براى برجسته شدن آيات قرآن كريم ، و اشعار عربى و يا ديگر عبارت‌هاى عربى و گاهى پاره‌اى از توضيحات افزوده ، در ترجمه هم اين روش انجام شده است .\r\nتعداد اواق جزء نخست اين نسخه ، 234 صفحه است .\r\nنوع نگارش اين نسخه ، حسب معمول نوشتهء پيشينيان ، بدون آوا و سجاوند و به هم چسبيدن نوع حروف ربط به كلمات و نيز آن دسته از كلماتى است كه قابل الصاقند است .\r\nنسخهء شيخ زين العابدين كه 377 صفحه دارد ، و در 1238 ه كتابت آن تمام شده ، چنين پايان يافته :\r\nو كان الفراغ من كتابة ترجمة هذه النسخة ، على يد الأقل الخاطي الجاني ابن محمد على الاردكاني ، زين العابدين ، يوم السبت الثالث و العشرين من شهر جُمادى الثانية ثمان و ثلاثين و مأتين بعد الالف من هجرة .\r\nوى نوشتهء خود را با اين اشعار خاتمه داده :\r\n غريق رحمت ايزد كسى باد * كه كاتب را به الحمدى كند ياد\r\nگر بر هم زده بينى خط من ، عيب مكن * كه مرا محنت ايام به هم بر زده است \r\n\r\n","description":"","footnote":"","page_name":" 33 ","page_number":37},
  {"content":"\r\n\r\n2 . نسخهء دوم تحفة الاولياء كه به شمارهء 2639 نسخ خطى كتابخانهء مركزى دانشگاه تهران نگه دارى مىشود « 1 » ، مرحوم استاد دانش‌پژوه اين نسخه را نسخهء اصل مؤلف دانسته است و گويا چنين نسبتى ، بر اساس نوشته‌اى در پايان نسخه است . و كان الفراغ من ترجمة هذه النسخة على يد . . . و اين عبارت ، البته حاكى از ترجمهء اصول الكافى از سوى اردكانى است ، و دلالت روشن بر كتابت آن از سوى وى ندارد .\r\nهر برگ اين نسخه ، بيست و يك سطر نوشته دارد ، و با نسخهء پسر ، چندان از جهت نگارش و قلم تفاوتى ندارد . و همان علائم و اختصارات كه در نسخهء پيش گفته شد ، در اين نسخه هم ديده مىشود . با اين تفاوت كه در اين نسخه ، عنوان باب‌ها ، بر بالاى برگ‌ها نوشته شده ، و در پايان هر چند برگ ، مهر مترجم را هم بر خود دارد . البته كه گويى حاشيه و افزوده دارد . چه اين كه در متن فعلى چنين است :\r\nدر پايانِ جزء نخست اين نسخه آمده است :\r\nتمام شد جزء دوم از كتاب حجت از كتاب مستطاب كافى كه اين كتاب ، ترجمهء آن است و در عقب اين كتاب ، در مىآيد كتاب ايمان و كفر ان شاء اللَّه .\r\nو در دو سوى اين كلمات ، نوشته شده : صورت خط المترجم ادام اللَّه أيّامه .\r\nاين عبارت هم كتابت نسخه را مؤلف با ترديد مواجه مىكند ؛ چه اين كه در پايان نسخه ، همان گونه كه آمد ، نشانى از خط مترجم داده شده ، و مهرى بر پايان آن دارد كه بر بالايش نوشته شده : صحّ . كه مترجم بر آن صحه گذاشته است . و در پايان همين جزء ياد شده چنين آمده است :\r\nو كان الفراغ من ترجمة هذه النسخة على يد مترجمه الخاطي الجاني ابن محمد حسن ، محمد على الأردكاني فى ليلة الأربعاء الحادي و العشرين من شهر ربيع الثاني ، سنة سبع و ثلثين و مأتين بعد الألف من هجرة من اوتي القرآن العظيم و سبعاً من المثاني - / صلّى اللَّه عليه و آله الطاهرين المبرئين من الكسل و التواني - / و لعنة اللَّه على أعدائهم المستغرقين فى بحار الآمال و الأماني .\r\n\r\n\r\n","description":"","footnote":"\r\n( 1 ) . فهرست دانشگاه تهران ، ج 10 ، ص 1517 .\r\n","page_name":" 34 ","page_number":38},
  {"content":"\r\n\r\nدو طرف اين عبارت به خط مغاير نوشته : « صورة خط المترجم ادام اللَّه أيّامه » . كه صريح است در اين‌كه صورت خط مؤلف نقل شده و اصلِ خط مؤلف نيست . و اين عبارت در نسخه‌هاى خطى زياد به كار رفته است . و در نسخه‌اى كه بعد از اين معرفي مىشود نيز همين عبارت « صورت خط مترجم » وجود دارد ، كه استاد دانش‌پژوه در معرفى آن نسخه ، گفته‌اند كه از روى خط مؤلف كتابت شده است .\r\nبر اساس اين ، ترجمهء اين اثر در فلان تاريخ و از سوى مترجم اعلام شده ، اما اين كه وى ، خود اقدام به نگارش آن كرده باشد ، مشخص نيست و عبارت ، گوياى آن نيست . بعلاوه ، در حاشيه همين متن ، چنين نوشته و در پايان آن هم مهرى زده است :\r\nأجلت فى هذا الكتاب من أوله الى آخره نظري ، فرأيت ما آتاه لسان القلم ما زاغ عنه بصري و أنا عبداللَّه العلي المذنب محمد علي .\r\nو در آغاز نسخهء جلد دوم مترجم - رحمه اللَّه - / پس از بسم اللَّه الرحمن الرحيم چنين آمده :\r\nكتاب ايمان و كفر ، و ايمان به كسر همزه ، در لغت به معنى گرويدن ، . . . « 1 » .\r\nترجمهء اين بخش از نسخه در روز جمعه دوم رجب 1237 به پايان رسيده است . و در پايان آن ، چنين آمده است :\r\nصورت خط المترجم دام ظلّه العالى و مهرى از وى در آن مشاهده مىشود و بر بالاى مهر نوشته شده :\r\nأجلت فى هذا الكتاب من أوله الى آخره نظرى ، فرأيت ما أتأته يد الغفلة الا ما زاغ بصرى و أنأ أضعف العباد و أقوى عباد اللَّه جرماً و جرماً .\r\nاين نسخه ، 571 صفحه دارد .\r\n3 . نسخهء سوم ، از كاتبى بى نام است كه شامل بخش دعا و قرآن و عشرت است ، و داراى مقدمه‌اى جداگانه از سوى مترجم - / رحمه اللَّه - / است . اين نسخه ، به شمارهء 6406 از نسخ خطى دانشگاه تهران است . « 2 »\r\nاين بخش از ترجمه كه 140 صفحه دارد ، به مهر مترجم ممهور شده و بالاى آن\r\n\r\n\r\n","description":"","footnote":"\r\n( 1 ) . ص 351 .\r\n( 2 ) . فهرست دانشگاه تهران ، ج 16 ، ص 259 - / 260 .\r\n","page_name":" 35 ","page_number":39},
  {"content":"\r\n\r\nنوشته شده :\r\n رأيت ما أثأت الغفلات * و أنا الراجى عفو غافر الخطيئات \r\nو در انتهاى متن آن نيز صورت خط مترجم نقل شده كه چنين است :\r\nو كان الفراغ من ترجمة هذا الكتاب على يد مترجمه المفخم محمد على بن محمد حسن الأردكانى يوم السبت من شهر شوّال المكرّم سنة تسع و ثلاثين و مأتين بعد الالف من هجرة سيد العالم المبعوث الى المشرق و المغرب على أهلهما من العرب و العجم صلى اللَّه عليه و على عترته و سلم .\r\nبالاى اين عبارت نوشته‌اند : « صورت خط مترجم » . كه نشان از اين دارد كه از روى خط مترجم كتابت شده است .\r\nاين نسخه هم با خطى زيبا و در هر صفحه 20 سطر نوشته شده است .\r\nدر اين بخش ، كه شامل ادعيهء الكافى است ، متن عربى دعاها در ترجمه آورده و در ذيل آنها ترجمهء آنها نوشته شده است . و ترجمهء اين بخش‌ها به خط شكسته نستعليق است .\r\n\r\nشيوهء ترجمهء اردكانى\r\n1 . مترجم ، چنان كه در مقدمه تصريح كرده ، قصد داشته ، اصول الكافى را ترجمه نمايد آن سان كه براى همگان خواندن و فهم آن آسان شود ، اما ساختار زبانى كتاب ، و ناتوانى قلم از نگارش ساده و كوتاه همهء مطالبى كه در متن آمده ، او را وادار كرده كه در موارد فراوان ، به شرح متن اقدام كند . بنا بر اين ، تحفة الاولياء را مىتوان ترجمه‌اى شرح گونه به شمار آورد .\r\n2 . ترجمهء اين كتاب ، اگر چه شرح گونه است و بنا براين بايد فراتر از ترجمهء تحت اللفظى باشد ، اما او چنان پابند كلمات بوده كه كتاب را به روش لفظى و كلمه به كلمه ترجمه كرده و حتى همهء واوها و فاها و ثم‌ّها و امثال اينها را در هر جاى كلام كه بوده ، به فارسى برگردانده است . براى نمونه « عمّن ذكره » ترجمه شده به « از آن كه او را ذكر كرده است » . و « رفعه » ترجمه شده به : « آن را مرفوع ساخته به سوى او » ،\r\n\r\n","description":"","footnote":"","page_name":" 36 ","page_number":40},
  {"content":"\r\n\r\nو « تنقلبوا على أعقابكم » را ترجمه كرده به : « بر مىگرديد به پاشنه‌هاى خويش » . « 1 » و گاهى براى رعايت ترجمهء همهء الفاظ و حروف ، جملات چنان كش‌دار است كه تا پايان احاديث ، گويى تمامى ندارد .\r\nاين ترجمه ، در عين صفت ياد شده ، گاهى هم ترجمهء آزاد است و از لفظى بودن فاصله گرفته و حاصل معنا قلمى شده است .\r\n3 . شرح و تفسير احاديث ، شامل همهء آنها نمىشود ، و بيشتر احاديث مشكل و پيچيده را در بر مىگيرد . گاهى اين شرح‌ها با ترجمه آميخته ، و گاهى هم تفكيك شده هستند . شرح حديث‌ها هم يك نواخت انجام نگرفته ، گاهى در توضيح يك روايت ، به ذيل روايت ديگرى ارجاع شده ، و گاهى هم حتى به كتابى كه در شرح حديث است ارجاع گرديده است . براى نمونه ، در شرح حديث 275 ، از كتاب خود تعبير مرآت الرائى ياد كره كه تفسير حديث را در آن آورده است .\r\nشرح حديث‌ها مربوط به ذكر بسيارى از جاىها ، مكان‌ها ، اشخاص گم نام ، مفاهيم غير رايج و ناشناخته ، اصطلاحات حديثى ، باورهاى اعتقادى كه چندان وضوح و روشنى ندارد ، رخدادهاى تاريخى ، وقايع پر اهميت ناظر به باورهاى عقيدتى ، و . . .\r\nهستند . در اين شرح‌ها ، مترجم ، غالباً شرح خود را نوشته و گاهى هم از ديگران استفاده كرده است . او در شرح لغات ، گاهى وجوه معنايى آنها را نوشته و گاهى آنها را ريشه‌يابى كرده و احتمال ريشه‌هاى لغت‌ها را بازگو كرده است .\r\n4 . همهء افزوده‌هاى مترجم بر ترجمهء كتاب ، شامل شرح و توضيح‌هاى مربوط به بحث‌هاى ياد شده نيستند ، و گاهى ، اين توضيح‌ها در آغاز ابواب و به مناسبت ورود به بحثى مناقشه برانگيز و يا اصطلاحى غريب است ، و گاهى در پايان آنها و براى جمع‌بندى است ، و گاهى هم در ميانهء احاديث و كشف حقيقت معنا و هويدا ساختن منظور ، قلمى شده‌اند .\r\n5 . مترجم ، براى رعايت ترجمهء الفاظ و به جهت وفادارى به متن حديث ، گاهى در ترجمه ، نوشته را چنان پيچانده كه روشنى لازم را از دست داده ، و ساختار جملهء\r\n\r\n\r\n","description":"","footnote":"\r\n( 1 ) . حديث 648\r\n","page_name":" 37 ","page_number":41},
  {"content":"\r\n\r\nعربى را گرته‌بردارى كرده و همان را در فارسى آورده ، به گونه‌اى كه ترجمه ، تنها با مراجعهء به متن عربى قابل فهم است . از اين رو ، خود وى پس از ترجمه متن ، و به ناگزير ، با عنوان : « حاصل اين‌كه » اقدام به نتيجه‌گيرى نموده تا ابهام نوشته را بر طرف سازد .\r\n6 . مترجم ، متن عربى بيشتر آيات را در ترجمه آورده و آنها را بر همان روش ترجمهء احاديث ، ترجمه كرده و گاهى هم براى آنها تفسير نوشته ، و گاهى چندين قول تفسيرى را ذكر كرده ، و يا از تفاسير ديگر نقل قول كرده ، و گاهى هم براى پرهيز از تكرار ، ترجمهء آنها را به گذشته و يا آينده حواله داده است . گاهى هم تنها به ترجمه بسنده كرده ، و گاهى تمامى بخشى از يك آيه‌اى را كه در روايتى مورد استشهاد بوده ، براى تكميل مطالب آيه ، با قيد « بقيهء آيه » آورده و آن را ترجمه كرده است .\r\n7 . نسخهء الكافى كه در اختيار مترجم بوده ، برخى از آيات ذكر شده در روايات آن ، با آيات موجود در قرآن ، متفاوت بوده ، و از اين رو ، گاهى وى به آن تصريح مىكند ، و گاهى به دليل متفاوت بودن آيهء ذكر شده در روايت با قرآن ، پس از ذكر آيهء روايت ، آن را از قرآن نقل ، و به ترجمهء آن مبادرت كرده ، و گاهى از آوردن آيات در ترجمه به دليل تفاوت داشتن با قرآن ، خوددارى كرده است . براى نمونه در روايت 527 كه بصراحت گفته است :\r\nو تا از اينجا ترجمهء آياتى است كه حضرت عليه السلام آنها را ذكر فرموده به طريق اقتباس و تضمين در كلام خويش ، و چون فى الجمله تصرّفى در آيات شده بود ، كه با ذكر آن ، موهم اين بود كه آيه چنين باشد ، و بدون آن درست نبود ، لهذا حقير به ترجمهء آن اكتفا نمود .\r\n8 . نكتهء قابل توجه در اين ترجمه ، اين است كه در تعدادى از روايات الكافى ، متن گفتار معصوم با آيه‌اى از قرآن ، به صورت اقتباسى ، تأويلى و يا تفسيرى آورده شده ، و از اين رو با متن قرآن تفاوت دارد . در چنين موارد ، مترجم به صراحت در ترجمه ، از اين كه كلام ، اقتباس از آيهء قرآن و يا خطاى راوى است ، و يا تصريح به اين كه فلان فراز ذكر شده ، در قرآن نيست ، متن آيه را ذكر و به ترجمهء آن اقدام كرده است . و در چندين جا هم مترجم ، به رغم حساسيتش بر موضوع و تصريح به ناسازگارى آيه\r\n\r\n","description":"","footnote":"","page_name":" 38 ","page_number":42},
  {"content":"\r\n\r\nمذكور در روايت با قرآن ، بدون توجه به لوازم كلامش ، آن را نسبت به قرآن ديگرى غير از قرآن موجود مىدهد كه به گفتهء وى ، در نزد اهل بيت بوده است .\r\nاين انتساب و نظر بى دليل و مبتنى بر حدس و گمان ، پايه‌هاى بسيار و يا همهء باورهاى مذهب را به هم مىريزد ، و همه چيز و از جمله ختم نبوت را زير سؤال مىبرد . گويى آخرين كتاب آسمانى كه خداوند متعال آن را آخرين حجت خود بر تمامى مردمان عالم قرار داده ، همانند كتاب‌هاى پيشين ، يا تحريف شده و يا بدتر از تحريف ، از دسترس خارج شده و امت ، بى جهت به كتابى دل خوش كرده‌اند كه آن را كتاب آسمانى تلقى مىكنند . و تعالى اللَّه اگر چنين باشد كه خداوند وعده‌اش را در بارهء كتابش عملى نكرده ، و آن را براى امت حفظ نكرده باشد . و يا اصل آن را در جايى قرار داده باشد و نسخهء دومى را كه احياناً با نسخهء اصلى تفاوت دارد ، در دسترس بندگانش قرار داده باشد .\r\n9 . بر اساس آنچه در نوشتهء مترجم آمده ، او چندين نسخه از الكافى در اختيار داشته كه از آنها « در بعضى از نسخ كافى چنين است » ياد كرده ، و در ترجمه ، براى انتخاب بهترين ترجمه ، و هم اصلاح برخى از عبارت‌ها ، به آنها مراجعه كرده است .\r\nبراى نمونه حديث شمارهء 219 است كه مىنويسد :\r\nظاهر اين است كه از نسخه‌هاى كافى در ميانهء سؤال و جواب ، آخر سؤال و جوابى افتاده باشد ؛ زيرا . . .\r\nبعلاوه ، مترجم با تعبير « در نسخ ديگر كافى » ، دو و گاهى چند بار يك متن را ترجمه كرده است . و گاهى هم نسخه بدلى براى حديث يافته و آن را ذكر و ترجمه كرده است و نظر خود را در بارهء مناسب‌تر بودن متن و ظاهرتر بودن برخى از معانى برخى از نسخه‌ها را نوشته است . براى نمونه ، در حديث 355 ، از نهج البلاغه نسخه بدل حديث را آورده و گفته كه اين ، انسب است .\r\n10 . مترجم گاهى متن يك حديث را ناتمام تشخيص داده و از مصادر ديگر براى تكميل آن استفاده كرده ، و به صورت جداگانه در ادامهء نوشتهء خود آن را افزوده است .\r\nاين منابع ، كتاب هايى چون نهج البلاغه ، التوحيد ، علل الشرايع ، هستند .\r\n11 . ادبيات و كلمه‌هاى به كار رفته در اين ترجمه ، يكسان نيست ، گاهى فاخر ،\r\n\r\n","description":"","footnote":"","page_name":" 39 ","page_number":43},
  {"content":"\r\n\r\nگاهى عاميانه ، گاهى غريب ، گاهى محلى و گاهى با استفاده از ادبيات رايج دربارى و تعابيرى ملوكانه است . براى نمونه براى دست نوشت و توقيعات صادر شده از ناحيهء امام معصوم - / عليه صلوات اللَّه - / تعبيرهايى همچون فرمان همايونى به خط مبارك آن حضرت « 1 » به كار برده شده است .\r\nهمچنين ، مترجم از عبارت‌ها و كلمات مترادف و هم معنا ، از عربى و فارسى ، بسيار استفاده كرده كه باعث حجم زياد ترجمه گرديده است .\r\n12 . قالب زبان و غالب واژه‌هاى به كار گرفته شده در اين ترجمه ، فارسى است ، در عين اين كه از واژه‌هاى عربى هم در ترجمه به فراوانى بهره گرفته شده است . كاربرد واژه‌هاى فارسى در اين ترجمه ، نشان از آن دارد كه مترجم ، كاملًا به ادبيات و كاربرد واژه‌هاى فارسى تسلط داشته است .\r\n13 . از روش موجود در اين ترجمه ، تعيين موارد و مصاديق خارجى و عينى اشخاص و اشيا و اماكن و رخدادها و به سخنى ، از اجمال در آوردن كلام است .\r\nبعلاوه ، مترجم گاهى براى نشان دادن معناى دوم عبارت ، از « يا » استفاده كرده است .\r\n14 . مترجم ، در جاهايى كه حديث و يا آيه‌اى تكرارى بوده ، از ترجمهء مجدد آن خودارى كرده ، و تنها اشاره كرده كه در فلان جاى كتاب ، چه پيش‌تر و چه پس‌تر ، ترجمه شده است .\r\n15 . مترجم ، گاهى در مباحث مناقشه برانگيز ، برخى ديدگاه‌ها را ذكر كرده و خود نيز به اظهار نظر پرداخته است . و اين نشان از درايت وى از يك سو و توانايى او از سوى ديگر دارد . براى نمونه در تفسير آيهء « وَاتَّقُواْ فِتْنَةً لَّاتُصِيبَنَّ الَّذِينَ ظَلَمُواْ مِنكُمْ خَآصَّةً » « 2 » گفته است : گمان من ، اين است كه لام در « لَاتُصِيبَنَّ » از سوى ناسخان قرآن ، به اشتباه كتابت شده ، و درست آن « لتُصِيبَنَّ » است ، و دليل آورده كه در رسم الخط عثمانى ، « لا » و « ل » هر دو يك گونه نوشته مىشده ، و از اين رو ناسخان ، به اشتباه افتاده‌اند .\r\nو در ادامه از مجمع البيان هم قرائت بى الف را كه به امام امير المؤمنين و امام باقر عليهما السلام\r\n\r\n\r\n","description":"","footnote":"\r\n( 1 ) . حديث 282 .\r\n( 2 ) . انفال ، 24 .\r\n","page_name":" 40 ","page_number":44},
  {"content":"\r\n\r\nمنسوب است ، نقل كرده است .\r\nو در جاى ديگر ، در بحث تفويض امر دين به پيامبر ، پس از ذكر ديدگاه‌ها و ديدگاه كلينى ، مىنويسد :\r\nآنچه گمان فقير است ، اين است كه مراد آنان كه به تفويض قائل نيستند ، آن است كه نمىشود كه امر دين به رسول مفوّض باشد از جانب خدا ، غلط است ؛ زيرا چه فرق است در ميان آن كه خدا به رسول خويش در هر واقعه وحى فرمايد كه : حكم اين واقعه اين است ، يا بر طريقهء عموم و اجمال به او وحى كند كه : آنچه بگويى در هر واقعه‌اى ، همان حكم من است و در نزد من‌است به واسطهء كمال عقل و عصمتى كه داشت ، و مانع آن حضرت بود از جهل و حيف و ميل . « 1 »\r\nو نيز در روايتى كه در آن ، به اعبيس و ذريه‌اش لعن روا داشته شده ، و يكى از منظورهاى احتمالى اعبيس ، عباس است ، مترجم ، پس از ذكر احتمال چنين منظورى ، نوشته است :\r\nو ليكن اعتقاد به ملعونيت ايشان جرأت مىخواهد ، خصوص با ضعف حديث و اختلاف نسخه . « 2 »\r\n16 . مترجم علاوه بر ترجمه و شرح متن ، گاهى به نقد و بررسى مطالب ذكر شده هم پرداخته ، و از هر آنچه نوشته ، به آسانى عبور نكرده است . براى نمونه ، وى در باب ارواح ائمه ، كه در آن حديثى آورده شده كه پس از آن كه پيامبر قبض روح شد ، روح القدس به ائمه حلول مىكند ، چنين نوشته است :\r\nمراد حضرت از روح القدس ، اگر غير فرشته باشد ، مراد از انتقال آن به امام ، انتقال مثلى آن است ؛ زيرا كه تناسخ باطل است . « 3 »\r\nو نيز گاهى به دليل حساسيت برانگيز بودن يك موضوع ، به دقت و درنگ فراخوانده و توصيه كرده كه در اين موارد ، به اهلش رجوع شود . مثلًا در « باب فيه نكت و نتف من التنزيل . . . » ياد آورى كرده كه :\r\n\r\n\r\n","description":"","footnote":"\r\n( 1 ) . توضيحات باب 52 ، باب التفويض .\r\n( 2 ) . ر . ك به : ترجمهء آخرين حديث از باب اشاره و نص مربوط به امام محمد تقى عليه السلام .\r\n( 3 ) . حديث 718 .\r\n","page_name":" 41 ","page_number":45},
  {"content":"\r\n\r\nآنچه در اين باب ذكر مىشود ، نشانه‌اى است از امر ولايت ، كه محتاج است به فكر و دقت ؛ زيرا كه آنها از بطون و معانى قرآن است كه احتياج به بيان معصوم دارد .\r\n17 . مترجم در ترجمه ، اسناد احاديث را حذف نكرده و همهء آنها را در ترجمه آورده ، با اين تفاوت كه گاهى به جاى اسم راوى و يا معصوم ، از كنيه و يا لقب و گاهى هم اسم آنها را استفاده كرده است .\r\n\r\nانگيزهء تحقيق\r\nاين اثر ، به دليل قدمتى نزديك به دويست سال ، از مواريث فرهنگى دينى كشور است .\r\nاز اين رو ، هم مىتواند بازگوكنندهء فعاليت‌هاى عالمان دينى در گسترهء نشر باورها و آموزه‌هاى دينى و توسعهء فرهنگ و تعاليم اهل بيت عليهم السلام باشد ، و هم اثرى است كه مىتواند زمينه ساز گسترش فعاليت ترجمهء متون دينى به شمار آيد . بر اساس توجه به تجربيات عالمان دينى در فهم و شرح و تفسير و ترجمهء متون دينى ، اين دسته از آثار ، خود ، بخش بزرگى از راه ترجمهء متون دينى را هموار مىكنند و تجربهء گران قيمتى را به نسل‌هاى بعد منتقل مىنمايند . برجستگىها ، كاستىها ، ويژگىها و حتى نوع نگارش متون دينى و ترجمهء آنها ، خود اندوخته‌هايى گران‌بها هستند .\r\nراه‌هاى نا همواره نارفته ، بايد با دقت و وسواس ويژه طى و هموار شوند و هر چه پيشينهء تجربه‌هاى علمى بيشتر و بيشتر كشف و پيموده شده باشد ، آيندگان ، بخشى از راه پژوهشى و تجربهء علمى آن راه را در پيش رو دارند .\r\nاگر ترجمهء متون دينى ، از همين امروز آغاز مىشد ، حجم بسيار بالايى از فرصت و نيروى انسانى مترجمان ، بايد هزينهء آن مىشد ، تا به مقطعى كه اكنون در آن هستيم ، برسيم ، و سوگمندانه بايدم گفت كه در حوزهء ترجمهء متون دينى ، دير شروع كرده‌ايم و كم‌كارى داشته‌ايم و از اين رو ، به هر ميزان تجربه از محققان و نويسندگان دينى در پيش رو داشته باشيم ، غنيمتى است مغتنم .\r\nبا اين توصف ، اثرى همچون تحفة الاولياء كه عالمى اديب و لغت شناس ، با فراغت و دقت آن را به رشتهء تحرير در آورده و اطلاعات فراوانى در زمينه‌هاى گوناگون عقيدتى ، تاريخى ، تفسيرى ، حديثى و لغوى در آن نگاشته ، به مثابهء سرمايه‌اى است كه\r\n\r\n","description":"","footnote":"","page_name":" 42 ","page_number":46},
  {"content":"\r\n\r\nنبايد در عرصهء پژوهش‌هاى حديثى و ترجمهء متون دينى ناديده گرفته شود .\r\nاين ترجمه شايد در يك نگاه ابتدايى ، چندان به حساب نيايد و براى خوانندگانى قابل فهم و روان نباشد ، و يا امروزين نباشد اما اين ، همهء واقعيت نيست . آثار بسيارى در عرصهء انديشهء دينى نوشته شده‌اند كه نه چند خوانا و روان هستند و نه امروزين ، و نياز به شرح و تفسير و بازخوانى دارند ، اما از واجبات علمى انديشهء دينىاند كه بايد به آنها پرداخته شود ، و پرداخته هم مىشود . اين اثر ، هر چند از شمار آنها نيست ، اما مىتواند دو نقش مهم ايفا كند : انتقال تجربهء ترجمهء حديث ، و بسط عمومى سازى فرهنگ دينى و حديثى .\r\n\r\nنكته‌ها و گفته‌ها در بارهء تحقيق\r\n1 . در تحقيق و احياى اين اثر ، از هر دو نسخهء موجود ترجمه استفاده كرده‌ايم ، و پس از حروف نگارى ، و مقابلهء دقيق با نسخه‌ها ، و بر طرف كردن پاره‌اى مشكلات نگارشى و ويرايشى ، يك بار نيز همهء ترجمه با متن كتاب الكافى مقابله شد تا افتادگىها ، افزوده‌ها ، ترجمه ، شرح و خطاهاى ترجمه شناخته شود ، و پاراگراف بندى به درستى انجام گيرد .\r\n2 . رسم الخط مترجم در تعدادى از كلمات ، با رسم الخط رايج متفاوت بوده كه اين دسته از كلمات به دليل تصرف به حساب نيامدن در نوشتار مترجم ، و نيز خوانا كردن متن ، تبديل به رسم الخط رايج شد . از اين قبيل است : تاى گرد عربى كه به جاى آن تاى كشيده نوشته شده و نيز كلمات عربى كه در آنها به جاى الف از واو استفاده مىشود ؛ مانند حيوة و زكات .\r\nمترجم به جاى « اى » اضافه در كلماتى مانند خانه‌اى ، غالباً از همزه استفاده كرده كه به جاى همزهء آخر روى يك كلمه ، از « اى » استفاده شد .\r\nمترجم در ترجمهء هذا و يا كلماتى از اين دست ، كه به شخص و يا شىء اشاره دارد ، به جاى « اين‌كه » و « او » از كلمهء « اينك » استفاده كرده ، كه به همين صورت « اينك » باقى ماند .\r\n3 . مترجم از حرف ربط « كه » بسيار استفاده كرده ، به گونه‌اى كه از آغاز تا پايان ،\r\n\r\n","description":"","footnote":"","page_name":" 43 ","page_number":47},
  {"content":"\r\n\r\nيك متن مرتبط ، با حرف كه ربط داده شده است . براى امانتدارى ، و به رغم سخت‌تر شدن قرائت متن ، همچنان اين حرف در متن مترجم باقى گذاشته شد .\r\n4 . كلماتى كه با رسم الخط غلط نوشته شده و غلط آن محرز بود ، بدون پا نوشت ، درست آن ثبت شد . و در مواردى هم به دليل وجود ترديد ، در پانوشت ياد آورى گرديد .\r\n5 . آيات قرآن ، كه گاهى غلط نوشته شده بود ، اصلاح شد . در همين رابطه گفتنى است كه مترجم از نسخه‌اى استفاده كرده كه آيه‌هايى از قرآن در آن نسخه ، با آنچه در قرآن فعلى موجود است ، متفاوت بوده و در اين موارد ، مترجم ، در ترجمه به آن توجه داده و ترجمهء قرائت رايج و موجود را نوشته ، و گاهى احتمال ديگرى را هم مطرح كرده است . در تحقيق جديد الكافي از سوى دارالحديث ، به دليل مورد توجه قرار دادن نسخه‌هاى زياد ، و موافق بودن پاره‌اى از نسخه‌ها با رسم‌الخط قرآن موجود ، غالب اين آيات ، همانى است كه در قرآن هست . و بنا براين ، گاهى آنچه در ترجمهء تحفه الاولياء آمده ، با تحقيق دارالحديث ناسازگار است ، و ما نسخهء دارالحديث را اصل قرا داده‌ايم و در صورت نياز ، به آن اشاره كرده‌ايم .\r\nگفتنى است كه آيات قرآن با قلم سياه و در ميان دو هلال آورده شده ، و ديگر متن‌هاى عربى موجود در ترجمه نيز با قلم سياه حروف نگارى شده است .\r\n6 . در آن دسته از روايات ، كه آيات به صورت تلفيقى از آيه و تفسير و تأويل آن است ، افزوده‌هاى تفسيرى و تأويلى در ميان دو كروشه گذاشته شد .\r\n7 . آن دسته از آيات و احاديث و اقوالى كه در نوشتهء مترجم به آنها استناد شده ، مصدريابى و مصادر آنها مشخص گرديد .\r\n8 . در جايى كه ترجمه افتادگى داشت ، اصلاح شد . و گاهى هم مترجم براى پرهيز از تكرار ، آن را ارجاع داده كه در تحقيق ، اين دسته از ارجاع‌ها در پاورقى آورده شد .\r\n9 . مترجم در آن جاهايى كه حديثى را شرح كرده ، و آنها را با ترجمه به صورت آميخته و ممزوج آورده ، تلاش شد كه شرح‌ها ، تا جايى كه امكان دارد و به مطلب آسيبى وارد نمىكند ، از ترجمه تفكيك شود . اين كار ، با قرار دادن شرح و توضيح‌ها در ميان دو هلال انجام شد . اين روش در عنوان مطالب و ابواب نيز ، عمل گرديد . در\r\n\r\n","description":"","footnote":"","page_name":" 44 ","page_number":48},
  {"content":"\r\n\r\nچنين مواردى ، گاهى ترجمه ، شرح گونه است و امكان تفكيك آنها وجود نداشت ، كه به همان شكل باقى گذاشته شد .\r\n10 . افزوده‌هايى زايد بر شرح و ترجمه ، در نوشتهء مترجم وجود دارد كه به توضيح پاره‌اى از اصطلاحات به كار رفته در الكافى ، مانند نوادر ، و يا واقعه‌اى تاريخى ، و يا شخصيت و يا نام مكان و جايى است و يا معنا كردن واژه و لغتى است . در چنين جاهايى ، به دليل خارج از شرح و ترجمه بودن اين نوشته‌ها ، به پاورقى برده شد ، و در پايان آنها كلمهء « مترجم » قيد گرديد . گفتنى است كه توضيح‌هاى اضافى پاورقىها كه بدون قيد مترجم است ، از سوى محققان مىباشد .\r\nنيز از جمله مباحث خارج از موضوع ترجمه و شرح ، كه به پاورقى انتقال داده شد ، توضيحاتى است در آغاز ابواب است كه مترجم در بارهء آنها اظهار نظر كرده و توضيح داده است .\r\n11 . در صورتى كه نوشته‌اى نياز به توضيح داشته ، و يا متنى كامل نبوده و نياز به تكميل داشته ، در ميان دو كروشه در متن افزوده شد ، و گاهى نياز به توضيح بيشتر داشت و يا خارج از موضوع متن بود ، مانند لغات مشكل فارسى كه مترجم به كار برده ، در پاورقى نوشته شد .\r\n12 . براى مشخص شدن دقيق ترجمهء كلام معصومان عليهم السلام ، آنها در ميان دو گيومه قرار داده شدند .\r\n13 . در تعدادى از روايات ، به اختلاف ديدگاهاى شيعه و ديگر مسلمانان اشاره شده ، و يا به برخى از شخصيت‌هاى صدر اول اشارات رفته كه مترجم آنها را از اشاره به صراحت تبديل و گاهى تعبيرهايى تند در بارهء آنها به كار برده ، كه در تحقيق ، به همان متن اشارهء حديث بسنده شد . و جايى كه تنش‌زا و فتنه‌انگيز است ، حذف شد و نقطه چين گرديد .\r\n14 . برخى از كلمات ديگر عربى فارسى كه داراى رسم الخط متفاوتى هستند ، بر اساس رسم الخط فارسى نوشته شد . و كلماتى كه خوانش آنها بدون اعراب مشكل است ، آوا نگارى شد .\r\n15 . مترجم در بارهء عبارت‌هاى تكريم و تعظيم ، دو گونه عمل كرده است : گاهى\r\n\r\n","description":"","footnote":"","page_name":" 45 ","page_number":49},
  {"content":"\r\n\r\nآنها را در برابر اسامى مقدس به كار برده و گاهى به كار نبرده ، ما هم به همان شكل عمل كرديم .\r\n\r\nو در پايان\r\nگفتنى است كه اين اثر ، به مناسبت كنگرهء جهانى دانشمند بى نظير قرن چهارم ، محدث عالى مقام ، ثقة الاسلام محمد بن يعقوب كلينى - / رحمة اللَّه عليه و جعل الجنة مثواه - / به انجام رسيد .\r\nبخش نخست اين تحقيق ، كه شامل جلد نخست الكافى است ، از سوى اين جانب ، و بخش دوم ، شامل ترجمهء جلد دوم آن از سوى دوست فاضل دانشورم ، حجت الاسلام و المسلمين عبدالهادى مسعودى ، انجام شد . پيش از شروع كار نشست‌هايى با ايشان و مسئول گروه احياى دارالحديث ، فاضل گرامى حجت الاسلام و المسملين محمّد حسين درايتى ، برگزار شد تا هماهنگىهايى لازم در امر تحقيق صورت بگيرد ، و شيوه نامكى تدوين شد ، و بر اساس آن كار تحقيق به انجام رسيد . با اين حال ، ممكن است اختلاف‌هايى جزيى و گاهى سليقه‌اى در اين دو بخش ، وجود داشته باشد .\r\nنيز گفتنى است پس از اتمام كار هر دو بخش ، برادر دانشور ارجمندم ، حجت الاسلام و المسلمين محمد رضا جديدى نژاد ، از آغاز تا پايان ، هر دو بخش را ملاحظه و اصلاحاتى را انجام داد كه از ايشان سپاسگزارم و توفيق وى را از خداى منان آرزومندم .\r\nو آخر دعوانا ان الحمد للَّه‌رب العالمين\r\nقم بهار 1387\r\nبندهء خدا\r\nمحمد مرادى\r\n\r\n","description":"","footnote":"","page_name":" 46 ","page_number":50},
  {"content":"\r\n\r\nجاى نسخهء شماره 001\r\n\r\n","description":"","footnote":"","page_name":" 47 ","page_number":51},
  {"content":"\r\n\r\nجاى نسخهء شماره 002\r\n\r\n","description":"","footnote":"","page_name":" 48 ","page_number":52},
  {"content":"\r\n\r\nجاى نسخهء شماره 003\r\n\r\n","description":"","footnote":"","page_name":" 49 ","page_number":53},
  {"content":"\r\n\r\nجاى نسخهء شماره 004\r\n\r\n","description":"","footnote":"","page_name":" 50 ","page_number":54},
  {"content":"\r\n\r\nجاى نسخهء شماره 005\r\n\r\n","description":"","footnote":"","page_name":" 51 ","page_number":55},
  {"content":"\r\n\r\nجاى نسخهء شماره 006\r\n\r\n","description":"","footnote":"","page_name":" 52 ","page_number":56},
  {"content":"\r\n\r\nجاى نسخهء شماره 007\r\n\r\n","description":"","footnote":"","page_name":" 53 ","page_number":57},
  {"content":"\r\n\r\nجاى نسخهء شماره 008\r\n\r\n","description":"","footnote":"","page_name":" 54 ","page_number":58},
  {"content":"\r\n\r\nجاى نسخهء شماره 009\r\n\r\n","description":"","footnote":"","page_name":" 55 ","page_number":59},
  {"content":"\r\n\r\nصفحه سفيد\r\n\r\n","description":"","footnote":"","page_name":" 56 ","page_number":60},
  {"content":"\r\n\r\nهذا كتاب تحفة الأولياء\r\n[ \r\nمقدّمهء مترجم\r\n
  ] « بِسْمِ اللَّه الرَّحْمنِ الرَّحِيمِ وَ بِهِ نَسْتَعين »\r\nجواهر كلامى كه غوّاصان بحار معرفت را تلفظ به آن در اصل اصول دين كافى و در اكمال تهذيب قلوب و استبصار عيون اهل توحيد و يقين ، وافى باشد ، حمد واجب الوجود و شكر خالق معبودى است كه عقل را نور وجود بخشيد و به استعدادى كه در وى قرار داد ، او را مقرب ساحت عزت خود گردانيد و صلوات و سلام بسيار نثار مرقد ميمون و مضجع همايون ، مبعوث مقام محمود ، كه آسمان و زمين و آنچه در زير و زبر آن و اين است ، به طفيل وجودش موجود گرديد . و بر آل پاكش كه ايشان را به كرامتى كه در خور قابليتشان بود ، نواخت و به جهت اتمام حجت بر تمام أنام ايشان را در بوتهء محنت و بلا گداخت . و لعنت خدا بر منافقان جاهل كه ذلت كفر را بر عزت ايمان بر گزيدند و به اظهار اسلام و ايمان حجاب عفت و پردهء عصمت اين و آن را دريدند .\r\nاما بعد ، بامداد مداد ترجمان ، خامهء سر شكستهء دو زبان ، بندهء فقير خاكسار ، و ذرهء حقير بى مقدار ، سالك باديهء سرگردانى ، محمد على بن محمد حسن اردكانى ، - سترت عيوبهما و غفرت ذنوبهما - بر لوح عرض أساطين سلطنت عظمى و حجاب بارگاه رفعت و اعتلا ، مىنگارد كه چون از جانب سعادت جوانب ، بندگان جلالت توأمان ، نواب كامياب ، فلك جناب ، سپهر ركاب ، مظاهر الطاف ربانى و مهبط فيوض سبحانى ، فرّخ طالع بلند اختر ، و فرخنده رأى خجسته منظر ، جهان گير عالم آراى و عدو بند كشور گشاى ، دوحهء « 1 » اقبال بوستان پادشاهى و گل هميشه بهار گلستان ظلّ اللهى ، انجمن افروز محفل عدل و داد ، و شعلهء جان سوز نهال جور و بيداد ، فروزان اختر اوج سلطنت و تاجدارى ، درخشان كوكب برج ابّهت و شهريارى ، مفهوم مرفوع درجهء رفيعهء  « نَرْفَعُ دَرَجاتٍ مَنْ نَشاءُ »  « 2 » و مصداق مخصوص\r\n\r\n\r\n","description":"","footnote":"\r\n( 1 ) . درخت تناور و بزرگ .\r\n( 2 ) . انعام ، 83 .\r\n","page_name":" 57 ","page_number":61},
  {"content":"\r\n\r\nآيهء كريمهء  « يَخْتَصُّ بِرَحْمَتِهِ مَنْ يَشاءُ »  « 1 » ملك زاده‌اى كه باز بلند پرواز و همت والانهمتش « 2 » را با عقاب چرخ دعواى همسرى ، و شاهزاده‌اى كه شاهين سعادت قرين اقبال همايون فالش را با هماى سپهر ، و طاير زرّين جناح مهر هواى برترى ، اطواق عبوديتش ، زينت اعناق گردنكشان جهان و آرزوى ادراك سعادت خدمتش ، مكنون خاطر سروران دوران ، مزارع آمال پژمردگان ، از أمطار سحاب عطايش خرّم و سيراب ، و از صفير عندليب « 3 » خوش الحان خامهء عدالت نگارش ، اندوه در زواياى خاطرها ناياب ، مستمسك عروة الوثقاى عقل كامل ، و مستعصم حبل المتين عدل شامل ، ممهّد « 4 » اساس اعلاى دين مبين ، و مشيّد بناى والاى شرع متين ، خجسته رأى نيك بخت ، و زيبندهء تاج و تخت ، فرمان فرماى فرمان روا ، شاهزاده محمد ولى ميرزا ، مدّ اللَّه ظلال جلاله على مفارق العالمين و شدّ أطناب دولته بأوتاد ظهور خاتم الوصيين - صلوات اللَّه عليه و على آبائه الأبرار ما طلعت شمس النهار و أهلّة الشهور و أورقت الأشجار - أمر أشرف و الا ، عزّ صدور يافت كه اين داعى از اول كتاب عقل و جهل تا آخر كتاب ايمان و كفر از كتاب مستطاب كافى را كه تأليف ثقة الاسلام و المسلمين رئيس العلماء و المحدّثين شيخ الفقهاء الكاملين ، آية اللَّه في العالمين أبو جعفر محمد بن يعقوب بن اسحاق كليني رازي - رضوان اللَّه عليه - است ، به لغت فارسى مأنوس به طورى كه قريب به فهم باشد ، ترجمه نمايد و در بند حسن عبارت و نيكى كنايت و استعارت نباشد ، و در حلّ اشكال و رفع اعضال « 5 » كه در خلال عبارات فصاحت و بلاغت علامات احاديث آن است ، چيزى مذكور نشود ، مگر آنچه تعلق به صحت و سقم نسخه و عبارت داشته باشد ، و آنچه عرض آن موجب طول و ملال و باعث زوال و اخلال مقصود اصلى و مطلوب كلى ، كه فهميدن اصل ترجمه است ، نباشد تا نفعش اعم و فايده‌اش در اين باب اتم بوده باشد ؛ زيرا كه\r\n\r\n\r\n","description":"","footnote":"\r\n( 1 ) . بقره ، 105 .\r\n( 2 ) . غايت آرزو و كمال مقصود .\r\n( 3 ) . هزاردستان ، بلبل هزار آواز كه به آوازهاى گوناگون بانگ كند .\r\n( 4 ) . زمينه ساز .\r\n( 5 ) . پيچيده .\r\n","page_name":" 58 ","page_number":62},
  {"content":"\r\n\r\nعامهء شيعيان و كافهء مؤمنان از فهميدن بيانى كه از براى حل احاديث مشكله و اخبار معضله مىشود ، عاجزاند . چه كم است كه خالى باشد از مطالب و اصطلاحاتى كه غير علما را فهميدن آن ممكن باشد و سند تمام احاديث را به طريقى كه مؤلف - رحمة اللَّه عليه - ذكر كرده ، نمايد و متوجه صحت و ضعف آن نشود .\r\nمَخلص مطلب ، آن‌كه ترجمهء كتاب كافى فارسى باشد ، اين فقير بى بضاعت با وجود عدم قابليت ، امتثالًا لامره المطاع و حكمه الهاتف بالاتّباع ، سر انگشت اطاعت را بر ديدهء اجابت گذاشته ، به ترجمه نمودن آن ، به طورى كه مأمور بود ، پرداخت و اين ترجمه را به تحفة الأولياء موسوم ساخت . اميد كه چون به نظر الهام منظر رسد ، مقبول طبع أشرف شود ، و مثوبات آن به روزگار فرخنده آثار ، عائد گردد . بمحمد و آله الطاهرين و اللَّه هو الموفق و المعين .\r\nپيش از شروع در مقصود ، به موقف عرض اقدس مىرساند كه چون معرفت صحت سند احاديث و ضعف آن ، امرى است عمده و در بعضى از احاديث كتاب نير لفظى چند ذكر مىشود كه فهميدن آنها بدون بيان مراد از آنها ، ممكن نيست ، لهذا معانى آنها را در ضمن سه فائده ايراد مىنمايد :\r\nفائدهء اول . متقدمين علماى ما - رضوان اللَّه عليهم - هر حديثى كه مقترن بوده به چيزى كه مقتضى اعتماد ايشان بر آن بوده ، آن را صحيح مىشمرده‌اند و عمل به آن مىنموده‌اند ، و غير آن را اعتبار نمىكرده‌اند و متأخرين ايشان خبر غير متواتر كه آن را خبر واحد مىگويند ، به اعتبار اختلاف احوال راويان آن در اتصال به عدالت و ايمان و ضبط و غير آن ، به چهار قسم تقسيم نموده‌اند و تفصيل آن بر وجه اجمال اين است كه :\r\nراويانى كه در سند حديث مذكوراند ، يا همه عادل ضابط امامى مذهب‌اند يا نه ؟ و اول صحيح است و دويم ، يا عدالت معلوم نيست و لكن امامى بودن ثابت است و آن حَسَن است ؛ به شرط آن‌كه ايشان را مدح كرده باشند و مذمتى كه مقبول باشد در باب ايشان ، نباشد . يا امامى بودن منتفى است و عدالت ثابت است و آن موثّق است و آن را قوى نيز گويند . يا عدالت منتفى است و خلاف آن ثابت ، و آن ضعيف است ؛ خواه آن غير عادل ، امامى باشد و خواه غير امامى و در سه قسم اخير ، ضرور [ ى 
  ] نيست كه همهء شرايط صحت در جميع راويان مفقود باشد . بلكه اگر يك نفر از ايشان متصف به شرايط صحت نباشد ، در عدم صحت كفايت مىكند ؛ چه حديث و سند آن در توصيف ، تابع پست‌ترين راويان است . پس اگر يك نفر امامى ممدوح است بدون ثبوت عدالت ، آن حديث و سند حَسن است ، و اگر عادل است و امامى نيست ، موثق و غير اين دو ، ضعيف است ؛ اگر چه باقى راويان همه چون ابوذر و سلمان باشند .\r\nو از براى خبر اقسام ديگر ذكر كرده‌اند به اعتبارات مختلفه كه تمام آنها برگشتش به اين چهار قسم است ؛ اگر چه بعضى از آنها اختصاص دارد به ضعيف و بعضى در ميان همه فى\r\n\r\n","description":"","footnote":"","page_name":" 59 ","page_number":63},
  {"content":"\r\n\r\nالجمله مشترك است ، و تفصيل آن در علم دراية حديث مذكور است . و مجمل آنچه در اين كتاب به كار مىآيد ، آن است كه مسند ، حديثى است كه سند آن به معصوم عليه السلام متصل باشد ، بىآن‌كه آن را قطعى حاصل شود به واسطهء سقوط شخصى از آن . و مرفوع ، آن است كه قولى يا فعلى يا تقريرى به معصوم منسوب باشد ؛ خواه آن را قطعى يا ارسالى در سند عارض شود و خواه نشود . و مرسل ، آن است كه آن را از معصوم يا غير او روايت كند ، آن كس كه او را در نيافته و ملاقات نكرده ، بدون ذكر واسطه يا با ذكر واسطهء نامعين ، مثل اين‌كه مىگويد كه مردى از اصحاب ما ، يا مردى يا بعضى از اصحاب ما ، يا بعضى و امثال اينها . و مقطوع - و گاهى آن را منقطع نيز مىگويند - آن است كه در آن وقف [ شود 
  ] بر يكى از تابعى و كسى كه در حكم او باشد ، و گاهى آن را بر چيزى اطلاق مىكنند كه شمولش از اين بيشتر است ؛ به حيثيتى كه شامل معلّق و مُرسل و منقطع الوسط و غير آن مىباشد .\r\nپس اگر آنچه از سند افتاده ، بيش از يكى است ، آن را مُعضَل مىگويند . يعنى : مشكل و اگر نه ، آن را منقطع گويند . و معلّق آن است كه از اول اسناد آن يكى يا بيشتر افتاده باشد .\r\nفائدهء دويم . علامهء حلى - رحمه اللَّه - در خاتمهء كتاب خلاصه در فائدهء سيم مىفرمايد كه :\r\nشيخ صدوق محمد بن يعقوب كلينى ، در كتاب كافى خود در بسيارى از اخبار فرموده است كه : چند نفر از اصحاب ما از أحمد بن محمد بن عيسى و از او نقل كرده كه فرموده است كه :\r\nمراد گفتهء من كه گفته‌ام چند نفر از اصحاب ما ، محمد بن يحيى و على بن موسى كميذانى و داود بن كوره و احمد بن ادريس و على بن ابراهيم بن هاشم است . و فرموده است كه : در هر جايى از كتاب مشار اليه خويش ذكر كرده‌ام كه چند نفر از اصحاب ما از أحمد بن محمد بن خالد برقى ، آنها على بن ابراهيم و على بن محمد بن عبداللَّه بن اذينه و احمد بن عبداللَّه بن أبيه و على بن حسن‌اند و فرموده است كه : در هر جايى از كتاب مشار اليه خود ذكر كرده‌ام كه چند نفر از اصحاب ما از سهل بن زياد ، آنها على بن محمد بن علّان و محمد بن ابى عبداللَّه و محمد بن حسن و محمد بن عقيل كلينىاند .\r\nفايده سيم . كلينى و غير او در بسيارى از اخبار حضرات ائمه معصومين را - صلوات اللَّه عليهم اجمعين - به لقب و كنيت ياد كرده‌اند و بعضى از آنها مختص است و بعضى از آنها اشتراك دارد ، و گفته‌اند كه أبوجعفر بدون قيد ، مراد از آن ، امام محمد باقر و أبوجعفر ثانى ، امام محمد تقى است و أبوالحسن اول ، على بن ابي طالب است و بعضى گفته‌اند كه امام موسى بن\r\n\r\n","description":"","footnote":"","page_name":" 60 ","page_number":64},
  {"content":"\r\n\r\nجعفر است و اين ، اظهر است . و آن حضرت را أبوالحسن مىگويند بدون قيد اول يا با قيد ماضى ؛ چنانچه آن حضرت را عالم و عبد صالح و فقيه و غير آن ، چون رجل و شيخ نيز مىگويند . و به هر تقدير ، أبوالحسن ثانى ، امام رضا است و أبوالحسن ثالث ، امام على نقى و أبو عبداللَّه ، امام جعفر صادق است و هر گاه شهيد به آن ضم شود ، حضرت امام حسين است - صلوات اللَّه و سلامه عليه - . و ابوالقاسم ، صاحب الزمان است و أبو محمد ، امام حسن مجتبى است و بعضى گفته‌اند كه امام حسن عسكرى است و ظاهر ، دويم است ، و چون مراد حضرت عسكرى باشد ، حسن بن على نيز به آن ضم مىشود . و أحدهما كه به معنى يكى از اين دو است ، امام محمد باقر يا امام جعفر صادق عليهما السلام است و چون اين قاعده فى الجمله تخلفى داشت ، لهذا در ترجمه تصريح به اسم يا لقب يا كنيت مختص هر يك مىشود تا اشتباه لازم نيايد .\r\n\r\n","description":"","footnote":"","page_name":" 61 ","page_number":65},
  {"content":"\r\n . \r\n","description":"","footnote":"","page_name":" 62 ","page_number":66},
  {"content":"\r\n\r\n[ \r\nخطبهء كافى\r\n
  ] بِسْمِ اللَّهِ الرَّحْمنِ الرَّحِيمِ\r\nستايش خداى راست كه براى نعمتش ستوده ، و براى قدرتش پرستيده شده ، و در سلطنتش فرمان‌برى گرديده ، و به جهت شوكتش ، از او بيم دارند . به آنچه در نزد اوست ، رغبت دارند ، و فرمانش بر همگان جارى است . والاست ، پس برترى يافته است ، و نزديك است ، در عين بلند مرتبگى ، و فراتر از هر ديدى است ، كسى است كه آغازى ندارد و پايانى برايش نيست . پيش از همه چيز بر جا بوده ، و ماندگارى است كه نگهدار آنهاست . و زبردستى كه نگهدارى همه چيز او را خسته نمىكند ، و توانمندى است كه با بزرگىاش يگانهء ملكوت است ، و با قدرتش در بزرگ‌منشى يكه و با حكمتش ، حجت‌هايش را براى بندگانش آشكار كرده است .\r\nهمه چيز را به صورت انشا پديد آورد ، و با توان و حكمتش آنها را آغاز نمود ؛ اما نه از چيزى ، پس اختراع باطل شد ، و نه براى علتى ؛ پس آغاز و ابتكار هم درست نبود . هر چه خواست و هر گونه كه خواست ، آفريد ، تنهاى تنها ، براى آشكار نمودن حكمت و حقيقت و ربوبيتش .\r\nعقل‌ها او را فرانگيرند ، و وهم‌ها به كنهش نرسند ، و ديدگان او را نبينند ، و اندازه او را فرانگيرد . بيان از توصيفش ناتوان است ، و ديدگان از مشاهده‌اش نابينا ، و هر گونه تعريفى از او نارسا . بى آن كه حجابى وجود داشته باشد ، محجوب و پوشيده است ، و بدون وجود هر گونه پوششى ، در پرده . بدون ديدن شناخته شده و بدون آن كه صورتى داشته باشد ، تعريف شده ، و بدون اين كه ماده‌اى داشته باشد ، تعريف گرديده است .\r\nهيچ معبودى نيست به جز خداى بزرگ و و الا . وهم‌ها از رسيدن به كنهش در حيرتند ، و خردها از اين كه بتوانند به نهايتش برسند ، سر درگم . هيچ تعريفى او را در بر نگيرد ، و هيچ\r\n\r\n","description":"","footnote":"","page_name":" 63 ","page_number":67},
  {"content":"\r\n . \r\n","description":"","footnote":"","page_name":" 64 ","page_number":68},
  {"content":"\r\n\r\nديد نافذ و تيزبينى درك او نتواند كرد . و او شنواى داناست . با بندگانش ، به وسيلهء فرستادگانش احتجاج مىكند و كارها را با دلائل خودش روشن مىسازد . فرستادگان را فرستاد ، تا بشارت و هشدار دهنده باشند . تا هر كس كه هلاك مىشود ، با بينه هلاك شده باشد و هر كس كه زنده و ماندگار مىشود ، بر اساس بينه زنده و ماندگار شود . و تا بندگان نسبت به آنچه از خدا نمىدانند ، بشناسند ، و به ربوبيت او عالم شوند ؛ پس از آن كه انكار كرده‌اند . و او را به يگانگى در الوهيت بشناسند ، پس از آن كه برايش شريك مىپنداشتند .\r\nاو را مىستايم ، ستايشى كه جان‌ها را درمان مىكند ، و به رضايتش منجر مىشود ، و شكر آنچه به ما رسيده از نعمت‌هاى فراوان ، و فراوانى عطاها و نيكى آزمايش .\r\nگواهى مىدهم كه معبودى جز خدا نيست ، تنهاى بى شريك ، معبود يگانه و بى نياز ، كه نه همسرى دارد و نه فرزندى . و گواهى مىدهم كه محمد صلى الله عليه و آله بنده‌اى است كه او را بر گزيده ، و برانگيخته‌اى است كه او را فرستاده در طول زمانى كه پيامبرانى مبعوث نشدند ، و در آن مدتى كه ملت‌ها در خواب ، و در نادانى گسترده بودند ، و در سركشى قتنه ، و اساس از هم گسيخته ، و ديده‌ها كور از دريافت حق ، و ستم ، سركشى كرده ، و دين نابود شده .\r\nو خداوند قرآن را به سوى او فرو فرستاد كه در آن بيان و روشنگرى بود ، قرآنى عربى و بدون كجى ، تا شايد كه راه تقوا پيش گيرند . آن را براى مردم بيان كرد و توضيح داد ، با دانشى كه تشريحش كرد ، و دينى كه توضيحش داد ، و واجباتى كه آنها را الزامى ساخت ، و كارهايى كه براى مردم آشكار نمود و بر ملا كرد ، در آنها راهنمايى به رهايى ، و نشان‌هايى به سوى هدايت بود .\r\nپيامبر صلى الله عليه و آله آنچه را كه به او فرستاده شده بود ، براى مردم ابلاغ كرد ، و مأموريتش را آشكار نمود ، و تكليفش را كه بار نبوت بود ، به منزل رسانيد ، و براى رضاى پروردگار ، صبر پيشه كرد ، و در راه او تلاش نمود ، و براى امتش خيرخواهى كرد ، و آنان را به نجات فراخواند ، و تشويق به ذكر كرد ، و به راه‌هاى هدايت پس از خود رهنمون ساخت ، به وسيلهء راه‌هاى روشن ، و انگيزه‌هايى كه براى بندگان پايه‌گذارى نمود ، و نشان‌هايى كه آنها را بالا برد ، تا پس از او گمراه نشوند ، و او به آنان دلسوز و مهربان بود .\r\nوقتى زمانش سپرى شد ، و دورانش سر آمد ، خداوند او را گرفت و به سوى خود برد ، و عمل او مورد رضايت خدا است ، و بهره‌اش فراوان ، و جايگاهش با عظمت . او صلى الله عليه و آله\r\n\r\n","description":"","footnote":"","page_name":" 65 ","page_number":69},
  {"content":"\r\n . \r\n","description":"","footnote":"","page_name":" 66 ","page_number":70},
  {"content":"\r\n\r\nدر گذشت و در ميان امتش كتاب خدا و وصيش امير المؤمنين و پيشواى متقين را - / كه صلوات خدا بر او - / بر جا گذاشت ، دو همراه جداناپذير ، كه هر يك گواه ديگرى است در درستى . امام از جانب خدا ، بيان مىكند آنچه را كه در كتابش واجب كرده بر بندگان ، طاعت خودش را و طاعت امام و ولايت او را و حق واجبش را ، كه از تكميل دين خود اراده كرده ، و آشكار نمودن دستورش را ، و احتجاج به حجت‌هايش را ، و پرتو گرفتن به نورش را ، در معدن‌هاى بندگان برگزيده‌اش ، و انتخاب شدگان از بندگان نيكنش .\r\nخداوند با امامان هدايت ، از خاندان پيامبر ما صلى الله عليه و آله ، دينش را روشن ساخت ، و راهاى روشنش را به وسيلهء آنها آشكار نمود ، و باطن چشمه‌هاى علمش را با آنان گشود ، و آنها را راهاى شناخت خود قرار داد ، و نشان‌هاى دينش ساخت ، و پرده داران ميان خود و خلقش كرد ، و درى كه منجر به شناخت حق او مىشود . و آنان را بر رازهاى پوشيده و غيبش مطلع كرد .\r\nهر گاه امامى از آنان در مىگذشت ، امام ديگرى در پى او منصوب مىشد ، كه پيشوايى آشكار ، و هدايت‌گرى روشن ، و رهبرى نگهدار ، كه به حق رهنمون مىشدند ، و به وسيلهء آن به حق حكم مىنمودند . حجت‌هاى خدا و دعوت كنندگان او ، و سرپرستان خلقش . بندگان به وسيلهء آنان متدين مىشوند ، و با نور آنها شهر نور مىگيرد . خداوند آنان را مايهء حيات مردم و چراغ‌هاى تاريكى و كليدهاى سخنورى ، و پايه‌هاى اسلام قرار داده ، و نظام طاعت و تماميت واجبش را تسليم شدن در برابر آنان قرار داد ، در آنجايى كه معلوم است ، و ارجاع كردن به آنان در جايى كه نامعلوم است . و ممنوع ساخت پيش‌دستى كردن ديگران را در اعتقاد به آنچه نمىدانند ، و انكار آنچه مىدانند ، چون خداى تبارك و تعالى خواست دست كسانى از مخلوقاتش را در پيش‌آمدهاى تاريك و مجهولات پوشيده ، بگيرد . و درود خدا بر محمد صلى الله عليه و آله و خاندان نيكش كه پليدى را از آنان برده ، و به كلى پاك پاكشان كرده است . « 1 »\r\nكلينى - رحمه اللَّه - بعد از حمد قادر متعال و نعت حضرت پيغمبر صلى الله عليه و آله و آل ، فرموده است :\r\nاما بعد ، به حقيقت كه فهميدم اى برادر من ، آنچه را كه شكايت كردى از اصطلاح اهل اين زمان بر جهالت و يارى كردن يكديگر و سعى ايشان در آبادانى راه‌هاى آن و جدايى ايشان\r\n\r\n\r\n","description":"","footnote":"\r\n( 1 ) . از آغاز مقدمهء مرحوم كلينى تا اينجا ، همان گونه كه در نوشتهء مترجم - / رحمه اللَّه - / مشاهده مىشود ، از سوى ايشان ، ترجمه نشده است .\r\n","page_name":" 67 ","page_number":71},
  {"content":"\r\n . \r\n","description":"","footnote":"","page_name":" 68 ","page_number":72},
  {"content":"\r\n\r\nاز علم و اهل آن ، تا آن‌كه نزديك است كه همهء علم با ايشان باطل و ضائع شود و مادهء آن منقطع گردد ، به جهت رضاى ايشان كه به سوى جهالت پناه برند و پشت به آن باز دهند و علم و اهل آن را تلف كنند ، و سؤال نمودى كه آيا مردم را مىرسد كه بر سر جهالت و ديندارى بدون علم بايستند ؛ زيرا كه ايشان در اين دين داخل شدند در حالى كه اقرار كنندگان بودند به همهء امور آن ، به طور استحسان و نشو و نما كردن بر آن ، و پيروى كردن پدران و پيشينيان و بزرگان ، و اعتماد نمودن بر عقل‌هاى ايشان در چيزهاى دقيق و بزرگ آن .\r\nپس بدان اى برادر من ، خدا تو را رحمت كند كه خداى - تبارك و تعالى - بندگان خويش را به نوعى از آفرينش آفريده كه از چارپايان جدا شده‌اند در فطانت و عقل‌ها كه در ايشان تركيب كرده ، كه متحمل امر و نهى او مىشوند و خداى - علا ذكره - ايشان را دو قسم قرار داده ، كه يك قسم از ايشان اهل صحت و سلامت‌اند ، و قسم ديگر از ايشان ، اهل ضرر و آفت . پس اهل صحت و سلامت را مخصوص گردانيده به امر و نهى ، بعد از آن‌كه آلت تكليف را از براى ايشان كامل ساخته و تكليف را از اهل ضرر و آفت بر داشته است ؛ زيرا كه ايشان را به نوعى از آفرينش آفريده كه تاب تحمل و بر داشتن ادب ، و تعليم گرفتن ندارند ، و خداى - عزّوجلّ - اهل صحت و سلامت را سبب ماندن ايشان قرار داده ، و ماندن اهل صحت و سلامت را به ادب و تعليم گرفتن گردانيده ، پس اگر جهالت روا مىبود از براى اهل صحت و سلامت ، هر آينه روا بود كه تكليف از ايشان برداشته شود ، و در جواز اين بطلان ، كتاب‌هاى خدا و پيغمبران و آداب است و در بر داشتن كتاب‌ها و پيغمبران و آداب از ميان فساد تدبير و بازگشت به سوى گفتار اهل دهر لازم مىآيد .\r\nپس در عدالت و حكمت خدا واجب است كه مخصوص گرداند از خلق خويش به امر و نهى ، كسانى را كه ايشان را خلق كرده به نوعى از خلقت كه تاب تحمل امر و نهى داشته باشند ، تا آن‌كه مهمل و ضايع و معطل نباشد و او را تعظيم كنند ، و به يگانگى او قائل گردند و اقرار كنند از براى او به پروردگارى ، و بدانند كه آن جناب خالق و رازق ايشان است ؛ زيرا كه گواهان پروردگارى او رهبران هويدا و حجت‌هاى آن نورانى و روشن و نشان‌هاى آن پيداست كه ايشان را به سوى توحيد خداى - عزّوجلّ - مىخواند ، و بر خويشتن از براى صانعشان به پروردگارى و خدايى گواهى مىدهند ، به جهت آنچه در آنهاست از آثار صنعت و عجائب تدبير آن حضرت . پس ايشان را به سوى معرفت خويش خوانده تا از براى ايشان مباح\r\n\r\n","description":"","footnote":"","page_name":" 69 ","page_number":73},
  {"content":"\r\n . \r\n","description":"","footnote":"","page_name":" 70 ","page_number":74},
  {"content":"\r\n\r\nنگرداند كه به او و به دين و احكامش جاهل باشند ؛ زيرا كه حكيم ، جهل مردم به خويش و انكار دين خويش را روا نمىدارد . پس فرمود - جلّ ثناؤه - كه :  « أَ لَمْ يُؤْخَذْ عَلَيْهِمْ مِيثاقُ الْكِتابِ أَنْ لا يَقُولُوا عَلَى اللَّهِ إِلَّا الْحَقَّ »  « 1 » و فرموده :  « بَلْ كَذَّبُوا بِما لَمْ يُحِيطُوا بِعِلْمِهِ »  « 2 » . پس اهل صحت و سلامت ، محصور شدند به امر و نهى و مأمور شدند به گفتار حق ، و ايشان را رخصت نداد در ايستادن بر جهل ، و ايشان را امر فرمود به سؤال كردن و طلب دانش در دين نمودن ، و فرمود :\r\n « فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ »  « 3 » . و فرموده است :  « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ »  « 4 » . پس اگر اهل صحت و سلامت را مىرسيد كه ايستادگى بر سر جهل داشته باشند ، هر آينه ايشان را امر به سؤال نمىفرمود ، و احتياجى به سوى فرستادن پيغمبران با كتاب‌ها و آداب نبود . و در اين هنگام به منزلهء چهارپايان بودند و با اهل ضرر و آفت فرقى نداشتند ، و اگر چنين مىبودند ، يك چشم بر هم زدن باقى نمىماندند ، و چون بقاى ايشان جائز نبود مگر به ادب و تعليم گرفتن ، ثابت شد آن‌كه چاره نيست از براى هر كه خلقتش درست و آلت تكليفش تمام باشد ، از كسى كه مؤدب و دليل و مشير و آمر و ناهى از او باشد ، و ناچار است از ادب و تعليم و سؤال و مسئلت .\r\nپس سزاوارتر چيزى كه عاقل ، آن را اقتباس كند و شخص ديندار صاحب فكر زيرك ، آن را طلبد و صاحب توفيق به صواب رسيده به جهت آن كوشش نمايد ، علم به دين و معرفت آن چيرى است كه خدا خلق خويش را به آن طلب عبادت و بندگى نموده ، از : توحيد و شرائع احكام و امر و نهى و زواجر و آداب او ؛ زيرا كه حجت ثابت است و تكليف لازم و عمر اندك و تأخير كردن مقبول نيست ، و خداى - جل ذكره - شرط فرموده در آنچه خلق خود را به آن خواهش پرستش نموده آن‌كه : همهء واجبات او را با علم و يقين و بصيرت به جا آورند تا آن‌كه آنها را به جا مىآورد در نزد پروردگارش ستوده و محمود باشد ، و مستوجب ثواب و جزاى بزرگ گردد ؛ زيرا آن‌كه چيزى را به جا مىآورد بدون علم و بصيرت ، نمىداند كه چه به جا مىآورد و آن را از براى كه به جا مىآورد . و هر گاه جاهل باشد اعتمادى بر آنچه آن را به جا آورده ، ندارد و صاحب تصديق نيست ؛ زيرا كه مصدق ، مصدق نمىباشد تا عارف باشد به آنچه به آن تصديق نموده است ؛ چه صاحب شك را رغبت و خوف و رهبت و\r\n\r\n\r\n","description":"","footnote":"\r\n( 1 ) . اعراف ، 169 .\r\n( 2 ) . يونس ، 39 .\r\n( 3 ) . توبه ، 122 .\r\n( 4 ) . نحل ، 43 .\r\n","page_name":" 71 ","page_number":75},
  {"content":"\r\n . \r\n","description":"","footnote":"","page_name":" 72 ","page_number":76},
  {"content":"\r\n\r\nخضوع و خشوع و تقربى كه عالم صاحب يقين دارد ، نمىباشد . و خداى - عزّوجلّ - فرموده است :  « إِلَّا مَنْ شَهِدَ بِالْحَقِّ وَ هُمْ يَعْلَمُونَ »  « 1 » ، يعنى : مگر آنان كه شهادت داده‌اند به حق ، و ايشان مىدانند آن را كه به زبان شهادت داده‌اند ( به اين‌كه شهادت ايشان از روى علم و يقين بوده باشد ، نه به محض قول ) .\r\nپس شهادت مقبول گرديده است به جهت علم به شهادت ، و اگر علم به شهادت نبود ، شهادت ، مقبول نبود ، و امر در شخص شك دار كه فعل را به جا مىآورد بدون علم و بصيرت ، واگذاشته است به صلاح خداى - جل ذكره - اگر خواهد بر او تفضّل مىكند و عمل او را قبول مىفرمايد ، و اگر خواهد آن را بر او ردّ مىكند ؛ زيرا كه بر وى شرط شده است از جانب خدا كه واجب را با علم و بصيرت و يقين به جا آورد تا نباشد از آنان كه خدا ايشان را وصف نموده و فرموده - تبارك و تعالى - :  « وَ مِنَ النَّاسِ مَنْ يَعْبُدُ اللَّهَ عَلى حَرْفٍ فَإِنْ أَصابَهُ خَيْرٌ اطْمَأَنَّ بِهِ وَ إِنْ أَصابَتْهُ فِتْنَةٌ انْقَلَبَ عَلى وَجْهِهِ خَسِرَ الدُّنْيا وَ الْآخِرَةَ ذلِكَ هُوَ الْخُسْرانُ الْمُبِينُ »  « 2 » ؛ زيرا كه او در اين دين داخل شده بود بدون علم و يقين ، و به همين راه بيرون رفتنش از آن بدون علم و يقين گرديد . و حضرت امام موسى كاظم عليه السلام فرمود كه : « هر كه در ايمان داخل شود با علم به آن ، و در آن ثابت بماند ، ايمانش او را نفع بخشد ، و هر كه در آن داخل شود بدون علم ، از آن بيرون رود چنانچه در آن داخل شده است » . و آن حضرت عليه السلام فرمود : « هر كه دين خويش را از كتاب خدا و سنت پيغمبرش فراگيرد ، كوه‌ها زائل مىشوند پيش از آن‌كه او زايل گردد . و هر كه دين خود را از دهان مردان بگيرد ، آن مردها او را از دين برگردانند » . و فرمود : « هر كه امر ما را از قرآن نشناسد ، از فتنه‌ها دور نباشد و ايمن نگردد » .\r\nو به همين علت ، جارى شده بر مردم اين زمان ، شكاف‌هاى سيل اين دين‌هاى فاسد و مذهب‌هاى شنيع كه همهء شرايط كفر و شرك را فراگرفته است و اين به واسطهء توفيق و خذلان و واگذاشتن خدا است . پس آن‌كه خدا توفيق او را خواهد و خواهد كه ايمانش ثابت و مستقر باشد ، آماده گرداند از براى او اسبابى چند كه او را برسانند به سوى اين‌كه دين خود را از كتاب خدا و سنت پيغمبرش - صلوات اللَّه عليه و آله - فرا گيرد با علم و يقين و بصيرت . و چنين كسى در دين خويش ثابت‌تر است از كوه‌هاى استوار . و هر كه خدا خواهد كه او را\r\n\r\n\r\n","description":"","footnote":"\r\n( 1 ) . زخرف ، 84 .\r\n( 2 ) . حج ، 11 .\r\n","page_name":" 73 ","page_number":77},
  {"content":"\r\n . \r\n","description":"","footnote":"","page_name":" 74 ","page_number":78},
  {"content":"\r\n\r\nواگذارد و دينش عاريه و امانت باشد ( كه چند روزى به رسم امانت به او داده باشند ) . - پناه مىبريم به خدا از آن - آماده گرداند از براى او اسباب استحسان كه به عقل سخيف خود عمل كند ، و آنچه را كه خود خوب و بد داند ، پيروى نمايد و اسباب تقليد كردن و تأويل نمودن بدون علم و بصيرت از برايش مهيا سازد ، و امر چنين كسى در مشيت و خواست خدا است ، اگر خداى تبارك و تعالى خواهد ايمان او را كامل و تمام مىگرداند ( به اين‌كه او را توفيق رفتن در راه نجات عطا مىفرمايد ) . و اگر خواهد آن را از او مىربايد . و بر او ايمن نمىتوان بود از آن‌كه صبح كند و مؤمن باشد و شام كند و كافر باشد ، يا شام كند و مؤمن باشد و صبح كند و كافر باشد ؛ زيرا كه در هر زمان كه بزرگى از بزرگان را مىبيند با او ميل مىكند و او را پيروى و فرمان‌بردارى مىنمايد ، و هر وقت كه چيزى را مىبيند كه ظاهرش را نيكو مىشمارد ، آن را قبول مىكند ، يا آن‌كه آن چيز او را مىگرداند .\r\nحضرت امام موسى كاظم عليه السلام فرمود : « به درستى كه خداى عزّوجلّ پيغمبران را بر صفت پيغمبرى خلق كرده ، پس نمىباشند مگر پيغمبران و اوصياى ايشان را بر صفت وصيت آفريده ، پس نمىباشند مگر اوصياى ايشان . و ايمان را به گروهى به عاريت داده است . پس اگر خواهد آن را از براى ايشان تمام مىگرداند ، و اگر خواهد آن را از ايشان مىربايد » . بعد از آن فرمود : « و در ايشان جارى است فرمودهء خداى تعالى  « فَمُسْتَقَرٌّ وَ مُسْتَوْدَعٌ »  « 1 » » .\r\nو مذكور ساختى كه امورى چند بر تو مشكل شده است كه حقيقت آنها را نمىشناسى ، به جهت اختلاف روايت در آنها ، و اين‌كه تو مىدانى كه اختلاف روايت در آنها به جهت اختلاف علت‌ها و اسباب آنهاست ، و اين‌كه در نزد خويش كسى را نمىيابى كه با او مذاكره و مباحثه نمايى از آنان كه وثوق و اعتماد بر ايشان دارى . و گفتى كه دوست مىدارى كه در نزد تو كتابى باشد كافى ، كه جمع كند از همهء انواع علم و دين ، آنچه را كه متعلم ، به آن اكتفا نمايد ، و هر كه طالب ارشاد است ، به سوى آن رجوع كند ، و هر كه اراده دانستن دين و عمل به آن داشته باشد ، از آن فراگيرد به آثار صحيحه از صادقين كه ائمه هدايند عليهم السلام و سنت‌ها كه بر پايند و دوام دارند تا روز قيامت ، و واجب است كه عمل بر مضمون آنها باشد و به آنها وجوب خداى عزّوجلّ و آنچه از طريقهء پيغمبرش صلى الله عليه و آله معلوم گرديده به جا آورده مىشود .\r\n\r\n\r\n","description":"","footnote":"\r\n( 1 ) . انعام ، 98 .\r\n","page_name":" 75 ","page_number":79},
  {"content":"\r\n . \r\n","description":"","footnote":"","page_name":" 76 ","page_number":80},
  {"content":"\r\n\r\nو گفتى : اگر چنين كتابى موجود باشد ، اميدوارى كه سببى باشد كه خدا به يارى و توفيق خويش آنچه را كه از برادران و اهل ملت ما فوت شده ، تدارك نمايد و تلافى فرمايد ، و ايشان را بر اين بدارد كه رو به راه راست آورند .\r\nپس بدان اى برادر من ، خدا تو را به حق رهنمايى كند كه كسى را ممكن نيست تمييز چيزى از آنچه روايت از علما ، كه ائمه‌اند عليهم السلام در آن مختلف باشد و نمىتواند كه براى خود حق و باطل آن را از هم جدا كند ، مگر بنا بر آنچه حضرت امام موسى كاظم عليه السلام آن را اطلاق فرموده در فرمودهء خويش كه : « آنها را بر كتاب خدا عرض كنيد ، پس آنچه با كتاب خداى عزّوجلّ موافقت دارد ، آن را بگيريد و آنچه با كتاب خدا مخالفت داشته باشد ، آن را رد كنيد » .\r\nو در فرمودهء آن حضرت كه : « آنچه را كه با مخالفان موافقت دارد ، واگذاريد كه راه راست در مخالفت ايشان است » . و در فرمودهء آن جناب كه : « آنچه اجماع و اتفاق بر آن شده ، آن را بگيريد ؛ زيرا كه آنچه اجماع بر آن شده ، شكى در آن نيست » . و ما نمىشناسيم از همهء اينها ، مگر كم‌ترى از آن را و نمىيابيم چيزى را كه احتياطش بيشتر و وسيع‌تر باشد از رد علمِ همهء اينها به سوى آن حضرت ، و قبول امرى كه در اين باب وسعت داده در فرمودهء خويش كه : « هر يك را كه بگيريد از باب تسليم و انقياد ، شما را مىرسد و جائز است » .\r\nو خدا ميسر گردانيد تأليف آنچه را كه خواستى و او راست حمد و ستايش . و اميد دارم كه اين مؤلَّف ، چنان باشد كه قصد نمودى . پس هر تقصير و كوتاهى كه در آن رفته باشد ، ما را معذور دار ؛ زيرا كه قصد ما در هديه دادن خيرخواهى ، كوتاهى نكرد ؛ چه خيرخواهى از براى برادران و اهل ملت ما ، واجب است با آن‌كه اميدواريم كه شريك باشيم با هر كه از اين كتاب نور علم را فراگيرد ، و از آن فائده به او رسد و به آنچه در آن است عمل كند ، در اين روزگار و روزگار آينده تا دنيا تمام شود ؛ زيرا كه پروردگار عزّوجلّ يكى است ، و رسول او كه محمد خاتم پبغمبران است صلى الله عليه و آله يكى ، و شريعت يكى ، و حلال محمد ، حلال و حرام او ، حرام است تا روز قيامت . و كتاب حجت را اندكى بسط و وسعت داديم ، اگر چه آن را بر اندازه استحقاقى كه دارد ، تمام نكرديم ؛ زيرا كه ناخوش داشتيم كه همه بهرهء آن را كم و ناقص گردانيم ، و اميد دارم كه خداى عزّوجلّ امضا و اجراى نيت آنچه را كه مقدم داشتيم ، آسان گرداند ، كه اگر أجل به تأخير افتد ، كتابى را كه از آن واسع‌تر و كامل‌تر باشد ، تصنيف خواهيم كرد كه در آن به همهء حقوق آن نيك وفا نماييم ؛ اگر خداى تعالى خواهد . و به استعانت اوست گرديدن از\r\n\r\n","description":"","footnote":"","page_name":" 77 ","page_number":81},
  {"content":"\r\n . \r\n","description":"","footnote":"","page_name":" 78 ","page_number":82},
  {"content":"\r\n\r\nمعصيت و توانايى بر طاعت ، و به سوى اوست رغبت در زيادتى يارى كردن و توفيق دادن و رحمت خدا بر آقاى ما محمد كه پيغمبر اوست و آل او كه پاكيزگان و پاكان و نيكوكارانند .\r\nاول چيزى كه با آن آغاز مىكنم و اين كتاب خويش را با آن مىگشايم ، كتاب عقل است و فضائل علم و بلندى درجهء اهل آن و بزرگوارى قدر ايشان ، و نقصان جهل و ناكس بودن اهل آن ، و سقوط منزلهء ايشان ؛ زيرا كه عقل ، چون قطب است كه مدار تكليف بر آن است . « 1 » و به عقل استدلال مىتوان كرد ، و به آن حجت بر خصم مىتوان آورد ، و ثواب از براى او و عقاب و بازخواست بر او خواهد بود .\r\n\r\n\r\n","description":"","footnote":"\r\n( 1 ) . و قطب ميخى است كه آسيا بر دور آن مىگردد و مهتر و سپهسالار را نيز قطب گويند . ( مترجم )\r\n","page_name":" 79 ","page_number":83},
  {"content":"\r\n\r\nصفحه سفيد\r\n\r\n","description":"","footnote":"","page_name":" 80 ","page_number":84},
  {"content":"\r\n\r\nكتاب عقل و جهل\r\n\r\n[ 1 
  ] كتاب عقل و جهل\r\n\r\n","description":"","footnote":"","page_name":" 81 ","page_number":85},
  {"content":"\r\n\r\nجاى متن عربى\r\n\r\n","description":"","footnote":"","page_name":" 82 ","page_number":86},
  {"content":"\r\n\r\n( 1 )\r\nكتاب عقل و جهل\r\n1 / 1 . خبر داد ما را ابوجعفر محمد بن يعقوب و گفت : حديث كردند مرا چند نفر از اصحاب ما كه از ايشان است محمد بن يحيى عطّار ، از احمد بن محمد ، از حسن بن محبوب ، از علاء بن رزين ، از محمد بن مسلم ، از امام محمد باقر عليه السلام كه فرمود كه : « چون خدا عقل را آفريد ، با او سخن نمود ( يا از او خواست كه سخن گويد ) ، بعد از آن فرمود كه : رو بياور ( يعنى :\r\nمتوجه شو به سوى آنچه رو به آن توان آورد ؛ چون طاعت‌ها و مقامات عاليه و درجات رفيعه .\r\nبنابر قولى ) . عقل قبول كرد و رو آورد . بعد از آن فرمود كه : پشت كن ( يعنى : رو بگردان از آنچه رو به آن نبايد آورد ؛ چون معصيت‌ها و مقامات پست و درجات خسيسه . چنان كه بعضى گفته‌اند ) . آن را نيز قبول نمود و پشت گردانيد . پس خداى تعالى فرمود : به عزّت ( يا غلبه خويش بر همهء ممكنات ) ، و بزرگواريى كه دارم ، سوگند ياد مىنمايم كه هيچ آفريده را نيافريدم كه دوست‌تر باشد به سوى من از تو ، و تو را تمام نگردانيدم مگر در آن كس كه او را دوست مىدارم . بدان و آگاه باش ، كه من تو را امر مىكنم به نيكىها و تو را نهى مىنمايم از بدىها ، و تو را عقاب مىكنم از نافرمانىها و تو را ثواب مىدهم بر فرمان‌بردارىها » ( يعنى با غير تو چنين نخواهم كرد . و غرض ، مبالغه است در اشتراط تكليف به آن ) .\r\n2 / 2 . على بن محمد ، از سهل بن زياد ، از عمرو بن عثمان ، از مفضّل بن صالح ، از سعد بن طَريف ، از اصبغ بن نُباته ، از على عليه السلام روايت نموده است كه آن حضرت فرمود : « جبرئيل عليه السلام بر آدم فرود آمد و فرمود كه : اى آدم ، به درستى كه من مأمور شده‌ام كه تو را بر اين بدارم كه يكى از سه چيز را برگزينى ، پس آن را برگزين و دو تا را واگذار . حضرت آدم عليه السلام فرمود : اى جبرئيل ، آن سه چيز كدام است ؟ گفت كه : عقل و حيا و دين . آدم عليه السلام فرمود كه : من عقل را برگزيدم . جبرئيل به حيا و دين فرمود كه : باز گرديد و او را واگذاريد . گفتند كه : اى جبرئيل ،\r\n\r\n","description":"","footnote":"","page_name":" 83 ","page_number":87},
  {"content":"\r\n . \r\n","description":"","footnote":"","page_name":" 84 ","page_number":88},
  {"content":"\r\n\r\nبه درستى كه ما مأمور شده‌ايم كه با عقل باشيم ؛ در هر جا كه باشد . جبرئيل گفت كه : پس به كار خويش مشغول باشيد و به آسمان بالا رفت » .\r\n3 / 3 . احمد بن ادريس ، از محمد بن عبدالجبّار روايت كرده است ، از بعضى از اصحاب ما كه آن را مرفوع ساخته به سوى امام جعفر صادق عليه السلام و گفته است كه : به آن جناب عرض كردم كه : عقل چيست ؟ فرمود : « چيزى است كه خداوند مهربان به آن بندگى و پرستيده شود ، و بهشت‌ها به آن كسب شود » . راوى مىگويد : گفتم : چه بود آنچه در معاويه بود ؟\r\nحضرت فرمود كه : « آن ، زيركى بود و دريافت و شيطنت و اين شباهت دارد به عقل ، و عقل نيست » .\r\n4 / 4 . محمد بن يحيى ، از احمد بن محمد بن عيسى ، از ابن فضّال ، از حسن بن جَهم روايت كرده است كه گفت : شنيدم از حضرت امام رضا عليه السلام كه مىفرمود : « دوست هر مردى ، عقل اوست و دشمن وى جهل اوست » .\r\n5 / 5 . از احمد بن محمد ، از ابن فَضّال ، از حسن بن جَهم روايت كرده است كه گفت : به خدمت حضرت امام رضا عليه السلام عرض كردم : در نزد ما گروهى هستند كه ايشان را دوستى با شما هست ، و ليكن اين رأى و اعتقاد و عزيمت نيست و اين قول را مىگويند . آن حضرت فرمود كه : « اين گروه نيستند از آنها كه خدا ايشان را عقاب فرموده است . خدا مىفرمايد كه :  « فَاعْتَبِرُوا يا أُولِي الْأَبْصارِ »  « 1 » ، يعنى : پس پند و عبرت گيريد اى صاحبان بينايىها و ديدها » .\r\n6 / 6 . احمد بن ادريس ، از محمد بن حسّان ، از ابومحمد رازى ، از سيف بن عَميره ، از اسحاق بن عمّار روايت كرده است كه گفت : امام جعفر صادق عليه السلام فرمود كه : « هر كه عاقل باشد ، او را دينى و كيشى خواهد بود ، و هر كه را دينى باشد ، داخل بهشت مىشود » .\r\n7 / 7 . چند نفر از اصحاب ما روايت كرده‌اند از احمد بن محمد بن خالد ، از حسن بن على بن يقطين ، از محمد بن سِنان ، از ابى الجارود ، از امام محمد باقر عليه السلام كه آن حضرت فرمود كه : « خدا با بندگان خويش در حساب در روز قيامت دقت مىكند بر اندازهء عقل‌ها كه ايشان را عطا فرموده است در دنيا » .\r\n8 / 8 . على بن محمد بن عبداللَّه ، از ابراهيم بن اسحاق احمر ، از محمد بن سليمان\r\n\r\n\r\n","description":"","footnote":"\r\n( 1 ) . حشر ، 2 .\r\n","page_name":" 85 ","page_number":89},
  {"content":"\r\n . \r\n","description":"","footnote":"","page_name":" 86 ","page_number":90},
  {"content":"\r\n\r\nديلمى ، از پدرش روايت كرده است كه گفت : به خدمت امام جعفر صادق عليه السلام عرض كردم كه فلان شخص از بندگى و فضيلت و دينى كه دارد ، به مرتبهء بلندى رسيده ، آن حضرت فرمود كه : « عقلش چگونه است ؟ » عرض كردم كه : نمىدانم . فرمود : « به درستى كه ثواب بر اندازهء عقل است » . و حضرت فرمود كه : « مردى بود از بنى اسرائيل كه خدا را عبادت مىنمود در جزيره‌اى از جزيره‌هاى دريا كه سبز و خرم و نيكو بود . درختان بسيارى داشت و آب آن بر روى زمين روان ( يا پاك و پاكيزه و صاف ) بود . و فرشته‌اى از فرشتگان خدا به او گذشت ، پس گفت كه : اى پروردگار من ، ثواب اين بندهء خود را به من بنما . خدا آن را به وى نمود . آن فرشته آن را كم شمرد . خداى تعالى به سوى او وحى فرمود كه : با او مصاحبت كن . آن فرشته به نزديك عابد آمد در صورت آدمى . عابد گفت كه : تو كيستى ؟ گفت : من مرد عابدى هستم ، خبر خوبى مكان تو و عبادتى كه در اين مكان مىكنى به من رسيد ، به نزد تو آمده‌ام كه با تو خدا را عبادت كنم . پس آن فرشته در آن روز و شب با وى به سر برد . چون صبح شد ، به عابد گفت :\r\nاين مكانى كه تو دارى ، هر آينه خرّم و نيكو است و صلاحيت ندارد مگر از براى عبادت . عابد گفت كه : اين مكان ما يك عيب دارد . گفت كه : آن عيب چيست ؟ گفت كه : پروردگار ما را چارپايى نيست ، پس اگر او را خرى مىبود ، آن را در اين مكان مىچرانيديم ؛ زيرا كه اين علف تلف مىشود . فرشته گفت كه : پروردگار تو را خرى نمىباشد . عابد گفت كه : اگر او را خرى مىبود مثل اين علف تلف نمىشد . پس خدا به سوى آن فرشته وحى فرمود : او را بر اندازهء عقلش ثواب دادم » .\r\n9 / 9 . على بن ابراهيم ، از پدرش ، از نوفلى ، از سَكونى ، از امام جعفر صادق عليه السلام روايت نموده است كه آن حضرت فرمود كه : « رسول خدا صلى الله عليه و آله فرمود كه : هر گاه حال خوشى از مردى به شما برسد ، در نيكى عقل او نظر كنيد كه او را به عقلش جزا مىدهند » .\r\n10 / 10 . محمد بن يحيى ، از احمد بن محمد ، از ابن محبوب ، از عبداللَّه بن سِنان ، روايت كرده است كه گفت : به خدمت امام جعفر صادق عليه السلام ذكر كردم مردى را كه مبتلا شده بود به وسواس در وضو و نماز ، و عرض كردم كه : آن مرد ، مرد عاقلى است . امام جعفر صادق عليه السلام فرمود كه : « او را چه عقل است ؟ با آن‌كه شيطان را اطاعت مىكند » . به آن حضرت عرض كردم كه : چگونه شيطان را اطاعت مىكند ؟ فرمود كه : « او را بپرس از اين‌كه به او مىرسد ، كه از چه چيز است ؟ او به تو خواهد گفت : از كارهاى شيطان است » .\r\n\r\n","description":"","footnote":"","page_name":" 87 ","page_number":91},
  {"content":"\r\n . \r\n","description":"","footnote":"","page_name":" 88 ","page_number":92},
  {"content":"\r\n\r\n11 / 11 . چند نفر از اصحاب ما روايت نموده‌اند از احمد بن محمد بن خالد ، از بعض از اصحابش كه آن را مرفوع ساخته كه گفت : رسول خدا صلى الله عليه و آله فرمود كه : « خدا قسمت نكرده است از براى بندگان چيزى را كه بهتر باشد از عقل . پس خواب عاقل از شب‌بيدارىهاى جاهل بهتر است ، و ماندن عاقل به جاى خويش ، بهتر است از بيرون رفتن جاهل از مكان خود به سوى حجّ و جهاد و مانند آن . و خدا هيچ پيغمبر و رسولى را نفرستاده ، مگر بعد از آن‌كه عقل خويش كامل و تمام گردانيده باشد و عقل او از عقل‌هاى همهء امتانش افزون‌تر باشد . و آنچه پيغمبر در دل مىگيرد ، بهتر است از كوشش آنان كه كوشش مىنمايند در جستن رأى صواب .\r\nو هيچ بنده واجبات خدا را به جا نياورده و نمىآورد تا آن‌كه از او بگيرد به واسطهء پيغمبر و بفهمد ، و همهء عبادت كنندگان با فضل عبادتى كه دارند ، به آنچه عاقل به آن رسيده ، نرسيده‌اند ، و عاقلانند كه اصحاب ألباب‌اند و آنان كه خداى تعالى در باب ايشان فرموده است كه :  « إِنَّما يَتَذَكَّرُ أُولُوا الْأَلْبابِ »  « 1 » ، يعنى : و حتماً به ياد مىآورند صاحبان عقل‌هاى خالص » . « 2 » ( و مراد آن حضرت اين است كه هر كس كه متذكر نمىشود ، عاقل نيست ) .\r\n12 / 12 . ابوعبد اللَّه اشعرى روايت كرده است از بعضى از اصحاب ما كه مرفوع ساخته آن را از هشام بن حكم كه گفت : ابوالحسن موسى بن جعفر عليه السلام به من فرمود كه : « اى هشام ، به درستى كه خداى تبارك و تعالى در كتاب خويش صاحبان عقل و فهم را مژده داده و فرموده است كه :   « فَبَشِّرْ عِبادِ * الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُولئِكَ الَّذِينَ هَداهُمُ اللَّهُ وَ أُولئِكَ هُمْ أُولُوا الْأَلْبابِ »   « 3 » ، يعنى : « پس مژده ده بندگان مرا ، آنان كه گوش مىدهند كه گفتار حق را بشنوند ، پس پيروى مىكنند نيكوتر آن را . اين گروه ، آنانند كه خدا ايشان را راه راست نموده و اين گروه ، ايشانند كه صاحبان عقل‌هاى صافىاند » .\r\nاى هشام ، به درستى كه خداى تبارك و تعالى حجت‌هاى خويش را از براى مردم تمام ساخت به عقل‌ها ، و پيغمبران خود را يارى نمود به فصاحت و معجزات و توانايى بر آنچه احتياج به آن اتفاق افتد ، و ايشان را رهنمايى نمود بر پروردگار خويش به دليل‌ها و فرمود كه :\r\n  « وَ إِلهُكُمْ إِلهٌ واحِدٌ لا إِلهَ إِلَّا هُوَ الرَّحْمنُ الرَّحِيمُ * إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ  \r\n\r\n\r\n","description":"","footnote":"\r\n( 1 ) . زمر ، 9 .\r\n( 2 ) . چه لُبّ به ضمّ لام و تشديد با ، به معناى مغز و خالص هر چيزى است و شايد كه مطلق عقل راى لبّ گويند ، به واسطهء خلوصى كه نسبت به غير خويش دارد . ( مترجم )\r\n( 3 ) . زمر ، 17 و 18 .\r\n","page_name":" 89 ","page_number":93},
  {"content":"\r\n . \r\n","description":"","footnote":"","page_name":" 90 ","page_number":94},
  {"content":"\r\n\r\n وَ النَّهارِ وَ الْفُلْكِ الَّتِي تَجْرِي فِي الْبَحْرِ بِما يَنْفَعُ النَّاسَ وَ ما أَنْزَلَ اللَّهُ مِنَ السَّماءِ مِنْ ماءٍ فَأَحْيا بِهِ الْأَرْضَ بَعْدَ مَوْتِها وَ بَثَّ فِيها مِنْ كُلِّ دَابَّةٍ وَ تَصْرِيفِ الرِّياحِ وَ السَّحابِ الْمُسَخَّرِ بَيْنَ السَّماءِ وَ الْأَرْضِ لَآياتٍ لِقَوْمٍ يَعْقِلُونَ »  « 1 » ، يعنى : « و خداى شما خدايى است يكتا . نيست خدايى مگر او كه بسيار بخشاينده و مهربان است . به درستى كه در آفريدن آسمان‌ها و زمين ، و در آمد و شد شب و روز بر پى يكديگر ( يا اختلاف اين دو در درازى و كوتاهى ) ، و در كشتىها كه روان مىشوند در دريا به آنچه نفع مىبخشند مردمان را ، و در آنچه فرو فرستاد خدا از آسمان ( يا از جانب آن ) از آب باران ، پس زنده گردانيد به آن آب ، زمين را از پس مردن و پژمردگى آن ، و در آنچه پراكنده ساخت در آن از هر جنبنده ، و در گردانيدن بادها از هر جهتى ، و در ابر رام گردانيده شده كه بفرمودهء او كار مىكنند در ميان آسمان و زمين ، هر آينه كه نشانه است از براى گروهى كه عقل دارند و مىفهمند » .\r\nاى هشام ، به حقيقت كه خدا اين را دليلى بر شناختن خويش قرار داده با آن‌كه ايشان را مدبر و صلاح انديشنده هست . پس فرمود كه :  « وَ سَخَّرَ لَكُمُ اللَّيْلَ وَ النَّهارَ وَ الشَّمْسَ وَ الْقَمَرَ وَ النُّجُومُ مُسَخَّراتٌ بِأَمْرِهِ إِنَّ فِي ذلِكَ لَآياتٍ لِقَوْمٍ يَعْقِلُونَ »  « 2 » ، يعنى : « مسخر و رام گردانيده خدا از براى شما شب و روز و آفتاب و ماه و ستارگان را ، در حالتى كه رام شدگانند ( يا ستارگان مسخراند بفرمودهء او ) . به درستى كه در اين ، هر آينه نشانه است از براى گروهى كه عقل دارند و مىفهمند » .\r\nو فرموده است كه :  « هُوَ الَّذِي خَلَقَكُمْ مِنْ تُرابٍ ثُمَّ مِنْ نُطْفَةٍ ثُمَّ مِنْ عَلَقَةٍ ثُمَّ يُخْرِجُكُمْ طِفْلًا ثُمَّ لِتَبْلُغُوا   أَشُدَّكُمْ ثُمَّ لِتَكُونُوا   شُيُوخاً وَ مِنْكُمْ مَنْ يُتَوَفَّى مِنْ قَبْلُ وَ لِتَبْلُغُوا   أَجَلًا مُسَمًّى وَ لَعَلَّكُمْ تَعْقِلُونَ »  « 3 » ، يعنى : « خدا ، آن است كه آفريد شما را از خاك ، بعد از آن از آب منى ، پس از پاره خون بسته ، بعد از آن ، بيرون مىآورد شما را ( يعنى از شكم مادران ) در حالتى كه كودكانى هستيد تازه از مادر متولد شده ، بعد از آن ، از براى آن‌كه برسيد سخت‌ترين قوت خويش را ( كه نهايت سن جوانى است . و آن از سى سالگى است تا چهل سالگى . و بعضى گفته‌اند كه هجده سالگى يا بيست سالگى است ؛ بنابر اختلاف تفاسير ) . پس ، از براى آن‌كه بگرديد شما پيران ، و از شما كسانى هستند كه تمام داده مىشوند مدت عمرشان ( و لازم اين ، آن است كه مىميرند پيش از\r\n\r\n\r\n","description":"","footnote":"\r\n( 1 ) . بقره ، 163 و 164 .\r\n( 2 ) . نحل ، 12 .\r\n( 3 ) . غافر ، 67 .\r\n","page_name":" 91 ","page_number":95},
  {"content":"\r\n . \r\n","description":"","footnote":"","page_name":" 92 ","page_number":96},
  {"content":"\r\n\r\nآن‌كه به پيرى رسند ) . و از براى آن‌كه برسيد مدت و نهايت عمرى را كه نام برده شده است ، و شايد كه شما عاقل شويد » ( خدا اين چنين نمود ) .\r\nو فرموده است كه :  « إِنَّ فِي   وَ اخْتِلافِ اللَّيْلِ وَ النَّهارِ وَ ما أَنْزَلَ اللَّهُ مِنَ السَّماءِ مِنْ رِزْقٍ فَأَحْيا بِهِ الْأَرْضَ بَعْدَ مَوْتِها وَ تَصْرِيفِ الرِّياحِ آياتٌ لِقَوْمٍ يَعْقِلُونَ »  « 1 » ، يعنى : « به درستى كه در آمد و شد شب و روز و در آنچه فرو فرستاده خدا از آسمان از آبى كه سبب روزى است ، پس زنده گردانيد به آن آب ، زمين را از پس مردن آن ، و در سخت گردانيدن بادها از هر جهت . هر آينه نشانه است از براى گروهى كه عقل دارند و مىفهمند » .\r\nو فرموده است كه :  « يُحْيِ الْأَرْضَ بَعْدَ مَوْتِها قَدْ بَيَّنَّا لَكُمُ الْآياتِ لَعَلَّكُمْ تَعْقِلُونَ »  « 2 » ، يعنى : « خدا زنده مىگرداند زمين را از پس مردن آن ، به حقيقت كه آشكارا نموديم از براى شما نشانه‌هاى خويش را ، شايد كه شما عاقل شويد و بفهميد » .\r\nو فرموده است كه :  « وَ جَنَّاتٌ مِنْ أَعْنابٍ وَ زَرْعٌ وَ نَخِيلٌ صِنْوانٌ وَ غَيْرُ صِنْوانٍ يُسْقى بِماءٍ واحِدٍ وَ نُفَضِّلُ بَعْضَها عَلى بَعْضٍ فِي الْأُكُلِ إِنَّ فِي ذلِكَ لَآياتٍ لِقَوْمٍ يَعْقِلُونَ »  « 3 » ، يعنى : « و در زمين ، باغ‌ها و بوستان‌ها از انگور و كشت‌ها و درختان خرما ، كه از يك اصل بر آمده‌اند ، و درختان ديگر كه از يك اصل بر نيامده‌اند ، بلكه هر يك را اصلى است على حده كه آب داده مىشود هر يك از اينها به يك آب ، و زيادتى مىدهيم بعضى از اينها را بر بعضى ديگر در خوردنى و ميوه . به درستى كه در اين ، هر آينه نشان‌ها است از براى گروهى كه عقل دارند و مىفهمند » .\r\nو فرموده است كه :  « وَ مِنْ آياتِهِ يُرِيكُمُ الْبَرْقَ خَوْفاً وَ طَمَعاً وَ يُنَزِّلُ مِنَ السَّماءِ ماءً فَيُحْيِي بِهِ الْأَرْضَ بَعْدَ مَوْتِها إِنَّ فِي ذلِكَ لَآياتٍ لِقَوْمٍ يَعْقِلُونَ »  « 4 » ، يعنى : « و از جمله نشانه‌هاى خدا ، آن است كه مىنمايد به شما برق را به جهت ترسيدن و اميد داشتن شما ( بنا بر اظهر در ترجمهء آيه ) و فرو مىفرستد از آسمان آبى پر منفعت را ، پس زنده مىگرداند به واسطهء آن زمين را از پس مردن آن . به درستى كه در اين ، هر آينه نشانه است از براى گروهى كه عقل دارند » .\r\nو فرموده است كه :  « قُلْ تَعالَوْا أَتْلُ ما حَرَّمَ رَبُّكُمْ عَلَيْكُمْ أَلَّا تُشْرِكُوا بِهِ شَيْئاً وَ بِالْوالِدَيْنِ إِحْساناً وَ لا تَقْتُلُوا أَوْلادَكُمْ مِنْ إِمْلاقٍ نَحْنُ نَرْزُقُكُمْ وَ إِيَّاهُمْ وَ لا تَقْرَبُوا الْفَواحِشَ ما ظَهَرَ مِنْها وَ ما بَطَنَ وَ لا تَقْتُلُوا \r\n\r\n\r\n","description":"","footnote":"\r\n( 1 ) . جاثيه ، 5 .\r\n( 2 ) . حديد ، 17 .\r\n( 3 ) . رعد ، 4 .\r\n( 4 ) . روم ، 24 .\r\n","page_name":" 93 ","page_number":97},
  {"content":"\r\n . \r\n","description":"","footnote":"","page_name":" 94 ","page_number":98},
  {"content":"\r\n\r\n النَّفْسَ الَّتِي حَرَّمَ اللَّهُ إِلَّا بِالْحَقِّ ذلِكُمْ وَصَّاكُمْ بِهِ لَعَلَّكُمْ تَعْقِلُونَ »  « 1 » ، يعنى : « بگو كه : بياييد تا بخوانم آنچه را كه حرام گردانيده است پروردگار شما بر شما ، و آن اين است كه : شريك نگردانيد با او چيزى را ( يا معنى آن است كه بر شما است كه شريك نگردانيد با او چيزى را از بتان و غير آن ) .\r\nو نيكى كنيد با پدر و مادر خويش ، نيكى كردن به غايت ، و مكشيد فرزندان خويش را به جهت درويشى و احتياج ، كه ما روزى مىدهيم شما و ايشان را ، و نزديكى مكنيد كارهاى زشت و ناپسنديده را ، آنچه هويدا باشد از آنها ، و آنچه نهان باشد . و مكشيد آن تنى را كه خدا حرام گردانيده است كشتن آن را ؛ مگر به حق كه سزاوار كشتن باشد ( چون قصاص و مانند آن ) .\r\nاين‌كه مذكور شد ، خدا وصيت كرد شما را به آن و امر فرمود شايد كه شما عاقل شويد و دريابيد » .\r\nو فرموده است كه :  « هَلْ لَكُمْ مِنْ ما مَلَكَتْ أَيْمانُكُمْ مِنْ شُرَكاءَ فِي ما رَزَقْناكُمْ فَأَنْتُمْ فِيهِ سَواءٌ تَخافُونَهُمْ كَخِيفَتِكُمْ أَنْفُسَكُمْ كَذلِكَ نُفَصِّلُ الْآياتِ لِقَوْمٍ يَعْقِلُونَ »  « 2 » ، يعنى : « آيا از براى شما اى آزادگان ، از آنان كه مالك شده است ايشان را دست‌هاى راست شما ( يعنى غلامان و كنيزان شما ) ، شريك‌ها هستند در آنچه روزى كرده‌ايم شما را . پس شما و ايشان در آن برابر باشيد كه بترسيد از ايشان چون ترسيدن شما از يكديگر . همچنين آشكارا و جدا مىكنيم نشانه‌هاى خويش را از براى گروهى كه عقل دارند » .\r\nاى هشام ، بعد از اين ، صاحبان عقل را پند داده و ايشان را در آخرت راغب ساخته و فرموده است :  « وَ مَا الْحَياةُ الدُّنْيا إِلَّا لَعِبٌ وَ لَهْوٌ وَ لَلدَّارُ الْآخِرَةُ خَيْرٌ لِلَّذِينَ يَتَّقُونَ أَ فَلا تَعْقِلُونَ »  « 3 » ، يعنى : « و نيست زندگانى اين جهان ، مگر بازى و بازيچه كودكان و مشغولى بىخبران كه صاحب خود را از عمل خير باز دارد . و هر آينه خانهء آن جهان بهتر است ، از براى آنان كه مىترسند از خداوند عالميان . آيا پس عقل نداريد و نمىفهميد ؟ » .\r\nاى هشام ، بعد از آن ، آنان را كه عقل ندارند ، از عقاب و بازخواست خويش ترسانيده و فرموده است كه :    « ثُمَّ دَمَّرْنَا الْآخَرِينَ * وَ إِنَّكُمْ لَتَمُرُّونَ عَلَيْهِمْ مُصْبِحِينَ * وَ بِاللَّيْلِ أَ فَلا تَعْقِلُونَ »    « 4 » ، يعنى : « پس از رهانيدن لوط و خاندان او غير از زنش ، هلاك گردانيديم و ديگران را . و به درستى كه شما هر آينه مىگذريد بر ايشان ، در حالى كه در صباح در آيند ، اين دو در شب .\r\n\r\n\r\n","description":"","footnote":"\r\n( 1 ) . انعام ، 151 .\r\n( 2 ) . روم ، 28 .\r\n( 3 ) . انعام ، 32 .\r\n( 4 ) . صافات ، 136 - 138 .\r\n","page_name":" 95 ","page_number":99},
  {"content":"\r\n . \r\n","description":"","footnote":"","page_name":" 96 ","page_number":100},
  {"content":"\r\n\r\nآيا پس عقل نداريد ؟ » .\r\nو فرموده است كه :   « إِنَّا مُنْزِلُونَ عَلى أَهْلِ هذِهِ الْقَرْيَةِ رِجْزاً مِنَ السَّماءِ بِما كانُوا يَفْسُقُونَ * وَ لَقَدْ تَرَكْنا مِنْها آيَةً بَيِّنَةً لِقَوْمٍ يَعْقِلُونَ »   « 1 » ، يعنى : « به درستى كه ما فرود آورندگانيم بر مردم اين ده ، عذابى را از آسمان ، به سبب فسق ايشان ( يا به واسطهء آنچه بودند كه فسق مىنمودند ، و از دايرهء فرمان بيرون مىرفتند ) . و هر آينه به حقيقت كه واگذاشتيم از آن [ ده 
  ] نشانهء روشنى را از براى گروهى كه عقل دارند » .\r\nاى هشام ، به درستى كه عقل با علم و دانش است ، و خداى تعالى فرموده است كه :  « وَ تِلْكَ الْأَمْثالُ نَضْرِبُها لِلنَّاسِ وَ ما يَعْقِلُها إِلَّا الْعالِمُونَ »  « 2 » ، يعنى : « و اين داستان‌ها كه گذشت ، بيان مىكنيم آنها را از براى مردمان و در نمىيابند آنها را مگر علما و دانايان » .\r\nاى هشام ، بعد از اين ، آنان را كه عقل ندارند ، مذمت فرموده و فرموده است كه :  « وَ إِذا قِيلَ لَهُمُ اتَّبِعُوا ما أَنْزَلَ اللَّهُ قالُوا بَلْ نَتَّبِعُ ما أَلْفَيْنا عَلَيْهِ آباءَنا أَ وَ لَوْ كانَ آباؤُهُمْ لا يَعْقِلُونَ شَيْئاً وَ لا يَهْتَدُونَ »  « 3 » ، يعنى : « و چون گفته شود به ايشان كه پيروى كنيد آنچه را كه خدا فرو فرستاده ، مىگويند : بلكه پيروى مىكنيم آنچه را كه يافتيم پدران خويش را بر آن . آيا ( ايشان را پيروى مىنماييد ) هر چند كه بوده باشند پدران ايشان كه در نيابند چيزى را و راه راست نيابند » .\r\nو فرموده است كه :  « وَ مَثَلُ الَّذِينَ كَفَرُوا كَمَثَلِ الَّذِي يَنْعِقُ بِما لا يَسْمَعُ إِلَّا دُعاءً وَ نِداءً صُمٌّ بُكْمٌ عُمْيٌ فَهُمْ لا يَعْقِلُونَ »  « 4 » ، يعنى : « و داستان آنان كه كافر شدند ، چون داستان كسى است كه بانگ مىزند به آنچه نمىشنود ، مگر خواندن و آوا ؛ زيرا ايشان كرانند از شنيدن سخن حق ، گنگانند از گفتن آن ، كورانند از ديدن راه راست . پس ايشان عقل ندارند » .\r\nو فرموده است كه :  « وَ مِنْهُمْ مَنْ يَسْتَمِعُونَ إِلَيْكَ أَ فَأَنْتَ تُسْمِعُ الصُّمَّ وَ لَوْ كانُوا لا يَعْقِلُونَ »  « 5 » ، يعنى :\r\n« و از ايشان كيست كه گوش مىدهد به سوى تو ؟ آيا پس تو مىشنوانى كران را ؛ هر چند بوده باشند كه درنيابند و تعقل نكنند » .\r\nو فرموده است كه :  « أَمْ تَحْسَبُ أَنَّ أَكْثَرَهُمْ يَسْمَعُونَ أَوْ يَعْقِلُونَ إِنْ هُمْ إِلَّا كَالْأَنْعامِ بَلْ هُمْ أَضَلُّ سَبِيلًا »  « 6 » ، يعنى : « بلكه آيا مىپندارى آن‌كه بيشتر ايشان مىشنوند يا عقل دارند و مىيابند ؟\r\n\r\n\r\n","description":"","footnote":"\r\n( 1 ) . عنكبوت ، 34 و 35 .\r\n( 2 ) . عنكبوت ، 43 .\r\n( 3 ) . بقره ، 170 .\r\n( 4 ) . بقره ، 171 .\r\n( 5 ) . يونس ، 42 .\r\n( 6 ) . فرقان ، 44 .\r\n","page_name":" 97 ","page_number":101},
  {"content":"\r\n . \r\n","description":"","footnote":"","page_name":" 98 ","page_number":102},
  {"content":"\r\n\r\nنيستند ايشان مگر چون چهارپايان ، بلكه ايشان گمراه‌ترند از روى راه » .\r\nو فرموده است كه :  « لا يُقاتِلُونَكُمْ جَمِيعاً إِلَّا فِي قُرىً مُحَصَّنَةٍ أَوْ مِنْ وَراءِ جُدُرٍ بَأْسُهُمْ بَيْنَهُمْ شَدِيدٌ تَحْسَبُهُمْ جَمِيعاً وَ قُلُوبُهُمْ شَتَّى ذلِكَ بِأَنَّهُمْ قَوْمٌ لا يَعْقِلُونَ »  « 1 » ، يعنى : « جنگ نمىكنند با شما در حالتى كه مجتمع و متفق باشند ، مگر در ده‌هاى حصاردار يا استوار شده ( و بمانند خندق و برج و حصار ) يا از پس ديوارها . كارزار ايشان در ميان خودشان سخت است . مىپندارى ايشان را مجتمع و متفق و دل‌هاى ايشان پراكنده و پريشان است . اين‌كه مذكور شد به سبب آن است كه ايشان گروهىاند كه عقل ندارند » .\r\nو فرموده است كه :  « وَ تَنْسَوْنَ أَنْفُسَكُمْ وَ أَنْتُمْ تَتْلُونَ الْكِتابَ أَ فَلا تَعْقِلُونَ »  « 2 » ، يعنى : « و فراموش مىكنيد خودتان را و شما مىخوانيد كتاب خدا را ( كه تورات است ) آيا پس عقل نداريد ؟ » .\r\nاى هشام ، بعد از آن ، خدا بسيارى را مذمت نموده و فرموده كه :  « وَ إِنْ تُطِعْ أَكْثَرَ مَنْ فِي الْأَرْضِ يُضِلُّوكَ عَنْ سَبِيلِ اللَّهِ »  « 3 » ، يعنى : « و اگر فرمان‌بردارى كنى بيشتر آنان را كه در زمينند ، گمراه مىگردانند تو را از راه خدا » .\r\nو فرموده كه :  « وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ قُلِ الْحَمْدُ لِلَّهِ بَلْ أَكْثَرُهُمْ لا يَعْلَمُونَ »  « 4 » ، يعنى : « و هر آينه اگر بپرسى ايشان را ( يعنى كافران ) كه چه كسى آفريده آسمان‌ها و زمين را ؟ هر آينه مىگويند : خدا . بگو : سپاس و ستايش از براى خدا است ، بلكه بيشتر ايشان عقل ندارند » .\r\nو فرموده كه :  « وَ لَئِنْ سَأَلْتَهُمْ مَنْ نَزَّلَ مِنَ السَّماءِ ماءً فَأَحْيا بِهِ الْأَرْضَ مِنْ بَعْدِ مَوْتِها لَيَقُولُنَّ اللَّهُ قُلِ الْحَمْدُ لِلَّهِ بَلْ أَكْثَرُهُمْ لا يَعْقِلُونَ »  « 5 » ، يعنى : « و هر آينه اگر بپرسى ايشان را كه ، كه فرو فرستاده از آسمان آب باران را ، پس زنده ساخته به آن زمين را از پس مردن آن ؟ هر آينه مىگويند : خدا .\r\nبگو كه سپاس و ستايش از براى خدا است » .\r\nاى هشام ، بعد از آن ، [ عدهء 
  ] كمى را مدح نموده و فرموده كه :  « وَ قَلِيلٌ مِنْ عِبادِيَ الشَّكُورُ »  « 6 » ، يعنى : « و اندكى از بندگان من بسيار شاكرند » . و فرموده كه :  « وَ قَلِيلٌ ما هُمْ  « 7 »  »  ، يعنى : « و بسيار\r\n\r\n\r\n","description":"","footnote":"\r\n( 1 ) . حشر ، 14 .\r\n( 2 ) . بقره ، 44 .\r\n( 3 ) . انعام ، 116 .\r\n( 4 ) . لقمان ، 25 .\r\n( 5 ) . عنكبوت ، 63 .\r\n( 6 ) . سبأ ، 13 .\r\n( 7 ) . ص ، 24 .\r\n","page_name":" 99 ","page_number":103},
  {"content":"\r\n . \r\n","description":"","footnote":"","page_name":" 100 ","page_number":104},
  {"content":"\r\n\r\nكم‌اند ايشان » ( يعنى : شريكانى كه بر شريكان ستم نكنند ) . و فرموده كه :  « وَ قالَ رَجُلٌ مُؤْمِنٌ مِنْ آلِ فِرْعَوْنَ يَكْتُمُ إِيمانَهُ أَ تَقْتُلُونَ رَجُلًا أَنْ يَقُولَ رَبِّيَ اللَّهُ »  « 1 » ، يعنى : « گفت مردى كه ايمان آورده بود به موسى از خويشان فرعون - كه ايمان خويش را مىپوشيد - : آيا مىكشيد مردى را براى آن‌كه مىگويد : پروردگار من خدا است ؟ » .\r\nو فرموده كه :  « وَ مَنْ آمَنَ وَ ما آمَنَ مَعَهُ إِلَّا قَلِيلٌ »  « 2 » ، يعنى : [ و نيز بر دار اى نوح ، در كشتى 
  ] « هر كه را ايمان آورده ( از غير اهل خويش ) ، و ايمان نياورده بود با او ، مگر اندكى از مردمان » .\r\nو فرموده كه :  « وَ لكِنَّ أَكْثَرَهُمْ لا يَعْلَمُونَ »  « 3 » ، يعنى : « و ليكن بيشتر [ ايشان 
  ] نمىدانند » . و فرموده كه :  « وَ أَكْثَرُهُمْ لا يَعْقِلُونَ »  « 4 » ، يعنى : « بيشتر ايشان عقل ندارند » . و فرموده كه : وَ أَكْثَرُ  هُمْ لا يَشْعُرُونَ »  ، يعنى : « بيشتر ايشان شعور ندارند » .\r\nاى هشام ، بعد از آن صاحبان عقل‌ها را به نيكوتر ذكرى ذكر فرموده و ايشان را به خوشترا دانشى آرايش داده و وصف نموده ، پس فرموده كه :  « يُؤْتِي الْحِكْمَةَ مَنْ يَشاءُ وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً وَ ما يَذَّكَّرُ إِلَّا أُولُوا الْأَلْبابِ »  ، يعنى : « مىدهد خداى تعالى حكمت را به هر كه مىخواهد « 5 » و هر كه داده شود ، حكمت را ، پس به حقيقت كه داده شده است نيكى بسيار ، و پند پذير نمىشوند ، مگر صاحبان عقل‌هاى خالص » ( از پيروى هوا و هوس ) .\r\nو فرموده كه :  « وَ الرَّاسِخُونَ فِي الْعِلْمِ يَقُولُونَ آمَنَّا بِهِ كُلٌّ مِنْ عِنْدِ رَبِّنا وَ ما يَذَّكَّرُ إِلَّا أُولُوا الْأَلْبابِ »  « 6 » ، يعنى : « و نمىداند تأويل متشابه از قرآن را كسى ، مگر خدا و آنان كه ثابت قدم‌اند در دانش و متمكن‌اند در بينش ( يا معنى آن است كه راسخان در علم مىگويند كه : گرويديم به متشابه ) همه محكمات و متشابهات از نزد پروردگار ما است ، و پندپذير نمىشوند مگر صاحبان عقل‌هاى صافيه » ( از قذرات « 7 » كجى و اختلال ) .\r\nو فرمود كه :  « إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ لَآياتٍ لِأُولِي الْأَلْبابِ »  « 8 » ، يعنى : « به درستى كه در آفريدن آسمان‌ها و زمين‌ها و در آمد و شد شب و روز ، هر آينه نشانه\r\n\r\n\r\n","description":"","footnote":"\r\n( 1 ) . غافر ، 27 .\r\n( 2 ) . هود ، 40 .\r\n( 3 ) . انعام ، 37 .\r\n( 4 ) . مائده ، 103 .\r\n( 5 ) . و حكمت در لغت به معناى دانش و دانستن حقيقت هر چيزى است . از ابن سينا منقول است كه در بعضى ازرسائل خويش ، گفته كه حكمت ، درست كردارى و راست گفتارى است ( مترجم ) .\r\n( 6 ) . آل عمران ، 7 .\r\n( 7 ) . پليدى .\r\n( 8 ) . آل عمران ، 190 .\r\n","page_name":" 101 ","page_number":105},
  {"content":"\r\n . \r\n","description":"","footnote":"","page_name":" 102 ","page_number":106},
  {"content":"\r\n\r\nاست از براى صاحبان عقل‌هاى خالص » .\r\nو فرموده كه :  « أَ فَمَنْ يَعْلَمُ أَنَّما أُنْزِلَ إِلَيْكَ مِنْ رَبِّكَ الْحَقُّ كَمَنْ هُوَ أَعْمى إِنَّما يَتَذَكَّرُ أُولُوا الْأَلْبابِ »  ، يعنى : « آيا پس كسى كه مىداند آن‌كه آنچه فرو فرستاده شده به سوى تو از جانب پروردگار تو ، راست و درست است ، مانند كسى است كه او كور و نابيناست ؟ جز اين نيست كه پندپذير مىشوند صاحبان عقل‌هاى صافى » ( از معارضه و وهم و شبهه ) .\r\nو فرموده كه :  « أَمَّنْ هُوَ قانِتٌ آناءَ اللَّيْلِ ساجِداً وَ قائِماً يَحْذَرُ الْآخِرَةَ وَ يَرْجُوا رَحْمَةَ رَبِّهِ قُلْ هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ إِنَّما يَتَذَكَّرُ أُولُوا الْأَلْبابِ »  ، يعنى : « آيا كسى كه او را فرمان برنده و يا دعا خواننده باشد در نماز در ساعت‌هاى شب ، در حالتى كه سجده كننده و ايستاده است ، كه مىترسد از آن جهان و عذاب آن و اميد داشته باشد بخشش پروردگار خويش را ، چون كسى است كه چنين نباشد ( بنابر بعضى از تقادير در آيه ، بگو : آيا برابر مىباشند آنان كه مىدانند و آنان كه نمىدانند ؟ ) جز اين نيست كه پندپذير مىشوند صاحبان عقل‌هاى خالص » .\r\nو فرموده كه :  « كِتابٌ أَنْزَلْناهُ إِلَيْكَ مُبارَكٌ لِيَدَّبَّرُوا آياتِهِ وَ لِيَتَذَكَّرَ أُولُوا الْأَلْبابِ »  ، يعنى : « اين قرآن ، كتابى است كه فرو فرستاديم آن را به سوى تو كه بركت داده شده است ( يعنى : پر خير و منفعت است ) . و فرو فرستادن آن از براى آن است كه تدبر و انديشه نمايند آيت‌هاى آن را ( كه تأمل در حقيقت معانى آن نمايند ) ، تا پندپذير شوند صاحبان عقل‌هاى صافى » .\r\nو فرموده كه :   « وَ لَقَدْ آتَيْنا مُوسَى الْهُدى وَ أَوْرَثْنا بَنِي إِسْرائِيلَ الْكِتابَ * هُدىً وَ ذِكْرى لِأُولِي الْأَلْبابِ »   ، يعنى : « هر آينه به حقيقت كه داديم موسى را راه راست ( يا راه راست نمودن به واسطهء معجزات و احكام شرايع ) و تورات و به ميراث داديم پسران يعقوب را كتابى كه آن تورات است ، به جهت راه حق نمودن و پند دادن ( يا در حالتى كه راه حق ، نمايند ) . و يادگار است از براى صاحبان عقول خالصه » .\r\nو فرموده كه :  « وَ ذَكِّرْ فَإِنَّ الذِّكْرى تَنْفَعُ الْمُؤْمِنِينَ »  ، يعنى : « پند بده . پس به درستى كه پند دادن صاحبان ايمان را نفع مىبخشد » .\r\nاى هشام ، به درستى كه خداى تعالى در كتاب خويش مىفرمايد كه :  « إِنَّ فِي ذلِكَ لَذِكْرى لِمَنْ كانَ لَهُ قَلْبٌ »  ، يعنى : « به درستى كه در اين‌كه مذكور شد ، هر آينه پند و ياد كردنى است از براى آن‌كه او را دلى باشد » يعنى عقلى داشته باشد .\r\nو فرموده كه :  « وَ لَقَدْ آتَيْنا لُقْمانَ الْحِكْمَةَ »  ، يعنى : « هر آينه به حقيقت داديم لقمان را\r\n\r\n","description":"","footnote":"","page_name":" 103 ","page_number":107},
  {"content":"\r\n . \r\n","description":"","footnote":"","page_name":" 104 ","page_number":108},
  {"content":"\r\n\r\nحكمت » . حضرت فرمود كه : « يعنى فهم و عقل را به او داديم » .\r\n« اى هشام ، به درستى كه لقمان به پسرش فرمود : فروتنى كن از براى حق تا از همه مردم عاقل‌تر باشى و زيرك در نزد حق ، كم است . اى فرزند من ، به درستى كه دنيا ، دريايى است گود كه غرق شده‌اند در آن ، جهان بسيار . پس بايد كه كشتى تو در آن پرهيزگارى و آنچه در آن مىگذارى ايمان ، و بادبان آن توكل بر خدا ، و چرخ‌هاى آب آن عقل ، و ناخداى آن علم ، و دنبالهء آن صبر و شكيبايى باشد .\r\nاى هشام ، به درستى كه هر چيزى را نشانه‌اى است و نشانهء عقل ، انديشه كردن و نشانهء انديشه كردن ، خاموشى است ، و هر چيزى را حيوان سوارى است ، و حيوان سوارى عقل ، فروتنى است . همين جهالت تو را بس است كه مرتكب شوى آنچه را كه تو را از آن نهى كرده‌اند .\r\nاى هشام ، خدا ، پيغمبران و رسولان خويش را به سوى بندگانش نفرستاده ، مگر از براى اين‌كه دريابند از جانب خدا ، پس آن‌كه معرفتش به آنچه پيغمبران آورده‌اند نيكوتر باشد ، استجابت او نيكوتر خواهد بود ، و آن‌كه عقلش نيكوتر ، بفرمودهء خدا ، داناتر باشد ، و آن‌كه عقلش تمام‌تر ، پله و پايهء او در دنيا و آخرت ، بلندتر است .\r\nاى هشام ، به درستى كه خدا را بر مردمان دو حجت است : يكى حجتى است هويدا و ديگرى حجتى است نهان . اما حجت هويدا ، رسولان و پيغمبران و امامانند . و اما حجت نهان ، عقل است .\r\nاى هشام ، به درستى كه عاقل ، آن است كه حلال ، مانع شكرگزارى او نشود ، و حرام ، بر صبر و شكيبايى او ، غالب نگردد .\r\nاى هشام ، هر كه سه چيز را بر سه چيز مسلط گرداند ، گو يا كه بر خرابى عقل خويش يارى نموده : يكى آن‌كه نور انديشهء خويش را با آروزى دور و دراز تاريك سازد . دويم آن‌كه حكمت‌هاى تازه خويش را به سخن‌هاى لغو بىمصرف محو كند . سيم آن‌كه نور پندگيرى خود را به خواهش‌هايى كه نفس او را دارد ، فرو نشاند . پس گويا كه خواهش خويش را بر خرابى عقلش يارى نموده ، و هر كه عقلش را ويران كند ، دين و دنياى او بر وى تباه شود .\r\nاى هشام ، چگونه عمل تو در نزد خدا بيفزايد و تو دل خويش را مشغول ساخته از فرموده پروردگار خود ، و خواهش خود را در غالب شدن بر عقلت فرمان‌بردارى كرده‌اى ؟ !\r\n\r\n","description":"","footnote":"","page_name":" 105 ","page_number":109},
  {"content":"\r\n . \r\n","description":"","footnote":"","page_name":" 106 ","page_number":110},
  {"content":"\r\n\r\nاى هشام ، صبر بر تنهايى ، نشانهء قوت عقل است . پس هر كه چيزها را از جانب خدا بفهمد ، از اهل دنيا و آنان كه در آن رغبت دارند ، دورى گزيند و راغب شود در آنچه در نزد خدا است ، و خدا انيس و مونس او باشد در وحشت و اندوه ، و يار او باشد در تنهايى ، و بى نيازى او باشد در وقت درويشى ، و او را عزيز گرداند بىآن‌كه او را خويشاوندى باشد .\r\nاى هشام ، حق بر پا شده است از براى فرمان‌بردارى خدا ، و نجاتى نيست مگر به فرمان‌بردارى ، و فرمان‌بردارى ، به علم و دانش است . و دانش ، با آموختن و آموختن ، به عقل در دل قرار مىگيرد و محكم مىشود ، و بدون آن ، صورت نمىپذيرد . و هيچ علمى موجود نيست مگر آن علمى كه از عالم خداشناس باشد و شناختن علم ، به عقل است .\r\nاى هشام ، عمل اندكْ از عالم ، مقبول مىشود و دو چندان مىگردد و عمل بسيار ، از صاحب خواهش و جهل رد مىشود .\r\nاى هشام ، به درستى كه عاقل ، خشنود مىباشد به چيز پستى از دنيا با حكمت ، و خشنود نمىباشد به چيز كمى از حكمت با دنياى فراوان ، و به اين جهت تجارت و بازرگانى ايشان سودمند شده .\r\nاى هشام ، به درستى كه عاقلان ، آنچه را كه زيادتى باشد از دنيا واگذاشتند . پس چگونه مرتكب گناهان مىگردند و حال آن‌كه ترك دنيا از مستحبات و ترك گناهان از جمله واجبات است .\r\nاى هشام ، به درستى كه عاقل ، به سوى دنيا و اهل آن نگريست ، پس دانست كه به آن نمىتوان رسيد مگر به مشقت و دشوارى ، و به سوى آخرت نظر كرد ، پس دانست كه به آن نمىتوان رسيد ، مگر به دشوارى . پس باقىتر از اين دو را به دشوارى جستجو نمود .\r\nاى هشام ، به درستى كه عاقلان ، در دنيا رغبت ننمودند و در آخرت ، رغبت نمودند ؛ زيرا كه ايشان دانستند كه دنيا جوينده‌اى است كه جستجوى آن مىشود و آخرت ، جوينده و جستجو شده است كه بايد جستجوى آن بشود .\r\n( خلاصهء معنى آن‌كه ، طالبيت و مطلوبيت دنيا ، عين يكديگر است . پس در تحصيل آن نبايد كوشش نمايد ؛ زيرا طالبيت آن ، از مطلوبيت كفايت مىكند ، به خلاف طالبيت و مطلوبيت آخرت كه غير يكديگرند . پس در تحصيل آن بايد كوشيد ؛ زيرا كه طالبيت آن از مطلوبيت كفايت نمىكند ) . پس هر كه آخرت را طلب كند ، دنيا او را طلب مىنمايد تا آن‌كه\r\n\r\n","description":"","footnote":"","page_name":" 107 ","page_number":111},
  {"content":"\r\n . \r\n","description":"","footnote":"","page_name":" 108 ","page_number":112},
  {"content":"\r\n\r\nروزى خود را از آن تمام فراگيرد ، و هر كه دنيا را طلب كند ، آخرت او را طلب نمايد بعد از آن ، او را مرگ در رسد و دنيا و آخرت او را بر وى تباه گرداند .\r\nاى هشام ، هر كه بىنيازى را خواسته باشد بى آن‌كه مالى داشته باشد ، و آسايش دل را از حسد و سلامتى در دين را طالب باشد ، به سوى خداى عزّوجلّ تضرع و زارى كند در سؤال خويش ، به اين‌كه عقل او را كامل گرداند ؛ زيرا كه هر كه عاقل باشد ، قانع شود به آنچه او را كفايت كند ، و هر كه قانع گردد به آنچه او را كفايت كند ، بىنياز گردد . و آن‌كه قناعت نكند به آنچه او را كفايت كند ، هرگز به بىنيازى نرسد .\r\nاى هشام ، به درستى كه خدا حكايت فرموده از گروهى نيكوكار كه ايشان گفته‌اند كه :  « رَبَّنا لا تُزِغْ قُلُوبَنا بَعْدَ إِذْ هَدَيْتَنا وَ هَبْ لَنا مِنْ لَدُنْكَ رَحْمَةً إِنَّكَ أَنْتَ الْوَهَّابُ »  « 1 » ، يعنى : « اى پروردگار ما ، دل‌هاى ما را مپيچان از حق به سوى غير آن ، از پس آن‌كه ما را راه راست نمودى ، و ببخش ما را از نزد خويش ، بخششى . به درستى كه تويى بسيار بخشاينده » . اين را گفتند در هنگامى كه دانستند كه دل‌ها مىپيچد و بر مىگردد به سوى كورى جهالت و هلاكتى كه دارد . به درستى كه از خدا نترسد آن‌كه از جانب خدا نيابد و هر كه از خدا نفهمد ، دل خويش را نبندد بر شناختى كه پا بر جا باشد و آن را ببيند و حقيقت آن را در دل خويش بيابد و كسى چنين نخواهد بود ، مگر آن كس كه گفتار او ، مصدق كردار و نهان او ، موافق آشكار او باشد ؛ زيرا كه خداى تعالى كسى را رهنمايى نفرموده بر عقلى كه پنهان و پوشيده است ، مگر به آنچه ظاهر باشد از آن و به آن‌كه از جانب آن سخن كند .\r\nاى هشام ، امير المؤمنين عليه السلام مىفرمود كه : خدا پرستيده نشده به چيزى كه از عقل بهتر باشد ، و عقل هيچ مردى كامل نگرديد تا آن‌كه چندين خصلت در او باشد : يكى آن‌كه كفر و بدى ، از او ايمن باشد ( كه از او سر نزند ) ، و ديگر آن‌كه ، مردم خوبى و راستى را از او اميد داشته باشند ، و زيادتى مال خويش را به مردم دهد ، و خود را از گفتار بيهوده نگاه دارد ، و بهرهء او از دنيا ، قوتى باشد كه به آن زنده بماند ، و در مدت زندگى خويش ، از علم سير نشود ، و خوارى به سوى او كه با خدا باشد ، دوست‌تر باشد از عزت با غير خدا ، و فروتنى دوست‌تر باشد به سوى او از بزرگوارى ، اندكى از نيكى كه از غير به او رسد آن را پر شمارد ، و بسيارى\r\n\r\n\r\n","description":"","footnote":"\r\n( 1 ) . آل عمران ، 8 .\r\n","page_name":" 109 ","page_number":113},
  {"content":"\r\n . \r\n","description":"","footnote":"","page_name":" 110 ","page_number":114},
  {"content":"\r\n\r\nاز نيكى كه از او به غير رسد آن را كم شمارد ، و همهء مردمان را از خود بهتر داند ، و در پيش خود چنين داند كه او از همه ايشان بدتر است و اين ، كمال عقل است .\r\nاى هشام ، به درستى كه عاقل ، دروغ نمىگويد و هر چند كه خواهش او در آن باشد .\r\nاى هشام ، هر كه را مروت و جوان‌مردى نيست ، دين ندارد و هر كه را عقل نيست ، مروت ندارد . و به درستى كه بزرگ‌ترين مردم ، از روى قدر و مرتبه و منزلت ، آن است كه در دنيا از براى خويش مرتبه و جاه و منزلتى نبيند . بدانيد و آگاه باشيد كه تنهاى شما را بهايى نيست ، مگر بهشت ، پس آنها را به جز بهشت مفروشيد .\r\nاى هشام ، به درستى كه امير المؤمنين عليه السلام مىفرمود كه : از نشانهء عاقل اين است كه سه خصلت در او باشد : جواب دهد هر گاه از او سؤال شود ، و حرف زند هرگاه گروه مردم از سخنى كه به گفتن آن احتياج افتاده باشد ، درمانده باشند ، و اشاره كند به آن رأى كه صلاح اهل او در آن باشد . پس هر كه چيزى از اين خصلت‌هاى سه‌گانه در او نباشد ، احمق است . و امير المؤمنين عليه السلام مىفرمود كه : در صدر مجلس ننشيند ، مگر مردى كه اين سه خصلت يا يكى از اينها در او باشد . پس هر كه چيزى از اينها در او نباشد و در صدر نشيند ، احمق است .\r\nو حضرت حسن بن على عليه السلام فرمود : چون حاجت‌هاى خويش را طلب نماييد ، آنها را از اهل آن طلب كنيد . به آن حضرت عرض شد : اى فرزند رسول خدا ، اهل آنها كيانند ؟ فرمود :\r\nآنانند كه خدا قصه فرموده در كتاب خويش و ايشان را ياد نموده و فرموده :  « إِنَّما يَتَذَكَّرُ أُولُوا الْأَلْبابِ »  « 1 » » . حضرت فرمود كه : « ايشان ، صاحبان عقل‌هايند » .\r\n« حضرت على بن الحسين عليه السلام فرمود كه : هم‌نشينى با نيكوكاران ، به سوى صلاح مىخواند ، و ادب علما و دانايان را به جا آوردن ، باعث زيادتى عقل است . فرمان بردارى واليان كه عادل باشند ، كمال عزت است . و زياد كردن مال به تجارت يا زكات دادن ، كمال جوان مردى است . و راه حق نمودن به آن‌كه مشورت كند ، اداى حق نعمت پروردگار است . و بازداشتن آزار خويش از مردم ، از كمال و آسايش تن در آن است در دنيا و آخرت .\r\nاى هشام ، به درستى كه عاقل ، حديث نمىكند با آن كس كه مىترسد كه او را به دروغ نسبت دهد ، و سؤال نمىكند از كسى كه مىترسد كه او را منع كند ، و آنچه را كه قدرت بر آن\r\n\r\n\r\n","description":"","footnote":"\r\n( 1 ) . رعد ، 19 .\r\n","page_name":" 111 ","page_number":115},
  {"content":"\r\n . \r\n","description":"","footnote":"","page_name":" 112 ","page_number":116},
  {"content":"\r\n\r\nنداشته باشد وعده ندهد ، و آنچه او را به اميدوارى آن ملامت و سرزنش كنند اميدوار نباشد ، و پيشى نگيرد بر آنچه از فوت آن ترسد به واسطهء درماندن از آن » .\r\n13 / 13 . على بن محمد روايت كرده است از سهل بن زياد كه آن را مرفوع ساخته كه گفت : امير المؤمنين عليه السلام فرمود كه : « عقل ، پوششى است پوشنده و فضل و نيكويى جمال ، و زيبى است هويدا . پس خوىهاى بد خويش را به فضل خود بپوشان و با خواهش نفس خود به عقلى كه دارى ، كارزار نما ، تا دوستى تو با خلائق سالم بماند و دوستى خلائق با تو ظاهر گردد » .\r\n14 / 14 . چند نفر از اصحاب ما از احمد بن محمد ، از على بن حديد ، از سَماعه بن مهران روايت كرده‌اند كه گفت : در خدمت امام جعفر صادق عليه السلام بودم و در نزد آن حضرت گروهى از دوستان او بودند كه ذكر عقل و جهل در ميان آمد . امام جعفر صادق عليه السلام فرمود كه : « عقل و لشكر او ، و جهل و سپاه او را بشناسيد تا راه راست يابيد » .\r\nسماعه گفت كه : عرض كردم كه : فداى تو گردم ، ما چيزى را نشناسيم ، مگر آنچه تو ما را بشناسانى . آن حضرت فرمود كه : « خدا عقل را آفريد ، و آن اول آفريده‌اى است از روحانيان ( و آنها جسم‌هاى لطيف‌اند كه به چشم در نيايند ) . از طرف راست عرش از نور خويش . پس فرمود كه : پشت كن ، عقل پشت كرد ، و بعد از آن فرمود كه : رو كن ، رو كرد . خداى تبارك و تعالى فرمود كه : تو را آفريدم آفريدهء بزرگ و تو را بر همهء آفريدگان خود تكريم دادم و نواختم » .\r\nحضرت فرمود كه : « بعد از آن ، جهل را آفريد از درياى تلخ كه تاريك بود . پس فرمود كه :\r\nپشت كن ( يعنى از عالم ملكوت و نور ) ، جهل قبول كرد و پشت نمود . بعد از آن فرمود كه : رو كن ، قبول ننموده و رو نياورد . خداى تعالى فرمود كه : سربلندى كردى و او را لعنت فرمود .\r\nبعد از آن ، از براى عقل هفتاد و پنج لشكر قرار داد . چون جهل آنچه را كه خدا عقل را به آن گرامى داشت ، ديد با آنچه او را عطا فرمود دشمنى او را ، در دل گرفت ، و گفت كه : اى پروردگار من ، اينك آفريده‌اى است مانند من كه او را آفريدى و نوازش فرمودى و تقويت كردى ، و من ضدّ اويم كه كمال دشمنى و مخالفت با او دارم ، و مرا هيچ قوت و توانايى نيست كه با او برابرى نمايم . پس عطا كن به من از سپاه ، مانند آنچه به او عطا فرمودى . خداى تعالى فرمود كه : چنين مىكنم . پس اگر بعد از اين نافرمانى از تو صادر شود ، تو را و سپاه تو را از\r\n\r\n","description":"","footnote":"","page_name":" 113 ","page_number":117},
  {"content":"\r\n . \r\n","description":"","footnote":"","page_name":" 114 ","page_number":118},
  {"content":"\r\n\r\nرحمت خويش بيرون مىكنم . جهل گفت كه : خشنود شدم و به اين راضيم . خداى تعالى ، هفتاد و پنج سپاه به او نيز عطا فرمود و از جمله هفتاد و پنج لشگر كه خدا به عقل عطا فرمود ، خير و خوبى بود و آن ، وزير عقل است و ضد آن را شرّ و بدى قرار داد و آن ، وزير جهل است ؛ و لشكر ديگر ايمان است و ضد آن كفر ؛ و تصديق و باور داشتن ، و ضد آن انكار ؛ و اميدوارى ، و ضد آن نا اميدى ؛ و عدل و داد ، و ضد آن ستم كردن ؛ و خشنودى ، و ضد آن ناخشنودى و خشم گرفتن ؛ و شكرگزارى ، و ضد آن كفران و ناسپاسى ؛ و اميد ، و ضد آن نا اميدى است .\r\n( ظاهر اين است كه اين دو لشكر ، تكرار دو لشكر سوم باشد كه در بعضى از نسخ كافى بدل آن بوده و بعد از آن به واسطهء اشتباه كاتب در اصل داخل شده است و مؤيد اين ، آن است كه جميع آنچه در كتاب مسطور است ، هفتاد و هشت لشكر است ، از براى هر يك از عقل و جهل ، با آن‌كه هر يك را بيش از هفتاد و پنج لشكر نيست ؛ چنانچه در سه موضع اين حديث شريف مذكور است و شايد كه دو فقرهء ديگر كه زياد است ، يكى بدلى باشد كه تعلق به فهم و ديگرى تعلق به بلاء داشته كه در يك جا فرموده : و الفهم و ضدّه الحمق و در جاى ديگر فرموده : و الفهم و ضدّه الغباوة و در يك جا فرموده : والسلامة و ضدّها البلاء و در جاى ديگر فرموده : و العافية و ضدها البلاء . بنابر اين ، حمق ، بدل غباوة بوده يا به عكس ، و عافيت ، بدل سلامت بوده باشد يا به عكس و هر دو نوشته شده است ، و مىتواند كه يكى از اين دو ، بدلى باشد كه تعلق به دوستى و دشمنى داشته باشد ؛ چه در يك موضع فرموده : و المودّة و ضدّها العداوة و در موضع ديگر فرموده : والحبّ و ضدّه البغض . اگر چه در ميان عداوت و حب ، چون عداوت و بغض فى الجمله فرقى هست ) .\r\nو ديگر توكل و اعتماد بر خدا است و اعتراف به عجز خويش ، و ضد آن حريص شدن ؛ و رأفت و مهربانى ، و ضد آن سخت دل شدن ؛ و رحمت و دل نرمى ، و ضد آن غضب و خشم گرفتن ؛ و علم و دانش ، و ضد آن جهل و نادانى ( و اين جهل غير از جهل صاحب لشكر است ؛ چه اين‌كه مقابل علم است و آن مقابل عقل و چنانچه علم و عقل غير يكديگراند . اين جهل و آن جهل نيز غير يكديگراند ) و دريافتن ، و ضد آن حماقت ؛ و عفت و پرهيزكارى ، و ضد آن رسوايى و پرده‌درى ؛ و زهد و بىرغبتى در دنيا ، و ضد آن رغبت در آن ؛ و رفق و نرمى ، و ضد آن درشتى نمودن ؛ و سخت ترسيدن ، و ضد آن جرأت و دليرى كردن ؛ و فروتنى ، و ضد آن ، بزرگى و تكبر ؛ و درنگ و آهستگى ، و ضد آن ، شتابيدن ؛ و حلم و بردبارى ، و ضد آن سبكى ؛ و\r\n\r\n","description":"","footnote":"","page_name":" 115 ","page_number":119},
  {"content":"\r\n . \r\n","description":"","footnote":"","page_name":" 116 ","page_number":120},
  {"content":"\r\n\r\nخاموشى ، و ضد آن بيهوده گفتن ؛ و گردن نهادن ، و ضد آن سربلندى ؛ و تسليم شدن ، و ضد آن شك و به گمان افتادن ؛ و صبر و شكيبايى ، و ضد آن ناشكيبايى كردن ؛ و فرو گذاشتن و گذرانيدن ، و ضد آن كينه كشيدن ؛ و بىنيازى و ضد آن ، فقر و درويشى ؛ و ياد كردن و ياد آوردن و ضد آن ، غفلت و فراموشى ؛ و حفظ و نگاه داشتن ، و ضد آن فراموشى و واگذاشتن ؛ و عطوفت و مهربانى كردن با ميل ، و ضد آن ، جدايى كردن و بريدن ؛ و قناعت و رضا شدن به هر چيز باشد و ضد آن ، حرص و شدت احتياج ؛ و يارى نمودن و كسى را با خود برابر كردن ، و ضد آن بازداشتن و بخل ورزيدن ؛ و مودت و دوستى كردن و ضد آن عداوت و دشمنى نمودن ؛ و وفا و پيمان نگاه‌دارى ، و ضد آن بى وفايى و پيمان شكستن ؛ و فرمان‌بردارى ، و ضد آن نافرمانى كردن ؛ و خضوع و شكستگى ، و ضد آن گردن‌كشى ؛ و سلامت و رستگارى ، و ضد آن زحمت و بلا ؛ و محبت و دوستى ، و ضد آن بغض و دشمنى ؛ و راستگويى ، و ضد آن دروغ گفتن ؛ و حق ، و ضد آن باطل ؛ و امانت‌دارى ، و ضد آن خيانت ؛ و اخلاص و بىريايى است و قطع‌نظر از غير خدا ، و ضد آن آميختن با غير ؛ و زيركى ، و ضد آن كند ذهنى ؛ و فهم ، و ضد آن كند فهم شدن ؛ و معرفت و شناختن ، و ضد آن انكار و باور نداشتن ؛ و مدارايى كردن ، و ضد آن با يكديگر جنگ و دشمنى آشكار كردن ؛ و سلامتى در نهانى ، و ضد آن با يكديگر مكر و حيله كردن ؛ و پوشيدن آنچه پوشيدنى باشد ، و ضد آن آشكار كردن ؛ و نماز كردن ، و ضد آن ضايع كردن آن ؛ و روزه داشتن ، و ضد آن روزه نگرفتن ؛ و جهاد و كارزار با كفار كردن ، و ضد آن باز رميدن و ترسيدن از ايشان ؛ و حج به جا آوردن ، و ضد آن انداختن پيمان ؛ و نگاه داشتن حديث و سخن مردمان ، و ضد آن سخن‌چينى كردن ؛ و نيكى با پدر و مادر ، و ضد آن ، نافرمانى كردن ايشان ؛ و حقيقت ، و ضد آن ريا ( يعنى كارى كه براى روى مردم كنند ) ؛ و معروف و عمل شايسته ، و ضد آن منكر و ناشايسته ؛ و پوشيدن آنچه اظهارش حرام باشد ، و ضد آن اظهار كردن آن ؛ و تقيه و پرهيز كردن ، و ضد آن آشكار نمودن ؛ و انصاف و مسلّم داشتن چيزى را كه حق باشد ، و ضد آن ننگ و عار داشتن از آن ؛ و ساختن و فرمان‌بردارى حق نمودن ، و ضد آن ستم كردن و از حد درگذشتن ؛ و پاكى و پاكيزگى ، و ضد آن پليدى ؛ و حيا و شرم داشتن ، و ضد آن بىشرمى و فحش گفتن ؛ و ميانه‌روى ، و ضد آن از حدود گذشتن ؛ و راحت و آسايش ، و ضد آن رنج و مشقت كشيدن ؛ و آسانى ، و ضد آن دشوارى ؛ و بركت و افزونى ، و ضد آن كاهيدن و بردن آن ؛ و عافيت و دورى از بدى ، و ضد آن بلا و زحمت ؛ و اعتدال و برابرى ، و\r\n\r\n","description":"","footnote":"","page_name":" 117 ","page_number":121},
  {"content":"\r\n . \r\n","description":"","footnote":"","page_name":" 118 ","page_number":122},
  {"content":"\r\n\r\nضد آن معارضه كردن با كسى و غلبه كردن بر او به بسيارى ؛ و حكمت و راست گفتارى و درست‌كردارى ، و ضد آن آنچه نفس خواهش داشته باشد ؛ و وقار و آرامى و ضد آن سبكى ؛ و سعادت و نيك‌بختى ، و ضد آن شقاوت و بدبختى ؛ و توبه و بازگشت از گناهان ؛ و ضد آن بر معصيت ايستادن و پيوسته بر گناه بودن ؛ و طلب آمرزش نمودن ، و ضد آن فريفته شدن ؛ و محافظت و نگهبانى ، و ضد آن خوار داشتن و سستى ورزيدن ؛ و دعا كردن و خدا را خواندن ، و ضد آن ننگ و عار داشتن ؛ و نشاط و خرمى و شادمانى ، و ضد آن كاهلى و كسالت ؛ و شادى ، و ضد آن اندوه ؛ و الفت و آميزش ، و ضد آن جدايى ؛ و سخاوت ، و ضد آن بخل است .\r\nو همهء اين خصلت‌ها ، از لشكران عقل به هم جمع نمىشوند ، مگر در پيغمبر يا وصى پيغمبر ، يا مؤمنى كه خدا دل او را امتحان كرده و نيك آزموده ، يا آن را شناخته باشد از براى ايمان ، و اما باقى مردمان از دوستان ما كه يكى از ايشان خالى نمىباشد از اين‌كه بعضى از اين لشكران در او باشد ، تا آن‌كه كامل گردد و از لشكران جهل پاك و پاكيزه شود ، پس در اين هنگام در درجه بلندتر ، با پيغمبران و اوصياى ايشان خواهد بود . و به اين نمىتوان رسيد ، مگر به شناختن عقل و لشكران او و دورى كردن از جهل و لشكران او . خدا ما و شما را از براى فرمان‌بردارى و خشنودى خويش توفيق دهد » .\r\n15 / 15 . گروهى از اصحاب ما روايت كرده‌اند از احمد بن محمد بن عيسى ، از حسن بن على بن فضّال ، از بعضى از اصحاب ما ، از حضرت امام جعفر صادق عليه السلام كه آن حضرت فرمود كه : « رسول خدا ، هرگز با بندگان خدا به كُنه و پايان عقل خويش سخن نگفت » . و فرمود كه :\r\n« رسول خدا صلى الله عليه و آله فرمود : به درستى كه ما گروه پيغمبران ، مأمور شده‌ايم كه با مردمان سخن كنيم بر اندازهء عقل ايشان » .\r\n16 / 16 . على بن محمد ، از سهل بن زياد ، از نوفلى ، از سَكونى ، از امام جعفر صادق از پدرش عليهما السلام روايت كرده است كه آن حضرت فرمود : « امير المؤمنين عليه السلام فرمود كه : اميدها ، دل‌هاى جاهلان را از جا به در مىآورد و آرزوها آن را به گرو مىستاند و فريب‌ها آن را به ريسمان‌ها مىبندد » ( بنابر بعضى از نسخه‌هاى كافى ، معنى اين است كه آن را مضطرب مىسازد ) .\r\n17 / 17 . على بن ابراهيم ، از پدرش ، از جعفر بن محمد اشعرى ، از عبيداللَّه دهقان ، از دُرست ، از ابراهيم بن عبدالحميد روايت كرده است كه گفت : امام جعفر صادق عليه السلام فرمود كه :\r\n\r\n","description":"","footnote":"","page_name":" 119 ","page_number":123},
  {"content":"\r\n . \r\n","description":"","footnote":"","page_name":" 120 ","page_number":124},
  {"content":"\r\n\r\n« كامل‌ترين مردمان از روى عقل خويش ، خوش خلق‌تر ايشان است » .\r\n18 / 18 . على ، از ابى هاشم جعفرى روايت كرده است كه گفت : در خدمت حضرت امام رضا عليه السلام بوديم و عقل و ادب را ذكر نموديم ، حضرت فرمود كه : « اى ابوهاشم ، عقل ، عطيه‌اى است از جانب خدا و ادب ( كه خوش رفتارى و خوش گفتارى است در گفتن و نوشتن و زيستن ) ، كسبى است كه به رنج و زحمت ، حاصل مىتوان كرد . پس هر كه ادب را به خود بندد ، بر آن قادر گردد ، و هر كه عقل را به خود بندد ، چيزى را زياد نمىكند به سبب اين ، مگر جهل » .\r\n19 / 19 . على بن ابراهيم ، از پدرش ، از يحيى بن مبارك ، از عبداللَّه بن جَبَله ، از اسحاق بن عمار ، از امام جعفر صادق روايت كرده است كه گفت : به خدمت آن حضرت عرض كردم كه :\r\nفداى تو گردم ، به درستى كه مرا همسايه‌اى است كه بسيار نماز مىكند و صدقه بسيار مىدهد و حج بسيار به جا مىآورد و هيچ ناخوشى در او نيست . حضرت فرمود كه : « اى اسحاق ، عقلش چگونه است ؟ » اسحاق گفت كه : گفتم : فداى تو گردم او را عقل درستى نيست .\r\nحضرت فرمود كه : « عملش بالا نمىرود و مقبول نمىشود ، به واسطهء بى عقلى كه دارد » .\r\n20 / 20 . حسين بن محمد ، از احمد بن محمد سيّارى ، از ابو يعقوب بغدادى روايت كرده است كه گفت : ابن سكيت به خدمت حضرت امام رضا عليه السلام عرض كرد كه : چرا خدا موسى بن عمران را با عصا و يد بيضا ( كه سفيدى آن به طورى بود كه شعاع آن بر شعاع آفتاب غلبه مىنمود ) و با آلت سحر و جادو ( چيزى چند كه به جادوگرى مىمانست ) ، فرستاد و حضرت عيسى را با آلت طبابت مبعوث گردانيد و جناب محمد را - صلى اللَّه عليه و آله و على جميع الانبياء - به معجزهء سخن و خطبه‌هاى فصيحهء بليغه فرستاد ؟ حضرت امام رضا عليه السلام فرمود كه :\r\n« خدا چون موسى عليه السلام را مبعوث گردانيد ، سحر بر اهل عصرش غالب بود ( چه ساحران در آن زمان بسيار بودند ) . پس از نزد خدا به سوى ايشان چيزى را آورد كه مثل آن در قوهء ايشان نبود ، و آورد آنچه را كه سحر ايشان به آن را باطل گردانيد ، و به واسطهء آن حجت را بر ايشان تمام كرد . و خدا عيسى عليه السلام را فرستاد در هنگامى كه ناخوشىهاى مزمن كه بهْ شدن آن دشوار بود در آن زمان ظاهر شده بود ، و مردم به طبابت محتاج بودند ، پس از نزد خدا ايشان را چيزى چند آورد كه مثل آن در قوهء ايشان نبود ؛ چون مردگان را از براى ايشان زنده گردانيدن و كور مادرزاد و پيس را چاق نمودن به فرمان خدا ، و به اين علت ، حجت خدا را بر ايشان تمام\r\n\r\n","description":"","footnote":"","page_name":" 121 ","page_number":125},
  {"content":"\r\n . \r\n","description":"","footnote":"","page_name":" 122 ","page_number":126},
  {"content":"\r\n\r\nساخت . خدا محمد صلى الله عليه و آله را فرستاد در وقتى كه غالب بر مردم آن روزگار ، خطبه‌ها و سخنان بليغ و فصيح بود - ابو يعقوب راوى گفت كه : گمان مىكنم كه آن جناب ، به جاى « سخن » لفظ « شعر » را فرمود ( يعنى : غالبِ بر ايشان شعر گفتن بود ) - پس آن جناب از نزد خدا آن قدر از مواعظ و احكام را از براى ايشان آورد كه گفتار ايشان را به آن باطل ساخت و به سبب آن حجت خدا را بر ايشان تمام گردانيد » .\r\nابن سكيت گفت : به خدا سوگند كه هرگز مثل تو را نديدم ، پس بفرما كه امروز حجت خدا بر خلق چه چيز است ؟ آن حضرت فرمود كه : « امروز حجت خدا بر خلق ، عقل است كه به واسطهء آن مىشناسد آن‌كه را بر خدا راست مىگويد و او را تصديق مىكند و آن‌كه را بر خدا دروغ مىگويد ، مىشناسد و او را تكذيب مىكند » .\r\nابن سكيت گفت : به خدا سوگند كه جواب حق و درست همين است .\r\n21 / 21 . حسين بن محمد ، از مُعلّى بن محمد ، از وشّاء ، از مُثنّى حنّاط ، از قُتيبه اعشى ، از ابن ابى يعفور ، از مولاى بنى شيبان ، از امام محمد باقر عليه السلام روايت كرده است كه آن حضرت فرمود كه : « چون قائم ما بر پا شود و ظاهر گردد ، خدا دست قدرت و رحمت خويش را بر سرهاى بندگان گذارد و عقل‌هاى ايشان را در آن جمع گرداند ( يا به واسطهء آن اختلاف از ميانهء ايشان برخيزد ) . و عقل هر يك به سر حد كمال رسد » .\r\n22 / 22 . على بن محمد ، از سهل بن زياد ، از محمد بن سليمان ، از على بن ابراهيم ، از عبداللَّه بن سِنان ، از امام جعفر صادق عليه السلام روايت كرده است كه آن حضرت فرمود كه : « حجت خدا بر بندگان ، پيغمبر است ، و عقلْ حجت است در آنچه ميانهء بندگان و خدا است » .\r\n23 / 23 . چند نفر از اصحاب ما روايت كرده‌اند از احمد بن محمد به طور مرسل كه گفت :\r\nامام جعفر صادق عليه السلام فرمود كه : « ستون انسان و آنچه به آن برپا مىشود ، عقل است ، و از عقل ، فطانت و زيركى و فهم و محافظت و علم به هم مىرسد . و هر يك از اينها به واسطهء عقل كامل مىشود ، و عقل ، رهبر و محل ديدن و كليد امر اوست ( كه تمام امر او به وى روشن شود ) . پس هرگاه تقويت عقل او از نور باشد ، عالم و حافظ و ذاكر و صاحب فطانت و فهم گردد ، و به اين ، سبب چگونگى و جهت و حيثيت هر چيزى را بداند ، و هر كه او را خيرخواهى كند و هر كه به او خيانت كند ، همه را بشناسد . و چون اين را شناخت ، مجراى كار خويش و آنچه باعث پيوند و جدايى آنْ باشد ، بشناسد ( به اين‌كه هر چه از او سر زند و به آنچه موجب امداد و اخلال\r\n\r\n","description":"","footnote":"","page_name":" 123 ","page_number":127},
  {"content":"\r\n . \r\n","description":"","footnote":"","page_name":" 124 ","page_number":128},
  {"content":"\r\n\r\nآن باشد ، دانا گرداند ) . و يگانگى را از براى خدا و اقرار به فرمان‌بردارى را خالص گرداند . و چون اين را به عمل آورد ، آنچه را كه از او فوت شده ، دريابد و بر آنچه آمدنى است فرود آيد ( كه بر آن مسلط گردد ) . و آنچه را كه در آن است بشناسد و بداند كه آن ، از براى چه چيز در اينجاست و از كجا به او مىرسد ، و به سوى چه بازخواهد گشت ، و همهء اينها از تأييد و تقويت عقل است » .\r\n24 / 24 . على بن محمد ، از سهل بن زياد ، از اسماعيل بن مهران ، از بعضى از مردان خويش كه راوى حديث‌اند ، از امام جعفر صادق عليه السلام روايت كرده است كه آن حضرت فرمود كه : « عقل رهنماى مؤمن است » .\r\n25 / 25 . حسين بن محمد ، از مُعلّى بن محمد ، از وشّاء ، از حمّاد بن عثمان ، از سَرى بن خالد ، از امام جعفر صادق عليه السلام روايت كرده است كه آن جناب فرمود كه : « رسول خدا صلى الله عليه و آله به على بن ابى طالب عليه السلام فرمود كه : يا على ، هيچ درويشيى ، سخت‌تر از جهل و هيچ مالى ، پر نفع‌تر از عقل نيست » .\r\n26 / 26 . محمد بن حسن ، از سهل بن زياد ، از ابن ابى نجران ، از علاء بن رزين ، از محمد بن مسلم ، از امام محمد باقر عليه السلام روايت كرده است كه آن حضرت فرمود كه : « چون خدا عقل را آفريد ، فرمود كه : رو كن ، عقل رو كرد ، و بعد از آن فرمود كه : پشت كن ، پشت كرد . فرمود : به عزت و جلال خويش سوگند ياد مىكنم كه : هيچ خلقى را نيافريدم كه از تو نيكوتر باشد . تو را امر مىكنم و تو را نهى مىنمايم و تو را ثواب مىدهم و تو را عقاب مىكنم » .\r\n27 / 27 . چند نفر از اصحاب ما روايت كرده‌اند از احمد بن محمد ، از هيثم بن ابى مسروق نَهدى ، از حسين بن خالد ، از اسحاق بن عمار كه گفت : به امام جعفر صادق عليه السلام عرض كردم كه : مردى هست كه به نزد او مىآيم و با او سخن مىگويم به پاره‌اى از سخنان خويش ، و او همهء آن را مىفهمد . و از جملهء مردمان كسى هست كه به نزد او مىآيم و سخنى كه دارم با او مىگويم و او همهء سخنان مرا فرا مىگيرد ، بعد از آن ، آن را بر من رد مىكند ؛ چنانچه با او سخن كرده‌ام . و از جمله مردمان كسى هست كه به نزد او مىآيم و با او سخن مىگويم ، بعد از آن ، مىگويد كه آن را دو مرتبه بگو . حضرت فرمود كه : « اى اسحاق ، آيا نمىدانى كه اين از چه راه است ؟ » عرض كردم كه : نه . حضرت فرمود كه : « آن‌كه با او سخن مىكنى به بعضى از سخنان خويش ، و او همهء آن را مىشناسد ، اينك كسى است كه نطفه‌اى\r\n\r\n","description":"","footnote":"","page_name":" 125 ","page_number":129},
  {"content":"\r\n . \r\n","description":"","footnote":"","page_name":" 126 ","page_number":130},
  {"content":"\r\n\r\nكه او از آن به وجود آمده ، با عقلش سرشته شده ، و اما آن‌كه با او سخن مىگويى و او همهءسخنان تو را فرا مىگيرد ، و بعد از آن ، تو را بر آنچه گفته‌اى جواب مىگويد ، اينك آن است كه عقلش در شكم مادرش در او تركيب شده . اما آن‌كه سخنى كه دارى با او مىگويى و مىگويد كه دو مرتبه بگو ، اينك آن است كه عقلش در او تركيب شده بعد از آن‌كه بزرگ شده است ، و به اين جهت به تو مىگويد كه دو مرتبه بگو » .\r\n28 / 28 . چند نفر از اصحاب ما روايت كرده‌اند از احمد بن محمد ، از بعضى از آنان كه آن را مرفوع ساخته‌اند ، از امام جعفر صادق عليه السلام كه فرمود كه : « رسول خدا صلى الله عليه و آله فرمود كه : چون مردى را ديديد كه بسيار نماز مىكند و روزه بسيار مىگيرد ، به او تفاخر و مباهات مكنيد ، تا نظر نماييد و ببينيد كه عقلش چگونه است » .\r\n29 / 29 . بعضى از اصحاب ما روايت كرده‌اند و آن را مرفوع ساخته‌اند ، از مفضّل بن عمر ، از امام جعفر صادق عليه السلام كه آن حضرت فرمود كه : « اى مفضل ، رستگارى نمىيابد آن‌كه عقل ندارد و آن‌كه علم ندارد ، عاقل نمىشود و فكر نمىكند . و زود باشد آن‌كه مىفهمد برگزيده و بزرگوار گردد ، و آن‌كه حلم ورزد و بردبارى نمايد فيروزى يابد . و علم و دانش ، سپر است از براى آنچه ناشايسته باشد ، و راست‌گويى عزت است ، و جهل خوارى است ، و فهم بزرگوارى است ، و بخشش موجب فيروزى يافتن و آسان شدن كار و روا شدن حاجت است ، و خوش خلقى باعث جلب دوستى مردمان است ، و آن‌كه بر روزگار خويش عالم و داناست ، آشفتگىها ناگهان بر او وارد نشود .\r\nهوشيارى و دورانديشى ، موجب بدگمانى مىشود و واسطهء در ميان مرد و حكمت ، نعمت عالم است ( و آن ، لذتى است كه در حل مشكلات مىيابد ) . و جاهل ، در ميان اين دو ، محروم است ( حاصل معنى ، آن‌كه عالم ، به نعمت خود لذت مىبرد و جاهل ، بهرهء از آن ندارد ) . خدا ، دوست آن است كه او را بشناسد ، و دشمن آن است كه معرفت او را بر خود ببندد ، و عاقل ، آمرزگار است ( كه از بدىها مىگذرد ) . و جاهل ، غدار و مكار و خيانت كار . و اگر خواهى كه مردم تو را گرامى دارند ، نرمى پيشهء خويش گردان و اگر خواسته باشى كه تو را خوارى رسانند ، درشتى كن . و آن‌كه اصلش گران مايه باشد ، دلش نرم خواهد بود ، و آن‌كه سرشت و بنيادش درشت باشد ، جگرش سخت مىباشد ، و آن‌كه پيش دستى كند ، در ورطهء هلاكت گرفتار شود ( كه بيرون آمدنش از آن دشوار باشد ) . و آن‌كه از عاقبت و آخر چيزى\r\n\r\n","description":"","footnote":"","page_name":" 127 ","page_number":131},
  {"content":"\r\n . \r\n","description":"","footnote":"","page_name":" 128 ","page_number":132},
  {"content":"\r\n\r\nترسد ، از فرورفتن در آنچه نمىداند درنگ كند و از جا به در نرود ، و آن‌كه ناگاه بر امرى وارد شود ، بىآن‌كه علم و دانشى داشته باشد ، بينى خويش را ببرّد ( كه بسيار خوار و بى مقدار شود ) ، و آن‌كه دانا نباشد ، در نيابد ، و آن‌كه در نيابد ، سالم نماند ، و آن‌كه سالم نماند ، او را گرامى ندارند ، و آن‌كه او را گرامى ندارند ، بر او ستم كنند ، و شكست بر او وارد آيد و آن‌كه او را شكست دهند ، ملامتش بيش از آن است كه مذكور شد ، و آن‌كه چنين باشد ، سزاوارتر است از همه كس به آن‌كه پشيمان شود » .\r\n30 / 30 . محمد بن يحيى روايت كرده و آن را مرفوع ساخته ، گفت كه : امير المؤمنين عليه السلام فرمود كه : « هر كه خصلتى از خصلت‌هاى خوب در او از براى من استوار گردد ، او را بر آن بار مىكنم و از نبودن آنچه غير آن باشد ، مىگذرم و نمىگذرم از نبودن عقل و نه از نبودن دين ؛ زيرا كه جدا شدن از دين ، جدايى از ايمنى است و گوارايى نمىباشد و بازندگى كه با ترس باشد و نيستى عقل ، نيستى زندگى است و چنين كسى را قياس نمىتوان كرد مگر به مردگان » .\r\n31 / 31 . على بن ابراهيم بن هاشم ، از موسى بن ابراهيم مُحاربى ، از حسن بن موسى ، از موسى بن عبداللَّه ، از ميمون بن على ، از امام جعفر صادق عليه السلام روايت كرده است كه آن حضرت فرمود كه : « امير المؤمنين عليه السلام فرمود كه : خوش آمدن مرد از خودش ، دليل است بر آن‌كه عقلش ضعيف است » .\r\n32 / 32 . ابو عبداللَّه عاصمى ، از على بن حسن ، از على بن اسباط ، از حسن بن جَهم ، از ابوالحسن حضرت امام رضا عليه السلام روايت كرده است كه گفت : اصحاب ما گروه اماميه ، در نزد آن حضرت مذكور شدند و ذكر عقل در ميان آمد ، آن حضرت فرمود كه : « اعتنايى نمىشود به شأن صاحبان اين دين ، از آنان كه ايشان را عقلى نيست » . گفتم كه : فداى تو گردم ، به درستى كه از جملهء آنان كه امر امامت را وصف مىكنند و به آن قائل‌اند ، گروهى هستند كه با ايشان ناخوشى در گفتار و كردار نيست ، و ايشان را اين عقل‌ها نمىباشد . آن حضرت فرمود كه : « اين گروه ، نيستند از آنها كه خدا با ايشان خطاب فرموده است : به درستى كه خدا ، چون عقل را آفريد به او فرمود : رو كن ، رو كرد . و فرمود : پشت كن ، پشت كرد . و پس فرمود كه : به عزت خويش سوگند ياد مىكنم كه چيزى را نيافريدم كه از تو نيكوتر باشد ، - / يا دوست‌تر باشد - / به سوى من از تو ، پس به تو مىگيرم و به واسطهء تو عطا مىكنم » .\r\n33 / 33 . على بن محمد ، از احمد بن محمد بن خالد ، از پدرش ، از بعضى از اصحاب ما ،\r\n\r\n","description":"","footnote":"","page_name":" 129 ","page_number":133},
  {"content":"\r\n . \r\n","description":"","footnote":"","page_name":" 130 ","page_number":134},
  {"content":"\r\n\r\nاز امام جعفر صادق عليه السلام روايت كرده است كه آن جناب فرمود كه : « در ميانهء ايمان و كفر ، واسطه‌اى نيست مگر كمىِ عقل » .\r\nبه آن حضرت عرض شد كه : اى پسر رسول خدا ، معنى اين ، چه چيز است ؟\r\nفرمود كه : « بندهء خدا ، حاجت خويش را به سوى مخلوق مىبرد . پس اگر نيت خويش را از براى خدا خالص گرداند ، هر آينه مىآيد او را آنچه خواسته باشد در زمانى كه از اين شتابان‌تر باشند » .\r\n34 / 34 . چند نفر از اصحاب ما روايت كرده‌اند از سهل بن زياد ، از عبيداللَّه دهقان ، از احمد بن عمر حلبى ، از يحيى بن عمران ، از امام جعفر صادق عليه السلام كه آن حضرت فرمود كه :\r\n« امير المؤمنين عليه السلام مىفرمود كه : به عقل ، قعر حكمت بيرون آورده شد و به حكمت ، قعر عقل بيرون آورده شد ، و به نيكى سياست و قهر كردن بر بدكار ، ادب شايسته به هم مىرسد » .\r\nو فرمود كه : « مىفرمود كه : انديشه كردن ، باعث زندگى دل بينا است ؛ چنانچه دونده مىرود در تاريكىها به روشنى ، به واسطهء نيكى رهايى و رستن و كمى چشم داشت » .\r\n35 / 35 . چند نفر از اصحاب ما روايت كرده‌اند ، از عبداللَّه بزّاز ، از محمد بن عبدالرحمان بن حمّاد ، از حسن بن عمّار ، از امام جعفر صادق عليه السلام كه در ضمن حديث طولانى فرمود كه :\r\n« اولِ امور و آغازش ، و قوت و آبادانىاش كه هيچ چيزى جز به آن سودمند نيست ، عقلى است كه خداوند زينت آفريده‌هايش و نور آنها قرار داده است . پس با عقل ، بندگان ، آفريدگارشان را مىشناسند و مىفهمند كه آنها آفريده شده‌اند . و اين‌كه خدا ، مدبر آنهاست و آنها تدبير مىشوند . و نيز مىفهمند كه خدا ، ماندگار و آنها رفتنىاند . مردم با عقلشان استدلال مىكنند بر آنچه از آفريدهء خدا ديده‌اند ، از آسمان و زمين و خورشيد و ماه و شب و روز خدا و مردم و اين‌كه خدا ، آفريدگارمردم و اينهاست ، و تدبير كننده‌شان هميشه بوده و خواهد بود . و با او ، خوب و بد را مىشناسند ، و ظلمت را در نادانى مىدانند ، و نور را در علم اين آن چيزى است كه عقل به آن راهنمايى مىكند » .\r\nبه ايشان گفته شد كه : آيا براى بندگان عقل كافى است و نه غير عقل ؟\r\nفرمود كه : « عاقل ، به خاطر دلالت عقلش كه خدا آن را مايهء قوام و زينت و هدايت او قرار داده ، مىفهمد كه خدا حق است . و خدا ، پروردگار اوست و مىداند كه پروردگارش خوشى و ناخوشى دارد ، و طاعت و معصيت دارد . و در مىيابد كه عقلش به خوشى و ناخوشى خدا ، راه\r\n\r\n","description":"","footnote":"","page_name":" 131 ","page_number":135},
  {"content":"\r\n . \r\n","description":"","footnote":"","page_name":" 132 ","page_number":136},
  {"content":"\r\n\r\nنمىبرد ، و مىفهمد كه به او دست نمىيابد جز با طلب علم و ادب كه قوامى جز به او ندارد » .\r\n36 / 36 . على بن محمد ، از برخى از اصحاب ، از ابن ابى عمير ، از نَضر بن سُويد ، از حمران و صفوان بن مهران جّمال كه گفتند : از امام جعفر صادق عليه السلام شنيديم كه مىفرمود :\r\n« ثروتى برتر از عقل ، و درويشى بدتر از حماقت نيست و پشتيبانى در چيزى ، بالاتر از مشورت نمىباشد » . « 1 »\r\nو اين ، آخر كتاب عقل [ و جهل 
  ] است . و سپاس و ستايش از براى خدا است كه پرورندهء همهء جانيان است به تنهايى . و خدا رحمت فرستد بر محمد و خاندان او و سلام گويد بر ايشان .\r\n\r\n\r\n","description":"","footnote":"\r\n( 1 ) . ترجمهء دو حديث 35 و 36 در نوشتهء مترجم - / رحمه اللَّه - / نبود .\r\n","page_name":" 133 ","page_number":137},
  {"content":"\r\n\r\nصفحه سفيد\r\n\r\n","description":"","footnote":"","page_name":" 134 ","page_number":138},
  {"content":"\r\n\r\n\r\n[ 2 
  ] كتاب فضيلت علم\r\n\r\n","description":"","footnote":"","page_name":" 135 ","page_number":139},
  {"content":"\r\n\r\nجاى متن عربى\r\n\r\n","description":"","footnote":"","page_name":" 136 ","page_number":140},
  {"content":"\r\n\r\n( 2 ) كتاب فضيلت علم\r\nباب در بيان فرض علم و وجوب طلب نمودن آن و . . .\r\n( 2 )\r\nكتاب فضيلت علم\r\nبسم اللَّه الرحمن الرحيم\r\n\r\n1 . باب در بيان فرض علم و وجوب طلب نمودن آن و ترغيب كردن بر آن « 1 »\r\n37 / 1 . خبر داد ما را محمد بن يعقوب ، از على بن ابراهيم بن هاشم ، از پدرش ، از حسن بن ابى الحسين فارسى ، از عبداللَّه « 2 » بن زيد ، از پدرش ، از امام جعفر صادق عليه السلام كه آن حضرت فرمود كه : « رسول خدا صلى الله عليه و آله فرمود كه : طلب كردن علم ، واجب است بر هر مسلمانى . بدان و آگاه باش كه خدا ، طلب كنندگان علم را دوست مىدارد » .\r\n38 / 2 . محمد بن يحيى عطّار ، از محمد بن حسين ، از محمد بن عبداللَّه ، از عيسى بن عبداللَّه عُمرى ، از امام جعفر صادق عليه السلام روايت كرده است كه آن حضرت فرمود كه : « طلب كردن علم ، واجب است » .\r\n39 / 3 . على بن ابراهيم ، از محمد بن عيسى ، از يونس بن عبدالرحمان ، از بعضى از اصحاب خويش روايت كرده است كه گفت : از امام موسى كاظم عليه السلام سؤال شد كه : آيا مردم را مىرسد كه ترك كنند سؤال از آنچه به آن محتاج‌اند ؟ فرمود كه : « نه » .\r\n\r\n\r\n","description":"","footnote":"\r\n( 1 ) . در بيشتر نسخه‌ها پيش از اين ، مذكور است : كتاب « فضل علم » و مؤيد اول است به آنچه از شيخ طوسى منقول است كه كتاب « عقل و فضل علم » را يك باب از كتاب‌هاى كافى شمرده [ است 
  ] و آنچه از نجاشى - رحمة اللَّه عليه - مروى است كه كتاب « فضل علم » را از كتاب‌هاى كافى شمرده ، بعد از آن‌كه كتاب عقل را ياد نموده ، مؤيد دوم است و كلام كلينى - رضوان اللَّه عليه - در اين باب اضطراب تمام دارد ؛ زيرا كه پيش از اين باب ، تصريح به اين‌كه آخر كتاب عقل است فرموده ، و در آخر اين باب نيز ، فرموده كه : تمام شد كتاب عقل ؛ و اگر چه در بعضى از نسخه‌ها به جاى عقل ، فضل علم واقع بوده ، و در آخر كتاب توحيد مىفرمايد : تمام شد كتاب « عقل و توحيد » از كتاب كافى . و از ديباچه نيز چنين ظاهر مىشود كه علم را كتاب عليحده نباشد ، بلكه آن ، جزو كتاب عقل است و اين ، اظهر و اصح است . ( مترجم )\r\n( 2 ) . در نسخهء مترجم - رحمه اللَّه - عبدالرحمان است .\r\n","page_name":" 137 ","page_number":141},
  {"content":"\r\n . \r\n","description":"","footnote":"","page_name":" 138 ","page_number":142},
  {"content":"\r\n\r\n40 / 4 . على بن محمد و غير او ، از سهل بن زياد و محمد بن يحيى ، از احمد بن محمد بن عيسى ، همه روايت كرده‌اند از ابن محبوب ، از هشام بن سالم ، از ابو حمزه ، از ابواسحاق سبيعى ، از آن‌كه او را حديث كرده كه گفت : شنيدم از امام جعفر صادق عليه السلام كه مىفرمود : « اى مردمان ، بدانيد كه كمال دين ، طلب كردن علم و عمل كردن به آن است . آگاه باشيد كه طلب كردن علم ، واجب‌تر است بر شما از طلب كردن مال ؛ زيرا كه مال قسمت شده و مضمون است از براى شما ، كه خداوند عادل آن را در ميان شما قسمت نموده و آن را ضامن شده ، و زود باشد كه وفا كند از براى شما و علم در نزد اهلش ، مخزون است و شما مأموريد به طلب كردن آن از اهلش . پس آن را طلب كنيد » .\r\n41 / 5 . چند نفر از اصحاب ما روايت كرده‌اند از احمد بن محمد برقى ، از يعقوب بن يزيد ، از ابو عبداللَّه - / كه مردى است از اصحاب ما - / و آن را مرفوع ساخته كه گفت : امام جعفر صادق عليه السلام فرمود كه : « رسول خدا صلى الله عليه و آله فرمود كه : طلب كردن علم ، واجب است » .\r\n42 / 6 . و در حديث ديگر گفت كه : امام جعفر صادق عليه السلام فرمود كه : « رسول خدا صلى الله عليه و آله فرمود كه : طلب كردن علم ، واجب است بر هر مسلمانى . بدان و آگاه باش كه خدا طلب كنندگان علم را دوست مىدارد » .\r\n43 / 7 . على بن محمد بن عبداللَّه ، از احمد بن محمد بن خالد ، از عثمان بن عيسى ، از على بن ابو حمزه روايت كرده است كه گفت : شنيدم از امام جعفر صادق عليه السلام كه مىفرمود كه :\r\n« طلب دانش كنيد در دين اسلام و فقه بياموزيد ؛ زيرا هر كه از شما طلب دانش نكند در دين خويش و فقه نياموزد ، اعرابى و بيابانى است . به درستى كه خدا در كتاب خود مىفرمايد :\r\n « لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ »  « 1 » ، يعنى : طلب دانش كنند در دين و فقه آموزند و تا بترسانند آنان كه تفقه نموده‌اند و علم فقه آموخته‌اند گروه خويش را چون بازگردند به سوى ايشان ، تا باشد كه قوم ايشان بترسند از آنچه ترسانيده مىشوند » .\r\n44 / 8 . حسين بن محمد ، از جعفر بن محمد ، از قاسم بن ربيع ، از مُفضّل بن عمر روايت كرده است كه گفت : شنيدم از امام جعفر صادق عليه السلام كه مىفرمود كه : « بر شما است كه در دين خدا طلب دانش نماييد و فقه بياموزيد و چون باديه نشينان نباشيد ؛ زيرا هر كه در دين خدا\r\n\r\n\r\n","description":"","footnote":"\r\n( 1 ) . توبه ، 122 .\r\n","page_name":" 139 ","page_number":143},
  {"content":"\r\n . \r\n","description":"","footnote":"","page_name":" 140 ","page_number":144},
  {"content":"\r\n\r\nتفقه نكند ، خدا در روز قيامت نظر رحمت به سوى او نكند و هيچ عملى را از براى او پاك نگرداند » ( يعنى قبول نفرمايد ) .\r\n45 / 9 . محمد بن اسماعيل ، از فضل بن شاذان ، از ابن ابى عُمير ، از جميل بن درّاج ، از ابان بن تَغلِب ، از امام جعفر صادق عليه السلام روايت كرده است كه آن حضرت فرمود كه : « هر آينه دوست مىدارم كه اصحاب و ياران من ، تازيانه‌ها بر سرهاى ايشان زنند ، تا طلب دانش كنند و فقه بياموزند » . باب در بيان صفت علم و فضيلت آن و فضيلت علما\r\n46 / 10 . على بن محمد ، از سهل بن زياد ، از محمد بن عيسى ، از آن‌كه آن را از امام جعفر صادق عليه السلام روايت كرده است كه گفت : مردى به خدمت آن حضرت عرض كرد كه : فداى تو گردم ، مردى كه امر امامت را شناخته و اعتقاد درست دارد ، ملازم خانهء خويش شده ، از آن بيرون نمىآيد و به واسطهء بيرون نرفتن ، در نزد هيچ يك از برادرانش معروف نشده . آن حضرت فرمود كه : « اين مرد ، چگونه در دين خويش طلب دانش مىكند و فقه مىآموزد ؟ » .\r\n\r\n2 . باب در بيان صفت علم و فضيلت آن و فضيلت علما\r\n47 / 1 . محمد بن حسن و على بن محمد روايت كرده‌اند از سهل بن زياد ، از محمد بن عيسى ، از عبيداللَّه بن عبداللَّه دهقان ، از دُرست واسطى ، از ابراهيم بن عبدالحميد ، از امام موسى كاظم عليه السلام كه آن حضرت فرمود كه : « رسول خدا صلى الله عليه و آله داخل مسجد شد ، ديد كه گروهى بر گرد مردى برآمده‌اند . فرمود كه : اين مرد ، چه كاره است ؟ به آن حضرت عرض شد كه : مردى است بسيار دانا . فرمود كه : بسيار دانا چيست ؟ ( يعنى : چه علمى را خوب مىداند ؟ ) به آن حضرت عرض كردند كه : داناترين مردمان است به نسب‌هاى عرب و جنگ‌هايى كه در ميان ايشان وقوع يافته و روزهايى كه در جاهليت معروف بوده و شعرهاى ايشان و عربيت را خوب مىداند » . حضرت گفت كه : « جناب پيغمبر صلى الله عليه و آله فرمود كه : اين علمى است كه ضرر نمىرساند به آن‌كه آن را نداند ، و نفع نمىبخشد به آن‌كه آن را بداند . بعد از آن پيغمبر صلى الله عليه و آله فرمود كه : جز اين نيست كه علم ، سه علم است : آيهء محكمه كه مبيّن و مفصّل است ( و در لفظ و معنى ، هيچ اشكالى نيست ) يا واجبى راست و درست ( كه كجى و عيبى در آن نباشد ) . يا سنتى كه بر پا است و آنچه غير از اينها است ، زياده است » ( كه به كار كسى نمىآيد ) .\r\n48 / 2 . محمد بن يحيى ، از احمد بن محمد بن عيسى ، از محمد بن خالد ، از ابوالبَخترى ،\r\n\r\n","description":"","footnote":"","page_name":" 141 ","page_number":145},
  {"content":"\r\n . \r\n","description":"","footnote":"","page_name":" 142 ","page_number":146},
  {"content":"\r\n\r\nاز امام جعفر صادق عليه السلام روايت كرده است كه آن حضرت فرمود كه : « به درستى كه علما وارث‌هاى پيغمبرانند و وجه اين ، آن است كه پيعمبران درم و دينارى را وانگذاشته‌اند كه از ايشان ارث برند ، و جز اين نيست كه ميراث داده‌اند احاديثى چند از احاديث خويش را . پس هر كه چيزى از آنها را فراگيرد و به آن چنگ در زند ، به حقيقت كه بهرهء تمامى را فراگرفته است . پس نظر كنيد به اين علم خويش كه آن را از كه فرامى گيريد ؛ زيرا كه در ميانهء ما اهل بيت ، در هر عصرى عدولى چند هستند كه تحريف گردانيدن غاليان و به خود بستن تباهكاران و كج‌روان و تأويل كردن جاهلان را از آن دور مىكنند » .\r\n49 / 3 . حسين بن محمد ، از مُعلّى بن محمد ، از حسن بن على وشّاء ، از حمّاد بن عثمان ، از امام جعفر صادق عليه السلام روايت كرده است كه آن حضرت فرمود كه : « چون خدا خواسته باشد كه خيرى به بنده برساند ، او را در دين خويش فقيه و دانشمند گرداند » .\r\n50 / 4 . محمد بن اسماعيل ، از فضل بن شاذان ، از حمّاد بن عيسى ، از رِبعى بن عبداللَّه ، از مردى ، از امام محمد باقر عليه السلام روايت كرده است كه گفت : آن حضرت فرمود كه : « كمالى كه به سر حد كمال رسيده باشد ، طلب دانش كردن است در دين ، و صبر كردن بر مصيبت ( و سختى كه به كسى رسد ) و اندازه كردن آنچه به آن زندگانى كنند بىزياده و نقصان » .\r\n51 / 5 . محمد بن يحيى ، از احمد بن محمد بن عيسى ، از محمد بن سِنان ، از اسماعيل بن جابر ، از امام جعفر صادق عليه السلام روايت كرده است كه آن حضرت فرمود كه : « علما ، امين‌هايند كه بر ايشان اعتماد باشد و پرهيزگاران ، حصارهايند و اوصياى پيغمبران ، سرداران و آقايان » .\r\n52 / 6 . و در روايت ديگر ، چنين واقع شده كه : « علما ، نشانه‌هاى راه هدايتند و پرهيزگاران ، حصارها و اوصيا ، سردارانند » .\r\n53 / 7 . احمد بن ادريس ، از محمد بن حسّان ، از ادريس بن حسن ، از ابواسحاق كِندى ، از بشير دهّان روايت كرده است كه گفت : حضرت امام جعفر صادق عليه السلام فرمود كه : « هيچ خير و خوبى نيست در آن‌كه طلب دانش نمىكند از اصحاب ما اى بشير . به درستى كه مردى از ايشان ، چون به فقه و دانش خويش بىنياز نگردد ، به مخالفان محتاج شود . و چون به ايشان محتاج شود ، او را در دَرِ گمراهى خويش داخل گردانند و او نمىداند » .\r\n54 / 8 . على بن محمد ، از سهل بن زياد ، از نوفلى ، از سَكونى ، از امام جعفر صادق عليه السلام از پدرانش روايت كرده است كه آن حضرت فرمود كه : « رسول خدا صلى الله عليه و آله فرمود كه : هيچ خوبى\r\n\r\n","description":"","footnote":"","page_name":" 143 ","page_number":147},
  {"content":"\r\n . \r\n","description":"","footnote":"","page_name":" 144 ","page_number":148},
  {"content":"\r\n\r\nدر زندگى و زيستن دنيا نيست مگر از براى دو مرد : يكى عالمى كه فرمان او برند و ديگرى ، گوش دهنده كه آنچه مىشنود نگاه دارد و به آن نفع يابد » .\r\n55 / 9 . على بن ابراهيم ، از پدرش ، از ابن ابى عُمير ؛ و محمد بن يحيى ، از احمد بن محمد ، از ابن ابى عمير ، از سيف بن عَميره ، از ابوحمزه ، از امام محمد باقر عليه السلام روايت كرده‌اند كه آن حضرت فرمود كه : « عالمى كه مردم به علم او منتفع شوند ، يا خود به علم خويش منتفع شود ، بهتر است از هفتاد هزار عابد » .\r\n56 / 10 . حسين بن محمد ، از احمد بن اسحاق ، از سعدان بن مسلم ، از معاويه بن عمّار روايت كرده است كه گفت : به خدمت امام جعفر صادق عليه السلام عرض كردم كه : مردى هست كه بسيار حديث شما را روايت مىكند و آن را در ميان مردمان منتشر مىسازد ، و در دل‌هاى ايشان و دل‌هاى شيعيان شما سخت و محكم مىگرداند ، و شايد عابدى از شيعيان شما او را اين روايت نيست . كدام يك از اين دو بهتراند ؟ فرمود كه : « آن‌كه بسيار روايت كنندهء حديث ما است كه به سبب آن ، در دل‌هاى شيعيان ما سختى و استحكام به هم مىرسد ، از هزار عابد بهتر است » . باب در بيان اقسام مردمان\r\n\r\n3 . باب در بيان اقسام مردمان\r\n57 / 1 . على بن محمد ، از سهل بن زياد و محمد بن يحيى ، از احمد بن محمد بن عيسى ، همه از ابن محبوب ، از ابى اسامه ، از هشام بن سالم ، از ابوحمزه ، از ابو اسحاق سبيعى ، از آن‌كه او را حديث كرده ، از كسانى كه اعتماد بر ايشان مىباشد ، روايت كرده‌اند كه گفت : شنيدم از امير المؤمنين عليه السلام كه مىفرمود : « مردم بعد از رسول خدا صلى الله عليه و آله بازگشتند به سوى سه كس : يكى عالمى كه بر هدايت است از جانب خدا ، كه خدا او را غنى و بىنياز گردانيده به آنچه دانسته از علم غير خويش ، و ديگر ، جاهلى كه ادعاى علم مىكند و او را هيچ علمى نيست و به آنچه در نزد اوست او را خوش مىآيد . به حقيقت كه دنيا او را فريفته و او غير خويش را فريفته است ، و ديگرى ، متعلمى كه تعليم گرفته از عالمى كه بر راه راست است ، از جانب خدا و بر نجات از عذاب آخرت بعد از آن‌كه ادعاى باطل نمود به هلاكت رسيد و آن‌كه دروغ به هم بافت ، نا اميد گرديد » .\r\n58 / 2 . حسين بن محمد اشعرى ، از مُعلّى بن محمد ، از حسن بن على وشّاء ، از احمد بن\r\n\r\n","description":"","footnote":"","page_name":" 145 ","page_number":149},
  {"content":"\r\n . \r\n","description":"","footnote":"","page_name":" 146 ","page_number":150},
  {"content":"\r\n\r\nعائذ ، از ابى خديجهء سالم بن مكرّم ، از امام جعفر صادق عليه السلام روايت كرده است كه آن حضرت فرمود كه : « مردمان سه قسم‌اند : عالم و متعلم كه طالب علم است و فرومايگان » ( كه قدر و منزلتى ندارند ) .\r\n59 / 3 . محمد بن يحيى ، از عبداللَّه بن محمد ، از على بن حكم ، از علاء بن رَزين ، از محمد بن مسلم ، از ابوحمزهء ثمالى روايت كرده است كه گفت : امام جعفر صادق عليه السلام به من فرمود كه : « عالم باش يا متعلم ( كه علم را طلب كنى ) يا اهل علم را دوست دار و قسم چهارم مباش كه به دشمنى ايشان هلاك مىشوى » .\r\n60 / 4 . على بن ابراهيم ، از محمد بن عيسى ، از يونس ، از جميل ، از امام جعفر صادق عليه السلام روايت كرده است كه گفت : از آن حضرت شنيدم كه مىفرمود : « مردم ، صبح مىكنند بر سه قسم : عالم و متعلم و فرومايه . پس ماييم علما و شيعيان مايند كه متعلمانند و باقى مردمان فرومايگان و اراذل‌اند » . باب در بيان ثواب عالم و متعلّم\r\n\r\n4 . باب در بيان ثواب عالم و متعلّم\r\n61 / 1 . محمد بن حسن و على بن محمد ، از سهل بن زياد و محمد بن يحيى ، از احمد بن محمد ، همه ، از جعفر بن محمد اشعرى ، از عبداللَّه بن ميمون قدّاح و على بن ابراهيم ، از پدرش ، از حمّاد بن عيسى ، از قدّاح ، از امام جعفر صادق عليه السلام روايت كرده‌اند كه آن حضرت فرمود كه : « رسول خدا صلى الله عليه و آله فرمود كه : هر كه در راهى رود كه در رفتن آن ، علمى را طلب كند ، خدا او را در راهى به سوى بهشت در آورد . و به درستى كه فرشتگان بال‌هاى خويش را بر زمين مىگذارند از براى طالب علم از روى رضا و خشنودى به آن . و هر كه در آسمان و هر كه و هر چه در زمين است ، طلب آمرزش مىنمايند از براى طالب علم ؛ حتى ماهى در دريا . و فضيلت عالم بر عابد ، چون فضيلت ماه است بر ساير ستارگان در شب چهارده .\r\nو به درستى كه علما ، وارث‌هاى پيغمبرانند و پيغمبران ، دينار و درمى را به ميراث نداده‌اند ، و ليكن علم را به ميراث داده‌اند . پس هر كه از آن فراگيرد ، بهرهء تمامى را فراگرفته است » .\r\n62 / 2 . محمد بن يحيى ، از احمد بن محمد ، از حسن بن محبوب ، از جميل بن صالح ، از محمد بن مسلم ، از امام محمد باقر عليه السلام روايت كرده است كه آن حضرت فرمود : « به درستىكه\r\n\r\n","description":"","footnote":"","page_name":" 147 ","page_number":151},
  {"content":"\r\n . \r\n","description":"","footnote":"","page_name":" 148 ","page_number":152},
  {"content":"\r\n\r\nآن‌كه علم را تعليم مردم كند از شما ، او را مزدى است ، چون مزد آن‌كه از او تعليم گرفته و او را فضل و زيادتى است بر متعلم . پس علم را از حاملان علم كه ائمهء هدايند ، بياموزيد و آن را به برادران خويش تعليم دهيد ؛ چنانچه علما آن را به شما تعليم داده‌اند » .\r\n63 / 3 . على بن ابراهيم ، از احمد بن محمد برقى ، از على بن ابوحمزه ، از ابوبصير روايت كرده است كه گفت : شنيدم از امام جعفر صادق عليه السلام كه مىفرمود كه : « هر كه خيرى را به كسى تعليم كند ، او را چون مزد كسى است كه به آن عمل نمايد » . به خدمت آن حضرت عرض كردم كه : پس اگر متعلم آن علم را به غير خويش تعليم دهد ، اين مزد از براى معلم اول جارى خواهد بود . حضرت فرمود كه : « اگر آن را به همهء مردمان تعليم دهد ، اين مزد از براى او جارى گردد » . عرض كردم كه : پس اگر بميرد نيز چنين خواهد بود ؟ حضرت فرمود كه : « و هر چند بميرد » .\r\n64 / 4 . به همين اسناد ، از محمد بن عبدالحميد ، از علاء بن رزين ، از ابو عُبيدهء حذّاء ، از امام محمد باقر عليه السلام روايت است كه آن حضرت فرمود كه : « هر كه باب هدايتى را تعليم كسى دهد ، او را چون مزد كسى است كه به آن عمل كند و اين گروه عاملان ، چيزى از مزدهاى ايشان كم نمىشود . و هر كه باب ضلالتى را تعليم كسى دهد ، بر او چون گناهان آنان است كه به آن عمل كرده‌اند و اين گروه عاملان ، چيزى از گناهان ايشان كم نمىشود » .\r\n65 / 5 . حسين بن محمد ، از على بن محمد بن سعد روايت كرده و آن را مرفوع ساخته ، از ابوحمزه ، از على بن الحسين عليه السلام كه فرمود آن حضرت : « اگر مردم بدانند كه چه منفعت‌ها در طلب كردن علم است ، هر آينه آن را طلب كنند ؛ هر چند كه به ريختن خون‌ها و فرورفتن در درياها باشد .\r\nبه درستى كه خداى تبارك و تعالى وحى فرمود به سوى دانيال ، كه دشمن‌ترين بندگان من به سوى من ، آن جاهلى است كه حق اهل علم را سبك شمارد و اقتداى به ايشان را ترك نمايد .\r\nو به درستى كه دوست‌ترين بندگان من به سوى من ، آن پرهيزگارى است كه طالب ثواب بزرگ باشد و هميشه با علما باشد و حليمان را پيرو و از حكيمان قبول كند » ( مراد از علما - / چنان‌چه بعضى گفته‌اند - / علماى شيعه است و از حكيمان ، اوصيا و از حكيمان ، پيغمبران ) .\r\n66 / 6 . على بن ابراهيم ، از پدرش ، از قاسم بن محمد ، از سليمان بن داوود مِنقرى ، از حَفص بن غياث روايت كرده است كه گفت : امام جعفر صادق عليه السلام به من فرمود كه : « هر كه\r\n\r\n","description":"","footnote":"","page_name":" 149 ","page_number":153},
  {"content":"\r\n\r\nباب در بيان صفت علما\r\n\r\n","description":"","footnote":"","page_name":" 150 ","page_number":154},
  {"content":"\r\n\r\nعلم را بياموزد و به آن عمل نمايد و به جهت رضاى خدا به مردم تعليم دهد ، او را در ملكوت آسمان‌ها كه موضع ربوبيت و پادشاهى و عجايب و بدائع خدا است ، بزرگ نامند ، و گويند كه :\r\nاز براى خدا آموخت و از براى خدا عمل نمود و از براى خدا تعليم داد » .\r\n\r\n5 . باب در بيان صفت علما\r\n67 / 1 . محمد بن يحيى عطّار ، از احمد بن محمد بن عيسى ، از حسن بن محبوب ، از معاوية بن وهْب روايت كرده است كه گفت : شنيدم از امام جعفر صادق عليه السلام كه مىفرمود : « علم را طلب كنيد و با آن ، به حلم و بردبارى و آرام آراسته شويد و فروتنى نماييد از براى آن‌كه آن را به وى تعليم مىدهيد ، و فروتنى كنيد از براى آن‌كه علم را از وى طلب نموده‌ايد . و علماى ستم‌كار مباشيد كه باطل شما حق شما را مىبرد و آن را ضايع مىكند » .\r\n68 / 2 . على بن ابراهيم ، از محمد بن عيسى ، از يونس ، از حمّاد بن عثمان ، از حارث بن مغيرهء نصرى ، از امام جعفر صادق عليه السلام روايت كرده است در فرمودهء خداى عزّوجلّ  « إِنَّما يَخْشَى اللَّهَ مِنْ عِبادِهِ الْعُلَماءُ »  « 1 » ، يعنى : « جز اين نيست كه مىترسند خدا را بعضى از بندگان او كه علما و دانايانند » . آن حضرت فرمود : « مقصود خدا از علما ، كسى است كه كردار او ، مصدّق گفتارش باشد . و هر كه كردارش گفتارش را تصديق نكند ( كه قول و فعلش مخالف يكديگر باشد ) عالم نيست » .\r\n69 / 3 . چند نفر از اصحاب ما روايت كرده‌اند از احمد بن محمد برقى ، از اسماعيل بن مهران ، از ابوسعيد قمّاط ، از حلبى ، از امام جعفر صادق عليه السلام كه آن حضرت فرمود كه :\r\n« امير المؤمنين على بن ابى طالب عليه السلام فرمود كه : آيا شما را خبر ندهم با آن كس كه فقاهت و دانشمندى او به مرتبهء كمال رسيده ، و چنين كسى آن است كه مردم را از رحمت خدا نا اميد نسازد و ايشان را از عذاب خدا ايمن نگرداند در نافرمانىهاى خدا و ايشان را رخصت ندهد ، و قرآن را از روى بى رغبتى ترك نكند كه به سوى غير آن رغبت كند .\r\nبدانيد و آگاه باشيد كه خيرى نيست در علمى كه دريافتى در آن نباشد . آگاه باشيد كه خيرى نيست در خواندنى كه تأمل و عاقبت انديشى در آن نباشد . آگاه باشيد كه خيرى نيست در عبادتى كه تفكرى در آن نباشد » .\r\n\r\n\r\n","description":"","footnote":"\r\n( 1 ) . فاطر ، 28 .\r\n","page_name":" 151 ","page_number":155},
  {"content":"\r\n . \r\n","description":"","footnote":"","page_name":" 152 ","page_number":156},
  {"content":"\r\n\r\nدر روايت ديگر چنين است كه : « آگاه باشيد كه خيرى نيست در علمى كه دريافتى در آن نباشد . آگاه باشيد كه خيرى نيست در خواندنى كه تدبرى در آن نباشد . آگاه باشيد كه خيرى نيست در عبادتى كه دانشى در آن نباشد . آگاه باشيد كه خيرى نيست در قربانى كردن ، يا خدا را پرستيدنى ، كه پرهيزكارى در آن نباشد » .\r\n70 / 4 . محمد بن يحيى ، از احمد بن محمد بن عيسى و محمد بن اسماعيل ، از فضل بن شاذان نيشابورى ، همه از صفوان بن يحيى ، از حضرت ابوالحسن امام رضا عليه السلام روايت كرده‌اند كه آن حضرت فرمود كه : « از نشانه‌هاى فقه و دانش ، بردبارى و خاموشى است » .\r\n71 / 5 . احمد بن عبداللَّه ، از احمد بن محمد برقى ، از بعضى از اصحاب خويش روايت كرده است و آن را مرفوع ساخته كه گفت : امير المؤمنين عليه السلام فرمود كه : « سبكى و غفلت ، در دل عالم نمىباشد » .\r\n72 / 6 . به همين اسناد از محمد بن خالد ، از محمد بن سنان مروى است و آن را مرفوع ساخته كه گفت : « عيسى بن مريم عليه السلام به حواريان فرمود كه : اى گروه حواريان ، مرا به سوى شما ، حاجتى است ، آن را از براى من روا كنيد . گفتند كه : يا روح اللَّه ، حاجت تو برآورده است .\r\nپس عيسى برخاست و پاىهاى ايشان را شست ( در بعضى از نسخه‌ها مذكور است كه آن را بوسيد ) . گفتند كه : يا روح اللَّه ، ما به اين ، از تو سزاوارتر بوديم . حضرت عيسى فرمود كه :\r\nسزاوارترين مردمان به خدمت ، كه كارى كردن است براى رضاى خدا با فروتنى ، آن است كه عالم باشد . جز اين نيست كه من ، اين چنين فروتنى نمودم از براى آن‌كه شما بعد از من در ميان مردمان فروتنى كنيد ؛ چون فروتنى كردن من از براى شما بعد از آن بود .\r\nسپس حضرت عيسى عليه السلام فرمود كه : به فروتنى ، حكمت ، درست كردارى و راست گفتارى ، آبادان مىشود ، نه به تكبر و سربلندى . همچنين در زمين نرم و دشت ، كشت مىرويد ، نه در كوه » .\r\n73 / 7 . على بن ابراهيم ، از پدرش ، از على بن معبد ، از آن‌كه او را ذكر كرده ، از معاوية بن وهْب ، از امام جعفر صادق عليه السلام روايت كرده است كه آن حضرت فرمود كه : « امير المؤمنين عليه السلام مىفرمود كه : اى طلب كننده علم ، به درستى كه عالم را سه نشانه است : علم و حلم و خاموشى .\r\nو از براى آن‌كه علم را به خود مىبندد ، سه نشانه است : با آن‌كه از او بالاتر است ، منازعه مىكند ، به نافرمانى و بى ادبى ستم مىكند بر آن‌كه از او پست‌تر است ، به غالب شدن بر او ،\r\n\r\n","description":"","footnote":"","page_name":" 153 ","page_number":157},
  {"content":"\r\n\r\nباب در بيان حق عالم\r\n\r\n","description":"","footnote":"","page_name":" 154 ","page_number":158},
  {"content":"\r\n\r\nو ظالمان و ستم كاران را يارى مىنمايد و پشت به پشت ايشان مىگذارد » .\r\n\r\n6 . باب در بيان حق عالم\r\n74 / 1 . على بن محمد بن عبداللَّه ، از احمد بن محمد ، از محمد بن خالد ، از سليمان بن جعفر جعفرى ، از آن‌كه او را ذكر كرده ، از امام جعفر صادق عليه السلام روايت كرده است كه آن حضرت فرمود : « امير المؤمنين عليه السلام مىفرمود : از جمله حق عالم آن است كه پر اصرار نكنى بر او در سؤال كردن و جامهء آن را نگيرى ، چون بر او داخل شوى و در نزد او گروهى باشند ، بر همهء ايشان سلام كن و او را به تحيت و سلام تخصيص ده ( بر ايشان عموماً سلام كن و بر او خصوصاً ) و در پيش روى او بنشين و در پشت سر او منشين ، و به چشم و دست خويش اشاره مكن ، و بسيار مگو كه فلان كس چنين گفته ، و فلان كس چنين گفته ، به جهت مخالفت گفتار او . به طول صحبت او ، دل تنگ مشو ؛ زيرا كه داستان علم ، چون داستان درخت خرما است كه آن را انتظار مىبرى تا چيزى از آن بر تو فرود آيد . اجر عالم بزرگ‌تر است از اجر آن‌كه روزها روزه بدارد و شب‌ها به عبادت ايستاده باشد و در راه خدا با كافران جهاد كند » . باب در بيان ضرر مردن علما\r\n\r\n7 . باب در بيان ضرر مردن علما\r\n75 / 1 . چند نفر از اصحاب ما روايت كرده‌اند ، از احمد بن محمد بن خالد ، از عثمان بن عيسى ، از ابو ايّوب خرّاز ، از سليمان بن خالد ، از امام جعفر صادق عليه السلام كه آن حضرت فرمود :\r\n« هيچ‌كس از مؤمنان نمىميرد كه مردنش دوست‌تر باشد به سوى شيطان از مردن فقيه دانشمند » .\r\n76 / 2 . على بن ابراهيم ، از پدرش ، از ابن ابى عمير ، از بعضى از اصحاب خويش ، از امام جعفر صادق عليه السلام روايت كرده است كه آن حضرت فرمود كه : « چون مؤمن فقيه بميرد ، در دين اسلام چنان شكافى به هم رسد كه هيچ چيز آن را مسدود نكند » .\r\n77 / 3 . محمد بن يحيى ، از احمد بن محمد ، از ابن محبوب ، از على بن ابى حمزه روايت كرده است كه گفت : شنيدم از ابوالحسن موسى بن جعفر عليه السلام كه مىفرمود : « چون مؤمن بميرد ، فرشتگان خدا ، بقعه‌هاى زمينى كه خدا را بر روى آن عبادت مىكرده و درهاى آسمان كه عمل‌هاى او در آن بالا مىرفته ، همه بر او بگريند ، و در دين اسلام چنان شكافى به هم رسد\r\n\r\n","description":"","footnote":"","page_name":" 155 ","page_number":159},
  {"content":"\r\n\r\nباب در بيان هم‌نشينى با علما و صحبت ايشان\r\n\r\n","description":"","footnote":"","page_name":" 156 ","page_number":160},
  {"content":"\r\n\r\nكه چيزى آن را نبندد ؛ زيرا كه مؤمنان فقيه ، حصارهاى اسلام‌اند ( كه آن را محافظت مىنمايند ) ؛ چنانچه حصار شهر آن را از دشمن محافظت مىكند » .\r\n78 / 4 . از او ، از احمد ، از ابن محبوب ، از ابو ايّوب خرّاز ، از سليمان بن خالد ، از امام جعفر صادق عليه السلام روايت كرده است كه آن حضرت فرمود : « كسى از مؤمنان نمىميرد ، كه مردن او دوست‌تر باشد به سوى شيطان ، از مردن فقيه دانشمند » .\r\n79 / 5 . على بن محمد ، از سهل بن زياد ، از على بن اسباط ، از عمويش يعقوب بن سالم ، از داود بن فرقد روايت كرده است كه گفت : امام جعفر صادق عليه السلام فرمود كه : « پدرم فرمود : به درستى كه خداى عزّوجلّ علم را نمىگيرد ، بعد از آن‌كه آن را فرو فرستاده است ، و لكن عالم مىميرد و آنچه را كه مىداند ، با خود مىبرد . پس جفاكاران جاهل كه از حق دوراند ، متوجه امور مردم مىشوند و گمراه مىگردند ، و مردم را گمراه مىگردانند ، و هيچ خيرى نيست در چيزى كه آن را اصلى نباشد » ( و مراد از آن ، علم است ؛ چه آن اصل همهء خوبىها است ) .\r\n80 / 6 . چند نفر از اصحاب ما روايت كرده‌اند ، از احمد بن محمد ، از محمد بن على ، از آن‌كه او را ذكر كرده از جابر ، از امام محمد باقر عليه السلام كه فرمود : « حضرت على بن الحسين عليه السلام [ فرموده 
  ] كه : « فرمودهء خداى تعالى :  « أَ وَ لَمْ يَرَوْا أَنَّا نَأْتِي الْأَرْضَ نَنْقُصُها مِنْ أَطْرافِها »  « 1 » ، مرا سخى مىگرداند در باب شتاب مرگ و كشتن در ميانه ما » . « آيا نديدند و ندانستند آن‌كه ما مىآييم ( يعنى فرمان ما مىآيد ) زمين را در حالتى كه كم مىكنيم آن را از كنارهاى آن » .\r\nحضرت فرمود كه : « آن رفتن علما است » .\r\n\r\n8 . باب در بيان هم‌نشينى با علما و صحبت ايشان\r\n81 / 1 . على بن ابراهيم ، از محمد بن عيسى روايت كرده ، از يونس و آن را مرفوع ساخته كه گفت : « لقمان به پسر خود فرمود كه : اى فرزند من ، مجلس‌ها را برگزين با بينايى و معرفت به حال آنها . پس اگر ديدى گروهى را كه خداى عزّوجلّ را ياد مىكنند ، با ايشان بنشين ؛ زيرا كه اگر تو عالم باشى ، علم تو ، تو را نفع مىبخشد و اگر جاهل باشى ، تو را تعليم مىنمايند . و شايد كه خدا سايهء رحمت خويش را بر ايشان افكند ، پس تو را با ايشان فراگيرد . و هر گاه گروهى را ديدى كه خدا را ياد نمىكنند ، با ايشان منشين ؛ زيرا كه اگر عالم باشى ، علم تو ، تو\r\n\r\n\r\n","description":"","footnote":"\r\n( 1 ) . رعد ، 41 .\r\n","page_name":" 157 ","page_number":161},
  {"content":"\r\n . \r\n","description":"","footnote":"","page_name":" 158 ","page_number":162},
  {"content":"\r\n\r\nرا نفع نمىبخشد و اگر جاهل باشى ، جهل تو را زياد مىكنند ، و شايد كه خدا عقوبتى را برايشان فرود آورد ، پس تو را با ايشان فراگيرد » .\r\n82 / 2 . على بن ابراهيم ، از پدرش و محمد بن يحيى ، از احمد بن محمد بن عيسى همه روايت كرده‌اند ، از ابن محبوب ، از دُرست بن ابى منصور ، از ابراهيم بن عبد الحميد ، از ابوالحسن موسى بن جعفر عليه السلام كه آن حضرت فرمود : « حديث كردن و صحبت داشتن با عالم كه بر سر مزبل‌ها نشسته باشى ، بهتر است از صحبت داشتن با جاهل كه بر روى فرش‌هاى فاخر پر پهنا نشسته باشى » .\r\n83 / 3 . چند نفر از اصحاب ما روايت كرده‌اند ، از احمد بن محمد برقى ، از شريف بن سابق ، از فضل بن ابى قُرّه ، از امام جعفر صادق عليه السلام كه آن حضرت فرمود كه : « رسول خدا صلى الله عليه و آله فرمود كه : حواريان به عيسى عليه السلام عرض كردند كه : يا روح اللَّه ، با كه هم‌نشينى كنيم ؟ فرمود : با آن‌كه ديدن او ، خدا را به ياد شما آورد و سخن او ، باعث زيادتى در علم شما باشد و عمل او ، شما را در آخرت راغب گرداند » .\r\n84 / 4 . محمد بن اسماعيل ، از فضل بن شاذان ، از ابن ابى عُمير ، از منصور بن حازم ، از امام جعفر صادق عليه السلام روايت كرده است كه آن حضرت فرمود كه : « رسول خدا صلى الله عليه و آله فرمود كه :\r\nهم‌نشينى با اهل دين ، باعث شرف و بزرگوارى دنيا و آخرت است » .\r\n85 / 5 . على بن ابراهيم ، از پدرش ، از قاسم بن محمد اصبهانى ، از سليمان بن داود مِنقرى ، از سفيان بن عُينيه ، از مِسعر بن كِدام ، روايت كرده است كه گفت : شنيدم از امام محمد باقر عليه السلام كه مىفرمود : « هر آينه مجلسى كه در آن بنشينم با آن‌كه بر او اعتماد داشته باشم ، در نزد من وثوقش از عمل يك سال بيشتر است » . باب در بيان سؤال كردن از عالم و مذاكره نمودن با او\r\n\r\n9 . باب در بيان سؤال كردن از عالم و مذاكره نمودن با او\r\n86 / 1 . على بن ابراهيم ، از پدرش ، از ابن ابى عُمير ، از بعضى اصحاب ما ، از امام جعفر صادق عليه السلام روايت كرده است كه گفت : از آن حضرت پرسيدم از آبله‌دارى كه جُنب شده بود و او را غسل دادند ، بعد از آن مرد . حضرت فرمود كه : « او را كشتند ، و چرا نپرسيدند كه چه بايد كرد ؟ زيرا كه چارهء دشوارى و درماندگى پرسيدن است » .\r\n87 / 2 . محمد بن يحيى ، از احمد بن محمد بن عيسى ، از حمّاد بن عيسى ، از حريز ، از\r\n\r\n","description":"","footnote":"","page_name":" 159 ","page_number":163},
  {"content":"\r\n . \r\n","description":"","footnote":"","page_name":" 160 ","page_number":164},
  {"content":"\r\n\r\nزراره و محمد بن مسلم و بُريد عِجلى ، روايت كرده است كه گفتند : امام جعفر صادق عليه السلام به حمران بن اعيَن فرمود در بابِ چيزى كه از آن حضرت سؤال كرده بود كه : « جز اين نيست كه مردم هلاك مىشوند به جهت آن‌كه سؤال نمىكنند ، و آنچه را نمىدانند نمىپرسند » .\r\n88 / 3 . على بن محمد ، از سهل بن زياد ، از جعفر بن محمد اشعرى ، از عبداللَّه بن ميمون قدّاح ، از امام جعفر صادق عليه السلام روايت كرده است كه گفت : آن حضرت فرمود كه : « به درستى كه اين علم ، بر آن قفلى هست و كليد آن ، پرسيدن است » .\r\nعلى بن ابراهيم ، از پدرش ، از نوفلى ، از سَكونى ، از امام جعفر صادق عليه السلام مثل اين را روايت كرده است .\r\n89 / 4 . على بن ابراهيم ، از محمد بن عيسى بن عبيد ، از يونس بن عبدالرحمان ، از ابو جعفر أحول از امام جعفر صادق عليه السلام روايت كرده است كه آن حضرت فرمود كه : « مردم را نمىرسد ( و رخصت ندارند ) تا سؤال كنند ( و طلب دانش نمايند ) و امام خويش را بشناسند ، و ايشان را مىرسد كه عمل كنند به آنچه امام مىفرمايد و هر چند كه آن فرموده تقيه باشد » .\r\n90 / 5 . على ، از محمد بن عيسى ، از يونس ، از آن‌كه او را ذكر كرده ، از امام جعفر صادق عليه السلام روايت كرده است كه آن حضرت فرمود كه : « رسول خدا صلى الله عليه و آله فرمود : تف بر آن مردى كه در هر روز جمعه خويش را فارغ نسازد از براى كار دين خود ، تا آن را وارسى و بازجويى كند و از دين و آنچه در آن در كار است ، سؤال نمايد » .\r\nدر روايت ديگرى به جاى « تف بر آن مردى » ، « تف بر هر مسلمانى » واقع شده .\r\n91 / 6 . على بن ابراهيم ، از پدرش ، از ابن ابى عمير ، از عبداللَّه بن سِنان ، از امام جعفر صادق عليه السلام روايت كرده است كه آن حضرت فرمود : « رسول خدا صلى الله عليه و آله فرمود : به درستى كه خداى عزّوجلّ مىفرمايد كه : با يكديگر علم را ياد كردن در ميان بندگان من ، از آنهاست كه دل‌هاى مرده بر آن زنده مىشود ، هر گاه ايشان در آن ، به سوى فرمان من منتهى شوند ، كه از آن‌كه من امر كرده‌ام گرفته باشند » .\r\n92 / 7 . محمد بن يحيى ، از احمد بن محمد بن عيسى ، از محمد بن سِنان ، از ابوالجارود ، روايت كرده است كه گفت : شنيدم از امام محمد باقر عليه السلام كه مىفرمود : « خدا رحمت كند بنده را كه علم را زنده دارد » . ابوالجارود گفت كه : عرض كردم كه : زنده داشتن آن چيست ؟ فرمود :\r\n« آن است كه با اهل دين و صاحبان پرهيزگارى ، آن را ياد نمايد » .\r\n\r\n","description":"","footnote":"","page_name":" 161 ","page_number":165},
  {"content":"\r\n . \r\n","description":"","footnote":"","page_name":" 162 ","page_number":166},
  {"content":"\r\n\r\n93 / 8 . محمد بن يحيى ، از احمد بن محمد ، از عبداللَّه بن محمد حجّال ، از بعضى از اصحاب خويش روايت كرده و آن را مرفوع ساخته كه گفت : رسول خدا صلى الله عليه و آله فرمود : « با يكديگر ذكر و ملاقات كنيد ، و در ميانهء خويش تكلم كنيد به حديث ؛ زيرا كه حديث ، باعث جلاى دل‌ها است . به درستى كه دل‌ها ، زنگ مىگيرد ؛ چنان كه شمشير زنگ مىگيرد و جلاى آن ، به حديث است » . باب در بيان بذل و بخشش علم\r\n94 / 9 . چند نفر از اصحاب ما روايت كرده‌اند از احمد بن محمد بن خالد ، از پدرش ، از فَضاله بن ايّوب ، از عمر بن ابان ، از منصور صيقل كه گفت : شنيدم از حضرت امام محمد باقر عليه السلام كه مىفرمود : « تذاكر علم ( و آن را با يكديگر ياد كردن ) ، به منزلهء خواندن و بازجويى ( و حفظ و تازگى عهد با ) آن است و چنين خواندنى چون نمازى است كه مقبول باشد » .\r\n\r\n10 . باب در بيان بذل و بخشش علم\r\n95 / 1 . محمد بن يحيى ، از احمد بن محمد بن عيسى ، از محمد بن اسماعيل بن بَزيع ، از منصور بن حازم « 1 » ، از طلحة بن زيد ، از امام جعفر صادق عليه السلام روايت كرده است كه آن حضرت فرمود : « در كتاب على عليه السلام خواندم كه : خدا بر جاهلان عهد و پيمان در طلب كردن علم نگرفت تا [ اين‌كه 
  ] بر علما ، عهد و پيمان گرفت به بذل و بخشش علم از براى جاهلان ؛ زيرا كه علم ، پيش از جهل بوده است » .\r\n96 / 2 . چند نفر از اصحاب ما روايت كرده‌اند از احمد بن محمد برقى ، از پدرش ، از عبداللَّه بن مغيره و محمد بن سِنان ، از طلحة بن زيد ، از امام جعفر صادق عليه السلام دربارهء آيهء  « وَ لا تُصَعِّرْ خَدَّكَ لِلنَّاسِ »  « 2 » ، كه ترجمهء آن اين است كه : « و مگردان رخ خويش را به جهت مردمان » ( يعنى روى خويش را به يك سو مبر و ميل مده ) . كه آن حضرت فرمود : « بايد كه مردمان در نزد تو در علم برابر باشند » ( چنان نباشى كه به بعضى عطا كنى و به بعضى نه . يكى را بر ديگرى بدون مرجحى ترجيح دهى كماً و كيفاً ) .\r\n97 / 3 . به همين اسناد از پدرش ، از احمد بن نضر ، از عمرو بن شمر ، از جابر ، از امام محمد باقر عليه السلام روايت است كه آن حضرت فرمود : « زكات علم ، به اين است كه آن را به بندگان خدا تعليم دهيد » .\r\n\r\n\r\n","description":"","footnote":"\r\n( 1 ) . در نسخهء مترجم - رحمه اللَّه - منصور بن حازم است .\r\n( 2 ) . لقمان ، 18 .\r\n","page_name":" 163 ","page_number":167},
  {"content":"\r\n\r\nباب در بيان نهى از گفتار بى علم\r\n\r\n","description":"","footnote":"","page_name":" 164 ","page_number":168},
  {"content":"\r\n\r\n98 / 4 . محمد بن ابراهيم ، از محمد بن عيسى بن عُبيد ، از يونس بن عبدالرحمان ، از آن‌كه او را ذكر كرده ، از امام جعفر صادق عليه السلام كه آن حضرت فرمود : « عيسى بن مريم ، بر پا ايستاد ، خطبه خواند در ميانهء بنىاسرائيل ، پس فرمود كه : اى بنىاسرائيل ، حكمت را بر جاهلان مگوييد ، كه بر آن ستم كرده باشيد ، و آن را از اهلش كه طالب آن باشند و قابليت آن را داشته باشند ، منع مكنيد كه بر ايشان ستم نموده باشيد » .\r\n\r\n11 . باب در بيان نهى از گفتار بى علم\r\n99 / 1 . محمد بن يحيى ، از احمد و عبداللَّه - / پسران محمد بن عيسى - / از على بن حكم ، از سيف بن عَميره ، از مُفضّل بن يزيد روايت كرده است كه گفت : امام جعفر صادق عليه السلام فرمود كه : « تو را نهى مىكنم از دو خصلت كه در اين دو خصلت ، مردان هلاك شده‌اند : يكى آن‌كه تو را نهى مىكنم از آن‌كه خدا را عبادت كنى به باطل كه خدا آن را نفرموده باشد ، و ديگر ، آن‌كه مردم را فتوا دهى به آنچه نمىدانى » .\r\n100 / 2 . على بن ابراهيم ، از محمد بن عيسى بن عبيد ، از يونس ، از عبدالرحمان بن حجاج روايت كرده است كه گفت : امام جعفر صادق عليه السلام به من فرمود كه : « پرهيز كنيد از دو خصلت كه در اين دو خصلت ، هلاك شده هر كه هلاك شده : بپرهيز از آن‌كه مردم را فتوا دهى براى خويش يا عبادت كنى به آنچه نمىدانى » .\r\n101 / 3 . محمد بن يحيى ، از احمد بن محمد بن عيسى ، از حسن بن محبوب ، از على بن رئاب ، از ابو عبيده حذّاء ، از امام محمد باقر عليه السلام روايت كرده است كه آن حضرت فرمود : « هر كه مردم را فتوا دهد ، بى آن‌كه علمى داشته باشد ، و هدايتى يافته باشد ، فرشتگان رحمت و فرشتگان عذاب ، او را لعنت كنند و به او ملحق شود گناه هر كه به فتواى او عمل كند » .\r\n102 / 4 . چند نفر از اصحاب ما روايت كرده‌اند از احمد بن محمد بن خالد ، از حسن بن على وشّاء ، از ابان احمر از زياد بن ابى رجاء ، از امام محمد باقر عليه السلام كه آن حضرت فرمود :\r\n« آنچه را دانستيد بگوييد ، و آنچه را ندانستيد ، بگوييد كه : خدا ، بهتر مىداند . به درستى كه مردى هست كه آيه را از قرآن بيرون مىآورد ( به اين‌كه آن را بر معنيى حمل مىكند براى خويش ) و در باب آن آيه ، از بلندى به پستى مىافتد به آنچه دور تر است از مسافتى كه در ميانهء آسمان و زمين است » .\r\n\r\n","description":"","footnote":"","page_name":" 165 ","page_number":169},
  {"content":"\r\n . \r\n","description":"","footnote":"","page_name":" 166 ","page_number":170},
  {"content":"\r\n\r\n( بنا بر آنچه در بعضى نسخه‌ها واقع شده ، معنى آن مىشود كه در آن آيه ، در غير راهى كه دارد مىرود و آن را مىدزدد . بنا بر بعضى نسخه‌ها ، معنى آن است كه آن آيه را تحريف مىكند . ظاهر اين است كه هر دو ، تحريف باشد و اول صحيح است . و خطاب حضرت در اين حديث ، با علما اصحاب خويش بوده ) .\r\n103 / 5 . محمد بن اسماعيل ، از فضل بن شاذان ، از حمّاد بن عيسى ، از رِبعى بن عبداللَّه ، از محمد بن مسلم ، از امام جعفر صادق عليه السلام روايت كرده كه آن حضرت فرمود كه : « عالم را مىرسد آن‌كه بگويد كه : خدا بهتر مىداند ، چون او را سؤال كنند از چيزى و حال آن‌كه او را نمىداند ، و غير عالم را روا نيست كه اين را بگويد » .\r\n104 / 6 . على بن ابراهيم ، از احمد بن محمد بن خالد ، از حمّاد بن عيسى ، از حريز بن عبداللَّه ، از محمد بن مسلم ، از امام جعفر صادق عليه السلام روايت كرده كه آن حضرت فرمود كه :\r\n« چون يكى از شما را سؤال كنند از آنچه نمىداند ، بگويد كه : نمىدانم و نگويد كه : خدا بهتر مىداند ؛ زيرا آن شكى در دل صاحبش مىاندازد كه او نيز مىداند . و چون آن‌كه از وى سؤال شده بگويد كه : نمىدانم ، سائل او را متهم نمىسازد » .\r\n105 / 7 . حسين بن محمد ، از مُعلّى بن محمد ، از على بن اسباط ، از جعفر بن سَماعه ، از چند نفر ، از ابان ، از زرارة بن اعيَن روايت كرده كه گفت : از امام محمد باقر عليه السلام سؤال كردم كه حق خدا بر بندگان چيست ؟ فرمود : « آن‌كه بگويند آنچه را كه مىدانند ، و بايستند در نزد آنچه نمىدانند » ( كه چيزى نگويند ) .\r\n106 / 8 . على بن ابراهيم ، از پدرش ، از ابن ابى عُمير ، از يونس ، از ابو يعقوب - كه اسحاق بن عبداللَّه است - از امام جعفر صادق عليه السلام روايت كرده كه آن حضرت فرمود : « به درستى كه خدا بندگان خويش را ترغيب كرده به دو آيه از كتاب خود : يكى آن‌كه نگويند تا بدانند ، و ديگر آن‌كه رد نكنند آنچه را كه نمىدانند . خداى عز و جلّ فرموده است :  « أَ لَمْ يُؤْخَذْ عَلَيْهِمْ مِيثاقُ الْكِتابِ أَنْ لا يَقُولُوا عَلَى اللَّهِ إِلَّا الْحَقَّ »  « 1 » ، يعنى : « آيا گرفته نشد برايشان پيمانى كه در كتاب است ( يعنى تورات ) تا آن‌كه نگويند بر خدا مگر سخن راست و آنچه را كه حق باشد » .\r\nو فرموده است :  « بَلْ كَذَّبُوا بِما لَمْ يُحِيطُوا بِعِلْمِهِ وَ لَمَّا يَأْتِهِمْ تَأْوِيلُهُ »  « 2 » ، يعنى : بلكه تكذيب\r\n\r\n\r\n","description":"","footnote":"\r\n( 1 ) . اعراف ، 169 .\r\n( 2 ) . يونس ، 39 .\r\n","page_name":" 167 ","page_number":171},
  {"content":"\r\n . \r\n","description":"","footnote":"","page_name":" 168 ","page_number":172},
  {"content":"\r\n\r\nكردند به آنچه احاطت نكرده‌اند به دانش آن‌كه گرداگرد آن را فرو گرفته باشند و هنوز نيامده ايشان را تأويل حقيقت معنى آن » .\r\n107 / 9 . على بن ابراهيم ، از محمد بن عيسى ، از يونس ، از داود بن فَرقد ، از آن‌كه او را حديث كرده ، از ابن شُبرُمه روايت كرده است كه گفت : به خاطر نياوردم آن حديثى را كه از جعفر بن محمد عليه السلام شنيدم ، مگر آن‌كه نزديك بود كه دلم شكافته شود . حضرت فرمود كه :\r\n« حديث كرد مرا پدرم ، از جدّم ، از رسول خدا صلى الله عليه و آله » . ابن شبرمه گفت : و به خدا سوگند ياد مىكنم كه نه پدرش بر جدش دروغ گفت و نه جدش بر رسول خدا صلى الله عليه و آله . فرمود : « رسول خدا صلى الله عليه و آله فرمود : هر كه به قياس‌ها عمل كند ، به حقيقت كه خود هلاك شده و ديگران را هلاك گردانيده ، و هر كه مردم را فتوا دهد بدون علم و حال آن‌كه ناسخ را از منسوخ و محكم را از متشابه نداند ، و اينها را از يكديگر تميز ندهد ، به حقيقت كه خود هلاك شده و ديگران را هلاك گردانيده » . باب در بيان آن‌كه عمل مىكند بى علم\r\n\r\n12 . باب در بيان آن‌كه عمل مىكند بى علم\r\n108 / 1 . چند نفر از اصحاب ما روايت كرده‌اند از احمد بن محمد بن خالد ، از پدرش ، از محمد بن سِنان ، از طلحة بن زيد كه گفت : شنيدم از امام جعفر صادق عليه السلام كه مىفرمود : « آن‌كه عمل مىكند بى آن‌كه بصيرت و بينايى داشته باشد ، چون رونده‌اى است كه در بىراهه مىرود كه شتاب در رفتن ، او را به جز دورى از راه چيزى نمىافزايد » .\r\n109 / 2 . محمد بن يحيى ، از احمد محمد بن عيسى ، از محمد بن سِنان ، از ابن مُسكان ، از حسين بن صيقل « 1 » روايت كرده است كه گفت : شنيدم از امام جعفر صادق عليه السلام كه مىفرمود :\r\n« خدا عملى را قبول نمىكند ، مگر با معرفت ، و نه معرفتى را مگر با عمل . پس هر كه عارف شد ، معرفت او را دلالت مىكند بر عمل ، و هر كه عمل نكند ، او را معرفتى نباشد . به درستى كه ايمان ، بعضى از آن ، از بعضى ديگر حاصل مىشود » ( چه اجزاى آن به يكديگر پيوسته است ) .\r\n110 / 3 . از او ، از احمد بن محمد ، از ابن فضّال ، از آن‌كه او را روايت كرده از امام جعفر صادق عليه السلام روايت كرده كه آن حضرت فرمود : « رسول خدا صلى الله عليه و آله فرمود كه : هر كه عمل كند بدون علم ، آنچه را كه فاسد و تباه مىسازد ، بيشتر است از آنچه را كه اصلاح مىكند » .\r\n\r\n\r\n","description":"","footnote":"\r\n( 1 ) . در نسخهء مترجم - رحمه اللَّه - حسين بن صيقل است .\r\n","page_name":" 169 ","page_number":173},
  {"content":"\r\n\r\nباب در بيان عمل كردن به علم\r\n\r\n","description":"","footnote":"","page_name":" 170 ","page_number":174},
  {"content":"\r\n\r\n\r\n13 . باب در بيان عمل كردن به علم\r\n111 / 1 . محمد بن يحيى ، از احمد بن محمد بن عيسى ، از حمّاد بن عيسى ، از عمر بن اذينه ، از ابان بن ابى عيّاش ، از سُليم بن قيس هِلالى روايت كرده است كه گفت : شنيدم از امير المؤمنين عليه السلام كه از پيغمبر صلى الله عليه و آله حديث مىكرد كه آن جناب در بعضى از سخنان خويش فرمود كه : « علما دو قسمند : يكى عالمى است كه به علم خود عمل مىكند . چنين عالمى نجات خواهد يافت ، و ديگر ، عالمى است كه به علم خود عمل نمىكند و چنين كسى هلاك خواهد شد .\r\nبه درستى كه اهل جهنم ، متأذّى مىشوند از بوى عالمى كه به علم خود عمل نكرده باشد .\r\nبه درستى كه سخت‌ترين اهل جهنم از روى پشيمانى و اندوه بردن بر چيزى كه فوت شده ، مردى است كه بنده را به سوى خدا خوانده ، و آن بنده او را استجابت نموده و از وى قبول فرموده و خدا را اطاعت كرده ، بعد از آن‌كه خدا او را داخل بهشت گردانيده و دعوت كننده را داخل جهنم كرده باشد به واسطهء آن‌كه به علم خود عمل نكرده و پيروى خواهش نفس و آروزى دراز نموده ، اما پيروى خواهش نفس اين كس را از حق باز مىدارد و آرزوى دراز آخرت را از ياد اين كس مىبرد » .\r\n112 / 2 . محمد بن يحيى ، از احمد بن محمد ، از محمد بن سنان ، از اسماعيل بن جابر ، از امام جعفر صادق عليه السلام روايت كرده است كه آن حضرت فرمود : « علم ، به عمل پيوسته است .\r\nپس هر كه عالم باشد ، عمل كند و هر كه عمل كند ، عالم باشد . و علم ، عمل را آواز مىدهد ، پس اگر او را جواب داد ، مىماند و اگر نه ، از او مفارقت مىكند » .\r\n113 / 3 . چند نفر از اصحاب ما روايت كرده‌اند از احمد بن محمد بن خالد ، از على بن محمد قاشانى ، از آن‌كه او را ذكر كرده ، از عبداللَّه بن قاسم جعفرى ، از امام جعفر صادق عليه السلام كه آن حضرت فرمود : « به درستى كه عالم ، هر گاه به علم خود عمل نكند ، موعظه او از دل‌ها مىلغزد ؛ چنانچه باران از سنگى كه در نهايت نرمى و هموارى باشد ، مىلغزد » .\r\n114 / 4 . على بن ابراهيم ، از پدرش ، از قاسم بن محمد ، از مِنقرى ، از على بن هاشم بن بَريد ، از پدرش روايت كرده است كه گفت : مردى به خدمت على بن الحسين عليه السلام آمد و از آن حضرت مسايلى چند سؤال نمود و آن جناب جواب او را فرمود . بعد از آن برگشت تا از مثل آن مسايل سؤال كند ، حضرت على بن الحسين عليه السلام فرمود كه : « در انجيل نوشته شده است كه :\r\n\r\n","description":"","footnote":"","page_name":" 171 ","page_number":175},
  {"content":"\r\n . \r\n","description":"","footnote":"","page_name":" 172 ","page_number":176},
  {"content":"\r\n\r\nآنچه را كه نمىدانيد طلب دانستن آن مكنيد ، با وجودى كه به آنچه دانا شده‌ايد ، عمل نكرده باشيد ؛ زيرا كه علم ، هر گاه به آن عمل نشود ، ثمره ندارد ، مگر آن‌كه صاحبش بر كفر خويش مىافزايد و از خدا دور تر مىشود » .\r\n115 / 5 . محمد بن يحيى از احمد بن محمد بن عيسى ، از محمد بن سِنان ، از مفضّل بن عمر ، از امام جعفر صادق عليه السلام روايت كرده است كه گفت : به آن حضرت عرض كردم كه : ناجى ، به چه چيزى شناخته مىشود ؟ فرمود كه : « هر كه كردارش موافق گفتارش باشد ، شهادت خدا به نجات از براى او ثابت است . و هر كه كردار او موافق گفتارش نباشد ، موضع وديعه و امانت است » ( يا امانت را به او سپرده‌اند . يعنى : ايمان و اعتقادش به طور عاريه است كه از او خواهند گرفت ) .\r\n116 / 6 . چند نفر از اصحاب ما روايت كرده‌اند از احمد بن محمد بن خالد ، از پدرش ، و آن را مرفوع ساخته كه گفت : امير المؤمنين عليه السلام فرمود در بعضى از سخنان خود كه به آن خطبه خواند ، بر سر منبر كه : « اى گروه مردمان ، چون بدانيد ، عمل كنيد به آنچه دانستيد تا باشد كه شما راه راست يابيد . به درستى كه عالمى كه به غير علم خود عمل نمايد ، چون جاهل سر گردانى است كه از بىخودى جهل خود به هوش باز نيايد . بلكه به حقيقت چنين دانستم كه حجت بر او بزرگ‌تر است و حسرت و اندوه بر اين عالم كه از علم خويش بيرون آمده ( چنانچه مار از پوست بيرون آيد ) . يعنى : از آن اعراض نموده ، بيشتر است از حسرت بر اين جاهل كه در جهل خويش سرگردان است ؛ هر چند كه هر دو سرگردانند و هلاك خواهند گرديد .\r\nو خويش را در اضطراب ميفكنيد كه شك مىكنيد و شك مىكنيد كه كافر مىشويد و خويش را رخصت و دستورى مدهيد كه سهل انگارى مىكنيد و در حق ، سهل انگارى مكنيد كه نقصان مىكنيد . به درستى كه از جمله حق خدا بر شما آن است كه در دين دانا شويد و از جملهء دانش آن است كه فريفته نشويد . به درستى كه خيرخواه‌ترين شما از براى خويش ، آن است كه اطاعت پروردگار خويش را بيشتر نمايد و از همهء شما فرمان برنده‌تر باشد .\r\nخيانت‌كارترين شما با خويش ، معصيت‌كارترين شما است كه پروردگار خويش را بيش از همه نافرمانى كند . هر كه خدا را اطاعت كند ، ايمن و شاد گردد و هر كه خدا را معصيت نمايد ، نوميد و پشيمان شود » .\r\n\r\n","description":"","footnote":"","page_name":" 173 ","page_number":177},
  {"content":"\r\n\r\nباب در بيان آن‌كه علم خويش را آلت خوردن مال مردم ساخته\r\n\r\n","description":"","footnote":"","page_name":" 174 ","page_number":178},
  {"content":"\r\n\r\n117 / 7 . چند نفر از اصحاب ما روايت كرده‌اند از احمد بن محمد بن خالد ، از پدرش ، از آن‌كه او را ذكر كرده ، از محمد بن عبدالرحمان بن ابى ليلى ، از پدرش ، كه گفت : شنيدم از امام محمد باقر عليه السلام كه مىفرمود : « چون علم را شنيديد و دانستيد ، به آن عمل نماييد . و بايد كه دل‌هاى شما ، گشاده باشد ؛ زيرا كه علم ، چون بسيار شود در دل آن كسى كه تاب تحمل آن نداشته باشد ، شيطان بر او دست يابد . پس چون شيطان با شما خصومت و جدال كند ، رو به او آوريد به آنچه مىشناسيد ؛ زيرا كه مكر و حيلهء شيطان ، سست و ضعيف است » . عرض كردم كه : آنچه را كه مىشناسيم چيست ( تا با آن با وى مخاصمه نماييم ) ؟ فرمود كه : « با او مخاصمه كنيد به آنچه از براى شما ظاهر شده از قدرت خداى عزّوجلّ » .\r\n\r\n14 . باب در بيان آن‌كه علم خويش را آلت خوردن مال مردم ساخته و آن‌كه به آن فخر و مباهات مىنمايد\r\n118 / 1 . محمد بن يحيى ، از احمد بن محمد بن عيسى و على بن ابراهيم ، از پدرش ، همه روايت كرده‌اند از حمّاد بن عيسى ، از عمر بن اذينه ، از ابان بن ابى عيّاش ، از سُليم بن قيس كه گفت : شنيدم از امير المؤمنين عليه السلام كه مىفرمود كه : « رسول خدا صلى الله عليه و آله فرمود كه : دو پر اشتهاى پر خورند كه سير نمىشوند : يكى طلب كنندهء دنيا ، و ديگرى طلب كنندهء علم . پس هر كه اقتصار كند از دنيا بر آنچه خدا از براى او حلال گردانيده ، سالم مىماند . و هر كه آن را بگيرد از جايى كه حلال نباشد ، هلاك مىشود ؛ مگر آن‌كه توبه كند و آن حرام را به صاحبش برگرداند .\r\nو هر كه علم را از اهل آن فرا گيرد ، و به علم خود عمل نمايد ، نجات يابد و هر كه دنيا را به علم اراده كند ، همان دنيا بهرهء اوست » .\r\n119 / 2 . حسين بن محمد بن عامر ، از مُعلّى بن محمد ، از حسن بن على وشّاء ، از احمد بن عائذ ، از ابى خديجه ، از امام جعفر صادق عليه السلام روايت كرده است كه آن حضرت فرمود : « هر كه حديث را خواهد به جهت منفعت دنيا ، او را در آخرت نصيبى نخواهد بود . و هر كه خير آخرت را به آن اراده كند ، خدا خير دنيا و آخرت را به او عطا فرمايد » .\r\n120 / 3 . على بن ابراهيم ، از پدرش ، از قاسم بن محمد اصبهانى ، از مِنقرى ، از حفص بن غياث ، از امام جعفر صادق عليه السلام روايت كرده است كه آن حضرت فرمود كه : « هر كه حديث را به جهت منفعت دنيا اراده كند ، او را در آخرت نصيبى نباشد » .\r\n\r\n","description":"","footnote":"","page_name":" 175 ","page_number":179},
  {"content":"\r\n\r\nباب در بيان لزوم حجّت بر عالم و سخت گرفتن امر بر او\r\n\r\n","description":"","footnote":"","page_name":" 176 ","page_number":180},
  {"content":"\r\n\r\n121 / 4 . على بن ابراهيم ، از پدرش ، از قاسم ، از منقرى ، از حفص بن غياث ، از امام جعفر صادق عليه السلام روايت كرده است كه فرمود كه : « چون عالم را ببينيد كه با دنياى خويش محبّت داشته باشد ، او را بر دين خود متهم كنيد ؛ زيرا كه هر كه دوست چيزى باشد ، آنچه را كه دوست مىدارد ، رعايت مىنمايد » . و فرمود كه : « خدا به سوى داود عليه السلام وحى فرمود كه : در ميانهء من و خود ، عالمى قرار مده كه فريفتهء دنيا باشد ، كه تو را از راه دوستى من باز مىدارد ؛ زيرا كه اين گروه ، راه‌زنان بندگان منند كه مرا مىخواهند . به درستى كه پست‌تر چيزى كه كه من با ايشان مىكنم ، آن است كه شيرينى لذّت مناجات با خود را از دل‌هاى ايشان بر مىكنم » .\r\n122 / 5 . على ، از پدرش ، از نوفلى ، از سَكونى ، از امام جعفر صادق عليه السلام روايت كرده است كه آن حضرت فرمود : « رسول خدا صلى الله عليه و آله فرمود كه : فقها ، امين‌هاى پيغمبرانند ؛ مادام كه در دنيا داخل نشوند . به آن حضرت عرض شد كه : يا رسول اللَّه ، مراد از دخول ايشان در دنيا چيست ؟\r\nفرمود كه : پيروى كردن از سلطان و چون چنين كنند ، از ايشان حذر كنيد بر دين خويش » .\r\n123 / 6 . محمد بن اسماعيل ، از فضل بن شاذان ، از حمّاد بن عيسى ، از رِبعى بن عبداللَّه ، از آن‌كه او را حديث كرده ، از امام محمد باقر عليه السلام روايت كرده كه آن حضرت فرمود كه : « هر كه طلب علم كند از براى آن‌كه فخر و مباهات كند با علما ، يا با سفيهان كم عقل به آن جدال و ستيزه نمايد ، يا به آن روى مردم را به سوى خويش گرداند ، جاى خويش را در جهنم آماده داند ؛ زيرا كه رياست و مهترى صلاحيت ندارد ، مگر از براى اهل آن » .\r\n\r\n15 . باب در بيان لزوم حجّت بر عالم و سخت گرفتن امر بر او\r\n124 / 1 . على بن ابراهيم بن هاشم ، از پدرش ، از قاسم بن محمد ، از مِنقرى ، از حفص بن غياث ، از امام جعفر صادق عليه السلام روايت كرده است كه گفت : آن حضرت فرمود : « اى حفص ، از براى جاهل هفتاد گناه آمرزيده مىشود ، پيش از آن‌كه يك گناه از براى عالم آمرزيده شود » .\r\n125 / 2 . به همين اسناد از او روايت شده كه گفت : امام جعفر صادق عليه السلام فرمود كه : « عيسى بن مريم فرمود : واى بر علماى بد ! كسى نمىداند كه آتش بر ايشان چگونه زبانه مىكشد » .\r\n126 / 3 . على بن ابراهيم ، از پدرش ، و محمد بن اسماعيل ، از فضل بن شاذان ، همه روايت كرده‌اند از ابن ابى عُمير ، از جميل بن درّاج ، كه گفت : شنيدم از امام جعفر صادق عليه السلام كه مىفرمود : « چون روح به اين جا رسيد - و با دست خود اشاره به حلقوم خويش فرمود - عالم\r\n\r\n","description":"","footnote":"","page_name":" 177 ","page_number":181},
  {"content":"\r\n . \r\n","description":"","footnote":"","page_name":" 178 ","page_number":182},
  {"content":"\r\n\r\nرا توبه نمىباشد » . پس اين آيه را خواند :  « إِنَّمَا التَّوْبَةُ عَلَى اللَّهِ لِلَّذِينَ يَعْمَلُونَ السُّوءَ بِجَهالَةٍ »  « 1 » ، يعنى : « جز اين نيست كه قبول توبه بر خدا واجب است به مقتضاى وعده و لطف از براى آنان كه بدى را به جا مىآورند به نادانى و سفاهت نه از روى علم و دانش » .\r\n127 / 4 . محمد بن يحيى ، از احمد بن عيسى ، از حسين بن سعيد ، از نضر بن سُويد ، از يحيى حلبى ، از ابو سعيد مُكارى ، از ابوبصير ، از امام محمد باقر عليه السلام روايت كرده است كه در فرمودهء خداى عزّوجلّ :  « فَكُبْكِبُوا فِيها هُمْ وَ الْغاوُونَ »  « 2 » ، كه ترجمهء ظاهر آن اين است : « پس در افكنده شوند به روى در جهنم ايشان و گمراهان » ( يعنى : بتان و پرستندگان ايشان ) . آن حضرت فرمود : « ايشان گروهى هستند كه عدالت يا هر امر حقى را وصف نمودند به زبان‌هاى خويش ، بعد از آن ، آن را مخالفت كردند . و به سوى غير آن رفتند و آن را به عمل آوردند » . باب نوادر\r\n\r\n16 . باب نوادر « 3 »\r\n128 / 1 . على بن ابراهيم ، از پدرش ، از ابن ابى عُمير روايت كرده از حفص بن بَخترى و آن را مرفوع ساخته كه گفت : امير المؤمنين عليه السلام مىفرمود كه : « راحت دهيد روح‌هاى خويش را به حكمت‌هاى تازه و علم‌هاى نافع ؛ زيرا كه ارواح مانده مىشوند ، چنانچه بدن‌ها مانده مىشوند » .\r\n129 / 2 . چند نفر از اصحاب ما روايت كرده‌اند از احمد بن محمد ، از نوح بن شُعيب نيشابورى ، از عبيداللَّه بن عبداللَّه دهقان ، از دُرست بن ابى منصور ، از عروه پسر برادر شعيب عَقَرقوفى ، از شعيب ، از ابوبصير كه گفت : شنيدم از امام جعفر صادق عليه السلام كه فرمود :\r\n« امير المؤمنين عليه السلام مىفرمود : اى طلب كنندهء علم ، به درستى كه علم ، صاحب فضيلت‌هاى\r\n\r\n\r\n","description":"","footnote":"\r\n( 1 ) . نساء ، 17 .\r\n( 2 ) . شعراء ، 94 .\r\n( 3 ) . بابى است كه آنچه در آن است با ابواب سابق مناسب داشته باشد ، بلكه در اصل مطلب ، با آنها يكى باشد ، و ليكن به واسطهء كمى و قلّت آنچه در باب نوادر ذكر مىشود ، يا به جهت اشتمال آن بر مطالب بسيار ، محدثين را ممكن نبود كه عنوانى از براى آن قرار دهند ؛ چنانچه از براى آنچه در غير باب نوادر مذكور است ، عنوانات متعدده على حده قرار داده و مىدهند ؛ زيرا كه عنوان قرار دادن از براى همهء احاديث يا همهء مطالب آن ، باعث طول و از براى بعضى دون بعضى ، موجب اخلال يا ترجيح بلا مرجح است و آن معقول نيست . لهذا آن را به باب نوادر معنون گردانيدند . ذكر باب نوادر ، در هر كتاب ، كه باب نوادر دارد ، معنى و علتش اين است . ( مترجم )\r\n","page_name":" 179 ","page_number":183},
  {"content":"\r\n . \r\n","description":"","footnote":"","page_name":" 180 ","page_number":184},
  {"content":"\r\n\r\nبسيار است . پس سرِ آن فروتنى است ، و چشمش بيزارى از حسد ، و گوشش فهميدن ، و زبانش راست‌گويى ، و حافظه‌اش تفحص و جستجو ، و دلش نيكى نيت ، و عقلش شناختن چيزها و كارها ، و دستش رحمت و دل‌نرمى ، و پايش ديدن علما ، و همتش سلامتى مردم از صاحبش ، و حكمتش پرهيزگارى ، و قرارگاهش نجات ، و لشكركشش دورى از بدىها ، و حيوان سواريش نگاه‌داشتن عهد ، و حربه‌اش نرمى سخن ، و شمشيرش رضا و خشنودى ، و كمانش مدارا با دشمنان ، و لشكرش گفت‌وگوى با علما ( كه با ايشان بگويد و بشنود ) ، و مالش ادب ، و ذخيره‌اش دورى و پرهيز كردن از گناهان ، و توشه‌اش نيكى ، و آرامگاهش مصالحه و ترك دشمنى ، و رهبرش هدايت ، و يارش دوستى نيكان است » .\r\n130 / 3 . محمد بن يحيى ، از احمد بن محمد بن عيسى ، از احمد بن محمد بن ابى نصر ، از حمّاد بن عثمان ، ازامام جعفر صادق عليه السلام روايت كرده است كه آن حضرت فرمود : « رسول خدا صلى الله عليه و آله فرمود كه : علم ، خوب وزيرى است از براى ايمان ، و حلم ، خوب وزيرى است از براى علم ، و مدارا ، خوب وزيرى است از براى حلم ، و صبر ، خوب وزيرى است از براى مدارا » ( در بعضى از نسخه‌ها ، به جاى صبر ، عبرت است . و معنى آن ، پند گرفتن است ) .\r\n131 / 4 . على بن محمد ، از سهل بن زياد ، از جعفر بن محمد اشعرى ، از عبداللَّه بن ميمون قدّاح ، از امام جعفر صادق عليه السلام ، از پدرانش عليهم السلام روايت كرده است كه آن حضرت فرمود كه :\r\n« مردى به خدمت رسول خدا صلى الله عليه و آله آمد و عرض كرد كه : يا رسول اللَّه ، چيست كه باعث حصول علم مىشود ؟ فرمود : خاموشى . عرض كرد كه : بعد از آن چيست ؟ فرمود كه : گوش دادن و شنيدن . عرض كرد كه : بعد از آن چيست ؟ فرمود كه : حفظ و ضبط كردن . عرض كرد كه : بعد از آن چيست ؟ فرمود كه : عمل كردن به آن . عرض كرد كه : بعد از آن چيست يا رسول اللَّه ؟ فرمود كه : آشكار كردن و پراكنده نمودن آن ميان مردمان » .\r\n132 / 5 . على بن ابراهيم ، روايت كرده و آن را مرفوع ساخته به سوى امام جعفر صادق عليه السلام كه آن حضرت فرمود : « طلب كنندگان علم ، سه قسم‌اند . پس ايشان را به ذات و صفات ايشان بشناسيم : يك قسم آن را طلب مىكند از براى استخفاف و استهزا كه لازم جهل است ، تا آن‌كه با غير خود جدال كند . و قسم ديگر ، آن‌كه آن را مىطلبد از براى گردن‌كشى كردن و زيادتى جستن و فريب دادن . و قسم ديگر ، آن را مىطلبد از براى دانش و عمل كردن ( در بعضى نسخه‌ها به جاى عمل ، عقل ، واقع شده و بنا بر اين نسخه ، مراد آن است كه طلب كردن از\r\n\r\n","description":"","footnote":"","page_name":" 181 ","page_number":185},
  {"content":"\r\n . \r\n","description":"","footnote":"","page_name":" 182 ","page_number":186},
  {"content":"\r\n\r\nبراى تحصيل بصيرت كامل است در دين ، و اطلاع بر احوال آخرت و حقارت دنيا و بىاعتبارى آن ) .\r\nپس صاحب جهل و جدال ، مردم را اذيت مىرساند و مجادله مىكند و در مجالس مردمان به گفت‌وگو مىپردازد و علم و صفت حلم را بسيار ياد مىكند و در ظاهر ، فروتنى را شعار خود ساخته و در باطن ، از پرهيزگارى عارى است . پس خدا ، به جهت اين عمل ، از صاحب آن ، استخوان بينى او را بكوبد ( يعنى روى او را قبيح گرداند . چه ، صورت ، به بينى است ؛ چنانچه مىبينى ) . و گرداگرد سينهء او را ببرد . و صاحب گردن‌كشى و فريب ، و صاحب فريب و گريز و خيانت و چاپلوسى است كه به زبان دوستى اظهار مىكند و در دل ، خلاف آن را دارد ، و بر مثل خود از علما تفوق مىجويد و طريق گردن كشى مىپويد ، و از براى مالداران كه از او پست‌ترند ، فروتنى مىنمايد و به جهت شيرينى يا بخشش ايشان ، شكسته نفسى مىكند و دين خويش را در هم مىشكند . خدا بر چنين طالبى ، خيرش را كور گرداند كه از خود هم خبر نداشته باشد ، و اثرش را از ميان آثار علما بر طرف كند . و صاحب دانش و عمل و يا عقل ، صاحب بدحالى و اندوهى است كه او را درهم شكسته و پيوسته محزون است و شب‌ها بيدارخوابى مىكشد از براى عبادت و تحت الحنك مىبندد بر كلاهى كه بر سر اوست و در تاريكى شب ، به عبادت مىايستد و عمل مىكند و پيوسته مىترسد كه مبادا عملش قبول درگاه خدا نشود و مشغول دعا و زارى مىباشد و رو به كار خويش كرده ، متوجه اصلاح حال خود است و مردم زمانهء خويش را مىشناسد و از معتمدين برادران خويش وحشت دارد ، و به كسى انس نمىگيرد . پس خدا اركان اين چنين كسى را سخت و محكم گرداند و ايمنى خويش را در روز قيامت به [ او 
  ] عطا فرمايد » .\r\nحديث كرد مرا به اين حديث ، محمد بن محمود - كه ابو عبداللَّه قزوينى است - از چند نفر از اصحاب ما ، كه از ايشان است جعفر بن محمد صيقل در قزوين ، از احمد بن عيسى علوى ، از عباد بن صهيب بصرى ، از امام جعفر صادق عليه السلام .\r\n133 / 6 . على بن ابراهيم ، از پدرش ، از محمد بن يحيى ، از طلحة بن زيد ، روايت كرده است كه گفت : شنيدم از امام جعفر صادق عليه السلام كه مىفرمود : « راويان كتاب خدا ( كه قرآن است يا كتابى كه مشتمل باشد بر علومى كه در دين به كار آيد ، و حافظان آن از غلط و تحريف و لحن و تصحيف ) بسيارند . به درستى كه رعايت كنندگان آن ( كه عالم باشند به مراد آن و عامل\r\n\r\n","description":"","footnote":"","page_name":" 183 ","page_number":187},
  {"content":"\r\n . \r\n","description":"","footnote":"","page_name":" 184 ","page_number":188},
  {"content":"\r\n\r\nباشند به مقصود آن ) كم‌اند و چه بسيار است آن‌كه حديث را تصديق مىكند و عمل مىكند به آنچه در آن است و كتاب خدا را تصديق نمىكند و عمل نمىكند به آنچه در آن است . پس رعايت نكردن ، علما را اندوهناك مىگرداند . حفظ كردن روايت جاهلان را رسوا و خوار مىسازد ( در بعضى از نسخه‌ها ، رعايت ، به جاى روايت واقع شده . در اين نسخه‌ها يحزنهم به حاى حطى و نون كلمن است ؛ چون فقرهء اولى . و ترجمهء آن اين مىشود : جاهلان حفظ رعايت ايشان ، اندوهناك مىگردند و نسخهء اوّلى ، أصح است . و تتمهء حديث : ) پس رعايت كننده‌اى است كه حيات خود را رعايت مىكند و رعايت كننده‌اى است كه هلاكت خويش را رعايت مىكند و در اين هنگام ، اين دو رعايت كننده ، با هم اختلاف كردند و اين دو گروه ، غير يكديگر شدند » .\r\n134 / 7 . حسين بن محمد اشعرى ، از مُعلّى بن محمد ، از محمد بن جمهور ، از عبدالرحمان بن ابى نجران ، از آن‌كه او را ذكر كرده ، از امام جعفر صادق عليه السلام روايت كرده است كه آن حضرت فرمود : « هر كه چهل حديث از احاديث ما را حفظ نمايد ، خدا او را در روز قيامت ، عالم محشور گرداند و فقيه » .\r\n135 / 8 . چند نفر از اصحاب ما روايت كرده‌اند از احمد بن محمد بن خالد ، از پدرش ، از آن‌كه او را ذكر كرده ، از زيد شحّام ، از امام محمد باقر عليه السلام در فرمودهء خداى عزّوجلّ :  « فَلْيَنْظُرِ الْإِنْسانُ إِلى طَعامِهِ »  « 1 » . ترجمهء ظاهر آن اين است : « پس بايد آدمى نظر كند به ديدهء بصيرت و عبرت به سوى خوردنى خويش » . گفت : عرض كردم كه : طعام او چيست ؟ حضرت فرمود :\r\n« علم او كه آن را فرا مىگيرد ، بنگرد كه آن را از كه فرا مىگيرد » .\r\n136 / 9 . محمد بن يحيى ، از احمد بن محمد بن عيسى ، از على بن نُعمان ، از عبداللَّه بن مُسكان ، از داود بن فَرقد ، از ابى سعيد زُهرى ، از امام محمد باقر روايت كرده است كه آن حضرت فرمود : « توقف كردن در نزد چيزى كه مشتبه و پوشيده باشد ، بهتر است از آن‌كه بى باكانه خويش را در هلاكت افكند . و ترك كردن تو حديثى را كه كسى تو را به آن خبر نداده باشد ، يا آن را درست روايت نتوانى كرد ، بهتر است از آن‌كه حديثى را روايت كنى كه آن را درست ندانسته باشى » .\r\n\r\n\r\n","description":"","footnote":"\r\n( 1 ) . عبس ، 24 .\r\n","page_name":" 185 ","page_number":189},
  {"content":"\r\n . \r\n","description":"","footnote":"","page_name":" 186 ","page_number":190},
  {"content":"\r\n\r\n137 / 10 . محمد ، از احمد ، از ابن فضّال ، از ابن ابى بُكير ، از حمزة بن طيّار روايت كرده است كه بر امام جعفر صادق عليه السلام بعضى از خطبه‌هاى پدرش را عرض كرد تا چون به جايى از آن رسيد ، حضرت فرمود كه : « باز ايست و ساكت شو » ، بعد از آن حضرت فرمود كه : « شما را نمىرسد در باب آنچه به شما فرود آيد ، از آنچه نمىدانيد ، مگر باز ايستادن از آن و درنگ نمودن و رد كردن آن به سوى ائمهء هدى ، تا شما را در آن به راه راست بدارند و زنگ كورى و جهالت را در آن از شما بزدايند ، و جلا دهند ، و در آن حق را به شما بشناسانند . خداى تعالى فرموده است :  « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ »  « 1 » ، يعنى : پس بپرسيد اهل ذكر را - كه خاندان پيغمبراند ، چنانچه بعد از اين خواهد آمد - اگر هستيد كه نمىدانيد » .\r\n138 / 11 . على بن ابراهيم ، از پدرش ، از قاسم بن محمد ، از مِنقرى ، از سفيان عُيَيْنه روايت كرده است كه گفت : شنيدم از امام جعفر صادق عليه السلام كه مىفرمود : « همهء علم مردم را كه نفعى داشته باشد در آخرت ، در چهار چيز يافتم : اول آنها آن است كه پروردگار خويش را بشناسى ، و دوم آن‌كه بدانى كه با تو چه كرده است ، و سوم آن‌كه بدانى كه از تو چه خواسته است ، و چهارم آن‌كه آنچه تو را از دينى كه دارى بيرون مىبرد ، بشناسى » .\r\n139 / 12 . على بن ابراهيم ، از پدرش ، از ابن ابى عُمير ، از هشام بن سالم روايت كرده است كه گفت : به امام جعفر صادق عليه السلام عرض كردم كه : حق خدا بر خلقش چه چيز است ؟ فرمود كه :\r\n« آن است كه آنچه را كه مىدانند ، بگويند و آنچه را نمىدانند ، باز ايستند ، و چون اين را به جا آورند ، حق خدا را ادا نموده‌اند » .\r\n140 / 13 . محمد بن حسن ، از سهل بن زياد ، از ابن سنان ، از محمد بن مروان عِجلى ، از على بن حنظله روايت كرده است كه شنيدم از امام جعفر صادق عليه السلام كه مىفرمود : « منزلت‌ها و مرتبه‌هاى مردم را بشناسيد بر اندازهء روايت كردن ايشان از ما » ( كه هر كه روايتش از ما بيشتر ، جاه و منزلتش عظيم‌تر است ) .\r\n141 / 14 . حسين بن حسن ، از محمد ين زكريا غَلابى ، روايت كرده است از ابن عائشه بصرى و آن را مرفوع ساخته كه امير المؤمنين عليه السلام در بعضى از خطبه‌هاى خويش فرموده كه :\r\n« اى گروه مردمان ، بدانيد كه عاقل نيست آن‌كه گفتار دروغ و بهتان در باب او ، مضطرب\r\n\r\n\r\n","description":"","footnote":"\r\n( 1 ) . نحل ، 43 .\r\n","page_name":" 187 ","page_number":191},
  {"content":"\r\n . \r\n","description":"","footnote":"","page_name":" 188 ","page_number":192},
  {"content":"\r\n\r\nمىشود و از جا به در مىرود . و حكيم نيست آن‌كه به مدح و ثناى جاهل بر او ، خشنود مىگردد . مردمان ، پسرانند از براى آنچه آن را ( بدانند يا ) نيكوكار شمارند ( يعنى منسوب‌اند به سوى آن ) پس اگر علم و عمل را نيكو بدانند ، يا نيكو شمارند ابناى آخرت را ، اهل آنند . و اگر در دنيا و زينت آن را بدانند يا نيكو شمارند ابناى دنيا را ، اهل آنند ) . و اندازه بزرگى هر مردى به اندازهء آن است كه آن را مىداند ( پس اگر هيچ عمل ندارد ، هيچ قدر و اندازه ندارد . و اگر علم دارد ، قدرش به قدر آن است . هر كه علمش بيشتر ، جاه و مرتبه‌اش بيشتر است ) . پس در علم سخن گوييد تا قدر و اندازه‌هاى شما ظاهر شود » .\r\n142 / 15 . حسين بن محمد ، از مُعلّى بن محمد ، از وشّاء ، از ابان بن عثمان ، از عبداللَّه بن سليمان روايت كرده است كه گفت : شنيدم از امام محمد باقر عليه السلام كه تكلم مىفرمود و در خدمت آن حضرت مردى از اهل بصره بود كه او را عثمان أعمى مىگفتند و آن مرد مىگفت :\r\nحسن بصرى گمان مىكند كه كسانى كه علم را مىپوشند ، بوى بد شكم‌هاى ايشان اهل جهنم را آزار مىرساند . امام محمد باقر عليه السلام فرمود كه : « پس ، از اين لازم مىآيد كه مؤمن آل فرعون ، هلاك شده باشد و علم خويش را به خدايى خدا و پيغمبرى موسى مىپوشيد و كتمان مىكرد » . بعد از آن فرمود كه : « هميشه علم پوشيده بوده است از آن روزى كه خداى تعالى نوح را به پيغمبرى فرستاد تا امروز . پس حسن به هر طرف كه مىخواهد از راست و چپ برود و آنچه مىخواهد بگويد . به خدا سوگند كه علم يافت نمىشود ، مگر در اينجا » ( يعنى خانهء نبوت و معدن خلافت ، يا مكان شريف آن حضرت . و ممكن است كه آن جناب اشاره به سينهء خود فرموده باشد ) . باب در بيان روايت كردن كتاب‌ها و حديث و . . .\r\n\r\n17 . باب در بيان روايت كردن كتاب‌ها و حديث و فضيلت نوشتن به توشيحات\r\n143 / 1 . على بن ابراهيم ، از پدرش ، از ابن ابى عُمير ، از منصور بن يونس ، از ابوبصير روايت كرده است كه گفت : به خدمت امام جعفر صادق عليه السلام عرض كردم كه : چيست معنى فرمودهء خداى جلّ ثناؤه :  « الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ »  « 1 » ؟ ( كه ترجمهء آن گذشت ) .\r\nحضرت فرمود كه : « مقصود ، آن مردى است كه حديث را مىشنود ، بعد از آن ، كسى را به آن ، حديث مىكند ؛ چنانچه آن را شنيده . چيزى را در آن نمىافزايد و از آن چيزى را كم نمىكند » .\r\n\r\n\r\n","description":"","footnote":"\r\n( 1 ) . زمر ، 18 .\r\n","page_name":" 189 ","page_number":193},
  {"content":"\r\n . \r\n","description":"","footnote":"","page_name":" 190 ","page_number":194},
  {"content":"\r\n\r\n144 / 2 . محمد بن يحيى ، از محمد بن حسين ، از ابن ابى عُمير ، از ابن اذينه ، از محمد بن مسلم روايت كرده است كه گفت : به خدمت امام جعفر صادق عليه السلام عرض كردم كه : حديث را از تو مىشنوم ، پس آن را زياد و كم مىكنم . فرمود كه : « اگر اراده دارى كه معانى و آنچه را كه مقصود از آن است ، بگويى ، باكى بر تو نيست » .\r\n145 / 3 . و از او روايت است ، از محمد بن حسين ، از ابن سنان ، از داود بن فَرقد كه گفت :\r\nبه خدمت امام جعفر صادق عليه السلام عرض كرد كه : سخن را از تو مىشنوم ، پس اراده مىكنم كه آن را چنانچه از تو شنيده‌ام روايت كنم ، ميسر نمىشود . حضرت فرمود كه : « آيا آن را چنانچه خود مىخواهى مىگويى ؛ خواه زياد باشد و خواه كم و خواه آن مضمون باشد و خواه غير آن ؟ » . عرض كردم كه : نه ، چنين نمىكنم . فرمود كه : « مىخواهى معانى آن را روايت كنى با الفاظى كه شنيده باشى ، بىزياده و نقصان ؟ » عرض كردم : بلى . فرمود كه : « باكى بر تو نيست » .\r\n146 / 4 . و از احمد بن محمد بن عيسى ، از حسين بن سعيد ، از قاسم بن محمد ، از على بن ابى حمزه ، از ابوبصير روايت كرده است كه گفت : به خدمت امام جعفر صادق عليه السلام عرض كردم كه : حديث را از تو مىشنوم و آن را از پدرت روايت مىكنم ، يا آن را از پدرت مىشنوم و از تو روايت مىكنم . حضرت فرمود كه : « هر دو برابرند و تفاوتى ندارند ، مگر آن‌كه تو آن را از پدرم روايت كنى دوست‌تر است به سوى من » .\r\nامام جعفر صادق عليه السلام به جميل فرمود كه : « آنچه را كه از من شنيده‌اى ، از پدرم روايت كن » .\r\n147 / 5 . از او ، از احمد بن محمد و محمد بن حسين ، از ابن محبوب ، از عبداللَّه بن سِنان روايت كرده است كه گفت : به خدمت امام جعفر صادق عليه السلام عرض كردم كه : گروهى در نزد من حديث مىخوانند و به نزد من مىآيند و حديث شما را از من مىشنوند و من دل تنگ مىشوم و نمىتوانم كه همهء آن حديث را بر ايشان بخوانم . حضرت فرمود كه : « پس ، از اول كتاب يك حديث و از ميان آن يك حديث و از آخر آن يك حديث را برايشان بخوان » .\r\n148 / 6 . از او روايت شده كه به اسناد خويش ، از احمد بن عمر حلّال روايت كرده است كه گفت : به خدمت ابوالحسن امام رضا عليه السلام عرض كردم كه : مردى از اصحاب ما كتاب حديث را به من مىدهد و نمىگويد كه اين را از من روايت كن . آيا مرا جايز است كه آن را از وى روايت كنم ؟ احمد گفت كه : حضرت فرمود : « هرگاه بدانى كه آن كتاب ، تأليف اوست ، آن را\r\n\r\n","description":"","footnote":"","page_name":" 191 ","page_number":195},
  {"content":"\r\n . \r\n","description":"","footnote":"","page_name":" 192 ","page_number":196},
  {"content":"\r\n\r\nروايت كن » .\r\n149 / 7 . على بن ابراهيم ، از پدرش و از احمد بن محمد بن خالد ، از نوفلى ، از سَكونى ، از امام جعفر صادق عليه السلام روايت كرده است كه آن حضرت فرمود كه : « امير المؤمنين عليه السلام فرمود : هر گاه حديثى را به كسى نقل كنيد ، آن را نسبت دهيد به سوى كسى كه شما را حديث كرده . پس اگر آن حديث راست و درست باشد ، نفع آن به شما عائد شود و اگر دروغ باشد ، وبالش بر آن است كه دروغ گفته » .\r\n150 / 8 . على بن محمد بن عبداللَّه ، از احمد بن محمد ، از ابو أيّوب مدنى ، از ابن ابى عُمير ، از حسين احمسى ، از امام جعفر صادق عليه السلام روايت كرده است كه آن حضرت فرمود كه : « دل ، اعتماد مىكند بر نوشتن ، يا نوشته » .\r\n151 / 9 . حسين بن محمد ، از مُعلّى بن محمد ، از حسن بن على وشّاء ، از عاصم بن حُميد ، از ابو بصير روايت كرده است كه گفت : شنيدم از امام جعفر صادق عليه السلام كه مىفرمود : « بنويسيد ( يعنى حديث ما را ) به درستى كه شما حفظ نمىكنيد تا بنويسيد » .\r\n152 / 10 . محمد بن يحيى ، از احمد بن محمد بن عيسى ، از حسن بن على بن فضّال ، از ابن بُكير ، از عُبيد بن زراره روايت كرده است كه گفت : امام جعفر صادق عليه السلام فرمود : « كتاب‌هاى خويش را نيكو محافظت نماييد . پس به درستى كه زود باشد كه شمابه سوى آنها محتاج شويد » .\r\n153 / 11 . چند نفر از اصحاب ما ، روايت كرده‌اند از احمد بن محمد بن خالد برقى ، از بعضى از اصحابش ، از ابوسعيد خيبرى ، از مفضّل بن عمر كه گفت : امام جعفر صادق عليه السلام به من فرمود كه : « بنويس و علم خود را در ميان برادرانت منتشر ساز . پس اگر بميرى ، كتاب‌هاى خويش را به ميراث بده به پسرانت ؛ زيرا كه بر مردم زمانى خواهد آمد كه فتنه و قتل و گفت‌وگو در آن بسيار باشد و اهل حق و باطل ، با هم ممزوج باشند و در آن زمان انس نگيرند ، مگر به كتاب‌هاى خويش » .\r\n154 / 12 . به همين اسناد ، از محمد بن على مروى است و آن را مرفوع ساخته كه گفت : امام جعفر صادق عليه السلام فرمود كه : « بپرهيزيد از دروغى كه مانع باشد ميان راوى و قبول روايتش » ( يا دروغى كه در آن ، دست به بالا زده شده باشد ) . به آن حضرت عرض شد كه : مراد از اين دروغ چيست ؟ فرمود : « آن است كه مردى تو را حديث كند به حديثى كه از كسى روايت كرده\r\n\r\n","description":"","footnote":"","page_name":" 193 ","page_number":197},
  {"content":"\r\n . \r\n","description":"","footnote":"","page_name":" 194 ","page_number":198},
  {"content":"\r\n\r\nاست ، پس تو او را واگذارى و آن را روايت كنى از آن‌كه محدث تو را حديث كرده » ( مثلا زيد تو را حديث مىكند به حديثى كه از عمرو شنيده و تو در وقت روايت ، زيد را ترك مىكنى و از عمرو روايت مىنمايى ) .\r\n155 / 13 . محمد بن يحيى ، از احمد بن محمد بن عيسى ، از احمد بن محمد بن ابى نصر ، از جميل بن درّاج روايت كرده است كه گفت : امام جعفر صادق عليه السلام فرمود كه : « حديث ما را اعراب دهيد ( يعنى حركات و سكنات و حروف و كلمات آن را چنانچه مقتضاى لغت عرب است ، به جا آوريد و در آن غلط مكنيد ) ؛ زيرا كه ما گروه فصحاييم » . « 1 »\r\n156 / 14 . على بن محمد ، از سهل بن زياد ، از احمد بن محمد ، از عمر بن عبدالعزيز ، از هشام بن سالم و حمّاد بن عثمان و غير او ، روايت كرده است كه گفت : شنيديم از امام جعفر صادق عليه السلام كه مىفرمود : « حديث من ، حديث پدر من است و حديث پدر من ، حديث پدر پدر من ، و حديث پدر پدر من ، حديث حضرت امام حسين عليه السلام ، و حديث حضرت امام حسين عليه السلام ، حديث حضرت امام حسن عليه السلام ، و حديث حضرت امام حسن عليه السلام ، حديث حضرت امير المؤمنين عليه السلام ، و حديث حضرت امير المؤمنين عليه السلام ، حديث رسول خدا صلى الله عليه و آله و حديث رسول خدا صلى الله عليه و آله ، فرمودهء خداى عزّوجلّ است » .\r\n157 / 15 . چند نفر از اصحاب ما روايت كرده‌اند از احمد بن محمد ، از محمد بن حسن بن ابى خالد شَينولَه كه گفت : به خدمت امام محمد تقى عليه السلام عرض كردم كه : فداى تو گردم ، به درستى كه مشايخ و استادان ما از امام محمد باقر و امام جعفر صادق عليهما السلام روايت كرده‌اند و تقيه سخت و شديد بوده و ايشان به اين علت كتاب‌هاى خود را پنهان كرده‌اند و لهذا آنها از ايشان روايت نشده ، و چون مردند ، آن كتاب‌ها به ما رسيد . حضرت فرمود كه : « مردم را به آنها حديث كنيد كه آنها را راست و درست است » . باب در بيان تقليد\r\n\r\n18 . باب در بيان تقليد\r\n158 / 1 . چند نفر ، از اصحاب ما روايت كرده‌اند از احمد بن محمد بن خالد ، از عبداللَّه بن يحيى ، از ابن مُسكان ، از ابو بصير ، از امام جعفر صادق عليه السلام كه گفت : به آن حضرت عرض\r\n\r\n\r\n","description":"","footnote":"\r\n( 1 ) . و فصيح ، آن است كه در كلامش چيزى نباشد كه بر آن عيب شود . ( مترجم )\r\n","page_name":" 195 ","page_number":199},
  {"content":"\r\n . \r\n","description":"","footnote":"","page_name":" 196 ","page_number":200},
  {"content":"\r\n\r\nكردم كه :  « اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ »  « 1 » ، يعنى : « فرا گرفتند جهودان و ترسايان ( اما جهودان ، علما و دانشمندان خويش را ، و اما ترسايان ، زاهدان خود را كه ديرانيان و صومعه داران ايشانند ) ، پروردگار و خدايان به جز خداوند عالميان » .\r\nحضرت فرمود كه : « بدان و آگاه باش ، به خدا سوگند كه ايشان را به سوى بندگى و پرستيدن خود ، نخواندند و اگر ايشان را مىخواندند ، ايشان را اجابت نمىنمودند ، و لكن حرامى را از براى ايشان حلال گردانيدند و حلالى را از براى ايشان حرام كردند . پس ايشان را پرستيدند از آنجا كه نمىدانند » .\r\n159 / 2 . على بن محمد ، از سهل بن زياد ، از ابراهيم بن محمد همدانى ، از محمد بن عُبيده روايت كرده است كه گفت : امام موسى كاظم عليه السلام به من فرمود كه : « اى محمد ، آيا شما سخت‌تريد از روى تقليد و پيروى كردن يا مرجئه ؟ » ( و مراد از ايشان ، يا مطلق سنيان است ، يا فرقه‌اى از ايشان كه مقابل توعيديه‌اند . و ايشانند كه مىگويند كه هيچ معصيتى ، با ايمان ضرر نمىرساند ؛ چنانچه بيايد ) . محمد گفت كه : گفتم : ما تقليد كرديم و ايشان تقليد كردند .\r\nحضرت فرمود كه : « تو را از اين سؤال نكردم » . پس در نزد من جوابى بيشتر از جواب اول نبود . حضرت امام موسى عليه السلام فرمود : « به درستى كه مرجئه ، مردى را نصب كردند كه طاعتش واجب نبود و او را تقليد كردند ، و شما مردى را نصب كرديد و طاعتش را واجب دانستيد . بعد از آن ، او را تقليد نكرديد . پس ايشان سخت‌ترند از شما از روى تقليد كردن » .\r\n160 / 3 . محمد بن اسماعيل ، از فضل بن شاذان ، از حمّاد بن عيسى ، از رِبعى بن عبداللَّه ، از ابو بصير ، از امام جعفر صادق عليه السلام در فرمودهء خداى عزّوجلّ :  « اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ »  روايت كرده است كه آن حضرت فرمود : « به خدا سوگند كه روزه نگرفتند و نماز نكردند از براى ايشان ، و لكن حرامى را از براى ايشان حلال كردند و حلالى را از براى ايشان حرام كردند ، پس ايشان راپيروى نمودند » . باب در بيان حرمت بدعت‌ها و رأى و قياس‌ها\r\n\r\n19 . باب در بيان حرمت بدعت‌ها و رأى و قياس‌ها\r\n161 / 1 . حسين بن محمد اشعرى ، از مُعلّى بن محمد ، از حسن بن على وشّاء ؛\r\nو چند نفر از اصحاب ما ، روايت كرده‌اند از احمد بن محمد ، از ابن فضّال ، همگى از\r\n\r\n\r\n","description":"","footnote":"\r\n( 1 ) . توبه ، 31 .\r\n","page_name":" 197 ","page_number":201},
  {"content":"\r\n . \r\n","description":"","footnote":"","page_name":" 198 ","page_number":202},
  {"content":"\r\n\r\nعاصم بن حُميد ، از محمد بن مسلم ، از امام محمد باقر عليه السلام كه آن حضرت فرمود كه :\r\n« امير المؤمنين عليه السلام از براى مردم خطبه خواند و پس فرمود كه : اى گروه مردمان ، جز اين نيست كه منشأ وقوع فتنه‌ها و ضلالت‌ها ( كه موجب امتحان خلائق است ) ، خواهش‌هاى نفس است كه پيروى آنها مىشود ، و احكامى چند كه از سر نو پيدا مىگردد كه در آنها با كتاب خدا مخالفت مىشود ، و در آن مردانى چند ، مردانى را دوست خود مىگردانند و يكديگر را اعانت و يارى مىنمايند .\r\nپس اگر باطل ، خالص و ساده مىبود ( كه چيزى از حق در آن نبود ) ، بر هيچ صاحب عقل و فطانت پوشيده نبود ، و اگر حق خالص مىبود ( كه چيزى از باطل با آن نبود ) ، اختلافى به هم نمىرسيد . و ليكن از آن ، مشتى و از آن ، مشتى فراگرفته مىشود ، پس با هم آميخته مىشوند و با هم مىآيند و در اين هنگام ، شيطان بر دوستان خويش مستولى مىشود و بر ايشان دست مىيابد و نجات مىيابند آنان كه پيشى گرفته از براى ايشان از جانب خدا سابقهء نيكوتر كه سعادت دنيا و آخرت است » .\r\n162 / 2 . حسين بن محمد ، از مُعلّى بن محمد روايت كرده است ، از محمد بن جمهور عَمّى ، و آن را مرفوع مىسازد كه گفت : رسول خدا صلى الله عليه و آله فرمود كه : « هر گاه بدعت‌ها در ميان امت من ظاهر گردد ، بايد كه عالم علم خود را ظاهر كند ( و بيان كند كه آن بدعت است ) . پس هر كه آن را اظهار نكند ، لعنت خدا بر او باد » .\r\n163 / 3 . و به همين اسناد ، از محمد بن جمهور روايت است و آن را مرفوع ساخته كه آن جناب صلى الله عليه و آله فرمود : « هر كه بيايد به نزد صاحب بدعتى و او را تعظيم نمايد و بزرگ دارد ، جز اين نيست كه در خرابى دين اسلام كوشش مىنمايد » .\r\n164 / 4 . و به همين اسناد ، از محمد بن جمهور روايت است و آن را مرفوع ساخته كه گفت : رسول خدا صلى الله عليه و آله فرمود كه : « خدا ابا فرموده از براى صاحب بدعت كه توبه كند ، يا توبهء او را قبول فرمايد » . به آن حضرت عرض شد كه : يا رسول اللَّه ، چرا صاحب بدعت توبه نمىكند ، يا چگونه مىشود كه توبهء او مقبول نباشد ؟ فرمود : « زيرا كه دلش ، دوستى آن بدعت ، نوشانيده شده » ( و آن بر وجهى در دل او در آمده كه در آن رسوخ به هم رسانيده و جا گرفته كه از آن بيرون نمىرود . از كلام آن جناب چنين ظاهر مىشود كه معنى اول ، كه صاحب بدعت توفيق توبه نمىيابد ، مراد باشد ، اگر چه ، در معنى دوم نيز احتمال دارد ) .\r\n\r\n","description":"","footnote":"","page_name":" 199 ","page_number":203},
  {"content":"\r\n . \r\n","description":"","footnote":"","page_name":" 200 ","page_number":204},
  {"content":"\r\n\r\n165 / 5 . محمد بن يحيى ، از احمد بن محمد بن عيسى ، از حسن بن محبوب ، از معاوية بن وهْب ، روايت كرده است كه گفت : شنيدم از امام جعفر صادق عليه السلام كه مىفرمود : « رسول خدا صلى الله عليه و آله فرمود : به درستى كه در نزد هر بدعتى كه بعد از من مىباشد و اراده مىشود كه به آن ، با ايمان مكر و حيله شود ، ياورى است از اهل بيت من ، كه گماشته است بر ايمان و از اين دفع مىنمايد آنچه را كه بد باشد و به الهام و افهام خدا ، سخن مىگويد و حق را آشكار مىكند و آن را روشن مىسازد و مكر و حيلهء مكاران را رد مىكند و از جانب ضعيفان بيان مىكند . پس پند گيريد اى صاحبان ديده‌ها ، و بر خدا توكل كنيد » .\r\n166 / 6 . محمد بن يحيى ، از بعضى از اصحاب خويش و على بن ابراهيم ، از پدرش ، از هارون بن مسلم ، از مَسعدة بن صَدقه ، از امام جعفر صادق عليه السلام روايت كرده‌اند و على بن ابراهيم ، از پدرش روايت كرده از ابن محبوب كه آن را مرفوع ساخته از امير المؤمنين عليه السلام كه آن حضرت فرمود : « از جمله دشمن‌ترين خلق به سوى خداى عزّوجلّ دو مردند : يكى مردى كه خدا او را به خود واگذاشته ( و امور او را به اصلاح نمىآورد ) ، و آن مرد ، از راه راست ميل كرده ( و سرگردان است ) و سخنى كه بدعت باشد ، پردهء دلش را شكافته و به درون آن ، جا گرفته ( يا به واسطهء دوستى آن ، دل سوخته و شيفته و بيمار شده است . و اين ، كنايه است از شدت محبت است ) . و حريص شده به روزه داشتن و نماز كردن و چنين كسى ، فتنه و آزمايشى است از براى آن‌كه به واسطهء او در فتنه افتاده و گمراه است از طريقهء هدايت آن‌كه پيش از او بوده ، و گمراه كنندهء كسى است كه به او اقتدا كند ، و در اين بدعت ، او را پيروى نمايد ؛ خواه در وقت زندگى او باشد و خواه بعد از مرگ او . و گناهان غير خود كه او را در اين بدعت تبعيت كرده‌اند ، بر خواهد داشت . و خود ، به گناه خود در گرو است كه نمىتواند خود را باز رهاند .\r\nو ديگر مردى است كه جهل را از مواضع مختلف فراهم آورده است در ميان مردمان جاهل و اهتمام دارد به تاريكىهاى فتنه و آنها كه در صورت به آدميان شباهت دارند ، و در حقيقت انسان نيستند ، او را عالم مىنامند و در اين شغل ، روزى درنگ نكرده كه سالم باشد ، و در هر روز ، هر كسى را پيشى مىگيرد به سوى جهالات و بسيار تحصيل مىكند آنچه را كه هر چه كم باشد ، از آن ، بهتر است از آنچه بسيار باشد تا چون سيراب شود از آب گنديدهء بد بو ( يعنى جهالات را جمع كند آن قدر كه به اعتقاد خودْ آن را كافى داند و شكمش چنان پر شود\r\n\r\n","description":"","footnote":"","page_name":" 201 ","page_number":205},
  {"content":"\r\n . \r\n","description":"","footnote":"","page_name":" 202 ","page_number":206},
  {"content":"\r\n\r\nكه بر آيد از آنچه نفع و فايده نداشته باشد ) . در ميان مردمان بنشيند و قاضى باشد ( كه در ميان ايشان حكم كند ) و در موضع اشتباه آنچه بر غير او مشتبه است ، خلاصهء آن را بگيرد ( و چيزى بگويد كه مورد بحث نگردد ) و اگر با قاضيى كه بر او پيشى گرفته ، مخالفت ورزد ، ايمن نباشد از آن‌كه كسى كه بعد از آن مىآيد حكم او را زند ، چنان كه او با كسى پيش از او بوده ، چنين نموده ، و اگر يكى از مسايل مشكله ( كه فهميدن آن دشوار باشد ) بر او فرود آيد ، رأى در ميان افتاده بى مصرف خويش را از براى آن آماده باشد ، و درهم بافد ، بعد از آن ، به آن قطع كند و جزم به هم رساند .\r\nپس چنين كسى ، از شك و آشفتگى و آميزش شبهه‌ها ، در مثل تار عنكبوت است ( كه به اندك چيزى نيست و نابود مىشود ) ، نمىداند درست گفته يا خطا كرده است . و علم را در غيرآنچه مىداند نمىپندارد ( و يا آن را علم نمىشمارد و اعتقاد نمىكند كه از پس آنچه در آن رسيده راهى باشد ) ، و چنان مىداند كه به اعلا درجهء علم رسيده ، و اگر چيزى را به چيزى قياس كند ، نظر و فكر خويش را تكذيب نكند و آن را باور دارد . و اگر امر بر او مشكل باشد ، آن را بپوشاند و پنهان كند به جهت جهل خود كه خود مىداند و مىداند كه نمىداند تا آن‌كه در بارهء او نگويند كه نمىداند . بعد از آن جرأت مىنمايد و حكم مىكند در ميان مردمان . پس او كليد پوشيده‌ها و تاريكىها و مشكلات است ( كه بسيار مشكلات به واسطهء او به ظهور رسد ) و بر شبهه‌ها بسيار سوار شود ( به آن‌كه آنها را مرتكب گردد ) ، و خود را در جهالت‌ها افكند و هيچ پروا نكند و دست و پا ببازالاند ، « 1 » و عذر نخواهد از آنچه نمىداند تا سالم باشد ، و دندان نزند به دندان برنده تا غنيمت يابد ( و اين ، مثل است از براى آن‌كه علم را درست ندانسته و آن را محكم نساخته است ) . روايت‌ها را پراكنده مىكند ؛ چون پراكندن كردن باد گياه خشك را ( كه آن از زمين بر مىكند و به هر سو مىبرد . يا روايت‌ها را به هم مىبافد ؛ چنان كه باد گياه را به هم مىپيچد . و اول اظهر است ) . و ميراث‌ها از تقسيم او مىگريند ، و خون‌ها از دست او فرياد و فغان مىكنند ، و فرج حرام را به حكم خويش حلال مىگرداند ، و فرج حلال را به حكم خويش حرام مىكند . نه مردى است استوار كه تواند آنچه كه بر او وارد مىشود ، باز گرداند ( به اين‌كه آنچه از او مىپرسند جواب گويد ) . نه سزاوار چيزى كه به سبب آن ، پيش دستى نموده ،\r\n\r\n\r\n","description":"","footnote":"\r\n( 1 ) . باز كند و بگشايد .\r\n","page_name":" 203 ","page_number":207},
  {"content":"\r\n . \r\n","description":"","footnote":"","page_name":" 204 ","page_number":208},
  {"content":"\r\n\r\nيا به واسطهء آن مردم او را مدح كرده‌اند از آنچه ادعا نموده كه علم حق را نمىداند » .\r\n167 / 7 . حسين بن محمد ، از مُعلّى بن محمد ، از حسن بن على وشّاء ، از ابان بن عثمان ، از ابو شيبهء خراسانى ، روايت كرده است كه گفت : شنيدم از امام جعفر صادق عليه السلام كه مىفرمود : « به درستى كه صاحبان قياس‌ها ، علم را به قياس‌ها طلب كردند . پس آن قياس‌ها ايشان را نيفزود ، مگر دورى از حق . به درستى كه به قياس‌ها ، به دين خدا نمىتوان رسيد » .\r\n168 / 8 . على بن ابراهيم ، از پدرش ، و محمد بن اسماعيل ، از فضل بن شاذان و آن را مرفوع ساخته ، از امام محمد باقر و امام جعفر صادق عليهما السلام كه فرمودند : « هر بدعتى ضلالت و گمراهى ، و هر ضلالتى راهش به سوى آتش جهنم است » .\r\n169 / 9 . على بن ابراهيم ، از پدرش ، از ابن ابى عُمير ، از محمد بن حكيم روايت كرده است كه گفت : به خدمت ابوالحسن حضرت امام موسى عليه السلام عرض كردم كه : فداى تو گردم ، در دين فقيه و دانا شديم و خدا ما را به واسطهء شما از مردمان بى نياز گردانيد ، تا آن‌كه گروهى از ما در مجلسى مىباشند و آنچه مردم از صاحب خويش مىپرسند از مسأله و جواب آن ، در نزد او حاضر است ، و ليكن در هر چيزى وارد مىشود كه در باب آن از تو و پدران تو چيزى به ما نرسيده ، پس نظر مىكنيم به سوى نيكوتر از آنچه در نزد ما حاضر باشد ، و موافقش به آنچه از جانب شما به ما رسيده ، بيشتر باشد ، آن را مىگيريم و به آن عمل مىنماييم . حضرت فرمود كه : « دور است ، دور ، آنچه مىكنيد از قياس كردن . اى پسر حكيم ، به خدا سوگند ، در اين باب هلاك شد هر كه هلاك شد » . حضرت بعد از آن فرمود كه : « خدا ابو حنيفه [ را 
  ] لعنت كند كه مىگفت كه : على گفت و من گفتم » .\r\nمحمد بن حكيم راوى به هشام گفت : به خدا سوگند ، اراده نداشتم مگر آن‌كه آن حضرت مرا رخصت دهد در قياس كردن .\r\n170 / 10 . محمد بن ابى عبداللَّه روايت كرده و آن را مرفوع ساخته از يونس بن عبدالرحمان كه گفت : به خدمت امام موسى كاظم عليه السلام عرض كردم كه : [ به چه 
  ] خدا را به يگانگى بپرستم ؟ فرمود كه : « اى يونس ، البته صاحب بدعت مباش ، كه هر كه براى خود در دين نظر كند ، هلاك گردد ، و هر كه اهل بيت پيغمبر خود را واگذارد ، گمراه مىشود . و هر كه كتاب خدا و فرمودهء پيغمبر او را ترك كند ، كافر شود » .\r\n171 / 11 . محمد بن يحيى ، از احمد بن محمد از وشّاء ، از مثنّى حنّاط ، از ابوبصير روايت\r\n\r\n","description":"","footnote":"","page_name":" 205 ","page_number":209},
  {"content":"\r\n . \r\n","description":"","footnote":"","page_name":" 206 ","page_number":210},
  {"content":"\r\n\r\nكرده است كه گفت : به خدمت امام جعفر صادق عليه السلام عرض كردم كه : چيزى بر ما وارد مىشود كه حكم آنها را در قرآن و حديث نمىبينيم و نمىشناسيم . پس در آنها نظر مىكنيم ( يعنى به قياس ) . حضرت فرمود كه : « چنين مكن ؛ زيرا كه اگر به صواب برسى ، و درست بگويى ، مزدى نيابى و اگر خطا كنى ، بر خداى عزّوجلّ دروغ گفته باشى » ( احتمال دارد كه مراد ابوبصير از نظر ، نظر در كتاب و خبر و استنباط باشد ، و بى مزدى ، به جهت تقصير يا كوتاهى در تتبع باشد . و اول اظهر است ) .\r\n172 / 12 . چند نفر از اصحاب ما روايت كرده‌اند از احمد بن محمد بن عيسى ، از على بن حكم ، از عمر بن ابان كلبى ، از عبدالرحيم قصير ، از امام جعفر صادق عليه السلام . آن حضرت فرمود كه : « رسول خدا صلى الله عليه و آله فرمود كه : هر بدعتى ، گمراهى است و هر گمراهى در آتش است » .\r\n173 / 13 . على بن ابراهيم ، از محمد بن عيسى بن عُبيد ، از يونس بن عبدالرحمان ، از سَماعه بن مهران ، از ابوالحسن حضرت امام موسى عليه السلام روايت كرده است كه گفت : گفتم كه :\r\nخدا تو را به اصلاح آورد . به درستى كه ما جمع مىشويم و آنچه را كه در نزد ما است ، با يكديگر ياد مىنماييم . پس چيزى بر ما وارد نمىشود ، مگر آن‌كه در نزد ما در باب آن چيزى هست كه نوشته شده است ، و اين از جملهء آنها است كه خدا بر ما به آن ، انعام فرموده به واسطهء شما . بعد از آن مسأله جزيى بر ما وارد مىشود كه در باب آن ، چيزى در نزد ما نيست . پس بعضى از ما در بعضى مىنگرد و در نزد ما چيزى هست كه به آن ، شباهت دارد . آيا جايز است كه بر نيكوتر آن قياس كنيم ؟ حضرت فرمود كه : « شما را به قياس چه كار ؟ جز اين نيست كه هلاك شد هر كه پيش از شما هلاك شد به واسطهء قياس » .\r\nبعد از آن فرمود كه : « هر گاه بيايد شما را آنچه مىدانيد ، آن را بگوييد و اگر وارد شود بر شما آنچه را كه نمىدانيد ، پس بگيريد » . و دست خويش را برداشت به سوى دهان مباركش ( يعنى آن را از دهان ما بگيريد و از ما بشنويد ، يا ساكت باشيد ) . بعد از آن فرمود كه : به اندازه يك سطر افتادگى دارد . اگر در نسخه نيست با اورد كروشه اضافه شود . « خدا لعنت كند ابو حنيفه را كه مىگفت : على چنين گفته و من چنين مىگويم . صاحبه چنين گفته‌اند و من همچنين مىگويم » . آن گاه مىفرمود : « آيا با او مىنشينى ؟ » عرض كردم كه : نه ، و ليكن اين سخن اوست . بعد از آن عرض كردم كه : خدا تو را به اصلاح آورد ، آيا رسول خدا صلى الله عليه و آله از براى مردم آورد آنچه را كه به آن اكتفا كنند در زمان ؟ آن حضرت فرمود : « بلى ، نيز آورد آنچه را كه\r\n\r\n","description":"","footnote":"","page_name":" 207 ","page_number":211},
  {"content":"\r\n . \r\n","description":"","footnote":"","page_name":" 208 ","page_number":212},
  {"content":"\r\n\r\nمردم به سوى آن محتاجند تا روز قيامت » . عرض كردم كه : پس چيزى از آن تلف شد ؟ فرمود :\r\n« چيزى از آن تلف نشد ، و ليكن در نزد اهل آن است » ( كه حضرات معصومين‌اند - سلام اللَّه عليهم اجمعين - ) .\r\n174 / 14 . از او ، از محمد ، از يونس ، از ابان ، از ابو شيبه روايت است كه گفت : شنيدم از امام جعفر صادق عليه السلام كه مىفرمود : « قياس ابن شُبرُمه ، در نزد جامعه ضايع و نابود است . و آن ، كتابى است كه رسول خدا صلى الله عليه و آله از بر فرموده و على عليه السلام ، به دست خويش نوشته است . به درستى كه جامعه ، سخنى را از براى كسى نگذاشته است و علم حلال و حرام خدا همه در آن است .\r\nصاحبان قياس به واسطهء قياس ، علم را طلب كردند ، پس از حق ، بيشتر دور شدند و به واسطهء قياس ، به دين خدا نمىتوان رسيد » .\r\n175 / 15 . محمد بن اسماعيل ، از فضل بن شاذان ، از صفوان بن يحيى ، از عبدالرحمان بن حجّاج ، از ابان بن تغلب ، از امام جعفر صادق عليه السلام روايت كرده است كه فرمود : « به درستى كه سنت را قياس نمىتوان كرد . آيا نمىبينى كه زن هر گاه روزهء خود را خورد ، قضا مىكند و نمازى را كه به جا نياورده ( يعنى در ايام حيض ) قضا نمىكند . اى ابان ، به درستى كه سنت ، هر گاه قياس شود ، محو و باطل گردد » .\r\n176 / 16 . چند نفر از اصحاب ما روايت كرده‌اند از احمد بن محمد ، از عثمان بن عيسى كه گفت : از ابوالحسن امام موسى عليه السلام از قياس سؤال نمودم . فرمود : « شما را با قياس چه كار ؟ به درستى كه خدا را نمىتوان پرسيد كه چگونه حلال كرده و چگونه حرام كرده است ؟ » .\r\n177 / 17 . على بن ابراهيم ، از هارون بن مسلم ، از مَسعدة بن صَدقة روايت كرده است كه گفت : حديث كرد مرا حضرت امام جعفر صادق عليه السلام از پدرش عليه السلام كه على عليه السلام فرمود : « هر كه خود را از براى قياس و عمل به آن نصب نمايد ، هميشه در دنيا در اشتباه و آشتفتگى خواهد بود . و هر كه خدا را عبادت كند از براى خود ، هميشه در مدت عمر ، خود در باطل غوطه خواهد خورد » . و فرمود كه : « حضرت امام محمد باقر عليه السلام فرمود كه : هر كه مردم را فتوا دهد براى خود ، خدا را پرستش نموده به چيزى كه نمىداند ، با خدا دشمنى و مخالفت ورزيده ، از آنجا كه حلال و حرام قرار داده ، در چيزى كه نمىداند » .\r\n178 / 18 . محمد بن يحيى ، از احمد بن محمد ، از حسن بن على بن يقطين ، از حسين بن ميّاح ، از پدرش ، ازامام جعفر صادق عليه السلام روايت كرده است كه آن حضرت فرمود : « به درستى\r\n\r\n","description":"","footnote":"","page_name":" 209 ","page_number":213},
  {"content":"\r\n . \r\n","description":"","footnote":"","page_name":" 210 ","page_number":214},
  {"content":"\r\n\r\nكه شيطان ، خود را به آدم قياس كرد . پس گفت :  « خَلَقْتَنِي مِنْ نارٍ وَ خَلَقْتَهُ مِنْ طِينٍ »  « 1 » ، يعنى :\r\n« آفريدى مرا از آتش و آفريدى او را از گل » . پس اگر جوهرى كه خدا آدم را از آن آفريد ( و آن نور عقلانى است كه در آدم بود ) ، به آتش قياس مىنمود ، نور و روشنى آن ، از آتش بيشتر بود » ( چه ، به آن ظاهر مىشود آنچه به آتش ظاهر نمىشود ، چون معقولات . و در محسوسات ، هر دو شريكند كه آنچه به آن ظاهر شده از اين نيز هويدا مىگردد ) .\r\n179 / 19 . على بن ابراهيم ، از محمد بن عيسى بن عُبيد ، از يونس ، از حريز ، از زراره روايت است كه گفت : از امام جعفر صادق عليه السلام از حلال و حرام سؤال كردم ، فرمود كه : « حلال محمد ، هميشه حلال است تا روز قيامت و حرام او ، حرام است تا روز قيامت كه غير آن نمىباشد . و شريعتى غير آن نمىآورد » .\r\nو فرمود كه : « على عليه السلام فرمود كه : هيچ‌كس بدعتى را اختراع نكرد ، مگر آن‌كه سنتى را ترك كرد » .\r\n180 / 20 . على بن ابراهيم ، از پدرش ، از احمد بن عبداللَّه عقيلى ، از عيسى بن عبداللَّه قُرشى ، روايت كرده است كه گفت : ابوحنيفه بر حضرت امام جعفر صادق عليه السلام داخل شد ، پس آن حضرت فرمود كه : « خبر به من رسيده كه تو قياس مىكنى » . عرض كرد كه : بلى . فرمود كه :\r\n« قياس مكن ؛ زيرا كه اول كسى كه قياس نمود ، شيطان بود . در هنگامى كه گفت :  « خَلَقْتَنِي مِنْ نارٍ وَ خَلَقْتَهُ مِنْ طِينٍ »  ، پس قياس نمود آنچه را كه در ميانهء آتش و گل بود . و اگر نورانى بودن آدم را به نور آتش قياس مىكرد ، زيادتى آنچه در ميانهء اين دو نور است ، صفا و پاكى و بى غشّى يكى از اين دو را برابر ديگرى مىشناخت » .\r\n181 / 21 . على ، از محمد بن عيسى ، از يونس ، از قُتيبه روايت كرده است كه گفت : مردى از امام جعفر صادق عليه السلام از مسأله‌اى سؤال نمود ، پس آن حضرت او را در آن مسأله جواب فرمود .\r\nآن مرد عرض كرد كه : مرا خبر ده كه اگر چنين و چنين باشد ، رأى تو در اين مسأله چه خواهد بود ؟ حضرت فرمود كه : « بس كن ، آنچه تو را به آن جواب دهم در باب آنچه مىپرسى و هر چه بگويم همان جواب از رسول خدا است صلى الله عليه و آله . و دأب ما اين نيست كه به رأى عمل كنيم ، تا كسى از ما بپرسد كه رأى شما در اين مسأله چيست » .\r\n\r\n\r\n","description":"","footnote":"\r\n( 1 ) . اعراف ، 12 .\r\n","page_name":" 211 ","page_number":215},
  {"content":"\r\n . \r\n","description":"","footnote":"","page_name":" 212 ","page_number":216},
  {"content":"\r\n\r\n182 / 22 . چند نفر از اصحاب ما روايت كرده‌اند از احمد بن محمد بن خالد ، از پدرش ، به طور مرسل كه گفت : امام محمد باقر عليه السلام فرمود : « فرا مگيريد به غير از خدا دوست نهانى را كه با وى افشاى رازها كنيد ، تا با اين سبب مؤمن باشيد ؛ زيرا كه پيوند و نسب ( يعنى نژاد و باز خواندن كسى به كسى چون فلان پسر فلان ) و هر خويشى و دوستى و بدعت و شبهه بريده شده است ، مگر آنچه قرآن آن را ثابت گرداند » . باب در بيان وجوب رد به سوى كتاب خدا و سنت پيغمبر\r\n\r\n20 . باب در بيان وجوب رد به سوى كتاب خدا و سنت پيغمبر صلى الله عليه و آله و بيان اين‌كه چيزى نيست از حلال و حرام و همهء آنچه مردم به سوى آن محتاجند ، مگر آن‌كه كتاب و يا سنتى در باب آن وارد شده است\r\n183 / 1 . محمد بن يحيى ، از احمد بن محمد بن عيسى ، از على بن حديد ، از امام جعفر صادق عليه السلام روايت كرده است كه آن حضرت فرمود : « به درستى كه خدا تبارك و تعالى در قرآن ، بيان هر چيزى را فرو فرستاد ، تا آن‌كه به خدا سوگند كه خدا وانگذاشت چيزى را كه بندگان به سوى آن احتياج دارند ، مگر آن‌كه آن را در قرآن فرو فرستاد تا آن‌كه بنده نتواند كه بگويد كه :\r\nاگر اين بود ، در قرآن فرو فرستاده مىشد » .\r\n184 / 2 . على بن ابراهيم ، از محمد بن عيسى ، از يونس ، از حسين بن مُنذر ، از عمر بن قيس ، از امام محمد باقر عليه السلام روايت كرده است كه گفت : از آن حضرت شنيدم كه مىفرمود : « به درستى كه خداى تبارك و تعالى ، وانگذاشت چيزى را كه امت پيغمبر به سوى آن محتاج باشند ، مگر اين‌كه آن را در كتاب خويش فرو فرستاد و آن را از براى رسولش بيان فرمود . و از براى هر چيزى حد و اندازه قرار داد و بر آن دليلى قرار داد كه بر آن دلالت كند . و بر هر كس كه از آن اندازه ، به در رود ، عقوبتى قرار داد » .\r\n185 / 3 . على ، از محمد ، از يونس ، از ابان ، از سليمان بن هارون روايت كرده است كه گفت : از امام جعفر صادق عليه السلام شنيدم كه مىفرمود : « خدا ، حلال و حرامى را نيافريد ، مگر اين‌كه آن را حدى است چون حد خانه . پس آنچه از راه باشد ، از راه است كه به خانه مدخليتى ندارد و آنچه از خانه است ، كه به راه مدخليتى ندارد . « 1 » و هر چيزى را حدى است ، حتى ديهء خراش . و آنچه غير آن باشد ؛ يك تازيانه زدن و نصف تازيانه زدن » .\r\n\r\n\r\n","description":"","footnote":"\r\n( 1 ) . حد ، چيزى است كه فاصل باشد ميان دو چيز و مانع آنها باشد از رسيدن به يكديگر . ( مترجم )\r\n","page_name":" 213 ","page_number":217},
  {"content":"\r\n . \r\n","description":"","footnote":"","page_name":" 214 ","page_number":218},
  {"content":"\r\n\r\n186 / 4 . على ، از محمد بن عيسى ، از يونس ، از حمّاد ، از امام جعفر صادق عليه السلام روايت كرده است كه گفت : شنيدم از آن حضرت كه مىفرمود : « هيچ چيز نيست مگر اين‌كه در باب آن ، حكمى است در كتاب خدا ، يا سنت پيغمبر » .\r\n187 / 5 . على بن ابراهيم ، از يونس ، از حمّاد ، از عبداللَّه بن سِنان ، از ابي الجارود روايت كرده است كه گفت : امام محمد باقر عليه السلام فرمود كه : « هر گاه شما را به چيزى خبر دهم ، مرا سؤال كنيد از كتاب خدا » ( يعنى بپرسيد كه كدام آيه به اين دلالت دارد ) . بعد از آن ، در بعضى از حديث خويش فرمود كه : « رسول خدا صلى الله عليه و آله نهى فرمود از قيل و قال و گفتار بسيار با كثرت جواب و سؤال ( يا سخنان بيهوده كه به كار نيايد ) ، و از فاسد نمودن مال به ترك اصلاح آن ( يا صرف كردن آن در غير مصرف ) ، و از بسيارى سؤال » . به آن حضرت عرض شد كه : يا ابن رسول اللَّه ، اين در چه موضع از كتاب خدا مذكور است ؟ فرمود : « به درستى كه كه خداى عزّوجلّ مىفرمايد :  « لا خَيْرَ فِي كَثِيرٍ مِنْ نَجْواهُمْ إِلَّا مَنْ أَمَرَ بِصَدَقَةٍ أَوْ مَعْرُوفٍ أَوْ إِصْلاحٍ بَيْنَ النَّاسِ »  « 1 » ، يعنى : « هيچ خوبى نيست در بسيارى از راز ايشان ، مگر راز آن‌كه امر كند به صدقه دادن و يا هر چه در شرع حسن و مستحسن باشد ، يا به اصلاح كردن در ميان مردم به رفع كدورت از دل‌هاى ايشان و الفت دادن ايشان به يكديگر » ( بنا بر بعضى احتمالات كه در آيه مىرود ) .\r\nو فرموده است :  « وَ لا تُؤْتُوا السُّفَهاءَ أَمْوالَكُمُ الَّتِي جَعَلَ اللَّهُ لَكُمْ قِياماً »  « 2 » ، يعنى : « مدهيد به سفيهان و كم‌خردان مال‌هاى خويش را و مال‌هاى ايشان را كه در تحت تصرف شما است و بر آن تسلط داريد . اى اولياى ايشان ، آن مال‌ها كه خدا آنها را از براى شما سبب قيام معيشت و رابطهء مقام امور دين قرار داده » ( يا مال‌ها كه از جنس چيزى است كه خدا آن را چنين قرار داده ؛ چه ايشان به جهت سفاهت ، ضبط آن نكنند و آن را تلف گردانند و شما ، يا خود را بى چيز گردانند . بنا بر هر دو تفسير كه در آيه ذكر شده است ) .\r\nو فرموده است :  « لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ »  « 3 » ، يعنى : مپرسيد از چيزى چند كه اگر آشكار شود از براى شما ( يعنى جواب آنها ) شما را ناخوش دارد و اندوهناك سازد » ( چه كثرت سؤال ، لازم دارد جوابى را كه موجب اندوه اين كس باشد ، يا به حسب دنيا يا\r\n\r\n\r\n","description":"","footnote":"\r\n( 1 ) . نساء ، 114 .\r\n( 2 ) . نساء ، 5 .\r\n( 3 ) . مائده ، 101 .\r\n","page_name":" 215 ","page_number":219},
  {"content":"\r\n . \r\n","description":"","footnote":"","page_name":" 216 ","page_number":220},
  {"content":"\r\n\r\nبه حسب آخرت ) .\r\n188 / 6 . محمد بن يحيى ، از احمد بن محمد ، از ابن فَضّال ، از ثعلبة بن ميمون ، از آن‌كه او را حديث كرده ، از مُعلّى بن خُنيس روايت كرده است كه گفت : امام جعفر صادق عليه السلام فرمود كه :\r\n« هيچ امرى نيست كه دو نفر در آن با هم مخالفت كنند ، مگر آن‌كه آن را اصلى است در كتاب خداى عزّوجلّ ، و ليكن عقل‌هاى مردان به آن نمىرسد » .\r\n189 / 7 . محمد بن يحيى ، از بعضى از اصحاب خويش ، از هارون بن مسلم ، از مَسعدة بن صَدقه ، از امام جعفر صادق عليه السلام روايت كرده است كه آن حضرت فرمود كه : « امير المؤمنين عليه السلام فرمود كه : اى گروه مردمان ، به درستى كه خداى تبارك و تعالى رسول خويش را به سوى شما فرستاد و كتاب خود را به سوى فرود آورده و از آن رسول و كسى كه او را فرستاده در هنگامى رسولان و پيغمبران فتور و انقطاعى به هم رسانيده و امت‌ها در طول خفتن و غفلت بودند و جهل انبساطى داشت و فتنه پيش آمده بود ، و آنچه محكم در هم بافته بود ، از هم باز شده و همه از ديدن حق كور و نابينا بودند ، و ستم‌كاران از راه به در رفته بودند ، و دين باطل شده و اثر آن بر طرف گرديده بود ، و آتش جنگ‌ها زبانه مىكشيد ، و در هنگامى كه مرغزار و بوستان و باغ‌هاى دنيا زرد گرديده و شاخ‌هاى درختان آن خشكيده و برگ‌هاى آن پراكنده شده بود ، از ميوه‌هاى آنها نوميد بودند ، و آب آنها به زمين فرو رفته و نشان‌هاى هدايت مندرس و كهنه گرديده ، و نشان‌هاى هلاكت ظاهر گشته بود ، در دنيا در آمده بود با ناخوشى تمام و در روى اهل خويش ترش و ابرو درهم كشيده و پشت نموده بود و به كسى رو نمى آورد .\r\nثمرهء آن ، فتنه و طعام آن ، مردار بود و جامه‌اى كه در زير مىپوشيد ، ترس بود و جامه‌اى كه در بالا پوشيده بود ، شمشير بود . شما پراكنده شده بوديد به پراكندگى و دنيا چشم‌هاى اهل خويش را كور گردانيده و روزهاى آن پريشان و تيره و تار كرده بود . رحم‌هاى خويش را قطع كرده بودند و خون‌هاى يكديگر را ريخته بودند و در خاك پنهان كرده بودند . از فرزندان خود دختران را كه ايشان را زنده در گور كردند ( اين فعل در ميان ايشان متعارف بود ) و خوشى زندگانى و رفاهيت كه راحت و فراغت‌هاى دنياست ، در نزد ايشان بر گزيده و مختار بود ( به اين جهت ، اين فعل قبيح را به عمل مىآوردند ، چون چنين دانستند كه مطلوب ايشان از اين ، به عمل مىآيد ) ، و از خدا اميد ثوابى نداشتند . به خدا سوگند ، كه از او ، ترس عقابى نه .\r\nزندهء ايشان كورى بود نا تمام و پژمرده و مردهء ايشان در آتش جهنم غمناك و در هم\r\n\r\n","description":"","footnote":"","page_name":" 217 ","page_number":221},
  {"content":"\r\n . \r\n","description":"","footnote":"","page_name":" 218 ","page_number":222},
  {"content":"\r\n\r\nشكسته ، كه پيغمبر ، ايشان را كتابى آورد كه آنچه در نامه‌ها و كتاب‌هاى پيشين بود ، همه در آن است . مصدِق آن چيزى است كه پيش از اين بوده ؛ از كتاب‌هاى خدا و موافق آنهاست در راستى و درستى ، و بيان كنندهء حلال است از گمان حرام . و آن كتاب ، همين قرآن است . پس از آن ، در خواهيد كه سخن گويد و هرگز براى شما سخن نخواهد گفت . من شما را از جانب آن خبر مىدهم . در آن است علم آنچه گذشته و علم به آنچه مىآيد ، تا روز قيامت و حكم آنچه در ميان شما است و بيان آنچه شما صبح كرديد و در آن اختلاف داريد . پس اگر مرا از آن سؤال كنيد ، هر آينه شما را تعليم مىدهم » .\r\n190 / 8 . محمد بن يحيى ، از محمد بن عبدالجبّار ، از ابن فضّال ، از حمّاد بن عثمان ، از عبدالأعلى بن اعين روايت كرده است كه گفت : شنيدم از امام جعفر صادق عليه السلام كه مىفرمود :\r\n« من از رسول خدا متولد شده‌ام . من كتاب خدا را مىدانم . در آن است ابتداى خلق و آفرينش موجودات ، و كيفيت آن و آنچه خواهد بود ، تا روز قيامت . در آن است خبر آسمان و زمين ، و خبر بهشت و دوزخ و خبر آنچه خواهد بود . من همهء اين را مىدانم ؛ چنانچه به سوى كف دست خود نظر مىكنم . به درستى كه خدا مىفرمايد : وَ فيهِ  تِبْياناً لِكُلِّ شَيْءٍ  ، يعنى : در قرآن ، بيان هر چيزى هست » ( مخفى نماند كه در قرآن چنين كلامى نيست ، ليكن در سورهء نحل است كه  « وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ »  « 1 » . پس مراد ، حاصل است . و احتمال دارد كه در قرآنى كه در نزد اهل بيت عليهم السلام است ، چنين لفظى بوده باشد ) . « 2 »\r\n191 / 9 . چند نفر از اصحاب ما روايت كرده‌اند از احمد بن محمد بن عيسى ، از على بن نُعمان ، از اسماعيل بن جابر ، از امام جعفر صادق عليه السلام كه آن حضرت فرمود : « در كتاب خدا خبر آنچه پيش از شما بوده ، موجود است و همچنين آنچه بعد از شما است و سخنى كه جدا كنندهء ميان حق و باطل باشد در آنچه در ميانهء شما است و ما همهء آنها مىدانيم » .\r\n192 / 10 . چند نفر از اصحاب ما روايت كرده‌اند از احمد بن محمد بن خالد ، از اسماعيل بن مهران ، از سيف بن عَميره ، از ابوالمَغْراء ، از سَماعه ، از ابوالحسن حضرت امام\r\n\r\n\r\n","description":"","footnote":"\r\n( 1 ) . نحل ، 89 .\r\n( 2 ) . اين احتمال بعيد و دور از حقيقت و واقعيت است . خداوند متعال دو كتاب نفرستاده ، كه يكى در نزد گروهى از مردم ، و ديگرى به صورت پنهانى در دست گروهى ديگر باشد . و فرض پنهان ماندن قرآن واقعى ، خلاف منظور و هدف ارسال آخرين كتاب آسمانى است و با ختم نبوت سازگار نيست .\r\n","page_name":" 219 ","page_number":223},
  {"content":"\r\n . \r\n","description":"","footnote":"","page_name":" 220 ","page_number":224},
  {"content":"\r\n\r\nموسى عليه السلام كه گفت : به آن حضرت عرض كردم كه : آيا هر چيزى در كتاب خدا و سنت پيغمبرش صلى الله عليه و آله موجود است ، يا شما در آن براى خود سخن مىگوييد ؟ فرمود كه : « هر چيزى در كتاب خدا و پيغمبرش صلى الله عليه و آله موجود است » . باب در بيان وجه اختلاف كه در حديث است\r\n\r\n21 . باب در بيان وجه اختلاف كه در حديث است\r\n193 / 1 . على بن ابراهيم بن هاشم ، از پدرش ، از حمّاد بن عيسى ، از ابراهيم بن عمر يمانى ، از ابان بن ابى عيّاش ، از سليمان بن قيس هلالى روايت كرده كه گفت : به امير المؤمنين عليه السلام عرض كردم كه : من شنيدم از سلمان و مقداد و ابوذر چيزى از تفسير قرآن و احاديثى چند را كه از پيغمبر روايت كردند غير از آنچه در دست مردم است ، بعد از آن ، از تو شنيدم كه تصديق فرمودى آنچه را كه من از ايشان شنيده بودم و از تفسير قرآن و احاديثى كه از پيغمبر مروى است بسيار چيزها در دست مردم ديدم كه شما با ايشان در آنها مخالفت داريد . و چنان مىدانيد كه همهء آنها باطل است . آيا مردم را چنين مىدانى كه از روى عمد بر رسول خدا صلى الله عليه و آله دروغ مىگويند و قرآن را به رأى خود تفسير مىكنند ؟\r\nسليم مىگويد كه : آن حضرت رو به من كرد و فرمود : « سؤال كردى ، پس جواب آن را بفهم . به درستى كه حق و باطل و راست و دروغ ، و ناسخ و منسوخ ، و عام و خاص ، و محكم ومتشابه ، و آنچه درست حفظ شده و آنچه غلط واقع شده ، همه در دست مردم هست . و در زمان رسول خدا ، آن قدر بر آن حضرت دروغ گفتند كه خود بر خاست و خطبه خواند و فرمود كه : اى گروه مردم ، دروغ‌گويان كه بر من دروغ مىگويند ، بسيار شده‌اند ، پس هر كه بر من دروغ گويد از روى عمد ، جاى خويش را در جهنم آماده داند .\r\nبعد از وفات آن حضرت نيز بر او دروغ بستند ، و جز اين نيست كه از چهار كس حديث به شما رسيده كه پنجم ندارند : يكى منافقى كه اظهار ايمان مىكند و اسلام را به خود مىبندد و پروا نمىكند از اين‌كه عمداً دروغ بر رسول خدا صلى الله عليه و آله بگويد و بر خويش تنگ نمىگيرد . پس اگر مردم ، مىدانستند كه او منافق و دروغ‌گوست از او قبول نمىكردند ، و او را تصديق نمىنمودند ، و ليكن مردم ، گفتند كه اين مرد با رسول خدا صلى الله عليه و آله مصاحبت نموده و آن حضرت را ديده و از او شنيده و ايشان از حال او خبر نداشتند . و خدا پيغمبران را از حال منافقان خبر داده به آنچه او را خبر داده و ايشان را وصف فرموده به آنچه وصف فرموده ( كه : زبان از بيان\r\n\r\n","description":"","footnote":"","page_name":" 221 ","page_number":225},
  {"content":"\r\n . \r\n","description":"","footnote":"","page_name":" 222 ","page_number":226},
  {"content":"\r\n\r\nآن عاجز است و گوش تاب شنيدن آن را ندارد ) . و بعد از آن خداى عزّوجلّ فرموده :  « وَ إِذا رَأَيْتَهُمْ تُعْجِبُكَ أَجْسامُهُمْ وَ إِنْ يَقُولُوا تَسْمَعْ لِقَوْلِهِمْ »  « 1 » ، يعنى : « هر گاه ببينى منافقان را بشگفت مىآورد تو را تن‌هاى ايشان ( و تو را از جسم‌هاى ايشان به جهت جسامت و صباحت خوش آيد ) . و اگر سخن گويند ، گوش فرا مىدهى از براى گفتار ايشان ( به جهت طلاقت زبان و حلاوت و فصاحت سخنان ايشان ) . و به اين سبب ، آنچه مىگويند ( از سوگندهاى دروغ و ادعاى ايمان بى فروغ ) ، قبول مىكنى و قبول مىفرمايى » ( مراد اين است كه هر گاه پيغمبر با آن حال او در باب منافقان چنين باشد ، حال مردمان با آن حالى كه دارند در باب ايشان ، چه عجب كه چنين باشد ؟ ) و آنها بعد از آن حضرت باقى ماندند و به واسطهء باطل و ناحق و دروغ و بهتان به سوى پيشوايان ضلالت و خوانندگان مردم به سوى آتش دوزخ تقرب جستند . پس پيشوايان گمراه ايشان را عاملان خويش گردانيدند و ايشان را بر گردن مردمان سوار كردند و به واسطهء ايشان دنيا را خوردند .\r\nجز اين نيست كه مردم با پادشاهان و دنيايند و ميل به ايشان دارند ، مگر كسى كه خدا او را نگه دارد ( اين‌كه مذكور شد ، از چهار راوى است ) .\r\nدويم ، مردى است كه از رسول خدا صلى الله عليه و آله چيزى را شنيده ، و ليكن آن را به وضعى كه داشته ، بر نداشته و در آن غلط و اشتباه كرده ، و عمداً دروغ نگفته ، پس آن حديث در دست اوست كه به آن اعتقاد دارد و عملش به آن است و آن را روايت مىكند و مىگويد : من اين را از رسول خدا صلى الله عليه و آله شنيده‌ام . پس اگر مسلمانان مىدانستند كه غلط و اشتباه كرده است ، آن را قبول نمىكردند و اگر خود نيز مىدانست كه اشتباه كرده ، آن را ترك مىنمود .\r\nسيم ، مردى است كه از رسول خدا صلى الله عليه و آله چيزى را كه آن حضرت به آن امر فرمود ، بعد از آن نهى فرمود و او نمىدانست ، يا از آن حضرت شنيد كه از چيز نهى فرمود ، بعد از آن ، به آن امر فرمود ، در حالى كه او نمىدانست و منسوخ را حفظ كرد و ناسخ را حفظ نكرد ، و اگر مىدانست كه آن منسوخ است ، آن را ترك مىكرد و اگر مسلمانان در آن هنگام كه آن حديث را از وى شنيدند ، مىدانستند كه آن حديث منسوخ است ، آن را ترك مىكردند .\r\nچهارم ، كسى است كه بر رسول خدا صلى الله عليه و آله دروغ نگفته و دروغ را دشمن مىدارد ، به جهت\r\n\r\n\r\n","description":"","footnote":"\r\n( 1 ) . منافقون ، 4 .\r\n","page_name":" 223 ","page_number":227},
  {"content":"\r\n . \r\n","description":"","footnote":"","page_name":" 224 ","page_number":228},
  {"content":"\r\n\r\nترس خدا و تعظيم رسول خدا صلى الله عليه و آله و سهو و فراموشى او را دست نداده ، بلكه آنچه را كه شنيده ، به وضعى كه بوده ، حفظ نموده و آن را چنانچه آورده ، شنيده كه در آن چيزى نيفزوده و از آن چيزى كم ننموده و ناسخ را از منسوخ دانسته و در ميانهء اين دو تميز داده ، پس به ناسخ عمل كرده و منسوخ را واگذاشته ؛ زيرا كه حديث پيغمبر ، چون قرآن ناسخ است و منسوخ و خاص و عام و محكم و متشابه .\r\nو گاه بود كه از رسول خدا صلى الله عليه و آله سخنى سر مىزد كه آن را دو وجه بود و سخنى بود كه عام بود و همه را فرا مىگرفت و سخنى بود كه خاص بود و اختصاص به بعضى داشت و از آن بعض ، به سوى غير آن در نمىگذشت ؛ چون قرآن كه عام و خاص دارد و خداى عزّوجلّ در كتاب خود فرموده است :  « وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا »  « 1 » ، يعنى : « آنچه بياورد رسول شما را فرستادهء ما كه محمد است ، پس آن را فرا گيريد و آنچه شما را از آن نهى فرمايد ، پس باز ايستيد » . و آنچه خدا و رسولش صلى الله عليه و آله به آن قصد فرموده بودند ، مشتبه مىشد بر كسى كه نمىشناخت و نمىدانست كه مقصود چيست و هر يك از اصحاب رسول خدا صلى الله عليه و آله كه از آن حضرت در باب چيزى سؤال مىكردند ، جواب را نمىفهميدند و از جملهء ايشان كسى بود كه آن حضرت را از چيزى سؤال مىنمود ، و در بند فهميدن آن نبود ، حتى آن‌كه دوست مىداشتند كه يكى از باديه‌نشينان ، يا كسى كه تازه به خدمت پيغمبر رسيده باشد ، بيايد و از آن حضرت سؤال نمايد تا ايشان بشنوند كه چه مىفرمايد .\r\nمن هر روز يك مرتبه و هر شب يك مرتبه بر رسول خدا صلى الله عليه و آله داخل مىشدم و در وقتى به خدمت آن حضرت مىرسيدم ، با من خلوت مىفرمود . با آن حضرت هر جا كه مىگشت مىگشتم . همهء اصحاب رسول خدا دانستند كه آن حضرت ، با هيچ يك از مردمان غير از من ، چنين نكرد . بسا بود كه رسول خدا صلى الله عليه و آله به خانهء من تشريف ارزانى مىفرمود ، بيش از آن‌كه من به خانهء خود مىرفتم . و چون بر آن حضرت داخل مىشدم ، در بعضى از منزل‌ها كه داشت ، با من خلوت مىكرد و زنان خويش را به جهت من امر مىفرمود كه بر خيزند و در نزد ما نباشند و در نزد آن حضرت كسى غير از من نمىماند .\r\n\r\n\r\n","description":"","footnote":"\r\n( 1 ) . حشر ، 7 .\r\n","page_name":" 225 ","page_number":229},
  {"content":"\r\n . \r\n","description":"","footnote":"","page_name":" 226 ","page_number":230},
  {"content":"\r\n\r\nو چون به جهت خلوت با من به منزل من تشريف مىآورد ، فاطمه و هيچ‌يك از پسران من بر نمىخواستند و از من دور نمىشدند . و چون از آن حضرت سؤال مىكردم ، مرا جواب مىفرمود و چون ساكت مىشدم و از سؤال نمىكردم و مسائلى را كه داشتم تمام مىشد ، ابتدا مىنمود .\r\nو آيه‌اى از قرآن بر رسول خدا صلى الله عليه و آله نازل نشد ، مگر اين‌كه آن را بر من خواند و آن را از بر فرمود و من به خط خويش نوشتم و تأويل و تفسير و ناسخ و منسوخ و محكم و متشابه و خاص و عام آن را به من تعليم نمود . و خدا را خواند كه فهم و حفظ آن را به من عطا فرمايد و آن زمان كه از براى من دعا كرد و به آنچه دعا كرد ، تا امروز آيه‌اى از كتاب خدا و علمى كه فرموده بود و من آن را نوشته بودم ، فراموش نكردم .\r\nروا نگذاشت چيزى را كه خدا به او تعليم داده بود ؛ از حلال و حرام و امر و نهى كه بوده ، يا خواهد بود و نه كتابى كه نازل شده است بر يكى از پيغمبران كه پيش از آن حضرت بوده‌اند ، از اطاعت يا معصيتى ، مگر آن را به من تعليم نمود و من آن را حفظ كردم . و يك حرف آن را فراموش نكردم بعد از آن‌كه دست خويش را بر سينهء من گذاشت و دعا كرد كه خدا دل مرا پر از علم و فهم و نور گرداند .\r\nمن عرض كردم كه : اى پيغمبر خدا ، پدر و مادرم فداى تو باد ، از آن زمان كه دعا كردى براى من به آنچه دعا كردى ، تا امروز چيزى را فراموش نكردم و آنچه را كه ننوشته بودم ، از من فوت نشد . آيا ترس آن دارى كه من بعد از آن فراموش كنم ؟ فرمود كه : چنين نيست . بر تو از فراموشى و جهل نمىترسم » .\r\n194 / 2 . چند نفر از اصحاب ما روايت كرده‌اند از احمد بن محمد ، از عثمان بن عيسى ، از ابو ايوب خرّاز ، از محمد بن مسلم ، از امام جعفر صادق عليه السلام كه گفت : به آن حضرت عرض كردم كه : چيست حال گروهى چند كه از فلان و فلان از رسول خدا صلى الله عليه و آله روايت مىكنند و متهم به دروغ نمىشوند ، و خلاف آن از شما وارد مىشود ؟ آن حضرت فرمود كه : « حديث منسوخ مىشود ؛ چنانچه قرآن منسوخ مىشود » .\r\n195 / 3 . على بن ابراهيم ، از پدرش ، از ابن ابى نجران ، از عاصم بن حُميد ، از منصور بن\r\n\r\n","description":"","footnote":"","page_name":" 227 ","page_number":231},
  {"content":"\r\n . \r\n","description":"","footnote":"","page_name":" 228 ","page_number":232},
  {"content":"\r\n\r\nحازم روايت كرده است كه گفت : به خدمت امام جعفر صادق عليه السلام عرض كردم كه : مرا چه مىشود كه تو را از مسأله‌اى سؤال مىكنم و تو در آن مسأله مرا جوابى مىفرمايى آن‌گاه كس ديگرى نزد تو مىآيد و همان سؤال را مىپرسد و تو جواب ديگرى مىدهى ؟ آن حضرت فرمود كه : « ما مردم را جواب مىدهيم به زياده و نقصان در جواب » ( يا به حسب فهم ايشان و يا به حسب حكم به واسطهء تقيه ) .\r\nعرض كردم كه : مرا خبر ده از اصحاب رسول خدا صلى الله عليه و آله كه آيا بر محمد صلى الله عليه و آله راست گفتند ، يا دروغ گفتند ، يا دروغ بستند ؟ فرمود كه : « بلكه راست گفتند » . عرض كردم كه : پس چرا اختلاف به هم رسانيدند ؟ فرمود كه : « آيا نمىدانى كه مردى به خدمت پيغمبر مىآيد و او را از مسأله‌اى سؤال مىكرد ، و آن حضرت او را در آن جواب مىفرمود و بعد از اين ، او را جواب مىفرمود به چيزى كه جواب اول را نسخ مىنمود ؛ زيرا كه احاديث آن حضرت بعضى از آنها بعضى ديگر را نسخ مىكند » . « 1 »\r\n196 / 4 . على بن محمد ، از سهل بن زياد ، از ابن محبوب ، از على بن رئاب ، از ابو عُبيده ، از امام محمد باقر عليه السلام روايت كرده است كه گفت : آن حضرت به من فرمود كه : « اى زياد ، چه مىگويى اگر ما يكى از كسانى كه ما را دوست مىدارند ، فتوا دهيم به چيزى كه موافق تقيه باشد ؟ » أبو عبيده مىگويد كه : به آن حضرت عرض كردم كه : فداى تو گردم ، تو بهتر مىدانى .\r\nآن حضرت فرمود كه : « اگر به آن عمل كند ، از برايش بهتر و مزدش بزرگ‌تر است » .\r\nدر روايت ديگر چنين است كه : « اگر به آن عمل كند ، مزدش به او مىرسد و اگر آن را ترك كند ، به خدا سوگند كه گناه كرده است » .\r\n197 / 5 . احمد بن ادريس ، از محمد بن عبدالجبّار ، از حسن بن على ، از ثعلبة بن ميمون ، از زرارة بن اعيَن ، از امام محمد باقر عليه السلام روايت كرده است كه گفت : آن حضرت را از مسأله‌اى سؤال كردم و مرا جواب فرمود و بعد از آن ، مردى به خدمت آن حضرت آمد و او را از همان مسأله سؤال نمود . حضرت او را جواب فرمود به غير آنچه مرا جواب فرموده بود . بعد از آن\r\n\r\n\r\n","description":"","footnote":"\r\n( 1 ) . مراد از نسخ قرآن و حديث ، آن است كه حكم آن زايل شود و تكليف الهى به عمل كردن به مضمون آن ساقط گردد . ( مترجم )\r\n","page_name":" 229 ","page_number":233},
  {"content":"\r\n . \r\n","description":"","footnote":"","page_name":" 230 ","page_number":234},
  {"content":"\r\n\r\nديگرى آمد و او را همان مسأله سؤال كرد و او را جواب داد ، به غير آنچه به من و صاحب من فرموده بود . چون اين دو مرد بيرون رفتند ، عرض كردم كه : يا ابن رسول اللَّه ، دو نفر از مردم عراق كه از شيعيان شما بودند ، آمدند و سؤال كردند و تو هر يك از ايشان را جواب دادى به خلاف آنچه ديگرى را به آن جواب فرمودى .\r\nفرمود كه : « اى زراره ، به درستى كه آنچه من كردم ، از براى ما بهتر است ، و ما و شما را بيشتر باقى مىدارد . اگر شما بر يك امر اجتماع كنيد و اختلافى در ميانهء شما نباشد ، عامه شما را تصديق مىكنند و مىدانند كه آن را از ما روايت كرده‌ايد و راست مىگوييد و از دوستان ماييد . و اين باعث قلت بقاى ما و بقاى شما است و ما و شما را به كشتن مىدهد » . زراره مىگويد كه : بعد از آن به خدمت امام جعفر صادق عليه السلام عرض كردم كه : اگر شما شيعيان خويش را رو به سنان و نيزه و آتش بفرستيد ، هر آينه مىروند و سر باز نمىزنند ، سهل است كه ايشان از نزد شما بيرون مىروند و در ميانهء ايشان اختلافى باشد . آن حضرت ، مرا جواب داد به مثل جوابى كه پدرش فرموده بود .\r\n198 / 6 . محمد بن يحيى ، از احمد بن محمد بن عيسى ، از محمد بن سنان ، از نصر خَثعمى روايت كرده است كه گفت : شنيدم از امام جعفر صادق عليه السلام كه مىفرمود : « هر كه مىداند كه ما نمىگوييم مگر آنچه حق باشد ، بايد كه به آنچه مىداند كه از ما است ، اكتفا نمايد .\r\nپس اگر خلاف آنچه مىداند كه از ما است ، بشنود ، بداند كه آن ، باز داشتنى از جانب ما است .\r\nمقصود ما آن است كه دفع ضرر مخالفان از او كرده باشيم » .\r\n199 / 7 . على بن ابراهيم ، از پدرش ، از عثمان بن عيسى ، و حسن بن محبوب ، همه ، از سَماعه ، از امام جعفر صادق عليه السلام روايت كرده است كه گفت : از آن حضرت سؤال كردم از مردى كه دو نفر از اهل دين او ، در امرى بر او مختلف شدند و هر دو او را روايت مىكنند از ايشان ، امر به اخذ آن مىكند و ديگرى او را نهى مىكند . آيا آن مرد چه كند ؟ فرمود كه : « آن را به تأخير مىافكند تا ملاقات كند كسى را كه او را خبر دهد و او در وسعت و فراخى است تا آن كس را ملاقات كند » .\r\nدر روايت ديگر ، چنين است : « به هر يك از اين دو روايت كه عمل كنى ، از باب تسليم\r\n\r\n","description":"","footnote":"","page_name":" 231 ","page_number":235},
  {"content":"\r\n . \r\n","description":"","footnote":"","page_name":" 232 ","page_number":236},
  {"content":"\r\n\r\nو انقياد امام و رضاى به آن ، تو را مىرسد و جائز است » .\r\n200 / 8 . على بن ابراهيم ، از پدرش ، از عثمان بن عيسى ، از حسين بن مختار ، از بعضى از اصحاب ، از امام جعفر صادق عليه السلام روايت كرده است كه آن حضرت فرمود كه : « مرا خبر ده كه اگر تو را به حديثى حديث كنم در اين سال ، بعد از آن در سال آينده به نزد من آيى و تو را به خلاف آن حديث كنم ، به كدام يك از اينها عمل مىنمايى ؟ » رواى مىگويد كه : عرض كردم كه : آخرى را مىگيرم و به آن عمل مىكنم . حضرت فرمود كه : « خدا تو را رحمت كند » .\r\n201 / 9 . از او از پدرش ، روايت است ، از اسماعيل بن مرّار ، از يونس ، از داود بن فَرقد ، از مُعلّى بن خُنيس كه گفت : به امام جعفر صادق عليه السلام عرض كردم كه : هر گاه حديثى از اول شما و حديثى از آخر شما وارد شود ، به كدام‌يك از آنها عمل كنيم ؟ فرمود كه : « به آن عمل كنيد تا از امام كه زنده است ، حديثى به شما برسد . پس اگر از زنده حديثى به شما رسيد ، فرمودهء او را بگيريد و به آن عمل كنيد » .\r\nمُعلّى مىگويد كه : بعد از آن ، حضرت امام جعفر صادق عليه السلام فرمود كه : « به خدا سوگند ، ما شما را داخل نمىكنيم ، مگر در آن چيزى كه در وسع و طاقت شما باشد » .\r\nدر روايت ديگر است كه : « تازه‌تر را بگيريد و به آن عمل نماييد » .\r\n202 / 10 . محمد بن يحيى ، از محمد بن حسين ، از محمد بن عيسى ، از صفوان بن يحيى ، از داود بن حُصين ، از عمر بن حَنظله روايت كرده است كه گفت : امام جعفر صادق عليه السلام را سؤال كرد از دو نفر از اصحاب ما كه در ميان ايشان نزاع واقع شده بود در باب قرض يا ميراثى .\r\nپس مرافعه را بردند به سوى پادشاه يا قاضيان اهل سنت ، آيا حلال است آنچه كردند ؟ آن حضرت فرمود كه : « هر كه مرافعه را به سوى ايشان ببرد ، در حق باشد ، يا باطل ، جز اين نيست كه مرافعه را به سوى طاغوت برده « 1 » و آنچه طاغوت از براى او حكم كند ، و به حكم وى آن را بگيرد ، حرامى گرفته كه خير و بركت ندارد ؛ هر چند كه آن حقى باشد كه از برايش ثابت باشد ؛ زيرا كه آن را به حكم طاغوت گرفته و خدا امر فرموده كه به آن كافر باشند ، و نگروند .\r\n\r\n\r\n","description":"","footnote":"\r\n( 1 ) . طاغوت سردار و مقتداى گمراهان است و بت و هر كه را جز خداى پرستند ، طاغوت گويند . و آن از طغيان است به‌معنى از حد گذشتن . ( مترجم )\r\n","page_name":" 233 ","page_number":237},
  {"content":"\r\n . \r\n","description":"","footnote":"","page_name":" 234 ","page_number":238},
  {"content":"\r\n\r\nخداى تعالى فرموده است :  « يُرِيدُونَ أَنْ يَتَحاكَمُوا إِلَى الطَّاغُوتِ وَ قَدْ أُمِرُوا أَنْ يَكْفُرُوا بِهِ »  « 1 » » ، يعنى :\r\nمىخواهند كه مرافعه كنند به سوى كسى كه طاغى و باغى است . به تحقيق كه مأمور شده‌اند به اين‌كه نگروند به طاغوت و حكم او » .\r\nعرض كردم كه : پس چه كنند ؟ فرمود كه : « نظر مىكنند به سوى كسى كه از شما گروه شيعيان باشد ، از آن‌كه حديث ما را روايت كرده باشد و در حلال و حرام ما نظر كرده و احكام ما را شناخته و دانسته باشد . پس به او راضى باشند كه حَكم باشد و او را حاكم سازند ؛ زيرا كه من او را بر شما حاكم گردانيده‌ام . پس هر گاه به حكم ما ، حكم كند ، و او قبول نشود ، آن‌كه آن را قبول نكرده ، به حكم خدا استخفاف و خوارى رسانيده ( و آن را سبك شمرده ) و بر ما اهل بيت رده كرده . و آن‌كه ما رد كرده ، بر خدا رد كرده ، و آن ، در مرتبهء شرك به خدا است » .\r\nعرض كردم كه : پس اگر هر يك از ايشان مردى از اصحاب ما را اختيار كند ، و هر دو راضى شوند كه اين برگزيدگان در حق ايشان نظر كنند و در ميانهء ايشان حكم نمايند و اين دو ، حاكم در آنچه حكم مىكنند با هم مختلف شوند و هر دو در حديث شما مختلف باشند ؟\r\nفرمود كه : « حكم ، همان است كه آن‌كه در عدالت و فقاهت و راست‌گويى او در حديث و پرهيزگاريش بيشتر است ، به آن حكم نموده و التفات نمىشود به سوى آنچه ديگرى به آن حكم كرده » .\r\nعرض كردم كه : هر دو در نزد اصحاب ما عادل و پسنديده‌اند و هيچ‌يك بر ديگرى تفضيل و زيادتى ندارند .\r\nعمر مىگويد كه : آن حضرت فرمود كه : « نظر مىشود به سوى آن چيزى كه از ما روايت كرده‌اند در باب آنچه اين دو حاكم به آن حكم كرده‌اند ، و اجماع بر آن شده باشد از اصحاب تو . پس گرفته مىشود از حكمى كه ما او را حَكم ساخته‌ايم ، به آن عمل مىشود و آن از حكم ما است كه از جانب خدا و رسول گفته‌ايم . و شاذّى كه در نزد اصحاب تو شهرتى ندارد ، ترك مىشود . « 2 » به درستى كه آنچه اجماع بر آن باشد ، شكى و شبهه‌اى در آن نيست .\r\n\r\n\r\n","description":"","footnote":"\r\n( 1 ) . نساء ، 60 .\r\n( 2 ) . و شاذّ ، تنها مانده و نادر و مخالف قياس را گويند . ( مترجم )\r\n","page_name":" 235 ","page_number":239},
  {"content":"\r\n . \r\n","description":"","footnote":"","page_name":" 236 ","page_number":240},
  {"content":"\r\n\r\nو جز اين نيست كه همهء امرها سه قسم است : امرى است كه راستى از آن ظاهر و هويداست ، پس تبعيت آن مىشود . و امرى است كه ضلالت و گمراهى آن پيداست و بايد كه از آن اجتناب شود . و امرى است مشكل كه بطلان و صحت و موافقت و مخالفت آن با كتب و سنت معلوم نيست و علم آن ، به سوى خدا و رسول خدا صلى الله عليه و آله رد مىشود . رسول خدا صلى الله عليه و آله فرمود كه : حلالى است آشكارا و حرامى است آشكارا و شبهه‌ها و پوشيده‌هايى چند در ميان حلال و حرام است . پس هر كه شبهه‌ها را ترك كند ، از محرمات نجات يابد ، و هر كه شبهه‌ها را عمل نمايد ، مرتكب محرمات شود و هلاك گردد ، از آنجا كه نمىداند » .\r\nعرض كردم كه : اگر هر دو خبر كه از شما روايت شده ، مشهور باشد كه ثِقات و معتمدان آنها را از شما روايت كرده باشند ، چه كنند ؟ فرمود كه : « در آن نظر مىشود ، پس آنچه حكم آن با حكم كتاب و سنت موافقت داشته باشد ، و با سنيان مخالف باشد ، آن را مىگيرند و به آن عمل مىنمايند ، و آنچه را كه حكمش با حكم كتاب و سنت مخالفت دارد و با سنيان موافق است ، وامى گذارند » .\r\nعرض كردم كه : فدايت گردم ، مرا خبر ده كه اگر آن دو فقيه حكم آن را از كتاب و سنت دانسته باشند و ما يكى از آن دو خبر را با سنيان و ديگرى را مخالف ايشان يابيم ، به كدام‌يك از اين دو خبر بايد كه عمل شود ؟ آن حضرت فرمود كه : « آنچه با سنيان مخالفت دارد ، راه راست در آن است » .\r\nعرض كردم كه : فداى تو گردم ، پس اگر هر دو خبر با سنيان موافقت داشته باشد ، چه بايد كرد ؟ فرمود كه : « نظر مىشود به سوى آن چيزى كه حكام و قاضيان ايشان به آن بيشتر ميل دارند ، پس آن را وا مىگذارند و ديگرى را مىگيرند و به آن عمل مىنمايند » .\r\nعرض كردم كه : اگر حاكمان ايشان با هر دو خبر موافقت داشته باشند و به يكى از آنها مايل‌تر نباشند ، چه كنم ؟ فرمود كه : « آن را به تأخير انداز تا امام خويش را ملاقات كنى ؛ زيرا كه توقف و ايستادن در نزد شبهه‌ها بهتر است از آن‌كه خود را در آورى در چيزى چند كه باعث هلاكت تو باشد » .\r\n\r\n","description":"","footnote":"","page_name":" 237 ","page_number":241},
  {"content":"\r\n\r\nباب در بيان فراگفتن سنت پيغمبر و گواهان كتاب خدا\r\n\r\n","description":"","footnote":"","page_name":" 238 ","page_number":242},
  {"content":"\r\n\r\n\r\n22 . باب در بيان فراگفتن سنت پيغمبر صلى الله عليه و آله و گواهان كتاب خدا\r\n203 / 1 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه آن حضرت فرمود : « رسول خدا صلى الله عليه و آله فرمود : به درستى كه بر هر حقى حقيقتى مؤكل است ( و آن رعايت كردن چيزى است كه در تميز آن از باطل واجب باشد ) ، و بر هر صوابى نور برهان گماشته كه آن را از خطا جدا مىسازد . پس آنچه با كتاب خدا موافقت دارد ، آن را بگيريد و آنچه با كتاب خدا مخالفت دارد ، آن را واگذايد » .\r\n204 / 2 . محمد بن يحيى روايت كرده است ، از عبداللَّه بن محمد ، از على بن حكم ، از ابان بن عثمان ، از عبداللَّه بن ابى يعفور . و ابان گفت : حديث كرد مرا حسين بن ابى العلاء كه حاضر بود در نزد ابن ابى يعفور در آن مجلس ، كه ابن ابى يعفور ، از حضرت امام جعفر صادق عليه السلام سؤال كرد . ابن ابى يعفور گفت كه : از امام جعفر صادق عليه السلام سؤال نمودم از اختلاف حديثى كه به ما رسيده و مىرسد و آن را كسى روايت مىكند كه بر او اعتماد داريم و از جملهء ايشان كسى است كه بر او اعتماد نداريم .\r\nفرمود كه : « چون حديثى بر شما وارد شود ، و از براى آن شاهد و گواهى از كتاب خداى عزّوجلّ يا از فرمودهء رسول خدا صلى الله عليه و آله بيابيد كه در حقيقت آن دلالت كند ، آن را قبول كنيد . و گر نه ، آن‌كه آن را به نزد شما آورده به آن سزاوارتر است » ( يعنى از وى قبول نكنيد ) .\r\n205 / 3 . چند نفر از اصحاب ما روايت كرده‌اند از احمد بن محمد بن خالد ، از پدرش ، از نضر بن سُويد ، از يحيى حلبى ، از ايوب بن حرّ كه گفت : شنيدم از امام جعفر صادق عليه السلام كه مىفرمود : « هر چيزى كه برگردانيده مىشود به سوى كتاب خدا و سنت پيغمبر و هر حديثى كه كه با كتاب خدا موافقت نداشته باشد ، زُخرُف است « 1 » » .\r\n206 / 4 . محمد بن يحيى ، از احمد بن محمد بن عيسى ، از ابن فضّال ، از على بن عُقبه ، از ايوب بن راشد ، از امام جعفر صادق عليه السلام روايت كرده است كه آن حضرت فرمود : « حديثى كه\r\n\r\n\r\n","description":"","footnote":"\r\n( 1 ) . زُخرف است ، يعنى : دروغى است آب‌دار و آراسته و در ظاهر نيك و درست كه در آن تدليس شده باشد ؛ چون زر ناسره كه آن را روكشى داده‌اند و ته آن معيوب است . ( مترجم )\r\n","page_name":" 239 ","page_number":243},
  {"content":"\r\n . \r\n","description":"","footnote":"","page_name":" 240 ","page_number":244},
  {"content":"\r\n\r\nبا قرآن موافقت ندارد ، زُخرف است » . « 1 »\r\n207 / 5 . محمد بن اسماعيل روايت كرده است ، از فضل بن شاذان ، از ابن ابى عُمير ، از هشام بن حَكم و غير او ، از امام جعفر صادق عليه السلام كه آن حضرت فرمود كه : « پيغمبر در منا خطبه خواند و فرمود كه : اى گروه مردمان ، آنچه از من به شما رسيده و با كتاب خدا موافقت دارد ، من آن را گفته‌ام و آنچه به شما رسيده و با كتاب خدا مخالفت دارد ، من آن را نگفته‌ام » .\r\n208 / 6 . به همين اسناد روايت كرده است ، از ابن ابى عُمير ، از بعضى از اصحاب خويش كه گفت : شنيدم از امام جعفر صادق عليه السلام كه مىفرمود : « هر كه با كتاب خدا و سنت محمد صلى الله عليه و آله مخالفت كند ، به حقيقت كه كافر شده است » .\r\n209 / 7 . على بن ابراهيم ، از محمد بن عيسى بن عُبيد ، از يونس ، و آن را مرفوع ساخته كه گفت : حضرت على بن الحسين عليه السلام فرمود : « بهترين اعمال ما در نزد خداى عزّوجلّ ، عمل كردن است به سنت پيغمبر ؛ هر چند كه كم باشد » .\r\n210 / 8 . چند نفر از اصحاب ما روايت كرده‌اند از احمد بن محمد بن خالد ، از اسماعيل بن مهران ، از ابوسعيد قمّاط ، و صالح بن سعيد ، از ابان بن تغلب ، از امام محمد باقر عليه السلام كه مردى مسأله از آن حضرت پرسيد و آن حضرت او را جواب فرمود . آن مرد عرض كرد كه : فقها چنين نمىگويند . حضرت فرمود كه : « واى بر تو ، هر گز فقيهى را نديده‌اى . به درستى كه فقيه كامل كه او را فقيه مىتوان گفت ، آن است كه در دنيا بى رغبت باشد و در آخرت رغبت داشته باشد و چنگ در زند به سنت پيغمبر صلى الله عليه و آله » .\r\n211 / 9 . چند نفر از اصحاب ما روايت كرده‌اند از احمد بن محمد بن خالد ، از پدرش ، از ابى اسماعيل ، - كه ابراهيم بن اسحاق ازدى است - از ابوعثمان عبدى ، از امام جعفر صادق عليه السلام از پدرانش ، از امير المؤمنين عليه السلام كه آن حضرت فرمود : « رسول خدا صلى الله عليه و آله فرمود كه : قول بى عمل ، به كار نيايد و قول بى نيت ، اعتبار ندارد ، و قول و عمل و نيت ، در وقتى نفع مىبخشد كه موافق سنت و طريقهء پيغمبر باشد و بدعتى در آن نباشد » .\r\n\r\n\r\n","description":"","footnote":"\r\n( 1 ) . يعنى : دروغى است راست نما . ( مترجم )\r\n","page_name":" 241 ","page_number":245},
  {"content":"\r\n . \r\n","description":"","footnote":"","page_name":" 242 ","page_number":246},
  {"content":"\r\n\r\n212 / 10 . على بن ابراهيم ، از پدرش ، از احمد بن نضر ، از عمرو بن شمر ، از جابر ، از امام محمد باقر عليه السلام روايت كرده است كه آن حضرت فرمود كه : « كسى نيست مگر اين‌كه او را تيزى و نشاط و حرص و كندى و شكستگى و مستى مىباشد . پس هر كه سستى او به سوى سنت منتهى شود ( به اين‌كه در تحصيل آن سعى و كوشش كند و زحمت و مشقت بكشد ، تا به آن برسد ، هدايت يافته است . و هر كه سستى و آرامش [ او 
  ] به سوى بدعت منتهى گردد ، گمراه شده است » .\r\n213 / 11 . على بن محمد ، از احمد بن محمد بَرقى ، از على بن حسّان ، و محمد بن يحيى ، از سَلمة بن خطّاب ، از على بن حَسّان ، از موسى بن بَكر ، از زرارة بن اعين ، از امام محمد باقر عليه السلام روايت كرده‌اند كه آن حضرت فرمود : « هر كه از سنت در گذرد ، او را به سوى سنت رد مىكنند » ( و غير از طريقهء پيغمبر ، از كسى مقبول نيست ) .\r\n214 / 12 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام ، از پدرانش عليهم السلام روايت كرده است كه آن حضرت فرمود كه : « امير المؤمنين عليه السلام فرمود : « سنت پيغمبر دو قسم است : سنتى است كه در بيان واجب است و عمل كردن به آن هدايت و ترك آن ، گمراهى و ضلالت است . و سنتى است كه در بيان واجب نيست و عمل كردن به آن ، فضيلت و ترك آن ، و عمل كردن به غير آن ، گناه است » . « 1 »\r\nتمام شد كتاب عقل . « 2 » حمد و ستايش از براى خدا است كه پرودگار عالميان است و خداى رحمت فرستد بر آقاى ما محمد و آل او كه پاكان و پاكيزگانند از هر چه بد باشد .\r\n\r\n\r\n","description":"","footnote":"\r\n( 1 ) . ظاهراً اين عبارت ، معنايى جز اين دارد . مترجم - رحمه اللَّه - گويى خطيئة را خبر گرفته است كه در اين صورت ، همان معنا مىشود . در حالى كه خطيئه ، مضاف اليه غير است و بنا بر اين ، ترجمهء صحيح آن ، چنين است : عمل كردن به غير آن ، به خطا منجر نمىشود .\r\n( 2 ) . در ترجمه ، چنين آمده است . ولى بر اساس اين نسخه ، بايد چنين باشد : تمام شد كتاب علم .\r\n","page_name":" 243 ","page_number":247},
  {"content":"\r\n\r\nصفحه سفيد\r\n\r\n","description":"","footnote":"","page_name":" 244 ","page_number":248},
  {"content":"\r\n\r\n\r\n[ 3 
  ] كتاب توحيد\r\n\r\n","description":"","footnote":"","page_name":" 245 ","page_number":249},
  {"content":"\r\n\r\nجاى متن عربى\r\nباب در بيان حدوث\r\n\r\n","description":"","footnote":"","page_name":" 246 ","page_number":250},
  {"content":"\r\n\r\n( 3 ) كتاب توحيد\r\nبسم اللَّه الرحمن الرحيم\r\n( 3 )\r\nكتاب توحيد « 1 »\r\n\r\n1 . باب در بيان حدوث ( و از سرنو پيدا شدن عالم و اثبات آن‌كه آن را احداث فرموده )\r\n215 / 1 . خبر داد ما را ابو جعفر محمد بن يعقوب - رضى اللَّه عنه - گفت كه : حديث كرد مرا على بن ابراهيم بن هاشم ، از پدرش ، از حسن بن ابراهيم ، از يونس بن عبدالرحمان ، از على بن منصور ، كه گفت : هشام بن حكم ، به من گفت : در مصر زنديقى بود كه اسمش عبد الملك و كنيتش ابوعبداللَّه بود ، و از امام جعفر صادق عليه السلام به او چيزى چند به او مىرسيد ( يا در باب توحيد و يا در باب فضل و كمال آن حضرت يا مذمتى كه زنديقان را مىفرمود ) . آن زنديق « 2 » ، از مصر بيرون آمد به قصد اين‌كه به مدينه آيد ، تا با آن حضرت مباحثه نمايد . چون به مدينه رسيد ، آن حضرت را در آنجا نديد . احوال پرسيد ، او را گفتند كه به مكه تشريف برده است .\r\nپس از آنجا بيرون آمده ، روانه مكه گرديد . و ما در آن سفر ، در خدمت آن حضرت بوديم .\r\nآن زنديق به ما رسيد و ما با آن حضرت در طواف بوديم . پس شانهء خويش را به شانهء آن حضرت زد . حضرت فرمود كه : « اسم تو چيست ؟ » گفت : اسم من عبدالملك . فرمود كه :\r\n« كنيت تو چيست ؟ » گفت : كنيت من ابوعبداللَّه . حضرت فرمود كه : « آيا اين پادشاهى كه\r\n\r\n\r\n","description":"","footnote":"\r\n( 1 ) . توحيد در اصل لغت ، يكى گفتن و يكى كردن است . مراد از آن در امثال اين مقام ، خدا را به يگانگى پرستيدن و در اينجا شامل است هر چه را كه بر خدا روا باشد و يا نباشد . مترجم .\r\n( 2 ) . زنديق ، معرب زن دين است . و مراد از آن ، كسى است كه به خدا قائل نيست ، يا آنها كه به دو خدا قائلند و نور وظلمت را هر دو خدا مىدانند . ( مترجم )\r\n","page_name":" 247 ","page_number":251},
  {"content":"\r\n . \r\n","description":"","footnote":"","page_name":" 248 ","page_number":252},
  {"content":"\r\n\r\nتو بندهء اويى ، كيست ؟ آيا از پادشاهان زمين است ، يا از پادشاهان آسمان ؟ مرا خبر ده از پسر خويش كه بندهء خداى آسمان ، يا بندهء خداى زمين است ؟ هر چه مىخواهى بگو تا با تو خصومت كنم » .\r\nهشام بن حَكم مىگويد كه : من به آن زنديق گفتم كه : آيا جواب او را نمىگويى ؟ گفتار مرا قبيح شمرد ، بعد از آن ، حضرت فرمود كه : « چون از طواف فارغ شوم ، بيا به نزد ما » . چون آن حضرت از طواف فارغ شد ، آمد و در پيش روى آن حضرت نشست ، و ما در نزد آن حضرت جمع بوديم . حضرت به آن زنديق فرمود كه : « آيا مىدانى كه زمين را زير و بالايى هست ؟ » عرض كرد : بلى . فرمود كه : « در زير آن داخل شده‌اى ؟ » عرض كرد : نه . فرمود : « پس چه مىدانى كه در زير آن چه چيز است ؟ » عرض كرد كه : نمىدانم مگر اين‌كه مظنّه دارم كه در زير آن چيزى نيست . حضرت فرمود كه : « مظنّه ، عجز و درماندگى است از براى آن‌كه يقين نمىداند » .\r\nبعد از آن حضرت فرمود كه : « آيا به آسمان رفته‌اى ؟ » عرض كرد كه : نه . فرمود كه :\r\n« مىدانى كه در آن ، چه چيز است ؟ » عرض كرد : نه . فرمود : « از تو تعجب مىكنم كه به مشرق نرسيدى و مغرب را نديدى ، و در زمين فرو نرفتى و به آسمان بالا نرفتى ، و از آنجا نگذشتى كه آنچه در پس آنهاست بدانى و حال آن‌كه تو آنچه را كه در اينهاست انكار مىكنى . آيا عاقل انكار مىكند آنچه را كه نمىداند ؟ » زنديق گفت كه : هيچ‌كس غير از تو با من به اين طريق سخن نگفت . حضرت فرمود : « پس تو از آنچه شنيدى در شك و شبهه‌اى ، و مىگويى كه شايد چنين باشد و شايد كه نباشد » . زنديق عرض كرد كه : شايد اين باشد . حضرت فرمود كه :\r\n« اى مرد ، آن‌كه نمىداند ، حجتى ندارد بر آن‌كه مىداند و از براى جاهل ، حجتى نيست . اى مرد مصرى ، از من بفهم و يادگير ؛ زيرا كه ما در خدا هر گز شك نمىكنيم . آيا آفتاب و ماه را نمىبينى ؟ و شب و روز را نمىنگرى كه در يكديگر داخل مىشوند و به يكديگر مشتبه نمىشوند با اين‌كه بر يك نسق‌اند و بر مىگردند تا به مرتبه‌اى كه داشته‌اند ، مىرسند و از اين چاره‌اى ندارند و ايشان را مكانى نيست ، مگر همان مكانى كه دارند در وقت رفتن و برگشتن .\r\nپس اگر قدرت بر رفتن دارند ، چرا بر مىگردند و اگر ناچار نباشند ، چرا شب ، روز نمىگردد و روز ، شب نمىشود ؟ اى مرد مصرى ، به خدا سوگند كه اينها چاره‌اى ندارند و اينها را مىكشند به سوى دوامى كه دارند . پس آن‌كه اينها را مضطر و ناچار گردانيده ، محكم‌كارتر است از اينها\r\n\r\n","description":"","footnote":"","page_name":" 249 ","page_number":253},
  {"content":"\r\n . \r\n","description":"","footnote":"","page_name":" 250 ","page_number":254},
  {"content":"\r\n\r\nو بزرگ‌تر است از آن‌كه به صفت ناچار متصف شود » . زنديق عرض كرد كه : راست گفتى .\r\nپس آن حضرت فرمود كه : « اى مرد مصرى ، به درستى كه آنچه شما گروه دهريان ، به سوى آن رفته‌ايد و آن را مذهب ساخته‌ايد و گمان مىكنيد كه آن‌كه اين افعال از او سر مىزند ، دهر و روزگار است ، باطل است ؛ زيرا كه اگر دهر ايشان را مىبرد ، چرا ايشان را بر نمىگرداند ؟ و اگر ايشان را بر مىگرداند ، چرا ايشان را نمىبرد ؟ اين گروه ناچارند و اختيار ندارند . اى مرد مصرى ، چرا آسمان بلند شده و چرا زمين پست شده ؟ چرا آسمان بر زمين نمى افتد ؟ چرا زمين سرازير نمىشود و در بالاى طبقات خود قرار و اقرار دارد ؟ چون چنين شود ، هيچ‌يك نتوانند كه خود را نگاه دارند و آن‌كه بر روى زمين است ، قادر نباشد بر نگاه‌دارى خود » .\r\nزنديق گفت كه : خدا پروردگار و آقاى اينهاست . اينها را نگاه داشته است .\r\nهشام مىگويد كه : آن زنديق ، بر دست آن حضرت ايمان آورد . حمران به آن حضرت عرض كرد كه : فداى تو گردم ، اگر زنديقان بر دست تو ايمان آورند ، عجب نيست ؛ زيرا كه كافران بر دست پدرت ايمان آورده‌اند .\r\nپس آن مؤمنى كه بر دست آن حضرت ايمان آورده بود ، عرض كرد كه : مرا از شاگردان خويش گردان . حضرت فرمود كه : « اى هشام بن حكم ، او را با خود بگير كه در نزد باشد و او را تعليم ده » . هشام او را تعليم داد و آن شخص معلم اهل شام و اهل مصر شد كه ايمان را به ايشان تعليم مىداد ، و طهارت و پاكى و پاكيزگى او به مرتبه‌اى رسد كه آن حضرت به آن راضى و خشنود بود .\r\n216 / 2 . چند نفر از اصحاب ما روايت كرده‌اند از احمد بن محمد بن خالد ، از محمد بن على ، از عبد الرحمان بن محمد بن ابى هاشم ، از احمد بن محسّن ميثمى كه گفت : در نزد ابو منصور متطبّب بودم كه گفت : مردى از اصحاب من خبر داد و گفت كه : من و ابن ابى العوجاء و عبداللَّه بن مقفّع در مسجد الحرام بوديم . پس ابن مقفّع گفت كه : اين خلق را مىبينيد ؟ - و به دست خويش به سوى موضع طواف اشاره نمود - از ايشان يك نفر نيست كه من اسم انسانيت را از براى او ثابت گردانم ، مگر آن شيخ كه نشسته است . يعنى ابو عبداللَّه جعفر بن محمد عليهما السلام اما باقىماندگان ، فرومايگان اراذل و چهارپايانند .\r\nابن ابى العوجاء گفت كه : چگونه اين اسم را از براى اين شيخ ثابت مىگردانى و از براى اين گروه ثابت نمىدانى ؟ گفت : زيرا كه من در نزد او چيزى چند ديده‌ام كه آن را در نزد ايشان\r\n\r\n","description":"","footnote":"","page_name":" 251 ","page_number":255},
  {"content":"\r\n . \r\n","description":"","footnote":"","page_name":" 252 ","page_number":256},
  {"content":"\r\n\r\nنديده‌ام . ابن ابى العوجاء گفت كه : ناچار بايد كه آنچه در شأن او گفتى ، از او امتحان كنيم تا معلوم شود .\r\nراوى مىگويد كه : ابن مقفّع گفت كه : اين را به فعل مياور ؛ زيرا كه من مىترسم كه آنچه را كه در دست دارى ، بر تو فاسد كرده‌اند و طريقه‌اى كه دارى به دليل و برهان باطل سازند . ابن ابى العوجاء گفت كه : اعتقاد تو اين نيست ، و ليكن مىترسى كه اعتقاد تو در خصوص مدح آن حضرت و فرود آوردن تو او را در محلى كه وصف كردى در نزد من ، سست و ضعيف گردد .\r\nابن مقفّع گفت كه : چون در مادّهء من اين توهم نمودى ، و در باب من اين دروغ را گمان كردى ، برخيز و به خدمتش برو و آنچه مىتوانى خود را از لغزش محافظت كن و دقيقه‌اى غافل مشو و عنان خويش را به سوى مدارايى و سهل‌انگارى ميل مده ، بلكه آن را محكم نگاه دار كه به محض اندك سهل‌انگارى ، تو را به بندى مبتلا مىكند كه از آن خلاصى نداشته باشى ، و با او آنچه به تو نفع مىبخشد و تو را ضرر مىرساند ، از بحث و جواب ، نهايت جد و جهد را به عمل آور و هر چه مىتوانى بحث و گفت‌وگو بكن ؛ چنانچه در بيع و شرا مماكست « 1 » و مبصّرى « 2 » مىنمايند و قيمت مبيع را كم و زياد مىكنند .\r\nراوى مىگويد كه : ابن ابى العوجاء بر خواست و من و ابن مقفّع مانديم و در آنجا با هم نسشتيم . چون ابن ابى العوجاء به سوى ما باز گشت ، گفت : واى بر تو اى پسر مقفّع ، اين شيخ انسان و آدمى زاده نيست ؛ چه آنچه در اوست ، معهود آدمى نمىباشد ، و اين كمال ، نه در خور بشر است . اگر در دنيا روحانى باشد ، كه چون او خواهد ظاهر گردد ، صاحب جسم و جسد شود ، و چون خواهد كه از نظرها پنهان گردد ، روح صرف شود ، كه از علايق بدنيه فارغ باشد ، منحصر است در همين شخص .\r\nابن مقفّع به او گفت كه : چه وضع اتفاق افتاد كه چنين مىگويى ؟ گفت : با وى نشستم ، چون در نزد او كسى غير از من باقى نماند ، مرا ابتدا فرمود . و فرمود كه : « اگر امر به وضعى باشد كه اين گروه - يعنى اهل طواف كه مسلمانند - / مىگويند - / و حال آن‌كه چنان است كه ايشان مىگويند - ايشان سالم‌اند و شما هلاك شده‌ايد . و اگر امر به وضعى باشد كه شما مىگوييد - و حال آن‌كه چنان نيست كه شما مىگوييد - پس شما و ايشان باهم برابريد » .\r\n\r\n\r\n","description":"","footnote":"\r\n( 1 ) . چانه زدن .\r\n( 2 ) . تلاش براى كشف حقيقت قيمت جنس .\r\n","page_name":" 253 ","page_number":257},
  {"content":"\r\n . \r\n","description":"","footnote":"","page_name":" 254 ","page_number":258},
  {"content":"\r\n\r\nبه آن حضرت عرض كردم كه : خدا تو را رحمت كند ، ما چه مىگوييم و ايشان چه مىگويند ؟ گفتار ما و ايشان يكى است و فرقى ندارد . حضرت فرمود كه : « چگونه گفتار تو و ايشان يكى باشد ، با آن‌كه ايشان مىگويند كه ايشان را معادى هست و ثواب و عقابى دارند و اعتقاد دارند به اين‌كه آسمان را خدايى است كه او را در آن عبادت مىكنند و آن‌كه آسمان آبادان است . و شما گمان مىكنيد كه آسمان خراب و ويران است كه هيچ‌كس در آن نيست » .\r\nابن ابى العوجاء گفت كه : من اين را از آن حضرت غنيمت شمردم و عرض كردم كه : اگر امر به وضعى باشد كه مسلمانان مىگويند ، چه چيز خدا را باز داشته است از آن‌كه از براى خلق خويش ظاهر شود و ايشان را به سوى عبادت خود بخواند تا دو نفر از ايشان با هم اختلاف نكنند ، و چرا از ايشان محتجب شده و در پرده رفته است كه كسى او را نمىبيند ؟ و چرا رسولان خويش را به سوى ايشان فرستاده ؟ اگر خود متوجه ايشان مىشد ، نزديك‌تر بود به سوى آن‌كه به او ايمان آورند .\r\nحضرت فرمود كه : « اى واى بر تو ، چگونه از تو محتجب شده است آن‌كه قدرت خويش را در نفس تو به تو نموده است . تو را موجود ساخته و هيچ نبودى و وجود نداشتى ، و بزرگ كرده بعد از آن‌كه خرد بودى ، و قوت داده بعد از آن‌كه ضعف داشتى ، و ضعف داده بعد از آن‌كه قوت داشتى ، و بيمار كرده ، بعد از آن‌كه تندرست بودى ، و تندرستى داده بعد از آن‌كه بيمار بودى ، و خشنودى داده ، بعد از آن‌كه خشم داشتى ، و خشم داده ، بعد از آن‌كه خشنود بودى ، و اندوه داده بعد از آن‌كه شادى داشتى ، و شادى داده بعد از آن‌كه اندوه داشتى ، و دوستى داده بعد از آن‌كه دشمنى داشتى ، و دشمنى داده بعد از آن‌كه دوستى داشتى ، و عزم و آهنگ داده كه دل بر كارى گذارى ، بعد از آن‌كه سستى داشتى ، و سستى داده بعد از آن‌كه عزم و آهنگ داشتى ، و خواهش داده بعد از آن‌كه ناخوش داشتى ، و كراهت داده بعد از آن‌كه خواهش داشتى ، و رغبت داده بعد از آن‌كه ترس داشتى ، و ترس داده بعد از آن‌كه رغبت داشتى ، و اميدوارى داده بعد از آن‌كه نوميد بودى ، و نوميدى داده بعد از آن‌كه اميد داشتى ، و آنچه در خيال تو نبود ، به خاطر تو آورده كه در دلت خطور كند ، و آنچه در دلت قرار و استقرار گرفته ، و محكم گرديده از ذهن تو بيرون برده است » . و متصل ، قدرت‌هاى خدا را كه در نفس من بود ، مىشمرد و هر آن چيزى كه بود كه من آنها را دفع نمىتوانستم نمود ، تا آن‌كه گمان كردم كه نزديك است كه بر من غالب شود در آنچه ميان من و او بود .\r\n\r\n","description":"","footnote":"","page_name":" 255 ","page_number":259},
  {"content":"\r\n . \r\n","description":"","footnote":"","page_name":" 256 ","page_number":260},
  {"content":"\r\n\r\n217 / 3 . از او از بعضى از اصحاب ما كه مرفوع ساخته آن را و در حديث ابن ابى العوجاء افزوده ، آن گاه كه از او پرسيد امام صادق عليه السلام . گفت كه : ابن ابى العوجاء ، در روز دويم ، به مجلس امام صادق عليه السلام بازگشت در هر حالى ساكت بود و حرفى نمىزد . امام صادق عليه السلام به او فرمود كه : « گويى تو آمده‌اى تا آنچه را كه بر آن بوديم ، اعاده كنى ؟ »\r\nابن ابى العوجاء گفت كه : يا ابن رسول اللَّه ، من چنين مىخواهم . امام صادق عليه السلام به او فرمود كه : « اين ، خيلى عجيب است ! تو خدا را انكار مىكنى و آن وقت گواهى مىدهى كه من پسر رسول خدايم ! » .\r\nابن ابى العوجاء گفت كه : عادت مرا به چنين چيزى وامى دارد . امام صادق عليه السلام به او فرمود كه : « چه چيز باعث خوددارى تو از سخن گفتن مىشود ؟ » او جواب داد كه : بزرگى و هيبت تو ، باعث مىشود كه زبان من در پيش تو سخن نگويد . من عالمان زيادى را ديده‌ام ، و با متكلمان زيادى مناظره كرده‌ام ، هرگز ترس و هيبتى كه از سوى تو بر من وارد شد ، از كسى وارد نشد .\r\nامام صادق عليه السلام فرمود كه : « اين هست ، و ليكن من سؤال را از تو آغاز مىكنم » . و آن حضرت عليه السلام رو كرد به ابن ابى العوجاء و به او فرمود كه : « آيا تو ساخته شده هستى ، يا ساخته نشده‌اى ؟ »\r\nعبدالكريم بن ابى العوجاء عرض كرد كه : بلكه من ساخته شده نيستم . امام صادق عليه السلام فرمود كه : « براى من تعريف كن كه اگر ساخته بودى ، چه وضعى داشتى ؟ » ابن ابى العوجاء مقدارى تأمل كرد و در جواب حيران ماند . و شروع كرد با چوبى كه در برابرش بود ، با شدت تمام ور رفتن و مىگفت كه : بلند پهن ، گود كوتاه ، با حركت ساكن ، و همهء اينها صفت خلق اويند . آن حضرت فرمود كه : « اگر صفت ساخته شده‌اى غير از آنها را ندانستى ، پس خودت را مصنوع و ساخته شده فرض كن ، در خودت از چيزهايى كه از اين دست از امور حادث مىشوند ، نمىيابى » .\r\nعبدالكريم ، به امام صادق عليه السلام عرض كرد كه : از مسأله‌اى سؤال كردى كه پيش از تو هيچ‌كس از آن سؤال نكرده بود . و هيچ‌كس از من بعد از تو هم آن مسأله را سؤال نمىكند . امام صادق عليه السلام فرمود كه : « اين گونه فرض كن كه فهميدى كه در گذشته كسى از تو سؤال نكرده ، پس چه چيزى به تو فهماند كه در آينده هم از تو سؤال نخواهد شد ؟ اى عبدالكريم ، حرف خود را نقض كردى ؛ زيرا گمان بردى كه همه چيز از روز نخست ، يكسان بوده ، پس چگونه پيش انداختى و چگونه به تأخير انداختى ؟ » .\r\n\r\n","description":"","footnote":"","page_name":" 257 ","page_number":261},
  {"content":"\r\n . \r\n","description":"","footnote":"","page_name":" 258 ","page_number":262},
  {"content":"\r\n\r\nآن گاه فرمود كه : « اى عبدالكريم ، بيشتر روشنت كنم ، آيا اگر با تو تعدادى كيسهء جواهر باشد ، و كسى به تو بگويد كه : آيا در كيسه دينار هست ؟ و تو بودن دينار را در كيسه انكار كنى ، و آن شخص به تو بگويد كه دينار را براى من توصيف كن ، و تو آن را نشناسى ، آيا مىتوانى بودن دينار را در كيسه انكار كنى و حال آن كه نمىدانى ؟ » . ابن ابى العوجاء گفت كه : نه . امام صادق عليه السلام فرمود كه : « پس عالم ، بزرگ‌تر و طولانىتر و پهن‌تر از كيسه است ، پس چه بسا كه در عالم ، ساخته شده‌اى باشد ؛ از آنجايى كه تو صفت ساخته شده را از غير ساخته شده ، نمىشناسى » .\r\nعبدالكريم ، ماند و بعضى از دوستانش به دعوت به اسلام جواب دادند و بعضى ديگر با او باقى ماندند .\r\nابن ابى العوجاء در روز سيم آمد ، و عرض كرد كه : من سؤال را بر مىگردانم . پس امام صادق عليه السلام به او گفت كه : « هر چه مىخواهى بپرس » . ابن ابى العوجاء گفت : دليل حدوث اجسام چيست ؟ امام صادق عليه السلام فرمود كه : « من چيزى را از كوچك و بزرگ ، نيافتم ، مگر اين‌كه وقتى مانند آن را به آن ضميمه مىكنند ، بزرگ‌تر مىشود ، و در آن از ميان رفتنى و انتقالى از حالت اول آن هست . و اگر آن چيز قديم بود ، نه از بين مىرفت و نه متحول مىشد ؛ زيرا آن چيزى كه از ميان مىرود و متحول مىشود ، جايز است كه به وجود آيد و باطل شود و از ميان برود . پس با به وجود آمدن آن بعد از عدم ، داخل در حدث مىشود و از اين كه در ازل بوده ، داخل در قديم مىشود و صفت ازل و عدم ، و حدوث و قِدم هرگز در يك چيز با هم جمع نمىشوند » .\r\nعبدالكريم گفت كه : اين گونه فرض كن كه - / همان گونه گفتى - / دانستى كه در دو حالت و دو زمان ، بنا بر آنچه استدلال كردى به حدوثش ، پس اگر اشيا به همان حالت كوچكى بمانند ، از كجا حدوث آنها را به دست مىآورى ؟ امام صادق عليه السلام فرمود كه : « هر آينه ما در بارهء عالم وضع شده حرف مىزنيم ، اگر آن را برداريم و عالم ديگرى را به جاى آن قرار دهيم ، هيچ چيزى دلالتش بر حدوث آن از برداشتن ما آن را و قرار دادن چيز ديگرى را به جاى آن ، بيشتر نيست . و ليكن من جواب مىدهم تو را از همام جهتى كه تو فرض كردى و ملزم كردى ما را ، و مىگوييم كه : اگر اشيا به همان حالت كوچكى باقى بمانند ، در و همچنين است كه هر گاه به آن همانند آن را ضميمه كنيم ، بزرگ‌تر خواهد شد ، و در جواز تغير آن ، خارج شدن آن است از\r\n\r\n","description":"","footnote":"","page_name":" 259 ","page_number":263},
  {"content":"\r\n . \r\n","description":"","footnote":"","page_name":" 260 ","page_number":264},
  {"content":"\r\n\r\nقِدم ، همان گونه كه در تغير آن ، داخل شدن آن است در حدوث ، و وراى اين چيزى نيست ، اى عبدالكريم » . پس عبدالكريم سخنش تمام شد و ناتوان گرديد .\r\nپس در سال آينده ، بعضى از ياران ابن ابى العوجاء امام صادق عليه السلام را در حرم ديدند و به ايشان عرض كردند كه : ابن ابى العوجاء اسلام آورد ، امام صادق عليه السلام فرمود كه : « او كوردل‌تر از آن است كه اسلام بياورد ، او اسلام نمىآورد » .\r\nپس وقتى ابن ابى العوجاء ، امام صادق عليه السلام را ديد ، به ايشان عرض كرد : اى آقا و مولاى من .\r\nآن حضرت عليه السلام به ايشان فرمود كه : « تو را چه چيزى واداشت كه به اين مكان بيايى ؟ » او عرض كرد كه : عادت تن و سنت شهر و تا اين كه ببينيم آنچه را كه مردم در آنند ؛ از ديوانگى و سرتراشى و سنگ پرانى . امام صادق عليه السلام به او فرمود كه : « اى عبدالكريم ، تو هنوز در همان يك‌دندگى و گمراهى هستى ؟ » و او تا رفت كه حرف بزند ، آن حضرت فرمود كه : « جدال در حجّ نيست » . و رداى خود را گذاشت و به ابن ابى العوجاء فرمود كه : « اگر كار چنان است كه تو مىگويى - / و چنان نيست كه تو مىگويى - / ما و تو نجات يافته‌ايم ، اما اگر كار چنان است كه ما مىگوييم - / و چنان است كه ما مىگوييم - / ما نجات يافته‌ايم و تو بيچاره شده‌اى » .\r\nپس عبدالكريم رو كرد به كسانى كه همراهش بودن و به آنها گفت : در دلم دردى احساس مىكنم ، پس مرا برگردانيد ، و او را برگرداندند و مرد . خدا نيامرزدش . « 1 »\r\n218 / 4 . حديث كرد مرا محمد بن جعفر اسدى - رحمة اللَّه عليه - از محمد بن اسماعيل برمكى ، از حسين بن حسن بن بُرد دينورى ، از محمد بن على ، از محمد بن عبداللَّه خراسانى - خادم حضرت امام رضا عليه السلام - كه گفت : يكى از زنديقان بر حضرت امام رضا عليه السلام داخل شد و در نزد آن حضرت ، جماعتى بودند . امام رضا عليه السلام فرمود : « اى مرد ، مرا خبر ده كه اگر گفتار درست ، گفتار شما باشد - و آن چنان نيست كه شما مىگوييد - آيا ما و شما چون يكديگر و با هم برابر نيستيم كه آنچه نماز كرده‌ايم و روزه داشته‌ايم و زكات داده‌ايم و اقرار نموده‌ايم ، به ما ضرر نرساند ؟ » آن مرد ساكت شد . بعد از آن ، حضرت فرمود : « اگر قول درست ، قول ما باشد - و حال آن‌كه قول ما است - آيا چنان نيست كه شما هلاك شده باشيد و ما نجات يافته باشيم ؟ » .\r\n\r\n\r\n","description":"","footnote":"\r\n( 1 ) . از عبارت عنه عن بعض اصحابنا . . . تا اينجا ، در ترجمهء مترجم - / رحمه اللَّه - / نبود و ترجمه شد .\r\n","page_name":" 261 ","page_number":265},
  {"content":"\r\n . \r\n","description":"","footnote":"","page_name":" 262 ","page_number":266},
  {"content":"\r\n\r\nآن مرد گفت كه : خدا تو را رحمت كند ، مرا به جواب خويش بىنياز ساز كه ديگر احتياج به سؤال نداشته باشم . بفرما كه خدا چگونه و چون است و در كجا مىباشد ؟ حضرت فرمود كه : « واى بر تو ، به درستى كه آنچه تو به سوى آن رفتى و مذهب خود ساختى ، غلط و اشتباهى است كه كردى . خدا ، حقيقت كو و كجا را موجود فرموده بى آن‌كه كو و كجايى باشد ؛ چه آن سؤال است كه مكان و مكانى نبوده كه از آن سؤال شود و او حقيقت و چگونه را به عرصهء وجود آورده ، بى آن‌كه چون و چگونگى وجود داشته باشد ( چه آن سؤال از حال است و حال ، فرع صاحب حال است . و صاحب حالى نبوده كه حالى داشته باشد كه از او سؤال شود و آن‌كه چيزى را خلق مىكند ، خود متصف به آن نمىشود ؛ زيرا كه اتصاف بيرون رفتن است از قابليت به سوى فعليت و قابلى كه خالى باشد از وصف پيش از اتصاف ، آن را ندارد . و آن‌كه چيزى ندارد آن را عطا نمىتواند كرد و خدايى كه آفريننده است ، به خود چيزى نمىدهد كه به آن كامل گردد و چون معلوم شد كه كجا و چون مخلوق اوست ، و آن جناب بر آنها مقدم است ، پس نمىتوان كه او را به چگونه بودن و در كجا بودن بشناسد ) . و به هيچ حاسّه كه چيزها را دريابد ، او را نمىتوان دريافت نمود . و او را به چيزى نمىتوان قياس كرد » .\r\nآن مرد عرض كرد كه : در [ اين 
  ] هنگام خدا چيزى نخواهد بود ، هر گاه به هيچ حاسّه از حواس ادراك او ممكن نباشد . حضرت رضا عليه السلام فرمود كه : « واى بر تو ، چون حواس تو از دريافتن او عاجز شدند ، پروردگارى او را انكار كردى ، ما حواسى كه داريم ، چون از ادراك او عاجز شدند ، و از دريافتش درماندند ، يقين كرديم كه آن جناب پروردگار ما است . به خلاف چيزى از چيزهاست كه محسوس مىشود كه او چنين نيست » .\r\nآن مرد عرض كردكه : پس مرا خبر ده كه در چه زمان بوده و كى موجود شده ؟ حضرت رضا عليه السلام فرمود : به من بگو كى نبوده تا بگويم در چه زمانى بوده ؟ آن مرد عرض كرد : دليل بر او چيست ؟ آن حضرت فرمود كه : « من چون نظر كردم به سوى بدن خود و مرا ممكن نشد كه در پهنا و درازاى آن زيادتى و نقصانى به عمل آورم ، و ناخوشىها را از او دفع نمايم ، و منفعت را به سوى او بكشانم ، دانستم كه اين بنا را بنا گذارنده‌اى هست ، پس به سوى او اقرار و اعتراف نمودم ، با آن‌كه مىبينم از گردش چرخ به قدرت او و به ديد آوردن ابرها و گردانيدن بادها و روان شدن آفتاب و ماه و ستارگان و غير اين ، از آيت‌هاى عجيبه كه هويدا و ظاهر كننده‌اند ، دانستم كه هر يك از اينها را تقدير كننده‌اى است ( كه اين تقديرات نموده ) و پديدار\r\n\r\n","description":"","footnote":"","page_name":" 263 ","page_number":267},
  {"content":"\r\n . \r\n","description":"","footnote":"","page_name":" 264 ","page_number":268},
  {"content":"\r\n\r\nآورنده‌اى است كه اينها را پديد آورده » .\r\n( ظاهر اين است كه از نسخه‌هاى كافى ، در ميانهء سؤال و جواب آخر ، جواب و سؤالى افتاده باشد ؛ زيرا كه رابطه‌اى در ميان اينها نيست و با هم مناسبتى ندارند . امين الاسلام محمد بن على بن حسين بن بابويه - رحمة اللَّه عليه - اين حديث شريف را در كتاب توحيد و عيون ايراد نموده و بعد از سؤال آن زنديق ، چنين است كه : ابوالحسن ، يعنى حضرت امام رضا عليه السلام فرمود كه : « مرا خبر ده كه در چه زمانى نبوده تا تو را خبر كنم كه بوده ؟ » آن مرد عرض كرد كه : پس دليل بر او چيست ؟ آن حضرت فرمود كه : « چون نظر كردم . . . » تا آخر آنچه كه گذشت . و به جاى آيات مبينات كه ترجمهء آن گذشت ، متقنات كه به معنى محكمات است ، ذكر كرده و بعد از آنچه مذكور گرديد ، چند سؤال و جواب ديگر را نيز ايراد فرموده كه تتمهء حديث است ) .\r\n219 / 5 . على بن ابراهيم ، از محمد بن اسحاق خفّاف ، يا از پدرش ابراهيم ، از محمد بن اسحاق روايت كرده است كه گفت : عبداللَّه ديصانى ، از هشام بن حكم سؤال كرد و گفت كه :\r\nآيا تو را پروردگارى هست كه تو را پرورش دهد ؟ گفت : بلى . ديصانى گفت كه : آيا پروردگار قدرت دارد ؟ گفت : بلى ، قدرت دارد و بر همه كس و بر همه چيز قهر و غلبه دارد . ديصانى گفت : مىتواند كه همهء دنيا را در يك تخم مرغ داخل كند كه تخم بزرگ نشود و دنيا كوچك نگردد .\r\nهشام گفت كه : مرا مهلت ده تا تو را در اين باب جواب گويم . گفت كه : يك سال تو را مهلت دادم و بعد از آن از نزد هشام بيرون آمد و هشام سوار شد و به خدمت امام جعفر صادق عليه السلام روانه گرديد . چون بر درِ خانهء آن حضرت رسيد ، و اذن دخول طلبيد ، او را اذن دادند و داخل خانه گرديد . به حضرت عرض كرد : يا ابن رسول اللَّه صلى الله عليه و آله ، عبداللَّه ديصانى مسأله‌اى از من پرسيده كه بسيار مشكل است و در جواب آن اعتماد بر كسى ندارم ، مگر بر خدا و تو .\r\nآن حضرت فرمود : « تو را از چه چيز سؤال نمود ؟ » عرض كرد كه : چنين و چنان به من گفت و قصه را در نزد آن حضرت شرح كرد . حضرت فرمود كه : « اى هشام ، چند حواس دارى ؟ » عرض كرد : پنج حواس . فرمود : « كدام يك از اينها كوچك‌تر است ؟ » عرض كرد كه :\r\nناظر و آن مردمك ديده است . فرمود كه : « قدر ناظر چقدر است ؟ » عرض كرد كه : مانند يك دانهء عدس ، يا از آن كوچك‌تر . فرمود كه : « اى هشام ، در پيش روى خود و در بالاى سر نظر كن\r\n\r\n","description":"","footnote":"","page_name":" 265 ","page_number":269},
  {"content":"\r\n . \r\n","description":"","footnote":"","page_name":" 266 ","page_number":270},
  {"content":"\r\n\r\nو مرا به آنچه مىبينى خبر ده » . عرض كرد كه : آسمان و زمين و خان‌ها و قصرها و بيابان‌ها و كوه‌ها و نهرها را مىبينم . حضرت فرمود كه : « آن كسى كه قدرت دارد كه آنچه تو آن را مىبينى در چيزى كه به قدر دانهء عدس ، يا كوچك‌تر از آن باشد ، داخل گرداند ، قادر است كه همهء دنيا را در تخم مرغى داخل كند ، و دنيا كوچك نشود و آن تخم بزرگ نگردد » .\r\nهشام نگون گرديد و دست و پاىهاى آن جناب را بوسيد و عرض كرد كه : يا ابن رسول اللَّه صلى الله عليه و آله ، آنچه فرمودى مرا بس است . و به منزل خود بازگشت . بامداد كه شد ، ديصانى به نزد وى آمد و گفت كه : اى هشام ، به نزد تو آمده‌ام كه بر تو سلام كنم و نيامده‌ام كه جواب خواسته باشم . هشام گفت كه : اگر آمده‌اى كه جواب را بستانى ، اين جواب را بگير . ديصانى از پيش هشام بيرون رفت و آمد تا به در خانهء امام جعفر صادق عليه السلام رسيد و اذن خواست كه بر آن حضرت داخل گردد ، او را اذن دادند . چون داخل شد ، و نشست ، به خدمت آن حضرت عرض كرد : يا جعفر بن محمد ، مرا بر معبودى كه دارم ، رهنمايى كن . حضرت فرمود كه : « اسم تو چيست ؟ » برخواست و از نزد آن حضرت بيرون آمد و او را به اسم خود خبر نداد .\r\nياران ديصانى با وى گفتند كه : چرا اسم خويش را به آن حضرت نگفتى ؟ گفت كه : اگر مىگفتم كه اسم من عبداللَّه است ، مىفرمود : كيست آن كسى كه تو بندهء اويى ؟ گفتند كه : به سوى او برگرد و بگو كه : تو را بر معبودت دلالت كند و تو را از نامى كه دارى سؤال نكند .\r\nبرگشت و به خدمت آن حضرت آمد و عرض كرد كه : يا جعفر بن محمد ، مرا به آن‌كه بايد او را عبادت كنم ، دلالت كن و مرا از اسمم سؤال مكن . حضرت فرمود : « بنشين » .\r\nناگاه پسر كوچكى از آن جناب پيدا شد كه تخمى در دست داشت و با آن بازى مىكرد .\r\nحضرت فرمود كه : « اى پسر ، اين تخم را به من ده » آن را به خدمت آن حضرت داد . حضرت فرمود كه : « اى ديصانى ، اين حصارى است محكم و سرپوشيده كه آن را پوستى است ستبر و در زير آن پوست ستبر ، پوست نازكى است و در زير آن پوست نازك ، زرده‌اى است چون پارچه‌اى از طلا گداخته و سفيده‌اى است مانند پارچه‌اى از نقرهء گداخته ، نه آن زرده‌اى كه چون طلاى روان است ، با سفيده‌اى كه مانند نقرهء گداخته است ، بياميزد و نه سفيده‌اى كه مانند نقرهء گداخته است با زرده‌اى كه چون طلاى روان است ، مخلوط مىگردد . و اين تخم بر حال خود گذاشته ، هيچ صاحب اصلاحى از آن بيرون نيامده كه از صلاح و نيكى آن خبر دهد و هيچ مفسدى در آن داخل نشده كه از فساد و تباهى آن خبر آورد . و معلوم نيست كه از براى نر\r\n\r\n","description":"","footnote":"","page_name":" 267 ","page_number":271},
  {"content":"\r\n . \r\n","description":"","footnote":"","page_name":" 268 ","page_number":272},
  {"content":"\r\n\r\nخلق شده يا از براى ماده ، كه مىشكافد و از آن رنگ‌ها بيرون مىآيد ؛ چون رنگ‌هاى طاووسان . آيا از براى اين تخم مدبرى را مىبينى كه تدبير و صلاح انديشى آن نموده باشد ؟ » .\r\nراوى مىگويد كه : ديصانى مدتى طولانى سر خويش را به زير انداخت ، بعد از آن گفت كه : شهادت مىدهم كه نيست خدايى مگر خدا كه جامع جميع صفات كمال است ، در حالتى كه يگانه است و او را شريكى نه . و آن‌كه محمد صلى الله عليه و آله بنده و رسول او ست و تو امام و پيشوا و حجتى از جانب خدا بر خلقش و من توبه‌كارم از آنچه بودم .\r\n220 / 6 . على بن ابراهيم ، از پدرش ، از عباس بن عمرو فُقَيمى ، از هشام بن حكم روايت كرده است در حديث زنديقى كه به خدمت حضرت امام جعفر صادق عليه السلام آمد و از جمله آنچه آن حضرت با او فرمود كه : « آنچه تو مىگويى كه خدا دو تاست ، خالى از اين نيست كه يا هر دو قديم‌اند و قوّت دارند و بر هر فعلى كه ارادهء آن دارند و خواسته باشند كه در آن منفرد باشند كه هر يك ديگرى را مدخليت ندهد ، يا هر دو ضعيف‌اند كه هيچ‌يك از ايشان به تنهايى قدرت بر آن ندارد و يا دارد و ارادهء آن ندارد و هر يك قوه و قدرت بر پاره‌اى از كارها دارد و يا يكى از اين دو قوى است و ديگرى ضعيف است . پس اگر هر دو قوى باشند ، چرا هر يك از دو خدا ديگرى را دفع نمىكند كه منفرد و تنها باشد در تدبير عالم ؟ چه خواهش غلبه و استعلا در هر صاحب قوتى مركوز است . و به قدر قوت و قدرت خويش به عمل مىآورد . و اين مستلزم نفى هر دو است ؛ چه ممكن است كه ارادهء هر يك به نفى ديگرى تعلق گيرد . و اگر گمان كنى كه يكى از اين دو قوى و ديگرى ضعيف است ، ثابت مىشود كه خدا يكى است ؛ چنانچه ما مىگوييم ؛ به جهت عجزى كه ظاهر و هويداست در دويم ( چه آن محتاج است به سوى قوى ؛ زيرا كه قوى وجودش اقوى است و از او ضعف وجود تصور نمىشود ، مگر به جواز خالى بودن ماهيت از وجود ) .\r\nپس اگر بگويى كه ايشان دواند ، خالى از اين نيست كه يا هر دو از هر جهت با هم اتفاق دارند ( و در حقيقت كه ما به الامتيازى در ميانهء ايشان نيست و اين ، مستلزم نفى تعدد است ، - چنانچه بيايد - ) و يا هر دو از هر وجهى با هم اختلاف دارند و چون ديديم كه خلائق انتظام دارند و چرخ را ديديم كه مىگردد و تدبير را يكى ديديم كه اختلافى در آن نيست و شب و روز و آفتاب و ماه را ديديم كه در ايشان نيز كمال انتظام است ، صحت اين امر و تدبير عالم و تناسب امر دلالت نمود بر اين‌كه مدبر عالم ، يكى است .\r\n\r\n","description":"","footnote":"","page_name":" 269 ","page_number":273},
  {"content":"\r\n . \r\n","description":"","footnote":"","page_name":" 270 ","page_number":274},
  {"content":"\r\n\r\nبعد از آن بر تو لازم مىآيد دو خدا را ادعا كنى كه در ميانهء ايشان فُرجه « 1 » نباشد تا به واسطهء آن دو تا شوند ( در اين ، إشعارى است به اين‌كه مخاطب فهم درستى نداشته باشد و تا چيزى محسوس او نمىشد ، آن را نمىفهميد و حضرت فرمود كه : ) اين فرجه در ميان ايشان سيم مىشود كه قدم دارد با اينها و او نيز بايد كه خدا باشد . پس بر تو لازم مىآيد كه به سه خدا قائل شوى با آن‌كه دو خدا را ادعا مىكنى و اگر سه خدا را ادعا كنى ، آنچه در دو خدا گفتم ، بر تو لازم مىآيد و آن ، صورت نبندد تا در ميانهء هر يك از ايشان با ديگرى فرجه باشد ، و به واسطهء دو فرجه ، سه خدا را كه ادعا مىكنى ، پنچ خدا مىشوند . پس كلام متناهى مىشود در عدد به سوى آنچه آن را در بسيارى ، نهايتى نباشد » .\r\nهشام گفت كه : از جمله سؤال آن زنديق اين بود كه عرض كرد : دليل بر خدا چيست ؟\r\nحضرت فرمود كه : « وجود كارهاى غريبه كه در غايت استحكام و متانت است ، دلالت مىكند بر اين‌كه صانعى اينها را ساخته است . آيا نمىبينى كه هر گاه نظر كنى به سوى عمارت بلند افراشته يا گچ‌كارى كرده‌اى كه آن را ساخته‌اند ، مىدانى كه آن را بنا كننده‌اى هست ، هر چند كه آن بانى را نديده باشى و او را مشاهده نكرده باشى كه آن را مىسازد » .\r\nزنديق عرض كرد كه : پس آن جناب چه چيز است ؟ فرمود كه : « به خلاف چيزها كه به هيچ‌يك از آنها نمىماند . برگشت قول من به سوى ثابت كردن مقصود از لفظ است و آن‌كه چيزى است كه موصوف است به حقيقت چيزى بودن و به اين اعتبار چيزى بر او اطلاق مىشود و او را چيز مىگويند ، غير از آن‌كه نه جسم است و نه صورت ، و محسوس نمىشود و به حس در نمىآيد ( در بعضى نسخ اين زيادتى نيز هست كه و ملموس نمىگردد كه به دست يا غير آن ، او را لمس كنند و دست بر او مالند ) . و به حواس پنچگانه ( كه سمع و بصر و ذوق و شمّ و لمس است ) ، او را نتوان يافت . و وهم‌ها و خيال‌ها او را در نيابد ، و مرور ايام او را ناقص نكرده‌اند ، و زمان‌ها او را تغيير ندهند ( كه پير و شل و كور و كر و بيمار نشود ، و همچنين ساير ناخوشىها كه بر مُعمّرين وارد مىشود ، در او راه نيابد ) . « 2 »\r\n221 / 7 . چند نفراز اصحاب ما ، از احمد بن محمد برقى ، از پدرش ، از على بن نُعمان ، از\r\n\r\n\r\n","description":"","footnote":"\r\n( 1 ) . فرجه ، به معنى رخنه و شكاف است و مراد از آن در اينجا ، چيزى است كه موجب امتياز يكى از اين ، از ديگرىگردد كه اين دو را از هم جدا كند ؛ چه از فاصلهء ميان دو جسم به فرجه و شكاف و رخنه تعبير مىكنند . ( مترجم )\r\n( 2 ) . اين سؤال و جواب اخير را در باب ، بعد از اين ذكر نموده با تتمهءحديث كه بعد از اين ، مذكور خواهد شد . ( مترجم )\r\n","page_name":" 271 ","page_number":275},
  {"content":"\r\n . \r\n","description":"","footnote":"","page_name":" 272 ","page_number":276},
  {"content":"\r\n\r\nابن مُسكان ، از داود بن فَرقد ، از ابو سعيد زُهرى ، از امام محمد باقر عليه السلام كه فرمود : « كافى است از براى صاحبان عقل‌ها دليلى كه دلالت كند بر پروردگار عالميان ، آفريدن آن حضرت كه همه كس و همه چيز را مسخر گردانيده ، يا آفريدگان او كه مسخرند ، و پادشاهى آن حضرت كه بر همه قهر و غلبه دارد ، و جلال و بزرگوارى وى كه ظاهر و هويداست ، و نور او كه غالب است بر هر نورى و درخشان است ، و حجت و برهانش كه راست و نيكوست و راستگوست ، و آنچه زبان بندگان را به آن گويا نموده و آنچه رسولان را به آن ارسال فرموده ، و آنچه فرو فرستاده » . باب در بيان اطلاق و بى قيدى گفتار به آن‌كه . . .\r\n\r\n2 . باب در بيان اطلاق و بى قيدى گفتار به آن‌كه خدا چيزى است\r\n222 / 1 . محمد بن يعقوب ، از على بن ابراهيم ، از محمد بن عيسى ، از عبدالرحمان بن ابى نجران روايت كرده است كه گفت : از حضرت امام محمد باقر عليه السلام سؤال كردم از توحيد و عرض كردم كه : چيزى را توهم مىكنم و تصور مىكنم . حضرت فرمود : « بلى ، او را چيزى توهم و تصور مىكنى ، در حالتى كه درك كنه دانش به ادراك كلى ، به عقل نيست و به حدود عقلى ، يا حسى محدود و معين نمىشود ؛ زيرا كه هر چيزى كه وهم تو بر آن واقع شود ، و آن را به قوهء وهميه ادراك نمايى ، با ادراك كلى خداى تعالى ، خلاف آن است و چيزى با او شباهت ندارد . و وهم‌ها او را در نيابد . و چگونه او را دريابد و حال آن‌كه آن جناب خلاف آن چيزى است كه آن را تعقل مىنمايد و غير آن چيزى است كه آن در وهم‌ها تصور مىكنند . جز اين نيست كه او را توهم مىنمايند ، در حالى كه چيزى است معقول و محدود نيست » .\r\n223 / 2 . محمد بن ابى عبداللَّه ، از محمد بن اسماعيل ، از حسين بن حسن ، از بكر بن صالح ، از حسين بن سعيد روايت كرده است كه گفت : از امام جواد عليه السلام سؤال شد كه آيا جايز است كه در شأن خدا بگويند كه چيزى است ؟ فرمود : « بلى ، او را بيرون مىبرى از دو حد : يكى حد تعطيل « 1 » ( و مراد از آن در اين مكان ، آن است كه آن حضرت را بيرون برند از وجود و هستى و از صفات كماليهء ذاتيه و فعليه و اضافيه ) و ديگرى ، حد تشبيه » ( و مراد از آن ، اتصاف آن جناب است به صفات ممكنات و اشتراك با ايشان در حقيقت صفات ) .\r\n\r\n\r\n","description":"","footnote":"\r\n( 1 ) . تعطيل در لغت ، به معنى بيكار كردن و فرو گذاشتن و بى زيور كردن و چيزى را تعهد نكردن و خرابه ساختن زمين‌است . ( مترجم )\r\n","page_name":" 273 ","page_number":277},
  {"content":"\r\n . \r\n","description":"","footnote":"","page_name":" 274 ","page_number":278},
  {"content":"\r\n\r\n224 / 3 . على بن ابراهيم ، از محمد بن عيسى ، از يونس روايت كرده است از ابوالمَغراء و آن را مرفوع ساخته ، از امام محمد باقر عليه السلام كه گفت : آن حضرت فرمود كه : « خدا خالى است از خلق خود و خلق خدا از او خالىاند ( يعنى آن جناب ، متصف نمىشود به چيزى كه با او مغايرت داشته باشد و به آن متقوم نمىگردد و جزء يا صفت چيزى نمىباشد ؛ زيرا كه هر چه با مغايرت دارد ، آفريدهء اوست و محال است كه به آفريدهء خويش متصف شود . چنان كه پيش از اين معلوم شد . و حكم عكس از اينجا معلوم مىشود ) . و هر چيز كه نام چيز بر آن واقع شود ، مخلوق و آفريده است غير از خدا » .\r\n225 / 4 . چند نفر از اصحاب ما روايت كرده‌اند از احمد بن محمد بن خالد برقى ، از پدرش ، از نضر بن سويد ، از يحيى حلبى ، از ابن مُسكان ، از زرارة بن اعين ، از امام جعفر صادق عليه السلام كه مىفرمود : « خدا از خلق خود خالى است و خلق خدا از خدا خالىاند . و هر چه اسم چيز بر آن واقع شود ، واو را چيز توان گفت ، غير از خدا ، مخلوق است و خدا ، خالق و آفرينندهء هر چيزى است در ابتدا و بزرگوار و كثير الخير و برتر است ؛ آن خدايى كه همچو او چيزى نيست ، و مانند صفت او صفتى ، نه . و اوست شنوا و بينا كه آنچه شنيدنى باشد ، بشنود و آنچه ديدنى باشد ، ببيند » .\r\n226 / 5 . على بن ابراهيم ، از پدرش ، از ابن ابى عُمير ، از على بن عطيه ، از خيثمه ، از امام محمد باقر عليه السلام روايت كرده است كه آن حضرت فرمود كه : « خدا از خلق خويش خالى است و خلق خدا از خدا خالىاند . و هر چه اسم چيز بر آن واقع شود ، مخلوق است و خدا ، آفرينندهء هر چيزى است » .\r\n227 / 6 . على بن ابراهيم ، از پدرش ، از عباس بن عمرو فُقَيمى ، از هشام بن حكم ، از امام جعفر عليه السلام روايت كرده است كه در وقتى كه زنديق ، از آن حضرت سؤال نمود كه خدا چيست ؟\r\nفرمود كه : « آن جناب چيزى است به خلاف چيزها . بازگشت گفتار من به سوى ثابت نمودن مقصود از لفظ است « 1 » و آن‌كه او چيزى است كه موصوف است به حقيقت چيزى بودن ( چنان كه مذكور شد ) ، مگر آن‌كه آن جناب ، نه جسم است و نه صورت و محسوس نمىشود ، و به حواس پنچ‌گانه او را نتوان يافت ، و خيال‌ها او را در نيابد ، و مرور دهور و گردش روزگار ،\r\n\r\n\r\n","description":"","footnote":"\r\n( 1 ) . كلمهء ارجع ، بنا بر نسخهء فعلى ، امر است و بنا براين ، بايد اين گونه معنا شود : با اين گفتهء من ، به سراغ اثبات معنايىبرو و اين‌كه او . . . .\r\n","page_name":" 275 ","page_number":279},
  {"content":"\r\n . \r\n","description":"","footnote":"","page_name":" 276 ","page_number":280},
  {"content":"\r\n\r\nاو را ناقص نمىگرداند ، و زمان‌ها او را تغيير نمىدهد » ( چنان كه معلوم شد ) .\r\nسائل عرض كرد كه : پس مىگويى كه خدا شنوا و بيناست ؟ حضرت فرمود كه : « آن جناب شنوا و بيناست ، و ليكن شنواست بى آن‌كه گوشى داشته باشد ، و بيناست بى آن‌كه چشمى داشته باشد ، بلكه به نفس خويش مىشنود و به نفس خويش مىبيند . اين‌كه مىگويم كه به نفس خويش مىشنود و به نفس خويش مىبيند ، مقصود من ، اين نيست كه خدا ، چيزى است و نفس چيز ديگر ، و ليكن خواستم كه از پيش خود تعبير كنم ؛ زيرا كه از من سؤال شده بود و بايست كه از آن جواب گويم . و خواستم كه تو را بفهمانم ؛ زيرا كه سؤال كرده‌اى و جواب مىخواهى . پس مىگويم كه : همهء خدا شنواست ، نه به اين معنى كه همهء از او ، آن را بعضى است ، و ليكن خواستم كه تو را بفهمانم و به جانب خويش از اين مطلب تعبير كنم . و بازگشت من ، در اين تعبير و جواب نيست ، مگر به سوى آن‌كه خدا شنوا و بينا و دانا و آگاه است ، بى آن‌كه ذات مقدس اختلافى به هم رساند ، يا معنى مختلف شود » .\r\n( حاصل معنى آن‌كه غير خدا شنواست به گوش و بيناست به چشم و آلت ديدن و شنيدنش ، غير يكديگر است . و با آنچه مىشنود ، نمىبيند و با آنچه مىبيند ، نمىشنود . و بدون اينها ، نمىشنود و نمىبيند . و خدا را آلت ديدن و شنيدن نيست ، بلكه ذات مقدس ، هم شنوا و هم بيناست ) .\r\nآن سائل عرض كرد كه : هر گاه امر بر اين منوال باشد ، پس خدا چيست ؟ حضرت فرمود كه : « آن جناب ، رب و پروردگارى است كه پرورش مىدهد و معبود است كه خلائق او را بندگى مىكنند و اللَّه است كه جميع صفات كمال را جمع فرموده ، و اين‌كه مىگويم كه آن جناب اللَّه است ، مراد من ثابت كردن اين حروف - / كه الف و لام و ها است - / نيست . و نه آن‌كه مرادم از ربّ ، را و با باشد ، ليكن بازگشت من به سوى مقصود از اين لفظ است « 1 » و اين‌كه آن جناب چيزى است كه چيزها را آفريده و مىآفريند . و صانع آنهاست و بيان صفت اين الفاظ ، بيش از آن نيست كه اينها حروفند ، و آنچه مقصود اثبات آن است ، معنى است كه به لفظ اللَّه و رحمن و رحيم و عزيز و امثال اين ، از نام‌هاى آن جناب مسمى شده است . و همان ، معنى است كه بندگان آن را عبادت مىكنند . جلّ و عزّ » .\r\n\r\n\r\n","description":"","footnote":"\r\n( 1 ) . برگرد و دقت كن در منظور و معناى لفظ .\r\n","page_name":" 277 ","page_number":281},
  {"content":"\r\n . \r\n","description":"","footnote":"","page_name":" 278 ","page_number":282},
  {"content":"\r\n\r\nسائل عرض كرد : ما موهومى را نيافتيم ، مگر آن‌كه آن را مخلوق يافتيم . حضرت فرمود كه : « اگر اين امر ، چنان باشد كه تو مىگويى ، توحيد خدا از ما برداشته خواهد بود ؛ زيرا كه ما به غير موهوم ، مكلّف نيستيم ، و ليكن مىگوييم : هر موهومى كه در وهم و خيال در آيد ، به واسطهء حواس درك آن شود ، به يكى از دو راه : يكى آن‌كه حواس آن را تحديد و تعيين كند و به حقيقت آن احاطه نمايد و ديگر ، آن‌كه ممثل و مصور گرداند به صورت و كالبدى كه دارد ، و آن مخلوق است ؛ زيرا كه نفى آن در وهم يا رفتن آن از آن ، موجب باطل ساختن و نيستى حقيقت است ؛ چه ، هر چه معدوم باشد ، يا عدم و نيستى او را عارض گردد ، ممكن است ، نه واجب .\r\nجهت دويم ، كه حصول صورت است ، متضمّن تشبيه است و آن بر خدا روا نيست ؛ زيرا كه تشبيه مماثلت است و در هيئت و صفت مخلوق است كه تركيب و تأليف او ظاهر و هويدا است ، يا از اجزا و يا از ذات و صفت ، و لازم نيست كه آنچه به وهم درك شود ، حقيقت آن در وهم در آيد . پس چاره‌اى نيست از اثبات صانع ، به جهت وجود آنها كه مصنوع‌اند و ثبوت اضطرار و احتياجى كه دارند ؛ زيرا ايشان ، مصنوع‌اند و مصنوع بدون صانع ممتنع است و آن‌كه صانع ايشان غير ايشان است و مانند ايشان نيست ؛ زيرا كه مثل ايشان در تركيب و تأليف ظاهرى ، به ايشان شباهت دارد و چنانچه در آنچه مذكور گرديد ، دلالت است بر وجود صانع ، نيز دلالت است در آنچه بر ايشان جارى مىشود از آن‌كه حادث مىشوند و از سر نو پيدا مىگردند ، بعد از آن‌كه وجود نداشتند و از كوچكى به سوى بزرگى منتقل مىشوند و از سياهى به سوى سفيدى و از قوّت و توانايى به سوى ضعف و ناتوانى مىروند و احوالى چند كه موجودند و ما را احتياجى به تفسير و بيان آنها نيست ، به جهت بيان وجود آنها » .\r\nسائل عرض كرد كه : هر گاه چنين باشد ، تو او را تحديد كردى ؛ زيرا كه وجود هستى او را ثابت نمودى .\r\nحضرت فرمود كه : « او را تحديد نكردم و حدّى از برايش نگفتم ، و ليكن او را ثابت كردم ؛ زيرا كه در ميانهء نفى و اثبات ، منزله و واسطه نيست كه كسى به آن قائل شود ، و چون نفى و نيستى بر طرف و منتفى شد ، ثبوت ، ثابت گرديد ، و وجود ، از صفاتى نيست كه تحديدى با آن باشد » .\r\nسائل عرض كرد كه : پس او را وجود انتزاعى و حقيقى است ، كه وجود از آن انتزاع\r\n\r\n","description":"","footnote":"","page_name":" 279 ","page_number":283},
  {"content":"\r\n . \r\n","description":"","footnote":"","page_name":" 280 ","page_number":284},
  {"content":"\r\n\r\nمىشود .\r\nحضرت فرمود كه : « بلى ، چيزى موجود نمىباشد ، مگر با حقيقت و وجود كه وجود از آن انتزاع مىشود » .\r\nسائل عرض كرد كه : پس او را كيفيت و چگونگى خواهد بود ؟\r\nحضرت فرمود كه : « نه ، زيرا كه كيفيت و چگونگى ، جهت صفت را احاطه است ، و ليكن چاره‌اى نيست از بيرون رفتن از جهت تعطيل و تشبيه به آن معنى كه مذكور شد ؛ زيرا كه هر كه او را نفى كند ، به آن طريقى كه مذكور شد ، او را انكار كرده و ربوبيت و پروردگارى او را دفع نموده ، و آن جناب را بيكار قرار داده ، و هر كه او را به غير او تشبيه كرده ، او را ثابت گردانيده به صفت آفريدگان كه مصنوع‌اند و سزاوار ربوبيت نيستند ، و ليكن چاره‌اى نيست از اثبات اين‌كه او را كيفيت و چگونگى است كه غير او ، مستحق و سزاوار آن نيست ، و ممكن نيست كه آن كيفيت ، از براى غير آن جناب متحقق شود و در آن ، با او مشاركت نمىشود و احاطهء به آن واقع نمىگردد و غير از او ، كسى آن را نمىداند ؛ چه آن كيفيتى است خلاف آنچه ما مىدانيم » .\r\nسائل عرض كرد كه : هر گاه چنين باشد ، پس رنج و زحمت خلق چيزها را خود مىكشد ؟\r\nآن حضرت فرمود كه : « جلالت و بزرگوارى آن جناب بيشتر از اين است كه رنج و زحمت آفريدن چيزها را بكشد ، به واسطهء متوجه شدن و چاره و درمان آن نمودن ؛ زيرا كه اين تعب و مشقت ، صفت مخلوق است كه حصول چيزها از برايش ميسر نمىشود ، مگر به متوجه شدن و چارهء آن كردن و آن جناب برتر از همه ، و يا بلند مرتبه است از وضع خلق و متعالى است از آن ، و اراده و مشيت آن حضرت در آن است كه آنچه را كه اراده كند ، موجود مىشود و هر چه خواهد ، مىكند » .\r\n228 / 7 . چند نفر از اصحاب ما روايت كرده‌اند از احمد بن محمد بن خالد ، از محمد بن عيسى ، از آن‌كه او را ذكر كرده است كه گفت : از امام محمد باقر عليه السلام سؤال شد كه : آيا جائز است كه گفته شود : خدا چيزى است ؟ فرمود : « بلى ، بيرون مىبرى او رااز دو حد : حد تعطيل و حد تشبيه » .\r\n( و همين حديث بسند ديگر در اول همين باب گذشت ) .\r\n\r\n","description":"","footnote":"","page_name":" 281 ","page_number":285},
  {"content":"\r\n\r\nباب در بيان آن‌كه خدا شناخته نمىشود ، مگر . . .\r\n\r\n","description":"","footnote":"","page_name":" 282 ","page_number":286},
  {"content":"\r\n\r\n\r\n3 . باب در بيان آن‌كه خدا شناخته نمىشود ، مگر به خود آن جناب بر خويش\r\n229 / 1 . على بن محمد روايت كرده است از آن‌كه او را ذكر كرده ، از احمد بن محمد بن عيسى ، از محمد بن حمران ، از فضل بن سَكن ، از امام جعفر صادق عليه السلام كه آن حضرت فرمود :\r\n« امير المؤمنين عليه السلام فرمود كه : خدا را به خدا بشناسيد ( يعنى خود آن جناب بر خويش دلالت دارد و در معرفتش احتياج به سوى غير نيست ) . و رسول او را به رسالت و پيغمبرى بشناسيد و بشناسيد صاحبان امر را و فرمان را ( يعنى كسانى را كه خدا اطاعت‌شان را مقرون به اطاعت خود و رسول خود فرموده ) به معروف و نيكى ، كه موافق شرع باشد و راستى در همه چيز ؛ خواه در اعتقاد و خواه در اعمال كه مرادف عصمت است و نيكويى كردن در طاعات كماً و كيفاً يا در آنچه اعم از آن باشد » .\r\nكلينى فرموده است : معنى قول آن حضرت كه « خدا را به خدا بشناسيد » آن است كه خدا شخص‌ها و نورها و جوهرها و ذات‌ها و بدن‌ها و جوهر روح‌ها را آفريده و آن جناب - جلّ و عزّ - شباهت به جسم و روحى ندارد ، و كسى در آفريدن روح كه نهايت حسّ و دريافت را دارد ، امرى و سببى نيست و در آفريدن ارواح و اجسام يگانه است ، كه شريكى ندارد . پس هر گاه كسى در شباهت به ابدان است ، و ديگرى شباهت به ارواح ، خدا را به خدا شناخته و هر گاه او را به روح يا بدن يا نور تشبيه كند ، خدا را به خدا نشناخته است .\r\n230 / 2 . چند نفر از اصحاب ما روايت كرده‌اند از احمد بن محمد بن خالد ، از بعضى از اصحاب ما ، از على بن عُقبة بن قيس بن سِمعان از ابى رُبيحه - غلام آزاد شدهء رسول خدا صلى الله عليه و آله - گفت : از امير المؤمنين عليه السلام سؤال شد كه پروردگار خويش را به چه شناختى ؟ فرمود كه : « به آنچه خويش را به من شناسانيده » . به آن حضرت عرض شد كه : چگونه خويش را به تو شناسانيده ؟ فرمود كه : « هيچ صورت به او شباهت ندارد و به حواس ، او را در نتوان يافت و او را با مردمان قياس نمىتوان نمود ، و با وجود دورى كه از همه دارد ، نزديك است و با وجود نزديكى كه به همه دارد ، دور است . در بالاى هر چيز است به واسطهء قدرت و غلبهء بر آن .\r\nنمىتوان گفت كه : چيزى در بالاى اوست ، در پيش روى هر چيزى است ، بر همه پيشى دارد و نمىتوان گفت كه : چيزى بر او پيشى گرفته . در همه داخل است ، اما نه چون چيزى است كه در چيزى ديگر داخل باشد . از همه چيز خارج است نه مانند چيز كه از چيزى ديگر خارج\r\n\r\n","description":"","footnote":"","page_name":" 283 ","page_number":287},
  {"content":"\r\n . \r\n","description":"","footnote":"","page_name":" 284 ","page_number":288},
  {"content":"\r\n\r\nباشد . پاك و منزه است ، آن‌كه همين اوست كه چنين است و غير او ، چنين نيست . هر چيزى را ابتدا و آغازى است » .\r\n231 / 3 . محمد بن اسماعيل ، از فضل بن شاذان ، از صفوان بن يحيى ، از منصور بن حازم روايت كرده است كه گفت : به خدمت امام جعفر صادق عليه السلام عرض كردم كه : من با گروهى گفت‌وگو نمودم و به ايشان گفتم كه : خداى جلّ جلاله ، از آن بزرگوارتر و گرامىتر است كه به خلق خود شناخته مىشود ، بلكه بندگان به خدا شناخته مىشوند . حضرت فرمود كه : « خداوند تو را رحمت كند » . باب در بيان كم‌تر چيزى از شناختن خدا كه كافى باشد\r\n\r\n4 . باب در بيان كم‌تر چيزى از شناختن خدا كه كافى باشد\r\n232 / 1 . محمد بن حسن ، از عبداللَّه بن حسن علوى و على بن ابراهيم ، از مختار بن محمد بن مختار همدانى ، همه روايت كرده‌اند ، از فتح بن يزيد ، از امام موسى كاظم عليه السلام كه گفت : آن حضرت را سؤال كردم از پست‌ترين و كم‌ترين معرفت اللَّه ، كه كم‌تر از آن ، شناختن آن جناب به عمل نمىآيد . فرمود كه : « اقرار كردن به وجود آفريدگارى است كه سزاوار پرستش باشد و غير از او ، خدايى نيست . او را مانند و نظيرى نه ، و آن‌كه محتاج نيست به علت كه او را از عدم به سوى وجود آورده باشد ، بلكه هميشه ثبوت داشته و به خودى خود ، موجود بوده و مفقود نخواهد شد . و آن‌كه چيزى مانند او نيست » ( نه در ذات و نه در صفات و نه در غير اينها ) .\r\n233 / 2 . على بن محمد ، از سهل بن زياد ، از طاهر بن حاتم ، در حال استقامت و راستى وى ( كه هنوز غالى نشده بود ) روايت كرده است كه به خدمت امام موسى كاظم عليه السلام نوشت كه :\r\nچيست آنچه در معرفت آفريدگار به غير آن اكتفا نمىشود ؟ حضرت به سوى او نوشت كه :\r\n« اعتقاد به اين‌كه خدا هميشه دانا و شنوا و بينا بوده و مىباشد . اوست كه هر چيزى را اراده كند ، به فعل مىآورد » .\r\nو از امام محمد باقر عليه السلام سؤال شد از آنچه در خداشناسى بدون آن اكتفا نمىشود . حضرت فرمود كه : « هيچ چيز ، در چيزى مانند او نيست و چيزى به او شباهت ندارد . هميشه دانا و شنوا و بينا بوده و خواهد بود » .\r\n234 / 3 . محمد بن يحيى ، از محمد بن حسين از حسن بن على بن يوسف بن بقّاح ، از\r\n\r\n","description":"","footnote":"","page_name":" 285 ","page_number":289},
  {"content":"\r\n\r\nباب در بيان معبود و آن‌كه او را پرستش مىنمايند\r\n\r\n","description":"","footnote":"","page_name":" 286 ","page_number":290},
  {"content":"\r\n\r\nسيف بن عَميره ، از ابراهيم بن عمر روايت كرده است كه گفت : شنيدم از امام جعفر صادق عليه السلام كه مىفرمود : « همهء كارهاى خدا عجيب و غريب است . به درستى كه بر شما حجت آورده به آنچه معرفت آن را از خود به شما عطا فرموده است » ( يعنى شما او را به آنچه خود عطا فرموده ، بشناسيد و آنچه به شما عطا نفرموده ، شما را به آن تكليف ننموده ) .\r\n\r\n5 . باب در بيان معبود و آن‌كه او را پرستش مىنمايند\r\n235 / 1 . على بن ابراهيم ، از محمد بن عيسى بن عُبيد ، از حسن بن محبوب ، از ابن رئاب و از چند نفر ديگر ، از امام جعفر صادق عليه السلام روايت كرده است كه آن حضرت فرمود كه : « هر كه خدا را عبادت كند به توهّم و گمان ، بى آن‌كه يقين به وجود آن جناب داشته باشد ، كافر است . و آن‌كه اسم خدا را عبادت كند ، به واسطهء حروف يا مفهوم وضعى ، نه آن‌كه معنى آن را كه از آن به اين اسم تعبير مىشود ، عبادت كند ، كافر است . و آن‌كه اسم و معنى هر دو را عبادت كند ، مشرك است و آن‌كه معنى را عبادت كند ، و اسم‌هاى آن جناب را بر او واقع سازد ، با آن صفاتى كه خدا خويش را به آنها وصف فرموده ، و دل خود را بر آن محكم گرداند ، كه به آن اعتقاد به هم رساند ، و زبانش به آن گويا گردد ، و در نهان و آشكار خويش ، اين گروهْ اصحابِ امير المؤمنين‌اند عليه السلام از روى حق و راستى » .\r\nدر حديث ديگر چنين است : « اين گروه ، ايشانند گرويدگان به گرويدنى درست و راست و خالص از شك و ريب و كاملان در ايمانند » .\r\n236 / 2 . على بن ابراهيم ، از پدرش ، از نضر بن سُويد ، از هشام بن حكم ، روايت كرده است كه امام جعفر صادق عليه السلام را از اسم‌هاى خدا و اشتقاق آن سؤال نمود . « 1 » عرض كرد كه : اللَّه ، از چه چيز مشتق شده است ؟ حضرت فرمود كه : « اى هشام ، اللَّه ، مشتق است از إله ، و إله ، مألوه و معبودى مىخواهد ( چه آن فِعال است از الاهت والوهيّت كه به معنى عبادت و عبوديت است و آن به معنى پرستيدن و پرستش است ) . و اسم ، غير مسمى است ( چه اسم همان مركب از حروف است ، چون زيد كه مركب است از زا و يا و دال و مسمى ، آن شحص معين و مشخصى است كه اين اسم بر او دلالت مىكند ) . پس هر كه اسم خدا را عبادت كند ، نه معنى [ را 
  ] ، كافر است ، و چيزى را عبادت نكرده ، و هر كه اسم و معنى را هر دو عبادت كند ، كافر\r\n\r\n\r\n","description":"","footnote":"\r\n( 1 ) . و اشتقاق ، شكافتن سخن است از سخن ، كه سخنى را از سخنى ديگر بيرون آورند . ( مترجم )\r\n","page_name":" 287 ","page_number":291},
  {"content":"\r\n . \r\n","description":"","footnote":"","page_name":" 288 ","page_number":292},
  {"content":"\r\n\r\nاست و دو چيز را عبادت كرده و اين مستلزم شرك است و هر كه معنى را عبادت كند و نه اسم ، اين عبادت ، توحيد است و خدا را به يگانگى پرستيدن . اى هشام ، آيا آنچه گفتم ، فهميدى ؟ » .\r\nهشام گفت : عرض كردم كه : به من بيشتر بفرما . فرمود : « به درستى كه خدا را نود و نه اسم است . پس اگر اسم همان مسمى باشد ، هر آينه هر اسمى از آنها خدايى خواهد بود ، و ليكن خدا معنى است كه دلالت مىشود بر او ، به واسطهء اين اسم‌ها و همهء اين اسم‌ها غير اويند . اى هشام ، نان ، اسم است از براى آنچه آن را مىخورند و آب ، اسم است از براى آنچه آن را مىنوشند و جامه ، اسم است از براى آنچه آن را مىپوشند و آتش ، اسم است از براى آنچه مىسوزاند . اى هشام ، آيا فهميدى چنان فهميدنى كه به آن دفع كنى و مخاصمه نمايى با دشمنان ما و آنان كه غير خداى جلّ وعزّ را با او قرار مىدهند ؟ »\r\nعرض كردم : بلى . حضرت فرمود كه : « اى هشام ، خدا تو را نفع بخشد ، و تو را ثابت و پا بر جاى دارد » . هشام گفت : به خدا سوگند ، بعد از آن‌كه از اين مجلس برخاستم ، كسى در باب توحيد خدا ، بر من غالب نشد .\r\n237 / 3 . على بن ابراهيم ، از عباس بن معروف ، از عبد الرحمان بن ابى نجران روايت كرده است كه گفت : به خدمات امام محمد باقر عليه السلام نوشتم ، يا به آن حضرت عرض كردم كه :\r\nخدا مرا فداى تو گرداند ، ما رحمان و رحيم را كه احد و صمد است ، عبادت مىكنيم ؟ حضرت فرمود كه : « هر كه اسم را عبادت كند ، نه آن را كه مسمى است به اين اسم‌ها ، مشرك و كافر است و جاحد و منكر ، و چيزى را عبادت نكرده . بلكه عبادت كن خداى يكتاى يگانه را كه پناه محتاجان است و به اين اسم‌ها مسمى شده است ، نه آن‌كه اسم‌هاى او را عبادت كنى ؛ زيرا اسم‌ها صفاتى چنداند كه خدا خويش را به آنهاوصف فرموده است » . باب در بيان كون و مكان\r\n\r\n6 . باب در بيان كون و مكان ( كه بودن و جاى بودن است )\r\n238 / 1 . محمد بن يحيى ، از احمد بن محمد ، از حسن بن محبوب ، از ابو حمزه ، روايت كرده است كه نافع بن ازرق از امام محمد باقر عليه السلام سؤال نمود و عرض كرد كه : مرا خبر ده از خدا كه در چه زمان بود ؟ آن حضرت فرمود كه : « كى نبود تا تو را خبر دهم كه كى بود ؟ پاك و منزّه است آن‌كه هميشه بوده و خواهد بود . تنها و پناه نيازمندان كه زن و فرزندى را فرا نگرفته » .\r\n\r\n","description":"","footnote":"","page_name":" 289 ","page_number":293},
  {"content":"\r\n . \r\n","description":"","footnote":"","page_name":" 290 ","page_number":294},
  {"content":"\r\n\r\n239 / 2 . چند نفر از اصحاب ما روايت كرده‌اند از احمد بن محمد بن خالد ، از احمد بن محمد بن ابى نصر كه گفت : مردى از پس نهر بلخ - كه آن را جيحون مىگويند - به خدمت ابوالحسن حضرت امام رضا عليه السلام آمد و عرض كرد كه : من تو را از مسأله‌اى سؤال مىكنم ، اگر آن مسأله را جواب دادى ، به آنچه در نزد من است ، يعنى از حق ، كه آن را به دليل و برهان يافته‌ام ، يا از معصومين به من رسيده ، به امامت تو قائل مىشوم .\r\nحضرت امام رضا عليه السلام فرمود كه : « از هر چه مىخواهى سؤال كن » . عرض كرد كه : مرا خبر ده از پروردگار خويش كه در چه زمان بوده و چگونه بوده و اعتمادش ( يعنى در آفريدن آنچه آفريده ) ، بر چه چيز بوده ؟ ( و چون سؤال از زمان صحت ندارد ، مگر در باب آنچه در زمان باشد و زمان نيست ، مگر از براى صاحب مادهء جسمانيه كه مكان لازم اوست ، لهذا ) حضرت در رد سائل فرمود كه : « خداى تبارك و تعالى ، حقيقت مكان كه كو و كجا را سؤال از وقت موجود فرموده ، بى آن‌كه كو و كجايى باشد . ( چه از نفى آن ، نفى زمان لازم مىآيد ؛ زيرا كه اين دو ، لازم و ملزومند و نبود يكى ، نبود ديگرى را لازم دارد .\r\nابن بابويه رحمه الله ، در عيون اخبار الرضا عليه السلام سؤال سائل را به اين روش وارد آورده است : در كجا بود ؟ و اين ، أظهر است . حضرت فرمود كه : ) حقيقت حال را كه چگونه و چون ، سؤال از آن است ، به عرصهء وجود آورده ، بى آن‌كه چگونگى و چونى باشد و اعتماد آن جناب بر قدرت خويش بوده » ( كه مراد از آن ، ذات مقدس است ) . آن مرد برخاست و به خدمت آن حضرت آمد و سر مباركش را بوسيد و گفت كه : شهادت مىدهم به آن‌كه خدايى نيست ، مگر خدا و آن‌كه محمد رسول خدا و على وصى رسول خدا است و بعد از آن حضرت قيم بود به آنچه رسول خدا صلى الله عليه و آله بر پا كرده بود كه حافظ و نگه‌دار آن بود ، و حق آن را به جا مىآرود ؛ چنان كه آن حضرت به جا مىآورد و آن‌كه شما امامان راستگوييد و آن‌كه جانشين ايشانى بعد از ايشان .\r\n240 / 3 . محمد بن يحيى ، از احمد بن محمد بن عيسى ، از حسين بن سعيد ، از قاسم بن محمد ، از على بن ابى حمزه ، از ابو بصير ، روايت كرده است كه گفت : مردى به خدمت امام جعفر صادق عليه السلام آمد و به آن حضرت عرض كرد كه : مرا خبر ده از پروردگار خويش كه در چه زمان بود ؟\r\nحضرت فرمود كه : « واى بر تو ، در باب چيزى كه نبوده ، مىگويند كه در چه زمان بوده . به درستى كه پروردگار من تبارك و تعالى بود و هميشه زنده بود ، بدون چون و چگونگى و\r\n\r\n","description":"","footnote":"","page_name":" 291 ","page_number":295},
  {"content":"\r\n . \r\n","description":"","footnote":"","page_name":" 292 ","page_number":296},
  {"content":"\r\n\r\nاو را بودى كه دلالت بر تجدد و حدوث كند ، نبود ( يا آن‌كه ثابت بود و بودنش را بودنى كه متصف به كيفيتى باشد ، نبود ) . و او را كو و كجايى نبود و در چيزى و بر چيزى نبود ، و از براى بودن ( يا جاى بودن ) خويش مكانى را اختراع نفرمود و بعد از آن‌كه چيزها را به عرصهء وجود آورد ، قوى نشد و پيش از آن‌كه چيزى را به وجود آورد ، ضعف نداشت و پيش از آن‌كه چيزى را از نو پديد آورد ، وحشت و اندوه نداشت . و شباهت ندارد به چيزى كه ذكر آن شده باشد و از پادشاهى خالى نبود ، پيش از آن‌كه ممكنات را به وجود آورد و بعد از رفتن آنها نيز از آن خالى نيست و هميشه زنده بوده است ، بى زندگى كه زائد بر ذات مقدس باشد ، و پادشاه صاحب قدرت بوده پيش از آن‌كه چيزى را ايجاد كند ، و پادشاه بزرگوار و عظيم الشأن بوده ، بعد از آن‌كه بودن را ايجاد فرموده .\r\nپس بودن او را چون و چگونگى و آن را كو و كجا و او را حد و تعريفى نيست ، و به چيزى كه شباهت داشته باشد ، او را نمىتوان شناخت ؛ چه او را شبيهى نيست و به جهت طول بقا و ماندن ، پير نمىشود و از براى چيزى بىهوش نمىگردد ، بلكه به جهت ترس او ، همه چيزها از هوش مىروند .\r\nزنده بود بى زندگى كه حادث باشد و بى بودنى كه به وصف در آيد ، و چگونگى كه محدود و معلوم باشد و مكانى كه بر او احاطه داشته باشد ، يا آن جناب بر آن قرار و استقرار داشته باشد و جايى كه از چيزى در گذشته باشد ، بلكه زنده‌اى است كه همه چيز را مىشناسد ، يا صاحبان عقل‌ها او را مىشناسند ، و پادشاهى است كه هميشه قدرت و پادشاهى داشته و خواسته آنچه را كه خواسته ، به خواست خويش در آن هنگام كه خواسته و او را اندازه نمىتوان كرد و پاره پاره نمىشود و فانى نمىگردد . اولى بود ، بى چگونگى و آخرى خواهد بود ، بى آن‌كه مكانى داشته باشد ، كه از آن سؤال شود كه در كجاست . هر چيزى فانى است و نيست شونده ، مگر ذات او . و از براى اوست آفريدن همهء مخلوقات و مكوّنات و امر نافذ كه مقرون به مصلحت است  « أَلا لَهُ الْخَلْقُ وَ الْأَمْرُ تَبارَكَ اللَّهُ رَبُّ الْعالَمِينَ »  « 1 » ؛ « بزرگ است خدا كه پروردگار همهء عالميان است » .\r\nواى بر تو اى سائل ، به درستى كه پروردگار من ، خيال‌ها او را احاطه نمىكند ، و شبهه‌ها بر\r\n\r\n\r\n","description":"","footnote":"\r\n( 1 ) . اعراف ، 54 .\r\n","page_name":" 293 ","page_number":297},
  {"content":"\r\n . \r\n","description":"","footnote":"","page_name":" 294 ","page_number":298},
  {"content":"\r\n\r\nاو فرود نمىآيد ، و از چيزى حيران نمىشود ، و چيزى با او مجاورت نمىكند ، و تازه‌ها بر او فرود نمىآيد ، و از چيزى سؤال نمىكند ، و بر چيزى پشيمان نمىباشد  « لا تَأْخُذُهُ سِنَةٌ وَ لا نَوْمٌ »  « 1 » ؛ « و فرا نمىگيرد او را پينكى و نه خواب » .  « لَهُ ما فِي السَّماواتِ وَ ما فِي الْأَرْضِ وَ ما بَيْنَهُما وَ ما تَحْتَ الثَّرى »  « 2 » ؛ او راست آنچه در آسمان‌ها و در زمين و آنچه در ميان هر دو و آنچه در زير طبقات خاك است » .\r\n241 / 4 . چند نفر از اصحاب ما روايت كرده‌اند از احمد بن محمد بن خالد ، از پدرش و آن را مرفوع ساخته كه گفت : جهودان به نزد رأس الجالوت جمع شدند و گفتند كه : اين مرد ، عالم و داناست - / و مقصود ايشان از آن ، امير المؤمنين عليه السلام بود - / با ما بيا تا به نزد او برويم و او را سؤال كنيم . پس خدمت آن حضرت آمدند ، و به ايشان گفتند كه آن حضرت به شستن جامه مشغول است . انتظار او را كشيدند تا بيرون آمد . رأس الجالوت به خدمت آن حضرت عرض كرد كه : به نزد تو آمده‌ايم كه از تو سؤال كنيم .\r\nحضرت فرمود كه : « اى يهودى ، سؤال كن از آنچه براى تو ظاهر شده است » . عرض كرد كه : تو را سؤال مىكنم از پروردگارت كه در چه زمان بوده ؟ فرمود كه : « آن جناب بود ، بىبودنى كه حادث باشد و بى چگونگى كه از نو پيدا شده باشد ، و هميشه بى چند و چون بوده ، و او را پيشى نيست ، و او پيش از پيش است بىپيشى و بىآخر و پايان ، و آخر از او بريده شده و او آخر هر آخر است » . رأس الجالوت ، با يهودان گفت كه : بياييد تا برويم كه او داناتر است از آنچه در شأن او مىگويند .\r\n242 / 5 . به همين اسناد روايت است از احمد بن محمد بن ابى نصر ، از ابوالحسن موصلى ، از امام جعفر صادق عليه السلام كه گفت كه : « عالمى از علماى يهود ، به خدمت امير المؤمنين عليه السلام آمد و عرض كرد كه : يا امير المؤمنين ، پروردگار تو ، در چه در زمان بوده ؟\r\nحضرت فرمود كه : مادرت به مرگت نشيند ، و در چه زمان نبوده تا آن‌كه گفته شود كه در چه زمان بوده ؟ پروردگار من ، پيش از پيش بوده بىآن‌كه پيشى باشد و بعد از بعد خواهد بود بىآن‌كه بعدى باشد و آخر و پايانى از براى آخر او نيست . آخرها در نزد او بريده شده است .\r\nپس آن جناب پايان هر آخرى است . آن عالم يهودى عرض كرد كه : يا امير المؤمنين ، آيا تو\r\n\r\n\r\n","description":"","footnote":"\r\n( 1 ) . بقره ، 254 .\r\n( 2 ) . طه ، 6 .\r\n","page_name":" 295 ","page_number":299},
  {"content":"\r\n . \r\n","description":"","footnote":"","page_name":" 296 ","page_number":300},
  {"content":"\r\n\r\nپيغمبرى ؟ حضرت فرمود كه : « واى بر تو ، جز اين نيست كه من بنده‌اى از بندگان محمدم صلى الله عليه و آله » .\r\nو روايت شده است كه از آن حضرت عليه السلام سؤال شد كه پروردگار ما در كجا بود پيش از آن‌كه آسمان و زمين را بيافريند ؟ آن حضرت فرمود كه : « كجا ، سؤال است از مكان ، و خدا بود و هيچ مكانى نبود » .\r\n243 / 6 . على بن محمد ، از سهل بن زياد ، از عمرو بن عثمان ، از محمد بن يحيى ، از محمد بن سَماعه ، از امام جعفر صادق عليه السلام روايت كرده است كه آن حضرت فرمود : « رأس الجالوت به جهودان گفت كه : مسلمانان گمان مىكنند كه على عليه السلام جدال و علمش از همهء مردمان بيشتر است . بياييد تا با هم به نزد او رويم تا باشد كه من او را از مسأله‌اى سؤال كنم و در آن ، او را به خطا منسوب سازم . بعد از آن رأس الجالوت به خدمت آن حضرت آمد و عرض كرد كه : يا امير المؤمنين ، مىخواهم كه تو را از مسأله‌اى سؤال كنم .\r\nفرمود كه : از هر چه مىخواهى بپرس . عرض كرد كه : يا امير المؤمنين ، پروردگار ما ، در چه زمان بود ؟ حضرت فرمود كه : اى يهودى ، جز اين نيست كه اين سخن ، گفته مىشود در باب آن‌كه نبود و بعد از آن ، بود . آن جناب ، بوده و مىباشد ؛ بىبودنى كه حادث باشد و بىچگونگى كه تحقق يابد . بلى اى يهودى ، بعد از آن چگونه او را پيشى باشد با آن‌كه آن جناب پيش از پيش است ، بىآن‌كه آخرى داشته باشد از طرف ازل و بىپايان آخر و بىآخرى كه به آخر رسد از طرف ابد . همهء آخرها در نزد او بريده شده و آن جناب آخر هر آخرى است .\r\nيهودى گفت كه : شهادت مىدهم به اين‌كه خدايى نيست مگر خدا و اين‌كه دين تو حق است آنچه به آن مخالفت داشته باشد ، باطل است » .\r\n244 / 7 . على بن محمد روايت كرده و آن را مرفوع ساخته از زُراره كه گفت : به خدمت امام محمد باقر عليه السلام عرض كردم كه : آيا چنين بود كه خدا باشد و چيزى نباشد ؟ فرمود كه : « بلى ، خدا بود و هيچ چيز نبود » . عرض كردم كه : پس خدا در كجا مىبود ؟ زراره مىگويد كه : آن حضرت تكيه فرموده بود ، پس راست نشست و فرمود كه : « اى زراره ، چيزى را گفتى كه محال است ، از آنجا كه از مكان سؤال نمودى ؛ زيرا كه مكانى نبود » .\r\n245 / 8 . على بن محمد ، از سهل بن زياد ، از محمد بن وليد ، از ابن ابى نصر ، از ابى ابراهيم موصلى ( و در بعضى از نسخه‌ها از ابوالحسن موصلى ، از ابو ابراهيم ، از پدرش ) از امام جعفر صادق عليه السلام روايت كرده است كه آن حضرت فرمود : « عالمى از علماى يهود به\r\n\r\n","description":"","footnote":"","page_name":" 297 ","page_number":301},
  {"content":"\r\n . \r\n","description":"","footnote":"","page_name":" 298 ","page_number":302},
  {"content":"\r\n\r\nخدمت امير المؤمنين آمد و عرض كرد كه : يا امير المؤمنين ، پروردگار تو در چه زمان بود ؟\r\nحضرت فرمود كه : واى بر تو ، جز اين نيست كه اين سخن را در باب كسى مىگويند كه نبوده باشد ، اما آنچه بوده است ، نمىگويند كه در چه زمان بود . آن جناب پيش از پيش بوده است ، بىآن‌كه پيشى وجود داشته باشد و بعد از بعد خواهد بود ، بىآن‌كه بعدى موجود باشد و به پايان رسيدن ، آخرى نيست تا آن‌كه آخر او را به پايان رسد . آن يهودى به خدمت حضرت عرض كرد كه : آيا تو پيغمبرى ؟ حضرت فرمود كه : مادرت به مرگت نشيند ، جز اين نيست كه من بنده‌اى از بندگان رسول خدايم » . باب در بيان نسبت و وصف پروردگار\r\n\r\n7 . باب در بيان نسبت و وصف پروردگار\r\n246 / 1 . احمد بن ادريس ، از محمد بن عبدالجبّار ، از صفوان بن يحيى ، از ابو ايّوب ، از محمد بن مسلم ، از امام جعفر صادق عليه السلام روايت كرده است كه آن حضرت فرمود كه :\r\n« جهودان از رسول خدا صلى الله عليه و آله سؤال نمودند و عرض كردند كه : پروردگار خويش را از براى ما وصف كن و نسبت او را بيان فرما . آن حضرت سه روز درنگ فرمود كه ايشان را هيچ جواب نمىفرمود ، بعد از آن ، سورهء   « قُلْ هُوَ اللَّهُ أَحَدٌ »   « 1 » تا آخر آن فرود آمد » . و ترجمهء ظاهر آن اين است كه : « بگو : اوست خداى جامع جميع صفات كمال معبودى كه پناه محتاجان است . نزاد ( يعنى چيزى از آن بيرون نيامد ؛ خواه آن چيز كثيف باشد ، چون فرزند و خواه لطيف باشد ، چون نفس ) و زاده نشد ( كه از چيزى بيرون نيامد ، چنانچه جزء كثيف از عنصر خود بيرون مىآيد ، چون حصول حيوان از حيوان ديگر ؛ چنانچه چيز لطيف از مركز خود بيرون مىآيد ، چون ديدن از چشم ) . نبود و نيست او را هيچ‌كس مماثل و همتا » ( يعنى او را مانندى در ذات و صفات نيست ) .\r\nو روايت كرده است اين را محمد بن يحيى ، از احمد بن محمد ، از على بن حكم ، از ابو ايّوب\r\n247 / 2 . و از محمد بن يحيى ، از احمد بن محمد بن عيسى و محمد بن حسين ، از ابن محبوب ، از حمّاد بن عمرو نصيبى ، از امام جعفر صادق عليه السلام روايت است كه گفت : آن حضرت را از   « قُلْ هُوَ اللَّهُ أَحَدٌ »   سؤال كردم ، فرمود كه : « آن نسبت و وصف خدا است كه به سوى\r\n\r\n\r\n","description":"","footnote":"\r\n( 1 ) . توحيد ، 1 .\r\n","page_name":" 299 ","page_number":303},
  {"content":"\r\n . \r\n","description":"","footnote":"","page_name":" 300 ","page_number":304},
  {"content":"\r\n\r\nخلق فرو فرستاده ، در حالتى كه يگانه است و او را دويمى نيست و پناه نيازمندان است ( كه همه كس در همهء امور رو به او مىآورند ) و هميشه بودنش را ابتدايى نبوده ، بىآن‌كه او را به طعام و شراب احتياجى باشد ، و او را مثال و حافظى از روح و غير آن نبود كه او را از عروض زوال و حدوث تغيّر نگاه دارد ، و آن جناب همه چيز را با حافظ آنها از روح و غير آن نگاه مىدارد ، و عارف است به هر چه خلائق به آن جهل دارند ، و در نزد هر جاهلى معروف است ( كه همه او را مىشناسند ) ، و تنهاست ، نه خلقِ او در او قرار دارند و نه او در خلق خود استقرارى دارد ، و به حسّ در نيايد و ملموس نگردد ( كه دست يا غير آن ، بر او بمالند ) ، و ديده‌ها او را درنيابد .\r\nبرترى جست بر همه چيز و به اين سبب نزديك گرديد همه چيز و به اين جهت از آنها دور شد ، و او را نافرمانى كردند و آمرزيد ، و فرمان او را بردند و جزاى آن را عطا فرمود ، و زمين گرداگرد او را فرو نمىتواند گرفت و آسمان‌ها او را بر نمىتواند داشت ، و همه چيز را به قدرت خويش بر مىدارد ، و هميشه بوده كه هيچ‌كس با وى نبوده ، و او را اوّلى نيست كه ابتدا وجود باشد ، و فراموشى ندارد ، و از خوبى بر نمىگردد ، يا زن و فرزندى ندارد كه او را از خوبى باز دارند ، و غلط از او سر نمىزند و بازى نمىكند ، و ارادهء او را قطع كننده نيست ( كه مانع تعلق آن باشد ، به مراد ) و فصل و جدايى او در ميان افعال بندگان ، جزاى ايشان است بر آنچه كرده‌اند ( كه مطيع را ثواب مىدهد و عاصى را عقاب مىكند ) . و آنچه بفرمايد البته واقع خواهد شد . نزاد كه كسى از او ارث بَرَد و زاده نشد كه كسى شريك او باشد . و هيچ‌كس او را مماثل و همتا نيست » .\r\n248 / 3 . محمد بن يحيى ، از احمد بن محمد ، از حسين بن سعيد ، از نضر بن سُويد ، از عاصم بن حُميد روايت كرده است كه گفت : از حضرت على بن الحسين عليه السلام سؤال شد از توحيد و خداشناسى ، فرمود : « به درستى كه خداى عزّوجلّ دانست كه در آخرالزمان گروهى به هم خواهند رسيد كه متعمق باشند و در باب توحيد خدا پر دقت نمايند ، به اين سبب سورهء   « قُلْ هُوَ اللَّهُ أَحَدٌ »   و آياتى چند از اول سورهء حديد را تا فرمودهء آن جناب :  « عَلِيمٌ بِذاتِ الصُّدُورِ »  « 1 » ، فرو فرستاد كه خدا را به اين نحو بشناسند . پس هر كه بالاتر از آن را قصد كند ،\r\n\r\n\r\n","description":"","footnote":"\r\n( 1 ) . حديد ، 5 .\r\n","page_name":" 301 ","page_number":305},
  {"content":"\r\n . \r\n","description":"","footnote":"","page_name":" 302 ","page_number":306},
  {"content":"\r\n\r\nهلاك مىگردد » ( و در اول سورهء حديد مذكور است كه :        « سَبَّحَ لِلَّهِ ما فِي السَّماواتِ وَ الْأَرْضِ وَ هُوَ الْعَزِيزُ الْحَكِيمُ * لَهُ مُلْكُ السَّماواتِ وَ الْأَرْضِ يُحْيِي وَ يُمِيتُ وَ هُوَ عَلى كُلِّ شَيْءٍ قَدِيرٌ * هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ وَ هُوَ بِكُلِّ شَيْءٍ عَلِيمٌ * هُوَ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يَعْلَمُ ما يَلِجُ فِي الْأَرْضِ وَ ما يَخْرُجُ مِنْها وَ ما يَنْزِلُ مِنَ السَّماءِ وَ ما يَعْرُجُ فِيها وَ هُوَ مَعَكُمْ أَيْنَ ما كُنْتُمْ وَ اللَّهُ بِما تَعْمَلُونَ بَصِيرٌ * لَهُ مُلْكُ السَّماواتِ وَ الْأَرْضِ وَ إِلَى اللَّهِ تُرْجَعُ الْأُمُورُ * يُولِجُ اللَّيْلَ فِي النَّهارِ وَ يُولِجُ النَّهارَ فِي اللَّيْلِ وَ هُوَ عَلِيمٌ بِذاتِ الصُّدُورِ »        « 1 » ، يعنى : « تسبيح و تنزيه كرد خدا را آنچه در آسمان‌ها است از : فرشتگان و آفتاب و ماه و ستارگان و غير آن ، و آنچه در زمين است ، از : حيوانات و نباتات و غير آن . اوست غالب در هر چه خواهد ، و دانا به هر چه فرمايد .\r\nاز براى اوست پادشاهى در آسمان‌ها و زمين . زنده مىگرداند مردگان را و مىميراند زندگان را و بر همه چيز نهايت قدرت و توانايى دارد . اوست اول و پيش از همهء موجودات كه پيش از او چيزى نبوده و آخر بعد از فناى ممكنات ، كه بعد از او چيزى نخواهد بود ؛ چه او را نهايتى نيست و ظاهر و هويدا كه وجودش در هر چه بنگرى پيدا است ، و باطن و پنهان كه حقيقت ذات مقدس او را تعقل نتوان كرد . و او را به همه چيز هميشه عالم و دانا است و ظاهر و باطن در پيش او يكسان است .\r\nاوست آن‌كه آفريد آسمان‌ها و زمين را در مدت شش روز ( يا آن‌كه يوم ، عبارت است از يك دورهء فلك اطلس و آن ، آسمان نيست بلكه آسمان منحصر است در افلاك كواكب سبعهء سياره و روز كه مقابل شب است ، و تازى آن ، نهار است و آن از حركت آسمانِ آفتاب - كه آسمان چهارم است - به هم مىرسد . پس مراد آن است كه آسمان‌هاى هفت گانه و زمين را در شش دورهء فلك اطلس آفريد و زمان دورهء آن يك شبانه روز است ) پس مستولى شد بر عرش ( يا قصد تدبر آن فرمود ) . مىداند آنچه را كه در آيد در زمين ، چون تخم‌ها و مردگان و غير آن و آنچه را كه بيرون آيد از آن ، چون نباتات و معادن و مانند آن و آنچه را كه فرود آيد از آسمان ، چون احكام و فرشتگان و تگرگ و برف و باران و آنچه را كه بالا رود و در آيد در آن چون ارواح و اعمال بندگان و دعوت ايشان و فرشتگان ، نويسندگان كردار ايشان و امثال آن و او با\r\n\r\n\r\n","description":"","footnote":"\r\n( 1 ) . حديد ، 1 تا 6 .\r\n","page_name":" 303 ","page_number":307},
  {"content":"\r\n . \r\n","description":"","footnote":"","page_name":" 304 ","page_number":308},
  {"content":"\r\n\r\nشما است به علم و قدرت عموماً ، و به فضل و رحمت خصوصاً ؛ در هر جا كه باشيد و خدا به آنچه مىكنيد - از خير و شر - بينايى تمام دارد و اوست پادشاهى آسمان‌ها و زمين كه حكم‌گذارى و فرمان‌روايى او در آنها است ، و به سوى خدا بازگردانيده مىشود عاقبت همهء كارها .\r\nدر مىآورد شب را در روز ( يعنى در آنْ افزايد چون ايام بهار و زمستان ) و در مىآورد روز را در شب ؛ چون فصل پاييز و تابستان و او دانا است به آنچه در دل‌ها است » ( از امور مكنونه از عزائم و اعتقادات و ارادات ، و چيزى از آنها پوشيده و پنهان نيست ) .\r\n249 / 4 . محمد بن ابى عبداللَّه روايت كرده و آن را مرفوع ساخته از عبدالعزيز بن مهتدى كه گفت : از حضرت امام رضا عليه السلام سؤال كردم از توحيد ، آن حضرت فرمود كه : « هر كه سورهء   « قُلْ هُوَ اللَّهُ أَحَدٌ »   را بخواند و به آن ايمان آورد ، توحيد را شناخته » . عرض كردم كه : آن را چگونه بخواند ، يا تو آن را به چه وضع مىخوانى ؟ فرمود كه : « چنانچه مردم آن را مىخوانند » و دو مرتبه كذلك اللَّه ربّى را در آخر آن زياد فرمود . يعنى : « چنين است خدا كه پروردگار من است » . باب در بيان نهى از سخن گفتن در كيفيت و چگونگى خدا\r\n\r\n8 . باب در بيان نهى از سخن گفتن در كيفيت و چگونگى خدا\r\n250 / 1 . محمد بن حسن ، از سهل بن زياد ، از حسن بن محبوب ، از على بن رِئاب ، از ابو بصير روايت كرده است كه گفت : حضرت امام محمد باقر عليه السلام فرمود : « در خلق خدا و عجايب صنع او ، سخن گوييد و در خدا سخن مگوييد ؛ زيرا كه سخن گفتن در خدا ، ثمره‌اى ندارد ، مگر آن‌كه سرگردانى صاحب خويش را بيش مىكند » .\r\n251 / 2 . در روايت ديگر از حريز چنين است كه : « در هر چيز سخن گوييد و در ذات خدا سخن مگوييد » .\r\n252 / 3 . محمد بن يحيى ، از احمد بن محمد ، از ابن ابى عُمير ، از عبدالرحمان بن حجّاج ، از سليمان بن خالد روايت كرده است كه گفت : حضرت امام جعفر صادق عليه السلام فرمود كه : « خدا مىفرمايد كه :  « وَ أَنَّ إِلى رَبِّكَ الْمُنْتَهى »  « 1 » ، يعنى : « و نيز در صحف موسى و ابراهيم مذكور است ، اين‌كه : به سوى پروردگار تو است پايان كار » ( و رجوع همهء خلائق بعد از انقطاع\r\n\r\n\r\n","description":"","footnote":"\r\n( 1 ) . نجم ، 42 .\r\n","page_name":" 305 ","page_number":309},
  {"content":"\r\n . \r\n","description":"","footnote":"","page_name":" 306 ","page_number":310},
  {"content":"\r\n\r\nعمل ، تا هر يك را بر وفق آنچه كرده از خير و شر جزا دهد . و بعضى گفته‌اند كه معنى آيه ، آن است كه : نهايت فكرت به سوى اوست ؛ يعنى : قوهء فكريه قدرت دارد بر تفكر در جميع مكوّنات ، اما چون به او سبحانه رسد ، متحيّر شود و بايستد . و اين حديث ، مؤيّد اين معنى است . و لهذا حضرت بعد از ذكر آيه فرمود كه : ) پس هرگاه سخن به خدا منتهى شود ، و از آن باز ايستيد و خويشتن را نگاه داريد » .\r\n253 / 4 . على بن ابراهيم ، از پدرش ، از ابن ابى عُمير ، از ابو ايّوب ، از محمد بن مسلم روايت كرده است كه گفت : حضرت امام جعفر صادق عليه السلام فرمود : « اى محمد ، مردم هر سخن كه بگويند ، ايشان را جايز است تا آن‌كه در خدا سخن گويند . پس چون اين را بشنويد بگوييد كه : نيست خدايى مگر خداى يكتا و يگانه كه چيزى مانند او نيست » .\r\n254 / 5 . چند نفر از اصحاب ما روايت كرده‌اند از احمد بن محمد بن خالد ، از پدرش ، از ابن ابى عُمير ، از محمد بن حمران ، از ابو عبيدهء حذّاء ، كه گفت حضرت امام محمد باقر عليه السلام كه : « بپرهيز از مجادلات و گفت‌وگوها كه به جهت اظهار حق نباشد ؛ زيرا كه آنها موجب شك مىشوند و عمل را فرو مىريزند ، و صاحب خويش را هلاك مىگردانند . و شايد كه به چيزى تكلّم مىكند كه آمرزيده نمىشود . به درستى كه در زمان گذشته ، گروهى بودند كه ترك نمودند دانستن چيزى را كه به آن موكل و مكلف بودند و طلب كردند دانستن چيزى را كه از ايشان كفايت شده بود ( يا از آن ممنوع بودند ) تا آن‌كه سخن ايشان به خدا منتهى شد ، پس حيران و سرگشته شدند ، به مرتبه‌اى كه چنين شده بود كه مردى بود ، كه او را از پيش رويش مىخواندند ، و او از پشت سر جواب مىداد ، و او را از پشت سر مىخواندند ، او از پيش رو جواب مىداد » ( كه پيش رو و پس سر را از يكديگر تميز نمىداد ) .\r\nو در روايت ديگر ، چنين است كه : « تا آن‌كه در زمين سرگشته شدند » .\r\n255 / 6 . چند نفر از اصحاب ما روايت كرده‌اند از احمد بن محمد بن خالد ، از بعضى از اصحاب خويش ، از حسين بن ميّاح ، از پدرش كه گفت : شنيدم از حضرت امام جعفر صادق عليه السلام كه مىفرمود : « هر كه در خدا نظر كند كه آن جناب چگونه است ، هلاك مىگردد » .\r\n256 / 7 . محمد بن يحيى ، از احمد بن محمد بن عيسى ، از ابن فضّال ، از ابن بُكير ، از زُرارة بن اعيَن ، از امام جعفر صادق عليه السلام روايت كرده است كه آن حضرت فرمود : « پادشاه عظيم الشّأنى در مجلس خويش نشسته بود و در كيفيت ذات پروردگار و كبريايى او - / تبارك\r\n\r\n","description":"","footnote":"","page_name":" 307 ","page_number":311},
  {"content":"\r\n . \r\n","description":"","footnote":"","page_name":" 308 ","page_number":312},
  {"content":"\r\n\r\nو تعالى - / تكلّم نمود ، پس مفقود شد كه كسى نمىداند كه در كجا رفت » .\r\n257 / 8 . و چند نفر از اصحاب ما روايت كرده‌اند از احمد بن محمد بن خالد ، از محمد بن عبدالحميد ، از علاء بن رَزين ، از محمد بن مسلم از امام محمد باقر عليه السلام كه آن حضرت فرمود : « بپرهيزيد از فكر كردن در خدا ، و ليكن چون خواسته باشيد كه به سوى عظمت و بزرگى او نظر كنيد ، به سوى بزرگى آفريدگان او [ نظر كنيد 
  ] » .\r\n258 / 9 . محمد بن ابى عبداللَّه روايت كرده و آن را مرفوع ساخته كه گفت : امام جعفر صادق عليه السلام فرمود كه : « اى فرزند آدم ، اگر مرغى دل تو را بخورد ، او را سير نكند ، و اگر سوراخ سوزنى بر ديدهء تو گذارند ، هر آينه آن را بپوشاند . مىخواهى كه با اينها ملكوت آسمان‌ها و زمين را بشناسى و كيفيت آنها را بدانى ؟ اگر راست گويى ، اينك آفتاب ، آفريده‌اى از آفريدگان خدا است ، اگر مىتوانى كه چشم‌هاى خويش را از نور آن پر كنى ( كه جرم آن را چنانچه هست ببينى ) ، امر چنان است كه تو مىگويى » .\r\n259 / 10 . على بن ابراهيم ، از پدرش ، از حسن بن على ، از بعقوبى ، از بعضى از اصحاب ما ، از عبدالأعلى - مولاى آل سام - از امام جعفر صادق عليه السلام روايت كرده است كه آن حضرت فرمود : « يهوديى بود كه او را سُبِحَت مىگفتند ، به خدمت رسول خدا صلى الله عليه و آله آمد و عرض كرد كه :\r\nيا رسول اللَّه ، آمده‌ام تو را از پروردگارت سؤال كنم كه ، اگر مرا جواب دادى از آنچه تو را سؤال مىكنم ، ايمان مىآوردم و به پيغمبرى تو قائل مىشوم ، و اگر نه ، بر مىگردم .\r\nحضرت فرمود كه : از هر چه خواهى سؤال كن . عرض كرد كه : پروردگار تو در كجاست ؟\r\nفرمود كه : در هر مكانى هست و در مكان معينى نيست . عرض كرد كه : آن جناب چگونه است ؟ فرمود كه : چگونه وصف كنم پروردگار خود را به چون و چگونگى و حال آن‌كه چون و چگونه مخلوق است كه خدا آن را آفريد و خدا به آفريدهء خود موصوف نمىشود . و يهودى عرض كرد : پس تو از كجا مىدانى ، يا از كجا دانسته مىشود كه تو پيغمبر خدايى ؟ » .\r\nحضرت صادق عليه السلام فرمود كه : « گرداگرد آن حضرت سنگ و غير سنگى نماند ، مگر آن‌كه به زبان عربى روشن و فصيح سخن گفت - و گفت : اى سُبِحَت - به درستى كه او رسول خدا است . سُبحت گفت كه : من در هيچ زمان چون امروز امرى را از اين روشن‌تر نديدم . بعد از آن ، گفت : شهادت مىدهم كه نيست خدايى مگر خدا و آن‌كه تو رسول خدايى » .\r\n260 / 11 . على بن ابراهيم ، از پدرش ، از ابن ابى عُمير ، از محمد بن يحيى خثعمى ، از\r\n\r\n","description":"","footnote":"","page_name":" 309 ","page_number":313},
  {"content":"\r\n\r\nباب در بيان باطل كردن ديدن خدا به چشم سر\r\n\r\n","description":"","footnote":"","page_name":" 310 ","page_number":314},
  {"content":"\r\n\r\nعبدالرحمان بن عَتيك القصير روايت كرده است كه گفت : حضرت امام محمد باقر عليه السلام را از چيزى از صفت خدا سؤال نمودم ، آن حضرت دست خويش را به سوى آسمان بلند كرد ، بعد از آن دو مرتبه فرمود كه : « خداوند بزرگوار عظيم الشّأن برتر است » . و فرمود : « كسى كه بگيرد آنچه را كه در اينجا است و متعرض تحقيق آن شود ، هلاك مىشود » .\r\n\r\n9 . باب در بيان باطل كردن ديدن خدا به چشم سر ( در دنيا و در آخرت )\r\n261 / 1 . محمد بن ابى عبداللَّه ، از على بن ابى القاسم ، از يعقوب بن اسحاق روايت كرده است كه گفت : به سوى حضرت امام حسن عسكرى عليه السلام نوشتم و از آن حضرت سؤال كردم كه بندهء خدا چگونه پروردگار خويش را عبادت مىكند و حال آن‌كه او را نمىبيند ؟ فرمان همايون رسيد كه : « اى ابو يوسف ، سيد و آقاى من و آن‌كه بر من و پدران من انعام فرموده است ، از اين بزرگوارتر است كه ديده شود » و گفت كه : از آن حضرت سؤال كردم كه : آيا رسول خدا صلى الله عليه و آله پروردگار خويش را ديد ؟ در جواب نوشت كه : « خداى تبارك و تعالى به رسول خود ، نمود از نور عظمت خويش آنچه دوست مىداشت و مىخواست كه به او بنمايد و آن را در دل او افكند كه به دل خويش آن را ديد » .\r\n262 / 2 . احمد بن ادريس ، از محمد بن عبدالجبّار ، از صفوان بن يحيى روايت كرده است كه گفت : ابو قُرّهء محدث از من خواهش نمود كه او را به خدمت امام رضا عليه السلام برسانم . در اين باب ، از آن حضرت اذن خواستم و مرا اذن داد و بعد از آن ابو قُرّه به خدمت آن حضرت رسيد و او را از حلال و حرام و احكام خدا سؤال نمود ، تا آن‌كه سؤال او به توحيد و خداشناسى رسيد . ابو قُرّه عرض كرد كه : روايت به ما رسيده كه خدا ديدن و سخن گفتن را در ميانهء دو پيغمبر قسمت فرموده . پس قسمت موسى را سخن گفتن و قسمت محمد را ديدن قرار داده .\r\nحضرت فرمود كه : « پس كيست آن‌كه تبليغ رسالت نموده از جانب خدا به سوى ثقلين ؛ از جنّ و انس كه :  « لا تُدْرِكُهُ الْأَبْصارُ »  و  « وَ لا يُحِيطُونَ بِهِ عِلْماً »  و  « لَيْسَ كَمِثْلِهِ شَيْءٌ »  . آيا اين رساننده محمد نيست ؟ » أبو قُرّه عرض كرد كه : بلى . حضرت فرمود كه : « چگونه مردى مىآيد به سوى همهء خلائق و ايشان را خبر مىدهد كه از جانب خدا آمده است ، و اين‌كه ايشان را به سوى خدا دعوت مىكند به فرمودهء خدا و مىگويد كه :  « لا تُدْرِكُهُ الْأَبْصارُ »  و  « وَ لا يُحِيطُونَ بِهِ \r\n\r\n","description":"","footnote":"","page_name":" 311 ","page_number":315},
  {"content":"\r\n . \r\n","description":"","footnote":"","page_name":" 312 ","page_number":316},
  {"content":"\r\n\r\n عِلْماً »  و  « لَيْسَ كَمِثْلِهِ شَيْءٌ »  . بعد از آن مىگويد كه : من او را به چشم خود ديدم و احاطه كردم به ذات او از روى دانش و او بر صورت آدمى است ؟ آيا شرم نمىكنيد كه اين نوع نسبت‌ها به پيغمبر و خدا مىدهيد ؟ آيا زنديقان نتوانستند كه آن حضرت را متهم كنند به اين‌كه چنين باشد كه از نزد خدا چيزى را بياورد و بعد از آن خلاف آن را بياورد از راه ديگر » ( يعنى : وجوه اتهام بسيار است ، چرا اين وجه را كه بطلان اين ظاهر و هويدا است برگزيدند . و مىتواند كه كلام استفهام نباشد ، بلكه خبر باشد و معنى آن اين باشد كه : زنادقه بر چنين چيزى قدرت ندارند ، چه از احوال آن حضرت بر هر كه او را شناخته ، معلوم است كه ساحت معرفتش به غبار اين نوع اتهام آلوده نمىگردد . و بنا بر بعضى از نسخه‌ها ، احتمال ديگر مىرود و ليكن اول ظاهرتر است ) .\r\nابو قُرّه عرض كرد كه : آن جناب مىفرمايد كه :  « وَ لَقَدْ رَآهُ نَزْلَةً أُخْرى »  « 1 » ، يعنى : « و هر آينه كه به حقيقت كه ديد پيغمبر بر او يك بار ديگر » . حضرت فرمود كه : « بعد از اين آيه ، چيزى هست كه دلالت كند بر آن‌كه ، چه ديده در آنجا كه فرموده :  « ما كَذَبَ الْفُؤادُ ما رَأى »  ، يعنى :\r\nدروغ نگفت دل آنچه را كه ديد » . حضرت فرمود كه : « خدا مىفرمايد كه دروغ نگفت دل محمد ، آن چيزى را كه چشم‌هاى آن حضرت ديد » . « 2 » و حضرت فرمود كه : « خدا بعد از آن ، به آنچه پيغمبر ديده ، خبر داده و فرموده كه :  « لَقَدْ رَأى مِنْ آياتِ رَبِّهِ الْكُبْرى »  « 3 » ، يعنى : هر آينه به حقيقت كه ديد محمد صلى الله عليه و آله از نشانه‌هاى پروردگار خويش ، نشانهء بزرگ‌تر » ( يا از نشانه‌هاى بزرگ‌ترين او را از حيثيت دلالت بر كمال قدرت حضرت عزت مانند ديدن جبرئيل به صورت اصلى و غير آن‌كه در تفاسير مذكور است ) .\r\nو حضرت فرمود كه : « پس آيات و نشانه‌هاى خدا ، غير خدا است ( چه مضاف و مضاف اليه غير يكديگراند ) ، و حال آن‌كه خدا فرموده كه :  « وَ لا يُحِيطُونَ بِهِ عِلْماً »  « 4 » ، يعنى : « و احاطه نمىتوانند نمود به ذات خدا از روى علم و دانش » . پس هر گاه چشم‌ها او را ببينند ، و به او احاطه نموده از روى علم و معرفت خدا واقع شود » .\r\n\r\n\r\n","description":"","footnote":"\r\n( 1 ) . نجم ، 13 .\r\n( 2 ) . و اين آيه در قرآن مجيد ، پيش از آيهء اول است نه به عكس ؛ چنانچه در اين حديث است و وجه آن ، اين است كه ياراوى اشتباه كرده يا كاتب غلط كرده يا در قرآن اهل بيت عليهم السلام چنين است . ( مترجم )\r\n( 3 ) . نجم ، 18 .\r\n( 4 ) . طه ، 110 .\r\n","page_name":" 313 ","page_number":317},
  {"content":"\r\n . \r\n","description":"","footnote":"","page_name":" 314 ","page_number":318},
  {"content":"\r\n\r\nابو قُرّه عرض كرد كه : پس روايت‌ها را تكذيب مىكنى و آنها را به دروغ نسبت مىدهى ؟\r\nحضرت فرمود كه : « هر گاه روايات ، با قرآن مخالفت داشته باشد ، آنها را تكذيب مىكنم به آنچه مسلمانان بر آن اجماع كرده‌اند كه : احاطه نمىشود به او از روى علم و چشم‌ها او را در نيابد و هيچ چيز مانند او نيست » .\r\n263 / 3 . احمد بن ادريس ، از احمد بن محمد بن عيسى ، از على بن سيف ، از محمد بن عُبيد روايت كرده است كه گفت : به خدمت ابوالحسن حضرت امام رضا عليه السلام نوشتم و آن حضرت را سؤال كردم از ديدن خدا ( يعنى در آخرت ) و آنچه سنّى و شيعه آن را روايت مىكنند از جواز و عدم آن و از آن حضرت سؤال نمودم كه اين مطلب را براى من شرح و بيان فرمايد .\r\nبه خط شريف خويش در جواب نوشت كه : « همهء امّت اتفاق كرده‌اند - به وضعى كه در ميان ايشان تمانعى نيست ، كه يكى از ايشان ديگرى را منع كند - كه معرفتى كه از راه ديدن باشد ، بديهى است . پس هرگاه جائز باشد كه خدا به چشم ديده شود ، بالبديهه معرفت واقع مىشود بعد از آن . اين معرفت خالى نيست از آن‌كه با ايمان خواهد بود و يا ايمان نيست .\r\nپس اگر اين معرفت كه از روى ديدن است ، ايمان باشد ، آن معرفتى كه در دار دنيا از روى اكتساب و استدلال به هم رسيده ، ايمان نخواهد بود ؛ زيرا كه اين معرفت ، ضدّ آن است . پس در دنيا مؤمنى نمىباشد ؛ زيرا كه ايشان خداى عزّ ذكرُه را نديده‌اند . و اگر اين معرفت كه از راه ديدن به هم رسيده ، ايمان نباشد ، معرفتى كه از راه استدلال به هم رسيده ، ناچار بايد كه بر طرف شود ؛ چه محال است كه معرفت بديهى و معرفتى كه حصولش به فكر و استدلال باشد ، با هم جمع شوند و حال آن‌كه معرفتى كه با استدلال حاصل شد ، در معاد زائل نمىگردد ؛ چه حشر مؤمن بدون ايمان به اتفاق كسانى كه به معاد قائل‌اند ، باطل است . پس آنچه مذكور شد ، دليل است بر آن‌كه خداى عزّ ذكره به چشم ديده نمىشود ؛ زيرا كه چشم و ديدن ، به آن مىكشاند به سوى آنچه ما آن را وصف كرديم » .\r\n264 / 4 . و از او ، از احمد بن اسحاق روايت است كه گفت : به خدمت حضرت امام على نقى عليه السلام نوشتم و از آن حضرت سؤال كردم از ديدن خدا و آنچه خدا و آنچه مردم در آن اختلاف كردند ، حضرت در جواب نوشت كه : « ديدن ممكن نيست مادامى كه ميانهء بيننده و آنچه مىبيند ، هوايى نباشد كه بينايى در آن نفوذ تواند كرد ( به اين‌كه شفاف باشد ) .\r\n\r\n","description":"","footnote":"","page_name":" 315 ","page_number":319},
  {"content":"\r\n . \r\n","description":"","footnote":"","page_name":" 316 ","page_number":320},
  {"content":"\r\n\r\nپس هرگاه هوا از بيننده و آنچه ديده ، مىتواند شد ، بريده شود ديدن و ميسر نشود و در توسط روشنى و هوا ، ميانهء اين دو تشابه هر يك از اينها است به ديگرى كه بايد مانند يكديگر باشند در احتياج به متوسّط بودن در سمت و جهت ؛ زيرا كه بيننده در هر زمان كه با ديده شده ، مساوى و برابر باشد در سببى كه موجب ديدن مىشود در ميانه ايشان و لازم مىآيد كه مانند يكديگر باشند . و اعتبار مشابهت و مماثلت ، مستلزم تشبيه است ؛ زيرا كه چاره‌اى نيست از اين‌كه اسبابْ به مسببّات خويش متصل باشند و تخلف آنها از يكديگر ممكن نيست » .\r\n265 / 5 . على بن ابراهيم ، از پدرش ، از على بن معبد ، از عبداللَّه بن سِنان ، از پدرش روايت كرده است كه در نزد حضرت امام محمد باقر عليه السلام حضور داشتم كه مردى از خوارج بر آن حضرت داخل شد و عرض كرد كه : يا ابا جعفر ، چه چيز را عبادت مىكنى ؟ فرمود كه : « خدا را عبادت مىكنم » . عرض كرد كه : او را ديده‌اى ؟ فرمود كه : « بلكه چشم‌ها او را نديده به وضعى كه ديده‌ها او را مشاهده نمايد ، يا مشاهده‌اى كه ديدن باشد ، و ليكن دل‌ها او را به حقايق و اركان ايمان ديده ، و خدا ، به قياس ، شناخته نمىشود و به حواس ، درك او نمىتوان نمود ، و به مردم شباهت ندارد ، بلكه وصف او را با آيات مىكنند ، و او را به علامات مىشناسند ، و در حكم خويش ستم نمىكنند . اين است خدا ، كه خدايى نيست مگر او » .\r\nسِنان گفت كه : آن مرد خارجى بيرون رفت و مىگفت كه :  « اللَّهُ أَعْلَمُ حَيْثُ يَجْعَلُ رِسالَتَهُ »  « 1 » ، يعنى : « خدا داناتر است به موضعى كه پيغام‌ها يا پيغام خويش را در آن قرار مىدهد » ( يعنى آن جناب از همه كس بهتر مىداند كه كى قابليت و صلاحيت دارد كه محل رسالت و شاهد نبوت باشد . پس او را بر مىگزيند ، و مخصوص به آن مىسازد ) .\r\n266 / 6 . چند نفر از اصحاب ما روايت كرده‌اند از احمد بن محمد بن خالد ، از احمد بن محمد بن ابى نصر ، از ابوالحسن موصلى ، از امام جعفر صادق عليه السلام كه آن حضرت فرمود كه :\r\n« يكى از علماى يهود به خدمت امير المؤمنين آمد و عرض كرد كه : يا امير المؤمنين ، آيا پروردگار خويش را ديدى ، در هنگامى كه او را عبادت كردى ؟ حضرت فرمود كه : واى بر تو ، عادت من اين نيست كه عبادت پروردگارى كنم كه او را نديده باشم . سائل عرض كرد كه : او را چون ديدى ؟ و به چه كيفيت بود ؟ حضرت فرمود كه : واى بر تو ، چشم‌ها او را نمىتوانند ديد\r\n\r\n\r\n","description":"","footnote":"\r\n( 1 ) . انعام ، 124 .\r\n","page_name":" 317 ","page_number":321},
  {"content":"\r\n . \r\n","description":"","footnote":"","page_name":" 318 ","page_number":322},
  {"content":"\r\n\r\nدر مشاهدهء ديدن يا ديدها ، و ليكن دل‌ها او را به حقايق ايمان ديده است » .\r\n267 / 7 . احمد بن ادريس ، از محمد بن عبدالجبّار ، از صفوان بن يحيى ، از عاصم بن حُميد ، از امام جعفر صادق عليه السلام روايت كرده است كه گفت : با آن حضرت در باب آنچه سنّيان از ديدن خدا روايت مىكنند ، مذاكره نموديم و آن را ياد كرديم . حضرت فرمود كه : « نور آفتاب يك جزو است از هفتاد جزو از نور كرسى ، كه روشنى كرسى هفتاد برابر آفتاب است ، و نور كرسى ، يك جزو از هفتاد جزو نور عرش است ، و نور عرش يك جزو از هفتاد جزو نور حجاب است ، و نور حجاب ، جزوى است از هفتاد جزو از نور ستر » ( و حجاب و ستر ، هر دو به معنى پرده است و مراد به آنها ، معنى حقيقى كه آنها معروف است نيست ، بلكه مقصود دو مقام ، از مقامات تجليات نور عظمت پروردگار است ) .\r\nبعد از آن حضرت فرمود : « پس اگر از اين گروه ، راست‌گويانند در باب ديدن آن جناب ، چشم‌هاى خويش را از نور آفتاب پر كنند ، در حالى كه ابرى در نزد آن نباشد كه حايل باشد » .\r\n268 / 8 . محمد بن يحيى و غير او روايت كرده‌اند از احمد بن محمد بن عيسى ، از ابن ابى نصر ، از ابوالحسن حضرت امام رضا عليه السلام كه آن حضرت فرمود : « رسول خدا صلى الله عليه و آله فرمود كه :\r\nچون مرا به آسمان بردند ، جبرئيل عليه السلام مرا به جايى رسانيد كه هرگز پا در آنجا نگذاشته بود و به آنجا نرسيده بود ، بعد از آن ، پرده از پيش روى او برداشته شد و خدا از نور عظمت خويش آن قدر كه دوست داشت و خواست به او نمود » .\r\nدر بيان فرمودهء خدا :  « لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ »  « 1 » . كه ترجمهء آن اين است كه :\r\n« درك نمىكنند خدا را ديده‌ها و خدا ، ديده‌ها را درك مىكند و در مىيابد » . « 2 »\r\n269 / 9 . محمد بن يحيى ، از احمد بن محمد بن عيسى ، از ابن ابى نجران ، از عبداللَّه بن سِنان ، از امام جعفر صادق عليه السلام روايت كرده است در فرمودهء خداى تعالى  « لا تُدْرِكُهُ الْأَبْصارُ »  كه آن حضرت فرمود كه : « وهم و خيال او را احاطه نمىكند » . و فرمود : « آيا نظر نمىكنى به سوى فرمودهء آن جناب  « قَدْ جاءَكُمْ بَصائِرُ مِنْ رَبِّكُمْ »  « 3 » ، يعنى : « به حقيقت كه آمد\r\n\r\n\r\n","description":"","footnote":"\r\n( 1 ) . انعام ، 103 .\r\n( 2 ) . و بعضى اين را عنوان مستقل دانسته‌اند كه ربطى به سابق ندارد . و نيز احتمال داده‌اند كه عطف بر سابق باشد و عاطف ، محذوف باشد . يعنى اين بابى است در بيان آيهء مذكوره . ( مترجم )\r\n( 3 ) . انعام ، 104 .\r\n","page_name":" 319 ","page_number":323},
  {"content":"\r\n . \r\n","description":"","footnote":"","page_name":" 320 ","page_number":324},
  {"content":"\r\n\r\nو شما را بينايىها و آنچه موجب بينايى و دانش شما است از نشانه‌هاى روشن و دلايل ظاهره از جانب پروردگار شما » كه مقصود خدا ، ديدن به چشم‌ها نيست ( چه در بصيرت و بينايى از براى نفس ناطقه ، چون بصر و چشم است از براى بدن . پس آن‌كه گفته كه وضوح دلايل بر وجهى است كه گويا قوه باصره آن را مىتواند ديد ، درست نديده )  « فَمَنْ أَبْصَرَ فَلِنَفْسِهِ »  ، يعنى :\r\nپس هر كه بينا شود پس از براى نفس اوست » ( يعنى : منفعت بينايى به خودش عائد گردد ) .\r\nو حضرت فرمود كه : « مقصود خدا ، ديدن به چشم خويش نيست  « وَ مَنْ عَمِيَ فَعَلَيْها »  ، يعنى : و هر كه نابينا شود ، پس بر آن است يعنى ضرر و و بال نابينايى است كه از براى نفس اوست » . و نيز حضرت فرمود كه : « مقصود خدا ، كورى چشم‌ها نيست ، بلكه نابينايى در مقابل بينايى است كه از براى نفس است » . و فرمود : « جز اين نيست كه مقصود خدا از آيه ، اين است كه وهم و خيال به او احاطه نمىكند ، چنان‌كه مىگويند كه فلانى بيناست به شعر ، و فلانى بيناست به فقه ، و فلانى بيناست به درم‌ها ، و فلانى بيناست به جاها ؛ چه معلوم است كه مراد اين نيست كه ايشان ، شعر و فقه و درم و جامه را مىبيند ( بلكه مقصود اين است كه در اينها مهارت دارند ، و احوال اينها را خوب مىدانند ، و در آن ، صاحبان سررشته‌اند ) و خدا ، از اين بزرگ‌تر است كه به چشم سر ديده شود » ( و مقصود حضرت ، اين است كه مرئى نشدن خدا ، امرى است بديهى كه احتياج به بيان و ردّ آن كس كه خلاف آن را گمان كرده ، نيست . و اما ادراك آن جناب به وهم و خيال ، گاه هست كه از براى عوام محلّ شبهه شود و احتمال دارد كه مراد ، اين باشد كه هر گاه ادراك آن جناب ، به عقل ميسر نشود ، و به چشم سر به طريق اولى ميسر نخواهد شد ) .\r\n270 / 10 . محمد بن يحيى ، از احمد بن محمد ، از ابو هاشم جعفرى ، از ابوالحسن حضرت امام رضا عليه السلام روايت كرده است كه گفت : آن حضرت را سؤال كردم از خدا كه آيا جائز است كه او را وصف كنند و نشان دهند ؟ حضرت فرمود : « آيا قرآن را نمىتوانى بخوانى ، يا نمىخوانى ؟ » عرض كردم كه : مىتوانم ، يا مىخوانم . فرمود كه : « آيا فرمودهء خدا را كه  « لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ »  « 1 » نمىخوانى ؟ » عرض كردم كه : مىخوانم . فرمود كه :\r\n\r\n\r\n","description":"","footnote":"\r\n( 1 ) . انعام ، 103 .\r\n","page_name":" 321 ","page_number":325},
  {"content":"\r\n . \r\n","description":"","footnote":"","page_name":" 322 ","page_number":326},
  {"content":"\r\n\r\n« ابصار را مىشناسيد و مىدانيد كه معنى آن چيست ؟ » عرض كردم كه : مىدانم . فرمود كه :\r\n« ابصار چه چيز است ؟ » عرض كردم كه : ابصار ، عبارت از چشم‌ها است . فرمود : « به درستى كه وهم‌ها و خيال‌ها كه در دل‌ها سر مىزند ، از ديدن چشم‌ها بزرگ‌تر و بيشتر است و خيال‌ها او را در نمىيابد و او خيال‌ها را در مىيابد و همه را مىداند » .\r\n271 / 11 . محمد بن ابى عبداللَّه از آن‌كه او را ذكر كرده ، از محمد بن عيسى ، از داود بن قاسم - كه ابوهاشم جعفرى است - روايت كرده است كه گفت : به خدمت امام محمد باقر عليه السلام عرض كردم كه :  « لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ »  . حضرت فرمود كه : « اى ابوهاشم ، خيال‌ها كه در دل سر مىزند ، از ديدن چشم‌ها باريك‌تر و وسيع‌تر است . و تو گاه هست كه به خيال خود ، سِند و هند و شهرهايى را كه در آن داخل نشدى ، درك مىنمايى و به چشم خويش نمىتوانى كه آنها را دريابى ، و خيالات كه در دل سر مىزند ، نمىتواند كه خدا را دريابد . پس حال چشم‌ها چه خواهد بود ؟ » .\r\n272 / 12 . على بن ابراهيم ، از پدرش ، از بعضى از اصحاب خويش ، از هشام بن حكم روايت كرده است كه گفت : چيزها را در نمىتوان يافت ، مگر به دو چيز : يكى حواس و ديگرى دل . اما حواس ، ادراك و دريافت آنها بر سه وجه است : يكى ادراكى است كه به دخول چيزى در چيزى حاصل مىشود ، و ديگرى ادراكى است كه به ماليدن چيزى به چيزى ديگر به هم مىرسد ، و سوم ادراكى است كه بدون اين دو ، دست به هم مىدهد .\r\nاما آن ادراك كه به واسطهء دخول حاصل مىشود ، آوازها و بوها و مزه‌ها است ( چه هواى متكيّف به صوت تا در گوش داخل نشود و به قوهء سامعه نخورد ، صاحب آن چيزى را نمىشنود . تا هواى متكيّف به بوى در دماغ نيايد و به قوهء شامّه نرسد ، بوى چيزى را نمىتوان فهميد . و تا ترى كه در دهان مىباشد ، بعد از تكيّف به مزه به قوهء ذائقه نرسد ، مزهء چيزى معلوم نمىشود ) .\r\nو آن ادراك كه به جهت مالش به هم مىرسد ، شناختن چيزى است كه سه گوش و چهار گوش و غير آن از شكل‌ها باشد ، و شناختن نرمى و درشتى و گرمى و سردى . و آن ادراك كه به جهت غير اينها به هم مىرسد ، ديدن ديده است كه چيزها را بدون مس و دخول در يكديگر\r\n\r\n","description":"","footnote":"","page_name":" 323 ","page_number":327},
  {"content":"\r\n . \r\n","description":"","footnote":"","page_name":" 324 ","page_number":328},
  {"content":"\r\n\r\nدر مكان غير خويش كه موضع چيزى است كه ديده مىشود ، درك مىكند و در مكان خويش درك نمىكند ( چنانچه اهل انطباع مىگويند و اين كلام از هشام صريح است در اين‌كه ديدن ، به خروج شعاع است ، نه انطباع كه به معنى انتقاش است . به اين معنى كه آنچه ديده مىشود ، در حيّز بصر داخل شود كه صورت آن در آن منتقش گردد و ديده ، ديدنى را در مكان خود درك نمايد ) . و از براى دريافتن چشم ، راهى و سببى هست ، پس راه آن ، هواست و ظاهر از آن ، همان است كه در ميانهء آسمان و زمين است و سببش روشنى است .\r\nپس هرگاه آن راه در ميانهء آن و آنچه ديده مىشود ، متصل و به هم پيوند باشد و سبب آن بر پا و موجود باشد ، آنچه را كه ملاقى آن ، يعنى شعاع آن ، مىشود از رنگ‌ها و شخص‌ها ، درك مىكند . پس هرگاه كسى ديده را حمل مىكند بر آنچه او را در آن راهى نيست ، بر مىگردد در حالتى كه برگردنده است ( يعنى به نوعى از برگشت ، چه برگشتنىهاى آن تفاوت دارد به حسب تفاوت آنچه ديده مىشود در صفا و جلا ) و آنچه را كه در پس آن ، يعنى شعاع آن است ( كه عبارت است از آنچه در حال رجوع خويش با آن ملاقات مىنمايد ، حكايت مىكند ، و مىنمايد ) ، مانند كسى كه در آيينه نظر مىكند و ديدهء آن ، يعنى شعاعى كه از آن بيرون مىآيد ، در آن نفوذ نمىتواند نمود .\r\nپس هرگاه آن را راهى نباشد ، بر مىگردد به نوعى از برگشت - چنانچه گذشت - و آنچه را كه در پس آن است ، مىنمايد ، و همچنين كسى كه در آب صافى نظر مىكند ، نظرش بر مىگردد و ماوراى آن را مىنمايد ؛ زيرا كه او را راهى در گذرانيدن نظر خويش نيست .\r\nاما قدرت دل ، كه مراد از آن ، نفس ناطقه است و تسلط آن ، يعنى در ادراك بر وجه جزئى ، يا آنچه جارى مجراى آن باشد ، بر هواست ( همهء آنچه را كه در آن است ، درك مىتواند نمود ) ، و آن را توهم مىنمايد و در خيال در مىآورد ( و بر غير آن قدرت و تسلطى ندارد ) . پس هرگاه دل را حمل كند بر آنچه در هواى عالم امكان موجود نيست ، بر مىگردد به سوى هوا و آنچه را كه در هواست ، مىنمايد .\r\nو چون چنين است ، عاقل را سزاوار نيست كه دل خويش را متوجه سازد و بار كند بر آنچه در هوا موجود نيست و آن ، امر توحيد است - / جل اللَّه و عزّ - / ؛ زيرا كه اگر چنين كند ، توهم نمىكند ، مگر آنچه را كه در هوا موجود باشد ؛ چنان كه در امر چشم گفتيم و خدا است برتر از اين‌كه آفريدگانش به او شباهت داشته باشند ، يا او را به چيزى تشبيه كنند .\r\n\r\n","description":"","footnote":"","page_name":" 325 ","page_number":329},
  {"content":"\r\n\r\nباب در بيان نهى از وصف كردن خدا به غير آنچه خويش را . . .\r\n\r\n","description":"","footnote":"","page_name":" 326 ","page_number":330},
  {"content":"\r\n\r\n\r\n10 . باب در بيان نهى از وصف كردن خدا به غير آنچه خويش را به آن وصف فرموده - / جلّ و تعالى - /\r\n273 / 1 . على بن ابراهيم ، از عباس بن معروف ، از ابن ابى نجران ، از حمّاد بن عثمان ، از عبدالرحيم بن عَتيك قصير روايت كرده است كه گفت : عريضه به خدمت امام جعفر صادق عليه السلام نوشتم و به دست عبدالملك بن اعيَن دادم كه به آن حضرت برساند ، به اين مضمون كه : گروهى در عراق ، خداى تعالى را به صورت و شكل وصف مىكنند و مىگويند كه در صورت انسان است ، و بعضى مىگويند كه جوانى است نو خط كه خطش تازه دميده . پس اگر صلاح دانى - خدا مرا فداى تو گرداند - كه مذهب درست از توحيد را به سوى من بنويسى ، بنويس كه بسيار به جا است .\r\nپس حضرت به سوى من نوشت كه : « سؤال نمودى - خدا تو را رحمت كند - از توحيد و آنچه به سوى آن رفته‌اند كسانى كه در نزد تواند ، برتر است آن كسى كه مانند او چيزى نيست ، و او شنواست و بينا ، و برتر است از آنچه وصف كنندگانى كه خدا را به خلق تشبيه مىكنند ، آن را وصف مىنمايند ، و بر خدا افترا مىبندند .\r\nپس بدان - خدا تو را رحمت كند - كه مذهب صحيح در توحيد ، آن چيزى است كه قرآن با آن فرود آمده از صفات خدا . پس از خدا بطلان و تشبيه را دور كن كه نفى و تشبيه ، روا نيست .\r\nاوست خدا كه ثابت و موجود است و برتر است از آنچه وصف كنندگان آن را وصف مىكنند .\r\nو از قرآن در مگذريد كه بعد از بيان ، گمراه مىشويد » .\r\n274 / 2 . محمد بن اسماعيل ، از فضل بن شاذان ، از ابن ابى عُمير ، از ابراهيم بن عبد الحميد ، از ابو حمزه روايت كرده است كه حضرت على بن الحسين عليه السلام به من فرمود كه : « اى ابو حمزه ، خدا را به محدوديت وصف نمىتوان نمود كه او را تعريف نمايند و اندازه‌اى از براى او قرار دهند . پروردگار ما از آن‌كه خلائق او را وصف كنند بزرگ‌تر است و چگونه به محدوديت وصف شود ، آن‌كه حد و اندازه‌اى ندارد :  « لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ وَ هُوَ اللَّطِيفُ الْخَبِيرُ »  « 1 » ، يعنى : خيال‌ها او را در نيابد و او خيال‌ها را دريابد ، و اوست رسنده به دقايق اشيا ، كه به اسرار همهء خلائق آگاه است ، و داناست به تدابير و مصالح ايشان ، و همهء افعال\r\n\r\n\r\n","description":"","footnote":"\r\n( 1 ) . انعام ، 103 .\r\n","page_name":" 327 ","page_number":331},
  {"content":"\r\n . \r\n","description":"","footnote":"","page_name":" 328 ","page_number":332},
  {"content":"\r\n\r\nايشان را مىداند » .\r\n275 / 3 . محمد بن ابى عبداللَّه ، از محمد بن اسماعيل ، از حسين بن حسن ، از بكر بن صالح ، از حسن بن سعيد ، از ابراهيم بن محمد خزّاز و محمد بن حسين روايت كرده است كه گفتند : به خدمت ابوالحسن حضرت على بن موسى الرضا عليه السلام رفتيم و از براى آن حضرت حكايت نموديم آنچه را كه مشبّهه مىگويند كه محمد ، پروردگار خويش را ديد در هيئت و صورت جوان مستوى الخلقهء خوش اندام ( يا كم سال كه به حد كمال رسيده باشد ) ، يا لايق به هر چيز در سن پسران سى ساله و عرض كرديم كه : هشام بن سالم و صاحب طاق و ميثمى مىگويند كه آن جناب ، از پايين تا ناف ، ميان خالى است ، و بقيهء بدنش توپر است كه ميان ندارد .\r\nحضرت بر رو در افتاد و از براى خدا سجده نمود و گفت كه : « تسبيح مىكنم تو را و تو را پاك و منزه مىشمارم از نقص و عيب تشبيه . تو را نشناختند و تو را به يگانگى پرستش نكردند . پس از اين جهت ، تو را وصف كردند و تو را پاك و منزه مىشمارم ، اگر تو را مىشناختند ، هر آينه تو را وصف مىنمودند به آنچه تو خويش را با آن وصف فرموده‌اى و تو را تسبيح مىكنم . آيا چگونه نفس‌هاى ايشان ، ايشان را فرمان‌بردارى نمود كه تو را به غير تو تشبيه كنند ؟ بار خدايا ، تو را وصف نمىكنم ، مگر به آنچه تو خود را با آن وصف فرموده‌اى ، و تو را با آفريدگان تو تشبيه نمىكنم ، و تويى سزاوار هر خوبى . پس مرا از گروه ستم‌كاران مگردان » .\r\nبعد از آن ، به جانب ما التفات نمود و فرمود كه : « آنچه را كه توهم كنيد و به خيال شما در آيد ، خدا را غير از آن توهم كنيد » . بعد از آن فرمود كه : « ما آل محمد ، گروهى هستيم به يك روش و ميانه‌رو ، كه آن كس كه از حق در گذشته ( يا دست بالا گرفته ) ، ما را در نيابد ، و آن‌كه در پهلو در آمده ، ما را سبقت نگيرد ، يا به سوى ما نشتابد » ( حاصل معنى ، آن‌كه آنها كه از حد در گذشته‌اند ، به سوى ايشان باز نمىگردند و آنان كه تقصير كرده‌اند ، به ايشان ملحق نمىشوند ) .\r\nبعد از آن حضرت فرمود كه : « اى محمد ، به درستى كه رسول خدا صلى الله عليه و آله در آن هنگام كه به سوى عظمت و بزرگى پروردگار خويش نظر نمود در هيئت جوان مذكور و در سن پسران سى ساله بود . اى محمد ، پروردگار من ، از آن عظيم‌تر است و جلالتش از اين بيشتر كه در صفت آفريدگان باشد » .\r\n\r\n","description":"","footnote":"","page_name":" 329 ","page_number":333},
  {"content":"\r\n . \r\n","description":"","footnote":"","page_name":" 330 ","page_number":334},
  {"content":"\r\n\r\nمحمد گفت كه : به خدمت آن حضرت عرض كردم كه : فداى تو گردم ، كه بود آن‌كه پايهاى او در سبزى بود ؟ ( چه تتمه حديث اين است كه : پاىهاى او در سبزى بود ) . حضرت فرمود كه : « آن ، محمد است كه عادتش اين بود كه چون به دل خويش به سوى پروردگارش مىنگريست ، او را در نورى چون نور حجاب‌ها قرار مىداد ، تا آن‌كه ظاهر كرد از براى او آنچه در آن حجاب‌ها است . به درستى كه نور خدا ، پاره‌اى از آن ، سبز و پاره‌اى از آن ، سرخ و پاره‌اى از آن ، سفيد و پاره‌اى از آن ، غير از اينها است . اى محمد ، آنچه كتاب خدا و سنت رسول صلى الله عليه و آله از براى آن شهادت دهد ، ما به آن قائليم » ( و تفسير اين حديث را فى الجمله در تعبير مرات الرائى ذكر كرده‌ام ؛ هر كه خواهد به آن كتاب رجوع كند ) .\r\n276 / 4 . على بن محمد و محمد بن حسن روايت كرده‌اند از سهل بن زياد ، از احمد بن بشير برقى كه گفت : عباس بن عامر قَصَبانى مرا حديث كرد و گفت كه : خبر داد مرا هارون بن جَهم از ابوحمزه ، از حضرت على بن الحسين عليه السلام كه آن حضرت فرمود كه : « اگر اهل آسمان و زمين جمع شوند كه خدا را به عظمت و بزرگى كه دارد وصف كنند ، نتوانند » .\r\n277 / 5 . سهل ، از ابراهيم بن محمد همدانى روايت كرده است كه گفت : به خدمت حضرت امام على نقى عليه السلام نوشتم كه : كسانى كه در نزد ما هستند از مواليان شما ، در باب توحيد اختلاف به هم رسانيده‌اند . بعضى از ايشان مىگويد كه : خدا جسم است و بعضى از ايشان مىگويد كه : صورت است . حضرت به خط مبارك خويش در جواب نوشت كه : « پاك و منزه است آن‌كه به اندازه در نيايد ، و او را وصف نتوان نمود ، و چيزى مانند او نيست ، و اوست شنواى دانا » . يا به جاى دانا ، بينا فرمود .\r\n278 / 6 . سهل از محمد بن عيسى ، از ابراهيم ، از محمد بن حكيم روايت كرده است كه گفت : ابوالحسن حضرت موسى بن جعفر عليه السلام به پدرم نوشت كه : « خدا از آن بلندتر و بزرگوارتر و بزرگ‌تر است كه كسى به كُنه و پايان صفت او تواند رسيد . پس ، او را وصف كنيد به آنچه خويش را با آن وصف فرموده و از آنچه غير آن باشد ، باز ايستيد » .\r\n279 / 7 . سهل ، از سِندى بن ربيع ، از ابن ابى عُمير ، از حفص - برادر مُرازِم - از مفضّل روايت كرده است كه حضرت ابوالحسن موسى بن جعفر عليه السلام را سؤال كردم از چيزى از صفت حق تعالى . آن حضرت فرمود كه : « در مگذر از آنچه در قرآن است » .\r\n280 / 8 . سهل ، از محمد بن على قاسانى روايت كرده است كه گفت : به سوى آن حضرت\r\n\r\n","description":"","footnote":"","page_name":" 331 ","page_number":335},
  {"content":"\r\n . \r\n","description":"","footnote":"","page_name":" 332 ","page_number":336},
  {"content":"\r\n\r\nنوشتم كه : كسانى كه در نزد ما هستند ، در باب توحيد خدا مختلف شده‌اند . حضرت در جواب نوشت كه : « پاك و منزه است آن‌كه او را اندازه نمىتوان كرد و وصف نتوان نمود  « لَيْسَ كَمِثْلِهِ شَيْءٌ وَ هُوَ السَّمِيعُ الْبَصِيرُ »  « 1 » » ( و ترجمهء آن گذشت ) .\r\n281 / 9 . سهل ، از بِشر بن بشّار نيشابورى روايت كرده است كه گفت : به خدمت امام موسى كاظم عليه السلام نوشتم كه : كسانى كه در نزد ما هستند ، در باب توحيد اختلاف نموده‌اند . پس بعضى از ايشان ، كسى است كه مىگويد : خدا جسم است و بعضى از ايشان ، كسى است كه مىگويد : صورت است . حضرت به من نوشت كه : « پاك و منزه است آن‌كه محدود و موصوف نمىشود ، و چيزى به او شباهت ندارد ، و چيزى مانند او نيست ، و اوست شنواى بينا » .\r\n282 / 10 . سهل گفت كه : در سال دويست و پنجاه و پنج از هجرت ، به خدمت حضرت امام حسن عسكرى عليه السلام نوشتم كه : اى آقاى من ، اصحاب ما در باب توحيد اختلاف كرده‌اند . بعضى از ايشان كسى است كه مىگويد : آن جناب جسم است و بعضى از ايشان كسى است كه مىگويد : صورت است . پس اى آقاى من ، اگر صلاح دانى كه به من تعليم كنى از اين باب ، آنچه را كه بر آن واقف شوم و از آن در نگذرم ، به فعل خواهى آورد كه بر بندهء خود تفضل و انعام كرده‌اى . فرمان همايونى كه به خط مبارك آن حضرت عليه السلام بود رسيد كه : « از توحيد سؤال كردى و اين را از شما باز داشته‌اند . خدا يكتاست و يگانه   « لَمْ يَلِدْ وَ لَمْ يُولَدْ * وَ لَمْ يَكُنْ لَهُ كُفُواً أَحَدٌ »   « 2 » ( به آن معنى كه گذشت ) ، آفريننده‌اى است كه آفريده نشد و آن جناب - / تبارك و تعالى - / مىآفريند آنچه را كه خواسته باشد ؛ از اجسام و غير آن ، و خود جسم نيست و تصوير مىكند و مىنگارد ، هر چه را كه مىخواهد و خود صورت نيست . ثناى او از آن بزرگوارتر و نام‌هاى او از اين پاك‌تر است كه او را همتايى باشد . اوست نه غير او  « لَيْسَ كَمِثْلِهِ شَيْءٌ وَ هُوَ السَّمِيعُ الْبَصِيرُ »  » .\r\n283 / 11 . محمد بن اسماعيل ، از فضل بن شاذان ، از حمّاد بن عيسى ، از رِبعى بن عبداللَّه ، از فضيل بن يسار روايت كرده است كه گفت : شنيدم از امام جعفر صادق عليه السلام كه مىفرمود :\r\n« خدا را وصف نمىتوان نمود . و چگونه او را وصف توان نمود و حال آن‌كه در كتاب خويش فرموده كه :  « وَ ما قَدَرُوا اللَّهَ حَقَّ قَدْرِهِ »  « 3 » ، يعنى : « و اندازه نكردند خدا را حق اندازه » ( كه او را\r\n\r\n\r\n","description":"","footnote":"\r\n( 1 ) . شورى ، 11 .\r\n( 2 ) . اخلاص ، 3 و 4 .\r\n( 3 ) . انعام ، 91 .\r\n","page_name":" 333 ","page_number":337},
  {"content":"\r\n . \r\n","description":"","footnote":"","page_name":" 334 ","page_number":338},
  {"content":"\r\n\r\nتعظيم نكردند ؛ چنانچه سزاى تعظيم اوست و او را نشناختند ؛ چنانچه حق شناخت او باشد ) .\r\nپس وصف نمىشود به قدر و اندازه ، مگر آن‌كه از آن بزرگ‌تر است » .\r\n284 / 12 . على بن محمد ، از سهل بن زياد - يا از غير او - از محمد بن سليمان ، از على بن ابراهيم ، از عبداللَّه بن سِنان ، از امام جعفر صادق عليه السلام روايت كرده است كه گفت : آن حضرت فرمود كه : « خدا بزرگ و بلند مرتبه است و بندگان نمىتوانند كه او را وصف نمايند و به كُنه عظمت و بزرگى او نمىرسند  « لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ وَ هُوَ اللَّطِيفُ الْخَبِيرُ »  « 1 » . و به چون و كجا و اينجا ، يا آنجا ، پاكى او را وصف نمىتوان كرد ؛ كه كسى بگويد كه آن جناب چون است ؟ يا در كجا مىباشد ؟ يا در مكان مخصوصى است ؟ يا در چه زمان بوده ؟ و چگونه او را به چون ، وصف كنم و حال آن‌كه او همان است كه حقيقت چون را موجود فرموده ، تا آن‌كه چون ، چون شده . پس چون را ، با آن چون كه از براى ما چون نموده ، شناختم . يا چگونه او را به كجا وصف نمايم و حال آن‌كه او همان است كه حقيقت كجا را وجود داده ، تا آن‌كه كجا ، كجا شده . پس كجا را با آن كجا كه از براى ما كجا نموده ، شناختم . يا چگونه او را به حيثيت وصف كنم ، حال آن‌كه او همان است كه حقيقت حيثيت را به وجود آورده تا آن‌كه حيثيت ، حيثيت شده . پس حيثيت را با آن‌كه از حيثيت براى ما حيثيت نموده ، شناختم . پس خداى تبارك و تعالى ، در هر مكانى داخل و از هر چيزى بيرون است ؛  « لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ » . \r\nو نيست خدايى مگر او كه برتر است از حد وهم ، يا متعالى از امثال و اشباه . و اوست رسنده به دقايق اشيا كه به اسرار همهء خلائق آگاه است . و داناست به تدبير و مصلحت ايشان و همهء كردار و گفتار ايشان را مىداند » . باب در بيان نهى از جسم و صورت\r\n\r\n11 . باب در بيان نهى از جسم و صورت\r\n285 / 1 . احمد بن ادريس ، از محمد بن عبدالجبّار ، از صفوان بن يحيى ، از على بن ابى حمزه روايت كرده است كه گفت : به خدمت امام جعفر صادق عليه السلام عرض كردم كه از هشام بن حكم شنيدم كه از شما روايت مىكرد كه : خدا جسمى است توپر ( كه ميان ندارد ) ، و نورانى است ، و معرفتش بديهى است ( كه احتياج به نظر و استدلال ندارد ) . و خدا به آن منت مىگذارد بر هر كه مىخواهد از خلق خويش . حضرت فرمود كه : « پاك و منزه است آن‌كه\r\n\r\n\r\n","description":"","footnote":"\r\n( 1 ) . انعام ، 103 .\r\n","page_name":" 335 ","page_number":339},
  {"content":"\r\n . \r\n","description":"","footnote":"","page_name":" 336 ","page_number":340},
  {"content":"\r\n\r\nهيچ‌كس نمىداند كه او چگونه است ، مگر خودش و چيزى مانند او نيست . و اوست شنوا و بينا . و به اندازه در نمىآيد ، و محسوس نمىشود ، و حواس او را در نمىيابد . و چيزى به او احاطه نمىكند ، و جسم و صورت نيست و خط ( يا سطحى كه خطها بر آن فرض شود ) نيست ( يا جوان نو خط نمىباشد ) ، و او را محدود نمىتوان ساخت » ( با اين‌كه جسم توپر يا غير آن است ) .\r\n286 / 2 . محمد حسن ، از سهل بن زياد ، از حمزة بن محمد روايت كرده است كه گفت :\r\nعريضه‌اى به خدمت امام موسى كاظم عليه السلام نوشتم و او را از جسم و صورت كه مشبهه مىگويند ، سؤال نمودم . حضرت در جواب نوشت كه : « پاك و منزه است آن‌كه چيزى مانند او نيست . و آن جناب ، نه جسم است و نه صورت » .\r\nو محمد بن ابى عبداللَّه همين را روايت كرده است ، مگر آن‌كه گفته : به سوى آن مرد نوشتم ( و آن مرد را نام نبرده ، و ليكن مراد آن حضرت است ) .\r\n287 / 3 . محمد بن حسن ، از سهل بن زياد ، از محمد بن اسماعيل بن بَزيع ، از محمد بن زيد روايت كرده است كه گفت : به خدمت حضرت امام رضا عليه السلام رسيدم كه او را از توحيد خدا سؤال كنم . آن حضرت از بر فرمود و من نوشتم كه : « هر ستايش و سپاسى كه بود و هست و خواهد بود ، ثابت است از براى خدا كه چيزها را شكافته و به ديد آورده ، از كتم عدم به صحراى وجود ؛ به ديد آوردنى بدون ماده و مثال و نمونه ، و آنها را اختراع فرموده و از سر نو پيدا نموده ؛ اختراعى بدون علت و صورت ، به قدرت و حكمت خويش ، نه آنها را از چيزى آفريده كه اختراع باطل شود و نه به جهت علتى خلق فرموده كه ابتداع صحيح نباشد ( چه اختراع از نو چيزى پيدا كردن ، و ابتداع چيز نو آوردن است ) . آفريده آنچه را كه خواسته ، به آن كيفيتى كه خواسته ، در حالتى كه متوحد و تنها است در اين آفرينش ، به جهت اظهار درست‌كردارى و حقيقت پروردگارى خويش .\r\nعقل‌ها او را ضبط نمىتوانند نمود ، و خيال‌ها به او نمىرسد ، و ديدها او را درنيابند ، و اندازه به او احاطه نمىكند . عبارت و سخن ، در نزد بيان وصف او عاجز و درمانده ، و ديدها در نزد او كند و وامانده ، و گردش صفات در او گمراه شده و راهى نجسته است . در پرده رفته بى پرده‌اى كه از نظرها دور باشد ، و پنهان شده بى پوششى كه مستور باشد ؛ چه در عين خفا ، كمال ظهور دارد ، و معروف است بدون ديدن ، و موصوف است به غير صورت ، و منعوت است به\r\n\r\n","description":"","footnote":"","page_name":" 337 ","page_number":341},
  {"content":"\r\n . \r\n","description":"","footnote":"","page_name":" 338 ","page_number":342},
  {"content":"\r\n\r\nغير جسم ، كه نه جسم است و نه صورت . نيست خدايى مگر خداى بزرگوار عظيم الشأن كه برتر از همه يا بلند مرتبه است » .\r\n288 / 4 . محمد بن ابى عبداللَّه ، از آن‌كه او را ذكر كرده ، از على بن عباس ، از احمد بن محمد بن ابى نصر ، از محمد بن حكيم روايت كرده است كه گفت : قول هشام بن سالم جواليقى را از براى امام موسى كاظم عليه السلام شرح كردم و گفتار هشام بن حكم را كه خدا جسم است از برايش حكايت نمودم . آن حضرت فرمود كه : « چيزى كه به خداى تبارك و تعالى نمىماند . كدام سخن زشت و ناسزا يا بيهوده‌اى بزرگ‌تر است از گفتار كسى كه وصف مىكند آفريننده همه چيز را به جسم ، يا صورت ، يا به يكى از آفريدگانش ، يا به تحديد و اندازه نمودن ، يا به اعضا كه از براى او عضوها قرار دهد . برتر است خدا از اين عيب كه ايشان مىگويند ؛ برترى بزرگ » .\r\n289 / 5 . على بن محمد روايت كرده و آن را مرفوع ساخته ، از محمد بن فرج رُخَجى كه گفت : عريضه‌اى به خدمت امام موسى كاظم عليه السلام نوشتم و آن حضرت سؤال كردم از آنچه هشام بن حكم در باب جسم و هشام بن سالم در باب صورت گفتند . در جواب نوشت كه :\r\n« سرگشتگى سرگردان را واگذار و آن را از خود دور كن . از شرّ شيطان به خدا پناه بر ، كه آنچه دو هشام گفته‌اند ، گفتار حق و درست نيست » ( و مىتواند كه معنى اين باشد كه ، هشام‌ها اين قول را نگفته‌اند و اين بهتانى است كه بر ايشان بسته‌اند ؛ چه هشام‌ها از عدول و رؤساى اصحاب آن حضرت‌اند ) .\r\n290 / 6 . محمد بن ابى عبداللَّه ، از محمد بن اسماعيل ، از حسين بن حسن ، از بكر بن صالح ، از حسن بن سعيد ، از عبداللَّه بن مغيره ، از محمد بن زياد روايت كرده است كه گفت :\r\nشنيدم از يونس بن ظَبيان كه مىگفت : بر حضرت امام جعفر صادق عليه السلام داخل شدم و عرض كردم كه : هشام بن حكم ، گفتار بزرگى مىگويد ، مگر آن‌كه من چند كلمه‌اى از آن را از براى تو مختصر مىكنم . گمان كرده است كه خدا جسم است ؛ زيرا كه همهء چيزها بر دو قسم‌اند : يكى جسم و ديگرى ، فعل جسم . و جائز نيست كه صانع عالم ، به معنى فعل باشد و جائز است كه به معنى فاعل باشد ، و فاعل فعل ، جسم است ؛ نظر به انحصارى كه مذكور شد . حضرت صادق عليه السلام فرمود كه : « واى بر او ، آيا ندانسته است كه جسم و صورت ، محدود و متناهىاند كه به اندازه در مىآيند و به پايان مىرسند ، و هرگاه اندازه احتمال داشته باشد ، زياده و نقصان\r\n\r\n","description":"","footnote":"","page_name":" 339 ","page_number":343},
  {"content":"\r\n . \r\n","description":"","footnote":"","page_name":" 340 ","page_number":344},
  {"content":"\r\n\r\nاحتمال مىدارد ، و هرگاه احتمال زياده و نقصان متحقق شود ، آفريده خواهد بود ، نه آفريدگار » .\r\nيونس گفت كه : عرض كردم كه : پس من ، چه بگويم و چه اعتقاد داشته باشم ؟ حضرت فرمود كه : « بگو : نه جسم است و نه صورت . و اوست كه جسم‌ها را جسم گردانيده ، و صورت‌ها را تصوير كرده و نگاشته است . پاره پاره نمىشود ، و به پايان نمىرسد ، و زياد نمىشود ، و نقصان به هم نمىرساند ، و اگر امر چنان باشد كه مىگويند ، در ميانهء خالق و مخلوق فرقى نخواهد بود ، و در ميانهء سازندهء چيزها و آن‌كه صانع او را ساخته ، چيزى كه موجب جدايى باشد ، به هم نرسد ، و ليكن اوست پديدآورنده‌اى كه در ميان آنها كه ايشان را مجسم و مصور گردانيده ، تميز داده ( يعنى : در ميانهء چيزها و آنچه باعث امتياز آنها باشد ، در ايجاد ، فرق قرار داده ، به اين‌كه بعضى را جسم ، و بعضى را صورت گردانيده ، و آن را بر وفق حكمت ايجاد فرموده ) ؛ زيرا كه بود يا در آن هنگام كه بود و چيزى با او نبود كه با او شباهت داشته باشد ، يا آن جناب به چيزى شباهت داشته باشد در ذات يا صفات » .\r\n291 / 7 . محمد بن ابى عبداللَّه ، از محمد بن اسماعيل ، از على بن عباس ، از حسن بن عبدالرحمان حِمّانى روايت كرده است كه گفت : به حضرت ابوالحسن موسى بن جعفر عليه السلام عرض كردم كه : هشام بن حكم گمان كرده است كه خدا ، جسمى است كه چيزى مانند او نيست و دانا و شنوا و بينا و توانا و سخن‌گو و ناطق است و سخن‌گويى و توانايى و دانش او ، به يك روش جارى مىگردد ، و چيزى از اينها آفريده نيست .\r\nحضرت فرمود كه : « خدا او را بكشد . آيا ندانسته است كه جسم به اندازه در مىآيد و سخن غير از سخن‌گو است . پناه مىبرم به خدا و بيزارى مىجويم به سوى آن جناب ، از اين گفتار ناصواب . خدا ، نه جسم است و نه صورت و نه او را اندازه مىتوان نمود ، و هر چه غير از اوست آفريده شده . جز اين نيست كه همه چيز به اراده و خواست او موجود مىشود ، بىآن‌كه سخن گويد و بدون تردد و تفكر در نفس يا تكرار نفس و حرف زدن به زبان » .\r\n292 / 8 . على بن ابراهيم ، از محمد بن عيسى ، از يونس ، از محمد بن حكيم روايت كرده است كه گفت : وصف كردم از براى حضرت ابوالحسن موسى بن جعفر عليه السلام گفتار هشام جواليقى را و آنچه در جوان مستوى الخلقه مىگويد ( چنانچه مذكور شد ) . و گفتهء هشام بن حكم را نيز از براى آن حضرت وصف نمودم ، فرمود كه : « چيزى به آن جناب شباهت ندارد » .\r\n\r\n","description":"","footnote":"","page_name":" 341 ","page_number":345},
  {"content":"\r\n\r\nباب در بيان صفات ذات مقدس خدا\r\n\r\n","description":"","footnote":"","page_name":" 342 ","page_number":346},
  {"content":"\r\n\r\n\r\n12 . باب در بيان صفات ذات مقدس خدا\r\n293 / 1 . على بن ابراهيم ، از محمد بن خالد طَيالسى ، از صفوان بن يحيى ، از ابن مُسكان ، از ابو بصير روايت كرده است كه گفت : شنيدم از امام جعفر صادق عليه السلام كه مىفرمود : « خداى عزّوجلّ كه پروردگار ما است ، هميشه بود و علم ، ذات او بود . و هيچ معلومى نبود كه در حيطهء علم و دانش در آيد ، و همچنين شنوايى و بينايى و قدرت و توانايى ، ذات مقدس او بود ، و چيزى كه در حيطهء شنيدن يا ديدن يا توانايى در آيد ، نبود . بعد از آن ، چون چيزها را احداث فرمود و آنها را از سر نو به ديد آورد و معلوم و مسموع و مبصر و مقدور و موجود شد ، و علم از آن جناب بر آنچه در حيطهء علم در آيد ، واقع گرديد ، و همچنين شنوايى و آنچه شنيده شود و ديدن بر آنچه ديده شود و قدرت بر آنچه مقدور باشد » .\r\nابو بصير گفت كه : عرض كردم : پس خدا هميشه متحرك بوده ؟ حضرت فرمود كه : « خدا برتر است از اين‌كه حركت كند ؛ زيرا كه حركت ، صفتى است كه به فعل حادث مىشود » .\r\nگفت كه : عرض كردم : پس خدا هميشه سخن‌گو بوده است ؟ فرمود كه : « سخن گفتن ، صفتى است كه حادث مىگردد و ازلى و هميشه نيست ، و خداى عزّوجلّ بود و هيچ سخن‌گويى نبود » .\r\n294 / 2 . محمد بن يحيى ، از محمد بن حسين ، از ابن ابى عُمير ، از هشام بن سالم ، از محمد بن مسلم ، از امام محمد باقر عليه السلام روايت كرده است كه گفت : شنيدم از آن حضرت كه مىفرمود : « خداى عزّوجلّ بود و چيزى غير او نبود ، و هميشه عالم و دانا بود و به آنچه خواهد بود . پس علم آن جناب ، به آن چيز پيش از بودنش ، چون علم او به آن است بعد از بودنش » ( كه علمش به چيزى پيش از وجود و بعد از وجود تفاوتى ندارد ) .\r\n295 / 3 . محمد بن يحيى ، از محمد بن حسين ، از صفوان بن يحيى ، از كاهلى روايت كرده است كه گفت : به خدمت حضرت امام موسى كاظم عليه السلام نوشتم در دعايى كه حمد از براى خدا است به اندازهء منتهى و پايان علم آن حضرت . به من نوشت كه : « البته مگو كه منتهاى علم خدا ، كه علم او را منتهى و پايانى نيست ، و ليكن بگو كه : منتهاى خشنودى خدا » ( چه منتهاى رضاى آن جناب از بندگان خويش ، اين است كه آنچه را كه به آن امر فرموده ، به جا آورند و آنچه را كه از آن نهى كرده ، ترك نمايند و اين ، چيزى است كه نهايت دارد ) .\r\n296 / 4 . محمد بن يحيى ، از سعد بن عبداللَّه ، از محمد بن عيسى ، از ايّوب بن نوح\r\n\r\n","description":"","footnote":"","page_name":" 343 ","page_number":347},
  {"content":"\r\n . \r\n","description":"","footnote":"","page_name":" 344 ","page_number":348},
  {"content":"\r\n\r\nروايت كرده است كه به خدمت امام موسى كاظم عليه السلام نوشت و از آن حضرت سؤال نمود از خداى عزّوجلّ كه آيا آن جناب چيزها را مىدانست پيش از آن‌كه آنها را بيافريند و در وجود آورد ، يا آن‌كه آن را ندانست تا آن‌كه آنها را آفريد ، ارادهء آفريدن و در وجود آوردن آنها نمود ، و بعد از آن ، دانست آنچه را كه آفريد و در نزد آفريدن آن و آنچه را كه در وجود آوردن آن ؟\r\nفرمان همايون به خط آن حضرت رسيد كه : « خدا ، هميشه عالم بود به چيزها پيش از آن‌كه آنها را بيافريند ، چون علم او به آنها بعد از آن‌كه آنها را آفريد » .\r\n297 / 5 . على بن محمد ، از سهل بن زياد ، از جعفر بن محمد بن حمزه روايت كرده است كه گفت : به خدمت امام موسى كاظم عليه السلام نوشتم و از آن حضرت سؤال كردم كه مواليان تو در علم خدا اختلاف كردند . بعضى از ايشان گفت كه : خدا هميشه عالم بود ، پيش از آن‌كه چيزها را به فعل آورد . و بعضى از ايشان گفت : مگو كه خدا هميشه عالم بود ؛ زيرا كه معنىِ مىداند آن است كه مىكند و دانش را به وجود مىآورد ( بنابر اين‌كه علم ادراك است و آنْ فعل خدا است . و گويا كه اين قائل ، توهم كرده است كه علم ، از صفات فعلية است ، چون خالق و رازق و امثال آن ، و تحقق صفات فعليه ، اقتضا مىكند كه غير او ، با او باشد و لهذا گفت آنچه را كه راوى از او نقل كرده كه : ) پس اگر علم را ثابت دانيم و بگوييم كه خدا هميشه عالم بوده ، لازم مىآيد كه در ازل چيزى را با او ثابت كرده باشيم ( و آن علمى است كه مصنوع آن جناب و زائد بر اصل ذات است ، و ازل هميشگى و زمانى است كه آن را ابتدا نباشد ) . پس اگر صلاح دانى ، - خدا مرا فداى تو گرداند - كه به من تعليم كنى از اين باب آنچه را كه بر آن مطلع شوم و از آن در نگذرم ، بسيار انعام فرموده‌اى بر من .\r\nآن حضرت عليه السلام به خط خويش نوشت كه : « خداى - تبارك و تعالى ذكره - هميشه عالم بوده و خواهد بود » ( و حضرت متعرض رد توهم قائل كه راوى روايت نموده ، نگرديد ؛ چه بطلان آن كمال ظهور دارد ) .\r\n298 / 6 . محمد بن يحيى ، از احمد بن محمد ، از حسين بن سعيد ، از قاسم بن محمد ، از عبدالصمد بن بشير ، از فُضيل بن سُكّره روايت كرده است كه گفت : به خدمت امام محمد باقر عليه السلام عرض كردم كه : فداى تو گردم ، اگر صلاح دانى كه مرا تعليم كنى ، تعليم كن كه : آيا خداى - جلّ وجهه - پيش از آن‌كه خلائق را بيافريند ، مىدانست كه تنهاست و شريكى در وجود ذاتى ندارد ؟ يا آن‌كه موجود است تنها ، بى آن‌كه ديگرى وجود داشته باشد ؟ زيرا كه\r\n\r\n","description":"","footnote":"","page_name":" 345 ","page_number":349},
  {"content":"\r\n\r\nباب ديگر و آن ، از قبيل باب اول است\r\n\r\n","description":"","footnote":"","page_name":" 346 ","page_number":350},
  {"content":"\r\n\r\nمواليان تو اختلاف به هم رسانيدند ، پس بعضى از ايشان گفت كه : مىدانست پيش از آن‌كه چيزى از آفريدگان خويش را بيافريند . و بعضى از ايشان گفت كه : معنىِ مىداند ، آن است كه مىكند ( چنانچه در حديث سابق مذكور شد ) .\r\nپس آن جناب امروز كه چيزها را آفريد ، مىداند كه او بوده نه غير او ، پيش از آن‌كه چيزها را به فعل آورد . و گفت : اگر ثابت كنيم كه خدا هميشه عالم بوده به اين‌كه اوست كه وجود دارد نه غير او ، غير او را با او در أزليت و دوامى كه دارد ، ثابت نموده‌ايم . پس اگر صلاح دانى اى آقاى من ، كه به من تعليم نمايى آنچه را كه از آن به سوى غير در نگذرم ، تعليم فرما .\r\nحضرت در جواب نوشت كه : « هميشه خداى - تبارك و تعالى ذكره - ، عالم بوده » .\r\n\r\n13 . باب ديگر و آن ، از قبيل باب اول است ( كه در آن است آنچه در آن است با زيادتى نفى تشبيه و تركيب و امثال آن چنانچه مذكور خواهد شد )\r\n299 / 1 . على بن ابراهيم ، از محمد بن عيسى بن عُبيد ، از حمّاد ، از حريز ، از محمد بن مسلم ، از امام محمد باقر عليه السلام روايت كرده است كه آن حضرت در وصف خداوند قديم فرمود كه : « آن جناب ، يگانه و پناه محتاجان است . أحدي المعنى است . كه معانى كثيره مختلفه نيست » ( كه سر به هم آورده باشد از جهت تعدد در ذات و صفات ؛ نه در خارج و نه در ذهن ) .\r\nمحمد گفت : عرض كردم : فداى تو گردم ، گروهى از اهل عراق گمان مىكنند كه خدا ، مىشنود به غير آنچه مىبيند ، و مىبيند به غير آنچه مىشنود . حضرت فرمود كه : « دروغ گفتند و ملحد شدند ( كه از راه حق ميل نموده‌اند ) ، و خدا را به خلق تشبيه كردند . خدا از اين برتر است . به درستى كه آن جناب شنوا و بيناست ، كه مىشنود به آنچه مىبيند ، و مىبيند به آنچه مىشنود » .\r\nعرض كردم كه : گمان مىكنند كه بيناست ، به طورى كه آن را تعقل مىنمايند و مىفهمند ( و بنا بر بعضى از نسخ كافى ، معنى آن است كه به وضعى كه ايشان مىكنند ) .\r\nحضرت فرمود كه : « خدا برتر است از اين . جز اين نيست كه آنچه به صفت مخلوق باشد ، معقول مىشود ( و عقل آن را تعقل مىكند ) و خدا چنين نيست » .\r\n300 / 2 . على بن ابراهيم ، از پدرش ، از عباس بن عمرو ، از هشام بن حكم روايت كرده است كه گفت : در حديث زنديقى كه از حضرت امام جعفر صادق عليه السلام سؤال نمود كه : زنديق\r\n\r\n","description":"","footnote":"","page_name":" 347 ","page_number":351},
  {"content":"\r\n . \r\n","description":"","footnote":"","page_name":" 348 ","page_number":352},
  {"content":"\r\n\r\nبه آن حضرت عرض كرد كه : آيا گمان مىكنى كه خدا شنوا و بيناست ؟ حضرت فرمود كه : « آن جناب ، شنوا و بيناست ؛ شنواست ، بى عضو و جارحه ، و بيناست بىآلت ، بلكه به نفس خود مىشنود و به نفس خود مىبيند و اين‌كه مىگويم كه شنواست به نفس خود ، مراد من اين نيست كه خدا چيزى است و نفس چيزى ديگر ، و ليكن خواستم كه از پيش خود عبارتى بگويم ؛ زيرا كه از من سؤال شده بود و خواستم كه تو را بفهمانم ؛ زيرا كه سؤال كرده و جواب مىخواهى ، پس مىگويم كه : همهء خدا مىشنود ، نه به اين معنى كه همهء او ، آن را بعضى هست ، و ليكن خواستم كه تو را بفهمانم و از جانب خويش از اين مطلب تعبير كنم ، و بازگشت من در همهء اين تعبير و جواب نيست ، مگر به سوى آن‌كه خدا شنوا و بينا و دانا و آگاه است ، بى آن‌كه ذات مقدس اختلافى به هم رساند ، يا آن‌كه معنى مختلف شود » .\r\n( حاصل معنى آن‌كه همهء اينها به ذات است و عضو و جارحه و آلتى ندارد ، چنانچه پيش از اين نيز مذكور شد ) . باب در بيان ارادهء خدا و اين‌كه آن از صفات فعل اوست\r\n\r\n14 . باب در بيان ارادهء خدا و اين‌كه آن از صفات فعل اوست « 1 »\r\n301 / 1 . محمد بن يحيى عطّار ، از احمد بن محمد بن عيسى اشعرى ، از حسين بن سعيد اهوازى ، از نضر بن سُويد ، از عاصم بن حُميد ، از امام جعفر صادق عليه السلام روايت كرده است كه گفت : به خدمت آن حضرت عرض كردم كه خداى تعالى ، هميشه مريد و صاحب اراده بود ؟ و حضرت فرمود كه : « مريد نمىباشد ، مگر آن‌كه مراد با او مىباشد ، و هميشه خدا عالم و قادر بوده و بعد از آن اراده فرموده » .\r\n302 / 2 . محمد بن ابى عبداللَّه ، از محمد بن اسماعيل ، از حسين بن حسن ، از بكير بن صالح ، از على بن اسباط ، از حسن بن جَهم ، از بكر بن أعيَن روايت كرده است كه به خدمت حضرت امام جعفر صادق عليه السلام عرض كردم كه : علم و مشيت ( كه خواست خدا است ) مختلف‌اند ، يا با هم اتفاق دارند ؟ فرمود كه : « علم ، مشيت نيست . آيا نمىبينى كه تو مىگويى كه زود باشد كه چنين كنم ، اگر خدا خواسته باشد و نمىگويى كه زود باشد كه چنين كنم ، اگر خدا داند . پس گفتار تو كه مىگويى : اگر خدا خواهد ، دليل بر آن‌كه آن جناب نخواسته است ؛ چه احتمال دارد كه نخواسته باشد . پس هر گاه خواهد آنچه را كه خواهد چنانچه خواسته ،\r\n\r\n\r\n","description":"","footnote":"\r\n( 1 ) . بيان باقى صفات فعل و ضابطهء فرقى كه كلينى رحمه الله در ميان صفات فعل و صفات ذات قرار داده . ( مترجم )\r\n","page_name":" 349 ","page_number":353},
  {"content":"\r\n . \r\n","description":"","footnote":"","page_name":" 350 ","page_number":354},
  {"content":"\r\n\r\nمتحقق مىشود و علم خدا بر مشيت پيشى گرفته است » .\r\n303 / 3 . احمد بن ادريس ، از محمد بن عبدالجبّار ، از صفوان بن يحيى روايت كرده است كه گفت : به خدمت امام موسى كاظم عليه السلام عرض كردم كه : مرا خبر ده از اراده نسبت به خدا و نسبت به خلق . حضرت فرمود كه : « اراده نسبت به خلق ، انديشهء خاطر است كه در دل مىگيرند و كارى را تصور مىكنند و ذهن به سوى آن متوجه مىشود و آنچه ظاهر مىشود از براى ايشان از فعل ، و اما نسبت به خدا ، ارادهء او ، احداث و ايجاد است و غير آن ، چيزى نيست ؛ زيرا كه آن جناب ، انديشه نمىكند و قصد و تفكر نمىنمايد كه خوبى و بدى چيزى را بداند و اين صفات از او دور است و اينها صفات خلق است ( چه اينها از لوازم جهل و نقصان است ) .\r\nپس ارادهء خدا ، فعل است نه غير آن . مىفرمايد به آنچه اراده آن دارد كه باش ، پس مىباشد ، بدون صورت و سخنى كه به زبان گفته شود و بىقصد و انديشه‌اى كه در او به هم رسد ، و چون و چگونگى از براى آن نمىباشد ؛ چنانچه او را چون و چگونگى نيست » .\r\n304 / 4 . على بن ابراهيم ، از پدرش ، از ابن ابى عُمير ، از عمر بن اذينه ، از امام جعفر صادق عليه السلام روايت كرده است كه آن حضرت فرمود كه : « خدا مشيت خويش را آفريد به خود آن ، بىآن‌كه چيزى در خلقت آن ، واسطه باشد ، بعد از آن چيزها را به وساطت مشيت آفريد » .\r\n( نسبت داده‌اند به امير محمد باقر حسينى داماد رحمه الله كه گمان كرده است كه مراد از مشيت ، مشيت بندگان و از چيزها ، كردار ايشان است . و اين معنى دور است ، چنانچه بر ناقد خبير مستور نيست ، اگر چه خالى از حسنى نيست ) .\r\n305 / 5 . چند نفر از اصحاب ما روايت كرده‌اند از احمد بن محمد برقى ، از محمد بن عيسى ، از مَشرفى - / به فاء سعفص نه قاف قرشت - « 1 » از حمزة بن مرتفع ( و در توحيد صدوق ، به جاى مرتفع ، ربيع است و بعضى آن را صحيح شمرده‌اند و آنچه را كه در كافى است تحريف ناسخين گفته‌اند ) ، از بعضى از اصحاب ما كه گفت : در مجلس حضرت امام محمد باقر عليه السلام بودم در هنگامى كه عمرو بن عُبيد بر آن حضرت داخل شد و عرض كرد كه : فداى تو گردم ، قول خداى تبارك و تعالى  « وَ مَنْ يَحْلِلْ عَلَيْهِ غَضَبِي فَقَدْ هَوى »  « 2 » ، كه ترجمهء آن اين است كه : « و هر كه فرود آيد بر او خشم من ، پس به حقيقت كه هلاك شده و از اوج سعادت ( به\r\n\r\n\r\n","description":"","footnote":"\r\n( 1 ) . بر خلاف نوشتهء مترجم - / رحمه اللَّه - / بر اساس نسخهء موجود ، مشرقى است و نه مشرفى .\r\n( 2 ) . طه ، 81 .\r\n","page_name":" 351 ","page_number":355},
  {"content":"\r\n . \r\n","description":"","footnote":"","page_name":" 352 ","page_number":356},
  {"content":"\r\n\r\nحضيض شقاوت ، يا ) در هاويه افتاده » . مراد از خشم خدا كه در آن ذكر شده ، چه چيز است ؟\r\nحضرت باقر عليه السلام فرمود كه : « خشم خدا ، عقاب است . اى عمرو ! به درستى كه هر كه گمان كرده كه خدا از چيزى زايل مىشود و به سوى چيزى ديگر مىرود ( كه از صفتى به صفتى مىگردد ، و متغير و متبدل مىشود ) او را به صفت مخلوق وصف كرده ، و خداى عزّوجلّ چيزى او را از جا به در نمىآورد كه او را تغيير دهد از حالى به حالى و از وصفى به وصفى » .\r\n306 / 6 . على بن ابراهيم ، از پدرش ، از عباس بن عمرو ، از هشام بن حكم روايت كرده است در حديث زنديقى كه از امام جعفر صادق عليه السلام سؤال نمود و از جملهء سؤال او اين بود كه به حضرت عرض نمود كه : خدا را خشنودى و خشمى هست ؟\r\nحضرت عليه السلام فرمود : « بلى ، و ليكن آن به روشى كه از آفريدگان يافت مىشود ، نيست . و بيان اين ، آن است كه خشنودى ، حالتى است كه بر مخلوق داخل مىشود ، و او را از حالتى به حالت ديگر مىبرد ؛ زيرا كه مخلوق ميان خالى است و مضطرب مىشود و مركب است از اجزاى متنافيه ( يا از ذات و صفت ) ، و چيزها را در او مدخليتى هست ( چه آنها كه در صورت و كيفيت ، مغايرت دارند و هر يك از آنها را خواهش تغيّر ديگر و شكستن صورت آن است ، مدخليتى در تحقق حقيقت او دارند كه با حقيقت تغير منافات ندارد . و مىتواند كه معنى اين باشد كه ادراكات و كيفيات نفسى ، چون خشنودى و خشم ، در او داخل مىشود و او را از حالى به حالى مىگرداند ) . و آفريدگار ما چيزها را در او مدخليتى نيست ؛ زيرا كه آن جناب ، يكتا و يگانه است كه تركيبى در او نيست ؛ نه در خارج و نه در ذهن و أحدي الذات است ( كه وجودش زائد نيست بر ذات مقدسش ) و أحدي المعنى ( كه او را صفات متكثره متغايره نمىباشد ) . پس خشنودى آن جناب ، ثوابى است كه عطا مىكند ، و خشم او ، عقابى است كه مىفرمايد ؛ بىآن‌كه چيزى در او داخل شود كه او را به هيجان آورد و از حالتى او را به حالت ديگر نقل كند ؛ زيرا كه اين ، صفت آفريدگان است كه عاجز و محتاج‌اند » .\r\n( و چه خوش گفته آن‌كه گفته : خذ الغايات و اترك المبادي ، يعنى : « آخرها و آنچه را كه مقصود باشد ، بگير و ابتداها و آنچه را كه مقدمات مقصود است واگذار » . آيا نمىبينى كه مخلوق در حين ارادهء انتقام از خصم اول مقدمات آن در او متحقق مىشود و بعد از آن بازخواست مىكند ؟ و خداى تعالى آنچه مقصود از خشم است ، اول آن را به عمل مىآورد ، بىحصول مقدمات و همچنين است ساير صفات ) .\r\n\r\n","description":"","footnote":"","page_name":" 353 ","page_number":357},
  {"content":"\r\n . \r\n","description":"","footnote":"","page_name":" 354 ","page_number":358},
  {"content":"\r\n\r\n307 / 7 . چند نفر از اصحاب ما روايت كرده‌اند از احمد بن محمد بن خالد ، از پدرش ، از ابن ابى عُمير ، از ابن اذينه ، از محمد بن مسلم ، از امام جعفر صادق عليه السلام كه فرمود : « مشيت خدا تازه به هم رسيده است » .\r\n\r\nمجمع قول در صفات ذات و صفات فعل\r\nكلينى - / رحمه اللَّه - / فرموده است كه : مجمل قول در صفات ذات و صفات فعل اين است كه : هر دو چيز ، كه خدا را به آن وصف نمايى ، كه هر يك از نفى و اثبات را استعمال كنى ، و هر دو در وجود ، تحقق داشته باشند ، آن صفت صفت فعل است .\r\nو بيان اين مجمل ، آن است كه تو ثابت مىكنى در وجود ، آنچه را كه خدا اراده دارد و آنچه را كه اراده ندارد ، و آنچه را كه از او راضى و خشنود است و آنچه را كه خشم مىگيرد ، و آنچه را كه دوست مىدارد ، و آنچه را كه دشمن مىدارد .\r\nپس اگر اراده ، از صفات ذات مىبود ، چون علم و قدرت ، اراده نداشتن آنچه را كه ارادهء آن ندارد ، ناقض اين صفت بود و جمع آن ممكن نبود ؛ چه اجتماع نقيضين محال و ممتنع است . و اگر دوستى آنچه دوست مىدارد ، از صفات ذات مىبود و دشمنى آنچه دشمن مىدارد ، نقيض اين صفت مىبود . آيا نمىبينى كه ما در وجود نمىيابيم چيزى را كه خدا نداند ، و چيزى را كه بر آن قدرت نداشته باشد . و همچنين است ساير صفات ذات ازلى آن جناب ، و ما او را به قدرت و عجز و ذلت وصف نمىكنيم .\r\nو جايز است كه كسى بگويد كه : خدا دوست مىدارد هر كه او را اطاعت كند و دشمن مىدارد هر كه او را معصيت كند ، و با آن‌كه او را فرمان‌بردارى نمود ، موالات مىورزد و با هر كه او را نافرمانى نمود ، معادات مىنمايد . و نيز جايز است كه بگويد : آن جناب خشنود مىشود و خشم مىگيرد . و در دعا مىگويند كه بار خدايا ، از من راضى باش و بر من غضب مكن و مرا دوست دار و دشمن مدار .\r\nو جايز نيست كه كسى بگويد كه : خدا مىتواند كه بداند و مىتواند كه نداند و مىتواند كه مالك ، يا پادشاه باشد ، و مىتواند مالك يا پادشاه نباشد ، و مىتواند\r\n\r\n","description":"","footnote":"","page_name":" 355 ","page_number":359},
  {"content":"\r\n . \r\n","description":"","footnote":"","page_name":" 356 ","page_number":360},
  {"content":"\r\n\r\nكه صاحب عزت و حكمت باشد ، و مىتواند عزيز و حكيم نباشد ، و مىتواند كه وجود داشته باشد ، و مىتواند كه وجود نداشته باشد ، و مىتواند كه آمرزگار باشد ، و مىتواند كه آمرزگار نباشد ( و بودن نحو مغفرت ، چون علم و قدرت - چنانچه كلينى گمان فرموده - على الظاهر مورد بحث است ) . و نيز جايز نيست كه كسى بگويد كه : خدا اراده فرموده كه پروردگار و قديم و عزيز و حكيم و مالك و عالم و قادر باشد ؛ زيرا كه اين صفات ، از صفات ذات است و اراده ، از صفات فعل است .\r\nآيا نمىبينى كه مىگويند كه : خدا اين را اراده نمود و اين را اراده نفرمود ، و صفات ذات ، آن است كه به هر صفتى از آن ، ضد آن را از خدا دور گردانى .\r\nگفته مىشود كه : خدا زنده و دانا و شنوا و بينا و عزيز و حكيم و بىنياز و بردبار و عادل و كريم است . پس ضد دانش نادانى ، و ضد قدرت عجز ، و ضد زندگى مرگ ، و ضد عزت خوارى ، و ضد حكمت خطا ، و ضد بردبارى سبكى و تندى و نادانى ، و ضد عدالت جور و ستم است ( و در بيان ضد ضد ، بعضى از صفات را كه ذكر فرموده ، ذكر نفرموده و ضد بعضى از صفات را كه ذكر نفرموده ، ذكر فرموده و اين ظاهر و هويدا است ) . باب در بيان حادث شدن نام‌هاى خداى تعالى\r\n\r\n15 . باب در بيان حادث شدن نام‌هاى خداى تعالى\r\n308 / 1 . على بن محمد ، از صالح بن ابى حمّاد ، از حسين بن يزيد ، از حسن بن على بن ابى حمزه ، از ابراهيم بن عمر ، از امام جعفر صادق عليه السلام روايت كرده است كه آن حضرت فرمود كه : « خداى تبارك و تعالى ، نامى را آفريد بى آن‌كه صوتى از او سرزند و به حروف آن آواز دهد ، و بدون آن ، به لفظى تلفظ كند ، يا جسدى داشته باشد كامل در مرتبه جسميت ، كه سياهى آن از دور نمايان باشد ، و موصوف نبود به تشبيه ( كه كسى او را به چيزى تشبيه كند ) ، و به رنگى رنگ نشده بود ، گوشه و كنارها از او برده شده ، و اندازه‌ها از او دور شده بود .\r\nحس و شعور هر صاحب توهمى ، از او پوشيدهء پنهانى بود كه پوشيده نبود ( چه كُنه ذات و حقيقتش ، از خلق پنهان و آثارش هويدا و ظاهر است . يا آن‌كه در كمال پنهانى ، نهايت ظهور دارد و مىتواند همهء اينها ، بيان احوال آن نام مخلوق باشد . و در بعضى از نسخه‌ها در صدر حديث ، نام‌ها به جاى نام است و مؤيد اول است آنچه بعد از اين مىفرمايد ) . كه بعد از آن ،\r\n\r\n","description":"","footnote":"","page_name":" 357 ","page_number":361},
  {"content":"\r\n . \r\n","description":"","footnote":"","page_name":" 358 ","page_number":362},
  {"content":"\r\n\r\nآن نام را كلمهء تمام و كاملى گردانيد كه مشتمل بود بر چهار جزء ، كه هر يك از آن اجزا ، نامى هستند با هم كه يكى از آنها پيش از ديگرى نبود . پس سه نام از آن نام‌ها را ظاهر گردانيد ، به جهت احتياج خلائق به سوى آنها ، و يك نام از آن نام‌ها را محجوب و مستور ساخت ، و آن نامى است پوشيده از نظر جميع خلائق كه در خزانهء علم خدا است ، كه غير از او كسى آن را نمىداند و اين نام‌هاى سه گانه ، كه ظاهر شدند ، آنچه در ميانهء آنها كمال ظهور دارد ، لفظ اللَّه است تبارك و تعالى .\r\nو حق سبحانه از براى هر نامى از اين نام‌ها چهار ركن را رام و مسخر گردانيد ، پس آنچه مذكور شد دوازده ركن مىشود ( كه از ضرب سه در چهار ، يا چهار در سه به هم مىرسد ) . بعد از آن ، از براى هر ركنى از اين ركن‌هاى دوازده‌گانه ، سى نام را آفريد ( كه هر يك از آنها دلالت مىكند بر فعلى از افعال او ) كه به آن ركن‌ها منسوب‌اند ( و مجموع سيصد و شصت نام مىشود چه حاصل از ضرب دوازده در سى ، سيصد و شصت است ) . و آن : رحمان و رحيم و مالك و قدّوس و خالق و بارىء و مصوّر و حىّ و قيّوم و لا تأخذه سنة و لا نوم و عليم و خبير و سميع و بصير و حكيم و عزيز و جبّار و متكبّر و علىّ و عظيم و مقتدر و قادر و سلام و مؤمن و مهيمن و باري و منشىء و بديع و رفيع و جليل و كريم و رزاق و محيى و مميت و باعث و وارث است » .\r\n( و ترجمهء اين نام‌ها به طريق اجمال ، اين است كه : ) اللَّه ، خدا است كه بر وجوب وجود و جامعيت صفات كمال ، مستحق پرستش است . و رحمن ، بسيار بخشاينده است بر خلق دنيا از مؤمن و كافر و نيكوكار و بدكار . و رحيم ، نيك بخشاينده است بر مؤمنان كه در عاقبت ، ايشان را بر رحمت خويش تخصيص مىدهد . و ملك ، پادشاه است و خداوند ملك و جميع ممالك ملكوت اوست ، و همه چيز در تحت تصرف و فرمان اويند .\r\nو قدّوس ، پاك است از هر عيبى و وصفى كه لايق نباشد به او و منزه است از همهء قبايح . و بعضى گفته‌اند كه : قدّوس ، به معنى مبارك است و بعضى گفته‌اند كه : به معنى مُمّجد است و اشتقاق آن ، از قدس است و آن ، طهارت و پاكى و پاكيزگى است . و خالق ، آفريدگار است و در وجود آورندهء معدومات ، مقدر به تقدير و حكمت . و بارىء - با همزه - آفريننده است و بىمثال . سابق و مصوّر ، نگارندهء صورت‌هاست به هر وجه كه خواسته باشد . و بعضى گفته‌اند كه معنى آن ، مميز ميان صورت‌ها است به اختلاف تأليف و تركيب .\r\n\r\n","description":"","footnote":"","page_name":" 359 ","page_number":363},
  {"content":"\r\n . \r\n","description":"","footnote":"","page_name":" 360 ","page_number":364},
  {"content":"\r\n\r\nو حىّ ، زنده است به حيات ابدى كه هرگز نمىميرد و فنا و نيستى بر او روا نيست . و قيّوم ، پاينده است بر وجه دوام و يا قائم به حفظ و اصلاح امر مخلوقات . و  « لا تَأْخُذُهُ سِنَةٌ وَ لا نَوْمٌ »  ، يعنى : « فرا نمىگيرد او را پينكى و نه خواب » . و شمردن اين جملهء فعليه از اسماء الهى ، سببش آن است كه مراد به اسم در اينجا ، هر چيزى است كه دلالت بر ذات ، يا صفات آن جناب كند ؛ خواه اسم باشد و خواه فعل و خواه مفرد باشد و خواه جمله . و عليم ، داناى نهان و آشكار است . و چيزى نيست كه نداند ؛ خواه جزيى باشد و خواه كلى . و خبير ، آگاه است به اسرار بندگان و دانا به تدابير و مصالح و افعال ايشان ، و سميع ، شنواست به ذات خويش كه همه چيز را مىشنود .\r\nو بصير ، بيناست به ذات خويش كه هر چيزى را مىبيند ؛ حتى نشانهء پاى مورچه بر سنگ خارا در شب تاريك و آنچه از آن پنهان‌تر باشد . و حكيم ، راست گفتار و درست كردار است كه شائبهء عيب و نقص نيست در آنچه مىگويد و مىكند . و عزيز ، ارجمند است يا غالب در حكم و هيچ‌كس به وجهى چارهء او نتواند كرد . و جبار ، شكنندهء گام‌هاست و آن‌كه شكسته را درست كند . و بعضى گفته‌اند كه جبر كند بندگان خود را اگر خواهد ، و كسى او را عاجز نمىتواند كرد . و بعضى گفته‌اند كه معنى آن است كه دست‌ها به او نرسد . و عرب مىگويد : كه نخلة جبّارة ، يعنى درخت خرماى بلندى كه دست‌ها به آن نرسد .\r\nو متكبر ، بزرگوار است و متعالى از همهء قبايح ، و اصل كبريا ، امتناع از انقياد است . و علىّ ، بلند مرتبه و عظيم ، بزرگ است . و در حديث بعد از اين نيز هر دو مذكورند . و مقتدر ، قادر و تواناست و در اقتدار ، شدتى است كه در قدرت نيست و چيزى از نفوذ قدرت آن جناب در آن سر باز نمىزند و طاقت و امتناع ندارد . و سلام ، مسلم و مبرّاست از همهء ناشايست و نابايست . و مؤمن ، تصديق كنندهء انبيا و رسولان خويش است يا آن‌كه بندگان خود را ايمن داشته از ظلم خود كه بر كسى ستم نمىكند ، يا تصديق مؤمنان مىكند در توحيد ، يا همهء راست‌گويان در آنچه راست گويند . و مهيمن ، امين است يا شاهد و گواه بر خلاف ، يا مصدق ، يا مأمون الجنايه كه خلق از ظلم او ايمن باشند ، يا رقيب و نگهبان ، يا قاضى و حاكم ، يا مهربان ، يا رهنما . و از ابن كيسان منقول است كه تأويل اين نام را غير از خدا كسى نمىداند .\r\nو باري با ياء ، آفريننده است از خاك چه غير از آدم خلق بسيارى را نيز از خاك آفريده و مىآفريند . و بعضى ، اين نام را مكرر دانسته‌اند و به اشتباه كاتب . و منشىء ، پديدآورندهء\r\n\r\n","description":"","footnote":"","page_name":" 361 ","page_number":365},
  {"content":"\r\n . \r\n","description":"","footnote":"","page_name":" 362 ","page_number":366},
  {"content":"\r\n\r\nچيزها است كه آنها را از كتم عدم به عرصهء وجود آورده . و بديع ، به معنى مبدع است و مُبدع آن است كه از سر نو چيزى را پديد مىآورد . و رفيع ، بلند مرتبه و بزرگوار است . و جليل ، بزرگ و بزرگوار و صاحب جلال است ، و جلال ضد جمال است و صفات حق تعالى بر دو نوع است : يكى جمال و ديگرى جلال . پس آنچه در آن رفق و لطف باشد ، آن را جمال گويند و آنچه در آن ، قهر و غلبه باشد ، آن را جلال گويند . و نيز صفات باطن را جلال نامند و صفات ظاهر را جمال . و كريم ، بخشندهء بزرگوار و گرانمايه است . و رازق ، روزى دهنده است كه جميع خلائق را روزى مىدهد ؛ اگر چه آن روزى خورنده در شكم سنگ خارا باشد . و آنجا كه عيان است چه حاجت است به بيان . و محيى ، زنده كننده است كه تمام مردگان را زنده مىسازد .\r\nو مميت ، ميراننده است كه همهء زندگان را مىميراند . و باعث ، برانگيزنده است كه جميع آنها را كه در قبرهايند بيرون مىآورد و در قيامت ايشان را محشور مىنمايد . و وارث ، ميراث برنده است و به هر كه داده بعد از مردن ، به خود آن جناب بر مىگردد . و اصل وارث ، به معنى باقى است و در اينجاست كه وارث را وارث مىگويند ؛ چون كه بعد از ميت مانده ) .\r\n« پس اين نام‌ها و آنچه از نام‌ها نيكوتر آن جناب باشد غير از اينها تا آن‌كه سيصد و شصت نام تمام شود ، همه به اين نام‌هاى سه‌گانه منسوب‌اند و اين نام‌هاى سه‌گانه ، اركانند و آن يك نام ، مكنون و مخزون به واسطهء اين نام‌هاى سه‌گانه و ظهور و كفايت اينها ، محجوب و مستور شده و اين است معنى فرمودهء خداى تعالى  « قُلِ ادْعُوا اللَّهَ أَوِ ادْعُوا الرَّحْمنَ أَيًّا ما تَدْعُوا فَلَهُ الْأَسْماءُ الْحُسْنى »  « 1 » ، يعنى : بگو : بخوانيد خدا را اللَّه بخوانيد او را يا رحمن ( يعنى ذات مقدس را مىخواهيد اللَّه بناميد و مىخواهيد رحمن نام كنيد ) ، به هر يك از اين دو نام كه او را بخوانيد و او را به آن مسمى گردانيد ، روا است ؛ زيرا كه او را نام‌هاى نيكوتر است » ( و معنى همه ، يك چيز است و آن ، ذات مقدس است ) .\r\n309 / 2 . احمد بن ادريس ، از حسين بن عبداللَّه ، از محمد بن عبداللَّه و موسى بن عمر و حسن بن على بن عثمان ، از ابن سِنان روايت كرده است كه گفت : از ابوالحسن حضرت امام رضا عليه السلام سؤال كردم كه : آيا خداى عزّوجلّ عارف بود به خود پيش از آن‌كه خلائق را\r\n\r\n\r\n","description":"","footnote":"\r\n( 1 ) . اسرا ، 110 .\r\n","page_name":" 363 ","page_number":367},
  {"content":"\r\n . \r\n","description":"","footnote":"","page_name":" 364 ","page_number":368},
  {"content":"\r\n\r\nبيافريند ؟ فرمود : « بلى » . عرض كردم كه خويش را مىديد و به آن سخنى را مىشنوانيد ( يعنى چنانچه يكى از ما نفس خويش را مىبيند و گاهى با آن صحبت مىدارد و او را وعده مىدهد كه فردا چنين مىكنم ، و آن را فرمان مىدهد كه چنين كن ، آن جناب نيز چنين بود ؟ ) .\r\nحضرت فرمود كه : « به اين محتاج نبود ؛ زيرا كه از نفس خود سؤال نمىكرد و از آن طلب نمىفرمود . آن جناب ، نفس خويش و نفس او ، آن جناب بود . قدرتش نافذ بود و محتاج به سوى اين نبود كه خود را به نامى مسمى گرداند ، و ليكن از براى خود به جهت غير خويش نامى چند را برگزيد كه آن غير او را به آن نام‌ها بخواند ؛ زيرا كه هرگاه آن جناب را به نامش بخوانند ، كسى او را نشناسد .\r\nپس اول نامى كه از براى خود برگزيد ، علىّ عظيم بود ( يعنى برتر از حد وهم و بزرگ‌تر از انديشهء فهم ) ؛ زيرا كه آن جناب از همه چيز برتر و بر همه برترى دارد . پس معنى آن اللَّه و ذات مقدس است ، و نامش علىّ عظيم و آن ، اول نام‌هاى اوست كه بر هر چيز برترى گرفته است » .\r\n310 / 3 . به همين اسناد ، از محمد بن سِنان روايت است كه گفت : از آن حضرت سؤال كردم از نام خدا كه آن چيست ؟ فرمود كه : « صفتى است از براى موصوف » ( يعنى نشانه‌اى است از براى مسمىّ ) .\r\n311 / 4 . محمد بن ابى عبداللَّه ، از محمد بن اسماعيل ، از بعضى از اصحاب خويش ، از بكر صالح ، از على بن صالح ، از حسن بن محمد بن خالد بن يزيد ، از عبدالاعلى ، از امام جعفر صادق عليه السلام روايت كرده است كه آن حضرت فرمود : « اسم خدا غير اوست ، و هر چيزى كه نام چيزى بر آن واقع شود ، مخلوق است ، مگر خداى تعالى .\r\nاما آنچه زبان‌ها آن را تعبير كند ، يا دست‌ها آن را بسازد چون نوشته ، مخلوق است . و لفظ اللَّه ( كه فارسى آن خدا است ) غايتى از غايات و نامى از نام‌هاى اوست كه نظر خلائق به آن مىرسد و غايت نظر ايشان واقع مىشود ، و معنى كه ذات مقدس است ، غايت نيست ( و در بعضى از نسخه‌ها مغيىّ با غين مفتوحهء نقطه‌دار و ضمّ ميم و ياى مشدده واقع شده و مراد از آن ، نيز ذات مقدس است كه غايت از براى آن قرار داده‌اند ، و در شرح اين عبارت ، غير از اين نيز گفته‌اند ) . و غايت كه نظر خلق به آن منتهى شود و موصوف است به وصف معلوم و هر چه به وصف در آيد ، مصنوع است ، و صانع چيزها ، موصوف نمىشود به اندازهء معين و كسى او را در وجود نياورده كه هستى او را به صنعت غير او بشناسد ، و متناهى نشده تا غايتى ، مگر آن‌كه\r\n\r\n","description":"","footnote":"","page_name":" 365 ","page_number":369},
  {"content":"\r\n . \r\n","description":"","footnote":"","page_name":" 366 ","page_number":370},
  {"content":"\r\n\r\nآن غايت ، غير اوست و هر كه اين حكم را كه بيان كرديم ، بفهمد هرگز خوار نگردد و اين توحيدى است خالص . پس آن را رعايت كنيد و به آن تصديق نماييد و بفهميد به اذن خدا .\r\nو هر كه گمان كند كه خدا را مىشناسد به حجاب و واسطهء ميان او و خلائق يا به صورت عقلى ، يا به مثال خيالى ، مشرك است ؛ زيرا كه حجاب و صورت مثالى كه قرار داده ، غير خدا است و جز اين نيست كه آن جناب ، يگانه‌اى است كه او را به يگانگى پرستيده‌اند ، و چگونه او را به يگانگى ياد نموده آن‌كه گمان مىكند كه او را به غير او شناخته ، و هر كه خدا را شناخته ، خدا را به خدا شناخته ، پس هر كه آن جناب را به خودش نشناخته ، او را نمىشناسد ، بلكه غير او را مىشناسد و در ميانهء خالق و مخلوق چيزى واسطه نيست ، و خدا آفرينندهء همه چيز است ؛ نه از ماده و مثالى كه تحقق داشته باشد . و خدا را به نام‌هايى كه دارد بايد ناميد و آن جناب ، غير از نام‌هاى خود و نام‌ها غير اويند » . در باب بيان معانى نام‌هاى خدا و اشتقاق آنها\r\n\r\n16 . در باب بيان معانى نام‌هاى خدا و اشتقاق آنها\r\n312 / 1 . چند نفر از اصحاب ما روايت كرده‌اند از احمد بن محمد بن خالد ، از قاسم بن يحيى ، از جدش حسن بن راشد ، از عبداللَّه بن سِنان كه گفت : از امام جعفر صادق عليه السلام سؤال كردم از تفسير و شرح  « بِسْمِ اللَّهِ الرَّحْمنِ الرَّحِيمِ »  « 1 » آن حضرت فرمود كه : « باى آن ، بها و روشنى و حسن خدا است . و سين ، سنا و رفعت و شرف خدا است . و ميم ، مجد و كرم و كثرت عطاى خدا است » .\r\nو بعضى از ايشان ، روايت كرده است كه : « ميم ، مالك و مالكيت ( يا پادشاهى ) خدا است و اللَّه ، إله و معبود هر چيزى است و رحمن و بخشاينده است به همه آفريدگان خويش ( يعنى در دنيا ) و رحيم و مهربان است به مؤمنان بخصوص » ( يعنى در آخرت ) .\r\n313 / 2 . على بن ابراهيم ، از پدرش ، از نضر بن سُويد ، از هشام بن حكم روايت كرده است كه امام جعفر صادق عليه السلام را سؤال كردم از نام‌هاى خدا و اشتقاق آنها و اين‌كه اللَّه از چه چيزى مشتق شده است ؟\r\nفرمود : « اى هشام ، اللَّه ، مشتق است از إله و إله ، مألوه و معبودى مىخواهد ( چه آن فِعال است از الاهت والوهيّت كه به معنى عبادت و عبوديت است و آن به معنى پرستيدن و\r\n\r\n\r\n","description":"","footnote":"\r\n( 1 ) . فاتحه ، 1 .\r\n","page_name":" 367 ","page_number":371},
  {"content":"\r\n . \r\n","description":"","footnote":"","page_name":" 368 ","page_number":372},
  {"content":"\r\n\r\nپرستش است ) . و اسم ، غير مسمى است ( چه اسم همان مركب از حروف است ، چون زيد كه مركب است از زا و يا و دال و مسمى ، آن شخص معين و مشخصى است كه اين اسم بر او دلالت مىكند ) . پس هر كه اسم خدا را عبادت كند ، نه معنى [ را 
  ] ، كافر است ، و چيزى را عبادت نكرده ، و هر كه اسم و معنى را هر دو عبادت كند ، كافر است و دو چيز را عبادت كرده و اين مستلزم شرك است و هر كه معنى را عبادت كند و نه اسم ، اين عبادت ، توحيد است و خدا را به يگانگى پرستيدن . اى هشام ، آيا آنچه گفتم ، فهميدى ؟ »\r\nهشام گفت : عرض كردم كه : به من بيشتر بفرما . فرمود : « به درستى كه خدا را نود و نه اسم است . پس اگر اسم همان مسمى باشد ، هر آينه هر اسمى از آنها خدايى خواهد بود ، و ليكن خدا معنى است كه دلالت مىشود بر او ، به واسطهء اين اسم‌ها و همهء اين اسم‌ها غير اويند . اى هشام ، نان ، اسم است از براى آنچه آن را مىخورند و آب ، اسم است از براى آنچه آن را مىنوشند و جامه ، اسم است از براى آنچه آن را مىپوشند و آتش ، اسم است از براى آنچه مىسوزاند .\r\nاى هشام ، آيا فهميدى چنان فهميدنى كه به آن دفع كنى و مخاصمه نمايى با دشمنان ما و آنان كه غير خداى جلّ وعزّ را با او قرار مىدهند ؟ » . عرض كردم : بلى . حضرت فرمود كه : « اى هشام ، خدا تو را نفع بخشد ، و تو را ثابت و پا بر جاى دارد » . هشام گفت : به خدا سوگند ، بعد از آن‌كه از اين مجلس برخاستم ، كسى در باب توحيد خدا ، بر من غالب نشد . « 1 »\r\n314 / 3 . چند نفر از اصحاب ما روايت كرده‌اند از احمد بن محمد برقى ، از قاسم بن يحيى ، از جدش حسن بن راشد ، از ابوالحسن حضرت موسى بن جعفر عليه السلام كه گفت : از آن حضرت از معنى اللَّه سؤال شد ، فرمود كه : « يعنى مستولى شده بر آنچه دقيق و جليل باشد » ( حاصل معنى آن‌كه بر همه چيز غلبه دارد ) .\r\n315 / 4 . على بن محمد ، از سهل بن زياد ، از يعقوب بن يزيد ، از عباس بن هلال روايت كرده است كه امام رضا عليه السلام را پرسيدم از معنى فرمودهء خداى عزّوجلّ  « اللَّهُ نُورُ السَّماواتِ وَ الْأَرْضِ »  « 2 » كه ترجمهء ظاهر آن اين است كه : « خدا روشنى آسمان‌ها و زمين است » . حضرت\r\n\r\n\r\n","description":"","footnote":"\r\n( 1 ) . مترجم با عبارت « تا آخر آنچه در باب معبود گذشت ، و چون محض تكرار بود لهذا ذكر نشد » . اين حديث را ترجمه نكرده ، كه عين ترجمهء وى در اينجا آورده شد .\r\n( 2 ) . نور ، 35 .\r\n","page_name":" 369 ","page_number":373},
  {"content":"\r\n . \r\n","description":"","footnote":"","page_name":" 370 ","page_number":374},
  {"content":"\r\n\r\nفرمود كه : « رهنماى اهل آسمان‌ها و رهنماى اهل زمين است » .\r\nو در روايت برقى چنين است كه : « خدا ، هدايت كسانى است كه در آسمان‌هايند و هدايت كسانى است كه در زمين‌اند » ( چه ، آن جناب به طريقى اهل اينها را به راه راست رهبرى نموده كه گويا نفس هدايت و حقيقت ، راه راست نمودن است و از اينجا است كه نور را به منور و ذوالنور و روشنى را به روشن سازنده و خداوند روشنى تفسير و تقدير مىكند ) .\r\n316 / 5 . احمد بن ادريس ، از محمد بن عبدالجبّار ، از صفوان بن يحيى ، از فُضيل بن عثمان ، از ابن ابى يعفور روايت كرده است كه گفت : از امام جعفر صادق عليه السلام پرسيدم از فرمودهء خداى عزّوجلّ  « هُوَ الْأَوَّلُ وَ الْآخِرُ »  « 1 » و عرض كردم كه اول را شناختيم و معنى آن را دانستيم ، تفسير آخر و معنى آن را براى ما بيان فرما .\r\nحضرت فرمود كه : « هيچ چيز نيست ، مگر اين‌كه هلاك مىشود يا متغير مىگردد ، و يا يك نحو تغيّر و زوال در آن راه مىيابد ، يا از رنگى به رنگى ، يا از هيأتى به هيأتى ، يا از صفتى به صفتى مىگردد . و از زيادتى به سوى نقصان ، و از نقصان به سوى زيادتى ، انتقال مىيابد ، مگر پروردگار عالميان كه آن جناب ، هميشه به يك حال بوده و خواهد بود . اوست اول پيش از هر چيزى ، و اوست آخر بر آن نحوى كه در اول بوده ، بدون تغير ، و صفات و نام‌ها بر او مختلف نمىشود ؛ چنانچه بر غير او مختلف مىشود ، مثل انسانى كه يك مرتبه خاك مىباشد و يك مرتبه گوشت و خون و يك مرتبه خُرد و مُرد شده و در هم شكسته و پوسيده و از هم پاشيده است و مانند خرماى نيم‌رس كه يك مرتبه غوره مىباشد و يك مرتبه خرماى نيم‌رس و يك مرتبه خرماىتر و يك مرتبه خرماى خشك . پس نام‌ها و صفات بر هر يك از اينها متبدل مىشود و خداى عزّوجلّ بر خلاف اين است » .\r\n317 / 6 . على بن ابراهيم ، از پدرش ، از ابن ابى عُمير ، از ابن اذينه ، از محمد بن حكيم ، از ميمون البان روايت كرده است كه گفت : از حضرت امام جعفر صادق عليه السلام شنيدم در حالى كه از او سؤال شد از معنى اول و آخر كه حضرت فرمود : « اول است بىآن‌كه اولى پيش از او باشد ، يا پديدآورنده‌اى كه بر او پيشى گرفته باشد . و آخر است بى آن‌كه انتهايى داشته باشد ؛ چنانچه از صفت آفريدگان تعقل مىشود ، و ليكن قديم است و اول و آخر كه هميشه بوده و هميشه\r\n\r\n\r\n","description":"","footnote":"\r\n( 1 ) . حديد ، 3 .\r\n","page_name":" 371 ","page_number":375},
  {"content":"\r\n . \r\n","description":"","footnote":"","page_name":" 372 ","page_number":376},
  {"content":"\r\n\r\nخواهد بود ، بىابتدا و نهايت و حدوث بر او واقع نمىشود ، و از حالى به حالى نمىگردد و آفرينندهء هر چيزى است » .\r\n318 / 7 . محمد بن ابى عبداللَّه روايت كرده و آن را مرفوع ساخته به سوى ابو هاشم جعفرى كه گفت : در نزد حضرت امام محمد تقى عليه السلام بودم مردى از آن حضرت سؤال نمود و عرض كرد كه : مرا خبر ده از پروردگار عالم - تبارك و تعالى - كه او را نام‌ها و صفاتى چند است در كتابش كه قرآن است ، آيا نام‌ها و صفات آن جناب ، خود آن جناب است ؟\r\nحضرت فرمود كه : « اين سخن ، دو وجه دارد : اگر مىگويى كه اينها آن جناب‌اند ، به اين معنى كه خدا صاحب عدد و كثرت است ، خدا از اين برتر است . و اگر مىگويى كه اين صفات و نام‌ها هميشه بوده‌اند ، اين لفظ هميشه دو معنى را احتمال دارد . پس اگر مىگويى كه هميشه اينها در نزد خدا در علم او بوده‌اند و آن جناب سزاوار اينها بوده ، بلى ، و اگر مىگويى كه هميشه تصوير و تعداد حروف و تقطيع حروف اينها بوده ، معاذ اللَّه ، پناه مىبريم به خدا از آن‌كه با او چيزى غير از او باشد . بلكه خداى تعالى بود و هيچ آفريده‌اى نبود ، بعد از آن ، نام‌ها و صفات را آفريد تا دست‌آويزى باشد در ميانهء او و خلائقش كه با اينها به سوى آن جناب تضرع و زارى نمايند ، و او را عبادت كنند ، و اينها ياد و يادگار آن جناب‌اند كه مردم او را فراموش نكنند .\r\nو خدا بود و يادى نبود و آن‌كه به ذكر مذكور مىشود ، خدايى است قديم كه هميشه بوده و نام‌ها و صفات با معانى لغوى و مفهومات عرفى آنها كه به نفوس و عقول برپايند ، آفريدگانند ( و بنا بر بعضى از نسخ كافى ، معانى نام‌ها و صفات مخلوق است ) و مقصود از اينها ، خدا است كه اختلاف و ائتلاف ، لائق به شأن او نيست . و جز اين نيست كه آنچه پاره پاره باشد ، جمع و پراكنده مىشود . پس نمىتوان گفت كه : خدا چيزى است به هم آميخته و نه آن‌كه آن جناب اندك است و نه بسيار ، و ليكن فى حد ذاته قديم است ؛ زيرا كه آنچه غير از او يكى باشد ، صاحب اجزاست و خدا ، يكى است و يگانه ، كه جزئى ندارد و او را به كمى و بسيارى توهم نمىتوان كرد ، و هر چه جزء داشته باشد ، يا به كمى و بسيارى توهم شود ، مخلوق است كه دلالت مىكند بر آن‌كه او را خالقى هست .\r\nپس گفتار تو كه خدا تواناست ، خبر داده‌اى كه چيزى او را عاجز نمىكند ، و به همين كلمه ، عجز را از او دور نموده‌اى و عجز را غير از او قرار داده‌اى ، و همچنين گفتار تو كه مىگويى\r\n\r\n","description":"","footnote":"","page_name":" 373 ","page_number":377},
  {"content":"\r\n . \r\n","description":"","footnote":"","page_name":" 374 ","page_number":378},
  {"content":"\r\n\r\nكه : خدا دانا است ، به همين كلمه ، جهل را از او نفى كرده‌اى و آن را غير او قرار داده‌اى ، و چون خداى تعالى چيزها را نيست و نابود گرداند ، صورت لفظى و معنوى و حروف هجا و تقطيع آن را نيست و نابود كند ، و آن‌كه هميشه عالم و دانا بوده ، بر طرف نمىشود » .\r\nآن مرد عرض كرد كه : پس ما چگونه پروردگار خويش را شنوا ناميديم ؟ حضرت فرمود :\r\n« زيرا كه آنچه به گوش‌ها درك مىشود ، بر او پوشيده و پنهان نيست و او را وصف نكرديم به گوشى كه در سرْ تعقل مىشود و همچنين او را بينا ناميديم ؛ زيرا كه آنچه به چشم‌ها درك مىشود ، از رنگ يا شخص يا غير اينها ، بر او پوشيده نمىباشد ، و او را به چشمى كه آن را بر هم مىزنند ، وصف نكرديم و همچنين او را لطيف ناميديم ، به جهت علم آن جناب به چيز كوچك و ريزه ، چون پشهء بسيار خُرد و آنچه از آن خُردتر است ، و موضع نشو و نما و عقل و خواهش مجامعت نر با ماده و محبت آنها با فرزندان خويش ، و حفظ و نگاه‌دارى بعضى از آنها كه بر بعضى گماشته‌اند ، و آب و دانه كه به جانب فرزندان خويش مىبرند در كوه‌ها و بيابان‌ها و رودخانه‌ها و صحراهاى خشك بى آب و علف ، همه را مىداند . پس دانستيم كه خالق اينها ، لطيف است كه علم به اين امور لطيفه دارد . خالق اين امور لطيفه است بدون چون و چگونگى . و جز اين نيست كه كيفيت و چگونگى از براى مخلوق است كه به چون و چگونه متصف مىگردد .\r\nو همچنين پروردگار خويش را توانا ناميديم ، نه به آن توانايى كه سخت گرفتن و حمله بردن باشد كه از مخلوق معروف است و اگر چنانچه توانايى او ، اين نوع توانايى بود كه از خلق معلوم است ، هر آينه تشبيه او به خلائق لازم مىآمد و احتمال زيادتى داشت و آنچه احتمال زيادتى داشته باشد ، احتمال نقصان نيز دارد و آنچه ناقص و ناتمام باشد ، قديم نخواهد بود و آنچه قديم نباشد ، عاجز و درمانده است . پس پروردگار ما - تبارك و تعالى - شبيه و ضد و همتا ندارد . و او را چون و نهايتى نيست و به چشم سر نه مىبيند . و حرام است بر دل‌ها كه او را ممثل و مصور سازند و بر وهم‌ها كه او را اندازه نمايند ، و بر انديشه‌هاى خاطر كه هويت و مائيت او را تصور كنند . بزرگوارتر از اين است كه هويات و صفات آفريدگان يا آلت ديدن و شنيدن كه در ايشان است ، در او باشد . و عزيزتر از اين است كه علامات و نشانه‌ها كه در خاكيانى كه ايشان را از خاك آفريده ، داشته باشد . برتر است از اين برترى به غايت بزرگ » .\r\n319 / 8 . على بن محمد ، از سهل بن زياد ، از ابن محبوب ، از آن‌كه او را ذكر كرده ، از\r\n\r\n","description":"","footnote":"","page_name":" 375 ","page_number":379},
  {"content":"\r\n . \r\n","description":"","footnote":"","page_name":" 376 ","page_number":380},
  {"content":"\r\n\r\nامام جعفر صادق عليه السلام روايت كرده است كه گفت : مردى در خدمت آن حضرت عليه السلام اللَّه اكبر گفت ( يعنى خدا بزرگ‌تر است ) . حضرت فرمود كه : « خدا از چه چيز بزرگ‌تر است ؟ » عرض كرد كه : از هر چيز ؟ حضرت فرمود كه : « خدا را به اندازه در آوردى » . آن مرد عرض كرد كه : به چه وضع بگويم ؟ فرمود كه : « بگو : خدا بزرگ‌تر است از آن‌كه به وصف در آيد » .\r\n320 / 9 . و همين مضمون را محمد بن يحيى ، از احمد بن محمد بن عيسى ، از مَروك بن عُبيد ، از جُميع بن عُمير روايت كرده است كه گفت : حضرت امام جعفر صادق عليه السلام فرمود كه :\r\n« خدا بزرگ‌تر است يعنى چه ؟ و تقدير آن چون مىشود ؟ » عرض كردم كه : خدا از هر چيزى بزرگ‌تر است . حضرت فرمود كه : « آيا در ازل چيزى بود كه خدا از آن بزرگ‌تر باشد ؟ » عرض كردم كه : پس بفرما كه معنى آن چيست و تقدير آن چون است ؟ فرمود : « خدا بزرگ‌تر است از آن‌كه به وصف در آيد » .\r\n321 / 10 . على بن ابراهيم ، از محمد بن عيسى بن عبيد ، از يونس ، از هشام بن حكم روايت كرده است كه گفت : از امام جعفر صادق عليه السلام سؤال كردم از  « سُبْحانَ اللَّهِ »  كه معنى آن اين است كه : « پاك مىدانم خدا را از همهء عيوب و نقائص ؛ پاك دانستنى » . حضرت فرمود كه :\r\n« كلمه‌اى است كه مىفهماند ننگ و عار خدا را از آنچه لايق او نباشد » .\r\n322 / 11 . احمد بن مهران ، از عبدالعظيم بن عبداللَّه حسنى ، از على بن اسباط ، از سليمان - مولاى طِربال - ، از هشام جواليقى روايت كرده است كه گفت : از حضرت امام جعفر صادق عليه السلام سؤال كردم از فرمودهء خدا  « سُبْحانَ اللَّهِ »  « 1 » از آن ، چه قصد مىشود ؟ حضرت فرمود كه : « دور كردن آن جناب را از صفات زشت ، يا دور بودن از آن » .\r\n323 / 12 . على بن محمد و محمد بن حسن ، از سهل بن زياد و محمد بن يحيى ، از احمد بن محمد بن عيسى ، همه از ابو هاشم جعفرى روايت كرده‌اند كه گفت : از امام محمد تقى عليه السلام سؤال كردم كه معنى واحد در نام‌هاى خدا چيست ؟ حضرت فرمود كه : « اجماع و اتفاق زبان‌ها بر او به يگانگى ؛ چنانچه مىفرمايد :  « وَ لَئِنْ سَأَلْتَهُمْ مَنْ خَلَقَهُمْ لَيَقُولُنَّ اللَّهُ »  « 2 » ، يعنى :\r\nهر آينه اگر از كافران سؤال كنى كه كى ايشان را آفريده ؟ البته خواهند گفت كه : خدا » .\r\n\r\n\r\n","description":"","footnote":"\r\n( 1 ) . يوسف ، 108 ؛ مؤمنون ، 91 .\r\n( 2 ) . زخرف ، 87 .\r\n","page_name":" 377 ","page_number":381},
  {"content":"\r\n\r\nباب ديگر و آن ، از قبيل باب اول است كه . . .\r\n\r\n","description":"","footnote":"","page_name":" 378 ","page_number":382},
  {"content":"\r\n\r\n\r\n17 . باب ديگر و آن ، از قبيل باب اول است كه در اوست آنچه در آن است ؛ مگر آن‌كه در اين باب زيادتى است كه در باب سابق نيست و آن فرق ميانهء معانى است كه در تحت نام‌هاى خدا و نام‌هاى آفريدگان است\r\n324 / 1 . على بن ابراهيم ، از مختار بن محمد همدانى و محمد بن حسن ، از عبداللَّه بن حسن علوى همه روايت كرده‌اند ، از فتح بن يزيد جُرجانى ، از حضرت ابوالحسن ( كه مراد از آن ، امام رضا عليه السلام است . چنانچه از توحيد صدوق ظاهر مىشود و بعضى گفته‌اند كه از كشف الغمهء اربلى بر مىآيد ، كه مراد از آن ، حضرت امام على نقى عليه السلام باشد با آن‌كه مقتضاى قاعدهء اطلاق ، بايست كه مراد ، حضرت امام موسى كاظم عليه السلام باشد . و على اى تقدير ) فتح راوى گفت كه : از آن حضرت شنيدم كه مىفرمود : « خدا ، لطيف و آگاه و شنوا و بينا و يكتا و يگانه است و پناه محتاجان است . كسى را نزاد و كسى او را نزاد ، و هيچ‌كس او را همتا نبوده و نخواهد بود . خالق از مخلوق ، و سازنده از ساخته شده ، شناخته نشده و نمىشود ، و ليكن اوست پديد آورنده‌اى كه معروف است ، و در ميانهء آنها كه مجسم و مصور گردانيده ، فرق قرار داده ( به اين‌كه در ميانهء چيزها و آنچه باعث امتياز از آنها باشد ، در ايجاد ، ما به الامتيازى قرار داد نموده ) ، كه بعضى را جسم و بعضى را صورت گردانيده و آن را بر وفق حكمت ايجاد فرموده ؛ زيرا كه بود يا در هنگامى كه بود و چيزى با او نبود كه به او شباهت داشته باشد ، يا آن جناب به چيزى شباهت داشته باشد » ( در ذات ، يا صفات ؟ )\r\nعرض كردم : بلى ، چنين است و ليكن تو فرمودى كه : خدا يكى است و پناه نيازمندان و فرمودى كه : چيزى با آن جناب شباهت ندارد و خدا يكى است ، و انسان نيز يكى است . آيا يگانگى به هم شباهت ندارد ؟\r\nو حضرت فرمود كه : « اى فتح ، قول محالى گفتى ( يا معنى آن است كه آيا از اعتقاد خود دست برداشتى ؟ ) خدا تو را ثبات داد كه از اعتقاد حق دست بر ندارى . جز اين نيست كه آن تشبيه كه جايز نيست ، در معانى است . اما در نام‌ها ، پس آنها يكى است و خاصيت آنها دلالت بر مسمى است . و بيان آنچه مذكور شد ، به اين وجه است كه آدمى و هر چند كسى بگويد كه يكى است ، خبر مىدهد كه جثّه و تن او يكى است و دوتا نيست ، و ليكن خود آدمى يكى نيست ؛ زيرا كه اعضا و رنگ‌هاى او با هم اختلاف دارند ، و آن‌كه رنگ‌هاى او مختلف\r\n\r\n","description":"","footnote":"","page_name":" 379 ","page_number":383},
  {"content":"\r\n . \r\n","description":"","footnote":"","page_name":" 380 ","page_number":384},
  {"content":"\r\n\r\nباشند ، يكى نمىباشد ، بلكه آن اجزايى است پاره پاره ، كه به هم وصل شده‌اند و با هم برابر نيستند ؛ خون او ، غير گوشت و گوشت او ، غير خون او و پى او ، غير رگ‌هاى او و موى او ، غير پوست او و سياهى او ، غير سفيدى اوست . و همچنين باقى ماندهء اعضا و رنگ‌هاى او و ساير خلائق . پس آدمى در اسم يكى است ، و ليكن در معنى يكى نيست . و خداى - جلّ جلاله - يكى و يگانه‌اى است كه غير او يكى و يگانه نيست . و در آن جناب اختلاف و خِلل و اعوجاج و عدم تناسبى نيست ، و زياد نمىشود و كم نمىگردد . و اما آدمى كه مخلوق و مصنوع اوست ، مركب است از اجزاى مختلفه و جوهرهاى پراكنده كه سر به هم آورده و به واسطهء اجتماع با هم ، يك چيز شده » .\r\nعرض كردم كه : فداى تو گردم ، اندوه مرا بردى ، خدا اندوه تو را زائل گرداند ! پس تفسير لطيف و خبير را براى من بيان فرما ، چنانچه تفسير يكى را بيان فرمودى ؛ به درستى كه من اجمالًا مىدانم كه لطف خدا ، بر خلاف لطف خلق اوست ، به جهت فرق ظاهرى كه در ميانهء او و ايشان است ، مگر آن‌كه دوست مىدارم كه تو آن را براى من شرح و بيان فرمايى .\r\nحضرت فرمود كه : « اى فتح ، ما خدا را لطيف ناميديم به جهت خلق امور لطيفه و علمى كه به چيز لطيف دارد . « 1 » اى فتح ، خداى تعالى توفيق دهد تو را و تو را ثابت بدارد . آيا نظر نمىكنى به سوى نشانهء صنعت آن جناب در گياه لطيف و غير لطيف و غير آن ، از خلق لطيف و از حيوان‌هاى ريزه و از بَعوض و جِرِجس ( كه دو نوع از پشه‌هاى ريزه‌اند ) و آنچه از اينها خُردتر است كه از غايت ريزكى ، نزديك است كه چشم‌ها آن را درنيابد ، بلكه نزديك است كه به جهت خُردى كه دارد ، نر آن از ماده و آنچه تازه متولد شده از آنچه پيش بوده ، معلوم نگردد ، و ما چون كوچكى و ريزكى آن را ديديم ، با آن لطافتى كه دارد و ديديم كه را به سوى مجامعت برده و كيفيت آن را دانسته ، و ديديم كه از مرگ و آنچه موجب تلف و اذيت اوست ، مىگريزد و آنچه را كه صلاح او در آن است جمع مىكند ، و ديديم آنچه را كه در قعر درياها و آنچه در پوست درختان و بيابان‌ها و صحراهاى خشك و بى آب و علف آفريده ، و ديديم كه سخن يكديگر را مىفهمند ، يا به رموز و اشارات آنچه در نظر دارند حالى يكديگر مىنمايند ، و آنچه فرزندان آنها به واسطهء آن از ايشان مىفهمند و آنها مطالب خويش را چگونه به ايشان\r\n\r\n\r\n","description":"","footnote":"\r\n( 1 ) . و لطيف به معنى نازك و ريزه و كوچك است . ( مترجم )\r\n","page_name":" 381 ","page_number":385},
  {"content":"\r\n . \r\n","description":"","footnote":"","page_name":" 382 ","page_number":386},
  {"content":"\r\n\r\nمىفهمانند ، و ديديم كه روزى را به سوى ايشان مىبرند ، بعد از آن ديديم كه رنگ‌هاى ايشان را با مناسبت تمام با هم تركيب كرده ، كه سرخى را با زردى و سفيدى را با سرخى به هم ضمّ فرمود ، و ديديم آنچه را كه نزديك است كه به چشم‌هاى ما در نيايد ، به جهت ريزكى خلقتى كه دارد ، بلكه چشم‌هاى ما آن را در نيابد ، و دست‌هاى ما نتواند كه آن را لمس نمايد ، دانستيم كه خالق اين خلق و صانعى كه دارد ، لطيف است و در آفريدن آنچه نام آن برديم ، بسيار لطف به كار برده بىمباشرت عضو و جارحه و بىارادت و اسباب و بدون ماده و مدّه ، با آن‌كه مىدانيم كه صانع هر چيزى آن را از چيزى ساخته و خداى آفريدگار و صاحب لطف و بزرگوار چيزى را از چيزى نيافريده و نساخته » ( بلكه به قلم و صنع پرگار قدرت بر لوح عدم چنين نسخه‌ها نوشته و اين نقوش و صورت‌ها را نگاشته و به آب زندگى گلستان وجود را با اين گل‌هاى صنعت آراسته ) .\r\n325 / 2 . على بن محمد به طريق مرسل ، از ابوالحسن حضرت امام رضا عليه السلام روايت كرده است كه آن حضرت فرمود كه : « خدا خير و خوبى را به تو تعليم فرمايد . بدان‌كه خداى تبارك و تعالى ، قديم است و قديم بودن ، صفت اوست كه عاقل را دلالت مىكند بر اين‌كه چيزى پيش از او نبوده ، و نيز هيچ چيز در وجود ازلى هميشه با او نبوده ، پس ظاهر شد از براى ما به اقرار و اعتراف عامهء مردمان ( يا همهء آفريدگان به زبان حال يا مقال ) ، به واسطهء صفتى كه ايشان را عاجز نموده كه به آن متصف شوند ، كه چيزى پيش از خدا نبوده و چيزى در ماندن دائمى با او نخواهد بود . و باطل شد گفتهء كسى كه گمان نمود كه پيش از او ، يا با او هميشه چيزى بوده است . و بيانش اين است كه اگر هميشه چيزى در ماندن با او مىبود ، جائز نبود كه خدا خالق آن چيز باشد ؛ زيرا كه هميشه با او بوده .\r\nپس چگونه مىشود كه خالق كسى باشد كه هميشه با او بوده و اگر چيزى پيش از او مىبود ، آن چيز اول مىبود ، نه اين‌كه تو او را خدا مىدانى و آن اول ، أولى و أحقّ بود به اين‌كه خالق باشد از براى دوم كه تو او را اول فرض كردى ، بعد از آن كه خداى تبارك و تعالى خويش را وصف نمود به نامى چند به جهت دعا و خواندن آن جناب خلائق را به سوى اين‌كه او را با اين نام‌ها بخوانند ؛ زيرا كه ايشان را آفريد و ايشان را فرمود كه : در بندگى او مشغول باشند و ايشان را امتحان فرمود و مبتلى گردانيد ؛ چه اگر نامى نداشت ، خواندن و بندگى ممكن نبود . و خود را ناميد به سميع و بصير و قادر و قائم و ناطق و ظاهر و باطن و لطيف و خبير و\r\n\r\n","description":"","footnote":"","page_name":" 383 ","page_number":387},
  {"content":"\r\n . \r\n","description":"","footnote":"","page_name":" 384 ","page_number":388},
  {"content":"\r\n\r\nقوى و عزيز و حكيم و عليم و آنچه به اين نام‌ها شباهت داشته باشد .\r\nپس چون غاليان - كه از حد در گذشته‌اند - يا دشمنان و تكذيب كنندگان ما ، از نام‌هاى خدا اين را ديدند و حال آن‌كه از ما شنيده بودند كه از جانب خدا حديث مىكرديم كه چيزى مانند او نيست ، و هيچ خلقى در حال و صفت ، با او موافقت ندارد ، بر ما اعتراض كردند و گفتند كه :\r\nچون شما گمان مىكنيد كه خدا را مثل و شبيهى نيست ، ما را خبر دهيد كه چگونه با او مشاركت نموده‌ايد در نام‌هاى نيك آن جناب ، و به همهء اين نام‌ها خود را ناميده‌ايد ؟ پس همين دليل است بر اين‌كه شما مثل اوييد در همهء حالاتى كه دارد ، يا در بعضى از آنها و هر چند كه در بعضى ديگر مانند او نباشيد ؛ زيرا كه شما نام‌هاى پاكيزهء او را جمع كرده‌ايد و به اين صفات متصف و در آن با خدا شريكيد ؟\r\nبه ايشان گفتيم كه : خداى تبارك و تعالى ، نامى از نام‌هاى خود را بر سبيل الزام به بندگان خويش شناسانيده و تعليم فرموده ، با اختلاف معانى اين نام‌ها كه بر او و بر ايشان اطلاق مىشود ، و اين اختلاف ، چنان است كه يك نام دو معنى مختلف را جمع مىكند ، و دليل بر اين ، گفتهء مردمان است كه در نزد ايشان جائز و شايع است و اين طريقه ، همان است كه خدا خلق خود را با آن خطاب فرموده ، و با ايشان به آنچه مىفهمند ، تكلّم نموده تا آن‌كه حجتى باشد بر ايشان در باب ضايع كردن آنچه را كه ضايع كردند ، و گاه است كه مردى را كلب و حمار و ثور و سُكَّره و علقمه و اسد مىگويند . چه ، اين اعلام ، در ميانهء عرب شايع بوده و هست و هر يك از اينها بر خلاف معنى آن و خلاف حالات و اوصاف آن است و اين نام‌ها واقع نشده‌اند بر معانى كه بر آنها بنا شده‌اند و واضع لغت عرب ، اين الفاظ را از براى آنها وضع نموده و استعمال فرموده ( زيرا كه كلب در اصل لغت ، به معنى سگ است و حمار ، به معنى خر و ثور ، به معنى گاو و يا گاو نر و سُكره ، به معنى پارچهء شكر ، و علقمه به معنى پارچهء چيز تلخ ، يا درخت حنظل ، يا درخت تلخ ، و اسد ، به معنى شير است ) . و آدمى ، شير و سگ نيست و همچنين ساير آنچه مذكور گرديده . پس اين را به فهم ، خدا تو را رحمت كند .\r\nو جز اين نيست كه خداى تعالى ، به علم و عالم ناميده شده ، به جهت غير علمى كه حادث باشد و عارض او گرديده كه به واسطهء آن چيزها را دانسته باشد و به سبب آن بر حفظ و نگاه‌دارى آنچه از امرش كه به او رو آورده و بر نظر و تفكر در خلق كردن خلائقى كه آفريده ، و در فاسد كردن آنچه فانى گردانيده از خلائق كه در گذشته‌اند ، يارى جسته باشد ، كه اگر آن\r\n\r\n","description":"","footnote":"","page_name":" 385 ","page_number":389},
  {"content":"\r\n . \r\n","description":"","footnote":"","page_name":" 386 ","page_number":390},
  {"content":"\r\n\r\nعلم در نزد او حاضر نباشد و از او غايب و نهان باشد ، جاهل و ضعيف باشد ، چنانچه ما اگر علماى خلق را ببينيم كه به عالم ناميده شده‌اند ، مىدانيم كه به جهت علمى است كه حادث شده ؛ زيرا كه در باب آن جاهل بودند و به علم حادثى عالم شده‌اند و بسا است كه علم به چيزها از ايشان مفارقت مىنمايد و باز جاهل مىشوند و خدا را عالم ناميدند ؛ زيرا كه همه چيز را مىداند و به چيزى جاهل نيست . پس خالق و مخلوق ، نام عالم را جمع نموده در آن اشتراك دارند و معنى مختلف است به وضعى كه ديدى .\r\nو پروردگار ما را سميع ناميدند ، نه به اعتبار سوراخ گوشى كه در او باشد كه به واسطهء آن آواز را بشنود و به آن نتواند ديد ، چنانچه سوراخ گوشى كه ما با آن مىشنويم نمىتوانيم با آن ببينيم ، و ليكن خدا ، با اين نام خبر داده است به اين‌كه هيچ آوازى بر او پوشيده و پنهان نيست ، نه به طورى كه ما را سميع مىنامند ؛ چه ما در شنيدن محتاج به اين عضويم و ما را شنيدن بدون آن ميسر نمىشود . و پس ما و خدا ، اسم شنوايى را جمع نموده ، شركت لفظى داريم و معنى مختلف است .\r\nو همچنين چشم و ديدن به آن ، كه خدا را بصير و بينا مىنامند ، نه به اعتبار سوراخ چشمى است كه داشته باشد و از آن ديده باشد ، چنانچه ما به سوراخ چشمى كه داريم مىبينيم و به آن ، در غير ديدن ، منتفع نمىشويم ، و ليكن خدا بيناست كه شخصى را كه به او نگريسته مىشود بر نمىدارد . يعنى : صورتش در آن جناب نقش نمىبندد ( و اين كلام ظاهر است در آن‌كه ديدن به انطباع است نه به خروج شعاع ) پس ما و خدا اسم را جمع نموده‌ايم و معنى مختلف است .\r\nو آن جناب ، قائم است ، نه به اين معنى كه راست ايستاده باشد و بر ساق پا بر پا باشد با سختى و رنج و انواع مشقت ، چنانچه چيزها چنين بر پا شده‌اند ، و ليكن اين لفظ قائم ، خبر مىدهد كه خدا حفظ كننده و مطلع است بر احوال خلق ، چنانچه مردى مىگويد كه : قائم به امر ما و آن‌كه متوجه اصلاح امور ما است ، فلانى است . و خدا است كه نگهبان است بر هر نفسى به آنچه مىكند ؛ از نيكى و بدى . و قائم در كلام عرب ، به معنى باقى نيز آمده ؛ چه آن جناب را زوالى نيست ، و قائم نيز خبر مىدهد از كفايت ، چنانچه به مردى مىگويى كه : به امر پسران فلانى قائم باش . يعنى : مهمات ايشان را كفايت كن . و قائم از ما گروه خلائق بر ساق پا ايستاده باشد . پس اسم را جمع نموديم و معنى آن را جمع نكرديم و در آن با خدا اشتراكى نداريم .\r\nو اما لطيف در باب خدا ، به معنى كمى و لاغرى و كوچكى نيست ؛ چنانچه در خلائق\r\n\r\n","description":"","footnote":"","page_name":" 387 ","page_number":391},
  {"content":"\r\n . \r\n","description":"","footnote":"","page_name":" 388 ","page_number":392},
  {"content":"\r\n\r\nاست ، و ليكن معنى لطف آن جناب ، آن است كه علم و قدرت و حكم او در همه چيز نفوذ كرده ؛ در كوچك و بزرگ آن جارى است ، و ممتنع است كه او را ادراك نمايند ، چنانچه به مردى مىگويى : « لَطُفَ عنّى هذا الامر » ، يعنى : « به فلان امر پى نبردم » . و « لَطُفَ فلان فى مذهبه و قوله » ، يعنى : « كسى به مذهب و اعتقاد و طريقهء فلانى پى نمىتواند برد » . و همين قول تو را خبر مىدهد كه عقل ، در آن ، به جهت دورى از فهم ، چشم فرو خوابانيده و آن را نمىبيند و به آنچه مطلوب است نمىرسد ، و نهايت عمق و لطافت به هم رسانيده كه وهم و خيال ، درك آن نمىتواند نمود . پس همچنين خداى تبارك و تعالى لطافت دارد از آن‌كه او را به حد و اندازهء درك نمايند ، يا او را به وصفى تعريف كنند ، و لطافتى كه ما داريم ، كوچكى و كمى است . پس اسم را جمع نموديم و معنى مختلف است .\r\nاما خبير در باب خدا ، به معنى آن است كه چيزى از او پوشيده نباشد ، و از او فوت نشود ، نه به جهت تجربه و اعتبار كه به انديشه و فكر در پى آن رفته باشد ؛ زيرا كه در نزد تجربه و اعتبار دو علم است ( يكى تجربه كه ضرورى و بديهى است و ديگرى ، اعتبارى كه به فكر احتياج دارد ) . و اگر چنانچه تجربه و اعتبار نمىبودند ، چيزى را نمىدانست ؛ زيرا كه هر كه چنين باشد ، جاهل خواهد بود و خداى تبارك و تعالى هميشه به آنچه آفريده ، خبير و آگاه بوده و مىباشد . و خبير از مردمان ، آن است كه بعد از جهل خبير و آگاه شده و متعلم است كه از تعليم و تجربه و امتحان ، چيزى مىآموزد . و اسم را جمع نموديم و معنى ، مختلف است .\r\nو اما ظاهر در باب خدا ، نه از اين راه است كه بر بالاى چيزها بر آمده باشد ، به آن‌كه در بالاى آن سوار شده باشد ، يا بر آن نشسته باشد ، يا به اعلا مرتبهء آن بالا رفته باشد ، و ليكن ظهورش به جهت قهر و غلبهء اوست بر همه چيز و قدرتى كه بر آنها دارد ؛ چه همگى مقهور قدرت اويند ، چنانچه مردى مىگويد كه : « ظهرت على اعدائى » ، « يعنى : بر دشمنان خويش غالب شدم » . و « أظهرنى اللَّه على خصمى » ، يعنى : « خدا مرا بر دشمنم غالب گردانيد » ( و لهذا حضرت در بيان معنى اين دو عبارت فرمود كه : اين قائل خبر مىدهد از پيروزى و غلبهء خويش ) . پس همچنين است ظهور خدا بر جميع اشيا . و ظهور خدا را وجهى ديگر است ، و آن اين است كه خدا ، ظاهر و آشكار است براى آن‌كه او را اراده نمايد و چيزى بر او پوشيده و پنهان نيست و تدبير مىفرمايد هر چه را كه آفريده . پس كدام ظاهرى از خداى تبارك و تعالى ظاهرتر و روشن‌تر است ؛ زيرا كه تو در هر جا كه رو آورى ، غير از صنعت او چيزى را\r\n\r\n","description":"","footnote":"","page_name":" 389 ","page_number":393},
  {"content":"\r\n . \r\n","description":"","footnote":"","page_name":" 390 ","page_number":394},
  {"content":"\r\n\r\nمشاهده ننمايى و از آثار قدرتش آن‌قدر در تو هست كه تو را بس باشد و احتياج به غير آن نداشته باشى . و ظاهر از ما ، آن است كه به خود آشكارا باشد و آن‌كه او را به حدش بشناسد .\r\nپس اسم را جمع كرديم و معنى مختلف است .\r\nو اما باطن در باب خدا ، نه به معنى زير چيزى پنهان شدن است ؛ به طورى كه در آن فرورفته باشد ، و ليكن اين وصف نسبت به آن جناب ، به اين معنى است كه علم و حفظ و تدبيرش در باطن همه چيز سرايت مىكرده ، چنانچه قائل مىگويد كه « ابطنته » ، يعنى : به آن آگاهى به هم رسانيدم و راز پوشيدهء او را دانستم . و باطن نسبت به ما ، آن است كه در چيزى نا پيدا شده و در پرده رفته باشد . و ما و خدا اسم را جمع كرديم و معنى مختلف است .\r\nو اما قاهر در باب خدا ، نه به اين معنى است كه به چاره و زحمت و حيله و آميزش و خلطت و مكر ، بر كسى غالب شود ؛ چنانچه بعضى از بندگان بر بعضى به اين اسباب و آلت غالب مىشوند ، و مغلوب از ايشان ، غالب مىشود و غالب ، مغلوب مىگردد ، و ليكن اين وصف نسبت به خداى تبارك و تعالى ، به اين معنى است كه فاعل و خالق همه چيز است و تمام آنچه آفريده جامهء خوارى و فروتنى از براى او بر خود پوشيده ، همه مقهور و مغلوب قدرت اويند و نمىتوانند كه امتناع كنند و قبول ننمايند آنچه را كه نسبت به ايشان اراده فرمود و يك چشم بر هم زدن از آن بيرون نمىرود ، آن سلطنتى كه دارد به وضعى كه به هر چيز مىگويد كه باش ، مىباشد . و قاهر نسبت به ما ، به آن معنى است كه ذكر كردم و وصف نمودم .\r\nپس اسم را جمع نموديم و معنى مختلف است .\r\nهمهء نام‌هاى خدا چنين است و هر چند كه ما تمام آنها را جمع ننموده و نام نبرده باشيم ؛ زيرا كه گاهى اعتبار اكتفا مىكند به چيزى كه به سوى تو افكنديم و تو را تعليم نموديم و خدا ياور تو و ياور ما است در ارشاد و توفيق ما » . باب در بيان تفسير صمد\r\n\r\n18 . باب در بيان تفسير صمد\r\n326 / 1 . على بن محمد و محمد بن حسن ، از سهل بن زياد ، از محمد بن وليد - و لقب او شباب صَيرفى است - از داود بن قاسم جعفرى روايت كرده است كه گفت : به خدمت امام محمد تقى عليه السلام عرض كردم كه : فداى تو گردم ، معنى صمد چه چيز است ؟ حضرت فرمود كه :\r\n« سيد و بزرگى كه تمام خلق به سوى او قصد كنند در اندك و بسيار » .\r\n\r\n","description":"","footnote":"","page_name":" 391 ","page_number":395},
  {"content":"\r\n . \r\n","description":"","footnote":"","page_name":" 392 ","page_number":396},
  {"content":"\r\n\r\n327 / 2 . چند نفر از اصحاب ما روايت كرده‌اند از احمد بن ابو عبداللَّه ، از محمد بن عيسى ، از يونس بن عبدالرحمان ، از حسن بن سَرى ، از جابر بن يزيد جُعفى كه گفت : از امام محمد باقر عليه السلام سؤال كردم از چيزى از توحيد خدا . حضرت فرمود : « به درستى كه خدا مبارك و مطهر است ، نام‌هاى او ، كه مردم او را به آنها مىخوانند و برتر است از آن‌كه كسى غير از آن جناب به بلندىِ كُنه و حقيقت او برسد و آن را دريابد . يكى است كه در وجود ذاتى ، دوم ندارد و ذات و صفات او را كثرتى نيست . و به توحيد خود در حال توحد و تفرد ، متفرد و تنها بود ( چه در ازل پيش از ايجاد و خلق ، خويش را به يگانگى ياد مىفرمود ، بى آن‌كه شريكى داشته باشد در وجود ) . بعد از آن ، توحيد را بر خلائق جارى نمود كه او را به وحدانيت بشناسند .\r\nپس اوست كه يگانه است و پناه نيازمندان و در نهايت نزاهت از شوب نقص و عيب . و هر چيزى او را مىپرستد ، و همه چيز به سوى او قصد مىكنند ، و علمش به همه چيز رسيده و به آن احاطه فرموده » .\r\nو كلينى رضى الله عنه فرموده : و اين‌كه همان معنى درست است در تفسير و بيان صمد ، نه آنچه فرقهء مشبهه به سوى آن رفته و گفته‌اند كه تفسير صمد ، توپر است كه اندرون ندارد ؛ زيرا كه اين تفسير كه ايشان مىگويند نمىباشد ، مگر از صفت و حالت جسم . و خداى - جلّ ذكره - برتر است از اين عيب و نقص ، و آن جناب بزرگ‌تر و بزرگوارتر است از اين‌كه خيال‌ها بر صفتش واقع شوند كه آن را بفهمند ، يا اين‌كه كسى به كُنه عظمت و بزرگى او تواند رسيد . و اگر تفسير صمد در صفت خداى عزّوجلّ ، توپر باشد يا فرمودهء خداى عزّوجلّ  « لَيْسَ كَمِثْلِهِ شَيْءٌ »  « 1 » ، كه ترجمهء آن اين است كه : « هيچ چيز در ذات و صفات مانند او نيست » . مخالفت دارد ؛ زيرا كه اين ، از صفت اجسام توپر است كه جوف ندارند ، چون سنگ و آهن و ساير چيزهاى توپر كه آنها را جوفى نيست .\r\nو خدا برتر است از اين نقص ؛ برترى بزرگ ( و اما آنچه در اخبار وارد شده از آن‌كه معنى صمد ، توپر است ، عالم كه مراد از آن ، يكى از حضرات ائمه معصومين - عليه و عليهم السلام - است به آنچه فرموده داناتر است و آن حضرت معنى آن را بهتر\r\n\r\n\r\n","description":"","footnote":"\r\n( 1 ) . شورا ، 11 .\r\n","page_name":" 393 ","page_number":397},
  {"content":"\r\n . \r\n","description":"","footnote":"","page_name":" 394 ","page_number":398},
  {"content":"\r\n\r\nمىداند ) و اين‌كه حضرت امام محمد تقى عليه السلام فرمود كه : صمد ، سيد مصمود اليه است ( و ترجمهء آن در اول باب مذكور گرديد ) ، معنى درستى است كه به فرمودهء خداى عزّوجلّ  « لَيْسَ كَمِثْلِهِ شَيْءٌ »  موافقت دارد . و مصمود اليه ، در لغت عرب ، به معنى مقصود است و ابوطالب پدر امير المؤمنين عليه السلام در بعضى از اشعار خويش كه پيغمبر صلى الله عليه و آله را به آن مدح فرموده ، مىفرمايد :\r\n و بالجمرة القصوى اذا صمدوا لها * يؤمّون قذفا رأسها بالجنادل \r\nيعنى « و به جمرهء دور تر از همهء جمرات ثلاث كه در منى است - / يعنى جمرهء عقبه - / چون قصد آن نمايند ، سر آن را مىشكنند ، يا قصد سر آن مىكنند و به سنگ‌ها كه به سوى آن مىافكنند » ( و در بعضى از نسخ كافى ، به جاى قذفا ، و رَضْخَا واقع شده و رَضَخْ به فتح اول و سكون دوم ، سنگ بر چيزى انداختن و كوفتن و شكستن است ) .\r\nو كلينى در بيان شرح اين بيت ، فرموده كه : يعنى جانب آن را قصد كردند و آن را به سنگ‌ها مىزدند ، يعنى : سنگ ريزه‌هاى كوچك كه آنها را جِمار مىنامند . « 1 » و بعضى از شعراى جاهليت ، گفته است كه :\r\n ما كنت أحسب ان بيتاً ظاهراً * اللَّه فى أكناف مكَّة يصمد \r\nيعنى « نبودم كه بپندارم كه خدا را خانه‌اى است هويدا در نواحى مكّه ، كه مصمود - يعنى مقصود - باشد كه مردم ، قصد آن كنند و به زيارت آن روند . و مراد از آن ، خانهء كعبه است - رزقنا اللَّه و ايّاكم زيارتها - ) .\r\nوزبرقان گفته كه :\r\n و لا رهيبة الا سيّد صمد . \r\nيعنى : « و نيست رهيبه كه اسم ممدوح اوست ، مگر بزرگى كه مردم قصد او مىكنند ، در حوائجى كه دارند » .\r\nو شدّاد بن معاويه در باب حذيفة بن بدر گفته كه :\r\n عَلَوتُهُ بِحُسامٍ ثمّ قلت له * خذها حذيف فأنت السيّد الصمد . \r\nباب در بيان امتناع حركت و انتقال خدا\r\n\r\n\r\n","description":"","footnote":"\r\n( 1 ) . و جِمار به كسر ميم ، جمع جَمره به فتح جيم و سكون ميم است و آن در اصل لغت ، به معنى سنگ‌ريزه است . ( مترجم )\r\n","page_name":" 395 ","page_number":399},
  {"content":"\r\n . \r\n","description":"","footnote":"","page_name":" 396 ","page_number":400},
  {"content":"\r\n\r\nيعنى : « بلند نمودم او را شمشيرى جان‌ستان ، پس به او گفتم كه : اين ضربت را بگير اىحذيفه كه تويى بزرگى كه مردم در حاجات خويش قصد تو مىكنند » ( و شدّاد اين را از روى استهزا و ريشخند به حذيفه گفت ؛ چنانچه فرشتگان به فرمودهء خدا به گناه‌كار بعد از آن‌كه به قهر و عنف ، او را گرفته و در ميان جهنم كشيده و آب جوش بر سر او ريخته‌اند كه بدنش به آن گداخته شود ، از روى ريشخند مىفرمايند كه  « ذُقْ إِنَّكَ أَنْتَ الْعَزِيزُ الْكَرِيمُ »  « 1 » ، يعنى : « بچش و اين عذاب را بكش . به درستى كه تويى عزيز و بزرگوار » ) .\r\nبعد از آن كلينى فرموده كه : و مثل اين - يعنى اشعارى كه در باب صمد مذكور شد - بسيار است و خداى عزّوجلّ ، سيد صمد است كه تمام خلق از جن و انس به سوى او قصد مىكنند ، در جميع حوائج و به او در سختىها و پناه مىبرند ( كه آنها را از ايشان دفع و رفع نمايد ) ، و فراخى خوشحالى و دوام نعمت‌ها را از او اميد دارند .\r\n\r\n19 . باب در بيان امتناع حركت و انتقال خدا\r\n328 / 1 . محمد بن ابى عبداللَّه ، از محمد بن اسماعيل برمكى ، از على بن عباس جراذينى ، از حسن بن راشد ، از يعقوب بن جعفر جعفرى ، از امام موسى كاظم عليه السلام روايت كرده است كه گفت : در نزد آن حضرت مذكور شد كه گروهى گمان مىكنند كه خداى تبارك و تعالى فرود مىآيد به سوى آسمان دنيا . آن حضرت فرمود كه : « خدا ، فرود نمىآيد و احتياجى به سوى فرود آمدن ندارد ؛ زيرا كه اطلاع آن جناب بر هر چيز در نزديك و دور ، برابر است ؛ به وضعى كه هيچ نزديكى ، از او دور و هيچ دورى ، از او نزديك نيست . و به چيزى احتياج نداشته و ندارد ، بلكه همه چيز به سوى او محتاج است و اوست صاحب نعمت واسعهء ممتده ( بر بندگان از روى فضل و احسان ) . و نيست خدايى كه مستحق عبادت باشد ، مگر او كه بر همه غالب است و استوار ( در گفتار و كردار ) .\r\nاما گفتهء آنها كه خداى تبارك و تعالى را وصف مىكنند به اين‌كه فرود مىآيد ، صورت ندارد و كفر است ؛ زيرا كه اين سخن را كسى مىگويد كه او را نسبت مىدهد به سوى نقصان و زيادتى ، و هر متحركى محتاج است به سوى آن‌كه آن را به حركت در آورد ( اگر حركت ،\r\n\r\n\r\n","description":"","footnote":"\r\n( 1 ) . دخان ، 49 .\r\n","page_name":" 397 ","page_number":401},
  {"content":"\r\n . \r\n","description":"","footnote":"","page_name":" 398 ","page_number":402},
  {"content":"\r\n\r\nحركت قسرى و جبرى باشد ) ، يا چيزى كه به واسطهء آن متحرك شود ( اگر حركت ، حركت ارادى و طبعى باشد ) . پس هر كه اين گمان‌ها به خداى تعالى مىبرد ، هلاك مىشود .\r\nپس بپرهيزيد در باب صفات خدا از اين‌كه بايستيد بر حد و اندازه‌اى كه از براى او قرار مىدهيد . آيا او را به اندازه در مىآوريد به نقصان ، يا زيادتى ، يا تحريك غير كه او را حركت دهد ، يا خود حركت كند ، يا به زوال و نيستى ، يا فرود آمدن ، يا برپا شدن ، يا نشستن ؟ و خداى تعالى جليل و عزيزتر است از وصف آنها كه او را وصف مىكنند ، و از نعت آنها كه نعت او مىگويند ، و از توهم آنها كه در باب او توهم مىنمايند    « وَ تَوَكَّلْ عَلَى الْعَزِيزِ الرَّحِيمِ * الَّذِي يَراكَ حِينَ تَقُومُ * وَ تَقَلُّبَكَ فِي السَّاجِدِينَ »    « 1 » ، يعنى : و توكل نما بر خداوند غالب مهربانى كه تو را مىبيند در هنگامى كه بر مىخيزى ، و مىبيند كه گرديدن تو را در ميان نماز گزارندگان » ( يا در صلب خدا پرستان ) .\r\n329 / 2 . از او روايت است و آن را مرفوع ساخته ، از حسن بن راشد ، از يعقوب بن جعفر ، از امام موسى كاظم عليه السلام كه آن حضرت فرمود : « نمىگويم كه خدا قائم است ( به معنى متعارف كه ايستادن بر ساق پا باشد ، تا لازم آيد ) كه او را از مكانى كه دارد ، زائل كرده باشم ( يا آن جناب را از مرتبه و درجهء الوهيت انداخته باشم ) ، و او را وصف و اندازه نمىكنم به مكانى كه در آن قرار و استقرار داشته باشد ، و نه به اين‌كه متحرك مىشود در چيزى از اركان و جوارح ( چون ذات و چشم و دست و امثال آن ، يا اعضاى باطن و ظاهر ) ، و نه به لفظى كه از شكاف دهان بيرون آمده باشد ، و ليكن مىگويم چنانچه خداى تبارك و تعالى فرموده است كه :  « كُنْ فَيَكُونُ »  « 2 » ، يعنى : « باش ! پس مىباشد » ، به مشيت و خواست او ، بى آن‌كه در نفس ترددى به هم رسد ، در حالتى كه پناه نيازمندان و تنها است ، و احتياج ندارد به شريكى كه ملك و مملكت او را به خاطرش آورد ، و نه آن‌كه درهاى علم خود را از برايش بگشايد » .\r\n330 / 3 . و از او ( يعنى كلينى ، رضى اللَّه . اگر اين سخن از شاگردهاى او باشد و اگر نه ، بايد ما بعد آن ، بدل يا بيان باشد ، يعنى : ) از محمد بن ابى عبداللَّه ، از محمد بن اسماعيل ، از داود بن عبداللَّه ، از عمرو بن محمد ، از عيسى بن يونس كه روايت است گفت : ابن ابى العوجاء به خدمت امام جعفر صادق عليه السلام عرض كرد در بعضى از آنچه به آن حضرت در آن گفت شنود\r\n\r\n\r\n","description":"","footnote":"\r\n( 1 ) . شعرا ، 217 - 219 .\r\n( 2 ) . بقره ، 117 .\r\n","page_name":" 399 ","page_number":403},
  {"content":"\r\n . \r\n","description":"","footnote":"","page_name":" 400 ","page_number":404},
  {"content":"\r\n\r\nمىنمود ، كه : خدا را مذكور ساختى و حواله نمودى بر غايب و آنچه پيدا نيست .\r\nحضرت فرمود : « واى بر تو ! چگونه غايب مىباشد كسى كه با خلق خويش در همه جا حاضر است و از رگ گردن به ايشان نزديك‌تر است ، و سخن ايشان را مىشنود ، و شخص‌هاى ايشان را مىبيند ، و رازهاى ايشان را مىداند ؟ »\r\nابن ابى العوجاء عرض كرد كه : آيا مىگويى كه آن جناب در هر مكانى هست ؟ آيا چنين نيست كه هرگاه در آسمان باشد ، چگونه مىتواند كه در زمين باشد ، و هرگاه در زمين باشد چگونه در آسمان مىتواند بود ؟ حضرت فرمود : « جز اين نيست كه تو وصف كردى مخلوق را كه چون از مكانى منتقل شود ، مكانى ديگر به آن اشتغال به هم رساند و مكانى ديگر از آن خالى گردد و در مكانى كه به سوى آن منتقل شده ، نمىداند كه در مكانى كه پيش از اين در آن بوده ، چه روى داده و چه حادث شده ، اما خداى عظيم الشأن كه پادشاه جزا دهنده است ، هيچ مكان از او خالى نمىباشد و هيچ مكان به واسطهء او مشتغل نمىشود و به مكانى از خويش نزديك‌تر نمىباشد به مكانى ديگر » .\r\n331 / 4 . على بن محمد ، از سهل بن زياد ، از محمد بن عيسى روايت كرده است كه گفت :\r\nبه خدمت امام على نقى عليه السلام نوشتم كه : خدا مرا فداى تو گرداند اى آقاى من ، از براى ما روايت شده كه خدا در بعضى از مواضع عرش قرار گرفته ، و نيز روايت شده كه در هر شب در نصف آخر آن ، به سوى آسمان دنيا فرود مىآيد .\r\nو نيز روايت شده كه در شبانگاه عرفه فرود مىآيد ، بعد از آن ، به جاى خويش بر مىگردد .\r\nو بعضى از مواليان تو در اين باب گفته‌اند كه : هر گاه خدا در بعضى از مواضع باشد و در بعضى نباشد ، هوا به او بر مىخورد و بر او مىتند و احاطه مىكند و هوا ، جسمى است رقيق و نرم كه بر هر چيزى احاطه مىكند ، به اندازهء آن در كوچكى و بزرگى . پس هوا چگونه بر او - جلّ ثناؤه - احاطه مىكند ؟\r\nبر اين مثال حضرت عليه السلام فرمان همايون نوشت كه : « علم اين در نزد خدا است ( چه اين ، از جمله متشابهات است كه تفسير آن را خدا و راسخون در علم مىدانند ) . و اوست كه اين را مقدر فرموده و اندازه نموده ، به آنچه نيكوتر است از روى اندازه نمودن » ( و ليكن در ضمن آنچه فرموده ، اشاره است به اين‌كه مراد به نزول خدا ، نزول رحمت و تقدير آن است ) . بعد از آن ، حضرت فرمود كه : « بدان كه چون خدا در آسمان دنيا باشد ، چنان است كه بر بالاى عرش\r\n\r\n","description":"","footnote":"","page_name":" 401 ","page_number":405},
  {"content":"\r\n . \r\n","description":"","footnote":"","page_name":" 402 ","page_number":406},
  {"content":"\r\n\r\nباشد و همه چيزها از براى او برابر است از روى علم و قدرت و پادشاهى و احاطت » ( و در اين ، تنبيه است كه خدا را مكانى نيست ؛ چه اگر مكانى مىبود ، همهء مكان‌ها در بر او برابر نبود ) .\r\nو از او - / يعنى از على بن محمد - / از محمد بن جعفر كوفى ، از محمد بن عيسى مثل اين روايت است .\r\nدر بيان فرمودهء خداى تعالى :  « ما يَكُونُ مِنْ نَجْوى ثَلاثَةٍ إِلَّا هُوَ رابِعُهُمْ »  « 1 » .\r\n332 / 5 . از او - يعنى از كلينى رضى الله عنه - [ از 
  ] چند نفر از اصحاب ما ، از احمد بن محمد بن خالد ، از يعقوب بن يزيد ، از ابن ابى عُمير ، از ابن اذينه ، از امام جعفر صادق عليه السلام روايت است در فرمودهء خداى تعالى :  « ما يَكُونُ مِنْ نَجْوى ثَلاثَةٍ إِلَّا هُوَ رابِعُهُمْ وَ لا خَمْسَةٍ إِلَّا هُوَ سادِسُهُمْ »  « 2 » ، يعنى : « نمىباشد و واقع نمىشود از راز گفتن سه كس ، مگر اين‌كه خدا چهارم ايشان است ، و نه راز گفتن پنج كس ، مگر آن‌كه او ششم ايشان است » ، ( و نه پست‌تر و كم‌تر از اين‌كه دو باشد ، يا چهار ، و نه بيشتر از اين‌كه شش است تا آنچه نهايت ندارد ، مگر آن‌كه او با ايشان است ، در هر جا كه باشند ؛ از اقطار آسمان‌ها و نواحى زمين ) .\r\nكه حضرت فرمود : « خدا يكى است و يگانه ( كه شريك و نظير ندارد ) واحدي الذات است ( كه جزء مادى و صورى ندارد ؛ نه در ذهن و نه در خارج ) و از خلق خود جدا است ( كه در ميانهء او و ايشان مباينت است ) و به همين ، خويش را وصف نموده ( چه در بسيارى از مواضع قرآن فرموده كه : چيزى مانند او نيست ) ، و خدا به هر چيز احاطه دارد ، و به طور اطلاع بر وجه استعلا و احاطه و قدرت :  « لا يَعْزُبُ عَنْهُ مِثْقالُ ذَرَّةٍ فِي السَّماواتِ وَ لا فِي الْأَرْضِ وَ لا أَصْغَرُ مِنْ ذلِكَ وَ لا أَكْبَرُ »  « 3 » ، يعنى : « دور شود و پوشيده نگردد از او هم سنگ مورچهء خُرد ، يا به وزن ذره‌اى از ذرات هوا در آسمان‌ها ، و نه در زمين ، و نه خُردتر از آن ، و نه بزرگ‌تر از اين » ، و ليكن به طور احاطه و علم ( يعنى : علم آن جناب رفيق آنها است و محيط و مطلع بر ايشان ) ، نه به اعتبار و ذات مقدس ؛ زيرا كه مكان‌ها به اندازه در مىآيند ، و حدود چهارگانه گرداگرد آن را فرا مىگيرد » .\r\n( و مراد از حدود چهارگانه ، جهات شش‌گانه است كه عبارت است از بالا و زير و راست\r\n\r\n\r\n","description":"","footnote":"\r\n( 1 ) . مجادله ، 7 .\r\n( 2 ) . مجادله ، 7 .\r\n( 3 ) . سبأ ، 3 .\r\n","page_name":" 403 ","page_number":407},
  {"content":"\r\n . \r\n","description":"","footnote":"","page_name":" 404 ","page_number":408},
  {"content":"\r\n\r\nو چپ و پيش و پس ، و ليكن چون غير از بالا و زير ، فى حد ذاته متميز نبود ، بلكه تميز و تحقق آن به امر اعتبارى بود ، لهذا حضرت راست و چپ را يك حد قرار داد ، چنانچه پيش و پس را يك حد حساب نمود ) . بعد از آن فرمود كه : « پس اگر احاطهء خدا بر چيزها به اعتبار ذات باشد ، و بر ذات لازم مىآيد كه اين حدود ، گرداگرد آن را فرو گرفته باشند » .\r\nدر بيان فرمودهء خداى تعالى :  « الرَّحْمنُ عَلَى الْعَرْشِ اسْتَوى »  « 1 »  . 333  / 6 . على بن محمد و محمد بن حسن روايت كرده‌اند ، از سهل بن زياد ، از حسن بن موسى خشّاب ، از بعضى از مردان خويش كه راوى حديث‌اند ، از امام جعفر صادق عليه السلام كه از آن حضرت سؤال شد از فرمودهء خداى عزّوجلّ :  « الرَّحْمنُ عَلَى الْعَرْشِ اسْتَوى »  ، يعنى :\r\n« خداوند رحمن بر عرش استوا دارد » . حضرت فرمود كه : « هر چيزى نسبت به او برابر است و بر همه استيلا دارد . پس چيزى نسبت به او از چيز ديگر نزديك‌تر نيست » .\r\n334 / 7 . و به همين اسناد ، از سهل ، از حسن بن محبوب ، از محمد بن مارد روايت شده است كه از امام جعفر صادق عليه السلام سؤال شد از قول خداى عزّوجلّ :  « الرَّحْمنُ عَلَى الْعَرْشِ اسْتَوى »  . حضرت فرمود كه : « نسبت به هر چيز برابر است ، پس چيزى به سوى او نزديك‌تر از چيز ديگر نيست » .\r\n335 / 8 . و از او ، از محمد بن يحيى ، از محمد بن حسين ، از صفوان بن يحيى ، از عبدالرحمان بن حجّاج روايت است كه گفت : امام جعفر صادق عليه السلام را سؤال كردم از قول خداى عزّوجلّ :  « الرَّحْمنُ عَلَى الْعَرْشِ اسْتَوى »  . حضرت فرمود كه : « در هر چيزى برابر است ، پس چيزى به سوى او نزديك‌تر از چيز ديگر نيست ؛ به اين معنى كه هيچ دورى از او دور نباشد ، و هيچ نزديكى به او نزديك نباشد . و در هر چيزى برابر است » .\r\n336 / 9 . و از او ، از محمد بن يحيى ، از احمد بن محمد بن عيسى ، از حسين بن سعيد ، از نضر بن سُويد ، از عاصم بن حُميد ، از ابو بصير ، از امام جعفر صادق عليه السلام روايت است كه آن حضرت فرمود كه : « هر كه گمان كند كه خدا از چيزى ، يا در چيزى ، يا بر چيزى است ، كافر است » . عرض كردم كه : آنچه فرمودى ، از براى من تفسير فرما . فرمود كه : « مقصود من ، آن است كه گمان آن كس چنين باشد كه چيزى گرداگرد او را فرا گرفته ، يا او را نگاه داشته ، يا از\r\n\r\n\r\n","description":"","footnote":"\r\n( 1 ) . طه ، 5 .\r\n","page_name":" 405 ","page_number":409},
  {"content":"\r\n . \r\n","description":"","footnote":"","page_name":" 406 ","page_number":410},
  {"content":"\r\n\r\nچيزى به هم رسيده كه بر او پيشى گرفته باشد » ( و تفسير آن حضرت ، به طريق لفّ و نشر مشوّش است ؛ چه اول به دوم ، و دوم به سوم ، و سوم به اول ، تعلق دارد ) .\r\n337 / 10 . و در روايت ديگر چنين است كه : « هر كه گمان كند كه خداى عزّوجلّ از چيزى به هم رسيده ، او را حادث قرار داده و اعتقاد نموده كه كسى او را از سر نو پديد آورده ، و هر كه گمان كند كه خدا در چيزى مىباشد ، او را محصور گردانيده به آن مكانى كه حاصر اوست و گرداگرد او را فرا گرفته ، و هر كه گمان كند كه خدا بر بالاى چيزى قرار دارد ، او را محمول ساخته » ( كه چيزى او را برداشته است ) .\r\nدر بيان فرمودهء خداى تعالى :  « وَ هُوَ الَّذِي فِي السَّماءِ إِلهٌ وَ فِي الْأَرْضِ إِلهٌ »  « 1 »  338  / 11 . على بن ابراهيم ، از پدرش ، از ابن ابى عُمير ، از هشام بن حكم روايت كرده است كه گفت : ابو شاكر ديصانى گفت : در قرآن آيه‌اى هست كه موافق اعتقادات ما است ، كه خدا را دو تا مىدانيم . گفتم : آن آيه كدام است ؟ گفت :  « وَ هُوَ الَّذِي فِي السَّماءِ إِلهٌ وَ فِي الْأَرْضِ إِلهٌ »  ، يعنى : « او آن خدايى است كه در آسمان خدا و معبود فرشتگان ، و در زمين خدا و معبود جن و انس است » ( و مراد ، آن است كه آن جناب ، مستحق آن است كه جميع خلائق او را عبادت كنند و روى ارادت به سوى او آورند ) .\r\nهشام مىگويد : پس ندانستم كه او را چه جوابى گويم ، بعد از آن به حجّ رفتم و حضرت امام جعفر صادق عليه السلام را به اين خبر دادم ، فرمود كه : « اين سخن ، سخن زنديق خبيث پليد است ، چون به سوى او برگردى ، به او بگو كه : نام تو در كوفه چيست ؟ كه او خواهد گفت : فلانى . بعد از آن ، به او بگو كه : نام تو در بصره چيست ؟ خواهد گفت كه : فلانى . و چون همان نام را بگويد ، بگو كه : همچنين است خدا كه پروردگار ما است . در آسمان ، خدا است و در زمين ، خدا است و در درياها ، خدا است و در بيابان‌ها و صحراهاى خشك و بىآب و علف ، خدا است و در هر جا و هر مكانى ، خدا است » .\r\nهشام مىگويد كه : از سفر باز آمدم و به نزد ابو شاكر رفتم و او را خبر دادم به آنچه حضرت به من تعليم داده بود ، گفت كه : اين جواب از حجاز به اين جا نقل شده ( و از مدينه ، يا مكّه آمده است ) .\r\n\r\n\r\n","description":"","footnote":"\r\n( 1 ) . زخرف ، 84 .\r\n","page_name":" 407 ","page_number":411},
  {"content":"\r\n\r\nباب در بيان عرش و كرسى\r\n\r\n","description":"","footnote":"","page_name":" 408 ","page_number":412},
  {"content":"\r\n\r\n\r\n20 . باب در بيان عرش و كرسى\r\n339 / 1 . چند نفر از اصحاب ما روايت كرده‌اند از احمد بن محمد برقى و آن را مرفوع ساخته كه گفت : جاثليق ( كه سردار نصارى است ) از امير المؤمين عليه السلام سؤال كرد و به آن حضرت عرض نمود كه : مرا خبر ده از خداى عزّوجلّ كه آيا آن جناب ، عرش را بر مىدارد يا عرش ، او را بر مىدارد ؟ امير المؤمنين عليه السلام فرمود كه : « خداى عزّوجلّ ، حامل عرش و آسمان‌ها و زمين و آنچه در ميان آنهاست . و همين معنى ، فرمودهء خدا است كه مىفرمايد :  « إِنَّ اللَّهَ يُمْسِكُ السَّماواتِ وَ الْأَرْضَ أَنْ تَزُولا وَ لَئِنْ زالَتا إِنْ أَمْسَكَهُما مِنْ أَحَدٍ مِنْ بَعْدِهِ إِنَّهُ كانَ حَلِيماً غَفُوراً »  « 1 » ، يعنى : به درستى كه خدا نگاه مىدارد آسمان‌ها و زمين را از آن‌كه زايل شوند ، يا به جهت كراهت و نخواستن آن‌كه از مكان خود بروند ، و هر آينه اگر زايل شوند ، هيچ‌كس آنها را نگاه ندارد و به جاى خود نياورد ، بعد از خدا ( يا پس از خرابى و زوال آن ) . به درستى كه خدا ، بردبار و آمرزگار بوده و خواهد بود » .\r\nجاثليق عرض كرد : پس مرا خبر ده از فرمودهء آن جناب :  « وَ يَحْمِلُ عَرْشَ رَبِّكَ فَوْقَهُمْ يَوْمَئِذٍ ثَمانِيَةٌ »  « 2 » ، يعنى : « و بر مىدارند عرش پروردگار تو را در بالاى فرشتگان ، كه بر كنارهاى آسمان مىباشند ، و در آن روز كه روز قيامت است ، هشت فرشته » ( يا هشت كس ) . كه خدا چگونه اين را فرموده و تو مىگويى كه خدا عرش و آسمان‌ها و زمين را بر مىدارد ؟\r\nامير المؤمنين عليه السلام فرمود : « به درستى كه خدا عرش را آفريد از چهار نور : نور سرخى كه سرخى ، از آن سرخ شد و نور سبزى كه سبزى ، از آن سبز شد و نور زردى كه زردى ، از آن زرد شد و نور سفيدى كه سفيدى ، از آن به هم رسيده است ، و آن ، علمى است كه خدا آن را بر حاملان آن حمل نموده و آن ، نورى است از عظمت و بزرگى خدا . پس به عظمت و نور او ، دل‌هاى مؤمنان بينا شد ، و به عظمت و نورى كه دارد ، جاهلان با او دشمنى ورزيدند ، و به عظمت و نور وى هر كه در آسمان و زمين است ، از همهء خلائق به سوى آن جناب وسيله و دست‌آويز طلبيدند ، با اعمال مختلف و دين‌هاى مشتبه .\r\nپس هر كه محمولى از موجودات كه خدا آن را به نور و عظمت و قدرت خويش بر مىدارد ، توانايى ندارد ، از براى نفس خويش بازداشتن ضررى و نه جذب منفعتى و نه\r\n\r\n\r\n","description":"","footnote":"\r\n( 1 ) . فاطر ، 84 .\r\n( 2 ) . حاقه ، 17 .\r\n","page_name":" 409 ","page_number":413},
  {"content":"\r\n . \r\n","description":"","footnote":"","page_name":" 410 ","page_number":414},
  {"content":"\r\n\r\nمردن و نه زنده كردن ، يا بقاى زندگى ، و نه بعث و زنده شدن در روز قيامت . پس هر چيزى محمول است و خداى تبارك و تعالى آسمان و زمين را از زوال نگاه مىدارد و به آنها و آنچه احاطه نموده‌اند ، از هر چه باشد ، احاطه فرموده و آن جناب ، باعث حيات هر چيزى و نور همه چيز است . همه چيز به واسطهء او از ممكن عدم به عرصهء ظهور رسيده‌اند . و خدا پاك و منزه و برتر است از آنچه مىگويند ؛ برترى و بزرگ » .\r\nجاثليق به آن حضرت عرض كرد كه : پس مرا خبر ده از خداى عزّوجلّ كه آن جناب در كجا است ؟ امير المؤمنين عليه السلام فرمود كه : « خدا در اينجا و در آنجا و در بالا و زير است ، و به ما احاطه فرموده و با ما است . و اين است معنى فرمودهء آن جناب كه مىفرمايد :  « ما يَكُونُ مِنْ نَجْوى ثَلاثَةٍ إِلَّا هُوَ رابِعُهُمْ وَ لا خَمْسَةٍ إِلَّا هُوَ سادِسُهُمْ وَ لا أَدْنى مِنْ ذلِكَ وَ لا أَكْثَرَ إِلَّا هُوَ مَعَهُمْ أَيْنَ ما كانُوا »  « 1 » ( كه ترجمهء آن در باب سابق گذشت ) . پس كرسى ، احاطه دارد به آسمان‌ها و زمين و آنچه در ميان آسمان‌ها و زمين و آنچه در زير خاك است  « وَ إِنْ تَجْهَرْ بِالْقَوْلِ فَإِنَّهُ يَعْلَمُ السِّرَّ وَ أَخْفى »  « 2 » ، يعنى : « و اگر آشكار نمايى گفتار خويش را و آواز را بلند سازى ، پس به درستى كه او مىداند آن پوشيده و پوشيده‌تر از پوشيده را » ( مانند آنچه در دل پنهان مىدارند ) . و همين معنى فرمودهء خداى تعالى است كه فرموده :  « وَسِعَ كُرْسِيُّهُ السَّماواتِ وَ الْأَرْضَ وَ لا يَؤُدُهُ حِفْظُهُما وَ هُوَ الْعَلِيُّ الْعَظِيمُ »  « 3 » ، يعنى : « وسيع است كرسى خدا ( كه مراد از آن ، علم است ، يعنى : فراگرفته است علم او ) همهء آسمان‌ها و زمين را . در رنج نيفكند او را و بر او گران نيايد نگاه داشتن آسمان‌ها و زمين و اوست برتر ( از حدِّ وَهْم ، و يا متعالى از امثال و اشباه ) و بزرگ‌تر از انديشهء فهم و در نهايت بزرگوارى » .\r\nپس كسانى كه عرش را بر مىدارند ، علمايى هستند كه خدا علم خويش را بر ايشان بار فرموده و ايشان را حاملان آن نموده ، و بيرون نيست از اين چهار چيز : ( كه عرش و كرسى و آسمان‌ها و زمين است ، يا چهار نور ) چيزى كه خدا آن را در ملكوت خويش آفريده ، و همين ملكوتى است كه خدا آن را به برگزيدگان خويش نموده ، و به خليل خود ابراهيم همين را نمود ، پس فرمود كه :  « وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ »  « 4 » ، يعنى : « و همچنان كه ابراهيم عليه السلام را بينا كرديم بر گمراهى قوم او ، همچنين نموديم ابراهيم را\r\n\r\n\r\n","description":"","footnote":"\r\n( 1 ) . مجادله ، 7 .\r\n( 2 ) . طه ، 7 .\r\n( 3 ) . بقره ، 255 .\r\n( 4 ) . انعام ، 75 .\r\n","page_name":" 411 ","page_number":415},
  {"content":"\r\n . \r\n","description":"","footnote":"","page_name":" 412 ","page_number":416},
  {"content":"\r\n\r\nربوبيت و پادشاهى و عجائب و بدائع آسمان‌ها و زمين از ذروهء « 1 » عرش تا تحت الثرى . « 2 » ( يعنى همه را بر او منكشف ساختيم ، تا به واسطهء آنها استدلال كند بر قدرت كاملهء ما ) و تا از صاحبات يقين باشد » ( در وحدانيت ما . و يا تقدير آن است كه : تا آن‌كه از صاحبان يقين باشد ، چنين كرديم ) . و چگونه حاملان عرش ، خدا را بر مىدارند و حال آن‌كه به حياتى كه به ايشان عطا فرموده ، دل‌هاى ايشان زنده شده و به واسطهء نور او به سوى معرفت آن جناب راه راست يافته‌اند » .\r\n340 / 2 . احمد بن ادريس ، از محمد بن عبدالجبّار ، از صفوان بن يحيى روايت كرده است كه گفت : ابو قُرّهء محدث از من خواهش كرد كه او را به خدمت ابوالحسن حضرت امام رضا عليه السلام برم . پس ، از آن حضرت اذن خواستم و مرا اذن داد ، بعد از آن ، ابو قُرّه به خدمت آن حضرت رسيد و از آن حضرت از حلال و حرام خدا پرسيد . بعد از آن ، به آن حضرت عرض كرد كه : آيا اقرار و اعتراف دارى به اين‌كه خدا محمول است ؟ ( كه او را برداشته‌اند ) .\r\nامام رضا عليه السلام فرمود كه : « هر محمولى ، مفعول به است ( كه با او كارى شده ) و منسوب است به سوى غير خود ( كه عبارت است از حامل كه فاعل اين فعل است ) و به اين غير محتاج است ( چه فعل ، بدون فاعل محال و ممتنع است ) و محمول - چون اسم مفعول است - اسمى است كه دلالت مىكند بر نقصان ، به حسب ظاهر مفهوم لفظ و صريح منطوق آن و حامل ، فاعل است و آن ، در لفظ مدح و ثنا است ، و همچنين است گفتار قائل كه مىگويد : بالا و زير و بالاتر و پايين‌تر ( چه اول و سوم ، دلالت مىكند بر مدح و دوم و چهارم بر مذمت ) و خداى تعالى فرموده است كه : خدا را نام‌هاى نيكوتر است ، پس او را با آن نام‌ها بخوانيد « 3 » و در كتاب‌هاى خود نفرموده كه خدا محمول است ، بلكه فرموده كه : آن جناب حامل و بردارنده است در بيابان و دريا ( چنانچه در سورهء بنى اسرائيل تصريح به آن فرموده ) . و آسمان‌ها و زمين را از زوال و نيستى نگاه مىدارد « 4 » و آنچه غير خدا باشد ، محمول است ، و هرگز نشنيده از كسى كه به خدا و عظمت او ايمان آورده باشد ، كه در دعاى خويش در نداى خدا ، گفته باشد\r\n\r\n\r\n","description":"","footnote":"\r\n( 1 ) . بلندا و قله .\r\n( 2 ) . نقطهء زيرين خاك و زمين .\r\n( 3 ) . در متن حديث به آيهء 180 سورهء اعراف استشهاد شده كه مىفرمايد : « وَلِلَّهِ الأْسْمَآءُ الْحُسْنَى فَادْعُوهُ بِهَا . . . » .\r\n( 4 ) . مقصود مترجم ، آيهء 41 سورهء فاطر است « إِنَّ اللَّهَ يُمْسِكُ السَّموَ تِ وَ الْأَرْضَ » و در سورهء بنىاسرائيل ( اسرا ) چنين‌آيه‌اى نيست .\r\n","page_name":" 413 ","page_number":417},
  {"content":"\r\n . \r\n","description":"","footnote":"","page_name":" 414 ","page_number":418},
  {"content":"\r\n\r\nكه : اى محمول » .\r\nابوُقرّه عرض كرد كه : خدا فرموده است كه :  « وَ يَحْمِلُ عَرْشَ رَبِّكَ فَوْقَهُمْ يَوْمَئِذٍ ثَمانِيَةٌ »  « 1 » و فرموده كه :  « الَّذِينَ يَحْمِلُونَ الْعَرْشَ »  « 2 » ، يعنى : « آنان كه عرش را بر مىدارند » . حضرت فرمود كه :\r\n« عرش ، خدا نيست كه برداشتن آن ، برداشتن خدا باشد ؛ بلكه عرش ، علم و اسم و قدرت است ، و هر چيزى در عرش است . بعد از آن حمل را به غير خويش نسبت داده و آن خلقى است از خلائق كه آنها را خلق فرموده ؛ زيرا كه آن جناب از خلق خويش طلب بندگى فرموده به برداشتن عرش خود ، و ايشان ، حاملان علم خدايند و عبادت خلقى ديگر را از اين قرار داده كه تنزيه خدا كنند ، و او را به پاكيزگى ياد نمايند در گرداگرد عرش آن جناب . و ايشان ، به مقتضاى علم او عمل مىكنند و از آن در نمىگذرند . و عبادت بعضى از فرشتگان را نوشتن كردار بندگان خويش قرار داده ( كه آنها را مىنويسند ) و از اهل زمين طلب بندگى فرموده ، به اين‌كه در گرداگرد خانهء او ( كه خانهء كعبه است ) ، طواف كنند و خدا بر عرش استوا دارد ( كه همه چيز نسبت به او برابر است ) چنانچه فرموده ( و آيه و شرح آن گذشت ) و عرش و هر كه آن را بر مىدارد ، و هر كه گرداگرد عرش است ، همه نسبت به خدا برابرند و تفاوتى ندارند ، و خدا حامل ايشان است و ايشان را محافظت مىنمايد و نگاه مىدارد ، و بر هر نفسى نگهبان است و در بالاى هر چيزى و بر هر چيزى بلندى دارد ، و كسى نمىگويد كه خدا ، محمول و پايين‌تر است ؛ گفتنى تنها كه به چيزى وصل و پيوند نشود ، و به آن سبب لفظ و معنى فاسد گردد » .\r\n( و بنا براين معنى ، بايد كه با پيوند به قرينهء صارفه از ظاهر لفظ يا غير آن ، آنچه به آن وصل شود ، اطلاق محمول و اسفل بر خدا روا باشد ، و تأملى در جواز آن است و مىتواند كه معنى اين باشد كه : اطلاق اين دو لفظ بر او نمىشود ، و همه كس به اين قائل‌اند ، و در اين مسأله يك قول بيش نيست و نبايد كه اين قول را وصل كنند به چيزى كه إشعار به خلاف داشته باشد ؛ مثل آن‌كه كسى بگويد كه خدا در نزد مجسمه ، محمول است ) .\r\nابوقُرّه عرض كرد كه : پس تكذيب مىكنى و دروغ مىدانى آن روايتى را كه وارد شده است كه چون خدا به غضب آيد ، غضبش معلوم مىشود ، و نشانه‌اش آن است كه فرشتگانى كه\r\n\r\n\r\n","description":"","footnote":"\r\n( 1 ) . حاقه ، 17 .\r\n( 2 ) . غافر ، 7 .\r\n","page_name":" 415 ","page_number":419},
  {"content":"\r\n . \r\n","description":"","footnote":"","page_name":" 416 ","page_number":420},
  {"content":"\r\n\r\nعرش را بر مىدارند ، سنگينى آن را بر دوش‌هاى خويش مىيابند ، پس بر رو در مىافتند ، در حالتى كه سجده كنندگان ، و چون غضب خدا بر طرف شود ، عرش سبك گردد ، و فرشتگان برگردند به جاى خود كه در آن مىايستند .\r\nحضرت على عليه السلام فرمود كه : « مرا خبر ده از خداى تعالى كه از آن زمان كه شيطان را لعنت فرمود تا امروز كه تو در آنى ، بر او غضبناك است . پس در چه زمان از او راضى و خشنود گرديد و حال آن‌كه آن جناب ، بنا بر آنچه تو را وصف مىكنى ، هميشه غضبناك بوده بر آن ملعون و بر دوستان و پيروان او ، چگونه جرأت مىنمايى كه وصف كنى پروردگار خويش را به تغيّر از حالتى به حالتى ديگر ، و آن‌كه بر او جارى شود آنچه بر آفريدگان جارى مىشود ؟\r\nآن جناب پاك و منزه است و برتر از آنچه تو مىگويى .\r\nخدا با زايل شوندگان ، زايل نمىشود و نيست و نابود نمىگردد ، و به آنها كه متغير مىشوند ، متغير نخواهد شد ، و با آنان كه تبدل در ايشان به هم مىرسد ، متبدل نمىشود ، و هر كه غير از اوست و در دست او و در تدبير اوست كه آنچه خواهد و بايد ، با ايشان مىكند و همهء ايشان به سوى او محتاج‌اند و آن جناب از هر كه غير او باشد ، بىنياز است » .\r\n341 / 3 . محمد بن اسماعيل ، از فضل بن شاذان ، از حمّاد بن عيسى ، از رِبعى بن عبداللَّه ، از فضيل بن يسار روايت كرده است كه گفت : از امام جعفر صادق عليه السلام سؤال كردم از قول خداى عزّوجلّ :  « وَسِعَ كُرْسِيُّهُ السَّماواتِ وَ الْأَرْضَ »  « 1 » . فرمود كه : « اى فُضيل ، هر چيزى كه در كرسى است : آسمان‌ها و زمين . و هر چيزى ، در كرسى است » ( و فقرهء اوّلى در توحيد صدوق موجود نيست و اين ، اظهر است ) .\r\n342 / 4 . محمد بن يحيى ، از احمد بن محمد بن عيسى ، از حجّال ، از ثَعلبة ، از زرارة بن اعين روايت كرده است كه گفت : از امام جعفر صادق عليه السلام سؤال كردم از قول خداى عزّوجلّ :\r\n « وَسِعَ كُرْسِيُّهُ السَّماواتِ وَ الْأَرْضَ »  ، كه آيا آسمان‌ها و زمين كرسى را فرو گرفته‌اند يا كرسى آسمان‌ها و زمين را فرا گرفته ؟ حضرت فرمود : « بلى ، كرسى آسمان‌ها و زمين و عرش را فرا گرفته و كرسى ، هر چيزى را فرا گرفته است » .\r\n343 / 5 . محمد بن يحيى ، از احمد بن محمد ، از حسين بن سعيد ، از فضالة بن ايّوب ، از\r\n\r\n\r\n","description":"","footnote":"\r\n( 1 ) . بقره ، 255 .\r\n","page_name":" 417 ","page_number":421},
  {"content":"\r\n . \r\n","description":"","footnote":"","page_name":" 418 ","page_number":422},
  {"content":"\r\n\r\nعبداللَّه بن بكير ، از زرارة بن اعين روايت كرده است كه گفت : از امام جعفر صادق عليه السلام پرسيدم از قول خداى عزّوجلّ :  « وَسِعَ كُرْسِيُّهُ السَّماواتِ وَ الْأَرْضَ »  ، كه آيا آسمان‌ها و زمين ، كرسى را فرا گرفته‌اند ، يا كرسى آسمان‌ها و زمين را فرا گرفته ؟ حضرت فرمود كه : « هر چيزى در كرسى است ، و كرسى همه را فرا گرفته » .\r\n344 / 6 . محمد ، از احمد بن محمد بن عيسى ، از احمد بن محمد بن ابى نصر ، از محمد بن فُضيل ، از ابوحمزه ، از امام جعفر صادق عليه السلام روايت كرده است كه آن حضرت فرمود : « حاملان عرش ( و عرش ، علم خدا است ) هشت نفراند : چهار نفر از ما و چهار نفر از كسانى كه خدا خواسته » ( و از احاديث ظاهر مىشود كه چهار نفر اول ، محمد و على و حسن و حسين - صلوات اللَّه و سلامه عليهم اجمعين - باشند . و بعضى به جاى محمد ، فاطمه - صلوات اللَّه و سلامه عليها - را ذكر كرده‌اند . و اما چهار نفر ديگر ، بعضى گفته‌اند كه نوح و ابراهيم و موسى و عيسىاند - كه پيغمبران اولوالعزم‌اند - و بعضى گمان كرده‌اند كه سلمان و ابوذر و مقداد و عمار بن ياسراند ) .\r\n345 / 7 . محمد بن حسن ، از سهل بن زياد ، از ابن محبوب ، از عبدالرحمان بن كثير ، از داود بن كثير رقّى روايت كرده است كه گفت : از حضرت امام جعفر صادق عليه السلام سؤال كردم از تفسير قول خداى عزّوجلّ :  « وَ كانَ عَرْشُهُ عَلَى الْماءِ »  « 1 » ، يعنى : « و بود عرش خداى - سبحانه و تعالى - بر روى آب » . حضرت فرمود كه : « سنيان در تفسير اين آيه ، چه مىگويند ؟ » عرض كردم كه : مىگويند : عرش بر روى آب بود و پروردگار عالميان در بالاى آن .\r\nفرمود : « دروغ مىگويند . هر كه اين را گمان كند ، كه خدا را محمول گردانيده و او را به صفت مخلوقات وصف كرده ، و بر او لازم مىآيد كه آن چيز كه او را برداشته ، از او قوىتر باشد » .\r\nعرض كردم : فداى تو گردم ، تفسير آيه را از براى من بيان فرما . حضرت فرمود : « به درستى كه خدا دين و علم خويش را بر آب بار كرد و آن را حامل اين دو گردانيد ، پيش از آن‌كه زمين ، يا آسمان ، يا جنّ ، يا انسان ، يا آفتاب ، يا ماه وجود داشته باشد . بعد از آن ، چون اراده نمود كه خلائق را بيافريند ، ايشان را پراكنده و پريشان نمود در ميان دو دست خويش ( كه از آن به\r\n\r\n\r\n","description":"","footnote":"\r\n( 1 ) . هود ، 7 .\r\n","page_name":" 419 ","page_number":423},
  {"content":"\r\n\r\nباب در بيان روح خدا و معنى آن\r\n\r\n","description":"","footnote":"","page_name":" 420 ","page_number":424},
  {"content":"\r\n\r\nپيش رو تعبير مىشود . و مراد اين است كه آنها را در نزد علم خويش پهن نمود ) . پس به ايشان فرمود كه : پروردگار شما كيست ؟ اول كسى كه سخن نمود ، رسول خدا صلى الله عليه و آله و امير المؤمنين عليه السلام و ائمه هدى - صلوات اللَّه عليهم - بودند و عرض نمودند كه : تويى پروردگار ما . پس خدا ايشان را حامل دين و علم خويش نمود ، بعد از آن ، به فرشتگان فرمود كه : اين گروه حاملان دين و علم من و امينان من هستند در باب خلق من ، و ايشانند كه در روز قيامت از ايشان سؤال خواهد شد در باب اداى امانت و حفظ آن و طاعت خلائق و معصيت ايشان و آنچه مىدانند ، به خدا عرض خواهند كرد .\r\nبعد از آن به فرزندان آدم فرمود كه : اقرار كنيد براى خدا به پروردگارى و ربوبيت و براى اين چند نفر به فرمان‌بردارى و ولايت . فرزندان آدم عرض كردند كه : آرى اى پروردگار ما ، ما اقرار كرديم . پس خدا به فرشتگان خويش فرمود كه : گواه باشيد . فرشتگان عرض كردند كه : ما گواه شديم بر اقرار ايشان ، تا در فرداى قيامت نگويند : به درستى كه ما از اين اقرار بىخبران بوديم ، يا نگويند كه : جز اين نيست كه پدران ما شرك آوردند ، پيش از زمان ما و ما فرزندانى چند بوديم بعد از ايشان . آيا پس تو ما را هلاك مىگردانى و معذب مىسازى به آنچه آن كج‌روان گمراه كردند ؟ « 1 » اى داود ، ولايت و صاحب اختيارى ما بر ايشان در وقت پيمان گرفتن خدا استوار شده » .\r\n\r\n21 . باب در بيان روح خدا و معنى آن\r\n346 / 1 . چند نفر از اصحاب ما روايت كرده‌اند از احمد بن محمد بن عيسى ، از ابن ابى عُمير ، از ابن اذينه از احول كه گفت : از امام جعفر صادق عليه السلام سؤال كردم از آن روحى كه در حضرت آدم بود و فرمودهء خداى تعالى :  « فَإِذا سَوَّيْتُهُ وَ نَفَخْتُ فِيهِ مِنْ رُوحِي »  « 2 » ، يعنى : « پس راست كنم او را ( يعنى صورت آدم ) بر وجهى كه مستعد دميدن روح باشد ، و بدمم در او روح خويش را ، پس بيفتيد براى او سجده كنندگان » . حضرت فرمود كه : « آن ، روحى است آفريده شده ، كه خدا آن را آفريده ، و روحى كه در عيسى بود ، آفريده شده بود » ( و خدا كه روح آدم و عيسى را به خويش نسبت داده ، معنى آن مىآيد ) .\r\n347 / 2 . چند نفر از اصحاب ما روايت كرده‌اند از احمد بن محمد بن عيسى ، از حجّال ،\r\n\r\n\r\n","description":"","footnote":"\r\n( 1 ) . اعراف ، 172 و 173 .\r\n( 2 ) . حجر ، 29 .\r\n","page_name":" 421 ","page_number":425},
  {"content":"\r\n . \r\n","description":"","footnote":"","page_name":" 422 ","page_number":426},
  {"content":"\r\n\r\nاز ثَعلبه ، از حُمران كه گفت : از امام جعفر صادق عليه السلام سؤال كردم از تفسير قول خداى تعالى :\r\n « وَ رُوحٌ مِنْهُ »  « 1 » ، يعنى : « جز اين نيست كه عيسى ، پسر مريم فرستادهء خدا و كلمهء اوست كه خداوند آن را به سوى مريم افكند » ( يعنى كه او را به كلمهء كُن موجود فرمود بى پدر و ديگر ، عيسى روحى است از حق تعالى ) حضرت فرمود كه : « آن روحى است مخلوق كه خدا آن را آفريد و در آدم و عيسى عليهما السلام قرار داد » .\r\n348 / 3 . محمد بن يحيى ، از احمد بن محمد ، از محمد بن خالد ، از قاسم بن عُروه ، از عبدالحميد طائى ، از محمد بن مسلم روايت كرده است كه گفت : از امام جعفر صادق عليه السلام سؤال كردم از قول خداى عزّوجلّ :  « وَ نَفَخْتُ فِيهِ مِنْ رُوحِي »  « 2 » كه اين دميدن به چه وضع بود ؟\r\nحضرت فرمود كه : « روح متحرك است ؛ چون باد و آن را روح ناميده‌اند ؛ زيرا كه نام آن از ريح كه به معنى باد است ، مشتق شده و از اين ماده بيرون آمده ( چه وسط ريح نيز واو بوده و به جهت اعلال صرفى به يا مبدل شده ) و اين روح را موافق لفظ ريح ، يا از آن بيرون آورده ؛ زيرا كه روح‌ها با ريح مجانست دارند و هر دو ، از يك جنس‌اند ( چه روح آدم در سرعت حركت در جميع بدن و جريان آثار آن در اندرون همهء اعضا و اضلاع آن ، چون جريان باد است در اجزاى عالم ) . و خدا روح آدم را به خويش نسبت داده ؛ زيرا كه آن را بر سائر روح‌ها برگزيده ، چنانچه در باب خانه‌اى از خانه‌ها كه خانهء كعبه است ، فرموده كه : خانهء من « 3 » و در باب رسولى از رسولان خود كه ابراهيم عليه السلام است فرموده كه : خليل من « 4 » ( و خليل كسى است كه او را به دوستى مخصوص ساخته باشى ) . و امثال اينها از آنچه خدا به خويش نسبت داده از مخلوقات ، و همهء اينها مخلوق‌اند كه خدا ايشان را آفريده و ساخته ، و از سر نو پديد آورده ، و ايشان را تربيت فرموده و مىفرمايد : و تدبير ايشان و امور ايشان را چنانچه بايد و شايد ، به عمل آورده و مىآورد » .\r\n349 / 4 . چند نفر از اصحاب ما روايت كرده‌اند از احمد بن محمد بن خالد ، از پدرش ، از عبداللَّه بن بحر ، از ابو ايّوب خرّاز ، از محمد بن مسلم كه گفت : از امام محمد باقر عليه السلام سؤال كردم از آنچه سنيان روايت مىكنند كه خدا ، آدم را بر صورت خويش آفريد . حضرت فرمود\r\n\r\n\r\n","description":"","footnote":"\r\n( 1 ) . نساء ، 171 .\r\n( 2 ) . حجر ، 29 .\r\n( 3 ) . بقره ، 125 ؛ حج ، 26 .\r\n( 4 ) . اشاره به آيهء 125 سورهء نساء است « وَاتَّخَذَ اللَّهُ إِبْرَ هِيمَ خَلِيلًا » .\r\n","page_name":" 423 ","page_number":427},
  {"content":"\r\n\r\nباب در بيان جوامع توحيد و كلماتى كه . . .\r\n\r\n","description":"","footnote":"","page_name":" 424 ","page_number":428},
  {"content":"\r\n\r\nكه : « آن صورت ، صورتى بود كه خدا آن را احداث و خلق فرمود ، و آن را برگزيد و بر ساير صورت‌هاى مختلفه كه خلق نموده بود ، اختيار كرد . بعد از آن ، آن صورت را به خويش نسبت داد ؛ چنانچه خانهء كعبه و روح را به خويش نسبت داد و فرمود كه : خانهء من « 1 » و : بدمم در آن ، از روح خويش » .\r\n\r\n22 . باب در بيان جوامع توحيد و كلماتى كه جامع انواع صفات سلبى و ثبوتى خدا است\r\n350 / 1 . محمد بن ابى عبداللَّه و محمد بن يحيى هر دو روايت كرده‌اند و آن را مرفوع ساخته‌اند به سوى امام جعفر صادق عليه السلام كه : « امير المؤمنين عليه السلام مردم را امر فرمود كه مهياى جنگ معاويه شوند در نوبت دوم ، و ايشان را در اين باب ترغيب و تحريص نمود . پس چون فراهم آمدند ، برخاست و خطبه‌اى ادا فرمود و فرمود كه :\r\nسپاس و ستايش خدايى را سزد كه يكى است و يگانه و پناه نيازمندان و متفرّد و تنها است .\r\nنه از چيزى بوده و نه از چيزى آفريده و به عرصهء وجود آورده . و آنچه را موجود و ثابت فرموده ، به قدرت كامله‌اى كه به واسطهء آن از همه چيز جدا شده و همه چيز از او جدا شده‌اند ( كه در ميانهء آن جناب و ايشان به هيچ وجه مناسبتى نيست ) ، پس او را صفتى نيست كه به آن توان رسيد و اندازه‌اى ندارد كه داستان‌ها از برايش در باب آن بيان توان نمود . سخنان ساخته پرداخته از هر لغت كه در باب صفات او گفته مىشود ، به آن نرسيده ، كلال « 2 » به هم رسانيده‌اند ، و گردانيدن صفات به تبدل و تغير ، يا به انواعى كه تصور مىشوند ، در اينجا گمراه و سرگردانند ، و در ملكوت مصنوعات او ، راه‌هاى افكار و انديشه‌هاى عميقه و خيال‌هاى دقيقه ، سر گشته‌اند ، و جوامع تفسير و بيان كه مجمع و جامع آنند ، بدون آن‌كه در علم او ( كه عين ذات است ) ، رسوخ به هم رسانند ، و در آن فرو روند ، منقطع گرديده‌اند ، و پرده‌هاى غيب نورانى در نزد غيبى كه اسرار ربوبيت است ، و از همه پوشيده و حايل و مانع شده‌اند ، و عقل‌هاى بلند ( كه بلندىها را مىنگرند ) و در امور لطيفه و چيزهاى دقيقه تسلط دارند ، در كم‌تر از كم‌ترين و پست‌تر از پست‌ترين آن حجاب‌ها حيرانند .\r\nپس بزرگوار است آن‌كه همت‌هاى دور كه به هر چيز دورى رسيده ، به او نمىرسند و\r\n\r\n\r\n","description":"","footnote":"\r\n( 1 ) . بقره ، 125 .\r\n( 2 ) . مانده و رنجور و ناتوان .\r\n","page_name":" 425 ","page_number":429},
  {"content":"\r\n . \r\n","description":"","footnote":"","page_name":" 426 ","page_number":430},
  {"content":"\r\n\r\nفطانت‌هاى فرو رونده در درياى مشكلات ، او را نمىيابند . و برتر است آن‌كه او را هنگامى نيست كه به شماره در آيد ، و مدتى ندارد كه به سر آيد ، و او را نعت و صفتى نباشد كه به اندازه معين شود . پاك و منزه است آن‌كه اولى ندارد كه به آن ابتدا شود ، و پايانى ندارد كه به پايان رسد ، و اخرى ندارد كه فانى گردد .\r\nاو را پاك و منزه مىشمارم از آنچه لايق به او نباشد . و آن جناب چنان است كه خويش را وصف نموده و وصف كنندگان به صفت او نمىرسند . همه چيز را در آن هنگام كه آفريد ، جدا جدا آفريد ، تا برايشان ظاهر سازد كه به او شباهتى ندارند ، و آن جناب به ايشان شباهتى ندارد .\r\nپس در آنها حلول نكرده تا توان گفت كه : آن جناب در آنهاست ، و از آنها دور نشده تا توان گفت كه : از آنها جداست ، و از آنها خالى نيست تا توان گفت كه : در كجاست . ليكن خداى سبحانه ، علمش به همهء اينها احاطه فرموده ، و ساختنش آنها را استوار كرده ، و منتظم ساخته بر وجهى كه سزد و شايد ، بر وفق مصلحت و حكمت ، و محافظتش آنها را شمرده و ضبط نموده ، و غيب‌ها كه در هوا پوشيده و پنهان است و آنچه غايت پوشيدگى دارد ، و در تاريكىهاى بسيار تاريك مىباشد ، از او دور و پوشيده نيست . و همچنين بر او پوشيده نيست آنچه در آسمان‌هاى برتر است تا زمين‌هاى پست‌تر . و از براى هر چيزى از اينها نگاه‌دارنده و نگهبانى قرار داده ، و هر چيزى از اينها به چيزى ديگر احاطه دارد ، و آن كس كه احاطه دارد به آنچه احاطه نموده از اينها ، خدايى است كه يكى و يگانه و پناه محتاجان است ، كه گردش روزگار او را متغير نسازد ، و ساختن چيزى كه از كتم عدم به عرصهء وجود آمده و مىآيد ، او را به دشوارى و زحمت نيفكند .\r\nجز اين نيست كه به آنچه خواسته ، فرموده كه : باش ، پس بوده و موجود شده و آنچه را آفريده ، اختراع فرموده ، بدون مثال و صورتى كه پيشى گرفته باشد ، و بىرنج و مشقتى كه به او رسيده باشد . و هر سازندهء چيزى آن را از چيزى ساخته و خدا آنچه را آفريده از چيزى نساخته . و هر عالمى بعد از جهل ، عالم شده و تعليم گرفته و خدا هرگز جاهل نبوده و از كسى تعليم نگرفته ، و به همه چيز احاطه فرموده از روى علم و دانش پيش از وجود آنها ، پس به واسطهء آنها بر علمش نيفزوده .\r\n( حاصل مراد ، آن‌كه علم آن جناب ، به همه چيز پيش از آن‌كه آنها را در وجود آورد ، چون علم اوست بعد از آن‌كه آنها را موجود ساخته بدون زياده و نقصان ) .\r\n\r\n","description":"","footnote":"","page_name":" 427 ","page_number":431},
  {"content":"\r\n . \r\n","description":"","footnote":"","page_name":" 428 ","page_number":432},
  {"content":"\r\n\r\nو اين خلائق را كه موجود كرده ، نه به جهت آن است كه پادشاهى و سلطنت خويش را سخت و محكم سازد ، يا ترسيده باشد كه سلطنتش تمام شود ، يا نقصان پذيرد ، يا خواسته كه به سبب ايشان بر دشمنى كه جنگجو باشد ، يا همتايى كه در باب غلبه معارضه كند ، يا شريكى كه در بزرگى نزاع داشته باشد ، يارى جويد . و ليكن اينها آفريدگانند ، پرورش داده‌شدگان و بندگانىاند ذليل و خوار شدگان .\r\nپس پاك و منزه است آن‌كه بر آن گران نيايد آفريدن آنچه آغاز كرده و نه تدبير آنچه آفريده . و به آنچه آفريده ، اكتفا فرموده ( نه از روى عجز و رهگذر سستى ؛ چه قادر است كه در هر دقيقه ، بلكه كم‌تر از صد هزار برابر آنچه آفريده ، بلكه بيشتر ، بيافريند ، و ليكن مصلحت اقتضا نمود كه به همين قدر از خلائق اكتفا نمايد ، چنانچه مىتواند كه از براى هر كسى سه چشم يا بيشتر خلق كند . و ليكن مصلحت مقتضى آن است كه عادتاً دو چشم بيشتر نباشد . و آن حضرت به سوى اين اشاره فرمود كه فرموده ) . دانست آنچه را آفريد ، و آفريد آنچه را دانست ، نه به انديشه در علم حادث . درست دانست آنچه را آفريد ، نه به واسطهء آن به اينها رسيد و نه شبهه‌اى بر او داخل شد در آنچه نيافريد . و ليكن حكمى است درهم بافته و علمى است محكم و استوار ، و كارى است در نهايت متانت .\r\nمتوحد است به پروردگارى كه در آن شريك ندارد ، و خويش را به يگانگى مخصوص ساخته ، و بزرگى و ستايش را از براى خود خالص گردانيده ، و متفرد است به يگانگى و بزرگوارى و ثنا و مدح . و متوحد است به حمد خلائق ، و اظهار بزرگى نموده به آنچه خلائق او را به بزرگوارى ياد كنند . و برتر است از فرا گرفتن پسران و پاك و پاكيزه است از ملامست و مجامعت با زنان و عزيزتر و بزرگوارتر است از همسايگى شريكان .\r\nپس او را در آنچه آفريده ، ضد و دشمنى نيست كه با او مخالفت كند و نه در آنچه مالك آن گرديده ، همتايى هست كه با او برابرى كند . و هيچ‌كس در پادشاهى كه دارد ، شريك آن جناب نيست . يكى است و يگانه و پناه نيازمندان . كه هميشه را نيست و نابود مىگرداند و هلاك مىكند و آخر را ميراث مىبرد . آن‌كه هميشه بوده و خواهد بود ، در حالتى كه يگانه است ( كه شايبهء كثرت و تركيب در او نيست ) ، و ازلى است ( كه آغاز و انجام ندارد ) . پيش از اول همهء روزگار ، و بعد از گردش‌هاى هر كار ، چنين بوده و مىباشد . آن‌كه هلاك نمىشود و به نهايت نمىرسد .\r\n\r\n","description":"","footnote":"","page_name":" 429 ","page_number":433},
  {"content":"\r\n . \r\n","description":"","footnote":"","page_name":" 430 ","page_number":434},
  {"content":"\r\n\r\nبه اين طريق پروردگار خويش را وصف مىكنم . پس خدايى نيست مگر خدا ، كه بزرگى است در غايت بزرگى ! و بزرگوارى است در نهايت بزرگوارى ! و عزيزى است در منتهاى عزت ! و برتر است از آنچه ستم‌كاران مىگويند ؛ برترى بزرگ » .\r\nو كلينى رضى الله عنه خود فرموده كه : اين خطبه از خطبه‌هاى مشهورهء آن حضرت عليه السلام است . حتى آن‌كه سنيان آن را مبتذل و كم‌قدر ساخته‌اند از بس آن را در كتب خويش ذكر نموده‌اند . همين خطبه كفايت مىكند از براى هر كه علم توحيد و خداشناسى را طلب كند ، هر گاه در آن تدبر و تأمل نمايد و آنچه را كه در آن است بفهمد . پس اگر زبان‌هاى جن و انس كه زبان پيغمبرى در ميان آنها نباشد ، بر اين جمع شوند كه توحيد خدا را بيان كنند ، به طورى كه آن حضرت آورده ، و در كلام خويش بيان كرده ، بر آن قدرت ندارند و نمىتوانند .\r\nپدر و مادرم فداى او باد . و اگر ، نه اين بود كه آن حضرت توحيد را چنين ظاهر ساخته بود ، مردم نمىدانستند كه چگونه راه توحيد را سلوك كنند و در آن در آيند .\r\nو آيا نظر نمىكنيد به فرمودهء آن حضرت كه مىفرمايد : « نه از چيزى موجود شده و نه از چيزى آفريده آنچه را كه موجود شده » . پس به فرمودهء خويش عليه السلام كه نه از چيزى موجود شده ، معنى حدوث و تازگى را نفى فرموده . و نمىبينيد كه چگونه واقع ساخته صفت آفرينش و اختراع بدون ماده و صورت را بر آنچه خدا آن را احداث فرموده و از سر نو پديد آورده به جهت رد گفتهء آن‌كه گفته كه : همهء چيزهاى جزئيه غير متناهيه ، حادث شده‌اند ، و بعضى از آنها از بعضى به هم رسيده‌اند . و مىگويند كه نوع آن ، قديم است و به جهت باطل كردن گفتهء ثنويّه كه به دو خدا قائل‌اند و آنها از آنند كه گمان كرده‌اند كه خدا چيزى را احداث نمىفرمايد ، مگر از اصل و ماده ، و تدبير نمىكند مگر به اندازهء صورت ، و برابر كردن با آن .\r\n( و بعضى گفته‌اند كه : ظاهر اين است كه مراد از ثنويه ، حكماى فلاسفه است ، نه ثنويه مشهور ؛ زيرا كه آنچه را كه ذكر نموده ، مذهب حكما است از آن‌كه هر حادثى مسبوق است به ماده و مدت ، و وجه ناميدن ايشان به ثنويّه ، براى آن است كه ايشان به مؤثريت عقول قائل‌اند ، و آنها را صاحب اثر مىدانند ) .\r\n\r\n","description":"","footnote":"","page_name":" 431 ","page_number":435},
  {"content":"\r\n . \r\n","description":"","footnote":"","page_name":" 432 ","page_number":436},
  {"content":"\r\n\r\nپس آن حضرت عليه السلام به فرمودهء خويش كه : « نه از چيزى آفريد آنچه را كه موجود شده » ، همهء حجت‌ها و شبهه‌هاى جماعت ثنويّه را دفع نموده ؛ زيرا كه بيشتر آنچه ثنويّه در باب رد حدوث عالم ، اعتماد بر آن دارند ، آن است كه مىگويند : خالى از اين نيست كه آفريدگار ، يا چيزها را از چيزى آفريده ، يا از لا شئى ( كه به معنى هيچ است ) آفريده . پس گفتهء ايشان كه خدا چيزها را از چيزى آفريده ، خطا است ؛ چه آن ، تسلسل را لازم دارد ، و گفتهء ايشان كه از لا شئى و هيچ آفريده ، مناقضه است ، كه بعضى از اين ، سخن بعضى را باطل مىكند ، و منع مىنمايد ، و قولى است محال و ممتنع ؛ زيرا كه لفظ چيزى را اثبات مىكند و لفظ هيچ آن را نفى مىكند .\r\nپس امير المؤمنين عليه السلام اين سخن را به وضعى ادا فرموده كه از همهء لفظها بليغ‌تر و صحيح‌تر است ؛ زيرا كه آن حضرت عليه السلام فرمود كه : « نه از چيزى آفريده آنچه را كه موجود شده » ، پس او را نفى نموده به جهت آن‌كه چيزى را اثبات مىكرد ، و همان چيز را نفى مىنمود ؛ زيرا كه هر چيزى آفريده شده و حادث گرديده ، نه از اصل و ماده كه آفريدگار آن را احداث فرموده باشد ، چنانچه ثنويه گفته‌اند كه خدا از ماده قديم كه پيش بوده ، خلق فرموده . پس تدبيرى متحقق نمىشود ، مگر به اندازهء مثال و برابرى با آن .\r\nبعد از آن نظر كنيد به فرمودهء آن حضرت كه « او را صفتى نيست كه به آن توان رسيد ، و اندازه‌اى ندارد كه داستان‌ها از برايش در آن بيان توان نمود ، سخنان ساخته پرداخته از هر لغت كه در باب صفات او گفته مىشود ، به آن نرسيده ، كلال به هم رسانيده‌اند » كه آن حضرت عليه السلام نفى فرموده سخنان ناصواب فرقهء مشبّهه را كه تشبيه مىكنند خدا را به شمش طلا و نقره و بلور و غير آن ، از سخنان نادرست ايشان از درازى قامت و راستى و اعتدال ، يا نشستن بر عرش ، و گفتهء ايشان را كه در هر زمان كه دل‌ها نسبت به او بر كيفيتى بسته نشود ، و به سوى اثبات هيئتى برنگردد ، كه نفس او را به كيفيت خاصه تصور كند ، چيزى را نمىفهمد و صانعى را اثبات نمىكند .\r\nپس امير المؤمنين عليه السلام بيان فرمود كه : « آن جناب يكى است ، بى آن‌كه كيفيتى داشته باشد ؛ زيرا كه دل‌ها او را مىشناسند ، بدون تصوير و احاطه » .\r\n\r\n","description":"","footnote":"","page_name":" 433 ","page_number":437},
  {"content":"\r\n . \r\n","description":"","footnote":"","page_name":" 434 ","page_number":438},
  {"content":"\r\n\r\nبعد از آن فرموده : بنگريد بفرمودهء آن حضرت عليه السلام كه « او كسى است كه همت‌هاى دور كه به هر چيز دورى رسيده ، به او نمىرسند و فطانت‌هاى فرو رونده او را نمىيابند ، و برتر است آن‌كه او را هنگامى نيست كه به شماره در آيد و مدتى ندارد كه به سر آيد و نعت و صفتى نه ، كه به اندازه‌اى معين شود » .\r\nبعد از آن ، به فرمودهء آن حضرت صلى الله عليه و آله كه « در چيزها حلول نكرده ، تا توان گفت كه آن جناب در آنهاست ، و از آنها دور نشده ، تا توان گفت كه از آنها جداست » ، كه به اين دو سخن و دو فقره ، صفت اعراض و اجسام را از آن جناب نفى فرموده ؛ زيرا كه از جملهء صفات اجسام ، دورى و جدايى از يكديگر است ، و از جملهء صفات اعراض ، بودن در اجسام است به واسطهء حلول به طريقه‌اى كه هيچ‌يك از آنها به هم نمىرسند ، و با اجسام از يكديگر جدا نمىباشند ، با تراخى و دورى مسافت كه در ميانهء فاصله باشد .\r\nبعد از آن فرموده است كه : « ليكن علم آن جناب به چيزها احاطه فرموده و صنعتش آنها را استوار كرده » ، يعنى : آن جناب در هر چيز است به طريقهء احاطه و تدبير ، بدون آن‌كه يكديگر را لمس نموده باشند .\r\n351 / 2 . على بن محمد ، از صالح بن ابى حمّاد ، از حسين بن يزيد ، از حسن بن على بن ابى حمزه ، از ابراهيم ، از امام جعفر صادق عليه السلام روايت كرده است كه آن حضرت فرمود :\r\n« خداى تعالى نامش بزرگوار و كثير البركات و از عيوب و نقايص مبرّاست ، و آوازه‌اش برتر از بيان مدح ، و ثنايش بزرگ است و پاك و منزه و پاكيزه است ، و متفرّد است در الوهيت و متوحّد است به ربوبيت . و هميشه بوده و خواهد بود  « هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ »  « 1 » ؛ « و اوست اول ( كه پيش از او چيزى نبوده ) ، و آخر ( كه بعد از او چيزى نمىباشد ) ، و ظاهر و هويداست ( به حسب آثار و آيات ) ، و باطن و نهان است » ( به حسب ذات ) . پس اوّليت او را اوّلى نيست ، در حالى كه در اعلا علوّ خود ، بلندى و بزرگوارى دارد ، و اركان آن جناب ( كه مراد از آن ، علم و قدرت و امثال آن است ) ، در غايت علو و ارتفاع است ( چون كوه‌هاى بلند كه انظار عقول عاليه به آن نمىرسند ، و بنياد ديوار ربوبيتش در نهايت رفعت است ، كه ديده‌هاى اوهام آن را\r\n\r\n\r\n","description":"","footnote":"\r\n( 1 ) . حديد ، 3 .\r\n","page_name":" 435 ","page_number":439},
  {"content":"\r\n . \r\n","description":"","footnote":"","page_name":" 436 ","page_number":440},
  {"content":"\r\n\r\nنمىبينند ) و تسلط و قهرش عظيم ( يا حجت و برهانش بزرگ ) ، و نعمت‌هايش افزون ( و از حد حصر بيرون ) است . و مكان بلند و مرتبهء ارجمندش در نهايت بلندى است ( كه بر همه چيز مشرف است ) . آن‌كه همهء وصف كنندگان از وصف كُنه صفتش عاجز و درمانده‌اند و نمىتوانند كه بار معرفت خدايى او را بردارند ، و حدودش را بيان نمىتوانند كرد ؛ زيرا كه به سبب كيفيت و چگونگى به او نمىتوان رسيد » ( كه كُنهش ادراك شود ) .\r\n352 / 3 . على بن ابراهيم ، از مختار بن محمد بن مختار و محمد بن حسن ، از عبداللَّه بن حسن علوى هر دو روايت كرده‌اند از فتح بن يزيد جُرجانى كه گفت : در راه با حضرت امام رضا عليه السلام به هم رسيديم ، در آن هنگام كه از مكه معظمه بر مىگشتيم و به جانب خراسان مىرفتيم و آن حضرت به سوى عراق تشريف مىبرد ، پس شنيديم از او كه مىفرمود : « هر كه از خدا بترسد ، همه چيز از او مىترسند . و هر كس خدا را اطاعت كند ، همهء مخلوقات او را اطاعت كنند » . پس دقت نمودم و راه ادب و آداب پيمودم كه به خدمت آن حضرت مشرف شوم ، چون رسيدم و بر آن حضرت سلام كردم ، جواب سلام مرا باز داد و فرمود :\r\n« اى فتح ، هر كه خدا را راضى و خشنود گرداند ، از ناخشنودى خلق پروا نمىكند ، و هر كه خدا را به خشم آورد ، سزاوار آن است كه خدا غضب مخلوق را بر او مسلط گرداند . و به درستى كه خدا را وصف نمىتوان نمود ، مگر به آنچه خودْ خويش را به آن وصف فرموده ، و كجا ميسر مىشود كه به وصف در آيد آن‌كه حواس از دريافتش عاجز و درمانده‌اند و خيال‌ها نمىتوانند كه به او رسند و انديشه‌ها كه از دل سر مىزنند ، قدرت ندارند كه حدّى از برايش قرار دهند ، و چشم‌ها كندند كه به جنابش احاطه نمايند ؟ بزرگوارتر است از آنچه وصف كنندگان او را به آن وصف نمودند . و برتر است از آنچه نعت كنندگان در نعت او گفتند . با نزديكى كه دارد ، دور شده ، و با دورى كه دارد نزديك شده .\r\nپس آن جناب با دورى خويش نزديك است ، و با نزديكى خويش دور است . حقيقت كيفيت و چگونگى را به وجود آورده و كيفيت كرده ، پس نمىتوان گفت كه چگونه است و أينيت و كجا بودن را ثبوت داده و أينيت نموده ، پس نمىتوان گفت كه در كجا است ؛ زيرا كه كيفوفيت و أينونيت - كه از كيف و أين است - از او بريده و منقطع گرديده » .\r\n353 / 4 . محمد بن ابى عبداللَّه روايت كرده و آن را مرفوع ساخته از امام جعفر صادق عليه السلام كه آن حضرت فرمود : « در بين خطبه خواندن امير المؤمنين عليه السلام بر منبر مسجد كوفه ، مردى به\r\n\r\n","description":"","footnote":"","page_name":" 437 ","page_number":441},
  {"content":"\r\n . \r\n","description":"","footnote":"","page_name":" 438 ","page_number":442},
  {"content":"\r\n\r\nسوى او برخاست كه او را ذِعْلب مىگفتند ( و ذعلب مردى بود زبان‌آور و صاحب بلاغت در خطبه‌ها و دلير و قوى دل ) عرض كرد كه : يا امير المؤمنين ، آيا پروردگار خود را ديده‌اى ؟\r\nحضرت فرمود : واى بر تو اى ذِعلب ، من هرگز چنان نبوده‌ام كه پروردگارى را عبادت كنم كه او را نديده باشم .\r\nعرض كرد : يا امير المؤمنين ، او را وصف كن كه چگونه ديدى ؟ فرمود : واى بر تو اى ذِعلب ، چشم‌ها او را نديده و نمىتواند ديد به مشاهدهء ديدن با ديدْها ، و ليكن دل‌ها او را به حقايق ايمان ، كه اركان آن است ، ديده . واى بر تو اى ذعلب ، به درستى كه پروردگار من ، در غايت لطافت است ، و ليكن او را به لطافت معروفه وصف نمىتوان كرد . و در نهايت عظمت و بزرگى است ، و ليكن او را به عظمت معهوده شرح نمىتوان كرد . و كبريايى و بزرگوارى و فرمان‌روايى او به منتهى رسيده ، و ليكن به بزرگى و پيرى متصف نمىشود . و جلالتش به اعلا مرتبه رسيده ، و ليكن به غلظت و گندكى وصف نمىشود . پيش از هر چيزى بوده است ، به وضعى كه نمىتوان گفت كه چيزى پيش از اوست ، و بعد از هر چيزى خواهد بود ، به طورى كه نمىتوان گفت كه او را بعدى مىباشد . چيزها را ( كه موجودات‌اند ) خواسته ، نه به قصد تازه و آهنگى كه ديگران دارند ، و همه را درك مىكند و مىيابد ، نه به تدبير و كار كردن در آن ، چنانچه غير او چنين مىكند . در همه چيز است ، اما با آنها ممازجت و آميزش ندارد ، و از آنها جدايى نيز ندارد . و ظاهر و هويدا است ، نه به تأويل مباشرت كه با كسى روبه‌رو شود . و آشكار است ، نه به آشكارايى رؤيت كه كسى او را ببيند . و دور است ، نه به مسافت مكانى و نزديك است ، نه به مدانات ( كه به واسطهء قلّت مسافت به چيزى نزديك شده باشد ، بلكه قرب و بُعد آن جناب از مكوّنات ، به اعتبار صفات و ذات است ) ، و لطيف است ، نه به اعتبار تجسم ( كه جسمى داشته باشد ، كوچك و لاغر و نازك ، بلكه لطافتش به اعتبار آفريدن اينها است ) .\r\nو موجود است ، نه بعد از عدم ( كه در زمانى نبوده و به هم رسيده باشد ، بلكه هميشه بوده ) ، و كارها مىكند ، نه به اضطرار و ناچارى ( بلكه آنچه مىكند از روى اختيار است ، كه اگر نخواهد ، نمىكند ) و تقدير مىكند ، و هر چيزى را اندازه مىدهد ، نه به وساطت حركت ( چنانچه صانعان به حركت ذهن و بدن محتاج‌اند ) ، شنوا است ، نه به توسط آلت ( كه گوش داشته باشد ) ، و بيناست ، نه به اعتبار ادات ( كه چشم داشته باشد ) مكان‌ها او را فرا نمىتوانند گرفت ، و زمان‌ها او را در بر نمىتوانند كشيد ، و صفات او را محدود نمىتوانند ساخت ، و\r\n\r\n","description":"","footnote":"","page_name":" 439 ","page_number":443},
  {"content":"\r\n . \r\n","description":"","footnote":"","page_name":" 440 ","page_number":444},
  {"content":"\r\n\r\nپينكىها او را فرا نمىگيرند .\r\nهستى آن جناب بر زمان‌ها پيشى گرفته و در وجودش بر نيستى سبقت يافته ، و هميشگى او ، از ابتدا و اول ، گوى سبقت ربوده . به واسطهء قرار داد مشاعر و حواس از براى خلائق ، معلوم شد كه او را مشعر و حاسّه‌اى نيست ، و با ايجاد ماهيات جواهر ، شناخته شد كه او را جوهرى نيست . و به واسطهء آن‌كه در ميان چيزها ضديت و مخالفت افكنده ، مردم دانستند كه ضدى ندارد ، و به اعتبار مقارنت و مصاحبت و وابستگى كه در ميانهء چيزها قرار داده ، فهميدند كه قرين و ياورى ندارد .\r\nروشنى را با تاريكى دشمنى داده ، و همچنين خشكى را باترى ، و درشتى را با نرمى ، و سردى را با گرمى ، در حالتى كه در ميانهء چيزى چند كه با هم دشمنى دارند ( چون عناصر اربعه ) تأليف داده كه به هم ضمّ شده‌اند ، و در ميانهء چيزى چند كه به هم نزديكند ، تفريق و جدايى افكنده ، ( چون تفريق اجزاى عناصر و كليات آنها به جهت تركيب ) ، و هر يك از اينها به سبب تفريق و جدايى كه دارند ، بر آن‌كه اينها را از هم جدا ساخته ، و به علت تأليف و انضمامى كه دارند ، بر آن‌كه اينها را به هم ضمّ نموده ، دلالت دارند ، و اين است معنى فرمودهء خداى تعالى :  « وَ مِنْ كُلِّ شَيْءٍ خَلَقْنا زَوْجَيْنِ لَعَلَّكُمْ تَذَكَّرُونَ »  « 1 » ، يعنى : و از هر چيزى از اصناف و موجودات آفريديم دو فرد ، كه هر يكى جفت ديگرى است » ( از حيثيت شكل ؛ مانند مرد و زن و نر و مادهء هر چيز ، يا به جهت تعارف ، چون شب و روز و ماه و آفتاب و پاييز و بهار و زمستان و تابستان ، و يا به جهت مخالفت ذاتى ، چون روشنى و تاريكى و تر و خشك و زمين نرم و دشت و كوه . و بر اين قياس ، آسمان و زمين و بيابان و دريا و جن و انسان و غير آن ، و يا به طريق مخالفت صفاتى ، چون پرخاش و بردبارى و تندرستى و بيمارى و بى نيازى و درويشى و خنده و گريه و شادى و غم ، و زندگى و مردگى . حاصل معنى ، آن‌كه آنچه را آفريديم ، جفت آفريديم ، تا باشد كه شما پندپذير شويد و بدانيد كه تعدد ، از خواص ممكنات است و واجب بالذات ، قابل تعدد و كثرت و انقسام نيست و به جهت آن ، به خالق راه بريد و او را پرستش كنيد ) .\r\nو حضرت فرمود كه : « پس در ميانهء پيش و بعد ، جدايى انداخته ، تا معلوم شود كه او را\r\n\r\n\r\n","description":"","footnote":"\r\n( 1 ) . ذاريات ، 49\r\n","page_name":" 441 ","page_number":445},
  {"content":"\r\n . \r\n","description":"","footnote":"","page_name":" 442 ","page_number":446},
  {"content":"\r\n\r\nپيش و بعدى نيست ، و همهء اينها به طبائع خويش و سرشت‌ها و مزاجى كه دارند ، گواهى مىدهند كه آن‌كه اين طبيعت‌ها را به ايشان عطا فرموده ، خودْ طبيعت و مزاجى ندارد ، و به واسطهء وقتى كه دارند ، خبر مىدهد كه آن كه وقت را از براى اينها پيدا كرده ، خود وقتى ندارد ، و پاره‌اى از اينها را بر پاره‌اى پوشانيده و مستور ساخته ، تا معلوم شود كه در ميانهء او و آفريدگانش ، حجاب و پرده‌اى نيست ( چه نديدنش ، به واسطهء نقص امكان است كه عين ايشان است ) . و آن جناب ، پروردگارى داشت در هنگامى كه هيچ مربوبى نبود كه قابل تربيت باشد ، و معبوديّت داشت ، در زمانى كه هيچ عبادت كننده‌اى نبود كه عبادت كند ، و عالم بود در حينى كه هيچ معلومى نبود كه علم به آن تعلق گيرد ، و شنوايى داشت در وقتى كه هيچ مسموعى نبود كه قابليت شنيدن داشته باشد » .\r\n354 / 5 . على بن محمد ، از سهل بن زياد ، از شَباب صيرفى - / و نامش محمد بن وليد است - / از على بن سيف بن عميره روايت كرده است كه گفت : حديث كرد مرا اسماعيل بن قُتيبه و گفت كه : من و عيسى شَلَقان بر امام جعفر صادق عليه السلام داخل شديم ، پس آن حضرت در ابتدا به ما فرمود كه : « تعجب دارم از گروهى چند كه بر امير المؤمنين عليه السلام چيزى را ادّعا مىكنند كه آن حضرت هرگز به آن تكلم نفرموده . آن حضرت عليه السلام در مسجد كوفه از براى مردم خطبه خواند و فرمود كه : سپاس و ستايش از براى خدا است كه ستايش خود را به بندگان خويش الهام فرموده ، و در دل ايشان انداخته تا بفهمند ، و ايشان را بر فطرت معرفت ربوبيت و شناخت پروردگارى خويش آفريده ، كه اگر ايشان را گمراه نكنند ، و بر آنچه مخلوق شده‌اند واگذارند ، هر آينه او را بشناسند ، و التزام معرفتش نمايند ؛ خدايى كه به آفريدن خلائق ( يا با آفريدگان خويش ) ، بر وجود خود رهنمايى نموده ، و به حدوث ايشان بر هميشگى و ازليت خويش دلالت فرموده ، و به واسطهء شباهت ايشان به يكديگر ، بر آن‌كه او را مانند و نظيرى نيست ، رهبرى كرده ، و به آيات و علاماتى كه قرار داده ، ايشان را بر قدرت و توانايى خود گواه گرفته ، آن‌كه ذات مقدسش از صفات زائدهء بر آن ، امتناع دارد ، و ديدنش از چشم‌ها ابا دارد ، و احاطهء به او ، از خيال‌ها سر باز مىزند ؛ چه چشم‌ها او را نمىتواند ديد ، و خيال‌ها به او نمىتوانند رسيد .\r\nهستى او را مدتى نيست كه تمام شود ، و بقاى او را غايتى نه كه به انجام رسد . مشاعر و حواس او را فرا نگيرد ، و پرده‌هاى جسمانى او را نپوشانند ، و پردهء ميان او و آفريدگانش كه\r\n\r\n","description":"","footnote":"","page_name":" 443 ","page_number":447},
  {"content":"\r\n . \r\n","description":"","footnote":"","page_name":" 444 ","page_number":448},
  {"content":"\r\n\r\nمانع ديدن است ، آن است كه ايشان را آفريده ؛ زيرا كه آن جناب از آنچه در ذات ايشان ممكن است ، امتناع فرموده ، و ايشان از آنچه ذات واجب از اتصاف به آن ابا دارد ، سرباز نمىزنند ؛ زيرا كه ممكن است در ذات ايشان ، صفاتى چند از رنگ و روشنى و چند و چون كه در واجب نيست ، و نيز به جهت آن‌كه صانع و مصنوع و حاد و محدود و رب و مربوب از يكديگر جدا شوند ، آن‌كه يكى است بى تأويل عدد و شماره ( به اين‌كه بگويى كه خدا واحد است ، يعنى يكمين است ؛ چه اين ، دلالت بر اين دارد كه دومى هست كه او يكمين آن است ، يا بگويى كه :\r\nيكى از جنسى است ؛ چنانچه مىگويند كه زيد ، يكى از افراد انسان است ، بلكه معنى وحدت آن جناب ، اين است كه : يگانه است در كمالات كه عديل و نظير ندارد ، چنانچه مىگويند كه فلانى ، يگانهء دوران است ، يا واحد المعنى است كه انقسام‌پذير نيست ؛ نه در ذهن و نه در خارج و نه در عقل و نه در وهم ) .\r\nو آفريننده است ، نه به معنى حركت ( چنانچه خلائق در صنعت اشيا مىكنند ) . و بيناست ، و ليكن نه به واسطهء ادات ( كه چشم باشد ) و شنوا است اما نه به تفريق آلت ( كه گوش باشد . و مراد از تفريق آن ، تفريق هواى متكيف است در سوراخ گوش و دخول آن در مسامات خُلل و فُرجى كه دارد . يا مراد ، تقسيم قوهء سامعه است بر مسموعات كه يك مرتبه آن را متوجه شنيدن اين و يك بار مهياى شنيدن آن گرداند ) .\r\nو در همه جا حاضر است ، نه به طورى كه با خلائق يكديگر را مس كنند ، كه عضوى را به عضوى رسانند . و از هر چيزى پنهان است ، نه به طريق پنهان شدن و دفن كردن چيزها ، و ظاهر و هويداست ، كه از هر چيزى جدا است ، اما نه به وضع دورى مسافتى كه در ميان ، فاصله‌اى باشد . ازل و هميشگىاش ، افكار جولان كار را كه در هر جا مىگردند و سير مىكنند ، نهى نموده و دوام و هميشه بودنش ، عقولى را كه به اعلا مدارج كمال مىنگرند ، منع فرموده .\r\nكُنه حقيقتش بينايىهايى را كه در هر چيزى فرو مىروند و در آن روان و جارى مىشوند ، خسته كرده ، و وجودش خيالاتى را كه جولان مىزنند ، از ريشه برآورده . پس هر كه خدا را وصف كند به كنه ، حقيقت او را به اندازه در آورده ، و حدى از برايش قرار داده ، و هر كه او را به اندازه در آورده ، او را به شماره در آورده ( چه حد و اندازه ، كثرت را لازم دارد ؛ زيرا كه آن مركب است از جنس و فصل ) ، و هر كه او را به شماره در آورد و جزء از برايش قرار دهد ،\r\n\r\n","description":"","footnote":"","page_name":" 445 ","page_number":449},
  {"content":"\r\n . \r\n","description":"","footnote":"","page_name":" 446 ","page_number":450},
  {"content":"\r\n\r\nازليت او را باطل گردانيده ( چه جزء داشتن با آن منافات دارد ) . و هر كه بگويد كه : خدا ، در كجا است ؟ از برايش غايتى قرار داده ( چه هر چه در مكانى باشد ، آن را اطراف و غايات و نهايات لازم است ) و هر كه بگويد كه : بر روى چيست ؟ بعضى از مكان‌ها را از او خالى ساخته ، و او را اختصاص به مكانى داده . و هر كه بگويد كه : در چه چيز است ؟ او را در ضمن چيزى قرار داده و محيط را محاط ساخته » .\r\n355 / 6 . و محمد بن حسين ، از صالح بن حمزه ، از فتح بن عبداللَّه - مولاى بنى هاشم - همين را روايت كرده و گفته است كه : به خدمت امام موسى كاظم عليه السلام نوشتم و آن حضرت را از چيزى از توحيد خدا سؤال كردم . پس به خط مبارك خود به من نوشت كه : « حمد از براى خدا است ، كه حمد خود را به بندگان خويش الهام فرموده » . و محمد ، يا فتح ، مثل آنچه را كه سهل بن زياد روايت كرده است ، ذكر نموده ، تا فرمودهء آن حضرت كه « وجودش ، خيالات جولان زننده را از ريشه برآورده » . بعد از آن ، در آن زياد نموده كه : « اول دين‌دارى و انقياد و فرمان‌بردارى خدا ، معرفت و شناخت اوست ، و كمال معرفتش ، توحيد و اقرار به يگانگى اوست ، و كمال توحيدش ، نفى و دورى صفات زائده بر اصل ذات ، از اوست ، به سبب آن‌كه هر صفتى گواهى مىدهد كه غير موصوفش است ، و موصوف كه آن را به صفتى وصف نمودى ، شهادت مىدهد كه غير صفت است ، و هر دو شهادت مىدهند به دوئيت و دو تا بودن كه ازليت به علت آن محال و ممتنع است ( چه ، هرگاه كثرت و تعدد در او باشد ، اجزا بر او پيشى دارند و اين ، مستلزم حدوث است ) .\r\nپس هر كه خدا را ( به ما به الاشتراك و ما به الامتياز ) وصف كند ، حدى از برايش قرار داده ، و هر كه حدى از براى او قرار دهد ، او را به عدد و شماره در آورده ، و هر كه او را به شماره در آورد ، ازليت او را باطل گردانيده ، و هر كه بگويد كه : چگونه است و چه كيفيت دارد ؟ او را در معرض صفات زائده و صفات ممكنات در آورده ، و هر كه بگويد كه : در چه چيز است ؟ او را در ضمن چيزى قرار داده ( كه او را در بر گرفته ، مانند ظرف و مظروف ) و هر كه بگويد كه : بر روى چيست ؟ او را محمول قرار داده ( كه چيزى حامل اوست و او را برداشته ) ، و هر كه بگويد : در كجا است ؟ بعضى از مكان‌ها را از او خالى فرض نموده ، و هر كه بگويد كه : آن جناب چيست و حقيقتش چون است ؟ او را به حد و اندازه وصف كرده ، و هر كه بگويد كه : تا چه زمان مىباشد ؟ غايت و نهايتى از برايش توهم كرده .\r\n\r\n","description":"","footnote":"","page_name":" 447 ","page_number":451},
  {"content":"\r\n . \r\n","description":"","footnote":"","page_name":" 448 ","page_number":452},
  {"content":"\r\n\r\nعالم بود در هنگامى كه هيچ معلومى نبود ، و خالق بود در وقتى كه هيچ مخلوقى نبود ، و پروردگار بود در زمانى كه هيچ پرورده‌اى نبود كه توانايى آن را داشت . و پروردگار ما را چنين وصف مىبايد كرد و آن جناب بالاتر از آن است كه وصف كنندگان او را به آن وصف مىنمايند » .\r\n356 / 7 . چند نفر از اصحاب ما روايت كرده‌اند از احمد بن محمد بن خالد ، از پدرش ، از احمد بن نَضْر ، و غير او از آن‌كه او را ذكر كرده ، از عمرو بن ثابت ، از مردى كه او را نام برده ، از ابو اسحاق سبيعى ، از حارث اعور كه گفت : روزى امير المؤمنين عليه السلام بعد از نماز عصر خطبه‌اى ادا فرمود و مردم از حُسن وصف كردن آن حضرت و آنچه را كه ذكر فرمود از تعظيم خداى - جلّ جلاله - تعجب كردند . ابو اسحاق مىگويد كه : به حارث گفتم : آيا تو آن خطبه را حفظ نكردى ؟ گفت : حفظ نكردم ، و ليكن آن را نوشته‌ام .\r\nپس آن را از روى كتاب و نوشتهء خويش بر ما خواند و ما نوشتيم كه : « حمد از براى خدايى است كه نمىميرد ، و عجايب و غرائبش تمام نمىشود و به آخر نمىرسد ؛ زيرا كه آن جناب هر روز و هر زمان ، در كارى است ؛ از پديد آوردن تازه‌اى كه پيش از آن نبوده . آن‌كه نزاد كسى را تا آن‌كه در عزت شريكى به هم رساند ( چه فرزند عزيز عادتاً عزيز است ) . و كسى او را نزاد تا آن‌كه از او ميراث برند بعد از مردن او ( چه در عادت ، آن‌كه متولد مىشود ، عاقبت مىميرد . تا آن‌كه شعرا در اشعار خويش اين مضمون را بسته‌اند كه : بزاييد براى مردن . در ديوان منسوب به امير المؤمنين - صلوات اللَّه و سلامه عليه - شعرى مذكور است كه ترجمهء آن اين است كه :\r\nخدا را فرشته‌اى است كه در هر روز آواز مىدهد كه : بزاييد از براى مردن و بسازيد از براى ويران شدن . و در نهج البلاغه عكس آنچه در اينجا است ، مسطور است . به اين روش كه كسى خداى سبحانه را نزاد تا آن‌كه در عزت شريكى داشته باشد ، و كسى را نزاد تا آن‌كه از او ، ارث برده شود و هلاك گردد و اين انسب است ) . و خيال‌ها بر او واقع نمىتوانند شد ، تا آن‌كه او را شبحى ايستاده فرض كنند . « 1 » و ديده‌ها خدا را درنيابد ، تا آن‌كه بعد از انتقال آنها از وى ، متغير گردد و منقلب شود از حالتى كه در نزد ديدن داشت ( و آن محاذات و مقابله است ) . آن‌كه در اوليتش نهايتى نيست ( چه عدم ، وجود ازلى را پيشى نگرفته ) و آخريتش را اندازه و غايتى\r\n\r\n\r\n","description":"","footnote":"\r\n( 1 ) . و شبح ، كالبد و تن را گويند . و نيز سياهى كه از دور زند . ( مترجم )\r\n","page_name":" 449 ","page_number":453},
  {"content":"\r\n . \r\n","description":"","footnote":"","page_name":" 450 ","page_number":454},
  {"content":"\r\n\r\nنيست ( چه نيستى به هستى ازلى راهى ندارد ) . و آن‌كه وقتى بر او سبقت نگرفته ، و زمانى بر او تقدم نجسته است . و زياده و نقصان او را بر سبيل تناوب و تبادل فرا نگرفته‌اند ( كه گاهى اين بر او وارد شود و گاهى آن ) . و او را وصف نمىتوان كرد كه در كجا است ؟ و نه به آن‌كه چه چيز است ؟ و نه به مكانى كه جاى معينى از برايش قرار دهند .\r\nآن‌كه باطن امور پوشيده را ادراك نموده ، و علمش در آن نفوذ فرموده ، تا به امور ظاهره چه رسد ( و بعضى گفته‌اند كه : احتمال دارد كه مراد از آنها ، مجردات باشد . به اين معنى كه آن جناب از مجردات پوشيده و پنهان است تا به ماديات چه رسد ) . و در عقول ، كمال ظهور دارد ، به واسطهء آنچه در خلقتش ديده مىشود از علامات تدبير . آن‌كه پيغمبران را از او سؤال كردند ، پس او را به حد و بعض وصف نكردند ، بلكه او را به كردار نيكى كه دارد ، وصف فرمودند و به آيات و علامات آن جناب بر او دلالت نمودند . عقل‌هاى صاحبان انديشه نمىتوانند كه او را انكار نمايند ؛ زيرا كه هر كه در آسمان‌ها و زمين و آنچه در اينها و آنچه در ميانهء اينهاست ، همه آفرينش اوست ، و اوست صانع اينها كه همهء اينها را آفريده . پس چيزى نيست كه دفع نمايد قدرت او را . آن‌كه از خلق ، به وساطت عدم مشابهت دور شده ، پس هيچ چيز مانند او نيست ، و آن‌كه خلق را براى عبادت و بندگى خويش آفريده و ايشان را بر طاعت خود توانايى داده ، به سبب آنچه در ايشان قرار داده از شرايط تكليف ، مانند عقل و علم و غير آن و به جهت‌ها عذر و بهانهء ايشان را قطع فرموده ، پس از روى حجتى ظاهر هلاك شد ، هر كه هلاك شد ، و به عطاى او نجات يافت ، آن‌كه نجات يافت . و از براى خدا است فضل و احسان در حال ايجاد و اعادهء ايشان ( بعد از فنا در دنيا و آخرت و بعد از اينها ) .\r\nبه درستى كه خدا و او راست سپاس و ستايش ، كتاب خويش را به حمد خود گشوده ( يا به آن مطلقا آغاز نموده ) ، و امر دنيا و آبلهء آخرت را ( كه مراد از آن شدت و مصيبت است ) به حمد ذات مقدس خود ختم فرموده و فرموده :  « وَ قُضِيَ بَيْنَهُمْ بِالْحَقِّ وَ قِيلَ الْحَمْدُ لِلَّهِ رَبِّ الْعالَمِينَ »  « 1 » ، يعنى : و حكم كرده شود كه خداى تعالى حكم كند ميان بندگان خود . به راستى كه هر كس را به مقام و منزلى كه در خور حال او باشد ، از بهشت و دوزخ ، فرود آورد و گفته شود ( يعنى :\r\nمؤمنان مىگويند كه ) : سپاس از براى خدا است كه پروردگار عالميان است » ( بر حكم كردن\r\n\r\n\r\n","description":"","footnote":"\r\n( 1 ) . زمر ، 75 .\r\n","page_name":" 451 ","page_number":455},
  {"content":"\r\n . \r\n","description":"","footnote":"","page_name":" 452 ","page_number":456},
  {"content":"\r\n\r\nاو ميان ما به حق و فرود آوردن هر يك از ما به منزلى كه فراخور حال و درخور اعمال اوست بنا بر بعضى از تفاسير ) .\r\nبعد از آن حضرت فرمود كه : « حمد از براى خدا است كه بزرگوارى و پادشاهى را در پوشيده ، بى آن‌كه صاحب تن باشد ، و جلال و بزرگى را رداى خويش ساخته ، بدون آن‌كه مانند چيزى از جسمانيات باشد ، و بر عرش مملكت خويش مستولى است ، بدون زوالى كه به او رو آورد و بر خلائق برترى دارد ، اما بى آن‌كه ايشان از آن جناب دور باشند ، يا آن جناب ايشان را سوده و لمس نموده باشد . و آن جناب را حدى نيست كه به آن حدّ و اندازه منتهى شود و به پايان رسد ، و او را مانند و نظيرى نه ، تا به مانند خويش شناخته شود .\r\nهر كه غير از خدا جبروت را به خود بست ، خوار و بى مقدار گرديد ، و هر كه غير از آن جناب اظهار بزرگى نمود ، كوچك شد . همه چيز به جهت عظمت آن جناب فروتنى نمودند ، و از براى سلطنتش و عزتش ، طريقهء انقياد پيمودند . چشم‌هايى كه به كرانه مىنگرند ، از دريافتش كلال « 1 » به هم رسانيده ، و خيالات خلائق به صفتش نرسيده ، ايستاده‌اند . آن‌كه اول و پيش از هر چيزى است و او را پيشى نيست ، و آخر است بعد از هر چيزى ، و او را بعدى نيست ( كه قبل و بعد عارض ذات مقدسش نمىشود ) . و بر همه چيز غالب است ، به واسطهء غلبه و قهرى كه بر وجود و فناى آنها دارد . و همهء مكان‌ها را مشاهده مىكند ، و در آنها حضور دارد ، بى آن‌كه به سوى آنها منتقل شود . هيچ صاحب لمسى او را لمس نكند ، و هيچ حاسه‌اى او را در نيابد  « وَ هُوَ الَّذِي فِي السَّماءِ إِلهٌ وَ فِي الْأَرْضِ إِلهٌ وَ هُوَ الْحَكِيمُ الْعَلِيمُ »  « 2 » ؛ « اوست آن‌كه در آسمان خدا است و در زمين خدا است ، و اوست راست‌كار و درست‌كردار در تدبير امر خلائق ، و دانا به مصالح ايشان » محكم ساخته آنچه را كه خواسته نسبت به خلق خويش از همهء اشخاص و صور كه غير يكديگرند ، و ليكن نه به واسطهء مثالى كه پيشى گرفته شده باشد به سوى آن ( و بعضى گفته‌اند كه مراد از مثال ، صورت علميه است ، يعنى : خلق فرمود آنچه را كه اراده نموده ) ، نه به صورت علميه زائده كه به سوى مراد ، پيشى گرفته باشد ( چه علم آن جناب انفعالى نيست و ماندگى و ملالى بر او داخل نشد . و در آفريدن آنچه آفريده در نزد خويش ، و مراد ، مانند عرش و كرسى است ، تا به غير اينها چه رسد . و احتمال دارد كه مراد ،\r\n\r\n\r\n","description":"","footnote":"\r\n( 1 ) . ناتوانى و رنجورى .\r\n( 2 ) . زخرف ، 84 .\r\n","page_name":" 453 ","page_number":457},
  {"content":"\r\n . \r\n","description":"","footnote":"","page_name":" 454 ","page_number":458},
  {"content":"\r\n\r\nجميع آفريدگان باشد و آخر كلام به جهت سجع زياد شده باشد ) .\r\nابتدا فرمود به آنچه ابتداى به آن را اراده نمود ، و موجود ساخت آنچه ايجاد آن را خواست . آنچه خواست بر وفق ارادهء كامله و حكمت بالغه از دو گروه سنگين عظيم القدر كه جن و انس‌اند ، تا آن‌كه به سبب اين آفرينش پروردگارى او را بشناسند ، و فرمان‌بردارى او در ايشان جاى گيرد . ستايش مىكنيم آن جناب را به همهء ستايش‌ها كه يكى از آن بيرون نباشد بر تمام نعمت‌هاى او ( به وضعى كه فردى از آن ياد نرود ) ، و از او طلب و خواهش مىنماييم كه ما را به راه‌هاى راست كه به امور مطلوبهء ما ( كه مراد از آن ، مصادف با احكام و اخلاق است ) ، مىرساند ، هدايت فرمايد ، و از بدىهاى اعمال خود به او پناه مىبريم ، و به جهت گناهانى كه از ما پيش از اين سر زده ، آرزوى طلب آمرزش مىنماييم ، و توبه مىكنيم .\r\nو گواهى مىدهيم كه خدايى نيست ، مگر خداى تعالى كه تنهاست ، و آن‌كه محمد ، بنده و رسول اوست ، كه او را به حق و راستى پيغمبرى فرستاده تا بر او دلالت نمايد ، و همه را به سوى او هدايت فرمايد . پس به وساطت آن حضرت ما را از ضلالت هدايت فرموده ، از گمراهى به راه رسانيد ، و به سبب او ما را از جهالت و نادانى خلاصى داد و رهانيد . و هر كه خدا و رسول او را فرمان‌بردارى كند ، رستگارى يافته ؛ رستگارى بزرگ و به ثواب عظيمى رسيده . و هر كه خدا و رسول او را نافرمانى نمايد ، زيان كرده ؛ زيانى هويدا و سزاوار عذابى دردناك ، يا درد آورنده شده .\r\nپس مبالغه نماييد در جا آوردن آنچه بر شما واجب و لازم است ، از شنيدن و قبول كردن و فرمان بردن ، و خيرخواهى را پاك و پاكيزه نمودن ، به وضعى كه شائبهء غشّ و خيانت در آن نباشد ، و بار سنگين از دوش يكديگر برداشتن و به دوش خود گرفتن ، به طور خوشى كه هيچ دلتنگى و منت در آن نباشد ، و در اينها بر نفس خويش غالب شويد و آن را بكشيد ، و خويش را بر نفس‌هاى خود يارى دهيد ، به ملازمت راه راست ( كه از آن دست بر نداريد ) ، و به دورى كردن از امور ناخوش ( كه پيرامون آن نگرديد ) ، و حق را در ميان خويش جارى سازيد ، و در آن يكديگر را يارى كنيد ، پيش از آن‌كه به من رسد ( يا آن‌كه در باب حق ، يارى شما به من نرسد كه من به آن احتياج ندارم ) ، و دست‌هاى ظالم بى عقل را بگيريد و آن را از سر مظلوم كوتاه كنيد . و امر به معروف و نهى از منكر را به عمل آوريد ، و فضل صاحبان را بشناسيد . خدا ما و شما را به سبب هدايت ، از بدىها نگاه دارد ، و ما و شما را پرهيزگارى ثابت بدارد ، و از براى\r\n\r\n","description":"","footnote":"","page_name":" 455 ","page_number":459},
  {"content":"\r\n\r\nباب نوادر\r\n\r\n","description":"","footnote":"","page_name":" 456 ","page_number":460},
  {"content":"\r\n\r\nخود و شما طلب آمرزش مىكنم از خدا » .\r\n\r\n23 . باب نوادر\r\n357 / 1 . محمد بن يحيى ، از احمد بن محمد بن عيسى ، از على بن نعمان ، از سيف بن عَميره ، از آن‌كه او را ذكر كرده ، از حارث بن مُغيرهء نصرى روايت كرده است كه گفت : از امام جعفر صادق عليه السلام سؤال شد از تفسير قول خداى عزّوجلّ  « كُلُّ شَيْءٍ هالِكٌ إِلَّا وَجْهَهُ »  « 1 » ( كه مفسرين آن را ترجمه نموده‌اند به چند وجه : اولى آن‌كه هر چيز فانى است و نيست شونده ، مگر ذات او سبحانه . دوم آن‌كه هر چيز به اعتبار امكان ذاتى فى حد ذاته هالك و معدوم است .\r\nسوم آن‌كه هر عمل باطل است ، مگر آن عمل كه به جهت رضاى خدا قربة الى اللَّه باشد . چهارم آن‌كه هر صاحب عملى باطل و ضائع است ، مگر آن كس كه غرضش در عمل وجه اللَّه باشد . و گفته‌اند كه تعبير كردن از ذات ، به وجه ( كه عبارت است از رو ) در كلام عرب بسيار است . و نيز تفسير شده است به اين‌كه هر چيزى نابود مىشود ، مگر اصل و حقيقت آن چيز كه عبارت از هويت آن است . بنابر آن‌كه ضمير در وجهه به شىء كه به معنى چيزى است برگردد ، و نه آن‌كه به سوى خدا راجع باشد ، چنانچه اكثر علما چنين فهميده‌اند ، و ظاهر آيه نيز آن است ) .\r\nراوى مىگويد كه : حضرت فرمود كه : « سنيان در آن ، چه مىگويند ؟ » عرض كردم كه مىگويند : هر چيزى هلاك مىشود ، مگر روى خدا . حضرت فرمود : « سبحان اللَّه ! پاك و منزه است خدا از امثال اين نقايص . هر آينه گفتهء بزرگى را گفته‌اند جز اين نيست كه مقصود از اين وجه ، وجه خدا است كه مردم از آن رو به خدا مىروند » . « 2 » ( و مراد حضرت از وجه مذكور ، حضرات معصومين‌اند كه ابواب ايمانند ، و مردم را به خدا مىرسانند . و از جمله لطايف آن‌كه ، عدد وجه به حساب جمل ، چهارده است چون عدد معصومين - صلوات اللَّه و سلامه عليهم اجمعين - ) .\r\n358 / 2 . چند نفر از اصحاب ما ، از احمد بن محمد بن خالد ، از احمد بن محمد بن ابى نصر ، از صفوان جمّال ، از امام جعفر صادق عليه السلام در تفسير قول خداى عزّوجلّ  « كُلُّ شَيْءٍ \r\n\r\n\r\n","description":"","footnote":"\r\n( 1 ) . قصص ، 88 .\r\n( 2 ) . و وجه در لغت ، به معنى رو است ، و طور و طريقه و برابر و اول روز و آنچه مدد معاش از سلاطين و ملوك متعين‌مىشود . ( مترجم )\r\n","page_name":" 457 ","page_number":461},
  {"content":"\r\n . \r\n","description":"","footnote":"","page_name":" 458 ","page_number":462},
  {"content":"\r\n\r\n هالِكٌ إِلَّا وَجْهَهُ »  كه آن حضرت فرمود : « هر كه بيايد خدا را به آنچه به آن امر فرموده از فرمان‌بردارى محمد صلى الله عليه و آله ، آن وجهى است كه هلاك نمىشود . و همچنين فرمود كه :  « مَنْ يُطِعِ الرَّسُولَ فَقَدْ أَطاعَ اللَّهَ »  « 1 » ، يعنى : هر كه فرمان برد رسول خدا را - كه محمد است صلى الله عليه و آله - پس به حقيقت كه خدا را فرمان برده » .\r\n( و ابن بابويه رحمه الله در كتاب توحيد همين حديث را ذكر كرده و بعد از ذكر محمد ، ائمه بعد از آن حضرت عليهم السلام را نيز ذكر كرده و آخر حديث در آن به اين طريق است كه پس حضرت خواند :\r\n « مَنْ يُطِعِ الرَّسُولَ فَقَدْ أَطاعَ اللَّهَ »  . و اين ظاهرتر است ) .\r\n359 / 3 . محمد بن يحيى ، از احمد بن محمد بن عيسى ، از محمد بن سِنان ، از ابو سلّام نَخّاس ، از بعضى از اصحاب ما ، از امام محمد باقر عليه السلام روايت كرده است كه آن حضرت فرمود :\r\n« ماييم دوتا دوتاهايى كه خدا به پيغمبر ما محمد صلى الله عليه و آله عطا فرموده » .\r\n( و مراد آن حضرت ، تفسير قول خداى تعالى است كه :  « وَ لَقَدْ آتَيْناكَ سَبْعاً مِنَ الْمَثانِي وَ الْقُرْآنَ الْعَظِيمَ »  « 2 » ، يعنى : « و هر آينه به حقيقت كه داديم تو را هفت از دو تا دو تاها كه مكرر شده‌اند ، و قرآن بزرگ و بزرگوار را » . و اكثر مفسرين اين هفت را به هفت آيه تفسير كرده‌اند ، و گفته‌اند كه : مراد از آن ، سورهء حمد است ؛ چه آن ، هفت آيه است و لهذا آن سوره را سبع المثانى نيز مىگويند . و در وجه دوئيت آن گفته‌اند كه ، از آن راه است كه در نماز لا اقل دو بار خوانده مىشود ، و خروج نماز وتر بر فرضى كه از شفع جدا باشد ، ضررى ندارد ، يا به جهت آن است كه اكثر الفاظ آن مكرر واقع شده ، يا به جهت تكرار نزول آن است كه يك‌بار در مكه نازل شده و يك‌بار در مدينه . و بنا بر آنچه آن حضرت فرموده مىتواند كه وجه هفت بودن ايشان ، اين باشد كه نام‌هاى ايشان هفت است : على و فاطمه و حسن و حسين و محمد و جعفر و موسى - سلام اللَّه عليهم - و تتمه ، مكرر است و وجه تكرار و دوئيت از اينجا معلوم مىشود ، يا دوئيت ايشان به اعتبار انضمام ايشان با قرآن باشد و احتمال دارد كه مثانى از ثناء باشد ؛ زيرا كه ايشان ثناى خدا را به جا آوردند ؛ چنانچه حق ثناى اوست به حسب طاقت بشرى . تتمهء حديث آن‌كه : حضرت فرمود : ) « و ماييم روى خدا و راه او ( چه ، خلائق به وساطت ما به خدا مىرسند ، و متوجه معارف الهى مىشوند ) . و با اين حال در ميان شما\r\n\r\n\r\n","description":"","footnote":"\r\n( 1 ) . نساء ، 80 .\r\n( 2 ) . حجر ، 87 .\r\n","page_name":" 459 ","page_number":463},
  {"content":"\r\n . \r\n","description":"","footnote":"","page_name":" 460 ","page_number":464},
  {"content":"\r\n\r\nمىگرديم . و ماييم چشم خدا در ميان آفريدگانش ( كه به واسطهء ما به سوى ايشان مىنگرند ، نه چنانچه كند چشمان به وساطت عينك به خطوط نظر مىكنند ) . و ماييم دست خدا كه بر بندگان خويش به رحمت گشوده . مىشناسيم هر كه ما را شناسد ، و نمىشناسيم هر كه ما را نمىشناسد ( و احتمال دارد كه معنى اين باشد كه : هر كه پيش از اين در عالم ذرّ ، ما را شناخت امروز نيز ما را مىشناسد و هر كه در آنجا ما را نشناخت ، در اينجا نيز ما را نمىشناسد . و مىتواند كه مراد اين باشد كه : اين اوصاف از براى ما ثابت است ؛ خواه مردم ما را به اين اوصاف بشناسند و خواه نشناسند ) .\r\nو پيشوايى پرهيزگاران از براى ما است » ( كه اهل تقوى به ما اقتدا مىكنند در امور دين . و ظاهر اين است كه اين فقره ، تصحيف باشد كه امامة اليقين به امامة المتقين بدل شده باشد .\r\nعلى بن ابراهيم در تفسير خود ، همين حديث را به سندى ديگر از آن حضرت روايت كرده از اول حديث تا آن‌كه ذكر فرموده كه : « هر كه ما را شناسد ، ما او را شناسيم . پس هر كه ما را شناخت ، يقين در پيش روى اوست و هر كه ما را نشناسد ، ما او را نشناسيم . پس هر كه ما را نشناخت ، آتش افروخته در پيش روى اوست » . و مراد از يقين ، مرگ است ؛ چه آن ، تحفهء مؤمن است كه از رنج دنيا خلاص مىشود و به اين شناخت منتفع مىگردد و در بهشت جاودانى قرار مىگيرد . و بعضى احتمال داده‌اند كه مراد ، اين باشد كه اين معرفت كه به دليل حاصل شده به مشاهده و عين اليقين ، از براى او حاصل خواهد شد . و به قرينهء مقابله ، اول ظاهرتر است .\r\nو در توحيد صدوق همين حديث به سندى ديگر مذكور است ، و در آخر آن چنين است كه :\r\n« هر كه ما را شناسد ، ما او را شناسيم و هر كه ما را نشناسد ، يقين در پيش روى اوست » . و معنى احتمالى بنا بر آنچه در توحيد است ، مناسبت تمام دارد ) .\r\n360 / 4 . حسين بن محمد اشعرى و محمد بن يحيى هر دو روايت كرده‌اند از احمد بن اسحاق ، از سَعدان بن مسلم ، از معاوية بن عمّار ، از امام جعفر صادق عليه السلام در قول خداى عزّوجلّ :  « وَ لِلَّهِ الْأَسْماءُ الْحُسْنى فَادْعُوهُ بِها »  « 1 » ، يعنى : « خدا راست نام‌هاى نيكوتر ، پس بخوانيد او را به آنها » ، كه حضرت فرمود : « به خدا سوگند ، ماييم نام‌هاى نيكوتر خدا كه خدا\r\n\r\n\r\n","description":"","footnote":"\r\n( 1 ) . اعراف ، 180 .\r\n","page_name":" 461 ","page_number":465},
  {"content":"\r\n . \r\n","description":"","footnote":"","page_name":" 462 ","page_number":466},
  {"content":"\r\n\r\nاز بندگان عملى را قبول نمىفرمايد ، مگر به معرفت ما » ( چه هر نامى ، نشانهء صاحب نام است و ذوات قدسيهء ايشان نشانه‌هاى هويداست براى وجود ذات و صفات آن جناب ) .\r\n361 / 5 . محمد بن ابى عبداللَّه ، از محمد بن اسماعيل ، از حسين بن حسن ، از بكر بن صالح ، از حسن بن سعيد ، از هَيثم بن عبداللَّه ، از مروان بن صبّاح روايت كرده است كه گفت :\r\nامام جعفر صادق عليه السلام فرمود كه : « خداى تعالى ما را آفريد ، پس آفرينش ما را نيكو گردانيد ، و ما را تصوير نمود و نگاشت . پس صورت‌هاى ما را نيكو ساخت و ما را در ميان بندگان خود چشم خويش گردانيد ، و زبان گوياى خويش در ميانهء خلائق ( چه ، ايشان چون زبان اوامر و نواهى او را به مردمان مىرسانند ) و دست خود كه بر بندگانش به رأفت و رحمت گشوده ، و وجه خود كه مردم از آن رو به او مىروند ، و به جنابش مىرسند ، و درهاى معرفت خويش كه بر او دلالت مىكنند ، و خزينه‌داران خويش درآسمان و زمين ، و به واسطهء ما درختان ميوه آوردند و ميوه‌ها رسيدند ، و جوىها روان شدند ، و به ما باران از آسمان ( يا از جانب آن ) ، فرود مىآيد ، و گياه از زمين مىرويد ، و به عبادت ما خدا معبود شد . و اگر ما نمىبوديم ، كسى خدا را عبادت نمىنمود » ( چه ، اساس بندگى را ايشان به مردم تعليم دادند ) .\r\n362 / 6 . محمد بن يحيى ، از محمد بن حسين ، از محمد بن اسماعيل بن بَزيع ، از عمويش حمزة بن بزيع ، از امام جعفر صادق عليه السلام روايت كرده است در فرمودهء خداى عزّوجلّ :  « فَلَمَّا آسَفُونا انْتَقَمْنا مِنْهُمْ »  « 1 » ، يعنى : « پس آن هنگام كه ما را سخت خشمناك و اندوهگين ساختند ، از ايشان كينه كشيديم » ، كه آن حضرت فرمود : « خداى عزّوجلّ اندوه نمىخورد و خشم نمىگيرد چون اندوه و خشم ما ، و ليكن آن جناب دوستانى چند را از براى خود آفريده كه اندوه مىخورند و خشم مىگيرند و خشنود مىگردند ، و ايشان آفريدگانى چنداند كه خدا ايشان را پرورش داده و مىدهد . پس خدا خشنودى ايشان را خشنودى خويش و خشم ايشان را خشم خويش گردانيده ؛ زيرا كه آن جناب ايشان را خوانندگان مردمان به سوى خويش و رهنمايان بر خويش قرار داده ، و از براى همين ، چنين بلند مرتبه شده‌اند كه به مرتبهء اتحاد و يگانگى رسيده‌اند .\r\nو مقصود خدا اين نيست كه اين اندوه و خشم ، به خدا مىرسد چنانچه به آفريدگانش\r\n\r\n\r\n","description":"","footnote":"\r\n( 1 ) . زخرف ، 55 .\r\n","page_name":" 463 ","page_number":467},
  {"content":"\r\n . \r\n","description":"","footnote":"","page_name":" 464 ","page_number":468},
  {"content":"\r\n\r\nمىرسد ، و ليكن همين كه مذكور شد ، معنى آن چيزى است كه فرموده . و در حديث قدسى فرموده كه : هر كه دوستى از دوستان مرا اهانت رساند و خوار گرداند ، پس به حقيقت كه با من مبارزه نموده است ، « 1 » به جنگ با من ، و مرا به سوى آن خوانده ( حاصل آن‌كه مُهين ( مَهين ) ، به ميدان من آمده و مرا مبارز مىطلبد ) و فرموده است كه :  « مَنْ يُطِعِ الرَّسُولَ فَقَدْ أَطاعَ اللَّهَ »  « 2 » . و فرموده كه :  « إِنَّ الَّذِينَ يُبايِعُونَكَ إِنَّما يُبايِعُونَ اللَّهَ يَدُ اللَّهِ فَوْقَ أَيْدِيهِمْ »  « 3 » ، يعنى : « به درستى كه آنان كه با تو بيعت مىكنند ، جز اين نيست كه با خدا بيعت مىكنند . دست خدا در بالاى دست‌هاى ايشان است » ( و مراد ، دست پيغمبر است كه در حكم دست خدا است . چه ، آن جناب منزه است از اعضا و جوارح كه از صفات اجسام است ) .\r\nپس اين و هر چه مانند اين باشد ، بر وجهى است كه براى تو ذكر كردم . و همچنين است خشنودى و خشم خدا و غير اينها ، از هر چه باشد كه به اين شباهت داشته باشد در اين‌كه اتصاف خدا به آن روا نباشد ، و اگر چنين باشد كه خشم و اندوه و دلتنگى به خدا رسد ، با آن‌كه آن جناب همان است كه اينها را آفريده و ايجاد فرموده ، هر آينه جايز است از براى آن‌كه اين سخن را مىگويد كه بگويد كه : حضرت آفريدگار در روزگارى هلاك مىگردد ، و نيست و نابود مىشود ؛ زيرا كه چون خشم و دلتنگى بر او داخل گردد ، تغيير مزاجى در او راه يابد ، و چون تغيير در او راه يابد ، بر او ايمن نمىتوان بود از هلاكت . بعد از اينها ناخوشى ديگر لازم مىآيد كه هستى دهنده از آن‌كه او را هستى داده ، و قادر و توانا از آن‌كه بر او توانايى مىتوان داشت ، و آفريدگار از آفريده شده شناخته نشود ، و كسى نتواند كه او و ايشان را از يكديگر تميز دهد . خدا برتر است از اين گفتار و اعتقاد ؛ برترى بزرگ . بلكه اوست كه چيزها را آفريده ، بى آن‌كه حاجتى به آنها داشته باشد . پس هرگاه آفرينش براى احتياج نباشد ، بايد كه اندازه و چون و چگونگى را در باب آن جناب ممتنع و محال شمرد . پس بفهم اگر خداى تعالى خواسته باشد » .\r\n363 / 7 . چند نفر از اصحاب ما روايت كرده‌اند از احمد بن محمد ، از ابن ابى نصر ، از محمد بن حمران ، از اسود بن سعيد كه گفت در خدمت امام محمد باقر عليه السلام بودم پس آن حضرت شروع فرمود كه - / مىفرمود از روى ابتدا كه خود آغاز نمود بى آن‌كه من او را سؤال\r\n\r\n\r\n","description":"","footnote":"\r\n( 1 ) . و مبارزه از ميان صف بيرون شدن است از براى جنگ . ( مترجم )\r\n( 2 ) . نساء ، 88 .\r\n( 3 ) . فتح ، 10 .\r\n","page_name":" 465 ","page_number":469},
  {"content":"\r\n . \r\n","description":"","footnote":"","page_name":" 466 ","page_number":470},
  {"content":"\r\n\r\nكنم كه - / : « ماييم حجت خدا ، و ماييم درِ علم و توحيد خدا ، و ماييم زبان خدا ، و ماييم روى خدا ، و ماييم چشم خدا در ميانهء آفريدگانش ، و ماييم واليان امر خدا در ميان بندگانش » .\r\n364 / 8 . محمد بن يحيى ، از محمد بن حسين ، از احمد بن محمد بن ابى نصر ، از حسّان جمّال روايت كرده است كه گفت : حديث كرد مرا هاشم بن ابى عمّار جَنبى و گفت : شنيدم از امير المؤمنين عليه السلام كه مىفرمود : « منم چشم خدا ، و منم دست خدا ، و منم جنب و پهلوى خدا ، و منم درِ علم و توحيد خدا » .\r\n365 / 9 . محمد بن يحيى ، از محمد بن حسين ، از محمد بن اسماعيل بن بزيع ، از عمويش حمزة بن بزيع ، از على بن سُويد ، از ابوالحسن حضرت موسى بن جعفر عليهما السلام روايت كرده است در قول خداى عزّوجلّ :  « يا حَسْرَتى عَلى ما فَرَّطْتُ فِي جَنْبِ اللَّهِ »  « 1 » ، يعنى : « به جهت كراهت و نخواستن آن‌كه در نزد ديدن عذاب نفسى ، بگويد كه : اى افسوس و پشيمانى بر تقصير و كوتاهى كردن من در باب جنب خدا » ( يعنى : در جانب و حق او ، يا در امر يا در طلب قرب جوار او ، يا طريقه‌اى كه موصل به رضاى او باشد ) ، كه آن حضرت فرمود : « جنب خدا ، امير المؤمنين عليه السلام است و همچنين آنچه بعد از او بوده ، از اوصياى پيغمبر در اين مكان بلند و مرتبهء ارجمندند تا آن‌كه امر به آخر ايشان منتهى شود » ( و چه مرتبه از اين بلندتر كه كسى ، جنب اللَّه باشد كه تفريط در شأن او موجب حسرت باشد در روز قيامت . و جنب ، در لغت ، به معنى امير نيز آمده ؛ چه ايشان از جانب ملك الملوك امراءند بر مملوكين او ) .\r\n366 / 10 . حسين بن محمد ، از مُعلّى بن محمد ، از محمد بن جُمهور ، از على بن صَلت ، از حَكم و اسماعيل - پسران حبيب - ، از بُريد عِجلى روايت كرده است كه گفت : شنيدم از امام محمد باقر عليه السلام كه مىفرمود : « خدا به وساطت ما پرستيده شد ، و به سبب ما شناخته شد ، و به جهت ما به يگانگى او - تبارك و تعالى - اقرار شد ، و محمد ، حجاب و پردهء خداى تبارك و تعالى است كه واسطهء ميان او و خلائق است » .\r\n367 / 11 . بعضى از اصحاب ما ، از محمد بن عبداللَّه ، از عبدالوهّاب بن بِشر ، از موسى بن قادم ، از سليمان ، از زراره ، از امام محمد باقر عليه السلام روايت است كه گفت : آن حضرت را از قول خداى عزّوجلّ سؤال كردم كه :  « وَ ما ظَلَمُونا وَ لكِنْ كانُوا أَنْفُسَهُمْ يَظْلِمُونَ »  « 2 » ، يعنى : « و بر ما\r\n\r\n\r\n","description":"","footnote":"\r\n( 1 ) . زمر ، 56 .\r\n( 2 ) . بقره ، 57 .\r\n","page_name":" 467 ","page_number":471},
  {"content":"\r\n\r\nباب در بيان جواز بداء بر خدا\r\n\r\n","description":"","footnote":"","page_name":" 468 ","page_number":472},
  {"content":"\r\n\r\nستم نكردند در ستمى كه كردند ، و ليكن عادت ايشان اين بود كه بر نفس‌هاى خويش ستم كنند » . حضرت فرمود : « خدا از آن بزرگ‌تر و بزرگوارتر و استوارتر است كه مظلوم شود ؛ كه كسى بر او ظلم و ستم تواند نمود ، و ليكن آن جناب ما را به نفس خود آميخته و مخلوط گردانيده . پس ستمى را كه بر ما واقع شود ، ستم بر خود و ولايت و دوستى با ما را دوستى با خود قرار داده ، از آنجا كه مىفرمايد :  « إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا »  « 1 » ، يعنى : جز اين نيست كه صاحب اختيار و اولى به تصرف و حاكم بر امور دينى و دنيوى شما ، خدا است و رسول او - كه محمد است - و آن كسانى كه ايمان آوردند » ، حضرت فرمود : « يعنى ائمه از ما بعد از آن » . در موضع ديگر فرمود :  « وَ ما ظَلَمُونا وَ لكِنْ كانُوا أَنْفُسَهُمْ يَظْلِمُونَ »  پس مثل آن را ذكر فرمود .\r\n\r\n24 . باب در بيان جواز بداء بر خدا « 2 »\r\n368 / 1 . محمد بن يحيى ، از احمد بن محمد بن عيسى ، از حجّال ، از ابو اسحاق ( يعنى ثَعلبه ) از زراره ، از امام محمد باقر ، يا امام جعفر صادق عليهما السلام روايت كرده است كه آن حضرت فرمود كه : « خدا پرستيده نشد به چيزى مانند بداء و تصديق به جواز و وقوع آن » .\r\n369 / 2 . و در روايت ابن ابى عُمير ، از هشام بن سالم ، از امام جعفر صادق عليه السلام چنين است كه آن حضرت فرمود : « تعظيم خدا نشد به چيزى كه مانند بداء باشد » .\r\n370 / 3 . على بن ابراهيم ، از پدرش ، از ابن ابى عُمير ، از هشام بن سالم و حَفص بن بَخترى و غير ايشان ، از امام جعفر صادق عليه السلام روايت كرده است كه آن حضرت در اين آيه  « يَمْحُوا اللَّهُ ما يَشاءُ وَ يُثْبِتُ »  « 3 » ، يعنى : « پاك مىكند خدا نقش آنچه را خواسته باشد و صلاح بداند ، از لوح محو و اثبات مىنمايد در آن ، صورتِ آنچه را كه خواسته و مصلحت بيند » .\r\n\r\n\r\n","description":"","footnote":"\r\n( 1 ) . مائده ، 55 .\r\n( 2 ) . و بداء بر وزن سلام ، به معنى ظاهر شدن چيزى است كه پيش از آن ، پوشيده و پنهان باشد و آن ، بر خدا روا نيست ، و ليكن چون در لوح محو و اثبات ، تغيير و تبديل در امور به هم مىرسد ، اين تغيير را بداء مىگويند و بر خدا روا است ، چون اين تغيير ، در حقيقت بداء نيست ، بلكه بداء نما است و آنچه در احاديث در باب جواز بداء بر خدا وارد شده ، مراد از آن ، قسم دوم است . و اما قسم اول در امتناع آن در باب خدا ، اشكالى نيست ؛ زيرا كه مستلزم جهل است و جهل بر خدا محال است . ( مترجم )\r\n( 3 ) . رعد ، 39 .\r\n","page_name":" 469 ","page_number":473},
  {"content":"\r\n . \r\n","description":"","footnote":"","page_name":" 470 ","page_number":474},
  {"content":"\r\n\r\nفرمود كه : « آيا محو مىشود مگر آنچه ثابت باشد ، و آيا اثبات مىتوان نمود ، مگر آنچه نباشد » .\r\n371 / 4 . على ، از پدرش ، از ابن ابى عُمير ، از هشام بن سالم ، از محمد بن مسلم ، از امام جعفر صادق عليه السلام روايت كرده است كه آن حضرت فرمود كه : « خدا هيچ پيغمبرى را به پيغمبرى مبعوث نمىگردانيد ، مگر آن‌كه در باب سه خصلت از او عهد و پيمان مىگرفت :\r\nيكى آن‌كه اقرار داشته باشد از براى او به بندگى و پرستش ، و ديگر آن‌كه ( به يگانگى آن جناب قائل باشد و ) شريك‌ها از براى او قرار ندهد ( و از آنها دست بردارد ، به وضعى كه هرگز رو به ايشان نرود ) ، و آن‌كه اعتراف كند كه خدا هر چه را كه خواهد پيش اندازد ، مىاندازد ، و هر چه را كه خدا به تأخير افكند ، مىافكند » .\r\n372 / 5 . محمد بن يحيى ، از احمد بن محمد ، از ابن فضّال ، از ابن بُكير ، از زراره ، از حمران ، از امام محمد باقر عليه السلام روايت كرده است كه از آن حضرت سؤال كردم از قول خداى عزّوجلّ :  « قَضى أَجَلًا وَ أَجَلٌ مُسَمًّى عِنْدَهُ »  « 1 » ، يعنى : « خدا حكم فرموده مدتى را و مدتى نام برده شده در نزد اوست » . حضرت فرمود كه : « اجل ، بر دو قسم است : يكى اجل محتوم ( كه خدا آن را واجب ساخته و محكم گردانيده و حكم فرموده ) ، و ديگرى ، اجل موقوف است » ( كه توقف دارد بر هستى و نيستى چيزى ) .\r\n373 / 6 . احمد بن مِهران ، از عبدالعظيم بن عبداللَّه حسنى ، از على بن اسباط ، از خَلف بن حمّاد ، از ابن مُسكان ، از مالك جُهَنى روايت كرده است كه گفت : از امام جعفر صادق عليه السلام سؤال كردم از قول خداى عزّوجلّ : «  أَ وَ لا يَذْكُرُ الْإِنْسانُ أَنَّا خَلَقْناهُ مِنْ قَبْلُ وَ لَمْ يَكُ شَيْئاً »  « 2 » ( و در قرآن به جاى « أوَلم ير الانسان » : « أو لا يذكر » واقع است و اين اشتباه بايد كه از غير راوى اصل ، كه مالك است ، ناشى شده باشد ؛ چه تقرير قولى معصوم در حكم قول معصوم است و حمل آن بر اشاره‌اى به سوى مضمون آيه به بعيد است ) . و ترجمهء آن بنا بر آنچه در قرآن است ، اين است كه : « آيا نمىانديشد و ياد نمىكند آدمى آن‌كه ما آفريديم او را پيش از اين و حال آن‌كه چيزى نبود » .\r\nراوى مىگويد كه : حضرت فرمود كه : « نه مقدّر بود ، و نه مكوّن » ( يعنى خدا او را تقدير\r\n\r\n\r\n","description":"","footnote":"\r\n( 1 ) . انعام ، 2 .\r\n( 2 ) . نص قرآن سورهء مريم ، آيهء 67 چنين است : « أَوَ لَايَذْكُرُ الْإِنسنُ أَنَّا خَلَقْنهُ مِن قَبْلُ وَ لَمْ يَكُ شَيًا » و در سورهءيس ، آيهء 77 چنين است : « أَوَ لَمْ يَرَ الْإِنسنُ أَنَّا خَلَقْنهُ مِن نُّطْفَةٍ فَإِذَا هُوَ خَصِيمٌ مُّبِينٌ » .\r\n","page_name":" 471 ","page_number":475},
  {"content":"\r\n . \r\n","description":"","footnote":"","page_name":" 472 ","page_number":476},
  {"content":"\r\n\r\nو اندازه نفرموده بود و هستى و وجود نداده بود ) .\r\nو مالك گفت كه : از آن حضرت سؤال كردم از تفسير قول خداى تعالى :   « هَلْ أَتى عَلَى الْإِنْسانِ حِينٌ مِنَ الدَّهْرِ لَمْ يَكُنْ شَيْئاً مَذْكُوراً »   « 1 » ، يعنى : « آيا آمد ( و مراد ، اين است كه به تحقيق آمد ) بر آدمى هنگامى از روزگار كه نبود چيزى ياد شده ؟ » ( كه كسى او را ياد نمىنمود ) ، پس حضرت فرمود كه : « مقدّر الوجود بود ( كه در لوح محفوظ تقدير وجود او شده بود ) ، و ليكن مذكور نبود » ( و كسى او را ياد نمىنمود ) .\r\n374 / 7 . محمد بن اسماعيل ، از فضل بن شاذان ، از حمّاد بن عيسى ، از رِبعى بن عبداللَّه ، از فُضيل بن يسار روايت كرده است كه گفت : شنيدم از امام محمد باقر عليه السلام كه مىفرمود : « علم ، بر دو قسم است : يكى علمى است كه در نزد خدا مخزون است ، كه هيچ‌كس را برآن مطلع نساخته و ديگر ، علمى است كه به فرشتگان و رسولان خويش تعليم فرموده . پس آنچه به فرشتگان و رسل خويش آموخته ، البته در خارج موجود مىشود و خدا خود و فرشته‌ها و رسول‌هاى خود را به دروغ نمىاندازد ( و چنان نمىكند كه در نزد غير ، دروغ‌گو در آيند ) . و علمى كه در نزد خودش مخزون است ، آنچه خواهد از آن مقدّم مىدارد ، و آنچه خواهد از آن به تأخير مىاندازد ، و آنچه خواهد ثابت مىگرداند » .\r\n375 / 8 . و به همين اسناد ، از حمّاد ، از رِبعى ، از فُضيل روايت است كه گفت : از امام محمد باقر عليه السلام شنيدم كه مىفرمود : « از جمله امور ، امورى چند است كه موقوف است در نزد خدا كه مقدم مىدارد از آنها و مؤخر مىاندازد از آنها ، آنچه را كه خواسته باشد » .\r\n376 / 9 . چند نفر از اصحاب ما روايت كرده‌اند از احمد بن محمد بن عيسى ، از ابن ابى عُمير ، از جعفر بن عثمان ، از سَماعه ، از ابو بصير و وُهيب بن حَفص ، از ابو بصير ، از امام جعفر صادق عليه السلام كه فرمود : « خدا را دو علم است : يكى علم مكنون و مخزون ( كه از غير خويش پوشيده ) ، و كسى آن را نمىداند ، مگر آن جناب و بداء از اين علم تحقق مىيابد . و ديگر ، علمى است كه به فرشتگان و رسولان و پيغمبران خويش تعليم داده ، و ما آن را مىدانيم » .\r\n377 / 10 . محمد بن يحيى ، از احمد بن محمد ، از حسين بن سعيد ، از حسن بن محبوب ،\r\n\r\n\r\n","description":"","footnote":"\r\n( 1 ) . انسان ، 1 .\r\n","page_name":" 473 ","page_number":477},
  {"content":"\r\n . \r\n","description":"","footnote":"","page_name":" 474 ","page_number":478},
  {"content":"\r\n\r\nاز عبداللَّه بن سِنان ، از امام جعفر صادق عليه السلام روايت كرده است كه آن حضرت فرمود كه : « خدا را در چيزى بداء به هم نرسيد ، مگر آن‌كه در علم آن جناب بود كه بداء به هم مىرسد و آن را تغيير مىدهد ، پيش از آن‌كه بداء از براى او به هم رسد » .\r\n378 / 11 . از او ، از حسن بن على بن فضّال ، از داود بن فَرقد ، از عمرو بن عثمان جُهَنى ، از امام جعفر صادق عليه السلام روايت است كه آن حضرت فرمود : « به درستى كه از براى خدا ، بداء نمىشود از جهل » ( يعنى : در آنچه تغيير مىدهد ، جهالتى نداشته كه بعد از آن دانسته باشد ، بلكه تغيير از روى مصلحت است ) .\r\n379 / 12 . على بن ابراهيم ، از محمد بن عيسى ، از يونس ، از منصور بن حازم روايت كرده است كه گفت : از امام جعفر صادق عليه السلام سؤال كردم كه : آيا مىشود كه امروز چيزى موجود شود كه ديروز در علم خدا نبوده باشد ؟ حضرت فرمود : « نه ، هر كه اين سخن را بگويد ، خدا او را خوار و رسوا گرداند » .\r\nعرض كردم كه : مرا خبر ده كه آيا چنين نيست كه آنچه بوده و آنچه خواهد بود تا روز قيامت ، همه در علم خدا باشد ؟ فرمود : « بلى ، چنين است و چنين بود پيش از آن‌كه خلائق را بيافريند » .\r\n380 / 13 . على ، از محمد ، از يونس ، از مالك جُهنى روايت كرده است كه گفت : شنيدم از امام جعفر صادق عليه السلام كه مىفرمود : « اگر مردم مىدانستند كه در قول به بداء و اعتقاد داشتن به جواز آن ، چه قدر ثواب است ، از سخن گفتن در آن سستى نمىورزيدند » .\r\n381 / 14 . چند نفر از اصحاب ما روايت كرده‌اند از احمد بن محمد بن خالد ، از بعضى از اصحاب ما ، از محمد بن عمرو كوفى - برادر يحيى - از مُرازِم بن حكيم كه گفت : شنيدم از امام جعفر صادق عليه السلام كه مىفرمود : « هرگز هيچ پيغمبرى به منصب پيغمبرى نمىرسيد ( يا آن‌كه خدا او را به پيغمبرى نمىفرستاد ) ، تا آن‌كه از براى خدا پنج خصلت اقرار مىكرد و آن : اقرار به بداء است و مشيت و سجود و عبوديت و طاعت » .\r\n382 / 15 . و به همين اسناد ، از احمد بن محمد ، از جعفر بن محمد ، از يونس ، از جَهم بن ابى جَهمه ، از آن‌كه او را حديث كرده ، از امام جعفر صادق عليه السلام روايت كرده است كه آن حضرت فرمود : « به درستى كه خداى عزّوجلّ محمد صلى الله عليه و آله را خبر داد به آنچه بوده ، از آن زمان كه دنيا بر پا شده ، و به آنچه خواهد بود تا آن‌كه دنيا تمام شود . و خبر داد او را به محتوم از آنها\r\n\r\n","description":"","footnote":"","page_name":" 475 ","page_number":479},
  {"content":"\r\n . \r\n","description":"","footnote":"","page_name":" 476 ","page_number":480},
  {"content":"\r\n\r\nكه تغيير و تبديل در آن راه ندارد ، و در آنچه غير آن بوده بر آن ، استثنا فرمود » ( يعنى : فرمود كه :\r\nاگر خواسته باشم چنين خواهد بود ، و اگر نخواهم تغيير مىدهم ) .\r\n383 / 16 . على بن ابراهيم ، از پدرش ، از رَيّان بن صَلت روايت كرده است كه گفت : شنيدم از امام رضا عليه السلام كه مىفرمود : « خدا هرگز پيغمبرى را مبعوث نگردانيد ، مگر با تحريم شراب ( كه آن را حرام داند ) و با اقرار به بداء از براى خدا » .\r\n384 / 17 . حسين بن محمد ، از مُعلّى بن محمد روايت كرده است كه از امام على نقى عليه السلام سؤال شد كه علم خدا چگونه است ؟ حضرت فرمود كه : « دانست و خواست و اراده نمود ، و تقدير كرد و اندازه فرمود ( كه طول و عرض و عمق و باقى مشخصات آن مقدّر را معيّن گردانيد ) ، و حكم فرمود به وجود ، و امضاى حكم خويش نمود ( كه آن را نافذ و جارى ساخت ) ، پس امضا فرمود آنچه را حكم فرموده بود ، و حكم كرد به آنچه تقدير كرده بود ، و تقدير نمود آنچه را كه اراده نموده بود ، و همچنين اراده نمود آنچه را كه خواسته بود . پس به سبب علم آن جناب ، مشيت و خواست تحقق يافت ، و به مشيت او ، اراده به هم رسيد و به اراده‌اش تقدير موجود شد ، و به تقدير وى ، قضا حادث گرديد ، و به قضايى كه فرمود ، امضا به عمل آمد ، و علم بر مشيت پيشى دارد ، و مشيت در مرتبهء دوم و اراده در مرتبهء سوم است ، و تقدير واقع مىشود بر آن قضا كه با امضا باشد .\r\nپس از براى خدا - تبارك و تعالى - بداء جايز است و آنچه دانسته در هر زمان كه خواسته باشد ، و در آنچه اراده فرموده به جهت تقدير فرمودن چيزها . پس چون قضايى كه با امضاست واقع شود ، بدائى بعد از آن نباشد . پس علم تعلق به معلوم مىگيرد ، پيش از بودن آن ، و مشيت تعلق دارد به آنچه ايجاد آن را خواسته ، پيش از وجود آن در خارج ، و اراده متعلق است به مراد ، پيش از قيام و بر پاشدنش در آن و تقدير اين معلومات پيش از آن است كه بعضى از آنها از بعضى جدا شود ، يا پاره‌اى از آنها به پاره‌اى پيوند شود و بچسبد در خارج و در وقتى از اوقات » .\r\n( مثال آنچه حضرت فرموده ، چون بلندى آسمان ، و پستى زمين ، و قرار دادن بعضى چيزها در زمانى و بعضى از آن در زمان ديگر ، و اتصال بعضى از اجسام به بعضى ، و ايجاد چيزهاى بسيار در يك زمان ) و حضرت فرمود : « قضايى كه با امضا باشد ، محكم و در هم بافته است ( كه تغيير و تبديل در آن نمىشود ، از هر چه باشد ) از مفعولات و معمولات محكمه كه\r\n\r\n","description":"","footnote":"","page_name":" 477 ","page_number":481},
  {"content":"\r\n\r\nباب در بيان آن‌كه در آسمان و زمين چيزى . . .\r\n\r\n","description":"","footnote":"","page_name":" 478 ","page_number":482},
  {"content":"\r\n\r\nبه عمل آمده ، و صاحبان اجسام‌اند كه به حواس درك مىشوند از صاحبان رنگ و بو و وزن و كيل و پيمانه و آنچه بجنبد بر روى زمين و آنچه آن را در نوردد ؛ از آدميان و جنيان و مرغان و درندگان و غير آن ، از آنچه به حواس ، درك آن ممكن باشد كه از براى خداى تبارك و تعالى در هر يك از آن بداء جائز است ، مادام كه در خارج موجود نباشد .\r\nپس هرگاه آن مفهوم كه ادراك مىشود ، در خارج واقع شود ، بدائى نمىباشد و خدا مىكند آنچه را كه خواسته باشد ؛ از بداء و امضا . پس خدا به علم ، همه چيز را دانسته ، پيش از بودن آنها و به مشيت ، صفات و حدود و كيفيت ايجاد آنها را پيش از بروز دادن آنها شناخته كه به آن وضعى كه خواسته ، قرار داد فرموده و به اراده آنها را در رنگ‌ها و صفاتى كه دارند ، تميز داده ، و به حسب اين ، بعضى را از بعضى ممتاز و جدا ساخته و به تقدير ، روزىهاى آنها را معيّن و مقدّر ساخته ، و اول و آخر آنها را به حسب زمان شناخته ، و به قضا ، مكان‌هاى ايشان را براى مردمان ظاهر گردانيده ، و ايشان را بر آن دلالت فرموده ، و به امضا علت‌هاى آن را ( از علت مادى و فاعلى و صورى ) شرح و بيان نموده ، و امر آنها را ظاهر و هويدا كرده و اين ايجاد ( به ترتيب امور شش‌گانه ) تقدير و اندازه‌اى است كه خداوند غالب بر همه چيز و دانا به همهء آنها مقرر فرموده » .\r\n\r\n25 . باب در بيان آن‌كه در آسمان و زمين چيزى نمىباشد ، مگر به هفت چيز\r\n385 / 1 . چند نفر از اصحاب ما روايت كرده‌اند از احمد بن محمد بن خالد ، از پدرش و محمد بن يحيى ، از احمد بن محمد بن عيسى ، از حسين بن سعيد و محمد بن خالد ، همه ، از فَضالة بن ايّوب ، از محمد بن عُماره ، از حريز بن عبداللَّه و عبداللَّه بن مُسكان ، هر دو از امام جعفر صادق عليه السلام كه آن حضرت فرمود كه : « چيزى موجود نمىشود در زمين و نه در آسمان ، خواه از افعال خدا باشد و خواه از افعال بندگان ، مگر به اين خصلت‌هاى هفت گانه كه عبارت است از : مشيت و اراده و قدر و قضا و اذن ( يعنى منع و زجر نفرمودن ) و نوشته ( كه ثبوت در لوح محفوظ است ) و اجل ( كه مراد از آن وقت معين است ) . پس هر كه گمان كند كه قدرت دارد بر آن‌كه يكى از اينها را به هم زند ، يا كم كند ، كافر است » .\r\nو على بن ابراهيم ، از پدرش ، از محمد بن حَفص ، از محمد بن عُماره ، از حريز بن عبداللَّه و ابن مُسكان مثل اين را روايت كرده است .\r\n\r\n","description":"","footnote":"","page_name":" 479 ","page_number":483},
  {"content":"\r\n\r\nباب در بيان مشيت و ارادهء خدا\r\n\r\n","description":"","footnote":"","page_name":" 480 ","page_number":484},
  {"content":"\r\n\r\n386 / 2 . و نيز روايت كرده از پدرش ، از محمد بن خالد ، از زكريّا بن عِمران ، از حضرت ابوالحسن موسى بن جعفر عليهما السلام كه فرمود : « چيزى موجود نمىشود در آسمان‌ها و نه در زمين ، مگر به هفت چيز : به قضا و قدر و اراده و مشيت و كتاب و اجل و اذن ( به آن معانى كه مذكور شد ) . پس هر كه غير از اين را گمان كند ، بر خدا دروغ گفته » ، يا فرموده كه : « بر خداى عزّوجلّ رد كرده است » .\r\n\r\n26 . باب در بيان مشيت و ارادهء خدا « 1 »\r\n387 / 1 . على بن محمد بن عبداللَّه ، از احمد بن عبداللَّه ، از پدرش ، از محمد بن سليمان ديلمى ، از على بن ابراهيم هاشمى روايت كرده است كه گفت : از حضرت ابوالحسن موسى بن جعفر عليهما السلام شنيدم كه مىفرمود : « چيزى نمىباشد ، مگر آنچه خدا خواست و اراده نمود و اندازه فرمود و حكم كرد » . عرض كردم كه : معنى خواست چيست ؟ فرمود : « ابتدا فرمودن به فعل » . عرض كردم كه معنى اندازه و قدر چه چيز است ؟ فرمود : « اندازه نمودن چيزى از درازى و پهناى آن » . عرض كردم كه معنى حكم كرد چيست ؟ فرمود كه : « چون حكم كند ، امضا و اجراى آن مىفرمايد . پس اين قضا و حكم ، چيزى است كه آن را رد نمىتوان نمود » ( چه قضا عبارت است از عزمى كه فعل از آن جدا نمىباشد ) .\r\n388 / 2 . على بن ابراهيم ، از محمد بن عيسى ، از يونس بن عبدالرحمان ، از ابان ، از ابو بصير روايت كرده است كه گفت : به خدمت امام جعفر صادق عليه السلام عرض كردم كه آنچه واقع مىشود ، خدا آن را خواسته و اراده نموده و تقدير فرموده و حكم كرده ؟ فرمود : « بلى » . عرض كردم كه با همهء اينها آن را دوست داشته ؟ فرمود : « نه » . عرض كردم : و چگونه خواسته و اراده نموده و تقدير فرموده و حكم كرده و دوست نداشته ؟ فرمود كه : « همچنين به سوى ما بيرون آورده و به ما رسيده است » .\r\n389 / 3 . على بن ابراهيم ، از پدرش ، از على بن مَعبد ، از و اصل بن سليمان ، از عبداللَّه بن سِنان ، از امام جعفر صادق عليه السلام روايت كرده است كه گفت : شنيدم از آن حضرت كه مىفرمود :\r\n\r\n\r\n","description":"","footnote":"\r\n( 1 ) . هر دو به معنى خواستن است ، و ليكن در ميانهء اين دو فرقى هست ؛ چه ممكن است كه مشيت باشد و اراده نباشد ، چنانچه در باب روزه‌دار پرهيزگارى كه گرسنه و تشنه باشد در روز ماه مبارك رمضان ظاهر است ؛ زيرا كه طعام و شراب مىخواهد و اراده ندارد . ( مترجم )\r\n","page_name":" 481 ","page_number":485},
  {"content":"\r\n . \r\n","description":"","footnote":"","page_name":" 482 ","page_number":486},
  {"content":"\r\n\r\n« خدا ، به چيزى امر فرموده و آن را نخواسته ، و چيزى را خواسته و به آن امر نفرموده ( يعنى :\r\nنهى فرموده ) . شيطان را امر فرمود كه به جهت آدم سجده به جا آورد ، و خواست كه سجده نكند ، و اگر مىخواست كه سجده كند ( يعنى به خواست حتمى و جبرى ) ، هر آينه شيطان سجده مىكرد . و آدم را نهى نمود از خوردن آن درخت معهود ، و خواست كه از آن بخورد ( يعنى : به خواست تخييرى ) ، و اگر مىخواست به خواست حتمى آدم آن را نمىخورد » .\r\n390 / 4 . على بن ابراهيم روايت كرده است ، از مختار بن محمد همْدَانى و محمد بن حسن ، از عبداللَّه بن حسن علوى ، هر دو ، از فتح بن يزيد جُرجانى ، از امام رضا عليه السلام كه آن حضرت فرمود : « خدا را دو اراده و دو مشيت است : يكى ارادهء حتمى ( و حتم به معنى محتوم است ، يعنى : محكم ساخته و واجب گردانيده و به آن حكم فرموده ) ، و ديگرى ارادهء عزمى ( و مراد از آن ، اين است كه اراده فرموده كه مكلف افعال خويش را به اختيار خود به جا آورد ، نه به جبر ) . و به اين اراده ، گاهى نهى از چيزى مىفرمايد و حال آن‌كه مىخواهد كه به عمل آيد ، و به چيزى امر مىكند و نمىخواهد كه به عمل آيد . آيا نديدى و ندانستى كه آن جناب آدم و زن او را نهى فرمود كه از آن درخت معهود بخورند ، و آن را مىخواست ، و اگر نمىخواست كه بخورند ، مشيت و خواست ايشان بر خواست خداى تعالى غالب نمىشد . و ابراهيم را امر فرمود كه اسحاق را سر بُرد و نمىخواست كه او را سر بُرد و اگر مىخواست ، خواست ابراهيم بر خواست خداى تعالى غالب نمىگرديد » .\r\n( آنچه در اين حديث مذكور است از امر به سر بريدن اسحاق ، خلاف مشهور است و شايد كه وجه آن ، تقيه باشد و احتمال غير از اين در آن مىرود . و حق آن است كه امر به سر بريدن اسماعيل بود ) .\r\n391 / 5 . على بن ابراهيم ، از پدرش ، از على بن مَعبد ، از دُرست بن ابى منصور ، از فُضيل بن يسار روايت كرده است كه گفت : شنيدم از امام جعفر صادق عليه السلام كه مىفرمود : « گاه است كه خدا خواسته و اراده فرموده ، و ليكن دوست نداشته و نپسنديده . و بيان اين آن است كه : خواسته كه چيزى نباشد مگر به علم او ( به اين‌كه آنچه نمىداند نباشد ، و آنچه نمىداند آن است كه نباشد ، چون شريك و فرزند و زن از براى آن جناب ) ، و مثل اين را اراده فرموده و دوست نداشته كه گفته شود كه خدا يكى از سه خدا است ( چنانچه طائفه نسطوريه از نصارى مىگويند و عيسى و مريم مادرش را نيز خدا مىدانند ) . و كفر را از براى بندگان خويش\r\n\r\n","description":"","footnote":"","page_name":" 483 ","page_number":487},
  {"content":"\r\n\r\nباب در بيان ابتلا و اختيار\r\n\r\n","description":"","footnote":"","page_name":" 484 ","page_number":488},
  {"content":"\r\n\r\nنپسنديده است » .\r\n392 / 6 . محمد بن يحيى ، از احمد بن محمد ، از احمد بن محمد بن ابى نصر روايت كرده است كه گفت : ابوالحسن حضرت امام رضا عليه السلام فرمود : « خدا ( در حديث قدسى ) فرموده كه : اى فرزند آدم ، به خواست من ، تو چنان شدى كه مىخواهى از براى خويش آنچه مىخواهى ( يعنى : خواست تو ، از خواست من است ) و به قوت و توانايى كه به تو دادم ، فريضه‌ها و واجبات مرا به جا آوردى و به نعمت من بر نافرمانى من توانايى به هم رسانيدى ؛ چرا كه من تو را شنوا و بينوا و توانا گردانيدم  « ما أَصابَكَ مِنْ حَسَنَةٍ فَمِنَ اللَّهِ وَ ما أَصابَكَ مِنْ سَيِّئَةٍ فَمِنْ نَفْسِكَ »  « 1 » ، يعنى : « آنچه به تو رسد از نيكى ، پس از جانب خدا است و آنچه به تو رسد از بدى پس از نفس تو است » . و اين‌كه مذكور شد ، از براى آن است كه من سزاوارترم به حسنات و نيكىهاى تو از تو ، و تو سزاوارترى به بدىها و گناهان خويش از من ، و آن ، به اين سبب است كه من سؤال كرده نمىشوم ، از آنچه مىكنم ( يعنى : بندگان نمىتوانند كه از من بپرسند كه چرا چنين كردى ؟ چه ، هر چه كنم عين حكمت و مصلحت است ) . و ايشان پرسيده شوند از آنچه مىكنند » .\r\n\r\n27 . باب در بيان ابتلا و اختيار ( كه به معنى آزمودن است )\r\n393 / 1 . على بن ابراهيم بن هاشم ، از محمد بن عيسى ، از يونس بن عبدالرحمان ، از حمزة بن محمد طيّار ، از امام جعفر صادق عليه السلام روايت كرده است كه آن حضرت فرمود كه :\r\n« هيچ همّ و غمّ و تنگ‌گيرى و تنگى و هيچ شادى و خرّمى و گشايشى نيست ، مگر آن‌كه خدا را در آن مشيت و قضا و آزمايشى است كه با بندگان به طريق اهل امتحان رفتار مىكند » .\r\n394 / 2 . چند نفر از اصحاب ما روايت كرده‌اند از احمد بن محمد بن خالد ، از پدرش ، از فَضالة بن ايّوب ، از حمزة بن محمد بن طيّار ، از امام جعفر صادق عليه السلام كه آن حضرت فرمود كه : « چيزى نيست از آنچه خدا به آن امر فرموده ، يا از آن نهى نموده ، كه در آن گرفتگى يا گشايشى باشد ، مگر آن‌كه خداى عزّوجلّ را در آن آزمايش و قضايى هست » .\r\n\r\n\r\n","description":"","footnote":"\r\n( 1 ) . نساء ، 79 .\r\n","page_name":" 485 ","page_number":489},
  {"content":"\r\n\r\nباب در بيان سعادت و شقاوت\r\n\r\n","description":"","footnote":"","page_name":" 486 ","page_number":490},
  {"content":"\r\n\r\n\r\n28 . باب در بيان سعادت و شقاوت ( كه به معنى نيك بختى و بد بختى است )\r\n395 / 1 . محمد بن اسماعيل ، از فضل بن شاذان ، از صفوان بن يحيى ، از منصور بن حازم ، از امام جعفر صادق عليه السلام روايت كرده است كه آن حضرت فرمود : « به درستى كه خدا نيك بختى و بد بختى را آفريد ، پيش از آن‌كه خلق خود را بيافريند . پس هر كه خدا او را نيك بخت آفريد ، هرگز او را دشمن ندارد ، و اگر بدى را به عمل آورد ، عمل او را دشمن دارد و او را دشمن ندارد ، و اگر آن آفريده بدبخت باشد ، هرگز او را دوست ندارد ، و اگر كردار شايسته از او سر زند ، آن كردار را دوست دارد ، و او را دشمن دارد ، به جهت آنچه به سوى آن باز مىگردد . پس هرگاه خدا چيزى را دوست دارد ، هرگز آن را دشمن ندارد و هرگاه چيزى را دشمن دارد ، هرگز آن را دوست ندارد » .\r\n396 / 2 . و على بن محمد روايت كرده و آن را مرفوع ساخته ، از شعيب عَقرقوفى ، از ابوبصير كه گفت : در پيش روى امام جعفر صادق عليه السلام نشسته بودم كه كسى آن حضرت را سؤال نمود و عرض كرد كه : يا ابن رسول اللَّه ، فداى تو گردم ، از كجا شقاوت و بدبختى اهل معصيت را دريافته ، يا خدا آن را با ايشان ملحق ساخته ، تا آن‌كه حكم فرموده از براى ايشان در علم خويش ، به آن‌كه ايشان را بر كارشان عذاب فرمايد ؟ حضرت عليه السلام فرمود كه : « اى سائل ، حكم خداى عزّوجلّ چنان است كه كسى از خلائق براى آن ، به حقى كه دارد قيام نمىتواند نمود . پس چون به اين حكم فرمود ( يعنى در تكليف اول در روز ميثاق ) ، توانايى بر معرفت خويش را به اهل محبت و دوستان خود بخشيد ، و سنگينى عمل را از ايشان برداشت ، به حقيقت آنچه ايشان اهل و سزاوار آن بودند ، و بخشيد به اهل معصيت توانايى معصيتى كه از ايشان سر مىزند ، به جهت سبقت علم آن جناب در باب ايشان و منع فرمود از ايشان توانستن و سهولت قبول را كه از او بپذيرند . پس موافقت نمودند با آنچه از براى ايشان در علم خدا پيشى گرفته بود و نتوانستند كه حالتى را بياورند كه ايشان را از عذاب خدا برهاند ( به اين‌كه حقيقت و ماهيت خويش را بگردانند و ارواح خود را از جنس ارواح نيك بختان قرار دهند ) زيرا كه علم آن جناب به حقيقت تصديق ( كه تغيير در آن به هم نرسد ) ، سزاوارتر است و همين بخشش مذكور به هر دو گروه ، معنى آن است كه « خدا خواست آنچه خواست » . و اين سرّ خدا است » ( كه هر كسى آن را نمىفهمد ) .\r\n397 / 3 . چند نفر از اصحاب ما روايت كرده‌اند از احمد بن محمد بن خالد ، از پدرش ،\r\n\r\n","description":"","footnote":"","page_name":" 487 ","page_number":491},
  {"content":"\r\n\r\nباب در بيان خير و شر\r\n\r\n","description":"","footnote":"","page_name":" 488 ","page_number":492},
  {"content":"\r\n\r\nاز نضر بن سُويد ، از يحيى بن عمران حلبى ، از مُعلّى بن ابى عثمان ، از على بن حَنظله ، از امام جعفر صادق عليه السلام كه آن حضرت فرمود : « گاه است كه نيك بخت در آورده مىشود در راه بدبختان ؛ به مرتبه‌اى كه مردمان مىگويند كه : چه بسيار شباهت به بدبختان دارد ، بلكه او از جملهء ايشان است . بعد از آن ، نيك بختى او را در مىيابد . و گاه است كه بدبخت در آورده مىشود در راه نيك‌بختان ، به مرتبه‌اى كه مردمان مىگويند كه : چه بسيار شباهت دارد به نيك‌بختان ، بلكه او از جملهء ايشان است . بعد از آن ، بدبختى او را دريابد . به درستى كه هر كه خدا او را نيك بخت نوشته باشد ، ختم مىشود از براى او به نيك بختى و آخر كارش به سعادت منتهى مىگردد ؛ و هر چند كه از دنيا باقى نماند از براى او ، مگر زمانى اندك كه عبارت است از زمان ما بين دو بار دوشيدن شتر در يك ساعت . ( و در طرف بدبختى نيز چنين است و به جهت وضوح ، به قرينهء مقابله ، حضرت آن را بيان نفرموده است ) .\r\n\r\n29 . باب در بيان خير و شر ( كه به معنى خوبى و بدى است )\r\n398 / 1 . چند نفر از اصحاب ما روايت كرده از احمد بن محمد بن خالد ، از ابن محبوب و على بن حَكم ، از معاوية بن وَهْب كه گفت : شنيدم از امام جعفر صادق عليه السلام كه مىفرمود : « به درستى كه از جملهء آنچه خدا به سوى موسى عليه السلام وحى فرمود و بر او در تورات فرو فرستاد ، اين بود كه : منم خدا كه هيچ خدايى نيست ، مگر من . خلائق را آفريدم ، و خير را خلق كردم ، و آن را جارى ساختم بر دست‌هاى آن‌كه او را دوست داشتم ، و اجراى آن بر دست او خواستم .\r\nپس خوشا حال كسى كه من آن را بر دست‌هاى او جارى ساختم . و منم خدا كه هيچ خدايى نيست ، مگر من . خلائق را آفريدم ، و شرّ را خلق كردم و آن را جارى ساختم بر دست‌هاى آن‌كه او را اراده كردم . پس واى بر كسى كه من آن را بر دست‌هاى او جارى ساختم » .\r\n399 / 2 . چند نفر از اصحاب ما روايت كرده‌اند از احمد بن محمد ، از پدرش ، از ابن ابى عُمير ، از محمد بن حكيم ، از محمد بن مسلم كه گفت : شنيدم از امام محمد باقر عليه السلام كه مىفرمود : « به درستى كه در بعضى از آنچه خدا فرو فرستاده از كتاب‌هاى خويش ، مذكور است كه : منم خدا ، كه خدايى نيست غير از من . خير و شر را آفريدم . پس خوشا حال كسى كه خير را بر دست او جارى كنم ، و واى بر آن كس كه شر را بر دست او روان گردانم . و واى بر آن‌كه بگويد كه : اين چگونه مىشود و اين چگونه مىشود ؟ » ( يعنى از روى انكار\r\n\r\n","description":"","footnote":"","page_name":" 489 ","page_number":493},
  {"content":"\r\n\r\nباب در بيان ابطال جبر و قدر و اثبات امر بين الامرين\r\n\r\n","description":"","footnote":"","page_name":" 490 ","page_number":494},
  {"content":"\r\n\r\nچنانچه بيايد ) .\r\n400 / 3 . على بن ابراهيم ، از محمد بن عيسى ، از يونس ، از بكّار بن كَرْدَم ، از مفضّل بن عمر و عبدالمؤمن انصارى ، از امام جعفر صادق عليه السلام روايت كرده است كه آن حضرت فرمود كه : « خداى عزّوجلّ فرموده كه : منم خدا ، كه نيست خدايى مگر من ، كه خالق خير و شرم . پس خوشا حال كسى كه خير بر دست‌هاى او جارى سازم ، و واى بر كسى كه شر بر دست‌هاى او جارى كنم . و واى بر كسى كه مىگويد : اين چگونه مىشود ؟ » .\r\nيونس كه از جملهء راويان اين حديث است گفته كه : يعنى آن‌كه اين را انكار مىكند ؛ نه آن‌كه در آن تفقه و طلب دانش مىنمايد .\r\n\r\n30 . باب در بيان ابطال جبر و قدر و اثبات امر بين الامرين « 1 »\r\n401 / 1 . على بن محمد روايت كرده است ، از سهل بن زياد و اسحاق بن محمد و غير ايشان و آن را مرفوع ساخته‌اند ، كه گفت : امير المؤمنين عليه السلام بعد از مراجعت از جنگ صفين ، در مسجد كوفه نشسته بود كه ناگاه مرد پيرى رو آورد و به خدمت آن حضرت آمد و در پيش رويش به زانو در آمده ، بر هيئت نشستن خصوم « 2 » در نزد قاضيان ، بر سر پا نشست . پس به آن حضرت عرض كرد كه : يا امير المؤمنين ، ما را خبر ده از رفتن ما به سوى مردم شام و جنگ با ايشان كه آيا به قضا و قدر خدا بود يا نه ؟ امير المؤمنين عليه السلام فرمود : « بلى اى شيخ ، بر تلّى بالا نرفتيد و در درون رودخانه‌اى فرود نيامديد ، مگر به قضا و قدر خداى عزّوجلّ » .\r\nآن شيخ عرض كرد كه : يا امير المؤمنين ، رنج و مشقت من در اين باب در نزد خدا محسوب نخواهد شد و مزدى ندارم ؛ چه اين فعل به اختيار من نبوده ، بلكه به قضا و قدر خدا بوده . حضرت فرمود كه : « بس كن اى شيخ ، پس به خدا سوگند كه خدا ، مزد شما را بزرگ گردانيد در باب رفتن شما و شما خود مىرفتيد ، و در باب ايستادن شما در جنگ ، گاه خود\r\n\r\n\r\n","description":"","footnote":"\r\n( 1 ) . جبر ، معروف است و قدْر به فتح دال ، گاهى به معنى تقدير كردن حق تعالى چيزى را و آفريدن و نوشتن و واجب گردانيدن است ، و اين مرادف جبر است . و گاهى به معنى توانايى است ، و اين مرادف اختيار و تفويض است . و مراد از عنوان ، معنى دوم است و هر چند كه در تضاعيف باب به هر دو معنى مذكور است . و امر ميانهء اين دو امر ، آن است كه نه صرف جبر باشد و نه محض قدر و تفويض ؛ بلكه امر ثالثى است كه به شكستن سورت هر يك مزاجى يافته ، غير از مزاج هر يك ، نظير سكنجبين نسبت به سركه و انگبين ، نه آن‌كه قدرى از آن است و قدرى از اين . ( مترجم )\r\n( 2 ) . مدعى و منازع .\r\n","page_name":" 491 ","page_number":495},
  {"content":"\r\n . \r\n","description":"","footnote":"","page_name":" 492 ","page_number":496},
  {"content":"\r\n\r\nدر آن ايستادگى داشتيد ، و در باب بازگشتن شما از جنگ ، و خود باز مىگشتيد . چه ، كسى شما را بر اين افعال جبر نكرد و در هيچ حالت از حالات خويش چنان نبوديد كه خدا به جبر شما را بر آن داشته باشد ، يا شما را به سوى آن ناچار نموده باشد » .\r\nآن شيخ عرض كرد كه : چگونه ما در حالتى از حالات مجبور و به سوى آن مضطر و ناچار نبوديم ، با آن‌كه رفتن و گشتن و بازگشتن ما ، همه به قضا و قدر خدا بود ؟ حضرت فرمود كه :\r\n« آيا چنان گمان مىكنى كه آن قضا و قدر كه گفتم ، قضاى حتمى و قدر لازمى است كه خواهى نخواهى بايد به عمل آيد ؟ اگر امر چنين باشد ، هر آينه ثواب و عقاب و امر و نهى و زجر ، كه از جانب خدا به ما رسيده ، باطل خواهد بود ، و معنى وعدهء نيك و بدى كه فرموده ، ساقط مىشود و گناه‌كار را سرزنشى و نيكوكار را ستايشى نباشد . و هر آينه گناه‌كار به احسان ، از نيكوكار سزاوارتر و نيكوكار به عقوبت ، از گناه‌كار سزاوارتر بود . آنچه گفتى سخن بت پرستان و دشمنان خداوند رحمان و لشكران شيطان و جماعت قَدَريهء اين امت و كُبرايشان است . به درستى كه خداى تبارك و تعالى ، تكليف نموده از روى تخيير ( كه مكلفان را مختار گردانيده ) و نهى فرموده از روى تحذير ( كه ايشان را ترسانيده ) و بر عمل اندك ثواب بسيار عطا فرموده ، و كسى كه او را نافرمانى كرده ، او را مغلوب و منكوب نساخته و كسى كه او را فرمان‌بردارى نموده ، خدا او را بر آن جبر و اكراه نفرموده ؛ چه ، مطيع بر نكردن طاعت ، توانا ، چنانچه آن جناب بر منع عاصى از معصيت ، قادر است . و كسى را كه مالك چيزى ساخته ، امر را به او وانگذاشته كه آنچه خواهد كند ، و آسمان‌ها و زمين و آنچه را كه در ميان آنها است ، نيافريده آفريدنى باطل و بيهوده ( كه غرضى بر آن مترتب نباشد و حكمت و مصلحتى در آن نباشد ، بلكه براى آن است كه استدلال كنند بر وجود واجب الوجود و قدرت كامله و حكمت شاملهء آن جناب و هر يك از اينها را خاصيتى ، بلكه خاصيت‌ها است ) . و نفرستاده پيغمبران را مژده دهندگان و بيم‌كنندگان ، به عبث و بىفايده ( يعنى آن آفريدن چيزها بر وجه باطل كه حكمت و مصلحتى در آن نباشد و همچنين فرستادن پيغمبران كه عبث و بىفايده باشد )  « ذلِكَ ظَنُّ الَّذِينَ كَفَرُوا فَوَيْلٌ لِلَّذِينَ كَفَرُوا مِنَ النَّارِ »  « 1 » ، يعنى : آن آفريدن چيزها بر وجه باطل ( كه حكمت و مصلحتى درآن نباشد ، و همچنين فرستادن پيغمبران كه عبث و بى فايده باشد ) ، گمان آنان\r\n\r\n\r\n","description":"","footnote":"\r\n( 1 ) . ص ، 27 .\r\n","page_name":" 493 ","page_number":497},
  {"content":"\r\n . \r\n","description":"","footnote":"","page_name":" 494 ","page_number":498},
  {"content":"\r\n\r\nاست كه كافر شدند و به حكمت آن نگرويدند . پس واى بر آنها كه نگرويدند و گمان باطل بردند از آتش دوزخ » .\r\nپس آن شيخ شروع كرد كه مىگفت .\r\n أنت الامام الّذى نرجوا به طاعته يوم * النجاة من الرحمن غفراناً\r\nأوضحت من أمرنا ما كان ملتبسا * جزاك ربّك بالإحسان احساناً \r\nيعنى : تويى پيشوايى كه ما اميد داريم به واسطهء فرمان‌بردارى او در روز رهايى يافتن از سختىها كه روز قيامت است ، آمرزش را از خداوند بخشاينده . روشن ساختى از امر ما آنچه را كه مشتبه و پوشيده بود . پروردگارت تو را جزاى نيكو عطا فرمايد به اين نيكى كه با ما كردى .\r\n402 / 2 . حسين بن محمد ، از مُعلّى بن محمد ، از حسن بن على وشّاء ، از حمّاد بن عثمان ، از ابوبصير ، از امام جعفر صادق عليه السلام روايت كرده است كه آن حضرت فرمود كه : « هر كه گمان كند كه خدا امر مىفرمايد به زشتى و نا پسندى در گفتار ، يا كردار ، بر خدا دروغ گفته ، و هر كه گمان كند كه خوبى و بدى به سوى خدا منسوب است ، بر خدا دروغ گفته است » .\r\n403 / 3 . حسين ، از مُعلّى بن محمد ، از حسن بن على وشّاء ، از ابوالحسن حضرت امام رضا عليه السلام روايت كرده است كه گفت : از آن حضرت سؤال كردم و عرض كردم كه : آيا خدا امر را به سوى بندگان تفويض فرموده و آن را به ايشان واگذاشته كه آنچه خواهند مىكنند ؟ و فرمود كه : « خدا از آن عزيزتر و غلبه‌اش بر بندگان بيشتر است كه امر را به ايشان مفوّض فرمايد » .\r\nعرض كردم كه : پس ايشان را بر معصيت‌ها جبر فرموده ؟ فرمود كه : « خدا از اين عادل‌تر و محكم‌كارتر است كه ايشان را بر گناهان جبر نمايد ، وانگهى ايشان را بر آن عقاب فرمايد » .\r\nحسن مىگويد كه : پس آن حضرت فرمود كه : « خداى عزّوجلّ فرموده است كه : اى فرزند آدم ، من به حسنات تو از تو سزاوارترم و تو از من به بدىها و گناهان خويش سزاوارترى .\r\nمعصيت‌ها را به عمل آوردى به توانايى من ، كه آن را در تو قرار دادم » .\r\n404 / 4 . على بن ابراهيم ، از پدرش ، از اسماعيل بن مَرّار ، از يونس بن عبدالرحمان روايت كرده است كه گفت : ابوالحسن حضرت امام رضا عليه السلام به من فرمود كه : « اى يونس ، قائل مشو به گفتار طائفه قَدَريه ( كه همه چيز را به قضا و قدر مىدانند و بندگان را در فعل و ترك آن مجبور ) ؛ زيرا كه قدريه ، نه به گفتار اهل بهشت قائل‌اند ، نه به گفتار اهل جهنّم و نه به گفتار\r\n\r\n","description":"","footnote":"","page_name":" 495 ","page_number":499},
  {"content":"\r\n . \r\n","description":"","footnote":"","page_name":" 496 ","page_number":500},
  {"content":"\r\n\r\nشيطان ؛ زيرا كه اهل بهشت ( چون منازل خويش را بينند ) مىگويند كه :  « الْحَمْدُ لِلَّهِ الَّذِي هَدانا لِهذا وَ ما كُنَّا لِنَهْتَدِيَ لَوْ لا أَنْ هَدانَا اللَّهُ »  « 1 » ، يعنى : « حمد و ثنا خداى راست كه راه راست نمود ما را به اين مقام و نبوديم ما كه راه راست يابيم ( به قوت خود ، بى توفيق و لطف او به اين منازل ) اگر نه اين بود كه خدا ما را هدايت فرموده بود » . و اهل جهنّم در جهنّم مىگويند كه :\r\n « رَبَّنا غَلَبَتْ عَلَيْنا شِقْوَتُنا وَ كُنَّا قَوْماً ضالِّينَ »  « 2 » ، يعنى : « اى پروردگار ما ، غالب شد بر ما بدبختى ما و بوديم گروهى گمراهان از راه حق » . و شيطان ( در هنگامى كه ملعون شد به نافرمانى ) ، به خدا عرض كرد كه :  « رَبِّ بِما أَغْوَيْتَنِي . . . »  « 3 » ، يعنى : پروردگارا ، به سبب آن‌كه مرا اغوا كردى و گمراه ساختى » ( هر آينه بيارايم گناهان را از براى فرزندان آدم و همهء ايشان را گمراه گردانم ) .\r\nراوى مىگويد : پس به آن حضرت عرض كردم : به خدا سوگند كه من به گفتهء قدريه قائل نيستم ، و ليكن مىگويم كه : چيزى موجود نمىشود ، مگر به سبب مشيت و اراده و قدر و قضاى خدا . فرمود كه : « اى يونس ، امر چنان نيست كه تو مىگويى كه چيزى نمىباشد ، مگر آنچه خدا خواسته و اراده نموده و تقدير فرموده و حكم كرده ( يا معنى آن است كه البته هيچ چيز موجود نمىشود ، مگر آنچه متعلق خواست و اراده و تقدير و حكم او باشد ) . و ليكن اى يونس ، مىدانى كه مشيت و خواست خدا چيست ؟ » عرض كردم : نه . فرمود كه : « مشيت ، همان ياد كردن أول است . پس مىدانى كه اراده چه چيز است ؟ » عرض كردم : نه . فرمود : « اراده ، همان عزيمت است بر آنچه خواسته باشد . پس مىدانى كه قدر چه چيز است ؟ » عرض كردم : نه .\r\nفرمود كه : « قدر ، همان اندازه كردن و قرار داد حدود و اندازه‌ها است از باقى ماندن و فانى شدن و مقدار آنها » .\r\n( و صاحب شرح عده لغت در شرح و بيان الفاظى كه دلالت بر ظن و تخمين دارند ، مىگويد كه : تقدير بر معروف است ، يعنى : همه كس آن را مىشناسند و آن تقدير كردن چيزى و اندازه نمودن آن بعد از آن عمل كردن آن است ) .\r\nراوى مىگويد كه : حضرت بعد از آن فرمود كه : « قضا ، همان استوار كردن و بر پا كردن هستى آن است كه در خارج ، آن را ثابت گرداند » . يونس گفت كه : از آن حضرت سؤال كردم و دستورى خواستم كه مرا مرخص فرمايد و در اين‌كه سر او را ببوسم و عرض كردم كه :\r\n\r\n\r\n","description":"","footnote":"\r\n( 1 ) . اعراف ، 43 .\r\n( 2 ) . مؤمنون ، 106 .\r\n( 3 ) . حجر ، 39 .\r\n","page_name":" 497 ","page_number":501},
  {"content":"\r\n . \r\n","description":"","footnote":"","page_name":" 498 ","page_number":502},
  {"content":"\r\n\r\nگشادى از براى من ، چيزى را كه من در بىخبرى از آن بودم . و مشيت و اراده و قضا و قدر را اسباب فعل مىدانستم .\r\n405 / 5 . محمد بن اسماعيل ، از فضل بن شاذان ، از حمّاد بن عيسى ، از ابراهيم بن عمر يمانى ، از امام جعفر صادق عليه السلام روايت كرده است كه آن حضرت فرمود كه : « خدا ، خلائق را آفريد ، پس دانست آنچه را به سوى آن باز خواهند گشت از خوبى و بدى ، و ايشان را امر و نهى فرمود . پس هر چيزى كه خدا ايشان را به آن امر فرموده ، از براى ايشان راهى به سوى ترك آن قرار داده كه توانند آن را ترك نمايند و چيزى را عمل نمىكنند و وانمىگذارند ، مگر به اذن خدا و توفيق و خذلان او » .\r\n406 / 6 . على بن ابراهيم ، از محمد بن عيسى ، از يونس بن عبدالرحمان ، از حَفْص بن قُرْط ، از امام جعفر صادق عليه السلام روايت كرده است كه آن حضرت فرمود كه : « رسول خدا صلى الله عليه و آله فرمود كه : هر كه گمان كند كه خدا امر مىفرمايد به چيز بد و زشت و ناپسند ، بر خدا دروغ گفته ، و هر كه گمان كند كه خير و شر بى خواست خدا است ، خدا را از سلطنت و پادشاهى كه دارد بيرون كرده ، و هر كه گمان كند كه معصيت‌ها به غير توانايى است كه خدا داده ، بر خدا دروغ گفته ، و هر كه بر خدا دروغ گويد ، خدا او را داخل جهنم گرداند » .\r\n407 / 7 . چند نفر از اصحاب ما روايت كرده‌اند از احمد بن ابى عبداللَّه ، از عثمان بن عيسى ، از اسماعيل بن جابر كه گفت : در مسجد مدينه مردى بود كه در باب مسألهء قدر تكلم مىنمود و مردم در نزد او جمع شده بودند . من گفتم كه : اى مرد ، مىخواهم از تو چيزى بپرسم . گفت : بپرس . گفتم : در مملكت خداى تبارك و تعالى چيزى به هم مىرسد كه خدا آن را اراده نداشته باشد ؟ اسماعيل مىگويد كه : آن قدَرى مذهب ، زمانى طولانى سر به زير افكند ، بعد از آن سر خود را به سوى من بالا كرد و گفت : اى مرد ، اگر بگويم كه در ملك خدا مىباشد آنچه خدا نمىخواهد ، لازم مىآيد كه خدا مقهور و مغلوب باشد ، و اگر بگويم كه در ملك او نمىباشد ، مگر آنچه مىخواهد ، از براى تو به گناهان بندگان اقرار كرده‌ام . اسماعيل مىگويد كه : بعد از اين ، به خدمت حضرت امام جعفر صادق عليه السلام عرض كردم كه : از اين قَدَرى مذهب سؤال كردم و چنين و چنين جواب داد .\r\nحضرت فرمود كه : « از براى خويش فكر كرده و خود را از هلاكت محافظت نموده . بدان و آگاه باش كه اگر غير آنچه گفت ، مىگفت ، هلاك مىشد » .\r\n\r\n","description":"","footnote":"","page_name":" 499 ","page_number":503},
  {"content":"\r\n . \r\n","description":"","footnote":"","page_name":" 500 ","page_number":504},
  {"content":"\r\n\r\n408 / 8 . محمد بن يحيى ، از احمد بن محمد بن حسن زَعلان ، از ابوطالب قمّى ، از مردى ، از امام جعفر صادق عليه السلام روايت كرده است كه گفت : به آن حضرت عرض كردم كه : آيا خدا بندگان خويش را بر گناهان جبر فرموده ؟ فرمود : « نه » . عرض كردم كه : پس امر را به ايشان تفويض كرده ؟ فرمود : « نه » . عرض كردم كه : پس چه وضع است و كيفيت امر چيست ؟\r\nفرمود : « امر دقيق و باريكى است از جانب پروردگار تو در ميان اين و آن » .\r\n409 / 9 . على بن ابراهيم ، از محمد بن عيسى ، از يونس بن عبدالرحمان ، از چندين نفر از امام محمد باقر و امام جعفر صادق عليهما السلام روايت كرده است كه فرمودند : « خدا به خلق خود از آن مهربان‌تر است كه ايشان را جبر كند بر گناهان ، بعد از آن ايشان را بر آنها عذاب كند . و خدا از اين عزيزتر و غالب‌تر است كه چيزى را اراده فرمايد و آن چيز موجود نشود » . بعد از آن ، از ايشان سؤال شد كه آيا ميان جبر و قَدَر منزله‌اى هست كه سوم باشد ؟ فرمودند : « بلى ، مرتبه‌اى است وسيع‌تر از مسافتى كه در ميان آسمان و زمين است » .\r\n410 / 10 . على بن ابراهيم ، از محمد بن عيسى ، از يونس بن عبدالرحمان ، از صالح بن سهل ، از بعضى از اصحاب خويش ، از امام جعفر صادق عليه السلام روايت كرده است كه گفت : سؤال شد از آن حضرت از جبر و قَدَر ، فرمود : « نه جبر است ، و نه قدر ، و ليكن در ميان اين دو ، منزله‌اى است كه حق در آن است و آن منزله را نمىداند مگر عالم ، يا آن‌كه عالم آن منزله را به او تعليم فرموده باشد » ( و مراد از عالم در اينجا ، معصوم است ؛ چه هر عالمى آن را نمىداند مگر آن‌كس‌كه آن را از اخبار ايشان استفاده نموده باشد ) .\r\n411 / 11 . على بن ابراهيم ، از محمد ، از يونس ، از چند نفر ، از امام جعفر صادق عليه السلام روايت كرده است و گفته است كه : مردى به خدمت آن حضرت عرض كرد كه : فداى تو گردم ، آيا خدا بندگان خود را بر گناهان جبر فرموده ؟ فرمود كه : « خدا از آن عادل‌تر است كه ايشان را بر گناهان جبر فرمايد ، بعد از آن ، ايشان را بر آنها عذاب كند » . عرض كرد كه : فداى تو گردم ، پس خدا امر را به ايشان واگذاشته ؟ فرمود كه : « اگر امر را به ايشان واگذاشته بود ، ايشان را به امر و نهى محصور و ممنوع نمىنمود و تكليف نمىفرمود » . عرض كرد كه : فداى تو گردم ، پس در ميانهء اين دو منزله‌اى هست كه سوم باشد ؟ حضرت فرمود : « بلى ، وسيع‌تر از آنچه در ميان آسمان تا زمين است » .\r\n412 / 12 . محمد بن ابى عبداللَّه و غير او ، از سهل بن زياد ، از احمد بن محمد بن ابى نصر\r\n\r\n","description":"","footnote":"","page_name":" 501 ","page_number":505},
  {"content":"\r\n . \r\n","description":"","footnote":"","page_name":" 502 ","page_number":506},
  {"content":"\r\n\r\nروايت كرده‌اند كه گفت : به خدمت ابوالحسن حضرت امام رضا عليه السلام عرض كردم كه : بعضى از اصحاب ما به جبر قائل‌اند و بعضى قائل‌اند به استطاعت ( و توانايى بر فعل و ترك به طور استقلال كه مرادف تفويض است ) . محمد مىگويد كه : حضرت به من فرمود كه : « بنويس :\r\n « بِسْمِ اللَّهِ الرَّحْمنِ الرَّحِيمِ »  ، حضرت على بن الحسين عليهما السلام فرمود كه : خداى عزّوجلّ فرموده است كه : اى فرزند آدم ، به خواست من چنان شدى كه مىخواهى ، و به قوت من فرايض و واجبات مرا به سوى من رسانيدى ، و آنها را به جا آوردى ، و به نعمت من بر نافرمانى من قوت به هم رسانيدى . من تو را شنوا و بينا گردانيدم . آنچه به تو رسد از نيكى ، پس از جانب خدا است و آنچه به تو رسد از بدى ، پس از نفس تو است . و اين ، به جهت آن است كه من به حسنات تو از تو سزاوارترم و تو به گناهان و بدىهاى خود از من سزاوارترى . و آن ، براى اين است كه من پرسيده نمىشوم از آنچه مىكنم و بندگان پرسيده مىشوند . به حقيقت كه هر خوبى را كه خواسته باشى براى تو در رشته كشيدم و به هم پيوند نمودم » .\r\n( و اين فقره از كلام امام رضا عليه السلام است كه به محمد بن ابى نصر فرمود و از تتمهء حديث قدسى نيست ، چنانچه همين حديث در باب مشيت و ارادت گذشت و در آخر آن ، اين فقره نبود ) .\r\n413 / 13 . محمد بن ابى عبداللَّه ، از حسين بن محمد ، از محمد بن عيسى يا يحيى ، از آن‌كه او را حديث كرده ، از امام جعفر صادق عليه السلام روايت كرده است كه آن حضرت فرمود كه : « نه جبر است و نه تفويض ؛ كه امر به بندگان واگذاشته باشد ، يا هيچ اختيار نداشته باشند ، و ليكن امرى است ميان دو امر » . عرض كردم كه : امر ميانهء دو امر چيست ؟ فرمود كه : « مَثل اين ، آن است كه مردى را ديدى كه مشغول گناهى است ، يا ارادهء آن را داشته و بر كردن آن گناه مصمم شده بود ، پس او را نهى نمودى و كيفيتى كه اين را به عمل مىآورد و آن گناه‌كار از گفتهء تو از آن باز نايستاد . و پس او را واگذاشتى و آن گناه را كرد . پس چنان نيست كه تو چنان باشى كه او را امر كرده باشى به آن گناه ، از آنجا كه از تو قبول نكرده باشد و تو او را واگذاشته باشى » .\r\n414 / 14 . چند نفر از اصحاب ما روايت كرده‌اند ، از احمد بن محمد برقى ، از على بن حَكم ، از هشام بن سالم ، از امام جعفر صادق عليه السلام كه آن حضرت فرمود : « خدا از آن كريم‌تر است كه مردم را تكليف كند به آنچه طاقت آن را ندارند و نتوانند كه آن را به‌جا آورند . و خدا از اين عزيزتر است كه در سلطنت او آنچه نمىخواهد ، تحقق يابد و موجود شود » .\r\n\r\n","description":"","footnote":"","page_name":" 503 ","page_number":507},
  {"content":"\r\n\r\nباب در بيان استطاعت\r\n\r\n","description":"","footnote":"","page_name":" 504 ","page_number":508},
  {"content":"\r\n\r\n\r\n31 . باب در بيان استطاعت « 1 »\r\n415 / 1 . على بن ابراهيم ، از حسن بن محمد ، از على بن محمد قاسانى ، از على بن اسباط روايت كرده است كه گفت : از ابوالحسن حضرت امام رضا عليه السلام سؤال كردم از استطاعت و توانايى بندگان . فرمود كه : « بندهء خدا ، استطاعت به هم مىرساند ، بعد از چهار خصلت : يكى آن‌كه گشاده راه باشد كه از آنچه او را منع كند ، خالى باشد . دوم آن‌كه تندرست باشد كه بيمار نباشد . سوم آن‌كه اعضا و جوارح او سالم باشد كه موقوف نباشد . چهارم آن‌كه او را سببى باشد كه بر او وارد شود و استطاعت موقوف بر آن باشد » .\r\nعلى مىگويد كه : عرض كردم : فداى تو گردم ، اين سبب را براى من تفسير و بيان فرما ، حضرت فرمود كه : « بندهء خدا ، گشاده راه و تندرست و سليم الاعضا مىباشد و مىخواهد كه زنا كند ، ليكن زنى را نمىيابد كه با او زنا كند ، بعد از آن ، آن را مىيابد . پس يا اين است كه خدا او را نگاه مىدارد و از زنا امتناع مىكند ؛ چنانچه يوسف عليه السلام از آن امتناع فرمود ، يا او را وا مىگذارد ، ميان او و اراده‌اش ، پس زنا مىكند و ناميده مىشود به زانى ( كه او را زناكار مىگويند ) ، و خدا را با اكراه و جبر اطاعت نكرده ؛ چه او نفس خود را با همهء اسباب نگاه داشته و آن جناب را به غلبهء بر او نافرمانى نكرده » ( چه غلبه در صورت اراده نداشتن ، گناه است به ارادهء حتمى ) .\r\n416 / 2 . محمد بن يحيى و على بن ابراهيم هر دو روايت كرده‌اند ، از احمد بن محمد ، از على بن حَكم و عبداللَّه بن يزيد و هر دو ، از مردى از اهل بصره كه گفت : امام جعفر صادق عليه السلام را سؤال كردم از استطاعت و توانايى . حضرت عليه السلام فرمود كه : « آيا مىتوانى كه به عمل آورى آنچه را كه خدا آن را هستى نداده » ( و در لوح محفوظ نوشته نشده و مقدّر نفرموده ، يا مراد آن است كه مىتوانى بكنى آنچه را كه اسباب وجودش تمام نشده باشد ؟ ) عرض كرد : نه .\r\nحضرت فرمود : « پس مىتوانى كه باز ايستى از آنچه خدا آن را هستى داده ؟ » ( و در لوح محفوظ ثبت فرموده و مقدّر نموده ، يا اسباب وجودش به حصول پيوسته ) عرض كرد : نه .\r\nحضرت عليه السلام فرمود كه : « پس تو در چه زمان توانايى دارى ؟ » عرض كرد : نمىدانم .\r\n\r\n\r\n","description":"","footnote":"\r\n( 1 ) . كه به معنى توانايى است و بيان بطلان آن در حق بندگان و اثبات آن در بارهء ايشان به اعتبار اختلاف معنى و مراد از آن . ( مترجم )\r\n","page_name":" 505 ","page_number":509},
  {"content":"\r\n . \r\n","description":"","footnote":"","page_name":" 506 ","page_number":510},
  {"content":"\r\n\r\nحضرت عليه السلام فرمود : « به درستى كه خدا آفريدگانى چند را آفريد ، پس آلت استطاعت را در ايشان قرار داد و كار را به ايشان وانگذاشت ، پس ايشان صاحب استطاعت‌اند و مىتوانند كه فعل را به جا آورند ، و در وقت فعل با فعل . ( يعنى : هرگاه آن فعل را به جا آورند ) . پس هرگاه آن را به جا نياورند ، در پادشاهى و ولايت خدا چنان نيستند كه توانايى داشته باشند كه كارى را كه نكرده‌اند بكنند ؛ زيرا كه خداى عزّوجلّ از اين عزيزتر است كه كسى در مملكت و پادشاهى او ، با او دشمنى و برابرى تواند نمود » .\r\nبصرى عرض كرد كه : پس مردم مجبورند ؟ حضرت فرمود كه : « اگر مجبور بودند ، معذور مىبودند ، كه خدا بهانهء ايشان را مىپذيرفت و بدى ايشان را محو مىنمود و عقوبت و عذاب از ايشان بر مىداشت ؛ چه عذاب كردن بر فعلى كه اختيارى نباشد زشت است و خدا از آن منزه است » . عرض كرد كه : پس امر را به ايشان واگذاشته ؟ حضرت فرمود : « نه » . بصرى عرض كرد كه : هر گاه مردم مجبور نباشند و امر به ايشان مفوّض نباشد ، پس حال ايشان چه خواهد بود و بر چه صفت هستند ؟ حضرت فرمود كه : « خدا دانست كارى را كه از ايشان سر مىزند ، پس آلت و اسباب آن كار را در ايشان قرار داد . پس هرگاه آن را بكنند ، استطاعت دارند با آن فعل كه به جا مىآورند » .\r\nبصرى گفت كه : گواهى مىدهم كه اين‌كه فرمودى ، حق و درست است و آن‌كه شما خاندان پيغمبرى و رسالت خداييد .\r\n417 / 3 . محمد بن ابى عبداللَّه روايت كرده است ، از سهل بن زياد و على بن ابراهيم ، از احمد بن محمد و محمد بن يحيى ، از احمد بن محمد ، همه ، از على بن حَكم ، از صالح نيلى كه گفت : از امام جعفر صادق عليه السلام سؤال كردم كه : آيا بندگان را چيزى از استطاعت هست كه توانايى بر كارى داشته باشند ؟ حضرت فرمود كه : « هر گاه فعل را به جا آورند ، صاحبان استطاعت‌اند ؛ به آن استطاعتى كه خدا آن را در ايشان قرار داده » . صالح مىگويد كه : عرض كردم كه : آن استطاعت چه چيز است ؟ حضرت فرمود كه : « آلت و اسبابى كه فعل از آن حاصل مىشود ؛ مانند زناكار هرگاه زنا كند ، مىتواند كه زنا را به عمل آورد ، در هنگامى كه زنا مىكند و اگر آن زانى زنا را ترك مىكرد و زنا نمىكرد ، مىتوانست كه آن را ترك كند ، هرگاه ترك مىكرد » .\r\nبعد از آن حضرت فرمود كه : « او را پيش از فعل ، هيچ استطاعتى و توانايى نيست ؛ نه كم\r\n\r\n","description":"","footnote":"","page_name":" 507 ","page_number":511},
  {"content":"\r\n . \r\n","description":"","footnote":"","page_name":" 508 ","page_number":512},
  {"content":"\r\n\r\nو نه بسيار ، و ليكن با فعل و ترك تواناست » . عرض كرد كه : هرگاه چنين باشد ، پس خدا او را بر چه چيز عذاب مىفرمايد ؟ فرمود : « به حجّت رسا ( كه به نهايت صحت و متانت و قوت بر اثبات حقّ و ابطال رسيده ؛ از ارسال رسل و انزال كتب و اوامر و نواهى جناب اقدس الهى و حضرت رسالت پناهى كه به ماه تا به ماهى رسيده همهء مكلفين به آن آگهى به هم رسانيده‌اند ) ، و به آلت و اسبابى كه خدا در ايشان تركيب كرده ( و در ايشان موجود است ؛ چون قوا و جوارح و استعدادى كه به ايشان داده ) .\r\nبه درستى كه خدا هيچ‌كس را بر گناه جبر نفرموده و از كسى كفر را اراده ننموده به ارادهء حتمى ، و ليكن در هنگامى كه كافر شده ، در ارادهء خدا بود كه كافر شود ، و حال آن‌كه ايشان در ارادهء خدا و در علم او چنانند كه به سوى هيچ خير و خوبى باز نمىگردند و به آن ميل نمىكنند » . عرض كردم كه : از ايشان خواسته و اراده فرموده كه : كافر شوند ؟\r\nحضرت فرمود كه : « من چنين نمىگويم ، و ليكن مىگويم كه : خدا دانست كه زود باشد كه ايشان كافر شوند ، پس كفر را اراده فرمود ، به جهت علم خويش در باب ايشان ؛ چه علم آن جناب تابع معلومات است ، نه علت آنها . و اين اراده ارادهء حتمى نيست كه خدا البته كفر را از ايشان خواسته باشد ، بلكه ارادهء اختيارى است كه بعد از علم به كفر ايشان ، ايشان را به خود واگذاشته و بر ترك آن ايشان را جبر نفرموده » .\r\n418 / 4 . محمد بن يحيى روايت كرده است از احمد بن محمد بن عيسى ، از حسين بن سعيد ، از بعضى از اصحاب ما ، از عبيد بن زراره كه گفت : حديث كرد مرا حمزة بن حمران و گفت كه : از امام جعفر صادق عليه السلام سؤال كردم از استطاعت و توانايى بندگان و آن حضرت مرا جواب نفرمود ، بعد از آن در نوبت ديگر كه بر آن حضرت داخل شدم ، عرض كردم كه : خدا امور تو را به اصلاح آورد ، در دل من از استطاعت چيزى واقع شده كه آن را از دل من بيرون نمىكند ، مگر چيزى كه آن را از تو بشنوم . حضرت فرمود كه : « آنچه در دل تو است ، تو را ضرر نمىرساند » .\r\nعرض كردم كه : خدا تو را به اصلاح آورد ، من مىگويم كه : خداى تبارك و تعالى بندگان را تكليف نفرموده به چيزى كه نتوانند آن را به جا آورند ، و ايشان را تكليف نفرموده مگر آنچه را كه طاقت و توانايى دارند . و مىگويم كه ايشان چيزى از آن را نمىكنند ، مگر به اراده و مشيت و قضا و قدر خدا . حمزه مىگويد كه : بعد از آن‌كه من اعتقاد خويش را عرض كردم ،\r\n\r\n","description":"","footnote":"","page_name":" 509 ","page_number":513},
  {"content":"\r\n\r\nباب در بيان لزوم و تعريف حجت بر خدا\r\n\r\n","description":"","footnote":"","page_name":" 510 ","page_number":514},
  {"content":"\r\n\r\nحضرت فرمود كه : « اين ، دين خدا است كه من و پدران من بر آنيم » يا مثل اين را فرمود .\r\n\r\n32 . باب در بيان لزوم و تعريف حجت بر خدا ( تا حجت بر بندگان تمام شود )\r\n419 / 1 . محمد بن يحيى و غير او روايت كرده‌اند ، از احمد بن محمد بن عيسى ، از حسين بن سعيد ، از ابن ابى عُمير ، از جميل بن درّاج ، از ابن طيّار ، از امام جعفر صادق عليه السلام كه آن حضرت فرمود : « به درستى كه خدا حجت را بر مردم تمام فرموده ، به آنچه ايشان را عطا نموده و آن را به ايشان شناسانيده » .\r\nمحمد بن اسماعيل ، از فضل بن شاذان ، از ابن ابى عُمير ، از جميل بن درّاج مثل اين را روايت كرده است .\r\n420 / 2 . محمد بن يحيى و غير او روايت كرده‌اند ، از احمد بن محمد بن عيسى ، از محمد بن ابى عُمير ، از محمد بن حكيم كه گفت : به امام جعفر صادق عليه السلام عرض كردم كه :\r\nشناخت ، از صنع و كاريگرى كيست ؟ حضرت فرمود كه : « از كاريگرى خدا است كه بندگان را در آن هيچ كاريگرى نيست » ( چه خدا مسائل را به بندهء خويش مىشناساند به سخن خويش ، يا زبان پيغمبر ، يا به حمل كردن او را بر فكر ، با آن‌كه اعطاى قدرت و تمكين و قوا و آلات همه از خدا است ؛ خصوصاً بنا بر مذهب حق كه نتيجه از جانب خدا بر بندگان فائض مىشود ، و ترتيب دادن مقدمات ، فيضان نتيجه را آماده و مهيا مىسازد و حمل حديث بر اين‌كه عقول مفيد كمال معرفت نيستند ، بلكه آن به تعريف خدا است نه اصل معرفت ، دور است ) .\r\n421 / 3 . چند نفر از اصحاب ما روايت كرده‌اند از احمد بن محمد بن خالد ، از ابن فضّال ، از ثَعلبه بن ميمون ، از حمزة بن محمد طيّار ، از امام جعفر صادق عليه السلام در قول خداى عزّوجلّ :\r\n « وَ ما كانَ اللَّهُ لِيُضِلَّ قَوْماً بَعْدَ إِذْ هَداهُمْ حَتَّى يُبَيِّنَ لَهُمْ ما يَتَّقُونَ »  « 1 » ، يعنى : « و نيست خدا كه اضلال فرمايد ( مراد آن است كه در حكمت آن جناب روا نيست كه گروهى را باطل و هلاك و ضايع گرداند كه نام ضلالت و گمراهى را بر ايشان گذارد ) و بعد از آن‌كه ايشان را راه راست نموده باشد ( و به اسلام هدايت فرموده باشد ) ، تا روشن سازد از براى ايشان آنچه را كه واجب است كه از آن پرهيز كنند » ، كه آن حضرت فرمود : « معنى آن است كه تا بشناساند به ايشان آنچه او را خشنود مىگرداند ، و آنچه او را به خشم مىآورد » ( يعنى آنچه پرهيز از آن بايد نمود ؛ خواه\r\n\r\n\r\n","description":"","footnote":"\r\n( 1 ) . توبه ، 115 .\r\n","page_name":" 511 ","page_number":515},
  {"content":"\r\n . \r\n","description":"","footnote":"","page_name":" 512 ","page_number":516},
  {"content":"\r\n\r\nپرهيز از فعل آن باشد ؛ چون شرب خمر و لواط و زنا و غير آن ، از محرمات و خواه پرهيز از ترك آن باشد ؛ چون نماز و روزه و خمس و زكات و حج و غير آن ، از واجبات ) . و فرموده است كه :  « فَأَلْهَمَها فُجُورَها وَ تَقْواها »  « 1 » ؛ « پس الهام داد خدا نفس را نابكارى و بى باكى آن و پرهيزگارى و نيكوكارى و فرمان‌بردارى آن را » .\r\nحضرت فرمود : « يعنى بيان فرمود از براى نفس ، آنچه را كه مىآورد و آنچه را كه وا مىگذارد » ( يعنى آنچه بايد كه بياورد و واگذارد ، او را اعلام فرموده ، و راه خير و شر و طريق طاعت و معصيت را به او شناسانيده و او را در ميان اين دو راه مخير ساخته تا اگر خواهد اختيار خير كند ، مستحق ثواب شود ، يا اختيار شر كند ، مستوجب عذاب و عقاب گردد ) . و فرموده كه :  « إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً »  « 2 » ، يعنى : « به درستى كه ما راه راست به آدمى نموديم ( به بيان و ارشاد و انواع الطاف تا راه حق را از راه باطل بداند و صواب را از خطا و خير را از شر تميز دهد ، به اعطاى سمع و بصر كه آلت ادراك آنها است . و اشاره است به هر دو قسم دليل از نقلى و عقلى ) ، در حالتى كه اين آدمى يا شكر كننده يا كافر است » .\r\nو حضرت فرمود كه : « آدمى را تعريف كرديم و خير و شر را به او شناسانيدم و آدمى ، يا فراگيرنده و يا واگذارنده است » . و حمزه مىگويد كه : آن حضرت را سؤال كردم از قول آن جناب  « وَ أَمَّا ثَمُودُ فَهَدَيْناهُمْ فَاسْتَحَبُّوا الْعَمى عَلَى الْهُدى »  « 3 » ، يعنى : « و اما قبيلهء ثمود - كه قوم صالح‌اند - پس راه راست را به ايشان نموديم و ايشان را هدايت فرموديم ، پس ايشان نابينايى ضلالت كفر را بر هدايت و راه راست ايمان برگزيدند » .\r\nو حضرت فرمود كه : « يعنى ايشان را شناسا گردانيديم ، پس كورى را بر هدايت برگزيدند و حال آن‌كه مىشناختند و مىدانستند » .\r\nدر روايتى ، به جاى عَرَّفناهم ( كه ترجمهء آن گذشت ) ، بَيَّنَّا لَهم ، كه ترجمهء آن اين است كه : « بيان و روشن كرديم از براى ايشان » ، واقع شده ( و به حسب اصل معنى ، تفاوتى ندارند ) .\r\n422 / 4 . على بن ابراهيم ، از محمد بن عيسى ، از يونس بن عبدالرحمان ، از ابن بُكير ، از حمزة بن محمد ، از امام جعفر صادق عليه السلام روايت كرده است كه گفت : از آن حضرت سؤال كردم از قول خداى عزّوجلّ :  « وَ هَدَيْناهُ النَّجْدَيْنِ »  « 4 » ، يعنى : « و هدايت نموديم آدمى را به دو\r\n\r\n\r\n","description":"","footnote":"\r\n( 1 ) . شمس ، 8 .\r\n( 2 ) . دهر ، 2 .\r\n( 3 ) . فصّلت ، 17 .\r\n( 4 ) . بلد ، 10 .\r\n","page_name":" 513 ","page_number":517},
  {"content":"\r\n . \r\n","description":"","footnote":"","page_name":" 514 ","page_number":518},
  {"content":"\r\n\r\nراه » . حضرت فرمود كه : « يعنى نجد خير و شر » ( و نجد در لغت به معنى راه بلند و زمين بلند است و اكثر مفسرين نيز نجدين را به دو طريق - كه طريق خير و راه شر است - تفسير كرده‌اند و اگر چه در شر ، بلندى و علوّى نيست ، ليكن به جهت تغليب ، آن را بلند ناميده ، چنانچه عرب بامداد و شبانگاه را جديدين و عصرين و بَردين مىگويد . و نظير اين كلام ايشان بسيار است و در تفسير حضرت نيز اشعارى است به اين ؛ چه ، در شر ، ذكر نجد ننموده و به آوردن آن در خير اكتفا فرموده و در آن غير وجهى كه ذكر شد نيز گفته‌اند ) .\r\n423 / 5 . و به همين اسناد ، از يونس ، از حمّاد ، از عبدالاعلى روايت است كه گفت : به خدمت امام جعفر صادق عليه السلام عرض كردم كه : خدا كارهاى تو را به اصلاح آورد ، آيا خدا در مردم ادات و آلت حصولى قرار داده كه به سبب آن ، معرفت و شناخت را بيابند ؟ حضرت فرمود : « نه » . عرض كردم كه : پس مكلف‌اند كه تمام اسباب معرفت را تحصيل كنند ؟ ( تا معرفت به هم رسانند بدون تعريف خدا ؟ ) فرمود : « نه ، بر خدا لازم است كه بيان فرمايد .\r\n « لا يُكَلِّفُ اللَّهُ نَفْساً إِلَّا وُسْعَها »  « 1 » ، يعنى : « تكليف نمىفرمايد خداى تعالى و در رنج نمىافكند هيچ تنى را ، مگر آن مقدار كه طاقت و توانايى و قدرت و گنجايش آن باشد » ( بلكه آن را كم‌تر از قدر طاقت تكليف فرموده ، چه طاقت فوق وسع است ) .  « لا يُكَلِّفُ اللَّهُ نَفْساً إِلَّا ما آتاها »  « 2 » ، يعنى : و تكليف نكند خداى تعالى هيچ نفسى را ، مگر آنچه او را عطا فرموده و شناختن آن را به نفس داده » .\r\nو حمزه گفت كه : آن حضرت را سؤال كردم از قول خداى تعالى :  « وَ ما كانَ اللَّهُ لِيُضِلَّ قَوْماً بَعْدَ إِذْ هَداهُمْ حَتَّى يُبَيِّنَ لَهُمْ ما يَتَّقُونَ »  « 3 » . حضرت فرمود : « تا بشناساند و آگاه گرداند ايشان را آنچه او را خشنود مىسازد ، و آنچه او را به خشم مىآورد » . ( و همين حديث بسند ديگر در اين باب گذشت ) .\r\n424 / 6 . و به همين اسناد ، از يونس ، از سعدان روايت است و آن را مرفوع ساخته ، از امام جعفر صادق عليه السلام كه آن حضرت فرمود كه : « خدا هيچ نعمتى را بر بنده‌اى از بندگان انعام نفرموده ، مگر آن‌كه در باب آن ، حجتى از جانب خود بر او لازم آورده ، و از آن سؤال خواهد فرمود . پس هر كه خدا بر او منّت گذاشت ، و او را توانا ساخت ، حجتش بر او قيام به آنچه\r\n\r\n\r\n","description":"","footnote":"\r\n( 1 ) . بقره ، 286 .\r\n( 2 ) . طلاق ، 7 .\r\n( 3 ) . توبه ، 115 .\r\n","page_name":" 515 ","page_number":519},
  {"content":"\r\n . \r\n","description":"","footnote":"","page_name":" 516 ","page_number":520},
  {"content":"\r\n\r\nاو را تكليف فرموده و محافظت آن است ، و قيام به تحمل مشقت آن‌كه از او پست‌تر است به حسب مرتبه ؛ از آنان كه از او ضعيف‌تراند . و هر كه خدا بر او منت گذاشت و او را توانگر ساخت ، حجتش بر او ( آنچه از براى خدا است از حقوق واجبه ، چون زكات و خمس ، يا حجت خدا بر اين بنده ) اموال اوست ( و اين معنى ظاهرتر است ) .\r\nبعد از آن تعهد و بازجويى فقرا و احوال ايشان ، بعد از اداى واجبات به مستحبات و نوافلى كه دارد . و هر كه خدا بر او منت گذاشت ، و او را بزرگوار گردانيد در خانهء خويش ( كه مراد از آن ، قبيله و عشيره است ) و او را صاحب جمال گردانيد ( در صورتى كه دارد ، يعنى در نزد مردم معروف و روشناس شد ) حجت خدا بر او ، آن است كه خدا را حمد و ثنا كند بر اين نعمت و بر غير خويش ترفّع نورزد ، و گردن نكشد ، و حقوق ضعفا و ناتوانان را منع نكند ، به جهت شرف و بزرگوارى و جمال و شهرتى كه دارد » . باب در بيان حجت‌هاى خدا در خلق خود\r\n\r\n33 . باب در بيان حجت‌هاى خدا در خلق خود\r\n425 / 1 . محمد بن ابى عبداللَّه ، از سهل بن زياد ، از على بن اسباط ، از حسين بن زيد ، از دُرست بن ابى منصور ، از آن‌كه او را حديث كرده ، از امام جعفر صادق عليه السلام روايت كرده است كه آن حضرت فرمود كه : « شش چيز است كه بندگان را در آنها هيچ صنعت و كاريگرى نيست ( يعنى از صنعت خدا است ، نه آن‌كه صانعى ندارد ) : يكى معرفت و شناخت ( چنانچه مذكور شد ) دوم جهل و نادانى ( كه مقابل عقل يا علم است و اولى اصل است ، و صاحب جند و دوم از جملهء جنود اوست و بعضى گمان كرده‌اند كه مراد از آن ، فراموشى است به گمان آن‌كه آن ، امرى است عدمى و احتياج به صانع ندارد ) . سوم و چهارم رضا و غضب ( يعنى عروض صفت خشنودى و خشم ، و اما مقتضاى آنها ، به اختيار بندگان ) . و پنجم و ششم خواب و بيدارى » . باب در بيان حجت‌هاى خدا بر خلق خود\r\n\r\n34 . باب در بيان حجت‌هاى خدا بر خلق خود\r\n426 / 1 . محمد بن يحيى ، از محمد بن حسين ، از ابو شعيب مَحاملى ، از دُرست بن ابى منصور ، از بُريد بن معاويه ، از امام جعفر صادق عليه السلام روايت كرده است كه آن حضرت فرمود : « خدا را بر آفريدگان خويش ، حق شناختن نيست كه خودْ معرفت به هم رسانند و\r\n\r\n","description":"","footnote":"","page_name":" 517 ","page_number":521},
  {"content":"\r\n . \r\n","description":"","footnote":"","page_name":" 518 ","page_number":522},
  {"content":"\r\n\r\nخلق را بر خدا حق تعريف است كه آن جناب ايشان را شناسا گرداند ، و ليكن خدا را بر خلق ، آن حق است كه چون به ايشان شناساند ، و ايشان را آگاه گرداند ، قبول كنند و مطيع و منقاد شوند » .\r\n427 / 2 . چند نفر از اصحاب ما روايت كرده‌اند از احمد بن محمد بن عيسى ، از حجّال ، از ثَعلبة بن ميمون ، از عبدالاعلى بن اعيَن كه گفت : از امام جعفر صادق عليه السلام سؤال كردم كه : هر كه خودْ چيزى را نشناسد ، يا خدا او را نشناساند و تعريف نفرمايد ، به هر وضع كه باشد ، به واسطه يا بى واسطه ، آيا بر او چيزى هست از وجوب و مؤاخذه بر آن ، يا سؤال از آن و عقاب به سبب ترك آن ؟ حضرت فرمود : « نه » .\r\n428 / 3 . محمد بن يحيى ، از احمد بن محمد بن عيسى ، از ابن فضّال ، از داود بن فرقد ، از ابوالحسن زكريّا بن يحيى ، از امام جعفر صادق عليه السلام روايت كرده است كه آن حضرت فرمود : « آن چيزى كه خدا از بندگان پوشيده ، از ايشان بر داشته شده و در آن تكليفى ندارند » .\r\n429 / 4 . چند نفر از اصحاب ما روايت كرده‌اند از احمد بن محمد بن خالد ، از على بن حكم ، از ابان احمر ، از حمزة بن طيّار ، از امام جعفر صادق عليه السلام كه گفت : آن حضرت به من فرمود كه : « بنويس » . پس به قلم من داد ( يعنى فرمود و من نوشتم ) كه : « از قول و اعتقاد ما ، آن است كه خدا بر بندگان حجت مىآورد به آنچه ايشان را آورده و عطا فرموده و به ايشان شناسانيده . پس رسولى را به سوى ايشان فرستاد و كتاب خويش را بر ايشان فرود آورد و در آن ، امر و نهى فرمود ، امر فرمود در آن به نماز و روزه .\r\nبعد از آن رسول خدا صلى الله عليه و آله از خواب بر نخاست و نمازش قضا شد ، پس خدا فرمود كه : من تو را به خواب مىكنم و من تو را بيدار مىكنم . پس چون از خواب برنخاستى ، نماز كن تا مردم بدانند كه هرگاه چنين امرى به ايشان برسد ، ايشان را چه بايد كرد و امر چنان نيست كه مىگويند : هرگاه بخوابد و نمازش قضا شود ، هلاك شده . و همچنين است امر در باب روزه كه من تو را بيمار مىكنم و من تو را تندرست مىگردانم . پس چون تو را از بيمارى شفا دادم ، آن را بعد از آن قضا كن » .\r\nحضرت صادق عليه السلام فرمود : « و همچنين هرگاه نظر كنى در همهء چيزها ، هيچ‌كس را در تنگى نيابى و نيابى هيچ‌كس را مگر آن‌كه خدا را بر او حجتى است تمام و خدا را در باب او مشيت و خواستى است . و نمىگويم كه ايشان آنچه مىخواهند ، مىكنند » . بعد از آن فرمود :\r\n\r\n","description":"","footnote":"","page_name":" 519 ","page_number":523},
  {"content":"\r\n . \r\n","description":"","footnote":"","page_name":" 520 ","page_number":524},
  {"content":"\r\n\r\n« به درستى كه خدا راه راست مىنمايد و گمراه مىگرداند » ( يعنى به خود وا مىگذارد ) و فرمود كه : « مردم مأمور نشده‌اند ، مگر به چيزى كه پست‌تر و كم‌تر از طاقت ايشان است . و هر چيزى كه مردم به آن مأمور شده‌اند ، مىتوانند كه آن را به جا آورند ، و هر چيزى كه طاقت آن را ندارند ، از ايشان برداشته شده ، و ليكن مردم هيچ خوبى در ايشان نيست » .\r\nپس آن حضرت عليه السلام اين آيه را خواند :  « لَيْسَ عَلَى الضُّعَفاءِ وَ لا عَلَى الْمَرْضى وَ لا عَلَى الَّذِينَ لا يَجِدُونَ ما يُنْفِقُونَ حَرَجٌ »  ، يعنى : « نيست بر ناتوانان و عاجزان ، و نه بيماران ، و نه بر آنان كه نيابد چيزى را كه خرج كنند ، حرجى و گناهى » . حضرت فرمود : « پس خدا تكليف را از ايشان برداشته .   « ما عَلَى الْمُحْسِنِينَ مِنْ سَبِيلٍ وَ اللَّهُ غَفُورٌ رَحِيمٌ * وَ لا عَلَى الَّذِينَ إِذا ما أَتَوْكَ لِتَحْمِلَهُمْ »   « 1 » ، يعنى : نيست بر نيكوكاران هيچ راه ملامتى و عتابى و خدا آمرزنده و مهربان است . و نيز حرجى و گناهى نيست بر آنها كه از درماندگى چون آمدند به سوى تو تا ايشان را سوار كنى » .\r\nحضرت فرمود : « پس تكليف را از ايشان برداشته ؛ زيرا كه ايشان حيوانى را نمىيافتند » ( كه بر آن سوار شوند و وسعت نداشتند كه آن را بخرند ، يا پياده به جهاد روند . و حضرت عليه السلام قدرى از ميان آيهء اول و قدرى از آخر آيهء دوم را ذكر نفرموده ، بلكه آنچه محل استشهاد بوده بر همان اقتصار نموده ) . باب در بيان آن‌كه هدايت از جانب خداى عزّوجلّ است\r\n\r\n35 . باب در بيان آن‌كه هدايت از جانب خداى عزّوجلّ است « 2 »\r\n430 / 1 . چند نفر از اصحاب ما روايت كرده‌اند از احمد بن محمد بن عيسى ، از محمد بن اسماعيل ، از اسماعيل سرّاج ، از ابن مُسكان ، از ثابت بن ابى سعيد كه گفت : امام جعفر صادق عليه السلام فرمود كه : « اى ثابت ، شما را با مردمان چه‌كار است ؟ دست از دلالت ايشان برداريد و كسى را به سوى امر خويش مخوانيد . پس به خدا سوگند كه اگر همهء اهل آسمان‌ها و اهل زمين‌ها اجتماع كنند بر آن‌كه هدايت كنند بنده‌اى را كه خدا ضلالت او را خواسته باشد ، نتوانند كه او را هدايت كنند .\r\nو اگر اهل آسمان‌ها و اهل زمين‌ها اجتماع كنند بر آن‌كه گمراه گردانند بنده‌اى را كه خدا\r\n\r\n\r\n","description":"","footnote":"\r\n( 1 ) . توبه ، 91 و 92 .\r\n( 2 ) . هدايت در لغت ، به معنى ارشاد و دلالت است بر جاده راست كه كجى و اعوجاجى در آن نباشد و تواند كه اين كس را به مقصد برساند . ( مترجم )\r\n","page_name":" 521 ","page_number":525},
  {"content":"\r\n . \r\n","description":"","footnote":"","page_name":" 522 ","page_number":526},
  {"content":"\r\n\r\nهدايت او را خواسته باشد ، نتوانند كه او را گمراه كنند . دست از مردم برداريد و هيچ‌كس نگويد كه اين عموى من است ، يا برادر من ، يا پسر عموى من ، يا همسايهء من ، پس بايد كه در باب هدايت او سعى خويش را به عمل آورم ؛ زيرا كه خدا هرگاه خوبى را به بنده‌اى اراده كند ، روح او را پاكيزه گرداند . پس هيچ نيكى و معروفى را نشنود ، مگر آن‌كه آن را بشناسد و فراگيرد ، و هيچ منكرى و ناشايسته‌اى را نشنود مگر آن‌كه آن را انكار كند و واگذارد . پس خدا سخنى را در دل او اندازد كه به سبب آن ، امر او را جمع گرداند و همان باعث توفيق او گردد » .\r\n431 / 2 . على بن ابراهيم بن هاشم ، از پدرش ، از ابن ابى عُمير ، از محمد بن حمران ، از سليمان بن خالد ، از امام جعفر صادق عليه السلام روايت كرده است كه گفت : آن حضرت فرمود : « به درستى كه خدا ، هرگاه خوبى را به بنده‌اى اراده كند ، در دلش نشانه‌اى را از نور پديد آورد ، و گوش‌هاى دل او را بگشايد و فرشته‌اى را بر او بگمارد كه او را به راستى و صواب بدارد . و هرگاه بدى را به بنده‌اى اراده فرمايد ، در دلش نشانهء سياهى را پديد آورد ، و گوش‌هاى دل او را ببندد ، و شيطانى را بر او بگمارد كه او را گمراه گرداند » . پس اين آيه را تلاوت فرمود :  « فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ وَ مَنْ يُرِدْ أَنْ يُضِلَّهُ يَجْعَلْ صَدْرَهُ ضَيِّقاً حَرَجاً كَأَنَّما يَصَّعَّدُ فِي السَّماءِ »  « 1 » ، يعنى : « پس هر كه خدا خواهد او را راه راست نمايد ، مىگشايد براى او سينهء او را از براى قبول اسلام . و هر كه خدا خواهد كه او [ را 
  ] گمراه كند ( يعنى او را فروگذارد ) ، مىگرداند سينهء او را تنگ ، بسيار تنگ كه گويا بالا مىرود در آسمان » .\r\n432 / 3 . چند نفر از اصحاب ما روايت كرده‌اند از احمد بن محمد ، از ابن فضّال ، از على بن عُقبه ، از پدرش ، از امام جعفر صادق عليه السلام كه گفت : شنيدم از آن حضرت كه مىفرمود :\r\n« كار خويش را از براى خدا و رضاى او قرار دهيد ، و آن را از براى مردم و نمودن به ايشان قرار مدهيد ؛ زيرا كه آنچه از براى خدا باشد ، از براى خدا است ( يعنى خدا آن را قبول مىفرمايد و به او نفع مىرساند ) . و آنچه از براى مردم باشد ، به سوى خدا بالا نمىرود . و با مردم به جهت دين خويش مخاصمه و گفت‌وگو مكنيد ؛ زيرا كه مخاصمه ، دل را بيمار مىگرداند .\r\nبه درستى كه خداى تبارك و تعالى به پيغمبرش صلى الله عليه و آله فرمود :  « إِنَّكَ لا تَهْدِي مَنْ أَحْبَبْتَ وَ لكِنَّ اللَّهَ يَهْدِي مَنْ يَشاءُ »  « 2 » ، يعنى : « به درستى كه تو هدايت نمىكنى هر كه را كه دوست دارى ،\r\n\r\n\r\n","description":"","footnote":"\r\n( 1 ) . انعام ، 125 .\r\n( 2 ) . قصص ، 56 .\r\n","page_name":" 523 ","page_number":527},
  {"content":"\r\n . \r\n","description":"","footnote":"","page_name":" 524 ","page_number":528},
  {"content":"\r\n\r\nو ليكن خدا هدايت مىكند هر كه را مىخواهد » . و فرموده كه :  « أَ فَأَنْتَ تُكْرِهُ النَّاسَ حَتَّى يَكُونُوا مُؤْمِنِينَ »  « 1 » ، يعنى : آيا پس تو اكراه مىكنى مردمان را تا مؤمن شوند و ايمان آورند » . و حضرت فرمود كه : « مردم را واگذاريد ؛ زيرا كه مردم ، دين خويش را از مردم گرفتند و شما آن را از رسول خدا صلى الله عليه و آله گرفتيد .\r\nو به درستى كه از پدرم عليه السلام شنيدم كه مىفرمود : هرگاه خداى عزّوجلّ بنويسد و واجب كند بر بنده‌اى كه در اين امر ( كه تشيع است ) داخل شود ، به سوى آن شتابان‌تر باشد از مرغ به سوى آشيانهء خويش » .\r\n433 / 4 . ابو على اشعرى ، از محمد بن عبدالجبّار ، از صفوان بن يحيى ، از محمد بن مروان ، از فُضيل بن يسار روايت كرده است كه گفت : به امام جعفر صادق عليه السلام عرض كردم كه :\r\nمردم را به سوى تشيع بخوانيم ؟ حضرت فرمود : « نه اى فضيل . به درستى كه هرگاه خداى عزّوجلّ خيرى را خواست به بنده اراده داشته باشد ، فرشته‌اى را امر فرمايد كه گردن او را بگيرد و او را در اين امر داخل گرداند ؛ خواه رغبت داشته باشد و خواه كراهت » .\r\nتمام شد كتاب عقل و توحيد از كتاب كافى ، و در پهلوى آن در مىآيد كتاب حجت در جزء دوم از كتاب كافى كه تأليف شيخ ابو جعفر محمد بن يعقوب كلينى است . رحمت خدا بر او باد .\r\n\r\n\r\n","description":"","footnote":"\r\n( 1 ) . يونس ، 99 .\r\n","page_name":" 525 ","page_number":529},
  {"content":"\r\n\r\nصفحه سفيد\r\n\r\n","description":"","footnote":"","page_name":" 526 ","page_number":530},
  {"content":"\r\n\r\n\r\n[ 4 
  ] كتاب حجت\r\n\r\n","description":"","footnote":"","page_name":" 527 ","page_number":531},
  {"content":"\r\n\r\nباب در بيان اضطرار\r\n\r\n","description":"","footnote":"","page_name":" 528 ","page_number":532},
  {"content":"\r\n\r\n( 4 ) كتاب حجت\r\n( 4 )\r\nكتاب حجت « 1 »\r\nبسم اللَّه الرحمن الرحيم\r\n\r\n1 . باب در بيان اضطرار ( و ناچار بودن خلائق به سوى حجت )\r\n434 / 1 . ابو جعفر محمد بن يعقوب كلينى رضى الله عنه مصنف اين كتاب ( يعنى كتاب كافى كه اين كتاب ترجمهء آن است ) فرمود كه : حديث كرد ما را على بن ابراهيم ، از پدرش ، از عباس بن عمرو فُقَيمى ، از هشام بن حكم ، از امام جعفر صادق عليه السلام كه آن حضرت عليه السلام به زنديقى كه او را سؤال نمود كه از كجا و به چه دليل پيغمبران و رسولان خدا را اثبات كردى ؟\r\nفرمود كه : « ما چون ثابت كرديم كه ما را آفريننده‌اى هست كه ما را ساخته و برترى دارد از ما و صفات ما و از همهء آنچه آفريده ، و اين صانع ، حكيمى است برتر از حكيمان ، كه بناى تمام امورش بر وفق حكمت و مصلحت است ، و جايز نبود كه خلائق او را مشاهده نمايند و او را لمس كنند ( كه دست يا غير آن از اعضاى خويش را به او بمالند ) ، تا توانند كه با يكديگر روبه‌رو شوند و با هم مكالمه و محاجّه و گفت‌وگو كنند ، ثابت شد كه آن جناب را ايل‌چيانى « 2 » هستند در ميان خلائق ، كه امور ايشان را به اصلاح مىآورند ، و از جانب آن جناب ، تعبير مىكنند و فرمان او را به سوى خلائق و بندگانش مىرسانند ، و ايشان را راهنمايى مىنمايند بر آنچه مصلحت ايشان در آن و آنچه باعث نفع ايشان است ، و دلالت مىفرمايند بر چيزى كه بقاى ايشان به واسطهء آن و در ترك آن ، فناى ايشان است .\r\nپس ثابت شد كه بايد جماعتى باشند كه از جانب خداوند حكيم عليم در ميانهء خلائق ، مردم را امر و نهى فرمايند . پس آنان كه از جانب خداى جلّ و عزّ تعبير مىكنند و آنچه\r\n\r\n\r\n","description":"","footnote":"\r\n( 1 ) . و حجت ، گواه بر دعوى است و سخن درست و طريقه‌اى كه به واسطهء آن در خصومت بر خصم ظفر يابند . و مراد از آن در اينجا ، چيزى است كه خدا حجت را بر خلق خود تمام فرموده ؛ خواه پيغمبر باشد و خواه امام و خواه سخن ايشان باشد و خواه غير آن . ( مترجم )\r\n( 2 ) . سفير و فرستادگان .\r\n","page_name":" 529 ","page_number":533},
  {"content":"\r\n . \r\n","description":"","footnote":"","page_name":" 530 ","page_number":534},
  {"content":"\r\n\r\nمىفرمايد به مردم مىفرمايند ، پيغمبران و برگزيدگان خدايند ، از خلائق كه حكيمان و تأديب دهندگان مردمانند به حكمت ، و با آن مبعوث شده‌اند و با وجودى كه در آفرينش و صورت و تركيب ، با عامهء مردمان شركت دارند در چيزى از احوال ، از اخلاق و صفات با ايشان مشاركت ندارند ، و از نزد خداوند حكيم عليم مؤيدند به حكمت ، كه ايشان را ( به معجزات و دلايل و براهين و شواهد ، كه بر حقيقت ايشان شهادت مىدهند ) يارى نموده و تقويت فرموده .\r\nبعد از آن ( همين كه مذكور شد ) در هر روزگار و زمانى از زمان‌ها ، ثابت گرديد به آنچه رسولان و پيغمبران آورده‌اند از دلايل و براهين ( كه جحت‌هاى خدا و ايشان را بر خلائق روشن ساخته و مىسازد ) ، تا آن‌كه زمين خدا خالى نباشد از حجتى كه با او علمى باشد ، كه بر راستى گفتارش در دعوت و روايى عدالتش دلالت داشته باشد » .\r\n435 / 2 . محمد بن اسماعيل ، از فضل بن شاذان ، از صفوان بن يحيى ، از منصور بن حازم روايت كرده است كه گفت : به خدمت امام جعفر صادق عليه السلام عرض كردم كه : خدا از آن بزرگوارتر و كرامتش از اين بيشتر است كه به واسطهء خلق خود و مشابهت به ايشان ، شناخته شود ، بلكه خلق به آن جناب شناخته مىشوند . و حضرت فرمود كه : « راست گفتى » .\r\nعرض كردم كه : هر كه بشناسد و بداند كه او را پروردگارى هست ، سزاوار است از براى او كه بداند كه اين پروردگار را خشنودى و غضبى مىباشد ، و بداند كه او نمىتواند كه خشنودى و غضب آن جناب را بشناسد ، مگر به وحى يا به وساطت رسول . هر كه وحى بر او نازل نشود و پيغمبر نباشد ، او را سزاوار است كه رسولان را طلب كند و جستجو و تفحص نمايد ، پس چون ايشان را ملاقات نمود ، مىفهمد كه ايشان حجت خدا بر خلائق‌اند و از براى ايشان است فرمان‌بردارى خلائق كه خدا آن را واجب گردانيده . و به مردم گفتم كه : آيا مىدانيد كه رسول خدا صلى الله عليه و آله حجت بود از جانب خدا بر تمام خلائق ؟ گفتند : بلى .\r\nگفتم : پس در آن هنگام كه رسول خدا صلى الله عليه و آله رحلت فرمود ، حجت بر خلق از جانب خدا كه بود ؟ گفتند : قرآن . پس من در قرآن نظر كردم ديدم كه مرجئه و قَدَرى و زنديقى كه به آن ايمان نياورده و اعتقاد ندارد ، به آن ، مخاصمه و گفت‌وگو مىكنند و آن را دليل مىآورند بر صحت مذهب خويش ، به مرتبه‌اى كه چنين زنديق بى ايمان به خصومت خويش يا به وساطت خصومت كردن به قرآن ، بر مردان غالب مىشود ، پس دانستم كه قرآن حجت نمىتواند بود\r\n\r\n","description":"","footnote":"","page_name":" 531 ","page_number":535},
  {"content":"\r\n . \r\n","description":"","footnote":"","page_name":" 532 ","page_number":536},
  {"content":"\r\n\r\nمگر با قيّم و نگهبانى كه بر اسرار آن مطلع باشد ( كه آنچه در آن بفرمايد حق و درست باشد ) .\r\nبه ايشان گفتم كه : قيّم قرآن كيست ؟ گفتند : ابن مسعود آن را مىدانست ، و عمر مىدانست ، و حذيفه مىدانست . گفتم : همهء آن را مىدانستند ؟ گفتند : نه . پس كسى را نيافتم كه در باب او گفته شود كه همهء آن را مىداند ، مگر على بن ابى طالب - صلوات اللَّه عليه - . و هرگاه چيزى باشد كه در ميانه گروهى دعوى و نزاع باشد و اين بگويد كه : من نمىدانم و آن بگويد كه : من نمىدانم ، و يكى بگويد كه : من مىدانم ، معلوم مىشود كه حق با اوست ( چه ، مفروض اين است كه بايد يك نفر در ميان ايشان باشد كه آن را بداند و همه به جهل خويش معترف‌اند ، مگر يك نفر كه مىگويد من آن را مىدانم . و لهذا راوى قيموميت على عليه السلام را جزاى شرط اختلاف قرار داد و به حضرت عرض كرد - در آنچه عرض مىنمود - كه : ) هرگاه چنين باشد ، پس من گواهى مىدهم كه على عليه السلام قيّم قرآن بوده ، و اطاعتش بر همه كس واجب و حجت خدا بوده بر مردم بعد از رسول خدا صلى الله عليه و آله ، و هر چه در [ مورد 
  ] قرآن فرموده راست و درست است . حضرت فرمود كه : « خدا تو را رحمت كند » .\r\n436 / 3 . على بن ابراهيم ، از پدرش ، از حسن بن ابراهيم ، از يونس بن يعقوب روايت كرده است كه گفت : گروهى از اصحاب امام جعفر صادق عليه السلام در خدمت آن حضرت بودند - كه از جملهء ايشان حمران بن اعين و محمد بن نُعمان و هشام بن سالم و طيّار و جماعتى بودند - و هشام بن حكم در ميان ايشان بود و او در سن شباب بود . حضرت عليه السلام فرمود كه : « اى هشام ، آيا مرا خبر نمىدهى كه با عمرو بن عُبيد چه كردى و چگونه از او سؤال نمودى ؟ » هشام عرض كرد كه : يا ابن رسول اللَّه ، من تو را اجلال و تعظيم مىنمايم ، و از تو شرم مىكنم و زبانم ياراى آن ندارد كه در حضور تو چيزى بگويد و به سخن در آيد . حضرت عليه السلام فرمود كه : « چون شما را به چيزى امر كنم ، به عمل آوريد » ( چه اطاعت من بر شما واجب است ) .\r\nهشام عرض كرد كه : آوازهء عمرو بن عُبيد و آنچه در آن اشتغال داشت از ترويج مذهب معتزله ، به من رسيد و شنيدم كه در مسجد بصره مىنشيند و كتب معتزله را درس مىگويد .\r\nاين امر بر من بزرگ و گران آمد ، بيرون رفتم كه به نزد او روم و در روز جمعه داخل بصره شدم و به مسجد بصره رفتم ، ناگاه ديدم كه مردم بسيارى حلقه دور نشسته‌اند و عمرو بن عُبيد در ميان آن حلقه نشسته و بر او دو جامهء سياه بود از پشم : يكى را لنگ كرده و ديگرى را ردا ، و مردم از او سؤال مىكردند . خواستم كه مردم را از يكديگر دور كنم تا شكافى به هم رسد كه\r\n\r\n","description":"","footnote":"","page_name":" 533 ","page_number":537},
  {"content":"\r\n . \r\n","description":"","footnote":"","page_name":" 534 ","page_number":538},
  {"content":"\r\n\r\nبه نزد او روم . به ايشان گفتم كه : راه دهيد مرا . راه دادند و داخل آن مجلس شدم ، و در آخر آن گروه بر سر زانوى خويش نشستم و به عمرو گفتم :\r\nاى عالم ، من مرد غريبم ، مرا رخصت مىدهى در باب مسأله‌اى كه مىخواهم از تو سؤال كنم ؟ گفت : بلى . با وى گفتم كه : چشم دارى ؟ گفت : اى فرزند من ، اين چه دخلى به سؤال دارد و اين چه سؤال است كه مىكنى و چيزى را كه مىبينى چگونه از آن مىپرسى ؟ گفتم كه : سؤال من همچنين است . گفت : اى فرزند من ، بپرس و هر چند كه سؤال تو سؤال احمقانه باشد .\r\nگفتم : مرا جواب كو در آن مسأله‌اى كه از تو پرسيدم ؟ گفت : بار ديگر بپرس . گفتم : چشم دارى ؟ گفت : آرى . گفتم : با آن چه مىكنى ؟ گفت : رنگ‌ها و شخص‌ها را با آن مىبينم . گفتم :\r\nبينىدارى ؟ گفت : آرى . گفتم : با آن چه مىكنى ؟ گفت : بوى چيزها را با آن مىبويم . گفتم : دهان دارى ؟ گفت : آرى . گفتم : با آن چه مىكنى ؟ گفت : مزهء چيزها را با آن مىچشم . گفتم : گوش دارى ؟ گفت : آرى . گفتم : با آن چه مىكنى ؟ گفت : با آن آواز مىشنوم . گفتم : آيا دل دارى ؟\r\nگفت : آرى . گفتم : با آن چه مىكنى ؟ گفت : با آن تميز مىكنم ميان هر چه وارد شود بر اين اعضا و جوارح و حواس و مشاعر . گفتم : آيا اين جوارح از دل بى نياز نيستند ؟ گفت : نه . گفتم :\r\nچگونه مىشود كه اين اعضا و جوارح به دل احتياج داشته باشد با آن‌كه اينها صحيح و سالم‌اند و در كار خود تمام‌اند و نقصى ندارند ؟ گفت : اى فرزند من ، به درستى كه اين جوارح ، چون شك كنند در چيزى كه آن را بوييده باشند ، يا ديده باشند ، يا چشيده باشند ، يا شنيده باشند ، آن را به سوى دل بر مىگردانند ، و از استفساره مىنمايند . پس دل يقين را متيقن و بى شك مىسازد و شك را باطل مىگرداند .\r\nهشام مىگويد كه : گفتم : هرگاه امر بر اين منوال باشد ، پس خدا دل را در بدن به پا داشته و آن را مقرر ساخته براى رفع شك اعضا و جوارح ؟ گفت : بلى . گفتم : پس ناچار بايد كه دل در كالبد باشد و اگر نباشد ، جوارح را چيزى محقق و معلوم نمىشود و امور آنها منسّق و منتظم نمىگردد ؟ گفت : بلى . گفتم : اى ابو مروان ، پس بنا بر اين ، خداى تبارك و تعالى اعضا و جوارح تو را وانگذاشته تا آن‌كه از براى آنها امامى قرار داده كه آنچه را كه درست يافته‌اند ، تصديق آنها مىكند و حكم مىنمايد به صحت آن و آنچه را كه در آن شك داشته باشند به واسطهء آن ، متيقن مىشود و شكى كه دارند ، بر طرف مىگردد ، و همهء اين خلق را در حيرت و سرگردانى و شك و اختلافى كه دارند ، وامىگذارد و امامى از براى ايشان اقامه نمىكند كه شك\r\n\r\n","description":"","footnote":"","page_name":" 535 ","page_number":539},
  {"content":"\r\n . \r\n","description":"","footnote":"","page_name":" 536 ","page_number":540},
  {"content":"\r\n\r\nو حيرت خود را به سوى او بازگردانند كه آنها را از ايشان رفع كند و از براى تو جوارحى كه دارى ، امامى بر پا مىكند كه حيرت و شك خويش را به سوى آن برگردانى ؟\r\nهشام مىگويد : پس عمرو بن عُبيد ساكت شد و هيچ نگفت . بعد از آن ، به جانب من ملتفت شد و گفت : تو هشام بن حكمى ؟ گفتم : نه . گفت : آيا تو از هم‌نشينان اويى ؟ گفتم : نه .\r\nگفت : پس تو از اهل كجايى و مردم كدام شهرى ؟ گفتم : از اهل كوفه‌ام . گفت : هر گاه چنين باشد ، البته تو هشامى ، پس مرا در بر گرفت و به جاى خويش نشانيد ، و از جاى خود بيرون رفت و سخن نگفت تا من برخاستم .\r\nحضرت صادق عليه السلام خنديد و فرمود كه : « اى هشام ، كه اين را به تو تعليم كرد ؟ » عرض كردم كه : اين چيزى است كه از تو فرا گرفتم و خود آن را تأليف كردم و به هم ضمّ نمودم . حضرت فرمود : « به خدا سوگند ، كه همين استدلال در صحف ابراهيم و موسى عليهما السلام نوشته است » .\r\n437 / 4 . على بن ابراهيم ، از پدرش ، از آن‌كه او را ذكر كرده ، از يونس بن يعقوب روايت كرده است كه گفت : در خدمت امام جعفر صادق عليه السلام بودم كه مردى از اهل شام بر آن حضرت وارد شد و عرض كرد كه : من مردى هستم ، صاحب كلام و فقه و فرائض ( كه علم كلام و فقه و واجبات يا مواريث را مىدانم ) ، و آمده‌ام كه با اصحاب تو مباحثه و گفت‌وگو نمايم .\r\nحضرت صادق عليه السلام فرمود كه : « سخن تو از سخن رسول خدا صلى الله عليه و آله است ، يا از پيش خود مىگويى ؟ » عرض كرد كه : از سخن رسول خدا صلى الله عليه و آله و از پيش خود ؛ هر دو مىگويم .\r\nحضرت عليه السلام فرمود : « پس تو در اين هنگام شريك رسول خدايى صلى الله عليه و آله ؟ » عرض كرد : نه .\r\nحضرت فرمود : « پس وحى را از جانب خدا شنيده‌اى كه تو را خبر دهد ؟ » عرض كرد : نه .\r\nفرمود : « پس فرمان‌بردارى تو واجب است ؛ چنانچه فرمان‌بردارى رسول خدا صلى الله عليه و آله واجب است ؟ » عرض كرد : نه . حضرت عليه السلام به جانب من التفات فرمود و فرمود كه : « اى يونس بن يعقوب ، اين مرد با خود خصومت نمود و سخن خويش را باطل ساخت ، پيش از آن‌كه سخن گويد » . بعد از آن فرمود كه : « اى يونس ، اگر علم كلام را نيكو مىدانستى ، با او تكلم مىكردى » .\r\nيونس عرض كرد : زهى حسرت و ندامت بر جهالت من به آن . يونس مىگويد كه : بعد از آن به آن حضرت عرض كردم كه : فداى تو گردم ، من از تو شنيدم كه از علم كلام نهى مىفرمودى و مىفرمودى كه : « واى بر اصحاب كلام ! مىگويند كه : اين منقاد و رام مىشود و اين منقاد نمىشود و اين منساق و روان مىگردد و اين منساق نمىگردد ، و اين را تعقل\r\n\r\n","description":"","footnote":"","page_name":" 537 ","page_number":541},
  {"content":"\r\n . \r\n","description":"","footnote":"","page_name":" 538 ","page_number":542},
  {"content":"\r\n\r\nمىكنيم و مىفهمم و اين را تعقل نمىكنيم » ( يعنى : پس بسيار بحث و جدال مىكنند و از پيش خود سخنان مىگويند و اثبات و نفى مىكنند . و بعضى گفته‌اند كه : معنى آن ، اين است كه اصحاب كلام مىگويند كه چاره‌اى نيست از قبول و اذعان به اين‌كه همهء افعال از خداى تعالى است ، و واجب نيست اذعان به اين‌كه بنده را فعل اختيارى مىباشد . و مىگويند كه : قياس در اين موضع جارى مىشود ، و در اين موضع جارى نمىشود . و اين در نزد عقل مستحسن است ( كه عقل آن را نيكو مىشمارد ) ، و اين ، در نزد عقل مستحسن نيست . مجملا آن‌كه ، ايشان به جبر و قياس و استحسان قائل‌اند ) .\r\nحضرت صادق عليه السلام فرمود : « جز اين نيست كه من گفتم . واى بر ايشان ، اگر ترك كنند آنچه را كه من مىگويم و بروند به سوى آنچه خود مىخواهند » . بعد از آن به من فرمود كه : « بيرون رو تا درِ خانه و نظر كن هر كه را از متكلمان كه ديدى ، بياور » . يونس گفت كه : حمران بن اعين و ابو جعفر احول و هشام بن سالم و قيس ماصر را داخل كردم و همه علم كلام را خوب مىدانستند و در آن صاحب تسلط بودند ، و قيس ماصر به اعتقاد من ، از همهء ايشان متكلم‌تر بود و علم كلام را بهتر مىدانست و آن را از حضرت على بن الحسين عليهما السلام تعليم گرفته بود . و ما چون در مجلس نشستيم ، در آن مكانى بود در منا و عادت آن حضرت چنين بود كه پيش از وقت حج چند روزى در كوهى كه در طرف حرم است ، در خيمهء كوچكى كه از براى آن حضرت برپا مىكردند ، مىنشست . حضرت عليه السلام سر خود را از خيمه بيرون كرد ، ديد كه شترى به شتاب مىآيد ، فرمود كه : « به پروردگار خانهء كعبه سوگند مىخورم كه هشام است كه مىآيد » . ما گمان كرديم كه هشام ، يكى از فرزندان عقيل است كه بسيار او را دوست مىدارد .\r\nراوى مىگويد كه : بعد از آن ، هشام بن حكم وارد شد و او جوانى بود كه خطش تازه دميده بود ، و در ميانهء ما كسى نبود كه سنش از او بيشتر نباشد . حضرت جاى او را نمود ، و فرمود كه :\r\n« هشام ، ياور ما است به دل و زبان و دست خويش » . بعد از آن فرمود كه : « اى حمران ، با اين مرد شامى گفت‌وگو كن » . حمران با شامى گفت‌وگو كرد و بر او غالب آمد . و بعد از آن ، فرمود كه :\r\n« اى طاقى ( كه مراد از آن ابوجعفر احول است ) ، با او گفت‌وگو كن » . أحول با وى گفت‌وگو نمود و بر او نيز بر او غالب شد . بعد از آن ، فرمود كه : « اى هشام بن سالم ، با اين مرد تكلم نما » .\r\nپس هشام بن سالم و شامى در بحث قرين يكديگر بودند ، و هيچ‌يك بر ديگرى غالب نشدند ( و بنابر بعضى از نسخ كافى ، معنى اين است كه يكديگر را شناختند و قدر علم هر يك بر\r\n\r\n","description":"","footnote":"","page_name":" 539 ","page_number":543},
  {"content":"\r\n . \r\n","description":"","footnote":"","page_name":" 540 ","page_number":544},
  {"content":"\r\n\r\nديگرى معلوم شد ) . بعد از آن به قيس ماصر فرمود كه : « با اين شامى مباحثه كن » . قيس با وى تكلم نمود و حضرت عليه السلام شروع فرمود به خنديدن ( كه از سخنان ايشان مىخنديد ) چه ، در آن غلط و اشتباه بسيارى بود و از خجالتى كه به شامى رسيد ، يا بر قيس غالب گرديد .\r\nبعد از آن به شامى فرمود كه : « با اين غلام - يعنى هشام بن حكم - سخن بگو » . عرض كرد .\r\nآرى ، با او سخن مىگويم . پس شامى به هشام گفت كه : اى پسر ، در باب امامت اين ، از من سؤال كن . هشام به خشم آمد ، به مرتبه‌اى كه بر خود لرزيد ، بعد از آن ، به شامى گفت : اى مرد ، آيا پروردگار تو مصلحت خلق خود را بهتر مىداند يا خلق آن را بهتر مىدانند ؟ شامى گفت :\r\nبلكه پروردگار من آن را بهتر مىداند از ايشان . هشام گفت : پس با اعلميت به صلاح حال ايشان ، با ايشان چه كرده ؟ گفت : حجت و دليلى از براى ايشان بر پا كرده ، تا آن‌كه آن را پراكنده نشوند ، و اختلاف در ميانه ايشان به هم نرسد ، و ايشان را با يكديگر الفت و آميزش دهد ، و كجى ايشان را راست كند ، و ايشان را خبر دهد به واجبات خداى تعالى .\r\nهشام گفت كه : كيست آن‌كه مىگويى ؟ گفت : رسول خدا صلى الله عليه و آله است . هشام گفت كه : بعد از رسول خدا كيست ؟ گفت : كتاب و سنت پيغمبر . هشام گفت : پس آيا كتاب و سنت امروز به ما نفع مىرسانند در رفع اختلاف از ما ؟ شامى گفت : بلى . گفت : پس چرا من و تو با هم اختلاف داريم ؟ و تو از شام به نزد ما آمده‌اى در باب مخالفت ما با تو . شامى ساكت شد و هيچ نگفت .\r\nحضرت صادق عليه السلام به شامى فرمود كه : « تو را چه شد كه سخن نمىگويى ؟ » عرض كرد كه :\r\nاگر بگويم كه اختلاف نداريم ، دروغ گفته‌ام و اگر بگويم كتاب و سنت اختلاف را از ميانهء ما بر مىدارند ، سخن باطلى گفته‌ام ؛ زيرا كه كتاب و سنت ، احتمال وجوه و معانى بسيار دارند . و اگر بگويم كه با هم اختلاف داريم و هر يك از ما حق را ادعا مىكند ، و در اين هنگام كتاب و سنت به ما نفع نمىبخشد ، مگر آن‌كه مرا بر او همان حجتى است كه به آن اشاره شد ، بىزياده و نقصان .\r\nحضرت عليه السلام فرمود كه : « از او سؤال كن كه او را استوار و عالم مىيابى ، و هر چه مىخواهى در نزد او هست و مىتواند كه از عهدهء برآيد » . شامى به هشام گفت كه : اى پسر ، كه مصلحت خلق را بهتر مىداند ، پروردگار ايشان يا خود ايشان ؟ هشام گفت : پروردگار ايشان مصلحت ايشان را از خود ايشان بهتر مىداند . شامى گفت كه : آيا كسى را براى ايشان بر پا كرده كه ايشان را بر يك قول بدارد كه با هم اختلاف نكنند و كجى ايشان را راست و درست نمايد و ايشان\r\n\r\n","description":"","footnote":"","page_name":" 541 ","page_number":545},
  {"content":"\r\n . \r\n","description":"","footnote":"","page_name":" 542 ","page_number":546},
  {"content":"\r\n\r\nرا به حق و باطل كه در دست دارند ، خبر دهد ؟\r\nهشام گفت : در زمان رسول خدا صلى الله عليه و آله يا در اين زمان ؟ شامى گفت : در زمان رسول خدا صلى الله عليه و آله كه رسول خدا صلى الله عليه و آله بود و در اين زمان كيست ؟ هشام گفت كه : همين كه نشسته است و همه كس ، از همه جا ، بارها مىبندند و به خدمتش مىآيند ، و ما را به خبرهاى آسمان خبر مىدهد ، و اين را اباً عن جدٍّ ميراث دارد . شامى گفت : مرا چگونه ميسر مىشود كه اين را بدانم ؟\r\nهشام گفت : او را سؤال كن از آنچه خواسته باشى و در ذهن تو در آيد . شامى گفت : عذر مرا قطع كردى ( كه ديگر بهانه‌اى ندارم ) . پس بر من واجب است كه از او سؤال كنم . حضرت صادق عليه السلام فرمود كه : « اى شامى ، تو را خبر دهم كه سفرت چگونه بود و راهى كه آمدى به چه كيفيت بود ، يا در آنچه اتفاقى افتاد ؟ » و حضرت فرمود كه : « چنين و چنين بود » و تفصيل اين اجمال را بيان فرمود . شامى شروع كرد به تصديق كردن آن حضرت و مىگفت : راست گفتى .\r\nو من مسلمان شدم و گردن نهادم از براى خدا در اين زمان .\r\nحضرت عليه السلام فرمود : « بلكه در آن زمان به خدا ايمان آوردى ؛ چه پيش از اين مسلمان بودى ؛ زيرا كه اسلام ، پيش از ايمان است و مردم بر آن از يكديگر ميراث مىبرند ، و دختر و زن را از يكديگر مىگيرند ، و مناكحه در ميان ايشان واقع مىشود ، و ليكن بر ايمان ثواب داده مىشوند ، كه خدا بدون آن ثواب عطا نمىفرمايد » .\r\nشامى گفت : راست گفتى و من در اين ساعت شهادت مىدهم كه نيست خدايى مگر خدا و آن‌كه محمد رسول خداست و آن‌كه تو وصى و جانشين اوصياى پيغمبرى . پس حضرت عليه السلام به جانب حمران التفات نمود و فرمود كه : « سخن را مطابق حديث رسول جارى مىسازى و درست مىگويى و خطا نمىكنى » . و به جانب هشام بن سالم ملتفت شد و فرمود كه : « تو مىخواهى كه موافق حديث رسول صلى الله عليه و آله سخن كنى ، و ليكن آن را نمىشناسى و نمىدانى » . بعد از آن به سوى احول متوجه شد و فرمود كه : « تو بسيار قياس مىكنى و به آن عمل مىنمايى و روباه بازى در مىآورى ( و به مكر و حيله سخن مىگويى ) ، و سخن باطل را به باطلى ديگر مىشكنى و باطل مىسازى ، مگر اين‌كه باطل تو را از باطل خصم ظاهرتر و قوىتر است » .\r\nپس به سوى قيس ماصر التفات فرمود و فرمود كه : « تو تكلم مىكنى و خبرى كه به اعتقاد تو از همهء خبرها كه از رسول خدا صلى الله عليه و آله روايت شده ، نزديك‌تر باشد ، از هر چيزى به آن دور تر است ( يعنى : آنچه در بحث و جدل ذكر مىنمايى ، به اعتقاد خود به قول رسول خدا صلى الله عليه و آله نزديك\r\n\r\n","description":"","footnote":"","page_name":" 543 ","page_number":547},
  {"content":"\r\n . \r\n","description":"","footnote":"","page_name":" 544 ","page_number":548},
  {"content":"\r\n\r\nمىدانى ، و ليكن در واقع از همه چيز نسبت به آن دوريش بيشتر است ) . و حق را با باطل ممزوج مىسازى ، و كمى از حق ، از بسيارى از باطل كفايت مىكند ( كه به آن حاجتى نباشد ) ، و تو و احول بسيار بر مىجهيد ( و از جاى خود به در مىرويد و از شاخ به شاخى مىدويد و بر چيزى قرار نمىگيريد ) ، و ليكن در جدل استاد و صاحب وقوفيد » .\r\nيونس مىگويد : به خدا سوگند كه گمان كردم كه آن حضرت به هشام بن حكم مىفرمايد نزديك است به آنچه به هشام بن سالم و ابوجعفر احول فرموده بود . پس فرمود : « اى هشام ، نزديك نمىشوى به فرود آمدن بر زمين و پاىهاى خويش را مىپيچى و به هم ضمّ مىكنى و چون قصد مىنمايى كه به مكانى روى ، پرواز مىكنى ( و اين كنايه است از كمال ثبات او در مقام جدال و سرعت در بحث و جواب كه خصم را مغلوب و منكوب مىسازد ) . و بايد كه مردم ، چون تو گفت‌وگو كنند ، يا چون تو بايد كه با مردم گفت‌وگو نمايد . پس ، از لغزش بپرهيز و شفاعت ما بعد از وقوع آن خواهد بود اگر خداى تعالى خواسته باشد » .\r\n438 / 5 . چند نفر از اصحاب ما روايت كرده‌اند ، از احمد بن محمد بن عيسى ، از على بن حكم از ابان كه گفت : ابوجعفر احول مرا خبر داد كه : زيد بن على الحسين عليهما السلام به سوى او فرستاد ، و زيد خويش را از دشمنان پنهان ساخته بود . احول گفت : به نزد او آمدم ، به من گفت :\r\nاى ابو جعفر ، چه مىگويى اگر درْ كوبنده‌اى از ما ، درِ خانهء تو را بكوبد ، يا شب در آينده‌اى از ما ، در شب به نزد تو آيد ؟ ( حاصل معنى ، آن‌كه اگر يكى از ما ، يا فرستادگان ما به نزد تو آيد و خواسته باشد كه با او بيرون آيى ، آيا با او بيرون مىآيى و بر دشمن ما خروج مىكنى يا نه ؟ ) .\r\nاحول مىگويد : به زيد گفتم كه : اگر آن كس پدر ، يا برادر تو باشد ، با او بيرون مىآيم و خروج مىكنم . زيد گفت : من مىخواهم كه خروج نمايم و با اين گروه ، مجاهده و كارزار كنم .\r\nپس تو با من بيرون آى . گفتم : نه ، اين را نخواهم كرد ، فداى تو گردم . زيد گفت : آيا خوددارى و تن‌پرورى مىكنى و جان خويش را از من مضايقه مىنمايى ؟ گفتم : جز اين نيست كه اين نفس ، يك نفس است ( يعنى من يك نفرم و از اين تن تنها ، چه آيد در اين امر عظيمى كه تو در نظر دارى ؟ يا مراد اين است كه نفس ، يكى است و او را چاره‌اى نيست از فرمان‌بردارى خدا و متعدد نيست كه اگر به يكى از نافرمانى به عمل آيد ، به ديگرى تدارك آن شود . و اين معنى انسب است به آنچه بعد از اين مىگويد كه : ) پس اگر براى خدا در زمين ، حجتى باشد ، آن‌كه از تو تخلّف ورزيده و بازمانده ، رستگار ، و آن‌كه با تو خروج نموده ، هلاك گرديده است . و اگر\r\n\r\n","description":"","footnote":"","page_name":" 545 ","page_number":549},
  {"content":"\r\n . \r\n","description":"","footnote":"","page_name":" 546 ","page_number":550},
  {"content":"\r\n\r\nخدا را در زمين حجتى نباشد ، آن‌كه از تو تخلف ورزيده و آن‌كه همراه تو آمده ، با هم برابرند .\r\nزيد گفت كه : اى ابوجعفر ، من با پدرم بر سر سفره مىنشستم و پدرم پارچهء گوشت فربه و پاكيزه را به من لقمه مىداد و لقمه‌اى كه گرم بود ، براى من سرد مىنمود ، و بعد از آن‌كه سرد مىشد ، به من عطا مىفرمود از روى شفقت ( و مهربانى كه نسبت به من داشت و مىترسيد كه طعام گرم مرا اذيت رساند ) . آيا با اين مهربانى كه با من داشت ، شفقت نداشت و بر من نترسيد از آتش جهنّم كه مرا اذيت كند در هنگامى كه تو را به امر دين خبر داد ، و مرا به آن خبر نداد ؟\r\nگفتم كه : فداى تو گردم ، از شفقت آن جناب با تو و از ترس گرمى آتش جهنم ، تو را خبر نداده ؛ زيرا كه بر تو ترسيده كه آن را قبول نكنى ، و به اين سبب داخل جهنّم شوى و مرا خبر داد ؛ زيرا كه با من چنان نبود كه با تو بود . پس اگر قبول كنم ، نجات يابم و اگر قبول نكنم ، پروايى ندارد كه من داخل جهنّم شوم .\r\nبعد از آن ، به زيد گفتم كه : فداى تو گردم ، آيا شما بهتريد يا پيغمبران ؟ گفت : بلكه پيغمبران بهترند . گفتم كه : يعقوب به يوسف مىفرمايد كه :  « يا بُنَيَّ لا تَقْصُصْ رُؤْياكَ عَلى إِخْوَتِكَ فَيَكِيدُوا لَكَ كَيْداً »  « 1 » ، يعنى : « اى فرزند من ، قصّه مكن خواب خويش را بر برادران خود ( و آن را به ايشان نقل مكن ) ، پس حيله كنند از براى تو ؛ حيله كردنى به غايت » . آيا مىدانى كه چرا ايشان را خبر نداد به پيغمبرى و مرتبهء يوسف ، تا آن‌كه برادران او با حيله و مكرى ننمايند ( يا معنى ، آن است كه چرا ايشان را خبر نداد تا باشد كه با وى مكر نكنند ) ، و ليكن اين امر را از ايشان پوشيد ( نه از راه عداوت با يوسف و رضا به آنچه با او كردند ، و محبت با پسران ديگر و رضا به فعل ايشان ، بلكه چون مىدانست كه اگر ايشان را خبر دهد ، هر آينه با يوسف مىكنند با علم پيغمبرى او ، آنچه با او كردند با جهل به آن ، كه اگر مىدانستند موجب كفر ايشان بود ) . پس همچنين پدرت از تو كتمان كرده و پوشيد ؛ زيرا كه آن حضرت بر تو ترسيده كه اگر بگويد ، قبول نكنى .\r\nاحول مىگويد كه : زيد گفت : به خدا سوگند كه هر آينه اگر اين سخن را مىگويى و در مادّهء من اين گمان مىنمايى ، بدان‌كه صاحب تو ( حضرت باقر ، يا صادق عليهما السلام ) در مدينه مرا خبر داد كه : من كشته مىشوم و در كُناسهء كوفه ، مرا به دار مىكشند . و مرا خبر داد كه صحيفه‌اى در نزد اوست كه خبر كشته شدن و بر دار زدن من ، در آن است ( يعنى : اگر تو آنچه را گفتى براى اين\r\n\r\n\r\n","description":"","footnote":"\r\n( 1 ) . يوسف ، 5 .\r\n","page_name":" 547 ","page_number":551},
  {"content":"\r\n\r\nباب در بيان طبقات و مراتب انبيا و . . .\r\n\r\n","description":"","footnote":"","page_name":" 548 ","page_number":552},
  {"content":"\r\n\r\nمىگويى كه من طالب رياست نباشم ، يا از خروج ممنوع شوم و قتال نكنم ، فايده ندارد ؛ زيرا كه من بالاتر از اين را دانسته و شنيده‌ام و ممنوع نشدم ، و آن همان است كه از باقر ، يا صادق عليهما السلام شنيدم كه كشته مىشوم و بر دار مىروم ، و با آن‌كه صدق گفتار ايشان را مىدانم و به امامت ايشان اقرار و اعتراف دارم ؛ چه مجاهدهء من به جهت طلب رياست نيست ، بلكه به جهت رفع و دفع دشمنان دين است و لهذا از كشته شدن و بر دار رفتن پروا ندارم ) .\r\nاحول مىگويد كه : بعد از آن ، به حجّ رفتم و امام جعفر صادق عليه السلام خبر دادم و به گفتار زيد و آنچه من با او گفته بودم ، و حضرت فرمود كه : « او را گرفته‌اى از همهء اطرافش از پيش رو و از پشت سر و از جانب راست و جانب چپ و از بالاى سر و از زير پاىها و از براى او ، راهى را وانگذاشته‌اى كه در آن تواند رفت » ( و آنچه حضرت صادق عليه السلام به احول فرمود ، از قبيل آن است كه در حديث سابق فرمود ، نه تصويب و اظهار رضامندى به آنچه با زيد رضى الله عنه كرده است ؛ چنانچه مطلع بر حال زيد ، پوشيده نيست ) .\r\n\r\n2 . باب در بيان طبقات و مراتب انبيا و رسل و ائمه عليهم السلام ( كه به معنى پيغمبران و فرستادگان و پيشوايانند و بيان تفاوت مراتب ايشان در پستى و بلندى نسبت به يكديگر )\r\n439 / 1 . محمد بن يحيى ، از احمد بن محمد ، از ابو يحيى واسطى ، از هشام بن سالم و دُرست بن ابى منصور ، از او روايت كرده‌اند كه گفت : امام جعفر صادق عليه السلام فرمود كه : « انبيا و رسولان ، بر چهار طبقه‌اند : اول ، پيغمبرى است كه خبر داده مىشود در باب احكام و بر نفس خويش ، بر سبيل الهام و پيغمبر خود است ( كه در او انحصار دارد ) ، و از خود به غير تجاوز نمىكند . دوم ، پيغمبرى است كه اوامر و نواهى ، در عالم خواب به او مىرسد ( يا فرشته را در خواب مىبيند ) ، و او از او در بيدارى مىشنود ، و ليكن او را معاينه نمىبيند ( كه با يكديگر روبه‌رو شوند و هر يك به چشم خود ديگرى را ببيند ) ، و به سوى كسى مبعوث نشده و بر او امامى گماشته كه پيشواى اوست كه در تمام امور ، به او اقتدا مىكند ، « 1 » چون امامت ابراهيم عليه السلام بر لوط . و سوم ، پيغمبرى است كه در خواب مىبيند آنچه را كه مذكور شد ، و در بيدارى آواز\r\n\r\n\r\n","description":"","footnote":"\r\n( 1 ) . چه امام ، در اصل ، رشته ، يا چوبكى است كه بنّايان با آن بنا را راست دارند . ( مترجم )\r\n","page_name":" 549 ","page_number":553},
  {"content":"\r\n . \r\n","description":"","footnote":"","page_name":" 550 ","page_number":554},
  {"content":"\r\n\r\nرا مىشنود ، و فرشته را معاينه مىبيند ، و خدا او را به سوى گروهى فرستاده ؛ خواه آن گروه كم باشند و خواه بسيار ، چون يونس و خدا در باب يونس فرموده :  « وَ أَرْسَلْناهُ إِلى مِائَةِ أَلْفٍ أَوْ يَزِيدُونَ »  « 1 » ، يعنى : فرستاديم او را - يعنى يونس را - ديگر باره ، بعد از بيرون آمدن از شكم ماهى به سوى صد هزار كس ، يا زياده از آن بودند » .\r\nو حضرت عليه السلام فرمود كه : « سى هزار از صد هزار زياده بودند ( و آن‌كه گفته كه ، يعنى گفتيم به يونس كه : مخيّرى در رفتن به سوى گروهى كه صد هزار نفرند ، يا به سوى جمعى كه از آن بيشترند ، خلاف ظاهرى را مرتكب شده ، و در باب ترديدى كه مفاد لفظ اوست ، كه در آيه وقوع يافته ، وجوه بسيار گفته‌اند ، و اقوى و اظهر آنها ، اين است كه از براى ابهام باشد . و اين كلام ، اشاره است به كثرت عدد ايشان در رأى العين ) ، و بر آن حضرت امامى گماشته بود كه به او اقتدا مىنمود . و چهارم ، آن است كه در خواب مىبيند ، و در بيدارى آواز را مىشنود ، و فرشته را معاينه مىبيند ، و حال آن‌كه او امام است ، چون پيغمبران اولوالعزم ( كه به معنى صاحبان صبر و ثبات و جدّ و جهد است و ايشان ، اصحاب شريعت‌هاى تازه‌اند كه در تأسيس و تقرير آنها سعى تمام نموده‌اند ، و بر تحمل مشقت‌ها و جهاد و مقاتله و آزار كشيدن از سفيهان امت ، مراسم صبر و شكيبايى به تقديم رسانيده‌اند . و آنها پنج‌اند : نوح و ابراهيم و موسى و عيسى و محمد - صلوات اللَّه عليه و عليهم - چنانچه بيايد ) . و حضرت ابراهيم عليه السلام پيغمبر بود و امام نبود ، تا آن‌كه خدا به او فرمود كه :  « إِنِّي جاعِلُكَ لِلنَّاسِ إِماماً »  ، يعنى : « به درستى كه من گرداننده‌ام تو را از براى مردمان پيشوايى در دين » ( كه همه به تو اقتدا نمايند ) .  « قالَ وَ مِنْ ذُرِّيَّتِي »  ، يعنى : « ابراهيم به خدا عرض كرد كه : و بعضى از فرزندان و نبيرگان مرا نيز امام گردان » .  « قالَ لا يَنالُ عَهْدِي الظَّالِمِينَ »  « 2 » ، يعنى : حق تعالى در جواب ابراهيم فرمود كه : نمىرسد عهد من ( كه امامت است ) به ستم‌كاران » . و حضرت صادق عليه السلام فرمود : « يعنى هر كه صنم و وثنى را پرستش نمود ، امام نمىباشد » . « 3 »\r\n\r\n\r\n","description":"","footnote":"\r\n( 1 ) . صافات ، 147 .\r\n( 2 ) . بقره ، 124 .\r\n( 3 ) . و صنم و وَثَن - به تحريك - هر دو ، بت است و فرق ميان آن دو ، آن است كه صنم ، آن است كه صورتى داشته باشد و وثن ، آن است كه او را جثّه‌اى باشد ؛ خواه آن جثّه از چوب باشد و خواه از سنگ و خواه از مس باشد و خواه از طلا و نقره يا جوهر . ( مترجم )\r\n","page_name":" 551 ","page_number":555},
  {"content":"\r\n . \r\n","description":"","footnote":"","page_name":" 552 ","page_number":556},
  {"content":"\r\n\r\n440 / 2 . محمد بن حسن ، از آن‌كه او را ذكر كرده ، از محمد بن خالد ، از محمد بن سِنان ، از زيد شحّام روايت كرده است كه گفت : شنيدم از امام جعفر صادق عليه السلام كه مىفرمود كه :\r\n« خداى تبارك و تعالى ابراهيم را بندهء خود گردانيد ، پيش از آن‌كه او را پيغمبر گرداند ، و او را پيغمبر گردانيد ، پيش از آن‌كه او را رسول گرداند ، و او را رسول گردانيد ، پيش از آن‌كه او را خليل گرداند ، « 1 » و او را خليل خود گردانيد ، پيش از آن‌كه او را امام گرداند . پس چون خدا همه چيز را از براى او جمع فرمود ، فرمود كه :  « إِنِّي جاعِلُكَ لِلنَّاسِ إِماماً »  ؛ به درستى من تو را از براى مردمان پيشوا مىگردانم ، كه همه به تو اقتدا كنند » .\r\nحضرت فرمود كه : « پس به جهت بزرگى امامت و بلندى مرتبهء آن در چشم حضرت ابراهيم گفت :  « وَ مِنْ ذُرِّيَّتِي قالَ لا يَنالُ عَهْدِي الظَّالِمِينَ »  ؛ و بعضى از ذريهء مرا نيز امام و پيشواى مردم گردان . خدا فرمود كه : عهد من ( كه امامت است ) به ستم‌كاران نمىرسد » . حضرت فرمود كه : « سفيه نادان و ضعيف زبون ، امام و پيشواى پرهيزگاران نمىباشد » .\r\n441 / 3 . چند نفر از اصحاب ما روايت كرده‌اند ، از احمد بن محمد ، از محمد بن يحيى خَثعمى ، از هشام ، از ابن ابى يعفور كه گفت : شنيدم از امام جعفر صادق عليه السلام كه مىفرمود :\r\n« سادات و رؤساى پيغمبران و رسولان ، پنج‌اند ( و ايشان ، صاحبان صبر و ثبات و جد و جهد از رسولان خدايند ، كه شريعت‌هاى تازه داشته‌اند ، و در تأسيس و تقرير آنها سعى تمام نموده‌اند ، و بر تحمل سختىها و جهاد و آزار كشيدن از سفيهان امت ، مراسم صبر و شكيبايى به تقديم رسانيده‌اند ) ، و آسياى شريعت خدا بر سر ايشان گرديده ، و ايشان : نوح و ابراهيم و موسى و عيسى و محمداند - صلى اللَّه عليه و آله و على جميع الأنبياء - » .\r\n442 / 4 . على بن محمد ، از سهل بن زياد ، از محمد بن حسين ، از اسحاق بن عبدالعزيز - كه ابوالسفاتج است - ، از جابر از امام محمد باقر عليه السلام روايت كرده است كه گفت : از آن حضرت شنيدم كه مىفرمود : « به درستى كه خدا ، ابراهيم را بندهء خود گردانيد ، پيش از آن‌كه او را پيغمبر گرداند ، و او را پيغمبر گردانيد ، پيش از آن‌كه او را رسول گرداند ، و او را رسول گردانيد ، پيش از آن‌كه او را خليل گرداند ، و او را خليل گردانيد ، پيش از آن‌كه او را امام\r\n\r\n\r\n","description":"","footnote":"\r\n( 1 ) . و خُلّت ، خالى ساختن دل باشد از غير خدا ، يا مخصوص كردن كسى را به دوستى ، و اين مرتبه ، از رسالت بلندتراست . ( مترجم )\r\n","page_name":" 553 ","page_number":557},
  {"content":"\r\n\r\nباب در بيان فرق ميان رسول و نبى و محدث\r\n\r\n","description":"","footnote":"","page_name":" 554 ","page_number":558},
  {"content":"\r\n\r\nگرداند . پس چون اين مراتب را از براى او جمع نمود ، دست او را گرفت ( كه او را بلند مرتبه ساخت ، يا خدا دست خود را نگاه داشت ؛ به اين‌كه صنعت خويش را در باب او كامل گردانيد ) ، به ابراهيم فرمود كه :  « إِنِّي جاعِلُكَ لِلنَّاسِ إِماماً »  ؛ « اى ابراهيم ، به درستى كه من تو را پيشواى مردمان مىگردانم » . پس به جهت بزرگى امامت در چشم ابراهيم ، عرض كرد كه :\r\n « وَ مِنْ ذُرِّيَّتِي »  ؛ « اى پروردگار من ، و بعضى از ذريهء مرا نيز امام گردان » . خدا فرمود كه :  « قالَ لا يَنالُ عَهْدِي الظَّالِمِينَ »  ؛ عهد من به ستم كاران نمىرسد » .\r\n\r\n3 . باب در بيان فرق ميان رسول و نبى و محدث « 1 »\r\n443 / 1 . چند نفر از اصحاب ما روايت كرده‌اند ، از احمد بن محمد ، از احمد بن محمد بن ابى نصر ، از ثعلبة بن ميمون ، از زراره كه گفت : از امام محمد باقر عليه السلام سؤال كردم از قول خداى عزّوجلّ :  « وَ كانَ رَسُولًا نَبِيًّا »  « 2 » ، يعنى : « و بود موسى فرستاده‌اى از نزد حضرت عزت » ( كه خبر دهندهء خلق بود از جانب جناب احديت با بلندى قدر و علو منزلت ) . كه رسول چيست و نبى چه معنى دارد ؟ و حضرت فرمود كه : « نبى ، آن است كه فرشته را در خواب مىبيند ، و در بيدارى آواز را مىشنود ، و فرشته را معاينه نمىبيند ، و رسول ، آن است كه آواز را مىشنود ، و فرشته را در خواب مىبيند ، و در بيدارى معاينه او را مىبيند » .\r\nعرض كردم كه : منزلت امام چيست كه در بيدارى آواز را مىشنود ، و فرشته را در خواب نمىبيند ، و در بيدارى او را معاينه نمىنمايد ؟ پس اين آيه را تلاوت فرمود :  « وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ »  « 3 » ولا محدّث ، يعنى : « و نفرستاديم پيش از فرستادن تو ، هيچ رسولى و\r\n\r\n\r\n","description":"","footnote":"\r\n( 1 ) . محدّث ، بر وزن محمّد ، در لغت آن است كه ظنّ صائبى داشته باشد كه هر چه گمان كند ، درست باشد ؛ كه گويا كسى او را به آن خبر داده ، و ليكن مراد از محدّث ، در اينجا آن است كه مَلك او را حديث كند از جانب خدا ، چون فاطمهء زهرا و ائمهء معصومين - / سلام اللَّه عليهم اجمعين - / . ( مترجم )\r\n( 2 ) . مريم ، 51 .\r\n( 3 ) . حج ، 52 . در اين روايت و برخى روايات ديگر باب ، لفظ « مُحِّدث » در ادامهء آيه آمده ، در حالى كه جزء آيه نيست ، وتوضيح و تفسير است . به اين معنا كه در ادامه در يافت وحى و الهامات الاهى ، كسانى هستند نيز كه از نوعى الهام و علم ويژه برخوردار مىشوند كه از خطا مصون است .\r\nو چنين ذكر شدن آن ، براى توضيح تفاوت سه مقام نبوت و رسالت و محدث بودن ، از سوى امام عليه السلام است .\r\n","page_name":" 555 ","page_number":559},
  {"content":"\r\n . \r\n","description":"","footnote":"","page_name":" 556 ","page_number":560},
  {"content":"\r\n\r\nهيچ پيغمبرى و هيچ محدثى را ، مگر آن‌كه چون تلاوت مىكرد ، يا آرزو مىنمود ، مىافكند شيطان در تلاوت ، يا آرزوى او ، آنچه را كه مىخواست » .\r\n444 / 2 . على بن ابراهيم ، از پدرش ، از اسماعيل بن مرّار روايت كرده است كه گفت :\r\nحسن بن عباس معروفى ، به خدمت حضرت امام رضا عليه السلام نوشت كه : فداى تو گردم ، مرا خبر ده كه فرق ميان رسول و نبى و امام چه چيز است ؟ گفت كه : پس آن حضرت نوشت كه - يا زبانى فرمود كه - : « فرق ميان رسول و نبى و امام ، آن است كه رسول ، آن است كه جبرئيل بر او فرود آيد ، و او جبرئيل را ببيند ، و سخن او را بشنود ، و وحى بر او نازل شود ، و بساست كه در خواب ديده ، مانند خواب ديدن ابراهيم عليه السلام كه فرزند خود را سر بُرد . و نبى ، بسا است كه سخن فرشته را مىشنود ، و بساست كه شخص و جثّهء او را ديده و چيزى نشنيده . و امام ، آن است كه سخن را مىشنود و شخص را نمىبيند » .\r\n445 / 3 . محمد بن يحيى ، از احمد بن محمد ، از حسن بن محبوب ، از احول روايت كرده است كه گفت : امام محمد باقر عليه السلام را سؤال كردم از رسول و نبى و محدّث . حضرت فرمود كه : « رسول ، آن است كه جبرئيل به نزد او مىآيد روبه رو ، پس او را مىبيند ، و با او تكلم مىكند . پس چنين كسى رسول است . و اما نبى ، آن است كه در خواب بيند ، چون خواب ديدن ابراهيم و مثل آنچه رسول خدا صلى الله عليه و آله در خواب مىديد از اسباب پيغمبرى پيش از وحى تا جبرئيل از جانب خدا به نزد او آمد و رسالت را از برايش آورد ، و محمد در هنگامى كه اسباب نبوت از برايش جمع شد و رسالت از جانب خدا به او رسيد ، جبرئيل به وساطت آن ، به خدمت آن حضرت مىآمد و به سبب آن ، با او روبه‌رو سخن مىگفت و از جمله پيغمبران ، پيغمبرى بود كه اسباب پيغمبرى از برايش جمع شده بود و در خواب مىديد و روح ( كه فرشتهء بزرگى است ) به نزد او مىآمد و با او سخن مىگفت و او را حديث مىكرد ، و خبر مىداد در بيدارى ، بى آن‌كه او را ببيند . و اما محدث ، كسى است كه فرشته او را خبر مىدهد و به او حديث مىكند و صحبت مىدارد . پس آواز را مىشنود ، و ليكن او را معاينه نمىبيند و در خواب نمىبيند » .\r\n446 / 4 . احمد بن محمد ( يا على بن محمد ) و محمد بن يحيى ، از محمد بن حسين ، از على بن حسّان ، از ابن فضّال ، از على بن يعقوب هاشمى ، از مروان بن مسلم ، از بُريد ، از امام محمد باقر و امام جعفر صادق عليهما السلام روايت كرده‌اند كه در قول خداى عزّوجلّ ، همچنين\r\n\r\n","description":"","footnote":"","page_name":" 557 ","page_number":561},
  {"content":"\r\n\r\nباب در بيان اين‌كه حجت برپا نمىشود از . . .\r\n\r\n","description":"","footnote":"","page_name":" 558 ","page_number":562},
  {"content":"\r\n\r\nفرمودند كه :  « وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ »  « 1 » ولا محدّث . بريد مىگويد كه : عرض كردم كه فداى تو گردم ، اين قرائت ، قرائت ما نيست ( و ما با اين وضع نمىخوانيم ؛ چه در قرآن لفظ و لا محدّث وجود ندارد ، و شايد كه در قرآن اهل بيت چنين بوده ) . بُريد ، عرض كرد كه : پس رسول و نبى و محدّث كيانند و صفت ايشان چيست ؟ حضرت فرمود كه : « رسول ، آن است كه فرشته از برايش ظاهر مىشود ، و با او سخن مىگويد . و نبى ، آن است كه در خواب مىبيند و بسا است كه نبوت و رسالت از براى يكى جمع مىشود . و محدّث آن است كه آواز فرشته را مىشنود و صورت او را نمىبيند » .\r\nبريد مىگويد كه : عرض كردم كه : خدا تو را به اصلاح آورد ، چگونه مىداند كه آنچه در خواب ديده ، حق و درست است و اين‌كه آن سخن از فرشته است ؟ حضرت فرمود كه : « خدا او را توفيق مىدهد از براى آن تا آن را بشناسد و بداند كه از جانب خداست . و هر آينه خدا ، كتاب‌هاى آسمانى را به كتاب شما - كه قرآن است - ختم نمود ( كه قرآن ، آخر كتاب‌ها است كه بعد از آن ، كتابى از آسمان فرود نيايد ) ، و پيغمبر شما - كه محمد است - پيغمبران را ختم فرموده » ( كه آخرين ايشان است كه بعد از او پيغمبرى مبعوث نشود ) .\r\n\r\n4 . باب در بيان اين‌كه حجت برپا نمىشود از براى خدا بر خلائق ، مگر به واسطهء امام\r\n447 / 1 . محمد بن يحيى عطّار ، از احمد بن محمد بن عيسى ، از ابن ابى عُمير ، از حسن بن محبوب ، از داود رقّى ، از امام موسى كاظم عليه السلام روايت كرده است كه آن حضرت فرمود كه : « حجت برپا نمىشود از براى خدا بر آفريدگانش ( كه در روز قيامت ايشان را بازخواست كند ، كه چرا چنين كرديد و چرا چنان نكرديد ؟ ) مگر به واسطهء امام ، تا خدا با امام شناخته شود ، يا شناسانيده شود » ( كه امام عليه السلام او را به مردم بشناساند ، يا او امام را به مردم بشناساند تا بشناساند به ايشان آنچه را كه در دين ضرور است . و كلام احتمال غير اين را نيز دارد و اظهر احتمالات ، احتمال دوم است ؛ زيرا كه در بعضى از نسخه‌هاى كافى ، به جاى حتى يعرف ، حىّ يعرف است و ترجمهء آن ، اين است كه مگر با امام زنده‌اى كه معروف باشد و مردم او را بشناسند ) .\r\n448 / 2 . حسين بن محمد ، از مُعلّى بن محمد ، از حسن بن على وشّاء روايت كرده\r\n\r\n\r\n","description":"","footnote":"\r\n( 1 ) . حج ، 52 .\r\n","page_name":" 559 ","page_number":563},
  {"content":"\r\n\r\nباب در بيان اين‌كه زمين از حجت خدا خالى نمىباشد\r\n\r\n","description":"","footnote":"","page_name":" 560 ","page_number":564},
  {"content":"\r\n\r\nاست كه گفت : شنيدم از امام رضا عليه السلام كه مىفرمود : « امام جعفر صادق عليه السلام فرمود كه : حجت برپا نمىشود از براى خداى عزّوجلّ بر خلقش ، مگر با امام ، تا شناخته شود » ( يا با امام زنده‌اى كه معروف باشد ؛ چنانچه گذشت ) .\r\n449 / 3 . احمد بن محمد ، از محمد بن حسن ، از عبّاد بن سليمان ، از سعد بن سعد ، از محمد بن عُمارة ، از ابوالحسن حضرت امام رضا عليه السلام روايت كرده است كه آن حضرت فرمود كه : « حجّت برپا نمىشود از براى خدا بر خلقش ، مگر با امامى تا بشناساند » ( يا امام زنده‌اى كه معروف باشد ؛ چنانچه كه معلوم شد ) .\r\n450 / 4 . محمد بن يحيى ، از احمد بن محمد ، از برقى ، از خلف بن حمّاد ، از ابان بن تغلب روايت كرده است كه گفت : امام جعفر صادق عليه السلام فرمود كه : « حجت پيش از خلق و با خلق و بعد از خلق بوده و هست و خواهد بود » .\r\n\r\n5 . باب در بيان اين‌كه زمين از حجت خدا خالى نمىباشد\r\n451 / 1 . چند نفر از اصحاب ما روايت كرده‌اند ، از احمد بن محمد بن عيسى ، از محمد بن ابى عُمير ، از حسين بن ابى العلاء كه گفت : به خدمت امام جعفر صادق عليه السلام عرض كردم كه : آيا مىشود كه زمين باشد و امامى در آن نباشد ؟ حضرت فرمود : « نه » . عرض كردم كه دو امام ، در آن مىباشند ؟ فرمود : « نه ، مگر آن‌كه يكى از اين دو امام ، ساكت باشد » ( يعنى از دعوت و تعريف از پيش خود ) .\r\n452 / 2 . على بن ابراهيم ، از پدرش ، از محمد بن ابى عُمير ، از منصور بن يونس و سعدان بن مسلم ، از اسحاق بن عمار ، از امام جعفر صادق عليه السلام روايت كرده است كه گفت :\r\nشنيدم از آن حضرت كه مىفرمود : « به درستى كه زمين از خلائق خالى نمىگردد ، مگر آن‌كه در آن امامى هست ، تا آن‌كه اگر مؤمنان چيزى را در دين زياد كنند ، ايشان را بر گرداند ، و اگر چيزى را كم كنند ، آن را از براى ايشان تمام گرداند » .\r\n453 / 3 . محمد بن يحيى ، از احمد بن محمد ، از على بن حَكم ، از ربيع بن محمد مُسْلى ، از عبداللَّه بن سليمان عامرى ، از امام جعفر صادق عليه السلام روايت كرده است كه آن حضرت فرمود كه : « زمين از حالى به حالى نمىگردد ، مگر آن‌كه خدا را در آن حجتى است كه حلال و حرام را به مردم مىشناساند ، و ايشان را به سوى راه خدا مىخواند » .\r\n\r\n","description":"","footnote":"","page_name":" 561 ","page_number":565},
  {"content":"\r\n . \r\n","description":"","footnote":"","page_name":" 562 ","page_number":566},
  {"content":"\r\n\r\n454 / 4 . احمد بن مهران ، از محمد بن على ، از حسين بن ابى العلاء ، از امام جعفر صادق عليه السلام روايت كرده است كه گفت : به آن حضرت عرض كردم كه : زمين بى امام باقى مىماند ؟ حضرت فرمود : « نه » .\r\n455 / 5 . على بن ابراهيم ، از محمد بن عيسى ، از يونس ، از ابن مُسكان ، از ابو بصير ، از امام محمد باقر عليه السلام يا امام جعفر صادق عليه السلام روايت كرده است كه گفت : آن حضرت فرمود كه :\r\n« خداى عزّوجلّ ، زمين را بى عالم - كه مراد از آن ، امام و حجت خداست - وانگذاشته و اگر اين عالم نمىبود ، حق از باطل شناخته نمىشد » .\r\n456 / 6 . محمد بن يحيى ، از احمد بن محمد ، از حسين بن سعيد ، از قاسم بن محمد ، از على بن ابى حمزه ، از ابو بصير ، از امام جعفر صادق عليه السلام روايت كرده است كه آن حضرت فرمود كه : « خدا از آن جليل‌تر و عظيم‌تر است كه زمين را بى عالم واگذارد » .\r\n457 / 7 . على بن محمد ، از سهل بن زياد ، از حسن بن محبوب ، از ابو اسامه و على بن ابراهيم ، از پدرش ، از حسن بن محبوب ، از ابو اسامه و هشام بن سالم ، از ابوحمزه ، از ابو اسحاق ، از آن‌كه بر او وثوق و اعتمادى داشته ، از اصحاب امير المؤمنين عليه السلام روايت كرده‌اند كه امير المؤمنين عليه السلام فرمود كه : « بار خدايا ، به درستى كه تو زمين خويش را خالى نمىگذارى از حجتى كه از براى تو باشد بر آفريدگانت » .\r\n458 / 8 . على بن ابراهيم ، از محمد بن عيسى ، از محمد بن فُضيل ، از ابوحمزه ، از امام محمد باقر عليه السلام روايت كرده است كه گفت : آن حضرت فرمود : « به خدا سوگند كه خدا زمين را وانگذاشته از وقتى كه قبض روح آدم فرموده تا امروز ، مگر آن‌كه در آن ، امام و پيشوا بوده كه به سبب او راه يافتن به سوى خدا به عمل آيد . و امام ، و حجت خداست بر بندگان او و زمين باقى نمىماند بدون امامى كه حجت است از براى خدا بر بندگانش » .\r\n459 / 9 . حسين بن محمد ، از مُعلّى بن محمد ، از بعضى از اصحاب ما ، از ابو على بن راشد روايت كرده است كه گفت : امام موسى كاظم عليه السلام فرمود : « به درستى كه زمين از حجتى خالى نمىباشد . و من ، به خدا سوگند كه همان حجتم » .\r\n460 / 10 . على بن ابراهيم ، از محمد بن عيسى ، از محمد بن فُضيل ، از ابو حمزه روايت كرده است كه گفت : به خدمت امام جعفر صادق عليه السلام عرض كردم كه : آيا زمين بى امام باقى مىماند ؟ فرمود كه : « اگر زمين بى امام باقى مىماند ، فرو مىرفت و پنهان مىشد » ( و شايد كه\r\n\r\n","description":"","footnote":"","page_name":" 563 ","page_number":567},
  {"content":"\r\n\r\nباب در بيان اين‌كه اگر در زمين باقى نمانند مگر دو مرد\r\n\r\n","description":"","footnote":"","page_name":" 564 ","page_number":568},
  {"content":"\r\n\r\nاين كنايه باشد از هلاكت اهل زمين ) .\r\n461 / 11 . على بن ابراهيم ، از محمد عيسى ، از محمد بن فُضيل ، از ابوالحسن حضرت امام رضا عليه السلام روايت كرده است كه گفت : به آن حضرت عرض كردم كه : آيا زمين بى امام باقى مىماند ؟ فرمود : « نه » . عرض كردم كه : روايت به ما رسيده از امام جعفر صادق عليه السلام كه آن حضرت فرموده است كه : « زمين ، بى امام باقى نمىماند ، مگر اين‌كه خدا غضب كند بر اهل زمين يا بر بندگان » . حضرت فرمود : « نه ، چنان باقى نخواهد ماند ، و در آن هنگام كه امام عليه السلام در آن نباشد ، هر آينه فرو مىرود » .\r\n462 / 12 . على از محمد بن عيسى ، از ابو عبداللَّه مؤمن ، از ابو هَراسه ، از امام محمد باقر عليه السلام روايت كرده است كه آن حضرت فرمود : « اگر امام يك ساعت از زمين برداشته شود ( كه در آن نباشد ) ، هر آينه زمين به موج در آيد و اهلش در آن فرو روند ؛ چنانچه دريا به موج مىآيد و اهل خويش را غرق مىكند » .\r\n463 / 13 . حسين بن محمد ، از مُعلّى بن محمد ، از وشّاء روايت كرده است كه گفت : از ابوالحسن حضرت امام رضا عليه السلام سؤال كردم كه : آيا زمين بى امام مىماند ؟ فرمود : « نه » . عرض كردم كه : روايت به ما مىرسد كه زمين ، باقى نمىماند ( يعنى بى امام ) ، مگر آن‌كه خداى عزّوجلّ بر بندگان خشم گيرد . حضرت فرمود كه : « باقى نمىماند و در هنگامى كه امام در آن نباشد ، هر آينه فرو خواهد رفت » .\r\n\r\n6 . باب در بيان اين‌كه اگر در زمين باقى نمانند مگر دو مرد ، البته يكى از اين دو حجت خواهد بود\r\n464 / 1 . محمد بن يحيى ، از احمد بن محمد ، از محمد بن سِنان ، از ابن طيّار روايت كرده است كه گفت : شنيدم از امام جعفر صادق عليه السلام كه مىفرمود : « اگر در زمين باقى نماند مگر دو نفر ، هر آينه يكى از اين دو حجت است » .\r\n465 / 2 . احمد بن ادريس و محمد بن يحيى ، هر دو روايت كرده‌اند ، از احمد بن محمد ، از محمد بن عيسى بن عُبيد ، از محمد بن سِنان ، از حمزة بن طيّار ، از امام جعفر صادق عليه السلام كه آن حضرت فرمود : « اگر دو نفر در دنيا باقى بمانند ، هر آينه يكى از اين دو ، حجت است بر صاحب و رفيق خود » .\r\n\r\n","description":"","footnote":"","page_name":" 565 ","page_number":569},
  {"content":"\r\n\r\nباب در بيان معرفت و شناخت امام و . . .\r\n\r\n","description":"","footnote":"","page_name":" 566 ","page_number":570},
  {"content":"\r\n\r\nمحمد بن حسن ، از سهل بن زياد ، از محمد بن عيسى ، مثل اين را روايت كرده است .\r\n466 / 3 . محمد بن يحيى ، از آن‌كه او را ذكر كرده ، از حسن بن موسى خشّاب ، از جعفر بن محمد ، از كرّام روايت كرده است كه گفت : امام جعفر صادق عليه السلام فرمود كه : « اگر مردم همه دو نفر باشند ، كه يكى از اين دو نفر البته امام خواهد بود » . و فرمود كه : « به تحقيق كه آخر كسى كه مىميرد ، امام است تا آن‌كه كسى بر خداى عزّوجلّ حجت نتواند آورد ، كه او را واگذاشته بى آن‌كه حجت خدا بر او تمام باشد » .\r\n467 / 4 . چند نفر از اصحاب ما روايت كرده‌اند ، از احمد بن محمد برقى ، از على بن اسماعيل ، از ابن سِنان ، از حمزة بن طيّار كه گفت : شنيدم از امام جعفر صادق عليه السلام كه مىفرمود :\r\n« اگر در زمين باقى نماند مگر دو نفر ، يكى از اين دو ، حجت خواهد بود » . يا فرمود كه : « دوم ، حجت است » . و شك از احمد بن محمد ناشى شده است .\r\n468 / 5 . احمد بن محمد ، از محمد بن حسن ، از نَهدى ، از پدرش ، از يونس بن يعقوب ، از امام جعفر صادق عليه السلام روايت كرده است كه گفت : شنيدم از آن حضرت كه مىفرمود : « اگر در زمين هيچ‌كس نباشد مگر دو نفر ، البته امام يكى از اين دو خواهد بود » .\r\n\r\n7 . باب در بيان معرفت و شناخت امام و وجوب رد كردن امر به سوى او\r\n469 / 1 . حسين بن محمد ، از مُعلّى بن محمد ، از حسن بن على وشّاء روايت كرده است كه گفت : حديث كرد ما را محمد بن فُضيل ، از ابوحمزه كه گفت : امام محمد باقر عليه السلام به من فرمود كه : « خدا را عبادت و بندگى نمىكند ، مگر آن كس كه خدا را بشناسد . اما آن كس كه خدا را نمىشناسد ، جز اين نيست كه عبادت مىكند همچنين كه مىبيند از مردم از روى ضلالت و گمراهى ، يا در حالى كه گمراه است » . عرض كردم كه : فداى تو گردم ، پس شناخت خدا چه چيز است ؟ حضرت فرمود كه : « تصديق كردن خداى عزّوجلّ و تصديق رسول او در آنچه آن جناب فرموده . و آن حضرت آورده ، و موالات و دوستى با على ، و اقتداى به آن حضرت در اعتقاد و گفتار و كردار ، و به ائمه هدى عليهم السلام ، و برائت و بيزارى به سوى خداى عزّوجلّ از دشمنان ايشان . و خداى عزّوجلّ همچنين شناخته مىشود » .\r\n470 / 2 . حسين ، از مُعلّى ، از حسن بن على ، از احمد بن عائذ ، از پدرش ، از ابن اذينه روايت كرده است كه گفت : حديث كردند ما را چندين نفر ، از امام محمد باقر يا امام جعفر\r\n\r\n","description":"","footnote":"","page_name":" 567 ","page_number":571},
  {"content":"\r\n . \r\n","description":"","footnote":"","page_name":" 568 ","page_number":572},
  {"content":"\r\n\r\nصادق عليهما السلام كه آن حضرت فرمود كه : « بندهء خدا مؤمن نمىباشد تا آن‌كه خدا و رسول خدا و همهء ائمهء هدى را بشناسد ، و امام زمان خويش را بشناسد ، و مشكلاتى كه دارد به سوى او برگرداند ، و در معضلات به او رجوع نمايد ، و او را تصديق نمايد در آنچه مىفرمايد » . بعد از آن فرمود كه : « چگونه آخر را مىشناسد و حال آن‌كه او اول را نمىداند ، و معرفتى به حالش ندارد ؟ » ( و شايد كه مراد از اول ، خدا و رسول باشد . پس مراد از آخر ، ائمه باشد . و مىتواند كه مراد از آخر ، امام زمان باشد ، و بنابر اين ، مراد از اول ، امامان پيش از او باشد . و معنى دوم در نزد حقير ظاهرتر است ) .\r\n471 / 3 . محمد بن يحيى ، از احمد بن محمد ، از حسن بن محبوب ، از هشام بن سالم ، از زراره روايت كرده است كه گفت : به خدمت امام محمد باقر عليه السلام عرض كردم كه : مرا خبر ده كه آيا شناختن امامى كه از شما اهل بيت باشد ، بر همهء خلائق واجب است ؟ حضرت فرمود كه :\r\n« خداى عزّوجلّ محمد صلى الله عليه و آله را به سوى همهء مردمان مبعوث فرمود ، تا آن‌كه رسول و حجتى باشد از براى خدا بر تمام خلق در زمين ، كه سكنى دارند . پس هر كه به خدا ايمان آورد و به محمد ( كه رسول خداست صلى الله عليه و آله ) ايمان آورد ، و او را پيروى كند و تصديق نمايد ، معرفت امامى كه از ما باشد ، بر او واجب است . و هر كه به خدا ايمان نياورده ، و بر رسول خدا نگرويده ، و او را پيروى ننموده و تصديق نكرده ، و حق خدا و رسول را نشناخته ، چگونه معرفت امام بر او واجب است ؟ با آن‌كه به خدا و رسول خدا ايمان ندارد ، و حق ايشان را نمىشناسد » ( چه معرفت امام ، فرع معرفت ايشان است و آنچه اوّلًا و بالذات واجب است ، معرفت خدا و رسول و ايمان به ايشان است ، و بعد از آن ، معرفت امام عليه السلام واجب مىشود ) .\r\nزراره مىگويد كه عرض كردم : پس چه مىفرمايى در باب كسى كه به خدا و رسول خدا ايمان مىآورد ، و رسول خدا را تصديق مىكند در تمام آنچه خدا بر او فرو فرستاده ، آيا بر اين گروه واجب است كه شما را چنانچه بايد بشناسد ؟ ( يعنى با اين حال به سوى امام چه حاجت است ؟ و گويا زراره قول امام عليه السلام را كه پيغمبر را تصديق كند ، حمل نموده بر تصديق اجمالى به آنچه آن حضرت آورده ، و لهذا تصديق تفصيلى را مورد سؤال كرده از احتياج به امام ، با اين حال سؤال كرد ) . و حضرت اشاره به جهت احتياج فرمود و فرمود كه : « آرى . آيا چنين نيست كه اين گروه مخالفان فلان و فلان را بشناسد و اعتقاد به خلافت و امامت اينها داشته باشند ؟ » عرض كردم : بلى . فرمود كه : « آيا گمان دارى كه خدا كسى است كه معرفت اين خلفاى جور\r\n\r\n","description":"","footnote":"","page_name":" 569 ","page_number":573},
  {"content":"\r\n . \r\n","description":"","footnote":"","page_name":" 570 ","page_number":574},
  {"content":"\r\n\r\nرا در دل‌هاى ايشان افكنده باشد ؟ به خدا سوگند ، كه اين را در دل‌هاى ايشان نينداخته ، مگر شيطان ؛ چه اين عارفان تصديق را داشتند و شيطان ايشان را گمراه گردانيد تا آن‌كه كردند آنچه كردند ( پس صاحب تصديق از اضلال شيطان ، ايمن نيست و بايد كه امامى باشد كه در مقابل ضلالت آن ملعون ، مردم را هدايت فرمايد . و مىتواند كه سؤال زراره در مرتبهء دوم از وجود امام و وجوب معرفت او باشد ، بر هر كه ايمان به خدا و رسول آورد تا روز قيامت . و سؤال اول از حال گذشتگان باشد و جواب حضرت محمول باشد بر اين‌كه همهء امت اتفاق دارند بر وجوب وجود امام ، مگر آن‌كه مخالفان در تعيين آن خطا و غلط كرده‌اند به علت اغواى شيطان . و مؤيد اين وجه است آنچه حضرت در آخر حديث فرمود كه : ) به خدا سوگند كه به مؤمنين حق ما را كسى الهام نكرده ، مگر خداى عزّوجلّ » .\r\n472 / 4 . از او ، از احمد بن محمد ، از حسن بن محبوب ، از عمرو بن ابى المِقدام ، از جابر روايت كرده است كه گفت : شنيدم از امام محمد باقر عليه السلام كه مىفرمود : « جز اين نيست كه خدا را مىشناسد و او را عبادت مىكند ، هر كه خدا و امام او را از ما اهل بيت شناخته باشد . و هر كه خداى عزّوجلّ را نشناسد و امامى را كه از ما اهل بيت باشد ، نداند ، همچنين به خدا سوگند ، غير خدا را مىشناسد و مىپرستد از روى گمراهى » .\r\n473 / 5 . حسين بن محمد ، از مُعلّى بن محمد ، از محمد بن جمهور ، از فَضالة بن ايّوب ، از معاوية بن وهْب ، از ذَريح روايت كرده است كه گفت : امام جعفر صادق عليه السلام را از امامان بعد از پيغمبر صلى الله عليه و آله سؤال كردم . حضرت فرمود كه : « امير المؤمنين عليه السلام امام بود ، پس امام حسن ، بعد از آن امام حسين ، بعد از آن حضرت على الحسين ، بعد از آن حضرت محمد بن على امام بودند . و هر كه اين را انكار كند ، چون كسى است كه معرفت خداى تبارك و تعالى و معرفت رسول صلى الله عليه و آله را انكار كرده باشد » .\r\nذَريح مىگويد كه : من عرض كردم كه : بعد از آن ، امام تويى - پس سه مرتبه اين مقاله را مكرر كردم - حضرت فرمود كه : « تو را حديث نكردم مگر به جهت آن‌كه تو از جملهء گواهان خداى تبارك و تعالى ، يا شهيدان راه او باشى در زمين » ( چه مؤمنان در نزد خدا شهيدان و به منزلهء ايشانند ) .\r\n474 / 6 . چند نفر از اصحاب ما روايت كرده‌اند ، از احمد بن محمد بن خالد ، از پدرش ، از آن‌كه او را ذكر كرده ، از محمد بن عبدالرحمان بن ابى ليلى ، از پدرش ، از امام جعفر\r\n\r\n","description":"","footnote":"","page_name":" 571 ","page_number":575},
  {"content":"\r\n . \r\n","description":"","footnote":"","page_name":" 572 ","page_number":576},
  {"content":"\r\n\r\nصادق عليه السلام كه آن حضرت فرمود كه : « صالح و نيكو نمىباشيد تا عارف شويد و خدا را بشناسيد ، و عارف نمىباشيد تا تصديق كنيد ، و تصديق نمىكنيد تا تسليم كنيد و گردن گذاريد درهاى چهارگانه را ( كه عبارت است از : توبه كردن از شرك ، و ايمان به وحدانيت ، و عمل صالح ، و هدايت يافتن به حجت‌هاى خدا كه در آيهء بعد مذكور است . و بعضى گمان كرده‌اند كه درهاى چهارگانه : محمد و على و حسن و حسين‌اند - صلوات اللَّه عليهم - ) و اول اين درها ، صلاحيت ندارد مگر به آخر آن ، و تسليم آن ، بدون تسليم باقى نفع نمىبخشد ، و اصحاب سه در از اين چهار در - كه مخالفانند كه درِ حجت را ندارند - گمراه شده‌اند و حيران گرديده‌اند ؛ حيرانى دورى ( تا به آنان كه صاحب هيچ درْ يا يك درْ و يا دو درند چه رسد ) . و به درستى كه خداى تبارك و تعالى قبول نمىفرمايد ، مگر عملى را كه شايسته باشد ، و نمىپذيرد از بندگان ، مگر وفاى به شرطها و عهدهاى آن جناب ( كه كنايه است از امور چهارگانه كه شروط آمرزش‌اند ) .\r\nپس هر كه با خداى عزّوجلّ به آن شروطى كه مقرر فرموده ، وفا كند ، و كار كند آنچه را كه در عهد و كتاب خويش وصف نموده ، مىرسد به آنچه در نزد خداست از درجات بلند و آنچه را كه به او وعده داده ، تمام آن را مىگيرد . به درستى كه خداى تبارك و تعالى بندگان خويش را به راه‌هاى هدايت خبر كرده ، و در آن راه‌ها نشانه را از براى ايشان قرار داده ، كه راستى آنها را با آن نشانه‌ها بفهمد ، و ايشان را خبر داده كه چگونه سلوك كنند ، و به چه وضع در آن راه روند .\r\nپس فرمود :  « وَ إِنِّي لَغَفَّارٌ لِمَنْ تابَ وَ آمَنَ وَ عَمِلَ صالِحاً ثُمَّ اهْتَدى »  « 1 » ، يعنى : « به درستى كه من هر آينه به غايت آمرزنده‌ام كسى را كه توبه نمود از شرك ، و از آن بازگشت و ايمان آورد به وحدانيت من و به آنچه پيغمبران من از نزد من آورده‌اند ، و عمل شايسته‌اى را به‌جا آورد . پس راه راست يافت » . و فرموده كه :  « إِنَّما يَتَقَبَّلُ اللَّهُ مِنَ الْمُتَّقِينَ »  « 2 » ، يعنى : « جز اين نيست كه خداى تعالى عمل را قبول مىفرمايد از پرهيزگاران » . پس هر كه از خدا پرهيز كند و بترسد از مخالفت او ، در باب آنچه او را به آن امر فرموده ، خدا را ملاقات كند و حال آن‌كه مؤمن باشد به آنچه محمد صلى الله عليه و آله آورده ، و ليكن اين پرهيزگارى و ملاقات بسيار دور است . و گروهى مردند و مردند پيش از آن‌كه راه راست يابند ، و گمان كردند كه ايمان آورده‌اند و شرك آورده بودند ،\r\n\r\n\r\n","description":"","footnote":"\r\n( 1 ) . طه ، 82 .\r\n( 2 ) . مائده ، 27 .\r\n","page_name":" 573 ","page_number":577},
  {"content":"\r\n . \r\n","description":"","footnote":"","page_name":" 574 ","page_number":578},
  {"content":"\r\n\r\nاز آنجا كه نمىدانستند كه آن شرك است . به درستى كه هر كه در آيد به خانه‌ها از درهاى آن ، راه راست يافته و هر كه در غير آن رفته ، در راه هلاكت سلوك نموده . خدا طاعت و فرمان‌بردارى ولى و صاحب امر خود را به طاعت رسول خويش پيوند نموده ، و طاعت رسول خويش را به طاعت خود وصل فرموده . پس هر كه طاعت واليان امر خدا را ترك كند ، خدا و رسول او را اطاعت نكرده ، و آن طاعت اقرار و اعتراف است به آنچه از نزد خداى عزّوجلّ فرود آمده :  « خُذُوا زِينَتَكُمْ عِنْدَ كُلِّ مَسْجِدٍ »  « 1 » ، يعنى : « فراگيريد آرايش خويش را در نزد هر مسجدى » ( و مراد امام عليه السلام ، اين است كه در نزد هر عبادتى ، معرفت امام را داشته باشيد ، و خود را به آن زينت دهيد ) . و بجوييد خانه‌هايى را كه خدا اذن داده و امر فرموده به آن‌كه برداشته شود و بلند گردد كه به تعظيم ، آن را بلند قدر و بزرگ دانند و در آنها نام خدا ياد شود و احكام و آيات او را در آن خانه‌ها مذكور سازند .\r\nپس به درستى كه خدا شما را خبر داده :  « رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ وَ إِقامِ الصَّلاةِ وَ إِيتاءِ الزَّكاةِ يَخافُونَ يَوْماً تَتَقَلَّبُ فِيهِ الْقُلُوبُ وَ الْأَبْصارُ »  « 2 » ، يعنى : « در سورهء نور كه ايشان - يعنى صاحبان آن خانه‌ها - مردانى چنداند كه از غايت استغراق در عبادت و انقياد امر او سبحانه ، مشغول نمىسازد و باز نمىدارد ايشان را تجارت و بازرگانى ، از ياد كردن خدا و به پا داشتن نماز و از دادن زكات ، و با وجود مبادرت به طاعت و استغراق در بندگى و عبادت ، مىترسند از روزى كه دل‌ها بگردند در آن از دريافتن ، و ديده‌ها از ديدن » ( يا از هر طرف گردند تا بلكه بدانند كه چاره چيست ، و ببينند كه نامهء ايشان از كجا به ديد مىآيد ، و اين ترجمهء آيه‌اى است كه حضرت به طريق اقتباس در كلام خويش تضمين فرموده و نظم آيه چنين است ) .\r\nبه درستى كه خدا رسولان را براى امر خويش خالص گردانيده ( كه از غير او فارغند ) . بعد از آن ، ايشان را خالص گردانيده ؛ در حالتى كه تصديق شدگان بودند به سبب خلوص و اخلاص در باب انذارات خدا و ترسى كه به مردم مىدادند ( از عقوبت‌هاى دنيوى و اخروى به معجزات يا اين‌كه هر يك از اين رسولان ، تصديق همه را مىنمودند در ميانهء پيغمبران منذر كه خدا ايشان را براى ترسانيدن خلائق فرستاد ) . پس فرمود :  « وَ إِنْ مِنْ أُمَّةٍ إِلَّا خَلا فِيها \r\n\r\n\r\n","description":"","footnote":"\r\n( 1 ) . اعراف ، 31 .\r\n( 2 ) . نور ، 37 .\r\n","page_name":" 575 ","page_number":579},
  {"content":"\r\n . \r\n","description":"","footnote":"","page_name":" 576 ","page_number":580},
  {"content":"\r\n\r\n نَذِيرٌ »  « 1 » ، يعنى : « و نيست هيچ امتى از امم سابقه ، مگر آن‌كه گذشت در ميان ايشان به پيغمبرى بيم كننده كه مردم را مىترساند » . و هر كه جاهل باشد و امام خود را نشناسد ، سرگردان و متحير است ، و هر كه بينا و عاقل باشد ، و امام خويش را بشناسد ، راه راست يافته است .\r\nبه درستى كه خداى عزّوجلّ مىفرمايد :  « فَإِنَّها لا تَعْمَى الْأَبْصارُ وَ لكِنْ تَعْمَى الْقُلُوبُ الَّتِي فِي الصُّدُورِ »  « 2 » ، يعنى : « پس به درستى كه قصه اين است كه : كور و نابينا نيست ظاهر ايشان ؛ چه همه چيز را مىبينند ، و ليكن نابينا است از مشاهدهء اعتبار دل‌هايى كه در سينه‌هاى ايشان است » . چگونه راه راست يابد آن‌كه بينايى ندارد ؟ و چگونه بينايى به هم رساند آن‌كه تدبر و عاقبت انديشى نمىكند ؟ پيروى كنيد رسول خدا صلى الله عليه و آله و اهل بيت او را و اقرار كنيد به آنچه از نزد خدا فرود آمده و آثار هدايت را ( كه آثار ائمهء هدى است ) پيروى نماييد ؛ زيرا كه ايشان نشانه‌هاى امانت و پرهيزگارىاند .\r\nو بدانيد كه اگر مردى عيسى ، پسر مريم را انكار كند و به هر كه غير او باشد از پيغمبران ، اقرار داشته باشد ، ايمان ندارد . و راه الهى را پيروى كنيد ، به جستن نشانهء آن ( كه ائمه‌اند ) و آثار ايشان را بجوييد از پس پرده‌هاى ظلمانى ( كه عنكبوت ، زبان مخالفان آن را تنيده ) ، تا امر دين خود را كامل گردانيد و به خدا كه - پروردگار شما است - ايمان آوريد » .\r\n475 / 7 . چند نفر از اصحاب ما روايت كرده‌اند ، از احمد بن محمد ، از حسين بن سعيد ، از محمد بن حسين بن صغير ، از آن‌كه او را حديث كرده ، از رِبعى بن عبداللَّه ، از امام جعفر صادق عليه السلام كه آن حضرت فرمود : « خدا ابا و امتناع فرموده از آن‌كه چيزها جارى و موجود شوند ، مگر به اسباب . پس از براى هر چيزى از ممكنات ، سببى قرار داده و براى هر سببى شرحى قرار داده ( كه عبارت است از حد و رسم ، و مسمّى است به قول شارح ) ، و هر شرحى را علم و دانشى قرار داده ، و هر علمى را درى و حجتى ناطق قرار داده ( كه سخن گويد ) ، و هر كه آن در را شناخته ، شرح و علم را شناخته ، و هر كه آن را نشناخته ، اين را نيز نشناخته و اين علم و در ، رسول خدا صلى الله عليه و آله و ماييم » ( كه منم شهر علم و على در آن شهر است ) .\r\n476 / 8 . محمد ين يحيى ، از محمد بن حسين ، از صفوان بن يحيى ، از علاء بن رزين ، از محمد بن مسلم روايت كرده است كه گفت : شنيدم از امام محمد باقر عليه السلام كه مىفرمود : « هر\r\n\r\n\r\n","description":"","footnote":"\r\n( 1 ) . فاطر ، 24 .\r\n( 2 ) . حج ، 46 .\r\n","page_name":" 577 ","page_number":581},
  {"content":"\r\n . \r\n","description":"","footnote":"","page_name":" 578 ","page_number":582},
  {"content":"\r\n\r\nكه خداى عزّوجلّ را اطاعت و عبادت كند ، به عبادتى كه نفس خود را در آن به زحمت و مشقت اندازد ، و او را امامى از جانب خدا نباشد ، سعى و كوشش كه كرده ، مقبول نمىگردد ، و حال آن‌كه او گمراه و سرگردان و حيران است و خدا اعمال او را دشمن مىدارد و داستان اين كس ، چون داستان گوسفندى است كه راه غلط كرد ، و از شبان و گلهء خود دور افتاد ، پس ناگاه مىرفت و مىآمد و آرام نمىگرفت ، و در همهء آن روز در حركت بود . پس چون پردهء شب او را پوشيد و جهان تيره و تار گرديد ، گلهء گوسفندى را ديد كه با شبان خود مىروند ، پس به سوى آن گله ميل نمود و بى جستجو با آن همراه شد ، به گمان آن‌كه اين گله و شبان اوست ، و به واسطهء آن فريفته شد و گول خورد . پس با آنها شب به روز آورد در آرامگاه و آغلى كه داشتند .\r\nپس چون هوا روشن شد و آن شبان گلّهء خويش را بيرون كرد و راند كه آنها را به چراگاه برد ، اين گوسفند ديد كه اين شبان و گله را نمىشناسد ، رم برداشت و ناگاه به اين طرف و آن طرف مىدويد حيران و سرگردان و شبان و گلهء خود را مىطلبيد . پس گلهء ديگرى را ديد كه با شبان خود مىرفتند ، به سوى آن ميل كرد و به آن نيز فريفته شد ، آن شبان بر او بانگ زد و گفت : به شبان و گلهء خود ملحق شو كه تو عبث در زمين مىگردى و حيران و سرگردانى ؛ زيرا كه از شبان و گلهء خود دور افتاده‌اى ، باز رم برداشت و ترسان و حيران بود و در زمين مىگشت و او را شبانى نبود كه او را راهنمايى كند به سوى چراگاهى كه در آن چراكند ، يا او را به سوى گلهء خود برگرداند . پس در بين اين‌كه آن گوسفند همچنين سرگشته و حيران بود ، ناگاه گرگ تلف و هلاكت آن را غنيمت شمرد و آن را خورد .\r\nو همچنين به خدا سوگند اى محمد ، هر كه از اين امت چنان شود كه او را امامى نباشد از جانب خداى عزّوجلّ كه پاك باشد از گناهان ، يا ظاهر باشد ( يعنى وجودش هويدا باشد ، و هر چند كه به حسب شخص پيدا نباشد ، يا شخصش ظاهر باشد و اگر چه در بعضى از اوقات از براى پاره‌اى از اشخاص باشد ، يا غالب باشد بر تمام خلق در علم و عمل و غير آن ) و عادل باشد ، صبح مىكند با گمراهى و سرگردانى . و اگر بر اين حال بميرد ، بر كفر و نفاق مرده .\r\nو بدان اى محمد ، كه ائمهء جور و پيشوايان ستم و پيروان ايشان ، هر آينه دور شدگانند از دين خدا و خود گمراه شدند و ديگران را گمراه كردند . پس كردارهاى ايشان كه آنها را به جا مىآورند ، چون خاكسترى است كه باد آن را سخت بگيرد ، و به او برخورد در روزِ صاحب باد تند و آن را به نوعى پراكنده سازد كه اثرى از آن باقى نماند ، در حالى كه توانايى ندارد از آنچه\r\n\r\n","description":"","footnote":"","page_name":" 579 ","page_number":583},
  {"content":"\r\n . \r\n","description":"","footnote":"","page_name":" 580 ","page_number":584},
  {"content":"\r\n\r\nكار كرده‌اند بر چيزى ( يعنى مطلقا و اصلا بر آن ثوابى نيابد ) . اين‌كه مذكور شد ، همان گمراهى دور است » ( و اين ، ترجمهء آيه‌اى است كه حضرت به طور اقتباس در كلام خود تضمين فرموده ، و نظم آيه در سورهء ابراهيم ، چنين است كه :  « مَثَلُ الَّذِينَ كَفَرُوا بِرَبِّهِمْ أَعْمالُهُمْ كَرَمادٍ اشْتَدَّتْ بِهِ الرِّيحُ فِي يَوْمٍ عاصِفٍ لا يَقْدِرُونَ مِمَّا كَسَبُوا عَلى شَيْءٍ ذلِكَ هُوَ الضَّلالُ الْبَعِيدُ »  « 1 » ) .\r\n477 / 9 . حسين بن محمد ، از مُعلّى بن محمد ، از محمد بن جمهور ، از عبداللَّه بن عبدالرحمان ، از هيثم بن واقد ، از مُقرّن روايت كرده است كه گفت : شنيدم از امام جعفر صادق عليه السلام كه مىفرمود : « ابن كّواء به خدمت امير المؤمنين آمد و عرض كرد كه : يا امير المؤمنين ،  « وَ عَلَى الْأَعْرافِ رِجالٌ يَعْرِفُونَ كُلًّا بِسِيماهُمْ »  « 2 » ، يعنى : « و بر اعراف و اعالى ، مردانى چند باشد كه بشناسند هر يك از اهل بهشت و دوزخ را به نشانى كه در روى ايشان باشد » ( چه ، بهشتيان سفيد رو باشند و دوزخيان سياه رو ، و چون مقصود ابن كواء سؤال از هر يك از رجال و اعراف بود ، كه در آيهء مذكور است حضرت او را جواب فرمود به بيان كردن مقصود از رجال و اشاره نمودن به معانى اعراف « 3 » ) .\r\nپس فرمود كه : ما بر اعراف و باروى ميان بهشت و دوزخيم ، و ياوران خويش را به نشانه‌اى كه در روى ايشان است مىشناسيم . و ماييم اعراف و كارگزاران مردم كه خداى عزّوجلّ را نشناسد ، مگر به راه معرفت و شناخت ما ( بنا بر آن‌كه اعراف ، جمع عريف بر وزن شريف باشد و آن به معنى كارگزار قوم و نقيب مردم است و به معنى دوم رئيس و دانا و شناسنده نيز مىباشد ، و ايشان حامل معرفت خدا و در آن اصيل‌اند و غير به وساطت ايشان خدا را مىشناسند ) . و ماييم اعراف و معرفتى كه آنچه مقصود است به معرفت آن به عمل مىآيد ، و خداى عزّوجلّ در روز قيامت بر روى جسر « 4 » جهنّم ما را شناسا مىگرداند . پس داخل بهشت نمىشود مگر آن‌كه ما را شناسد ، و ما او را شناسيم ، و داخل جهنم نشود مگر آن كس كه ما را نشناسد ، و ما او را نشناسيم . به درستى كه خداى تبارك و تعالى اگر مىخواست خويش را به بندگان مىشناسانيد ، و ليكن ما را درها و راه‌هاى خويش قرار داده ، و وجهى كه آمدن به سوى او از آن است . پس آنان كه از ولايت و دوستى ما ميل كنند ، يا غير ما را بر ما\r\n\r\n\r\n","description":"","footnote":"\r\n( 1 ) . ابراهيم ، 18 .\r\n( 2 ) . اعراف ، 46 .\r\n( 3 ) . و اعراف ، بارويى است در ميان بهشت و دوزخ ، و در غير آن نيز ، استعمال مىشود ؛ چنانچه بيايد . ( مترجم )\r\n( 4 ) . پل .\r\n","page_name":" 581 ","page_number":585},
  {"content":"\r\n . \r\n","description":"","footnote":"","page_name":" 582 ","page_number":586},
  {"content":"\r\n\r\nتفضيل و زيادتى دهند ، از راه برگشتگانند .\r\nو پس برابر نيستند آنان كه مردم به ايشان چنگ در زدند و مساوات ندارند ؛ زيرا كه اكثر مردم رفته‌اند به سوى چشمه‌هاى تيره و ناصاف ، كه به جهت كثرت امتلا ، پاره‌اى از آنها از پاره‌اى مىريزد ، و هر كه به سوى ما آمده ، به سوى چشمه‌هاى صاف آمده كه به فرمان پروردگار خود روان مىشوند ، و آنها را نيستى و بريدگى نمىباشد » .\r\n478 / 10 . حسين بن محمد ، از مُعلّى بن محمد ، از على بن محمد ، از بكر بن صالح از ريّان بن شبيب ، از يونس ، از أبو ايّوب خرّاز ، از ابوحمزه روايت كرده است كه گفت : امام محمد باقر عليه السلام فرمود كه : « اى ابوحمزه ، يكى از شما بيرون مىرود و چند فرسنگى در نظر دارد ، پس براى خود بلدى طلب مىكند . و تو به راه‌هاى آسمان از خود نادان‌ترى بر راه‌هاى زمين ، پس براى خود بلدى طلب كن » .\r\n479 / 11 . على بن ابراهيم ، از محمد بن عيسى ، از يونس ، از أيّوب بن حرّ ، از ابو بصير ، از امام جعفر صادق عليه السلام روايت كرده است در قول خداى عزّوجلّ  « وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً »  « 1 » ، كه آن حضرت فرمود كه : « حكمت ، فرمان بردن خدا و شناختن امام است » ( و آيه در باب عقل گذشت ) .\r\n480 / 12 . محمد بن يحيى ، از عبداللَّه بن محمد ، از على بن حكم ، از ابوبصير روايت كرده است كه گفت : امام محمد باقر عليه السلام به من فرمود كه : « آيا امام خود را شناخته‌اى ؟ » عرض كردم :\r\nبلى ، به خدا سوگند پيش از آن‌كه از كوفه بيرون روم . حضرت فرمود : « در اين هنگام تو را بس است » .\r\n481 / 13 . محمد بن يحيى ، از احمد بن محمد ، از محمد بن اسماعيل ، از منصور بن يونس ، از بُريد روايت كرده است كه گفت : شنيدم از امام محمد باقر عليه السلام كه تكلم مىفرمود در تفسير قول خداى تبارك و تعالى  « أَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ »  « 2 » ، يعنى : « آيا آن كس كه مرده بود ، پس زنده كرديم او را و قرار داديم او را نور و روشنى كه مىرود به آن نور در ميان مردمان » [ چون كسى است كه داستانش يا خودش در تاريكىها مانده چنان نباشد كه بيرون آيد از آن 
  ] .\r\n\r\n\r\n","description":"","footnote":"\r\n( 1 ) . بقره ، 269 .\r\n( 2 ) . انعام ، 122 .\r\n","page_name":" 583 ","page_number":587},
  {"content":"\r\n . \r\n","description":"","footnote":"","page_name":" 584 ","page_number":588},
  {"content":"\r\n\r\nپس حضرت فرمود كه : « مرده در اين آيه ، كسى است كه چيزى را نمىشناسد » . و نورى كه به آن در ميان مردمان مىرود ، « امامى است كه به او اقتدا مىشود »  « كَمَنْ مَثَلُهُ فِي الظُّلُماتِ لَيْسَ بِخارِجٍ مِنْها »  « 1 » ( كه ترجمه شد با صدر آيه ) . حضرت فرمود كه : « كسى است كه امام را نمىشناسد » .\r\n482 / 14 . حسين بن محمد روايت كرده است ، از مُعلّى بن محمد ، از محمد بن اورَمه و محمد بن عبداللَّه ، از على بن حسّان ، از عبدالرحمان بن كثير ، از امام جعفر صادق عليه السلام كه آن حضرت فرمود كه : « امام محمد باقر عليه السلام فرمود كه : ابو عبداللَّه جدلى بر امير المؤمنين عليه السلام داخل شد ، حضرت فرمود كه : اى ابو عبداللَّه ، مىخواهى تو را خبر دهم به تفسير قول خداى عزّوجلّ   « مَنْ جاءَ بِالْحَسَنَةِ فَلَهُ خَيْرٌ مِنْها وَ هُمْ مِنْ فَزَعٍ يَوْمَئِذٍ آمِنُونَ * وَ مَنْ جاءَ بِالسَّيِّئَةِ فَكُبَّتْ وُجُوهُهُمْ فِي النَّارِ هَلْ تُجْزَوْنَ إِلَّا ما كُنْتُمْ تَعْمَلُونَ »   « 2 » . ابوعبداللَّه عرض كرد : [ بله 
  ] يا امير المؤمنين ، فداى تو گردم . امير المؤمنين فرمود كه : حسنه در آيه ، شناختن ولايت و دوستى ما اهل بيت و سيئه ، انكار ولايت و دشمنى ما اهل بيت است . بعد از آن ، حضرت اين آيه را بر او خواند » . و ترجمهء آيه ، اين است كه : « هر كه بياورد حسنه و خصلت نيكى را ، پس او را جزايى است بهتر از آن و از فضل آن ، و ايشان كه حسنه از ايشان صادر شده از ترس و هول عظيم ، در روز قيامت ايمنند ، و هر كه بياورد سيئه و خصلت بدى را ، پس نگون‌سار شود روىهاى ايشان در آتش ( كه ايشان را سرنگون به آتش دوزخ اندازند ) ، پس خازنان دوزخ به ايشان گويند كه : آيا جزا داده مىشويد ؟ ( يعنى : خدا جزا نداد شما را ) مگر جزاى آنچه بوديد در دنيا كه مىكرديد » ( و آن را به جا مىآورديد ) . باب در بيان وجوب فرمان‌بردارى ائمه\r\n\r\n8 . باب در بيان وجوب فرمان‌بردارى ائمه عليهم السلام\r\n483 / 1 . على بن ابراهيم ، از پدرش ، از حمّاد بن عيسى ، از حريز ، از زراره ، از امام محمد باقر عليه السلام روايت كرده است كه آن حضرت فرمود كه : « بالاترين موضع امر و كوهان و ميان و كليد آن ، و در و باب چيزها ، و خشنودى خداوند رحمن - تبارك و تعالى - طاعت امام است ، بعد از معرفت خدا » . بعد از آن فرمود كه : « خداى تبارك و تعالى مىفرمايد :  « مَنْ يُطِعِ الرَّسُولَ \r\n\r\n\r\n","description":"","footnote":"\r\n( 1 ) . انعام ، 122 .\r\n( 2 ) . نمل ، 89 و 90 .\r\n","page_name":" 585 ","page_number":589},
  {"content":"\r\n . \r\n","description":"","footnote":"","page_name":" 586 ","page_number":590},
  {"content":"\r\n\r\n فَقَدْ أَطاعَ اللَّهَ وَ مَنْ تَوَلَّى فَما أَرْسَلْناكَ عَلَيْهِمْ حَفِيظاً »  « 1 » ، يعنى : هر كه فرمان برد رسول خدا را ، پس به حقيقت كه فرمان برده خدا را ، و هر كه اعراض كند از فرمان ، پس نفرستاديم تو را بر ايشان نگاهبانى كه به جبر و اكراه ايشان را از گناهان باز دارى » .\r\n484 / 2 . حسين بن محمد اشعرى ، از مُعلّى بن محمد ، از حسن بن على وشّاء ، از ابان بن عثمان ، از ابوالصبّاح روايت كرده است كه گفت : گواهى مىدهم كه شنيدم از امام جعفر صادق عليه السلام كه مىفرمود : « شهادت مىدهم كه على ، امامى است كه خدا طاعت و فرمان‌بردارى او را واجب گردانيده ، و آن‌كه امام حسن ، امامى است كه خدا طاعت او را واجب گردانيده ، و آن‌كه امام حسين ، امامى است كه خدا طاعت او را واجب گردانيده ، و آن‌كه حضرت على بن الحسين ، امامى است كه خدا طاعت او را واجب گردانيده ، و آن‌كه حضرت محمد بن على ، امامى است كه خدا طاعت او را واجب گردانيده است » .\r\n485 / 3 . و به همين اسناد ، از مُعلّى بن محمد ، از حسن بن على روايت كرده است كه گفت : حديث كرد ما را حمّاد بن عثمان ، از بشير عطّار كه گفت : شنيدم از امام جعفر صادق عليه السلام كه مىفرمود : « ما گروهى هستيم كه خدا ، طاعت ما را واجب گردانيده ، و شما اقتدا مىكنيد به كسى كه مردم به جهالت و نادانى در باب او ، معذور نيستند ، و خدا بهانهء ايشان را از ايشان نمىپذيرد » .\r\n486 / 4 . محمد بن يحيى ، از احمد بن محمد ، از حسين بن سعيد ، از حمّاد بن عيسى ، از حسين بن مختار ، از بعضى از اصحاب ما ، از امام محمد باقر عليه السلام روايت كرده است در فرمودهء خداى عزّوجلّ :  « وَ آتَيْناهُمْ مُلْكاً عَظِيماً »  « 2 » ، يعنى : « و داديم اولاد ابراهيم را پادشاهى بزرگى » . كه آن حضرت فرمود كه : « آن ، طاعت مفروضه است » ( كه خدا فرمان‌بردارى ما را بر مردم واجب گردانيده ) .\r\n487 / 5 . چند نفر از اصحاب ما روايت كرده‌اند ، از احمد بن محمد ، از محمد بن سِنان ، از ابو خالد قمّاط ، از ابوالحسن عطّار كه گفت : شنيدم از امام جعفر صادق عليه السلام كه مىفرمود :\r\n« شركت قرار ده در ميانهء اوصيا و پيغمبران در وجوب فرمان‌بردارى » ( و احتمال دارد كه معنى اين باشد كه : « خدا شركت قرار داده ، يا من قرار مىدهم » . و بنا بر جميع احتمالات ، قرار داد\r\n\r\n\r\n","description":"","footnote":"\r\n( 1 ) . نساء ، 80 .\r\n( 2 ) . نساء ، 54 .\r\n","page_name":" 587 ","page_number":591},
  {"content":"\r\n . \r\n","description":"","footnote":"","page_name":" 588 ","page_number":592},
  {"content":"\r\n\r\nشركت بر تمام رعيت آن حضرت ، واجب است ) .\r\n488 / 6 . از احمد بن محمد ( و در بعضى از نسخ كافى ، چنين است كه از ايشان ، از احمد بن محمد ) از محمد بن ابى عُمير ، از سيف بن عَميره ، از ابوالصبّاح كِنانى روايت است كه گفت : امام جعفر صادق عليه السلام فرمود كه : « ما گروهى هستيم كه خداى عزّوجلّ فرمان‌بردارى ما را واجب گردانيده و از براى ما است انفال ( و انفال غنيمت‌هاست كه از كافران حربى دچار مىشود و غير آن از آنچه فقها - رضوان اللَّه عليهم - در كتاب خمس ذكر كرده‌اند ) . و از براى ما است ، مال‌هاى پاكيزه و نفيس ( كه قطعه باشد و پادشاه كافران حربى آنها را برگزيده باشد ) . و ماييم راسخون در علم ( كه خدا در قرآن ذكر فرموده و در دانستن تأويل متشابهات با خود قرين نموده و آيهء آن مذكور گرديد ) . و ماييم حسد برده شدگان ( كه مردم به ما حسد ورزيدند ) . و آنان كه خدا در باب ايشان فرموده :  « أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ »  « 1 » ، يعنى : بلكه آيا حسد مىبرند مردم را بر آنچه خدا داده ايشان را از فضل خود » .\r\n489 / 7 . احمد بن محمد ، از على بن حَكم ، از حسين بن ابى العلاء روايت كرده است كه گفت : اعتقاد خويش را در باب اوصيا براى امام جعفر صادق عليه السلام ذكر كردم و عرض كردم كه :\r\nاعتقاد ما اين است كه : طاعت ايشان ، واجب است . حضرت فرمود : « آرى ، ايشان آنانند كه خداى عزّوجلّ فرموده است كه :  « أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ »  « 2 » ، يعنى :\r\n« فرمان بريد خدا را و فرمان بريد رسول او را ( كه محمد است ) و خداوندان امر امامت را از خودتان » ( كه ائمهء هدايند - صلوات اللَّه عليهم اجمعين - . بنابر مذهب شيعيان ، و سنيان اولى الامر را پادشاهان مىدانند ) . و حضرت عليه السلام فرمود : « و ايشان ، آنانند كه خداى عزّوجلّ فرموده است كه :  « إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا »  « 3 » » ( كه ترجمهء آن گذشت ) .\r\n490 / 8 . و به همين اسناد از احمد بن محمد ، از مُعمّر بن خلّاد روايت است كه گفت : مرد فارسى زبانى از امام موسى كاظم عليه السلام سؤال نمود و عرض كرد كه : فرمان‌بردارى تو واجب است ؟ فرمود : « آرى » . عرض كرد كه : مثل طاعت على بن ابى طالب عليه السلام فرمود : « آرى » .\r\n491 / 9 . احمد بن محمد ، از على بن حكم ، از على بن ابى حمزه ، از ابو بصير ، از امام جعفر صادق عليه السلام روايت كرده است كه گفت : از آن حضرت سؤال كردم از امامان كه : آيا در\r\n\r\n\r\n","description":"","footnote":"\r\n( 1 ) . نساء ، 54 .\r\n( 2 ) . نساء ، 59 .\r\n( 3 ) . مائده ، 55 .\r\n","page_name":" 589 ","page_number":593},
  {"content":"\r\n . \r\n","description":"","footnote":"","page_name":" 590 ","page_number":594},
  {"content":"\r\n\r\nفرمان و طاعت ، به يك روش جارى مىشوند ؟ فرمود : « آرى » .\r\n492 / 10 . و به همين اسناد ، از مَروَك بن عُبيد ، از محمد بن زيد طبرى روايت است كه گفت : در خراسان بر بالاى سر امام رضا عليه السلام ايستاده بودم و نزد آن حضرت چند نفر از بنى هاشم بودند و اسحاق بن موسى بن عيسى عباسى در ميان ايشان بود . پس حضرت فرمود كه : « اى اسحاق ، به من خبر رسيده كه مردم مىگويند كه : ما گمان داريم كه همهء مردمان بندگان مايند . نه ، به حق خويشى كه من با رسول خدا دارم ، سوگند مىخورم كه من ، هرگز اين را نگفته‌ام ، و اين را از يكى از پدران خود نشنيده‌ام كه بگويد ، و به من نيز نرسيده از يكى از پدران خود كه اين را گفته باشد ، و ليكن مىگويم كه : مردمان ، بندگان مايند در فرمان‌بردارى و مواليان مايند در باب دين . پس بايد كه آن‌كه حاضر است به غائب برساند » .\r\n493 / 11 . على بن ابراهيم ، از صالح بن سِندى ، از جعفر بن بشير ، از ابو سلمه ، از امام جعفر صادق عليه السلام روايت كرده است كه گفت : شنيدم از امام جعفر صادق عليه السلام كه مىفرمود :\r\n« ماييم آنان كه خدا اطاعت ما را واجب گردانيده ، و مردم را نمىرسد و جائز نيست مگر معرفت ما ، و مردم به جهالتى كه در باب ما داشته باشند ، معذور نباشند . هر كه ما را شناسد ، مؤمن است و هر كه ما را نشناسد و انكار كند ، كافر است . و هر كه ما را نشناسد و انكار نكند ، گمراه است تا برگردد به سوى راه راستى كه خدا بر او واجب گردانيده ، از فرمان‌بردارى ما كه واجب است . پس اگر بميرد با اين گمراهى كه دارد ، خدا به او آنچه خواهد ، مىكند » .\r\n494 / 12 . على ، از محمد بن عيسى ، از يونس ، از محمد بن فُضيل روايت كرده است كه گفت : سؤال كردم او را از بهتر چيزى كه بندگان به وساطت آن به سوى خداى عزّوجلّ تقرب مىجويند فرمود كه : « بهتر چيزى كه بندگان به آن تقرب مىجويند به سوى خداى عزّوجلّ ، اطاعت خدا و اطاعت رسول خدا و اطاعت صاحبان امر از شما است . - امام محمد باقر عليه السلام فرمود كه : دوستى ما ، ايمان و دشمنى ما ، كفر است » .\r\n495 / 13 . محمد بن حسن ، از سهل بن زياد ، از محمد بن عيسى ، از فَضالة بن ايّوب ، از ابان ، از عبداللَّه بن سِنان ، از اسماعيل بن جابر روايت كرده است كه به امام محمد باقر عليه السلام عرض كردم كه : مىخواهم بر تو عرض كنم دين خود را كه خداى عزّوجلّ را به آن دين اطاعت و دين‌دارى مىنمايم . حضرت فرمود : « بيار آنچه دارى » . اسماعيل مىگويد كه : پس عرض كردم كه : شهادت مىدهم كه نيست خدايى مگر خدا ، در حالى كه تنهاست و او را\r\n\r\n","description":"","footnote":"","page_name":" 591 ","page_number":595},
  {"content":"\r\n . \r\n","description":"","footnote":"","page_name":" 592 ","page_number":596},
  {"content":"\r\n\r\nشريكى نيست ، و آن‌كه محمد ، بنده و رسول اوست ، با آن‌كه اقرار دارم به آنچه آن را از نزد خدا آورده است ، و آن‌كه على عليه السلام ، امامى بوده كه خدا اطاعت او را واجب فرموده ، و بعد از آن حضرت امام حسن عليه السلام ، امامى بوده كه خدا اطاعت او را واجب فرموده ، و بعد از آن امام حسن عليه السلام ، امام حسين عليه السلام ، امامى بوده كه خدا اطاعت او را واجب فرموده ، و بعد از امام حسين عليه السلام ، حضرت على بن الحسين عليه السلام ، امامى بوده كه خدا اطاعت او را واجب فرموده ، تا آن‌كه امر امامت و خلافت به سوى آن حضرت منتهى شد . بعد از آن ، عرض كردم كه : تو امامى به طريق مزبور - خدا تو را رحمت كند - حضرت فرمود كه : « اين دين خدا و دين فرشتگان اوست » .\r\n496 / 14 . على بن ابراهيم ، از پدرش ، از ابن محبوب ، از هشام بن سالم ، از ابوحمزه ، از ابو اسحاق ، از بعضى از اصحاب امير المؤمنين عليه السلام روايت كرده است كه گفت : امير المؤمنين عليه السلام فرمود كه : « بدانيد كه صحبت با عالم - / يعنى امام - / و پيروى كردن او ، دينى است كه خدا به آن اطاعت مىشود و اطاعت امام ، محل و آلت است از براى كسب حسنات و نيكىها و مكان و آلت محو سيئات است ( كه گناهان را از نامهء عمل پاك مىكند ) ، و ذخيره‌اى است از براى مؤمنان ( كه در روز قيامت ايشان را نفع مىبخشد ) ، و رفعت است در مقام ايشان ( كه با آن ، به مقامات بلند مىرسند در زمان حيات ايشان ) ، و زينت تمامى است بعد از مردن ايشان » .\r\n497 / 15 . محمد بن اسماعيل ، از فضل بن شاذان ، از صفوان يحيى ، از منصور بن حازم روايت كرده است كه گفت : به خدمت امام جعفر صادق عليه السلام عرض كردم كه : خدا ، از آن بزرگوارتر و كرامتش از اين بيشتر است كه به واسطهء خلق خود و مشابهت به ايشان ، شناخته شود ، بلكه خلق به آن جناب شناخته مىشوند . و حضرت فرمود كه : « راست گفتى » .\r\nعرض كردم كه هر كه بشناسد و بداند كه او را پروردگارى هست ، سزاوار است از براى او كه بداند كه اين پروردگار را خشنودى و غضبى مىباشد ، و بداند كه او نمىتواند كه خشنودى و غضب آن جناب را بشناسد ، مگر به وحى يا به وساطت رسول . هر كه وحى بر او نازل نشود و پيغمبر نباشد ، او را سزاوار است كه رسولان را طلب كند و جستجو و تفحص نمايد ، پس چون ايشان را ملاقات نمود ، مىفهمد كه ايشان حجت خدا بر خلائق‌اند و از براى ايشان است فرمان‌بردارى خلائق كه خدا آن را واجب گردانيده . و به مردم گفتم كه : آيا مىدانيد كه رسول خدا صلى الله عليه و آله حجت بود از جانب خدا بر تمام خلائق ؟ گفتند : بلى .\r\n\r\n","description":"","footnote":"","page_name":" 593 ","page_number":597},
  {"content":"\r\n . \r\n","description":"","footnote":"","page_name":" 594 ","page_number":598},
  {"content":"\r\n\r\nگفتم : پس در آن هنگام كه رسول خدا صلى الله عليه و آله رحلت فرمود ، حجت بر خلق از جانب خدا كه بود ؟ گفتند : قرآن . پس من در قرآن نظر كردم ديدم كه مرجئه و قَدَرى و زنديقى كه به آن ايمان نياورده و اعتقاد ندارد ، به آن ، مخاصمه و گفت‌وگو مىكنند و آن را دليل مىآورند بر صحت مذهب خويش ، به مرتبه‌اى كه چنين زنديق بى ايمان به خصومت خويش يا به وساطت خصومت كردن به قرآن ، بر مردان غالب مىشود ، پس دانستم كه قرآن حجت نمىتواند بود مگر با قيّم و نگهبانى كه بر اسرار آن مطلع باشد ( كه آنچه در آن بفرمايد حق و درست باشد ) .\r\nبه ايشان گفتم كه : قيّم قرآن كيست ؟ گفتند : ابن مسعود آن را مىدانست ، و عمر مىدانست ، و حذيفه مىدانست . گفتم : همهء آن را مىدانستند ؟ گفتند : نه . پس كسى را نيافتم كه در باب او گفته شود كه همهء آن را مىداند ، مگر على بن ابى طالب - صلوات اللَّه عليه - . و هرگاه چيزى باشد كه در ميانه گروهى دعوى و نزاع باشد و اين بگويد كه : من نمىدانم و آن بگويد كه : من نمىدانم ، و يكى بگويد كه : من مىدانم ، معلوم مىشود كه حق با اوست ( چه ، مفروض اين است كه بايد يك نفر در ميان ايشان باشد كه آن را بداند و همه به جهل خويش معترف‌اند ، مگر يك نفر كه مىگويد من آن را مىدانم . و لهذا راوى قيموميت على عليه السلام را جزاى شرط اختلاف قرار داد و به حضرت عرض كرد - در آنچه عرض مىنمود - كه : ) هرگاه چنين باشد ، پس من گواهى مىدهم كه على عليه السلام قيّم قرآن بوده ، و اطاعتش بر همه كس واجب و حجت خدا بوده بر مردم بعد از رسول خدا صلى الله عليه و آله ، و هر چه در قرآن فرموده راست و درست است . حضرت فرمود كه : « خدا تو را رحمت كند » . « 1 »\r\n( و كلينى رضى الله عنه در اينجا ذكر كرده آنچه را كه در باب اضطرار خلق به سوى حجت ذكر كرده ، و ترجمهء آن مذكور شد ؛ بدون زياده و نقصان و لهذا حقير در آنجا آن را ترجمه ننموده به آنجا حواله نمود ، اما حديث را تتمه هست كه در آنجا ذكر نفرموده و در اينجا مذكور است و آن ، اين است كه منصور مىگويد ) .\r\nپس به خدمت حضرت صادق عليه السلام عرض كردم كه : على عليه السلام از دنيا نرفت تا آن‌كه حجتى را بعد از خويش واگذاشت ، چنانچه رسول خدا صلى الله عليه و آله واگذاشت و گواهى مىدهم كه : حجت خدا بر خلائق بعد از على عليه السلام ، حسن بن على است و شهادت مىدهم بر امام حسن كه آن\r\n\r\n\r\n","description":"","footnote":"\r\n( 1 ) . همان گونه كه مترجم - / رحمه اللَّه - / يادآورى كرده ، از آغاز حديث تا اين بخش را به دليل تكرارى بودن ، ترجمه نكرده ، كه از ترجمهء همان حديث به اينجا منتقل شد .\r\n","page_name":" 595 ","page_number":599},
  {"content":"\r\n . \r\n","description":"","footnote":"","page_name":" 596 ","page_number":600},
  {"content":"\r\n\r\nحضرت از دنيا نرفت تا آن‌كه حجتى را بعد از خود وا گذاشت ، چنانچه پدر و جدش واگذاشتند ، و گواهى مىدهم كه حجت خدا بعد از امام حسن عليه السلام ، امام حسين عليه السلام است و اطاعت آن حضرت واجب بود . حضرت فرمود كه : « تو را خدا رحمت كند » . پس سر آن حضرت را بوسيدم و عرض كردم كه : نيز گواهى مىدهم بر حضرت امام حسين عليه السلام ، كه آن حضرت از دنيا نرفت تا آن‌كه بعد از خود حجتى را واگذاشت ، و آن حجت حضرت على بن حسين عليه السلام است و اطاعت آن حضرت واجب بود . حضرت فرمود كه : « خدا تو را رحمت كند » .\r\nپس سر آن حضرت را بوسيدم و گفتم كه : نيز شهادت مىدهم بر حضرت على بن الحسين عليهما السلام ، كه آن حضرت از دنيا نرفت تا آن‌كه بعد از خود ، حجتى را واگذاشت و آن حجت ، حضرت ابو جعفر محمد بن على عليه السلام است و اطاعت آن حضرت ، واجب بود . فرمود :\r\n« خدا تو را رحمت كند » . عرض كردم كه : سر خويش را به من عطا فرما تا آن را ببوسم .\r\nحضرت خنديد . عرض كردم كه : خدا تو را به اصلاح آورد ، به حقيقت دانستم كه پدر تو از دنيا نرفت ، تا واگذاشت حجتى را بعد از خود ، چنانچه پدرش واگذاشت . و گواهى مىدهم به خدا ، كه تويى حجت خدا و اين‌كه اطاعت تو واجب است . حضرت فرمود كه : « باز ايست و ساكت شو ، خدا تو را رحمت كند » . عرض كردم كه : سر خود را به من ده تا آن را ببوسم . پس سر آن حضرت را بوسيدم . حضرت خنديد و فرمود كه : « مرا از هر چه خواهى بپرس كه بعد از امروز ، هرگز تو را انكار نخواهم كرد » ( كه حق تو را نشناسم و استحقاق تو را ندانم كه قابليت جواب حق و صريح بدون تقيه دارى و چيزى را از تو پنهان نمىدارم ) .\r\n498 / 16 . محمد بن يحيى ، از احمد بن محمد بن عيسى ، از محمد بن خالد برقى ، از قاسم بن محمد جوهرى ، از حسين بن ابى العلاء روايت كرده است كه گفت : به خدمت امام جعفر صادق عليه السلام عرض كردم كه : اوصيا ، اطاعت ايشان بر مردم از جانب خدا واجب است ؟\r\nفرمود : « آرى ، ايشان ، آنانند كه خداى عزّوجلّ فرموده است كه :  « يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ »  « 1 » و ايشان ، آنانند كه خداى عزّوجلّ فرموده :  « إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ »  « 2 » ( و ترجمهء صدر آيه\r\n\r\n\r\n","description":"","footnote":"\r\n( 1 ) . نساء ، 59 .\r\n( 2 ) . مائده ، 55 .\r\n","page_name":" 597 ","page_number":601},
  {"content":"\r\n . \r\n","description":"","footnote":"","page_name":" 598 ","page_number":602},
  {"content":"\r\n\r\nدر باب نوادر باب جوامع توحيد گذشت و ترجمهء تتمهء آن اين است كه : ) همانا ولى شما ، خدا و رسول اوست و كسانى [ كه 
  ] ايمان آورده‌اند ؛ آنان كه متصف‌اند به اين‌كه به پا مىدارند نماز را ( با شرايط و اركان ) ، و مىدهند زكات را و حال آن‌كه ايشان ركوع كنندگانند » .\r\n( و عطا فرمودن امير المؤمنين انگشتر خويش را به سائل در حال ركوع ، و نزول اين آيه در شأن او در ميان عامه و خاصه ، مشهور و در كتب حديث و تفاسير فريقين مدون و مسطور است ، و نسبت آن به سائر ائمه ، يا بر سبيل مجاز است ؛ چه ، هر گاه فعلى از بعضى از قومى سر زند ، جايز است كه آن را نسبت به همهء آن قوم دهند ، و مدار كلام خدا ، بلكه لغت عرب ، اكثر اوقات بر اين است . يا اين نسبت به طريق حقيقت است ، به اعتبار وقوع اين فعل از هر يك از ايشان . و در روايتى ديدم كه هر يك از حضرات ، در ركوع انگشتر خويش را به سائل دادند و آن سائل ، فرشته بود كه خدا او را فرستاده بود . و حديث حله ، مىآيد ) .\r\n499 / 17 . على بن ابراهيم ، از محمد بن عيسى ، از يونس بن عبدالرحمان ، از حمّاد ، از عبدالأعلى روايت كرده است كه گفت : شنيدم از امام جعفر صادق عليه السلام كه مىفرمود : « شنيدن و فرمان بردن ، درهاى خير و خوبى است . آن‌كه بشنود و فرمان برد ، بر او حجتى نيست ، و آن‌كه بشنود و فرمان نبرد ، او را حجتى نيست . و امام و پيشواى مسلمانان ، حجت و حجت آوردن او تمام است در روزى كه خداى عزّوجلّ را ملاقات نمايد » .\r\nبعد از آن فرمود كه : « خداى تبارك و تعالى مىفرمايد :  « يَوْمَ نَدْعُوا كُلَّ أُناسٍ بِإِمامِهِمْ »  « 1 » ، يعنى : ياد كن روزى را كه مىخوانيم هر گروهى از مردمان را به پيشواى ايشان كه در مذهب پيروى او نموده باشند » ( چنان كه مىگويند : اى شيعيان على عليه السلام ، بياييد . اى سنيان ، اى حنفيان ، اى شافعيان ، بياييد و امثال اينها . يا ظاهر گروهى را با امام ايشان مىخوانيم و همه را در موقف حساب در مىآوريم ) . باب در بيان آن‌كه ائمه گواهان خداى عزّوجل‌ّاند بر خلق\r\n\r\n9 . باب در بيان آن‌كه ائمه عليهم السلام گواهان خداى عزّوجل‌ّاند بر خلق\r\n500 / 1 . از على بن محمد ، از سهل بن زياد ، از يعقوب بن يزيد ، از زياد قندى ( يعنى قندهارى ) ، از سَماعه روايت كرده است كه گفت : امام جعفر صادق عليه السلام در شرح قول خداى عزّوجلّ :  « فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً »  « 2 » ، فرمود كه : « اين\r\n\r\n\r\n","description":"","footnote":"\r\n( 1 ) . اسرا ، 71 .\r\n( 2 ) . نساء ، 41 .\r\n","page_name":" 599 ","page_number":603},
  {"content":"\r\n . \r\n","description":"","footnote":"","page_name":" 600 ","page_number":604},
  {"content":"\r\n\r\nآيه در شأن امت محمد صلى الله عليه و آله نازل شده ، در حالتى كه اختصاص به ايشان دارد ( و عام نيست در ايشان و ساير امم سابقه كه همه را فرا گيرد ، و هر امت كه در آيه مذكور است ، محمول است بر هر جماعت موجوده از امت آن حضرت ، در هر قرن و زمان معينى از براى رياست امامى از ائمه . و به سوى اين اشاره فرموده مىفرمايد كه : ) در هر قرنى از ايشان ( يعنى امت محمد صلى الله عليه و آله ) امامى از ما هست كه گواه است بر ايشان ، و محمد صلى الله عليه و آله گواه است بر ما » .\r\nپس ترجمهء آيه اين مىشود : « پس چگونه باشد و چه نوع بود حال كافران و ظالمان ، وقتى كه بياوريم از هر گروهى از امت‌هاى تو يا محمد ، گواهى را ( و آن امام ايشان خواهد بود كه بر افعال و اعمال قبيحه و حسنه و عقايد فاسده و حقهء ايشان گواهى مىدهد ) و بياوريم تو را بر اين گواهان ( كه امامان امت تواند ) گواه ، تا گواهى دهى بر ايشان » ( در باب رسانيدن آنچه بايد به مردم برسانند ) .\r\n501 / 2 . حسين بن محمد ، از مُعلّى بن محمد ، از حسن بن على وشّاء ، از احمد بن عائذ ، از عمر بن اذينه ، از بُريد عِجلى روايت كرده است كه گفت : امام جعفر صادق عليه السلام را سؤال كردم از تفسير قول خداى عزّوجلّ :  « وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ »  « 1 » ، پس حضرت فرمود كه : « ماييم امّت و گروهى كه افضل امّت‌ها و اشرف ايشانيم . و ماييم گواهان خدا بر خلقش و حجت‌هاى او در زمينش » . و ترجمهء آيه بنابر اين ، آن است كه : « و هم‌چنان كه شما را از راه‌يافتگان گردانيديم ، گردانيديم شما را گروهى برگزيده و بزرگوار و ميانه و راست ( كه اعوجاجى در اعتقاد و فعل و قول شما نيست . و اين ، مرادف عصمت است ) . تا باشيد گواهان بر مردمان » ( كه امت محمداند ) .\r\nبريد مىگويد كه : عرض كردم كه قول خداى عزّوجلّ كه مىفرمايد :  « مِلَّةَ أَبِيكُمْ إِبْراهِيمَ »  « 2 » ، كه ترجمهء آن اين است كه : « مانند واسع گردانيدن كيش پدر شما كه ابراهيم است » و تنگ‌گيرى نكردن در آن ( يعنى در دين اسلام ، تنگ‌گيرى نيست ، چنان كه در ملت ابراهيم نيست . و يا در تقدير ، آن است كه پيروى كنيد و لازم خود گردانيد ملت پدر خويش ، ابراهيم را . مقصود خدا از مخاطبين كه به ايشان فرموده كه : پدر شما كيانند ) . حضرت فرمود كه : « ما را قصد فرموده بخصوص » ( يعنى : نه جميع امت ، به اعتبار آن‌كه آن حضرت پدر حضرت پيغمبر است و\r\n\r\n\r\n","description":"","footnote":"\r\n( 1 ) . بقره ، 143 .\r\n( 2 ) . حج ، 78 .\r\n","page_name":" 601 ","page_number":605},
  {"content":"\r\n . \r\n","description":"","footnote":"","page_name":" 602 ","page_number":606},
  {"content":"\r\n\r\nپيغمبر ، پدر امت و پدر پدر ، در حكم پدر است . يا به اعتبار تخصيص خطاب به عرب كه اكثر ايشان از ذريهء اويند ، و در آن تغليب باشد ، چنانچه اكثر مفسرين گفته‌اند ) .\r\n « هُوَ سَمَّاكُمُ الْمُسْلِمِينَ مِنْ قَبْلُ »  « 1 » ، يعنى : « خدا ، ناميده شما را مسلمانان پيش از اين » .\r\nحضرت فرمود : « در كتاب‌هايى كه گذشته است » .  « وَ فِي هذا »  . و در اين قرآن ( و اين آيه ، در سورهء حج است ، و لفظ  « عَلَيْكُمْ »  در آن ، بعد از  « شَهِيداً »  واقع شده ، و ليكن در آنچه از نُسخ كافى كه به نظر رسيد ، لفظ پيش است و اين اشتباه ، از راوى يا ناسخ است . و بعضى گفته‌اند كه اين آيه نيست ، بلكه اشاره به مضمون آيه است ، و از اين جهت همهء آيه را ذكر نفرموده ، و به فهم مخاطب حواله نموده ، و نظير اين در اين كتاب بسيار است ) . و ترجمهء آن ، بنابر نظم قرآن ، اين است كه : « تا باشد رسول ( كه محمد صلى الله عليه و آله است ) گواه بر شما » .\r\nحضرت فرمود : « پس رسول خدا صلى الله عليه و آله گواه است بر ما ( به آنچه به ما رسيده از جانب خداى عزّوجلّ ، يا ) به آنچه ما به امت رسانيديم از جانب آن جناب ، به وساطت آن حضرت . و ماييم گواهان خدا بر مردمان به طاعت ، و هر كه تكذيب كند ( و ما را به دروغ نسبت دهد ) ، او را در روز قيامت تكذيب مىكنيم . پس هر كه ما را تصديق كند ، او را در روز قيامت تصديق مىكنيم » .\r\n502 / 3 . به همين اسناد ، از مُعلّى بن محمد ، از حسن بن على ، از احمد بن عمر حلّال روايت است كه گفت : امام موسى كاظم عليه السلام را سؤال كردم از معنى قول خداى عزّوجل :  « أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ »  « 2 » . حضرت فرمود كه : « امير المؤمنين عليه السلام ، شاهد و گواه بر رسول خداست ، و رسول خدا صلى الله عليه و آله بر برهانى روشن از جانب پروردگار خويش قرار و استقرار دارد » . و ترجمهء آيه اين است كه : « آيا پس آن كسى كه بر برهانى روشن باشد از جانب پروردگار خويش ( كه معجزه است ) و در پهلو در آيد او را گواهى از خدا ( كه به صحتش گواهى دهد ) ، برابر است با آن كس كه چنين نيست » .\r\n503 / 4 . على بن ابراهيم ، از پدرش ، از محمد بن ابى عُمير ، از ابن اذينه ، از بُريد عِجلى روايت كرده است كه گفت : به خدمت امام محمد باقر عليه السلام عرض كردم كه قول خداى تبارك و تعالى :  « وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهِيداً »  « 3 » ،\r\n\r\n\r\n","description":"","footnote":"\r\n( 1 ) . حج ، 78 .\r\n( 2 ) . هود ، 17 .\r\n( 3 ) . بقره ، 143 .\r\n","page_name":" 603 ","page_number":607},
  {"content":"\r\n . \r\n","description":"","footnote":"","page_name":" 604 ","page_number":608},
  {"content":"\r\n\r\n( كه ترجمهء آن گذشت ) . مراد از امّت و گواهان كه در آن مذكور است ، كيانند ؟ حضرت فرمود كه : « ماييم امّت و گروهى كه افضل امّت‌ها و اشرف ايشانيم . و ماييم گواهان خدا بر خلق او و حجّت‌هاى او در زمين او » ( و همين جزو حديث به سندى ديگر گذشت ) .\r\nبُريد مىگويد كه : عرض كردم كه : كيست مقصود از قول خداى تعالى :   « يا أَيُّهَا الَّذِينَ آمَنُوا ارْكَعُوا وَ اسْجُدُوا وَ اعْبُدُوا رَبَّكُمْ وَ افْعَلُوا الْخَيْرَ لَعَلَّكُمْ تُفْلِحُونَ * وَ جاهِدُوا فِي اللَّهِ حَقَّ جِهادِهِ هُوَ اجْتَباكُمْ »   « 1 » ، يعنى : « اى كسانى كه گرويده‌ايد و ايمان آورده‌ايد ، ركوع كنيد و سجود كنيد و بپرستيد پروردگار خويش را در تمام آنچه به آن متعبديد ؛ از نماز و روزه و حج و غير آن .\r\nبكنيد نيكويى را ( يعنى كارى را كه در شرع پسنديده باشد ؛ چون نوافل و طاعات و صلهء ارحام و مكارم اخلاق و امثال آن ) ، شايد كه شما رستگار شويد . و جهاد و كارزار كنيد با كافران ، در راه خدا ( و محض فرمان‌بردارى ) ؛ چنانچه سزاوار جهاد او باشد ( و قابليت ساحت ميدان عزّت و جلالت او را داشته باشد كه كمال جدّ و جهد در آن باشد ، و خالص باشد از براى رضاى خدا ، و غبار غير بر آن ديده نشود ) . او سبحانه ، برگزيد شما را براى دين خود و نصرت آن » .\r\nآن حضرت فرمود كه : « ما را قصد فرموده . و ماييم برگزيدگان خدا » و حضرت اشاره به شرح مضمون  « وَ ما جَعَلَ عَلَيْكُمْ فِي الدِّينِ مِنْ حَرَجٍ »  كه بعد از آنچه گذشت واقع شده ، فرموده ، مىفرمايد كه : « و قرار نداده خداى تبارك و تعالى در دين هيچ ضيق و تنگى را ( پس حرج از ضيق سخت‌تر و شدّتش بيشتر است ) .  « مِلَّةَ أَبِيكُمْ إِبْراهِيمَ »  » . حضرت فرمود كه : « ما را بخصوص قصد فرموده » . و همچنين و  « هُوَ سَمَّاكُمُ الْمُسْلِمِينَ »  ، ( اشاره به مضمون آيه است ، و الا آيه ، واو ندارد ، بلكه هو به جاى واو است ) و فرمود كه : « خداى عزّوجل ما را مسلمانان ناميده » .  « مِنْ قَبْلُ »  ، يعنى : « پيش از قرآن » . حضرت فرمود : « در كتاب‌هايى كه گذشته » .  « وَ فِي هذا »  . « يعنى در اين قرآن » و همچنين  « لِيَكُونَ الرَّسُولُ شَهِيداً عَلَيْكُمْ وَ تَكُونُوا شُهَداءَ عَلَى النَّاسِ »  « 2 » ( كه ترجمهء آن گذشت . و وجه تقديم و تأخير كه در آن است ، مذكور شد . و حضرت\r\n\r\n\r\n","description":"","footnote":"\r\n( 1 ) . حج ، 77 و 78 .\r\n( 2 ) . حج ، 78 .\r\n","page_name":" 605 ","page_number":609},
  {"content":"\r\n . \r\n","description":"","footnote":"","page_name":" 606 ","page_number":610},
  {"content":"\r\n\r\nدر اين حديث ، فرموده آنچه در حديث سابق گذشت كه ) « پس رسول خدا صلى الله عليه و آله گواه است بر ما ، به آنچه به ما رسيده از جانب خداى تبارك و تعالى ( يا به آنچه ما به امت رسانيديم از جانب آن جناب ، به وساطت آن حضرت ) . و ماييم گواهان بر مردمان در روز قيامت . پس هر كه تصديق نموده او را تصديق نماييم ، و هر كه تكذيب كرده او را تكذيب فرماييم » .\r\n504 / 5 . على بن ابراهيم ، از پدرش ، از حمّاد بن عيسى ، از ابراهيم بن عمر يمانى ، از سليم بن قيس هلالى ، از امير المؤمنين عليه السلام روايت كرده است كه آن حضرت فرمود : « به درستى كه خداى تبارك و تعالى ما را پاك و پاكيزه گردانيده از آنچه نبايد كرد ، و نگاه داشته از آن كه نشايد به جا آورد ، و ما را گواهان خود بر خلق خود و حجّت خود در زمين خود ساخته ، و ما را با قرآن قرار داده و قرآن را با ما قرار داده » ( كه ما از آن جدا نمىشويم و آن از ما جدا نمىشود ) . باب در بيان اين‌كه ائمه راهنمايان همهء خلق‌اند به راه راست\r\n\r\n10 . باب در بيان اين‌كه ائمه عليهم السلام راهنمايان همهء خلق‌اند به راه راست\r\n505 / 1 . چند نفر از اصحاب ما روايت كرده‌اند ، از احمد بن محمد ، از حسين بن سعيد از نضر بن سُويد و فَضالة بن ايّوب ، از موسى بن بكر ، از فُضيل كه گفت : از امام جعفر صادق عليه السلام سؤال كردم از تفسير قول خداى عزّوجل  « وَ لِكُلِّ قَوْمٍ هادٍ »  « 1 » ( كه ترجمهء آن در حديث بعدى مىآيد ) ، پس حضرت فرمود كه : « هر امامى ، راه‌نماينده است قرنى را كه آن امام ، در ميان ايشان است » . « 2 »\r\n506 / 2 . على بن ابراهيم ، از پدرش ، از محمد بن ابى عمير ، از ابن اذينه ، از بريد عجلى ، از امام محمد باقر عليه السلام روايت كرده است در شرح قول خداى عزّوجل  « إِنَّما أَنْتَ مُنْذِرٌ وَ لِكُلِّ قَوْمٍ هادٍ »  « 3 » كه آن حضرت فرمود كه : « رسول خدا صلى الله عليه و آله منذر و ترساننده‌اى است كه خدا فرموده ، و مردم هر زمانى را هادى و راه نماينده‌اى از ما هست كه ايشان را راهنمايى مىكند به سوى آنچه پيغمبر صلى الله عليه و آله آن را آورده . پس رهنمايان بعد از آن حضرت ، على عليه السلام است و اوصياى بعد از او يك به يك » .\r\n\r\n\r\n","description":"","footnote":"\r\n( 1 ) . رعد ، 7 .\r\n( 2 ) . و قرن ، اهل و مردم هر روزگارى است ، و نيز مقدار عمر اهل آن است به طور متوسط ، و غير از اين در معنى قرن گفته‌اند . ( مترجم )\r\n( 3 ) . رعد ، 7 .\r\n","page_name":" 607 ","page_number":611},
  {"content":"\r\n . \r\n","description":"","footnote":"","page_name":" 608 ","page_number":612},
  {"content":"\r\n\r\nو ترجمهء آيه اين است كه : « جز اين نيست كه تو بيم كننده و ترساننده‌اى ( كه مردم را از عذاب خدا مىترسانى . يعنى فرستاده شده براى ترسانيدن و بر تو همين بلاغ و رسانيدن است و بس ؛ به اظهار معجزات دالّه بر صدق تو ، و تو را به آيات مقترحه كه كفّار خواهش دارند ، و به اظهار آن بدون ارادهء ما چه كار ؟ ) و هر گروهى را ره نماينده‌اى است كه ايشان را راهنمايى مىكند » .\r\n507 / 3 . حسين بن محمد اشعرى ، از مُعلّى بن محمد ، از محمد بن جُمهور ، از محمد بن اسماعيل ، از سَعدان ، از ابو بصير روايت كرده است كه گفت : به خدمت امام جعفر صادق عليه السلام عرض كردم كه :  « إِنَّما أَنْتَ مُنْذِرٌ وَ لِكُلِّ قَوْمٍ هادٍ »  يعنى چه ؟ فرمود كه : « رسول خدا صلى الله عليه و آله ترساننده‌اى است كه خدا فرموده ، و على - / صلوات اللَّه عليه - / همان رهنما است كه در آيه مذكور است . اى ابو محمد ! آيا امروز هيچ رهنمايى هست ؟ » عرض كردم : بلى ! فداى تو گردم ، هميشه از شما رهنمايى بعد از رهنمايى بوده ، تا آن‌كه هدايت به تو داده شد ، و خلافت به تو رسيد .\r\nحضرت فرمود : « خدا تو را رحمت كند اى ابو محمد ! اگر قصّه چنان باشد كه هرگاه آيه‌اى بر مردى فرود آيد ، پس آن مرد بميرد ، آن آيه بميرد ( و مصداق خارجى نداشته باشد ) ، كتاب خدا مىميرد و معطّل و بيكار مىماند و بيانش فوت مىشود ( چه بنابر اين فرض ، رهنمايى نيست كه مردم را به سوى احكام و اسرار آن راهنمايى كند ) . و ليكن اين كتاب خدا زنده است كه جارى مىشود در كسانى كه باقى مانده‌اند ؛ چنانچه در آنان كه در گذشته‌اند جارى شده و امر و نهى آن به همه رسيده و مىرسد » .\r\n508 / 4 . محمد بن يحيى ، از احمد بن محمد ، از حسين بن سعيد ، از صَفوان ، از منصور ، از عبدالرّحيم قصير ، از امام محمد باقر عليه السلام روايت كرده است در تفسير قول خداى تبارك و تعالى :  « إِنَّما أَنْتَ مُنْذِرٌ وَ لِكُلِّ قَوْمٍ هادٍ »  ، كه آن حضرت فرمود كه : « رسول خدا ، ترساننده است و على عليه السلام ، رهنماينده كه در اين آيه مذكوراند . بدان و آگاه باش ! كه اين هدايت و رهنمايى ، با آيهء مذكوره از ما نرفته ، و حكم آن ، نسبت به ما بر طرف نشده و هميشه در شأن ما جارى بوده تا اين ساعت كه در آنيم » ( يا جارى است تا قيامت ) .\r\n\r\n","description":"","footnote":"","page_name":" 609 ","page_number":613},
  {"content":"\r\n\r\nباب در بيان اين‌كه ائمه واليان امر خدا و . . .\r\n\r\n","description":"","footnote":"","page_name":" 610 ","page_number":614},
  {"content":"\r\n\r\n\r\n11 . باب در بيان اين‌كه ائمه عليهم السلام واليان امر خدا و خزانه‌داران علم اويند\r\n509 / 1 . محمد بن يحيى عطّار ، از احمد بن ابى زاهر ، از حسن بن موسى ، از على بن حسّان ، از عبد الرحمان بن كثير روايت كرده است كه گفت : شنيدم از امام جعفر صادق عليه السلام كه مىفرمود : « ماييم واليان امر خدا و خزانه‌داران علم خدا و صندوق وحى خدا » .\r\n510 / 2 . چند نفر از اصحاب ما روايت كرده‌اند ، از احمد بن محمد ، از حسين بن سعيد ، از على بن اسباط ، از پدرش اسباط ، از سَورة بن كُليب كه گفت : امام محمد باقر عليه السلام به من فرمود كه : « به خدا سوگند ، هر آينه ما خزانه‌داران خداييم در آسمان و زمين او ، اما نه بر طلا و نه بر نقره ، ليكن بر علم آن جناب » .\r\n511 / 3 . على بن موسى روايت كرده است از احمد بن محمد ، از حسين بن سعيد و محمد بن خالد برقى ، از نضر بن سُويد كه آن را مرفوع ساخته از سَدير ، از امام محمد باقر عليه السلام كه گفت : به آن حضرت عرض كردم كه : فداى تو گردم ، شما چه صفت داريد ؟ فرمود : « ماييم خزانه‌داران علم خدا و ماييم ترجمه‌هاى وحى خدا و ترجمان‌هاى آن . « 1 » و ماييم حجّت بالغهء خدا و رسا بر هر كه در زير آسمان و هر كه در بالاى زمين است » .\r\n512 / 4 . محمد بن يحيى ، از محمد بن حسين ، از نَضر بن شُعيب ، از محمد بن فُضيل ، از ابوحمزه روايت كرده است كه گفت : شنيدم از امام محمد باقر عليه السلام كه مىفرمود : « رسول خدا صلى الله عليه و آله فرمود كه : خداى تبارك و تعالى فرموده است كه : تمام كردن حجت من به غايت بر بدبختان از امّت تو است . و ايشان ، آنانند كه ولايت على و اوصياى بعد از تو را ترك كنند ؛ زيرا كه در ايشان است سنّت و طريقهء تو و راه و روش پيغمبران پيش از تو ، و ايشان خازنان علم منند بعد از تو . پس رسول خدا صلى الله عليه و آله فرمود كه : جبرئيل عليه السلام مرا خبر داد به نام‌هاى ايشان و نام‌هاى پدران ايشان عليهم السلام » .\r\n513 / 5 . احمد بن ادريس ، از محمد بن عبدالجبّار ، از محمد بن خالد ، از فَضالة بن ايّوب ، از عبداللَّه بن ابى يعفور روايت كرده است كه گفت : حضرت امام جعفر صادق عليه السلام\r\n\r\n\r\n","description":"","footnote":"\r\n( 1 ) . و ترجمه به فتح تا و جيم ، بيان كردن لغتى است به لغتى ديگر و لغتى كه بيان لغتى ديگر باشد . و تُرجمان به ضم تا وجيم ، و به فتح هر دو و به ضم يكى و فتح ديگرى ، معنى است كه معنى لغت ديگر باشد ؛ چون ترجمه و بيان كنندهء زبانى به زبانى ديگر چون مترجم . و ابن اثير در نهايه مىگويد كه : ترجمان ، به ضمّ و فتح ، كسى است كه سخن را ترجمه مىكند و آن را نقل مىكند از لغتى به لغتى ديگر و جمع آن تراجم است . ( مترجم )\r\n","page_name":" 611 ","page_number":615},
  {"content":"\r\n\r\nباب در بيان اين‌كه ائمه ، خليفه‌هاى خداى . . .\r\n\r\n","description":"","footnote":"","page_name":" 612 ","page_number":616},
  {"content":"\r\n\r\nفرمود كه : « اى پسر ابى يعفور ، به درستى كه خدا يكى است و يگانه و متفرّد به يگانگى ، و تنهاست به امر خويش ( كه امر شريعت است ، يا امر خلافت ) كه در تعيين و تقدير و نصب آن شريكى ندارد . پس خلقى را آفريد و ايشان را براى اين امر و توضيح و بيان آن ، معيّن فرمود .\r\nپس ما همان خلق معيّن و مقدّريم كه خدا تقدير و تعيين نموده . اى پسر ابى يعفور ، پس ما حجت‌هاى خداييم در ميان بندگانش و خزانه‌داران بر علمش و نگهبانيم به اين حجّت » .\r\n514 / 6 . على بن محمد ، از سهل بن زياد ، از موسى بن قاسم بن معاويه و محمد بن يحيى ، از عَمْرَكَى بن على هر دو ، روايت كرده‌اند ، از على بن جعفر ، از حضرت ابوالحسن موسى بن جعفر عليه السلام كه فرمود كه : « امام جعفر صادق عليه السلام فرمود كه : خداى عزّوجلّ ما را آفريد ، پس آفرينش ما را نيكو گردانيد ، و ما را تصوير نمود و نگاشت ، پس صورت‌هاى ما را نيكو ساخت ، و ما را در آسمان و زمين ، خزانه‌داران خود گردانيد و درخت از براى ما سخن گفت و به عبادت و بندگى كردن ما ، خدا معبود و پرستيده شد . و اگر ما نمىبوديم ، خداى عزّوجلّ معبود نمىشد » ( چه مردم نمىدانستند كه چه بايد كرد ) .\r\n\r\n12 . باب در بيان اين‌كه ائمه عليهم السلام ، خليفه‌هاى خداى عزّوجل‌ّاند در زمين و درهاى اويند كه از آنها آمده مىشود « 1 »\r\n515 / 1 . حسين بن محمد اشعرى ، از مُعلّى بن محمد ، از احمد بن محمد ، از ابى مسعود ، از جعفرى روايت كرده است كه گفت : شنيدم از امام موسى كاظم عليه السلام كه مىفرمود : « ائمهء هدى ، جانشينان خدايند در زمين » .\r\n516 / 2 . از او ، از مُعلّى ، از محمد بن جمهور ، از سليمان بن سَماعه ، از عبداللَّه بن قاسم ، از ابوبصير روايت است كه گفت : امام جعفر صادق عليه السلام فرمود كه : « اوصياى پيغمبر ، درهاى خداى عزوّجل‌ّاند كه از آنها آمده مىشود ( كه بايد مردم از آن در به سوى خدا روند و از آن راه به معرفتش رسند و احكام آن را بدانند و راه بهشت پيمايند ) . و اگر ايشان نمىبودند ، خداى عزّوجلّ شناخته نمىشد ، و به ايشان خداى تبارك و تعالى حجّت را بر خلق خود تمام كرده است » .\r\n\r\n\r\n","description":"","footnote":"\r\n( 1 ) . خليفه ، به معنى پادشاه و قائم مقام است ؛ چه خِلافت به كسر خا ، به جاى كسى بودن است در كارى ، و مراد از در ، راه به سوى شناختن خداست و دانستن احكام او و به سوى بهشت . ( مترجم )\r\n","page_name":" 613 ","page_number":617},
  {"content":"\r\n\r\nباب در بيان اين‌كه ائمّه نور خداى عزّوجل‌ّاند\r\n\r\n","description":"","footnote":"","page_name":" 614 ","page_number":618},
  {"content":"\r\n\r\n517 / 3 . حسين بن محمد ، از مُعلّى بن محمد ، از وشّا ، از عبداللَّه بن سِنان روايت كرده است كه گفت : سؤال كردم از امام جعفر صادق عليه السلام از معنى قول خداى جلّ جلاله :  « وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ كَمَا اسْتَخْلَفَ الَّذِينَ مِنْ قَبْلِهِمْ »  « 1 » ، كه حضرت فرمود كه : « ايشان ائمّه‌اند » . و ترجمهء آيه اين است كه : « وعده داد خدا آنان را كه ايمان آورده‌اند از شما و كردند كارهاى شايسته را ، كه هر آينه خليفه گرداند البته ايشان را در زمين ، چنان كه خليفه گردانيد آنان را كه پيش از ايشان بوده‌اند » ( يا چنانچه خليفه گردانيده شدند ) .\r\n\r\n13 . باب در بيان اين‌كه ائمّه عليهم السلام نور خداى عزّوجل‌ّاند\r\n518 / 1 . حسين بن محمد ، از مُعلّى بن محمد ، از على بن مِرداس روايت كرده است كه گفت : حديث كردند ما را صفوان بن يحيى و حسن بن محبوب ، از ابو ايّوب ، از ابو خالد كابلى كه گفت : سؤال كردم از امام محمد باقر عليه السلام از قول خداى عزّوجلّ :  « فَآمِنُوا بِاللَّهِ وَ رَسُولِهِ وَ النُّورِ الَّذِي أَنْزَلْنا »  « 2 » ، يعنى : « پس ايمان آوريد و بگرويد به خدا و فرستادهء او ( كه محمد است ) و آن ، نور و روشنى كه فرو فرستاديم » .\r\nحضرت فرمود كه : « اى ابو خالد ، به خدا سوگند كه اين ، نور امامان از اولاد محمداند صلى الله عليه و آله تا روز قيامت . و به خدا سوگند ، كه ايشان ، نور خدايند كه آن را فرو فرستاده . و به خدا سوگند ، كه ايشان نور خدايند در آسمان‌ها و زمين . اى ابو خالد ، به خدا سوگند ، هر آينه نور امام در دل‌هاى مؤمنان روشن‌تر است از آفتاب روشنىبخش درخشان در روز . و به خدا سوگند ، كه ايشان دل‌هاى مؤمنان را روشن مىسازند و خداى عزّوجلّ نور ايشان را مىپوشد از هر كه مىخواهد ، پس دل‌هاى ايشان تاريك مىشود .\r\nاى ابو خالد ، به خدا سوگند كه هيچ بنده‌اى ما را دوست ندارد و با ما موالات نورزد ، تا خدا دل او را پاك و پاكيزه گرداند از عقايد فاسده و خدا دل بندهء را پاك نمىگرداند تا تسليم كند از براى ما و منقاد ما باشد در همه حال و در همه چيز و با ما در مقام آشتى باشد . پس چون با ما در مقام آشتى باشد و در مقام جنگ و نزاع نباشد ، خدا او را از حساب سخت سالم بدارد و ايمن گرداند او را از ترس بزرگ‌تر روز قيامت تا به بزرگ و كوچك آنچه رسد » .\r\n519 / 2 . على بن ابراهيم ، به اسناد خويش ، از امام جعفر صادق عليه السلام روايت كرده است در\r\n\r\n\r\n","description":"","footnote":"\r\n( 1 ) . نور ، 55 .\r\n( 2 ) . تغابن ، 8 .\r\n","page_name":" 615 ","page_number":619},
  {"content":"\r\n . \r\n","description":"","footnote":"","page_name":" 616 ","page_number":620},
  {"content":"\r\n\r\nقول خداى عزّوجلّ :  « الَّذِينَ يَتَّبِعُونَ الرَّسُولَ النَّبِيَّ الْأُمِّيَّ الَّذِي يَجِدُونَهُ مَكْتُوباً عِنْدَهُمْ فِي التَّوْراةِ وَ الْإِنْجِيلِ يَأْمُرُهُمْ بِالْمَعْرُوفِ وَ يَنْهاهُمْ عَنِ الْمُنْكَرِ وَ يُحِلُّ لَهُمُ الطَّيِّباتِ وَ يُحَرِّمُ عَلَيْهِمُ الْخَبائِثَ »  تا قول آن جناب  « وَ اتَّبَعُوا النُّورَ الَّذِي أُنْزِلَ مَعَهُ أُولئِكَ هُمُ الْمُفْلِحُونَ »  ، كه آن حضرت فرمود كه : « نور در اين موضع ، امير المؤمنين على و امامانند عليهم السلام » . ( و آنچه از آيه ذكر نشده ، اين است كه :  « وَ يَضَعُ عَنْهُمْ إِصْرَهُمْ وَ الْأَغْلالَ الَّتِي كانَتْ عَلَيْهِمْ فَالَّذِينَ آمَنُوا بِهِ وَ عَزَّرُوهُ وَ نَصَرُوهُ »  « 1 » ) . و ترجمهء آن به ترتيب آيه اين است كه : « پرهيزكاران و مؤمنان كه رحمت براى ايشان مىفرستيم ، آنانند كه پيروى مىكنند فرستادهء خدا را كه محمد است . و صفتش اين است كه پيغمبرى است نانويسنده و ناخواننده ( يا منسوب است به مكّه كه امّ القرى است كه در مكّه متولّد گرديده ) .\r\nآن‌كه مىيابند او را ( يعنى نام و وصف او را ) نوشتهء نزد ايشان در تورات موسى و در انجيل عيسى . امر مىفرمايد ايشان را به نيكى ( كه توحيد است و توابع آن ) و باز مىدارد ايشان را از كار ناشايست ( كه شرك است و لوازم آن ) ، و حلال مىكند از براى ايشان چيزهاى پاكيزه را ، و حرام مىگرداند بر ايشان چيزهاى پليد را ، و وضع مىكند از ايشان ، بار گران ايشان را ( كه تكاليف شاقّه را از ايشان برمىدارد و نيز بر مىدارد از ايشان غل‌ها و بندهايى كه بود بر ايشان ، چون تعيين قصاص در قتل ، بدون جواز عفو و ديه و غير آن از آنچه در زمان موسى عليه السلام بود كه آنها را مانند غل‌ها در گردن داشتند ) . پس آنان كه ايمان آوردند به اين پيغمبر ، و تعظيم كردند او را ، و يارى دادند او را بر دشمنان ، و پيروى نمودند آن نورى را كه فرو فرستاده شد با او ، اين گروه مذكورين ، ايشانند رستگاران از عذاب و رسندگان به رحمت و ثواب » .\r\n520 / 3 . احمد بن ادريس ، از محمد بن عبد الجبّار ، از ابن فَضّال ، از ثعلبة بن ميمون ، از ابوالجارود روايت كرده است كه گفت : به خدمت امام محمد باقر عليه السلام عرض كردم كه هر آينه به حقيقت كه خدا اهل كتاب را خير و نيكى بسيارى عطا فرموده است . حضرت فرمود كه : « آن چه چيز است ؟ » عرض كردم كه : قول خداى عزّوجلّ :  « الَّذِينَ آتَيْناهُمُ الْكِتابَ مِنْ قَبْلِهِ هُمْ بِهِ يُؤْمِنُونَ »  تا قول آن جناب  « أُولئِكَ يُؤْتَوْنَ أَجْرَهُمْ مَرَّتَيْنِ بِما صَبَرُوا »  « 2 » ( و آنچه در ميانه دو آيه است كه ذكر نشده ، اين است كه :  « وَ إِذا يُتْلى عَلَيْهِمْ قالُوا آمَنَّا بِهِ إِنَّهُ الْحَقُّ مِنْ رَبِّنا إِنَّا كُنَّا مِنْ قَبْلِهِ مُسْلِمِينَ »  « 3 » ) ، يعنى : « آنان كه داديم ايشان را تورات ، يا انجيل پيش از قرآن ، ايشان به قرآن\r\n\r\n\r\n","description":"","footnote":"\r\n( 1 ) . اعراف ، 157 .\r\n( 2 ) . قصص ، 52 - 54 .\r\n( 3 ) . قصص ، 53 .\r\n","page_name":" 617 ","page_number":621},
  {"content":"\r\n . \r\n","description":"","footnote":"","page_name":" 618 ","page_number":622},
  {"content":"\r\n\r\nمىگروند و چون خوانده شود قرآن بر ايشان ، گويند كه ايمان آورديم به آن و دانستيم كه آن ، كلام خداست . به درستى كه آن راست و درست است كه فرود آمده از جانب پروردگار ما . به درستى كه ما بوديم پيش از نزول آن ، يا پيش از تلاوت آن بر ما ، گردن نهادگان . اين گروه از اهل تورات ، يا انجيل داده مىشوند ( يعنى خدا مىدهد به ايشان ، مزد ايشان را دو بار ، به سبب صبر و شكيبايى ايشان بر ايمان » ( به تورات يا انجيل و قرآن ، يا بر ايمان به قرآن ، پيش از نزول ، يا تلاوت آن يا بر دين خود يا اذيّت كافران ) .\r\nابوالجارود مىگويد كه پس حضرت فرمود كه : « خدا شما را عطا فرموده ، چنانچه ايشان را عطا نموده » . پس اين آيه را خواند :  « يا أَيُّهَا الَّذِينَ آمَنُوا اتَّقُوا اللَّهَ وَ آمِنُوا بِرَسُولِهِ يُؤْتِكُمْ كِفْلَيْنِ مِنْ رَحْمَتِهِ وَ يَجْعَلْ لَكُمْ نُوراً تَمْشُونَ بِهِ »  « 1 » ، يعنى : « اى آنان كه گرويده‌ايد به رسولان گذشته ، بترسيد از خدا و ايمان آوريد به رسول او ( كه محمد صلى الله عليه و آله است ) تا بدهد شما را دو نصيب بزرگ از بخشايش خويش ( يكى براى ايمان به پيغمبران گذشته ، و يكى براى ايمان به محمد صلى الله عليه و آله ) ، و تا قرار دهد از براى شما نور و روشنى را كه برويد به آن » .\r\nو حضرت فرمود كه : « يعنى امامى كه به او اقتدا كنيد » .\r\n521 / 4 . احمد بن مهران روايت كرده است كه از عبدالعظيم بن عبداللَّه حسنى ، از على بن اسباط و حسن بن محبوب ، از ابو ايّوب ، از ابو خالد كابلى كه گفت : از امام محمد باقر عليه السلام سؤال كردم از قول خداى عزّوجلّ :  « فَآمِنُوا بِاللَّهِ وَ رَسُولِهِ وَ النُّورِ الَّذِي أَنْزَلْنا »  « 2 » .\r\nحضرت فرمود كه : « اى ابو خالد ، به خدا سوگند كه اين نور ، ائمه عليهم السلام اند . اى ابو خالد ، هر آينه نور امام در دل‌هاى مؤمنان روشن‌تر است از آفتاب و روشنىبخش درخشان در روز . ايشان كسانى هستند كه دل‌هاى مؤمنان را روشن مىسازند و خدا نور ايشان را مىپوشد از هر كه مىخواهد . پس دل‌هاى ايشان تيره و تار مىگردد و ايشان را به آن تاريكى فرو گرفته ، ايشان را مىپوشد و آن ظلمت به ايشان احاطه مىكند » .\r\n522 / 5 . على بن محمد و محمد بن حسن ، از سهل بن زياد ، از محمد بن حسن بن شمّون ، از عبداللَّه بن عبدالرحمان أصمّ ، از عبداللَّه بن قاسم ، از صالح بن سهل همدانى روايت كرده‌اند كه گفت : امام جعفر صادق عليه السلام فرمود : « در قول خداى عزّوجلّ  « اللَّهُ نُورُ السَّماواتِ \r\n\r\n\r\n","description":"","footnote":"\r\n( 1 ) . حديد ، 28 .\r\n( 2 ) . تغابن ، 8 .\r\n","page_name":" 619 ","page_number":623},
  {"content":"\r\n . \r\n","description":"","footnote":"","page_name":" 620 ","page_number":624},
  {"content":"\r\n\r\n وَ الْأَرْضِ مَثَلُ نُورِهِ كَمِشْكاةٍ »  ، كه مراد از مشكات ، فاطمه عليها السلام است » . « 1 » و ترجمهء  « اللَّهُ نُورُ السَّماواتِ وَ الْأَرْضِ »  اين است كه : « خداوند نور آسمان‌ها و زمين است . داستان نور خدا ( و قصّهء غريبه و صفت عجيبهء آن ) ، مانند روزنه يا قنديلى است كه  « فِيها مِصْباحٌ »  ، يعنى : در آن مشكات چراغى است افروخته و به غايت روشن » .\r\nو حضرت فرمود كه : « مراد از مصباح ، حضرت امام حسن است » .  « الْمِصْباحُ فِي زُجاجَةٍ »  ، يعنى كه : « آن چراغ در قنديلى است از آبگينه كه چراغ در آن نورانىتر و صاف‌تر است » ( و باد مانع آن نمىشود ) . و حضرت فرمود كه : « مراد از المصباح ، حضرت امام حسين است » .\r\n( پس بايد كه الف و لام در آن ، از براى عهد نباشد ، تا با مصباح اوّل يكى نشود . و ممكن است كه از براى عهد باشد ، و وجه اتّحاد ، اين باشد كه هر دو فى الحقيقَه ، يك نورند ، و مؤيّد اين آن است كه در زيارتى از زيارات على بن الحسين عليه السلام مذكور است كه : سلام بر تو اى پسر حضرت امام حسن و امام حسين عليهم السلام ) .  « الزُّجاجَةُ كَأَنَّها كَوْكَبٌ دُرِّيٌّ »  ، يعنى : « آن آبگينه از غايت لطافت و صفا گويا ستاره‌اى است درخشنده » ( كه دفع تاريكى از خود مىكند ، يا منسوب است به سوى دو دُرّ صفا و تلألؤ و آبدارى ) .\r\nو حضرت فرمود كه : « فاطمه ، ستاره‌اى است درخشان در ميان زنان و مردمان جهان » .\r\n « يُوقَدُ مِنْ شَجَرَةٍ مُبارَكَةٍ »  ، يعنى : « افروخته مىشود آن زجاجه و قنديل و چراغى كه در آن است ، از درخت پر نفع و با بركت » ( كه ابتداى افروختگى و روشنى آن از آن درخت است . و فتيلهء آن در روغن آن درخت سرشته است ) .\r\nو حضرت فرمود كه : « مراد از اين درخت ، ابراهيم عليه السلام است » ( يعنى كه فاطمه عليها السلام ، از نسل آن حضرت است ) .  « زَيْتُونَةٍ لا شَرْقِيَّةٍ وَ لا غَرْبِيَّةٍ » ،  « 2 » يعنى : « آن درخت ، درخت زيتونى است كه نه در جانب شرقى معموره است ( چون درياى چين و خطا « 3 » ) و نه در طرف غربى معموره\r\n\r\n\r\n","description":"","footnote":"\r\n( 1 ) . و مشكات ، لفظى است عربى . و بعضى گفته‌اند كه هندى است ، و در معنى آن نيز خلاف است . بعضى گفته‌اند كه‌روزنه‌اى است در ديوار ، كه نهايت آن به بيرون راه نداشته باشد ، مانند طاقچهء بُن بسته . و بعضى گفته‌اند كه چراغ‌دان است ، چون فانوس و قنديل . و بعضى گفته‌اند كه انبونه و بندى از آهن است كه در وسط قنديل باشد . و بنابر دو معنى اوّل ، مراد از مصباح كه بعد از اين مذكور است ، چراغ است و بنا بر معنى اخير ، فتيلهء آن است كه روشن باشد . ( مترجم )\r\n( 2 ) . نور ، 35 .\r\n( 3 ) . نام شهرى است در تركستان و مشك‌خيز . همهء مرز چين با خطا و ختن / گرفتش به بازوى شمشير زن .\r\n","page_name":" 621 ","page_number":625},
  {"content":"\r\n . \r\n","description":"","footnote":"","page_name":" 622 ","page_number":626},
  {"content":"\r\n\r\nاست » ( چون طرطوس « 1 » و قيروان « 2 » ، بلكه در وسط معموره است ، كه آن اراضى و جبال ولايت شام است كه زيتون آن ، اجود زيتون است . و يا آن‌كه معنى آن است كه : نه در شرق است و نه در غرب ، كه آفتاب در آن در بعضى از اوقات روز باشد كه آن وقت شروق و غروب است ، بلكه در همهء طول نهار آفتاب بر آن مىتابد ، مانند زيتونى كه در سر كوه يا در صحراى واسع و هامون « 3 » است و به جهت آن ، ميوهء آن پخته‌تر است و روغن آن صافىتر . و يا نه دائم در آفتاب است تا بسوزد و نه هميشه در سايه است تا ميوهء آن ، خام بماند ، بلكه هم از شعاع آفتاب بهره‌مند و هم از حمايت سايه محفوظ است ) .\r\nو حضرت فرمود كه : « آن درخت ( يعنى ابراهيم عليه السلام ) ، نه يهودى است و نه نصرانى » ( و اين اشاره است به آنچه خداى تعالى در شأن آن حضرت فرموده كه :  « ما كانَ إِبْراهِيمُ يَهُودِيًّا وَ لا نَصْرانِيًّا وَ لكِنْ كانَ حَنِيفاً مُسْلِماً وَ ما كانَ مِنَ الْمُشْرِكِينَ »  « 4 » . پس مراد ، آن است كه آن حضرت عليه السلام ، چكيدهء اهل توحيد است ) .  « يَكادُ زَيْتُها يُضِيءُ »  ، يعنى : « نزديك است كه زيت و روغن آن درخت ، خود روشن شود و روشنى دهد » . و حضرت فرمود كه : « نزديك است كه علم جارى و روان شود از آن حضرت و به سبب او » .  « وَ لَوْ لَمْ تَمْسَسْهُ نارٌ نُورٌ عَلى نُورٍ »  ، يعنى : « و اگر چه نرسيده باشد به آن زيت ، آتشى ( يعنى از غايت صفا و درخشندگى به مرتبه‌اى است كه نزديك است كه بىآتش ، روشن شود و روشنايى بخشد ) و اين نور و روشنى است افزوده بر روشنى و بر بالاى آن » .\r\nو حضرت فرمود كه : « مراد ، امامى است كه از آن حضرت عليه السلام به هم مىرسد بعد از امامى ديگر » .  « يَهْدِي اللَّهُ لِنُورِهِ مَنْ يَشاءُ »  ، يعنى : « راه مىنمايد خدا به نور خويش هر كه را كه مىخواهد » . و حضرت فرمود كه : « خدا راه مىنمايد به ائمّه عليهم السلام ، هر كه را مىخواهد » .  « وَ يَضْرِبُ اللَّهُ الْأَمْثالَ لِلنَّاسِ »  « 5 » ، يعنى : « و بيان مىكند خدا اين مثل‌ها را از براى مردمان » ( و معقولات را در صورت محسوسات در مىآورد ، تا همهء مردمان بفهمند ) .\r\nصالح راوى مىگويد كه : به آن حضرت عرض كردم كه :  « أَوْ كَظُلُماتٍ »  ( يعنى چه اراده\r\n\r\n\r\n","description":"","footnote":"\r\n( 1 ) . شهرى است در شام و مشرف بر دريا ، نزديك مرقب و عكا .\r\n( 2 ) . اطراف مجموعهء عالم . و يا شهرى كه در زمان معاويه به صورت شهر در آمده و در اقليم سوم عالم قرار دارد و طول آن 31 درجه و عرض آن 30 درجه و 40 دقيقه است .\r\n( 3 ) . دشت و صحرا و بيابان هموار و خالى از بلندى و پستى .\r\n( 4 ) . آل عمران ، 67 .\r\n( 5 ) . نور ، 35 .\r\n","page_name":" 623 ","page_number":627},
  {"content":"\r\n . \r\n","description":"","footnote":"","page_name":" 624 ","page_number":628},
  {"content":"\r\n\r\nشده از قول خداى تعالى :  « أَوْ كَظُلُماتٍ فِي بَحْرٍ لُجِّيٍّ »  ؟ كه ترجمهء آن اين است كه : يا كردارهاى كافران مانند تاريكىهاى متراكم است و در درياى عميق بسيار آب ) . حضرت فرمود كه :\r\n« مراد از ظلمات ، اوّلى ، و رفيق اوست »  « يَغْشاهُ مَوْجٌ »  ، يعنى : « آن دريايى كه دَمْبِدَمْ مىپوشد آن را موجى » .\r\nحضرت فرمود كه : « موج ، سيُم است » .  « مِنْ فَوْقِهِ سَحابٌ ظُلُماتٌ بَعْضُها فَوْقَ بَعْضٍ »  ، يعنى :\r\n« از زير موج دويم ، ابرى است كه روشنى ستاره‌ها را مىپوشد تاريكىها كه پاره‌اى از آن ، در بالاى پاره‌اى است » . حضرت فرمود كه : « ظلمات ، دويم كه در مرتبهء دويم ذكر شده ، و بعضى از آن ، در بالاى بعضى است ، معاويه و فتنه‌هاى بنى اميّه است » .\r\n « إِذا أَخْرَجَ يَدَهُ »  . حضرت فرمود كه : « چون مؤمن دست خويش را در تاريكى فتنهء ايشان بيرون آورد » .  « لَمْ يَكَدْ يَراها »  ، يعنى : « نزديك نباشد كه آن را ببيند » ( و هرگاه دست خود را كه اقرب اعضايى است كه ديده مىشوند ، نبيند ، به طريق اولى غير آن را نبيند . و حضرت در اين حديث ، تفسير سحاب را نفرمودند و مىتواند كه ظلمات دويم ، بدل آن باشد . و مىتواند . . . كه جنگ جمل را بر پا كردند ) .\r\n « وَ مَنْ لَمْ يَجْعَلِ اللَّهُ لَهُ نُوراً »  ، يعنى : « و هر كه قرار نداد خدا از براى او روشنى را » . حضرت فرمود : « يعنى امامى را از فرزندان فاطمه عليها السلام » .  « فَما لَهُ مِنْ نُورٍ »  « 1 » ؛ « پس نيست از براى او هيچ نورى » . فرمود : « يعنى امامى در روز قيامت » .\r\nو در تفسير قول آن جناب كه :  « يَسْعى نُورُهُمْ بَيْنَ أَيْدِيهِمْ وَ بِأَيْمانِهِمْ »  « 2 » ، يعنى : « نور آنان كه ايمان آورده‌اند ، با پيغمبر مىشتابد و مىرود در پيش روى و به جانب راست ايشان » . فرمود كه : « نور امامان فرقهء مؤمنانند ، كه در روز قيامت مىشتابند در پيش روى مؤمنان و به جانب راست ايشان ، تا آن‌كه ايشان را در منازل و درجاتى كه اهل بهشت دارند ، فرود آورند » .\r\nعلى بن محمد و محمد بن حسن ، از سهل بن زياد ، از موسى بن قاسم بَجَلى ؛\r\nو محمد بن يحيى ، از عَمْرَكى بن على ، همه از على بن جعفر ، از برادرش حضرت امام موسى كاظم عليه السلام مثل اين را روايت كرده‌اند .\r\n523 / 6 . احمد بن ادريس روايت كرده است ، از حسين بن عبيداللَّه ، از محمد بن حسين\r\n\r\n\r\n","description":"","footnote":"\r\n( 1 ) . نور ، 40 .\r\n( 2 ) . حديد ، 12 .\r\n","page_name":" 625 ","page_number":629},
  {"content":"\r\n\r\nباب در بيان اين‌كه ائمه ركن‌هاى زمين‌اند\r\n\r\n","description":"","footnote":"","page_name":" 626 ","page_number":630},
  {"content":"\r\n\r\nو موسى بن عُمر ، از حسن بن محبوب ، از محمد بن فُضيل ، از امام موسى كاظم عليه السلام كه گفت :\r\nسؤال كردم آن حضرت را از قول خداى تبارك و تعالى :  « يُرِيدُونَ لِيُطْفِؤُا نُورَ اللَّهِ بِأَفْواهِهِمْ »  ، يعنى : « البته مىخواهند آن‌كه فرو نشانند نور خدا را به دهان‌هاى خويش » . حضرت فرمود كه :\r\n« مىخواهند آن‌كه فرو نشانند ولايت امير المؤمنين عليه السلام را به دهان‌هاى خويش » .\r\nعرض كردم كه : قول آن جناب  « وَ اللَّهُ مُتِمُّ نُورِهِ »  « 1 » يعنى چه ؟ فرمود كه : « مىفرمايد : و خدا تمام گردانندهء امامت است ، كه آن را پرورش مىدهد و آن را به نهايت مىرساند تا روز قيامت .\r\nو امامت است كه نور خداست » و دليل بر اين ، فرمودهء اوست كه :  « فَآمِنُوا بِاللَّهِ وَ رَسُولِهِ وَ النُّورِ الَّذِي أَنْزَلْنا »  « 2 » » . و آن حضرت فرمود كه : « نور ، امام است » ( و همين آيه در صدر باب گذشت با ذكر فاء در  فَآمِنُوا  و در قرآن نيز چنين است ) .\r\n\r\n14 . باب در بيان اين‌كه ائمه عليهم السلام ركن‌هاى زمين‌اند « 3 »\r\n524 / 1 . احمد بن مهران ، از محمد بن على و محمد بن يحيى ، از احمد بن محمد هر دو روايت كرده‌اند ، از محمد بن سِنان ، از مُفضّل بن عمر ، از امام جعفر صادق عليه السلام كه فرمود :\r\n« آنچه على عليه السلام آن را آورده ، به آن عمل مىكنم و آن را فرا مىگيرم ، و از آنچه نهى فرموده ، باز مىايستم از آن . و جارى است از براى او فضل و افزونى ، مانند آنچه از براى محمد صلى الله عليه و آله جارى بوده ، و محمد را زيادتى است بر تمام آنها كه خداى عزّوجلّ ايشان را آفريده . آن‌كه پاپى آن حضرت شود ، در حكمى از احكام كه مىفرمايد به اين‌كه طالب وجه آن باشد ، بىآن‌كه در حقيقت آن ، يقين داشته باشد ، چون كسى است كه پاپى خدا و رسول شود در آنچه فرموده‌اند .\r\nو آن‌كه بر او رد كند در چيزى ، خواه آن چيز كوچك باشد و خواه بزرگ ، بر حدّ شرك به خداست ( چه اسلام واسطهء ميان ايمان و شرك است و متاخم « 4 » است با هر يك از اينها . و آن‌كه ردّ امام عليه السلام مىكند ، از درجهء ايمان تنزّل كرده به درجهء اسلام مىرسد و به واسطهء متأخمهء آن با شرك ، به اغواى شياطين ، بساست كه در شرك مىافتد ) .\r\nو امير المؤمنين على عليه السلام ، درى از درهاى خدا بود كه نمىتوان به نزد خدا رفت ، مگر از\r\n\r\n\r\n","description":"","footnote":"\r\n( 1 ) . صف ، 8 .\r\n( 2 ) . تغابن ، 8 .\r\n( 3 ) . ركن به ضمّ را و سكون كاف ، جزء و جانب قوىتر از هر چيز است كه بقاى آن ، چيز بدون آن ممكن نباشد . و زمين ، به ايشان بر پاست و اگر ايشان نمىبودند زمين و اهل آن هلاك و ويران مىشدند . ( مترجم )\r\n( 4 ) . آنچه كه حدش به حدّ ديگر متصل است .\r\n","page_name":" 627 ","page_number":631},
  {"content":"\r\n . \r\n","description":"","footnote":"","page_name":" 628 ","page_number":632},
  {"content":"\r\n\r\nآن در ، و راهى كه هر كه در غير آن در آيد ، هلاك مىگردد . و همچنين اين حكم از براى ائمّهء هدى ، يك به يك ، به ترتيب جارى و روان است . و خدا ايشان را ركن‌هاى زمين گردانيده ، تا اهل خويش را نجنباند ، و يا به جهت كراهت آن‌كه حركت كند و ساكنان خود را متحرّك سازد .\r\nو حجّت رساى خداست بر هر كه در بالاى زمين و هر كه در زير خاك است .\r\nو امير المؤمنين عليه السلام در بسيارى از اوقات مىفرمود كه : منم قسمت كنندهء از جانب خدا در ميانهء بهشت و دوزخ . و منم فاروق بزرگ‌تر كه در ميانهء حق و باطل ، به غايت فرق مىكنم و جدايى مىافكنم . و منم صاحب عصاى موسى و داعى و آلت نشان ( يا انگشتر سليمان كه در زمان رجعت ، آن را ميان دو چشم كافر يا بينى او ، مىزند كه نقش مىبندد كه : اين كافر است . يا رويش سياه مىشود ؛ چنان كه در احاديث مذكور است ) . و هر آينه اقرار كردند از براى من ، همهء فرشتگان و روح القدس ( يا روح الأمين ، يا روح مؤمنان ) و تمام رسولان خدا ، به مثل آنچه از براى محمد صلى الله عليه و آله به آن اقرار نمودند ( يعنى چنانچه از براى محمد صلى الله عليه و آله به رسالت و تقدّم و شرافت آن حضرت بر همهء ايشان اقرار نمودند ، از براى من نيز اقرار به ولايت و امامت و تقدّم و شرافت من بر همهء ايشان كردند ) .\r\nو هر آينه بار شدم بر حموله‌اى كه مثل حمولهء آن حضرت است . « 1 » ( و بنابراين ، معنى عبارت آن است كه بار شده است بر من ، بارها كه مانند بارهايى است كه بر آن حضرت بار شده بود ) . در اين حموله ، حموله‌اى است كه به سوى پروردگار منسوب است ( و مراد از آن ، معارف الهيّه ، يا خلافت و تكاليف و علوم است و اينها از راه كه صاحب خويش را به مقام انس و منزل قرب مىرسانند ، حامل و بار كشند و از آن راه كه حالتى هستند در مكلّف و صفتى از صفات او ، محمول‌اند كه مكلّف آنها را بر مىدارد ) .\r\nو به درستى كه خدا ، رسول صلى الله عليه و آله خود را مىطلبد و او را خلعت كرامت مىپوشاند ، و مرا نيز مىطلبد و خلعت مىپوشاند و او را امر مىفرمايد كه سخن گويد و مرا نيز مىفرمايد كه سخن گويم . پس من سخن مىگويم به وضع سخن گفتن آن حضرت . و هر آينه خدا خصلت‌هاى چند را به من عطا فرموده كه كسى كه پيش از من ، مرا به سوى آنها پيشى نگرفته ، و آنها اين است كه : علم مرگ‌ها و بلاها و نسب‌هاى مردمان و فصل خطاب را به من تعليم داده ( كه\r\n\r\n\r\n","description":"","footnote":"\r\n( 1 ) . و حَموله ، به فتح حا و ضمّ ميم ، شتر است و غير آن ، از هر چه بر آن بار كنند . و به ضمّ حا ، بارها را گويند . ( مترجم )\r\n","page_name":" 629 ","page_number":633},
  {"content":"\r\n . \r\n","description":"","footnote":"","page_name":" 630 ","page_number":634},
  {"content":"\r\n\r\nمىدانم كه : هر كسى در چه وقت مىميرد و هر كسى را چه بلا و ناخوشى مىرسد ، و حلال‌زاده و حرام‌زاده را مىشناسم . و مىدانم كه هر كسى پسر كيست و به كه منسوب است و فصل الخطاب را مىدانم . « 1 » و حاصل مراد ، آن‌كه علم احكام قضايا و حكومت و تدبيرات ملكى و سياست را مىدانم و حكم مىكنم در ميان خلائق و حق را از باطل جدا مىكنم ) .\r\nپس آنچه از من پيشى گرفته ، از من فوت نشده و آنچه از من غائب و پنهان است ، از من پوشيده و دور نيست . مژده مىدهم به اذن خدا ، آن را كه اهل مژده باشد ، و از جانب او به هر كه بايد مىرسانم ، و به جا مىآورم . و همهء اينها از خداست كه مرا از آن تمكين و دست‌رس داده به علم خويش » .\r\nحسين بن محمد اشعرى ، از مُعلّى بن محمد ، از محمد بن جمهور عمّى ، از محمد بن سِنان روايت كرده است كه گفت : حديث كرد ما را مُفضّل و گفت كه : شنيدم از امام جعفر صادق عليه السلام كه مىفرمود ، و حديث اول را ذكر كرده است .\r\n525 / 2 . على بن محمد و محمد بن حسن ، از سهل بن زياد ، از محمد بن وليد - كه شباب صيرفى است - روايت كرده‌اند كه گفت : سعيد اعرج ما را حديث كرد و گفت كه : من و سليمان بن خالد بر امام جعفر صادق عليه السلام داخل شديم ، پس ما را ابتدا فرمود به سخن كردن بى آن‌كه ما از آن حضرت سؤال كنيم ، و فرمود كه : « اى سليمان ، آنچه از امير المؤمنين آمده و روايت شده ، بايد كه مردم آن را بگيرند و به آن عمل كنند . و آنچه از آن نهى و منع فرموده ، بايد كه از آن باز ايستند . جارى است از براى آن حضرت از فضل و افزونى ، مانند آنچه از براى رسول خدا صلى الله عليه و آله جارى است ، و رسول خدا صلى الله عليه و آله را زيادتى است بر تمام آنها كه خدا ايشان را آفريده .\r\nآن‌كه بر امير المؤمنين عليه السلام عيب كند در حكمى از احكام آن حضرت ، و چيزى از آن را\r\n\r\n\r\n","description":"","footnote":"\r\n( 1 ) . و فصل الخطاب ، كلامى است كه فصيح و روشن و خالص و پاكيزه باشد از التباس و شبهه ، كه مخاطب بر وجه‌سهولت ، مقصود را از آن بفهمد ، و يا سخنى كه جدا كنندهء خصمان باشد ؛ به سبب تميز صواب از خطا و حق از باطل و صحيح از فاسد ؛ چه فصل ، به معنى بريدن و جدا كردن و جدا شدن است ، و لهذا يك بخش از سخن و غير آن و سخن راست و ظاهر و حكم درست و فاصل ميان حقّ و باطل و موسمى از چهار موسم سال را فصل گويند . و خطاب به معنى گفتن و گفت‌وگو است . و اين‌كه امّا بعد را فصل الخطاب مىگويند ، به جهت آن است كه آن ، كلمه‌اى است كه فاصله است ميان حمد جناب الهى و نعت حضرت رسالت پناهى و ميان غرضى كه مقصود است از كتاب . ( مترجم )\r\n","page_name":" 631 ","page_number":635},
  {"content":"\r\n . \r\n","description":"","footnote":"","page_name":" 632 ","page_number":636},
  {"content":"\r\n\r\nزشت شمارد ، مانند كسى است كه بر خداى عزّوجلّ و بر رسول او صلى الله عليه و آله عيب كرده ( و بنابر بعضى از نسخ كافى ، معنى آن ، چنان است كه در حديث سابق گذشت ) . و آن‌كه بر اورد كند در چيزى ؛ خواه آن چيز كوچك باشد و خواه بزرگ ، بر حدّ شرك به خداست . و امير المؤمنين عليه السلام ، درى از درهاى خدا بود كه نمىتوان به نزد او رفت ، مگر از آن در . و نيز راه خدا بود كه هر كه در غير آن در آمد ، هلاك گرديد . و به اين روش احوال ائمّه عليهم السلام جارى شده يك به يك ، به ترتيب . و خدا ايشان را ركن‌هاى زمين گردانيده تا اهل خويش را به حركت نياورد . و نيز آن حضرت حجّت رساى خداست ( يا خدا حضرات ائمّه را حجّت رساى خود گردانيده ) ، بر هر كه در بالاى زمين و هر كه در زير خاك است » .\r\nو حضرت فرمود كه : « امير المؤمنين عليه السلام فرمود كه : منم قسمت كننده از جانب خدا در ميان بهشت و دوزخ ، و منم فاروق اكبر ، و منم صاحب عصا و ميسم . و هر آينه همهء فرشتگان و روح اقرار كردند براى من ، مثل آنچه براى محمد صلى الله عليه و آله اقرار كردند . هر آينه بار شدم بر مركوب بار بردارنده كه مانند مركوب محمد است ( يا بار شده است بر من بارها كه مثل بارهاست كه بر آن حضرت بار شده بود ) ، و اين بارها است ( يا باربردارى است ) كه منسوب است به سوى پروردگار .\r\nو به درستى كه خدا محمد را صلى الله عليه و آله مىخواند و خلعت مىپوشاند و مىفرمايد كه سخن گويد و مرا نيز مىخواند و خلعت مىپوشاند و مىفرمايد كه سخن گويم . پس من سخن مىگويم بر اندازهء گفتار آن حضرت و هر آينه خدا خصلت‌هاى چند را به من عطا فرموده كه آنها را به كسى كه پيش از من بوده ، عطا نفرموده و آنها اين است كه ، علم مرگ‌ها و بلاها و نسب‌هاى مردم و فصل خطاب را به من تعليم داده . پس آنچه مرا پيشى گرفته ، از من در نگذشته ، و آنچه از من پنهان است در ظاهر ، در حقيقت از من دور نيست . مژده مىدهم به اذن خدا و از جانب خداى عزّوجلّ مىرسانم و خدا ، مرا در همهء اينها به اذن خويش تمكين و دست‌رس داده است » .\r\n526 / 3 . محمد بن يحيى و احمد بن محمد هر دو روايت كرده‌اند ، از محمد بن حسن ، از على بن حسّان كه گفت : ابوعبداللَّه رياحى مرا حديث كرد ، از ابوصامت حُلوانى ، از امام محمد باقر عليه السلام كه آن حضرت فرمود كه : « امير المؤمنين عليه السلام بر ساير خلق زيادتى دارد ( يا او را بر ايشان زيادتى ده ) در همه چيز آنچه را كه آورده ، آن را فرا مىگيرم ، و به آن عمل مىنمايم ،\r\n\r\n","description":"","footnote":"","page_name":" 633 ","page_number":637},
  {"content":"\r\n . \r\n","description":"","footnote":"","page_name":" 634 ","page_number":638},
  {"content":"\r\n\r\nو از آنچه نهى فرموده ، از آن باز مىايستم ، و جارى است از براى او ، از وجوب فرمان‌بردارى بعد از رسول خدا صلى الله عليه و آله ، آنچه از براى رسول خدا صلى الله عليه و آله ثابت و جارى بود ، و محمد را صلى الله عليه و آله بر او زيادتى است و غير از محمد كسى بر او زيادتى ندارد ( و يا همان فضيلت كه از براى آن حضرت ثابت است ، فضيلتى است كه از براى محمد است ؛ چه ايشان به منزلهء يك نفس‌اند ) . و آن‌كه در پيش روى او تقدّم جويد در رفتار و گفتار و كردار و مرتبه ، چون كسى است كه در پيش روى خدا و رسول او تقدّم جسته . و هر كه خود را بر او زيادتى دهد و آن را بر خود ببندد ، مانند كسى است كه اظهار زيادتى خويش بر رسول خدا صلى الله عليه و آله نموده ، و آن‌كه بر او ردّ مىكند در چيزى ؛ كه كوچك يا بزرگ باشد ، بر حدّ شرك به خداست ؛ زيرا كه رسول خدا صلى الله عليه و آله دَرِ معرفت خداست ، كه نمىتوان به نزد خدا رفت و او را شناخت ، مگر از آن دَر و راه آن جناب است كه هر كه در آن ، دَر آيد ، به خداى عزّوجلّ مىرسد .\r\nو امير المؤمنين عليه السلام نيز همچنين بود بعد از آن حضرت . و همين حكم جارى است از براى ائمّه ، هر يك بعد از ديگرى . و خداى عزّوجلّ ايشان را ركن‌هاى زمين گردانيده ، تا اهل خويش را به حركت در نياورد ، و نيز ايشان را ستون‌هاى دين اسلام و رابطه ( يا رابط خويش ) بر راه هدايت قرار داده . « 1 » ( حاصل آن‌كه خدا ، ايشان را گروهى قرار داده كه لازمِ راه هدايت‌اند و از آن ، دست بر نمىدارند . يا جماعتى كه بر سر راه هدايت نشسته ، نمىگذارند كه شيطان و اتباع او در آن در آيند و فساد و خرابى در آن به هم رسانند ؛ چنانچه مستحفظين سرْ حدّ دم دهنه را گرفته ، مملكت را از داخل شدن غير ، محافظت مىنمايند با نهايت دليرى و آرميدگى ) .\r\nهيچ راه راست گيرنده ، به راه راست نمىرسد ، مگر به رهنماى ايشان و هيچ بيرون روندهء از راه راست ، گمراه نمىشود ، مگر به سبب كوتاهى كردن در حق ايشان . و امينان خدايند بر آنچه فرو فرستاده ( كه زياد و كم نمىكنند ) ، خواه علم باشد ( چون معارف الهى و اسرار پروردگارى و غير آن ، از آنچه تعلّق به مصالح دنيا و آخرت داشته باشد ) و خواه محو بدى محقّان درست‌كردار ، يا بيم كردن مبطلان تبه‌روزگار باشد . و حجت بالغهء اويند بر هر كه در\r\n\r\n\r\n","description":"","footnote":"\r\n( 1 ) . و رابطه و رابط ، هر دو به معنى ، چيزى است كه به واسطهء آن چيزى را به چيزى باز بندند . و رابط ، به معنىسخت دل و آرميده دل نيز مىباشد و رابطه جماعتىاند كه چنين باشند . و ممكن است كه از رباط و مرابطه باشد ، و آن مقيم بودن است در سر حد و جاى ترس و گذرگاه دشمن كه تعبير مىشود از آن ، به دهنه و دندانه . ( مترجم )\r\n","page_name":" 635 ","page_number":639},
  {"content":"\r\n . \r\n","description":"","footnote":"","page_name":" 636 ","page_number":640},
  {"content":"\r\n\r\nزمين ساكن‌اند . و از جانب خدا جارى مىشود از براى آخر ايشان ، مثل آنچه از براى اوّل ايشان جارى شده ( كه هر حكمى از براى اوّل ايشان است ، از براى آخر نيز مىباشد . و در آن ، همه با هم برابرند ) . و هيچ‌كس به اين مرتبه نمىرسد ، مگر به يارى خداى تعالى .\r\nو امير المؤمنين عليه السلام فرمود كه : منم قسمت كننده از جانب خدا ميان بهشت و دوزخ ( كه كسى داخل آنها نمىشود ، مگر بر اندازهء قسمت من ) . و منم فاروق اكبر . و منم امام هر كه بعد از من است ( كه امامت من منسوخ نمىشود و تا قيامت باقى است ) . و به امّت مىرسانم از جانب آن‌كه پيش از من بوده است ( و ظاهر اين است كه مراد ، رسول صلى الله عليه و آله باشد ) . و هيچ‌كس بر من پيشى ندارد ، مگر احمد صلى الله عليه و آله . و به درستى كه من و آن حضرت بر يك راهيم ( مگر اين‌كه احمد را به نام مختص آن حضرت مىخوانند ، چون رسول و نبى و مراد اين است كه فرق ميان من و محمد صلى الله عليه و آله ، دو صفت پيغمبرى است كه آن حضرت به اين وصف متّصف مىشود و من آن را ندارم ، و امّا در ساير صفات كماليّه فرقى نداريم ) .\r\nو هر آينه شش چيز به من عطا شده است : يكى دانستن مرگ‌ها و بلاها و وصيّت‌ها ( كه تمام وصيّت‌ها كه پيغمبران به اوصياى خويش كردند ، مىدانم . و اين ، مىتواند كه وصاياى دويم ، شش چيز باشد كه تمام وصيت‌ّهاى ايشان به آن حضرت عطا شده باشد . يا مراد ، وصيّت‌هاى رسول صلى الله عليه و آله باشد و جمع آن ، به اعتبار و تعدّد و كثرت متعلّقات آن باشد ) و فصل خطاب . و ديگر آن‌كه ، منم صاحب برگشتن‌ها ( كه چند نوبت به دنيا برخواهم گشت . يا صاحب حمله‌ها در جنگ ، يا فيروزىها و غلبه‌ها كه بر دشمنان مكرر غالب شده‌ام ، و نيز غالب خواهم شد . و در شرح اين كلام ، غير از اين نيز گفته‌اند و ليكن اظهر معنى اوّل است ) . و دولت دول « 1 » . يعنى و منم صاحب دولت دولت‌ها ( و آن دولتى است كه از همهء دولت‌ها بالاتر است « 2 » ) .\r\nو به درستى كه منم صاحب عصا و ميسم ، و منم آن دابّه و جنبنده كه با مردم سخن\r\n\r\n\r\n","description":"","footnote":"\r\n( 1 ) . بر وزن زُحل عطف است بر كرات . ( مترجم )\r\n( 2 ) . و دولت به فتح دال و به ضمّ آن ، در نزد بعضى به يك معنى است . و ديگران گفته‌اند كه به فتح دال ، گردش زمانه است به يكى و اقبال و ظفر و غالب شدن يكى از دو گروه بر ديگرى در جنگ و اقبال . و به ضمّ آن ، به بىنيازى و مالدارى است ، و آنچه در ميان مردمان گردش دارد ، چون عاريه كه هر روز نوبت كسى است . و بعضى گفته‌اند كه اوّل ، در ملك و پادشاهى استعمال مىشود و دويم ، در مال . ( مترجم )\r\n","page_name":" 637 ","page_number":641},
  {"content":"\r\n\r\nباب نادر جامعى كه در بيان فضل امام و . . .\r\n\r\n","description":"","footnote":"","page_name":" 638 ","page_number":642},
  {"content":"\r\n\r\nمىگويد » ( و اين ، اشاره است به قول خداى تعالى كه :  « وَ إِذا وَقَعَ الْقَوْلُ عَلَيْهِمْ أَخْرَجْنا لَهُمْ دَابَّةً مِنَ الْأَرْضِ تُكَلِّمُهُمْ أَنَّ النَّاسَ كانُوا بِآياتِنا لا يُوقِنُونَ »  « 1 » ، يعنى : « و چون واقع شود گفتار ، كه آن وعدهء عذاب است ، بر ايشان بيرون آوريم از براى ايشان جنبنده را از زمين كه سخن گويد با ايشان ، آن‌كه مردمان چنان بودند كه به آيات و دلايل ما متيّقن نمىشدند ، و از روى يقين تصديق آنها نمىكردند » .\r\nو در حديثى مذكور است كه حضرت عليه السلام فرمود : أنا دابّة الارض « 2 » ، يعنى : « منم جنبندهء در زمين » . و ناميدن آن حضرت عليه السلام به اين نام ، به جهت آن است كه چون حكم خدا به خروج او صادر شود ، فى الفور از مَكمن غيب خود بيرون آيد ، و در رفتن شتاب فرمايد ، و در اندك زمانى ، روى زمين را احاطه نمايد ، و احاديث در باب اين‌كه دابة آن حضرت است ، بسيار است . پس آن‌كه گمان كرده كه دابّة در حديث ، عطف بر عصاست ، معنى اين مىشود كه « منم صاحب آن دابة كه با مردم سخن مىگويد » ، اشتباه كرده است ) .\r\n\r\n15 . باب نادر جامعى كه در بيان فضل امام عليه السلام و صفات اوست\r\n527 / 1 . ابو محمد كه قاسم بن علاء - / رحمه اللَّه - / است ، روايت كرده و آن را مرفوع ساخته از عبدالعزيز بن مسلم كه گفت : با حضرت امام رضا عليه السلام در مرو بوديم و در روز جمعه در مسجد جامع مرو در ابتداى ورود خويش ، جمع شديم ، پس مردم امر امامت را در ميان آوردند ، و آن را دست به دست گردانيدند ، كه هر يك در آن سخنى گفتند ، و كثرت اختلاف مردمان را در آن ذكر كردند ، بعد از آن ، من بر آقاى خود حضرت امام رضا عليه السلام داخل شدم و آن حضرت را فرو رفتن مردم و گفت‌وگوى ايشان را در امر امامت اعلام نمودم . پس تبسّم فرمود و فرمود كه : « اى عبدالعزيز ، اين گروه ندانستند و گول خوردند كه به رأىهاى خويش عمل كردند .\r\nبه درستى كه خداى عزّوجلّ پيغمبر خويش صلى الله عليه و آله را از دنيا نبرد ، تا آن‌كه دين خود را از براى آن حضرت كامل و تمام گردانيد ، و قرآن را بر او فرو فرستاد كه بيان هر چيزى در آن است . و در آن حلال و حرام و حدود و احكام و هر چه مردم به سوى آن احتياج دارند ، تمام و كمال\r\n\r\n\r\n","description":"","footnote":"\r\n( 1 ) . نمل ، 82 .\r\n( 2 ) . بحارالانوار ، ج 39 ، ص 243 ، ج 53 ، ص 48 ، 100 ، 110 ، 117 ؛ المناقب ، ابن شهرآشوب ، ج 2 ، ص 297 .\r\n","page_name":" 639 ","page_number":643},
  {"content":"\r\n . \r\n","description":"","footnote":"","page_name":" 640 ","page_number":644},
  {"content":"\r\n\r\nبيان فرمود ، پس فرمود :  « ما فَرَّطْنا فِي الْكِتابِ مِنْ شَيْءٍ »  « 1 » ، يعنى : « فرو نگذاشتيم در اين كتاب ( كه قرآن است ) هيچ چيز را » . و در حجة الوداع - / و آن ، آخر عمر آن حضرت صلى الله عليه و آله بود كه بعد از آن ، از دنيا رحلت فرمود - / اين آيه فرو فرستاده شد كه :  « الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً »  « 2 » ، يعنى : « امروز كامل گردانيدم از براى شما ، دين شما را و تمام كردم بر شما ، نعمت خويش را و پسنديدم از براى شما ، اسلام و مسلمانى را » ( دينى پاكيزه از همهء دين‌ها كه نزد من ، همين دين باشد تا قيام قيامت ، نه دين ديگر ) ، و امر امامت ، از تمامى دين است .\r\nو آن حضرت صلى الله عليه و آله از دنيا نرفت تا بيان فرمود از براى امّت خويش معالم و نشان‌هاى دين ايشان را و راه ايشان را براى ايشان روشن ساخت ، و ايشان را بر راه ميانه ( كه به سبيل حقّ و راه درست است ) ، واگذاشت و على عليه السلام را از براى ايشان نصب فرمود كه نشانهء هدايت و امام و پيشواى ايشان باشد . و چيزى را وانگذاشت كه امّت آن حضرت به آن احتياج داشته باشند ، مگر آن‌كه آن را بيان فرمود و آشكار نمود .\r\nپس هر كه گمان كند كه خداى عزّوجلّ دين خود ، يا او را كامل نگردانيده ، كتاب خدا را ردّ كرده است . و هر كه كتاب خدا را ردّ نمود ، كافر است . آيا مردم قدر امامت را مىشناسند و جاى قابليّت آن را از امّت مىدانند تا اختيار ايشان در آن مجوّز باشد و آن كس را كه از براى امامت اختيار مىكنند ، خدا قبول فرمايد ؟ ( يعنى : البته چنين نيست كه ايشان توانند كه آن را بشناسند ؛ زيرا كه ) امامت ، قدرش جليل‌تر و شأنش عظيم‌تر و مكانش عالىتر و جانبش منيع‌تر و كُنهش دور تر از اين است كه مردم به عقل‌هاى خويش به آن توانند رسيد ، و با رأىهاى خود آن را توانند يافت ، يا به اختيار خويش امامى را نصب توانند كرد .\r\nبه درستى كه امامت ، مرتبه‌اى است كه خداى عزّوجلّ ابراهيم خليل عليه السلام را به آن مخصوص گردانيد ، بعد از مرتبهء پيغمبرى و خُلّت ( كه دوستى و آشنايى است ) و آن مرتبهء سيم است كه از پيغمبرى و دوستى بالاتر است ، و فضيلتى است كه خدا او را به سبب آن مشرّف گردانيد ، و آوازهء او را به آن بلند ساخت ، پس فرمود :  « إِنِّي جاعِلُكَ لِلنَّاسِ إِماماً »  ؛ « من تو را امام مردم مىكنم » . ابراهيم خليل عليه السلام از روى سرور و شادى به اين مرتبهء امامت عرض\r\n\r\n\r\n","description":"","footnote":"\r\n( 1 ) . انعام ، 38 .\r\n( 2 ) . مائده ، 3 .\r\n","page_name":" 641 ","page_number":645},
  {"content":"\r\n . \r\n","description":"","footnote":"","page_name":" 642 ","page_number":646},
  {"content":"\r\n\r\nكرد :  « وَ مِنْ ذُرِّيَّتِي »  ؛ « و بعضى از فرزندان مرا نيز امام گردان » . خداى تبارك و تعالى فرمود :  « لا يَنالُ عَهْدِي الظَّالِمِينَ »  « 1 » ؛ « امامت به ستم‌كاران نمىرسد » . پس اين آيه ، امامت هر ستم‌كارى را تا روز قيامت باطل گردانيد ( چه در صدق مشتق مطلقاً ، يا در امثال اين مقامات بقاى مبدأ شرط نيست ) . و امامت در برگزيدگان ، كه از گناهان پاك و پاكيزه‌اند ، قرار گرفت .\r\nبعد از آن خداى تعالى ابراهيم عليه السلام را گرامى داشت به اين‌كه امامت را در نسل او ، كه اهل صفوت و طهارت بودند ، قرار داد و فرمود :   « وَ وَهَبْنا لَهُ إِسْحاقَ وَ يَعْقُوبَ نافِلَةً وَ كُلًّا جَعَلْنا صالِحِينَ * وَ جَعَلْناهُمْ أَئِمَّةً يَهْدُونَ بِأَمْرِنا وَ أَوْحَيْنا إِلَيْهِمْ فِعْلَ الْخَيْراتِ وَ إِقامَ الصَّلاةِ وَ إِيتاءَ الزَّكاةِ وَ كانُوا لَنا عابِدِينَ »   « 2 » ، يعنى : « و بخشيديم ابراهيم را پسرى اسحاق نام و نبيره‌اى كه يعقوب ، نام داشت ؛ در حالتى كه هر دو محض عطيّه بودند از جانب ما ( يا در حالتى كه يعقوب نبيرهء آن حضرت بود ) . و همهء ايشان را گردانيديم نيكان و شايستگان ، و گردانيديم ايشان را امامان و پيشوايانى چند ، كه مردمان در گفتار و كردار به ايشان اقتدا كنند . و كار ايشان ، اين بود كه مردم را راه راست مىنمودند به فرمان ما و وحى كرديم به سوى ايشان ، كردن نيكويىها و به پا داشتن نماز و دادن زكات را و بودند ما را پرستندگان » ( نه غير ما را ) .\r\nپس هميشه امامت در ذريّهء آن حضرت بود كه بعضى از ايشان از بعضى ميراث مىبرد در قرن و زمانى تا آن‌كه خداى عزّوجلّ آن را به پيغمبر ميراث داد و فرمود جلّ و تعالى :  « إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ وَ هذَا النَّبِيُّ وَ الَّذِينَ آمَنُوا وَ اللَّهُ وَلِيُّ الْمُؤْمِنِينَ »  « 3 » ، يعنى : « به درستى كه سزاوارترين مردمان به ابراهيم و دين او ، هر آينه آنانند كه پيروى نمودند او را و ديگر ، اين پيغمبر است و آنان كه ايمان آورده‌اند به او و خدا دوست مؤمنان و سازندهء كار ايشان و يارىدهنده و صاحب اختيار ايشان است » . و اين امامت ، از براى آن حضرت بخصوص ثابت بود . پس آن را به گردن على عليه السلام انداخت به امر خداى عزّوجلّ ، بنابر نشانه‌اى كه عبارت است از آنچه خدا واجب گردانيده در امام و امامت ، در آن حضرت .\r\nپس امامت در ذريّهء آن حضرت - كه پاكيزگانند - قرار گرفت و ايشان كسانىاند كه خدا علم و ايمان را به ايشان عطا فرموده به فرمودهء خويش جلّ و علا :  « وَ قالَ الَّذِينَ أُوتُوا الْعِلْمَ وَ الْإِيمانَ لَقَدْ لَبِثْتُمْ فِي كِتابِ اللَّهِ إِلى يَوْمِ الْبَعْثِ »  « 4 » ، يعنى : « و گويند آنان كه داده شدند علم و ايمان را كه :\r\n\r\n\r\n","description":"","footnote":"\r\n( 1 ) . بقره ، 124 .\r\n( 2 ) . انبيا ، 72 و 73 .\r\n( 3 ) . آل عمران ، 68 .\r\n( 4 ) . روم ، 56 .\r\n","page_name":" 643 ","page_number":647},
  {"content":"\r\n . \r\n","description":"","footnote":"","page_name":" 644 ","page_number":648},
  {"content":"\r\n\r\nهر آينه به حقيقت درنگ نموديد در كتاب خدا ( كه قبر است ) ، روز بر انگيختن » ( كه روز قيامت است ، يا درنگ كرديد در دنيا در لوح محفوظ ، يا در قرآن ، يا در علم خدا ، يا قضاى او كه در اينها مكث شما در دنيا ثبت شده است . و على بن ابراهيم در تفسير خود در اين آيه به تقديم و تأخيرى قايل شده است . و بنابر آن ، ترجمه اين مىشود كه : مىگويند كسانى كه داده شدند علم و ايمان را در كتاب خدا كه درنگ نموديد تا روز بعث ) .\r\nپس امامت در ميان فرزندان على عليه السلام و مخصوص ايشان است تا روز قيامت ؛ زيرا كه بعد از محمد صلى الله عليه و آله ، هيچ پيغمبرى نمىباشد . پس اين گروه جاهلان از كجا اختيار امامت مىكنند ؟\r\n( يا به چه دليل از براى امامت برگزيده مىشوند ؟ . يعنى البته ايشان را ميسّر نشود ؛ زيرا كه ) امامت مرتبهء پيغمبران و ميراث اوصياى ايشان است .\r\nبه درستى كه امامت ، خلافت و جانشينى خدا و جانشينى رسول خدا صلى الله عليه و آله و مقام امير المؤمنين و ميراث امام حسن و امام حسين عليهم السلام است .\r\nو به درستى كه امامت ، مهار و افسار دين است ؛ چه ضبط و حفظ آن به امامت مىشود و نظام مسلمانان است . « 1 » و امامت صلاح دنيا و عزّت مؤمنان است ( چه اگر امام نباشد ، هرج و مرج و قتل و غارت دنيا را تباه مىكند . و خدا بىخبران مؤمنان را كه از خدا مىترسند ، ذليل مىگرداند ) . و به درستى كه امامت ، اصل و بنيان اسلامى است كه مىبالد و شاخهء آن است كه بلند مىشود . و به امام ، نماز و زكات روزه و حجّ و جهاد تمام مىشود ، و غنيمت و صدقات ، بر وفق قانون شرع تقسيم مىشود ( كه حيف و ميلى در آن نباشد ) ، و اجراى حدود خدا و احكام او به عمل مىآيد ، و سدّ ثغور و اطراف مىشود كه رخنه‌ها بسته گردد ( تا دشمنان دين در ولايت اسلام دست‌بُردى نكنند ) .\r\nو امام حلال خدا را حلال ، و حرام خدا را حرام مىگرداند ، و حدود خدا را بر پاى مىدارد ، و از دين خدا دفع مىكند آنچه را كه موجب تضييع آن باشد ( يا لايق آن نباشد ) . و مردم را مىخواند به راه پروردگار خويش ( كه دين حق ، اسلام است ) به دليلى كه حقّ را ثابت كند ، و شبهه‌ها را زايل گرداند ، و به پند نيكو و سخنان نافع و حجّت كامل ( كه در آن كوتاهى نباشد ) .\r\nو امام ، چون آفتابى است براينده كه جهان را به نور خود پوشانيده ( يا روشن ساخته ) ، و\r\n\r\n\r\n","description":"","footnote":"\r\n( 1 ) . و نِظام به كسر نون ، رشته‌اى است كه مُهره در آن كشند و صلاح كار و راستى آن و آن كه كار به او منتظم و راست‌شود . ( مترجم )\r\n","page_name":" 645 ","page_number":649},
  {"content":"\r\n . \r\n","description":"","footnote":"","page_name":" 646 ","page_number":650},
  {"content":"\r\n\r\nحال آن‌كه آن آفتاب در كران آسمان است و به وضعى است كه دست‌هاى بندگان به آن نتواند رسيد ، و چشم‌هاى ايشان آن را نتواند ديد ( چه امام در كران آسمان عقلى ، چون آفتاب بر آمده ، جهان عقل را به نور خويش روشن ساخته ، دست‌هاى وهم و خيال به او نمىرسد و چشم‌هاى عقول او را نمىتواند ديد ) .\r\nو امام ، مانند ماه شب چهاردهى است تابنده ، و چراغى است درخشنده ، و نورى است بالا رونده ، و ستاره‌اى است راه نماينده در تاريكىهاى شب و ميان‌هاى شهرهاى خراب و گرداب‌هاى درياها .\r\nو امام ، چون آب شيرين خوش‌گوارا است بعد از تشنگى كه لب‌ها به آن خشكيده باشد ، و امام دلالت مىكند به راه راست و از هلاكت نجات مىبخشد .\r\nو امام چون آتشى است كه بر بالاى بلندى باشد ، كه همه كس آن را ببينند ، و گرم كند هر كس را كه اراده داشته باشد كه به او گرم شود ( چه امام خنكى عقلى را كه از باد سرد نفس دشمنان دين به هم رسيده ، دفع مىفرمايد ) . و امام رهنما است در مواضع هلاكت . هر كه از امام جدا شود ، البتّه هلاك مىشود .\r\nو امام چون ابرى است صاحب باران ، و بارانى است ريزان ، و آفتابى است درخشان ، و آسمانى است هميشه سايه كننده ، و زمينى است گسترده ، و چشمه‌اى است پر آب ، و سنگ آبى است كه هميشه آب خوشگوار در آن ايستاده ، و در حصول فرح و شادى به ديدنش چون بوستان و مرغزار است .\r\nو امام ، انيسى است چون يار موافق و پدر مشفق و مادر بسيار مهربان به فرزند خود ، و پناه بندگان در سختى زمانه ، و امر عظيمى كه بسيار سخت باشد .\r\nو امام ، امين خداست در ميانهء خلائق ، و حجّت اوست در ميان بندگان ، و خليفهء اوست در تمام شهرها ، و مردم را به سوى خدا مىخواند ، و دفع مىكند از حرم خدا ( كه خانهء كعبه است .\r\nيا هر چه صاحب حرمت باشد از جانب خدا آنچه را كه به آن لايق نباشد ) .\r\nو امام ، از همه گناهان پاك و پاكيزه است ( خواه آن گناه كوچك باشد و خواه بزرگ ، و خواه علمى باشد و خواه عملى ) و مبرّا است از جميع عيب‌ها ، و مخصوص است به علم ، و موسوم است به حلم ، و نظام دين و عزّت مسلمين ، و موجب خشم منافقين و هلاك كافرين است .\r\nو امام ، يگانهء عصر خود است ، كه هيچ‌كس به او نزديك نشود ، و هيچ عالمى با او برابرى\r\n\r\n","description":"","footnote":"","page_name":" 647 ","page_number":651},
  {"content":"\r\n . \r\n","description":"","footnote":"","page_name":" 648 ","page_number":652},
  {"content":"\r\n\r\nنكند ( چه از همه كس اعلم باشد و در زمان حياتش ، بدلى از او يافت نشود كه استحقاق امامت و خلافت داشته باشد ) . با وجود او ، او را مانندى در شرف ذاتى و نسبى و نظيرى در فضل و كمال نباشد ، و مخصوص باشد به همهء فضيلت‌ها ، بىآن‌كه آن را طلب نموده باشد ( به اين‌كه به درس خواندن و شنيدن از علما و امثال آن حاصل نموده باشد ) . و بدون آن‌كه به اجتهاد و استنباط آن را كسب نموده باشد ، بلكه آن اختصاصى است از جانب خداوند صاحب تفضّل بسيار بخشاينده كه او را به آن مخصوص ساخته و برگزيده .\r\nپس ، كه مىتواند به معرفت امام برسد ؟ يا اختيار امام او را ممكن و ميّسر باشد ؟ اين معرفت و اختيار بسيار دور است ، و عقل‌هاى بسيار متين و خالص ، همه گمراه و سرگردان و حيران شده‌اند از وصف كردن حالى از احوال امام ، يا فضيلتى از فضايل او ، و همچنين همهء چشم‌ها از آن خيرگى كرده‌اند ، و بزرگان كوچك شده‌اند ، و حكيمان متحيّر گرديده‌اند ، و حليمان باز مانده‌اند و سخنوران اظهار عجز نموده‌اند ، و عاقلان جاهل گشته‌اند ، و شاعران كلال به هم رسانيده‌اند ، و هنرمندان كه به قوانين عقل و نقل عارف‌اند درمانده‌اند ، و صاحبان بلاغت به تنگ آمده‌اند ، و همگى اقرار به عجز و تقصير خويش از وصف كردن حالى از احوال ، يا فضيلتى از فضايل امام نموده‌اند . و چگونه به همهء فضائل خويش به وصف در آيد ، يا به كُنه و پايانش منعوت گردد ، يا چيزى از امر وى مفهوم شود ، يا كسى يافت شود كه به جاى او بايستد ، و فائده‌اى كه چون فائدهء او باشد به مردم برساند ، كه ايشان را كفايت كند و در امرى از امور معطّل نباشند ؟ چنين نيست . و چگونه و از كجا به اين طريق موصوف و منعوت و مفهوم و مبدّل مىتواند شد ؟ و حال آن‌كه امام ، در علوّ قدر و منزلت در مكان ستارهء آسمان است نسبت به دست آنها كه مىخواهند او را فرا گيرند ، و نسبت به وصف كسانى كه اراده دارند كه او را وصف نمايند و چنانچه دست كسى به آن نمىرسد ، به امام نيز نخواهد رسيد .\r\nپس اختيار مردم به امامت ، چه نسبت دارد ؟ و عقول را در باب آن ، چه دخل و تصرّف باشد ؟ و در كجا مثل امام يافت مىتواند شد ؟\r\nآيا گمان مىكنند كه امام و امامت در غير اولاد رسول خدا ( محمد صلى الله عليه و آله ) يافت مىشود ؟ به خدا سوگند كه نفس‌هاى ايشان ، ايشان را تكذيب مىكند ؛ چه خود مىدانند كه آن‌كه را كه امام كرده‌اند از غير اولاد رسول صلى الله عليه و آله ، امام نيست و سخنانى كه هيچ اصل نداشت ايشان را از برگشتِ به حق ، سُست گردانيد ، يا ايشان را در آرزوهاى فاسد افكند . پس به جاى بلند\r\n\r\n","description":"","footnote":"","page_name":" 649 ","page_number":653},
  {"content":"\r\n . \r\n","description":"","footnote":"","page_name":" 650 ","page_number":654},
  {"content":"\r\n\r\nدشوارى بالا رفتند كه پاىهاى ايشان در آن به جايى بند نمىشود ، و از آن به جانب نشيب مىلغزد . و قصد كردند كه امام را نصب كنند به واسطهء عقل‌هاى حيرانِ نابودِ تباه كه هيچ منفعت در آنها نبود و در مرتبهء خود نيز ناتمام بودند ، و بر رأىهايى كه ايشان را گمراه نمود .\r\nپس نيفزودند چيزى را مگر دورى از امام .  « قاتَلَهُمُ اللَّهُ أَنَّى يُؤْفَكُونَ »  « 1 » ، يعنى : « خدا ايشان را بكشد ( و هلاك گرداند ايشان را و ايشان را لعنت كند و رسواى دنيا و آخرت گرداند ) چگونه برگردانيده مىشوند از راه حق » ( با وجود كثرت دلائل هاديه ) .\r\nو هر آينه به تحقيق كه كار دشوارى را قصد كردند و دروغ بزرگى گفتند ، و گمراه شدند ؛ گمراهى دورى كه به راه رسيدن ايشان مشكل باشد . و در سرگردانى افتادند ؛ زيرا كه امام را از روى بينايى وا گذاشتند .  « وَ زَيَّنَ لَهُمُ الشَّيْطانُ أَعْمالَهُمْ فَصَدَّهُمْ عَنِ السَّبِيلِ وَ كانُوا مُسْتَبْصِرِينَ »  « 2 » ، يعنى : « و شيطان بياراست از براى ايشان كردارهاى ايشان را ، پس باز داشت ايشان را از راه حق و حال آن‌كه بينايان بودند » . و از اختيار و مختار خدا و اختيار رسول صلى الله عليه و آله گردانيدند ، و به سوى اختيار خويش رو آوردند ، و قرآن ايشان را آواز مىكند كه :  « وَ رَبُّكَ يَخْلُقُ ما يَشاءُ وَ يَخْتارُ ما كانَ لَهُمُ الْخِيَرَةُ سُبْحانَ اللَّهِ وَ تَعالى عَمَّا يُشْرِكُونَ »  « 3 » ، يعنى : « و پروردگار تو مىآفريند هر چه را كه مىخواهد و بر مىگزيند ( يعنى از براى امامت ) ، هر كه را كه مىخواهد . نيست و نباشد ايشان را اختيار آن » .  « سُبْحانَهُ وَ تَعالى عَمَّا يُشْرِكُونَ »  ؛ « منزه و پاك مىشمارم خدا را از آن‌كه او را شريك و منازعى در خلق به هم رسد » ( و از آن‌كه در بالاى اختيارى او اختيارى باشد . يا كسى بر او جرأت نمايد اختيار كردن آنچه آن جناب اختيار آن نفرموده ، و بلندمرتبه و برتر است از مشاركت آنچه با او شريك مىسازند ، يا از اشراك مشركان ) .\r\nو خداى عزّوجلّ فرموده است كه :  « وَ ما كانَ لِمُؤْمِنٍ وَ لا مُؤْمِنَةٍ إِذا قَضَى اللَّهُ وَ رَسُولُهُ أَمْراً أَنْ يَكُونَ لَهُمُ الْخِيَرَةُ مِنْ أَمْرِهِمْ »  « 4 » ( تا آخر آيه ) . « كه نيست و نباشد ( يعنى : نسزد و نرسد ) هيچ مرد مؤمن و نه هيچ زن مؤمنه را چون حكم كنند خدا و رسول او ( كه محمد است صلى الله عليه و آله ) كارى را آن‌كه اختيار از براى ايشان بوده باشد از كار خويش ( بلكه بايد كه خود را تابع خدا و رسول صلى الله عليه و آله سازند ) . و هر كه نافرمانى كند خدا و رسول او را ، پس به حقيقت كه گمراه شده ؛ گمراهى هويدا » .\r\n\r\n\r\n","description":"","footnote":"\r\n( 1 ) . توبه ، 30 .\r\n( 2 ) . عنكبوت ، 38 .\r\n( 3 ) . قصص ، 68 .\r\n( 4 ) . احزاب ، 36 .\r\n","page_name":" 651 ","page_number":655},
  {"content":"\r\n . \r\n","description":"","footnote":"","page_name":" 652 ","page_number":656},
  {"content":"\r\n\r\nو فرموده است كه :       « ما لَكُمْ كَيْفَ تَحْكُمُونَ * أَمْ لَكُمْ كِتابٌ فِيهِ تَدْرُسُونَ * إِنَّ لَكُمْ فِيهِ لَما تَخَيَّرُونَ * أَمْ لَكُمْ أَيْمانٌ عَلَيْنا بالِغَةٌ إِلى يَوْمِ الْقِيامَةِ إِنَّ لَكُمْ لَما تَحْكُمُونَ * سَلْهُمْ أَيُّهُمْ بِذلِكَ زَعِيمٌ * أَمْ لَهُمْ شُرَكاءُ فَلْيَأْتُوا بِشُرَكائِهِمْ إِنْ كانُوا صادِقِينَ »       « 1 » ، يعنى : « چيست شما را و شما را چه مىشود و چگونه حكم مىكنيد ؟ آيا شما راست كتاب و نوشته‌اى كه از آسمان آمده باشد كه در آن اين را بخوانيد كه : به درستى كه شما راست در آن ، هر آينه آنچه را كه اختيار كنيد و برگزينيد و تمنّا نماييد ( يعنى كتابى كه اين مضمون در آن نوشته باشد ) . يا شما را است عمود و مواثيق مؤكّده به سوگندها بر ما ، كه خداوند شماييم كه رسنده باشد به نهايت تأكيد تا روز قيامت كه : به درستى كه شما راست آنچه حكم كنيد . بپرس ايشان را كه كدام يك از ايشان به اين حكم كفيل و ضامن است ( كه در آخرت از عهدهء آن بيرون آيد كه قيام نمايد بر امضاى آن ، و احتجاج بر صحّت آن ، چون كسى كه از جانب جماعتى سخن گويد و متكفّل امور ايشان باشد ) ، يا ايشان را است شريكانى چند . پس بايد كه بياورند شريكان خويش را ( تا با ايشان موافقت نمايند ، يا تصديق ايشان كنند ) ، اگر هستند راست‌گويان » ( و مراد حقّ تعالى نفى هر چيزى است كه به آن تمسّك توان جست از دليل عقلى و نقلى ، تا بر ايشان ظاهر شود كه در دعوى خويش ، غير از تقليد كه از توهّم و تخيّل نفسانى و تسويل شيطانى برخواسته ، چيزى ندارند ) .\r\nو حضرت فرمود كه : « خداى تعالى فرموده است :  « أَ فَلا يَتَدَبَّرُونَ الْقُرْآنَ أَمْ عَلى قُلُوبٍ أَقْفالُها »  « 2 » ، يعنى : « آيا پس تفكّر نمىكنند در قرآن ( و مواعظ و زواجر آن را به سمع قبول اصغا « 3 » نمىنمايند ، و به ديدهء اعتبار نمىنگرند ؟ تا به راه راست ، شناختى پيدا كرده ، از باديهء گمراهى رهايى يابند ) ، بلكه بر دل‌هاى پاره‌اى از ايشان ، قفل‌هاى آنهاست » ( كه با قفل‌هاى متعارف مناسبتى ندارد ؛ چه قفل‌هاى متعارف ، به كليدى كه دارند ، گشوده مىشوند ، و قفل دل‌هاى ايشان به هيچ چيز گشوده نشود و آن عبارت از ختم و طبعى كه مانع است از دخول حقّ در آنهاست ) .  « فَطُبِعَ عَلى قُلُوبِهِمْ فَهُمْ لا يَفْقَهُونَ »  « 4 » ؛ « يا بلكه مهر زده است خدا بر دل‌هاى ايشان ( يعنى نشانى در آنها پديد آورده است تا فرشتگان به آن نشان ، علم به كفر و نفاق ايشان پيدا كنند و بر ايشان لعنت كنند . و يا آن‌كه چون با وجود ظهور آيات داله بر حقيّت حق ، قبول حق نمىكنند ، به جهت فرط عناد و جحود ، پس گويا خداى تعالى بر دل‌هاى ايشان مهر زده )\r\n\r\n\r\n","description":"","footnote":"\r\n( 1 ) . قلم ، 36 تا 42 .\r\n( 2 ) . محمّد ، 24 .\r\n( 3 ) . گوش فرا دادن .\r\n( 4 ) . منافقون ، 3 .\r\n","page_name":" 653 ","page_number":657},
  {"content":"\r\n . \r\n","description":"","footnote":"","page_name":" 654 ","page_number":658},
  {"content":"\r\n\r\nپس ايشان هيچ چيز را نمىفهمند » .\r\n[ أم 
  ]    « قالُوا سَمِعْنا وَ هُمْ لا يَسْمَعُونَ * إِنَّ شَرَّ الدَّوَابِّ عِنْدَ اللَّهِ الصُّمُّ الْبُكْمُ الَّذِينَ لا يَعْقِلُونَ * وَ لَوْ عَلِمَ اللَّهُ فِيهِمْ خَيْراً لَأَسْمَعَهُمْ وَ لَوْ أَسْمَعَهُمْ لَتَوَلَّوْا وَ هُمْ مُعْرِضُونَ »    ؛ « يا بلكه گفتند : شنيديم ، و حال آن‌كه ايشان نمىشوند ؛ شنيدنى كه به آن ، نفع يابند . پس گويا نمىشنوند . به درستى كه بدترين جنبندگان روى زمين و حيوانات در نزد خداى تعالى ، كر از شنيدن حقّ ، كه گنگانند در گفتن آن ؛ آنان كه در نمىيابند ( يعنى خود را بر اين مىدارند كه حقّ را نفهمند ) . و اگر خداى تعالى دانستى در ايشان خوبى را كه آن نفع يافتن است ، هر آينه ايشان را شنوا مىكرد ، و لطف و توفيق به ايشان ارزانى مىفرمود . و اگر ايشان را به واسطهء لطف ، شنوا مىگردانيد ، هر آينه بر مىگشتند از آن و ايشان ، اعراض‌كنندگان بودند » ( يا گروهىاند كه عادت ايشان رو گردانيدن از حقّ و قبول آن است . يعنى چون لطف ، فائده به ايشان نمىرسانيد ، ما ايشان را واگذاشتيم ) ، يا  « قالُوا سَمِعْنا وَ عَصَيْنا »  « بلكه گفتند كه : شنيديم و نافرمانى نموديم » . بلكه هر يك از امامت و معرفت آن و شنيدن آن به سمع قبول  « فَضْلُ اللَّهِ يُؤْتِيهِ مَنْ يَشاءُ وَ اللَّهُ ذُو الْفَضْلِ الْعَظِيمِ »  « مزيّت نعمت و افزونى كرم خداى تعالى است كه مىدهد آن را بر سبيل تفضّل ، هر كه را كه مىخواهد از بندگان ( كه به آن ، از غير ، ممتاز و سرافراز مىگردد ) و خداى تعالى ، خداوند فضل بزرگ است » ( كه نعم دنيا و آخرت در جنب آن ، مُحقّر و مختصر مىنمايد . و تا از اينجا ترجمهء آياتى است كه حضرت عليه السلام آنها را ذكر فرموده به طريق اقتباس و تضمين در كلام خويش ، و چون فى الجمله تصرّفى در آيات شده بود ، كه با ذكر آن ، موهم اين بود كه آيه چنين باشد و بدون آن درست نبود ، لهذا حقير به ترجمهء آن اكتفا نمود ) . « 1 »\r\nبعد از آن ، حضرت فرمود كه : « پس چگونه ايشان را دخلى به اختيار امام و نصب كردن او باشد ؟ و حال آن‌كه امام ، عالمى است كه جهل ندارد ( و همه چيز را مىداند از آنچه امّت به آن محتاج باشند ، يا نباشند مگر آنچه علمش مخصوص خدا باشد ) . و امّت را مىخواند به سوى حقّ ، يا حافظ ايشان است ، چون شبان ( كه گلّه را محافظت مىكند ) . و جُبن و بيدلى نورزد ، و ناتوانى و ضعف ندارد ( كه از اجراى امور عاجز شود ) ، و معدن پاكيزگى و پاكى است ( كه\r\n\r\n\r\n","description":"","footnote":"\r\n( 1 ) . مترجم - / رحمه اللَّه - / آيات را كه در متن فعلى هست ، و احتمالًا با نسخه‌اى كه در نزدش بوده ، متفاوت بوده و منطبق با آيات قرآن نبوده ، ذكر نكرده ، و به ترجمهء آنها بسنده كرده كه با توجه به نسخهء فعلى ، در داخل پرانتز آورده شد .\r\n","page_name":" 655 ","page_number":659},
  {"content":"\r\n . \r\n","description":"","footnote":"","page_name":" 656 ","page_number":660},
  {"content":"\r\n\r\nتقدّس و طهارت از عيب‌ها و گناهان ، از او جدا نمىشود ) ، و محلّ خداپرستى و بىرغبتى در دنيا ، و معدن علم و عبادت است ، و مخصوص است به آن‌كه رسول صلى الله عليه و آله ، او را به سوى امامت خوانده باشد ( نه آن‌كه خلق او را به سوى آن خوانده باشند . و مىتواند كه معنى اين باشد كه :\r\nمخصوص باشد به دعاى پيغمبر ؛ مثل آنچه در غدير خم در باب على عليه السلام فرمود كه : بار خدايا ، دوست‌دار هر كه او را دوست دارد ، و غير از اين ، از آنچه فرمود . يا معنى آن است كه ، به سوى رسول صلى الله عليه و آله منسوب باشد ) . و بايد كه از نسل فاطمهء طاهرهء بتول باشد ( كه خدا او را از جميع گناهان پاك نموده ، و از زنان منقطع گرديده ) از روى فضل و دين و حسب ، و از دنيا بريده شده ، هميشه روى نياز به درگاه خدا داشت ، و چيزى در نسب او نباشد كه محلّ طعن در او باشد ( يعنى حرام‌زاده يا از اولاد حرام‌زاده نباشد ، و ولد شبهه نيز نباشد ) . و هيچ صاحب حسبى با او نزديك نمىتواند شد » . « 1 »\r\nو حضرت فرمود كه : « امام بايد در خانهء آباد قريش و بلندترين از همهء نسل هاشم باشد ( كه بر جميع قريش ، و از همهء ايشان بلندترند ) و از عترت رسول صلى الله عليه و آله باشد . « 2 » و از نزد خداى عزّوجلّ مرضى و پسنديده باشد ، و از هر شريفى شريف‌تر ، و از فرزندان عبد مناف باشد ، و علمش بيفزايد ( به واسطهء آن‌كه محدَّث است كه فرشته او را از جانب خدا حديث مىكند ، يا آن را به امّت برساند از هر چه بايد رسانيد ) . و حلمش كامل باشد ، و قوّت داشته باشد ( كه بار سنگين امامت را بر دارد ) . و عالم باشد به سياست ( و قهر كردن بر بدكار ، كه به واسطهء آن امور امّت منسّق و منتظم گردد ) . و فرمان‌بردارى او از جانب خدا ، واجب و لازم باشد ، و قائم باشد به فرمان خداى عزّوجلّ ( كه در آن ، نهايت سعى و اهتمام داشته باشد ) . و بندگان خدا را خير خواه باشد ، و دين خدا را حفظ كند .\r\nبه درستى كه خدا ، پيغمبران و امامان عليهم السلام توفيق مىدهد و به ايشان عطا مىفرمايد از مخزون علم و حكمت‌هاى خويش ، آنچه را كه به غير ايشان نمىدهد . پس علم ايشان بالاى علم اهل زمان ايشان ، و بيشتر از آن مىباشد در فرمودهء آن جناب جلّ و تعالى است كه :  « أَ فَمَنْ \r\n\r\n\r\n","description":"","footnote":"\r\n( 1 ) . و حسب ، شمردن افعال و مآثر جميله است ، و حسب هر مردى مآثر پدران اوست . و خليل بن احمد گفته است كه : شرف و بزرگوارى است كه در پدران ثابت باشد ، و اصل از آن ، حساب است ، به معنى شمار ؛ چه هرگاه مردم تفاخر كنند هر يك مناقب خويش ، مفاخر پدران راى مىشمارند . ( مترجم )\r\n( 2 ) . و عترت در لغت ، فرزندان و خويشان نزديكند ؛ چون پسران عمّ . ( مترجم )\r\n","page_name":" 657 ","page_number":661},
  {"content":"\r\n . \r\n","description":"","footnote":"","page_name":" 658 ","page_number":662},
  {"content":"\r\n\r\n يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ »  « 1 » ، يعنى : « آيا پس آن‌كه رهنمايى مىكند به سوى حقّ و راستى ، سزاوارتر است به آن‌كه پيروى شود ، يا آن‌كه راه راست نيابد مگر آن‌كه رهنموده شود ؟ ( كه كسى او را راه راست نمايد ) . پس چيست از براى شما ؟ ( و شما را چه مىشود ؟ ) چگونه حكم و داورى مىكنيد در تسويهء ميان اين دو ؟ » در فرمودهء آن جناب تبارك و تعالى است كه :  « وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً »  « 2 » . و در قول اوست در شأن طالوت كه :  « إِنَّ اللَّهَ اصْطَفاهُ عَلَيْكُمْ وَ زادَهُ بَسْطَةً فِي الْعِلْمِ وَ الْجِسْمِ وَ اللَّهُ يُؤْتِي مُلْكَهُ مَنْ يَشاءُ وَ اللَّهُ واسِعٌ عَلِيمٌ »  « 3 » ، يعنى : « به درستى كه خدا برگزيد طالوت را بر شما و افزونى داد او را به گشادگى و بسيارى در دانش و در تن ( چه طالوت ، مرد نمايان و با جمال بود ، و به يك سر و گردن از اهل زمان خود بلندتر ، و در سياست و تدبير مملكت‌دارى و در حفظ عدالت ميان رعيّت ، عديل و نظير نداشت ) . و خدا كه مالك است ، ملك و مملكت خويش را مىدهد به هر كه مىخواهد ( ومىداند كه او را صلاحيّت ملك‌دارى هست ) . و خدا بسيار فضل وداناست » .\r\nو به پيغمبر خود صلى الله عليه و آله فرموده كه :  « أَنْزَلَ [ اللَّهُ 
  ] عَلَيْكَ الْكِتابَ وَ الْحِكْمَةَ وَ عَلَّمَكَ ما لَمْ تَكُنْ تَعْلَمُ وَ كانَ فَضْلُ اللَّهِ عَلَيْكَ عَظِيماً »  « 4 » . ( و در قرآن چنين است كه : «  وَ أَنْزَلَ اللَّهُ عَلَيْكَ الْكِتابَ  » ) ، يعنى : « و فرو فرستاد خدا بر تو قرآن و حكمت را كه بيان احكام آن است ، و آموخت تو را آنچه نبودى كه به خودى خود بدانى ، و فضل خدا بر تو بزرگ است » ( كه علوم غير متناهيه را به تو تعليم داده ) . و در شأن ائمّه از اهل بيت پيغمبر خويش و عترت و ذرّيّهء او فرموده است كه :   « أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً * فَمِنْهُمْ مَنْ آمَنَ بِهِ وَ مِنْهُمْ مَنْ صَدَّ عَنْهُ وَ كَفى بِجَهَنَّمَ سَعِيراً »   « 5 »   .  \r\nو به درستى كه چون خداى عزّوجلّ بنده را بر گزيند براى امور بندگان خويش ، سينهء او را از براى آن بگشايد ، و چشمه‌هاى حكمت را در دل او بسپارد ، و علم را به او الهام فرمايد ؛ چنان الهامى كه بعد از آن ، از جواب چيزى در نماند و در آن جوابى نگويد كه از طريقهء صواب مائل باشد . پس او معصوم است كه خدا او را از همهء گناهان نگاه داشته ، و مؤيّد است ( كه او را تقويت داده و يارى نموده ) و موفّق است ( كه توفيق هر خوبى به او عطا فرموده ) و مسدّد\r\n\r\n\r\n","description":"","footnote":"\r\n( 1 ) . يونس ، 35 .\r\n( 2 ) . بقره ، 269 .\r\n( 3 ) . بقره ، 247 .\r\n( 4 ) . نساء ، 113 .\r\n( 5 ) . نساء ، 54 و 55 .\r\n","page_name":" 659 ","page_number":663},
  {"content":"\r\n . \r\n","description":"","footnote":"","page_name":" 660 ","page_number":664},
  {"content":"\r\n\r\nاست ( كه او را راست و درست نموده ، كه هيچ كجى در او و در كار او نيست ) ، و از خطا و لغزش و به سر در آمدن ، ايمن است ، و خدا او را به اين مخصوص مىسازد تا آن‌كه حجّت او باشد بر بندگانش ، و گواه او باشد بر آفريدگانش . و  « ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ ذُو الْفَضْلِ الْعَظِيمِ »  « 1 » .\r\nپس آيا مردم قدرت دارند بر شناختن مثل اين امام كه مذكور شد ، تا او را اختيار نمايند ؟ يا برگزيدهء ايشان به اين صفت باشد ، تا او را بر همه كس مقدم دارند ؟ به خانهء خدا سوگند ، كه از حقّ در گذشتند ، و كتاب خدا را ( كه قرآن است ) در پس پشت‌هاى خويش افكندند ، كه گويا نمىدانند كه آن كتاب خداست .\r\nو در كتاب خداست ، راه راست و شفا از هر ناخوشى . پس آن را انداختند و خواهش‌هاى خود را پيروى كردند . بعد از آن ، خدا ايشان را مذمّت فرمود و ايشان را به غايت دشمن داشت و هلاك گردانيد ، پس فرمود جلّ و تعالى :  « وَ مَنْ أَضَلُّ مِمَّنِ اتَّبَعَ هَواهُ بِغَيْرِ هُدىً مِنَ اللَّهِ إِنَّ اللَّهَ لا يَهْدِي الْقَوْمَ الظَّالِمِينَ »  « 2 » ، يعنى : « و كيست گمراه‌تر از آن كس كه پيروى نمود خواهش خويش را بىراهنمونى ، و بيان و بصيرتى از جانب خدا ؟ ( يعنى : هيچ‌كس گمراه‌تر از چنين كسى نيست ) . به درستى كه خدا راه را نمىنمايد و به سر منزل نجات نمىرساند گروه ستمكاران را » .\r\nو فرموده است كه :  « فَتَعْساً لَهُمْ وَ أَضَلَّ أَعْمالَهُمْ »  « 3 » ، يعنى : « پس خدا ايشان را هلاك گردانيد ؛ هلاكتى سخت ، و كردارهاى ايشان را نابود ساخت » ( يا خدا ايشان را هلاك سازد . و كردارهاى ايشان را نابود گرداند ) . و فرموده است كه :  « كَبُرَ مَقْتاً عِنْدَ اللَّهِ وَ عِنْدَ الَّذِينَ آمَنُوا كَذلِكَ يَطْبَعُ اللَّهُ عَلى كُلِّ قَلْبِ مُتَكَبِّرٍ جَبَّارٍ »  « 4 » ، يعنى : « بسيار بزرگ است از روى دشمنى ، مجادلهء ايشان در آيات خدا ، بىحجّت و برهانى كه آمده باشد به ايشان در نزد خدا و نزد آنان كه ايمان آورده‌اند ، همچنان كه مهر گذاشت بر دل‌هاى اين گروه ، مهر مىگذارد خدا بر همهء دل هر متكّبرى كه از فرمان‌بردارى سر كشيده باشد و گردن‌كشى نمايد » ( كه خود را برتر داند ) . و خدا رحمت فرستد بر محمد و آل او و درود فرستد بر ايشان ؛ درود فرستادنى فراوان » .\r\n528 / 2 . محمد بن يحيى ، از احمد بن محمد بن عيسى ، از حسن بن محبوب ، از\r\n\r\n\r\n","description":"","footnote":"\r\n( 1 ) . حديد ، 21 .\r\n( 2 ) . قصص ، 50 .\r\n( 3 ) . محمّد ، 8 .\r\n( 4 ) . غافر ، 35 .\r\n","page_name":" 661 ","page_number":665},
  {"content":"\r\n . \r\n","description":"","footnote":"","page_name":" 662 ","page_number":666},
  {"content":"\r\n\r\nاسحاق بن غالب ، از امام جعفر صادق عليه السلام روايت كرده است كه آن حضرت - در خطبه‌اى از خطبه‌هاى خويش كه در آن ، حال ائمّه عليهم السلام و صفات ايشان را ياد مىفرمايد - فرمود كه : « خداى عزّوجلّ به واسطهء ائمّهء هدى از اهل بيت پيغمبر ما ، دين خويش را روشن ساخت ، و پرده را از روى آن برداشت . و به سبب ايشان شارع ، راه راست خود را ظاهر و هويدا گردانيد . و به ايشان چشم‌هاى علم نهانى خويش را گشود ، و از پوشيدگى بيرون آورد ( و بنابر بعضى از نسخ كافى ، آن را به ايشان عطا فرمود ، يا به مردم به سبب ايشان بخشيد ) .\r\nپس هر كه از امّت محمد صلى الله عليه و آله كه حقّ واجب امام خويش را شناسد ، مزهء شيرينى ايمان خود را بيابد ، و افزونى صفا و مقبولى اسلام خويش را بداند ؛ زيرا كه خداى تبارك و تعالى ، امام را نصب فرموده كه نشانه‌اى باشد از براى خلق او . يعنى از براى شناختن راه خدا و او را حجّت بر اهل موادّ و جهان خويش گردانيده ( بعضى گفته‌اند كه : مراد از موادّ خدا ، فيض‌هاى اوست كه از او به اهل آن مىرسد و اهل موادّ ، آنانند كه ايشان را زيادتى اختصاص به فيض‌هاى آن جناب باشد ، از صاحبان عقول خالصه . و عالم ، مجموع خلائق‌اند ؛ خواه آسمانى باشند و خواه زمينى و خواه از علويّات « 1 » باشند و خواه از سفليّات ، « 2 » يا آنچه در تحت افلاكند ، و مراد از عالِم خدا ، كسى است كه او را زيادتى ارتباط و اختصاص به خداى سبحانه باشد ، و ايشان صاحبان عقول‌اند . يا مراد ، عالمى است كه صدور و وجود آن ، مستند به سوى خداى سبحانه است . و بعضى گفته‌اند كه مراد از اهل موادّ ، عقول است كه ماده‌هاى معرفت اويند . و مراد از جهان يا اهل آن ، غير عقول است ؛ زيرا كه امام ، بر جميع مخلوقات حجّت است . و احتمال داده‌اند كه مراد از اوّل عالم ، زمانيّات و جسمانيّات و از دويم ، عالم مجرّدات و روحانيّات باشد . و بعضى موادّ را جمع مودّة گرفته‌اند كه به معنى دوستى است و عالم را بر غير ايشان حمل كرده‌اند . و بعضى دويم را عين اوّل و تفسير آن دانسته‌اند ) .\r\nو خداى تعالى امام را تاج تعظيم و توقير در پوشانيده ، و او را از نور و علم خداوند جبّار پوشانيده ؛ در حالتى كه كشيده مىشود به ريسمانى به سوى آسمان ( يا خدا او را به آن ريسمان يا راهى از راه‌ها به سوى آسمان مىكشد ) . و مواد آن نور ، از امام - يا از نور او - بريده نشود ( حاصل معنى ، آن‌كه خداى تعالى راهى به عالم علوى از براى امام عليه السلام قرار مىدهد كه افاضهء\r\n\r\n\r\n","description":"","footnote":"\r\n( 1 ) . موجودات عالم بالا .\r\n( 2 ) . موجودات مادى كه در عالم ماده قرار دارند .\r\n","page_name":" 663 ","page_number":667},
  {"content":"\r\n . \r\n","description":"","footnote":"","page_name":" 664 ","page_number":668},
  {"content":"\r\n\r\nعلوم از آنجا به او مىشود ؛ آناً فآناً ) . و كسى نتواند كه برسد به آنچه در نزد خداست ، از فضل و كرامت و ثواب ، مگر به جهت اسباب و طرق و ابواب مقرّرهء آن جناب ( كه از جملهء آنها ، امام است ) و خدا اعمال بندگان را قبول نمىفرمايد ، مگر به معرفت امام ، و امام داناست به آنچه بر او وارد مىشود ، از امور مشتبهه ( كه در هم آميخته باشد و تاريكى اشكال آن را فرا گرفته باشد ، كه فرق ميان آنها بسيار دشوار باشد ) . و داناست به سنت‌هاى پيغمبر كه بسيار خفا داشته باشد ( و اسرارى باشد كه كسى آن را نداند ، مگر به تعليم پيغمبر يا به الهام خدا ) و به فتنه‌هايى كه امور باطلهء آن ، شباهت به حقّ دارد .\r\nپس هميشه خداى تبارك و تعالى ايشان را از براى خلق خود بر مىگزيند از فرزندان حضرت امام حسين عليه السلام از نسل هر امامى ، و ايشان را از براى اين امر بر مىگزيند ، و همهء خوبىها را در ايشان جمع مىكند ، و به ايشان از براى بندگان خويش راضى مىگردد ، و ايشان را مىپسندد ، و در هر زمان كه امامى از ايشان در گذرد ، از براى خلق خود امامى ديگر را از نسل آن حضرت نصب كند تا نشانهء باشد آشكارا و رهنمايى روشن‌بخش ، چون خورشيد عالم آرا و پيشوايى مستقيم در عقايد و كردار و گفتار ، يا قائم به امر امامت و امّت ، و تا حجّتى باشد دانا . و ايشان امامانى چنداند كه خلائق را رهنمايى مىكنند به حقّ ( كه دين اسلام است ) و حدود آن - / و به حق - / عدالت مىكنند در احكام آن ، و حجّت‌هاى خدايند بر خلق او و داعيان اويند بر ايشان ، و حافظان اويند كه مردم را از مكاره و قبايح محافظت مىكنند و ايشان را به سوى معرفت و محاسن و مصالح مىخوانند و خدا ، به همين حجّت ، خويش را بر خلائق تمام مىكند ، و بندگان خدا به هدايت ايشان ، دين‌دارى مىكنند ، و جميع شهرها به نور ايشان روشن مىشود ، و مال‌هاى قديمى به بركت ايشان افزون مىشود ، و خدا ايشان را حيات خلائقى كه بر روى زمين‌اند و چراغ‌ها از براى رفع تاريكى جهالت و ضلالت و كليدها از براى سخن گفتن و ستون‌هاى دين اسلام گردانيده ، و تقديرات خدا به اين نصب در ايشان ، جارى شده ، در حالتى كه بر محتوم و واجب آنها - كه مستلزم حصول امضاست - قرار و استقرار دارد كه تغيير و تبديل در آن راه نيابد .\r\nپس امام ، برگزيدهء خداست ، و پسنديدهء او و رهنمايى است كه مخصوص است به هم‌رازى آن جناب ، و به امر خلائق قيام دارد ، و ايشان ، در جلب منفعت و دفع مضرّت ، از او اميدوارى دارند ، و خدا او را به اين برگزيده و او را بر چشم خود ساخته و آفريده ( يعنى\r\n\r\n","description":"","footnote":"","page_name":" 665 ","page_number":669},
  {"content":"\r\n . \r\n","description":"","footnote":"","page_name":" 666 ","page_number":670},
  {"content":"\r\n\r\nمنظور نظر ، تربيت آن جناب بوده و بر نگهداشتى و محافظت او ، پروريده شده ، در عالم ذر - كه خدا خلائق را تفريق نمود و ايشان را از صلب آدم چون مورچگان كوچك بيرون آورد - ) در هنگامى كه او را آفريد ، و در ميان مخلوقات ، در وقتى كه او را ساخت ، و حال آن‌كه روحى بود پيش از آن‌كه جسم او را خلق كند ، از طرف راست عرش خويش و حكمت به او عطا شده بود در علم غيب در نزد خدا ، و خدا ، او را اختيار فرمود به سبب علمى كه داشت ، و او را برگزيد به جهت اتّصاف او به پاكى و پاكيزگى از جميع رذائل و صفات ناپسنديده .\r\nو امام ، باقى مانده‌اى است از آدم عليه السلام و برگزيده ، يا ذخيره‌اى است از نسل نوح ، و مختارى است از اولاد ابراهيم ، و سلاله‌اى است از اسماعيل « 1 » ، و صفوه‌اى است از عترت محمد صلى الله عليه و آله « 2 » و هميشه به عين عنايت خدا مراعات او ، منظور است ( كه او را حفظ و حراست مىفرمايد ) به پردهء خويش ( كه عبارت است از قوّهء نفسانيّه كه ميانهء آن حضرت و معصيت مانع است و تعبير مىشود از آن ، به عصمت ) .\r\nو دام‌هاى شيطان و لشكران او ، از امام دور شده ، و در آمدن موذيات كه ناگاه ضرر مىرسانند ، از او دفع شده ، و همچنين دميدن هر فاسقى كه بر سبيل سِحر بر چيزى مىدمد ( و محتمل است كه مراد از اين فقره ، محفوظ بودن امام باشد از شرّ شياطين انس ؛ چنانچه فقرهء سابقه در باب محفوظيّتش از شياطين جنّ است ، و كسب‌هاى بد و آنچه او را به سوى آنها كشد از او گردانيده ) . و از جميع عاهات و آفات مبّرا و محجوب است . « 3 » و از لغزش‌ها معصوم و از همه بدىها و زشتىها و آنچه ناشايست باشد ، مصون و محفوظ باشد ، و معروف باشد به بردبارى و نيكوكارى در اوايل بلوغ ( كه به حدّ مردى رسد يا قريب به آن ) و منسوب باشد به سوى عفّت و علم و فضل در نزد انتهاى عمرش ( يا مراد از فقرهء اوّل ، اين است كه با علوّ و شرف و غلبه‌اى كه دارد ، حليم و بردبار باشد . و از فقرهء دويم ، اين‌كه اين صفات جميله در او بر وجه كمال باشد ) . و امر پدرش كه عبارت از امامت است ، مسند به سوى او باشد و در ايّام\r\n\r\n\r\n","description":"","footnote":"\r\n( 1 ) . و سُلالهء به ضم سين ، در لغت ، به معنى نطفه است و آنچه بيرون كشيده شود از چيزى و مراد از آن ، فرزند است دراينجا . ( مترجم )\r\n( 2 ) . و صفوه ، به هر سه حركت ، به معنى برگزيده است و آنچه از تيرگى غشّ ، صافى باشد . ( مترجم )\r\n( 3 ) . و عاهت و آفت ، به يك معنى است ، و آن ، عبارت است از بيرون رفتن عضو از مزاج طبيعى خود . و ممكن است كه از يكى ، تمام امراض نفسانى مقصود باشد و از ديگرى ، بعضى از امراض بدنى ؛ چون خوره و پيسى و لنگى و امثال آن . ( مترجم )\r\n","page_name":" 667 ","page_number":671},
  {"content":"\r\n\r\nباب در بيان اين‌كه ائمّه واليان امر خدايند و . . .\r\n\r\n","description":"","footnote":"","page_name":" 668 ","page_number":672},
  {"content":"\r\n\r\nحيات پدر خويش ، از سخن گفتن بر وجه استقلال از جانب خود ، ساكت باشد .\r\nپس هرگاه مدّت امامت پدر بزرگوارش به سر آيد ، تا آن‌كه تقديرات خدا ، او را منتهى سازد به سوى مشيّت و خواست او و ارادهء خدا به حجيّت فرزند تعلّق گيرد ، و منتهاى مدّت پدرش صلى الله عليه و آله برسد ، پس در گذرد و از دنيا رحلت نمايد ، و امر خدا بعد از وفات پدرش به سوى او منتقل شود ، و خدا دين خود را به گردن او اندازد ، و او را حجّت بر بندگان خود و قيّم خويش در جميع شهرها گرداند ، و او را به روح خود تأييد فرمايد - / چنانچه شرح آن بيايد - و علم خويش را به او عطا نمايد ، و او را خبر دهد به فضل بيان خويش كه در ميانهء حقّ و باطل چگونه تفريق بايد نمود ، و اسرار و رازهاى نهان خويش را به او بسپارد ، و او را چنان قرار دهد كه به سوى امر عظيم خدا كه رياست عامّه خلق و تحملّ تَعب و مشقّت آن است ، شتابد ، و آن جناب را اجابت كند و به زيادتى بيان علم خويش ، او را خبر دهد ، و او را نصب كند كه نشانهء باشد از براى آفريدگانش ، و او را حجّت گرداند بر مردم جهان و روشنى از براى اهل دين ، و قيّم بر بندگان خويش ، و به او راضى شود كه امامى باشد از براى ايشان كه راز خويش را به او سپرده ، و او را حافظ علم خود ساخته ، و حكمت خود را به او عطا فرموده ، و او را نگاه به آن دين خود گردانيده ، و او را شتابان به سوى كار بزرگ خود كرده ، و راه‌هاى راست و واجبات و حدود خويش را به او زنده گردانيده و روشن ساخته .\r\nپس آن امام بر پا شود با عدل در نزد سرگردانى اهل جهل ، و تحيّر اهل جدل ، به سبب و دستيارى نور ساطع ( علم لامع كه به آسمان بالا مىرود ) ، و شفاى نافع ( برهان قاطع كه سود مىدهد ) ، با حقّ روشنى كه بر كسى مشتبه نشود ، و با بيان هر موضع كه حقّ از آن بيرون مىرود از براى قاصرين ، و قيامش بر راه حقّى باشد كه راست‌گويان از پدرانش عليهم السلام بر آن رفته‌اند . پس هيچ‌كس حقّ اين عالم را جاهل نباشد ، مگر بدبخت و او را انكار نكند ، مگر گمراه و از او باز ندارد ، مگر آن‌كه بر خداى جلّ و علا جرأت كند و از او نترسد » .\r\n\r\n16 . باب در بيان اين‌كه ائمّه عليهم السلام واليان امر خدايند و ايشان مردمانى هستند كه مردم بر ايشان حسد برده‌اند كه خداى عزّوجلّ ايشان را ذكر فرموده است\r\n529 / 1 . حسين بن محمد بن عامر اشعرى ، از مُعلّى بن محمد روايت كرده است كه گفت : حديث كرد مرا حسن بن على وشّاء ، از احمد بن عائذ ، از ابن اذَينه ، از بُريد عِجلى\r\n\r\n","description":"","footnote":"","page_name":" 669 ","page_number":673},
  {"content":"\r\n . \r\n","description":"","footnote":"","page_name":" 670 ","page_number":674},
  {"content":"\r\n\r\nكه گفت : از امام محمد باقر عليه السلام سؤال كردم از تفسير قول خداى عزّوجلّ :  « أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ »  « 1 » . پس جواب آن حضرت از سؤال من ، اين آيه بود كه :  « أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُؤْمِنُونَ بِالْجِبْتِ وَ الطَّاغُوتِ وَ يَقُولُونَ لِلَّذِينَ كَفَرُوا هؤُلاءِ أَهْدى مِنَ الَّذِينَ آمَنُوا سَبِيلًا »  ، يعنى : « آيا نمىنگرى به سوى كسانى كه داده شده‌اند بهره‌اى از كتاب ( يعنى قرآن ، چنانچه بيايد ) ايمان مىآورند به دو بت قريش ، كه جبت و طاغوت‌اند ، و مىگويند براى آنان كه كافر شدند ( يعنى در باب ايشان مىگويند در حال غيبت ، چنانچه گويا در نزد ايشان حاضرند ) كه اين گروه كفّار ، راه ايشان راست‌تر است از راه آنان كه ايمان آورده‌اند » .\r\nو حضرت فرمود كه : « مىگويند براى پيشوايان گمراهى و خوانندگان مردم به سوى آتش جهنّم ، كه اين گروه ، راه يافته‌تراند از آل محمد و راه ايشان راست‌تر است از راه ايشان .   « أُولئِكَ الَّذِينَ لَعَنَهُمُ اللَّهُ وَ مَنْ يَلْعَنِ اللَّهُ فَلَنْ تَجِدَ لَهُ نَصِيراً * أَمْ لَهُمْ نَصِيبٌ مِنَ الْمُلْكِ »   ، يعنى : اين گروه معاندين ، آنانند كه خدا ايشان را لعنت فرموده و از رحمت خود دور ساخته ، و هر كه را خدا لعنت كند و براند ، پس نمىيابى او را يارى دهنده‌اى كه او را يارى دهد ، بلكه آيا ايشان راست بهره‌اى از پادشاهى » . و حضرت فرمود : « يعنى امامت و خلافت » .\r\n « فَإِذاً لا يُؤْتُونَ النَّاسَ نَقِيراً »  ، يعنى : « پس آن هنگام كه بهره‌اى از آن داشته باشد ، نمىدهند مردمان را آن مقدار كوى » « 2 » ( كه بر پشت دانهء خرما است ، به شكل ناوه ) « 3 » . و حضرت فرمود كه :\r\n« ماييم مردمان ، كه خدا قصد فرموده » .  « أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ »  حضرت فرمود : « ماييم ناس و مردمان ، كه مردم بر ما حسد برده‌اند بر آنچه خدا به ما عطا فرموده از امامت ؛ نه همهء خلق خدا » .  « فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً »  حضرت فرمود كه : « مىفرمايد از ايشان رسولان و پيغمبران و امامان قرار داديم . پس چگونه به آن اقرار مىكنند در اولاد ابراهيم و آن را در آل محمد انكار مىكنند ؟   « فَمِنْهُمْ مَنْ آمَنَ بِهِ وَ مِنْهُمْ مَنْ صَدَّ عَنْهُ وَ كَفى بِجَهَنَّمَ سَعِيراً * إِنَّ الَّذِينَ كَفَرُوا بِآياتِنا سَوْفَ نُصْلِيهِمْ ناراً كُلَّما نَضِجَتْ  \r\n\r\n\r\n","description":"","footnote":"\r\n( 1 ) . نساء ، 59 .\r\n( 2 ) . غلاف نازك روى هستهء خرما .\r\n( 3 ) . و نقير ، نقطه‌اى است در ميان استخوان خرما . و بعضى احتمال داده‌اند كه مراد از نقطه ، همان كو باشد . ( مترجم )\r\n","page_name":" 671 ","page_number":675},
  {"content":"\r\n . \r\n","description":"","footnote":"","page_name":" 672 ","page_number":676},
  {"content":"\r\n\r\n جُلُودُهُمْ بَدَّلْناهُمْ جُلُوداً غَيْرَها لِيَذُوقُوا الْعَذابَ إِنَّ اللَّهَ كانَ عَزِيزاً حَكِيماً »  « 1 » ، يعنى : پس از جملهء ايشان كسى هست كه به آن ايمان آورده و از ايشان كسى هست كه از آن اعراض كرده و ايمان نياورده و كافى است جهنّم ، آتشى افروخته ، براى اعراض‌كنندگان . به درستى كه آنان كه كافر شدند به آيات ما ، زود باشد كه در آوريم ايشان را در آتشى بزرگ ( كه آتش دوزخ است ) در هر زمان كه پخته شود پوست‌هاى ايشان ، يا بسوزد ، بدل كنيم ايشان را پوست‌هايى غير از آنها ( يعنى پوستى چند را غير از پوست‌هايى كه پخته و سوخته‌اند به ايشان دهيم بر صورت ديگر ) تا بچشند عذاب را پى در پى . به درستى كه خدا غالب و داناست به عقوبت اهل جهنّم ، بر وجه حكمت » ( و كسى او را بر تعذيب ايشان منع نمىتواند نمود ) .\r\n530 / 2 . چند نفر از اصحاب ما روايت كرده‌اند ، از احمد بن محمد ، از حسين بن سعيد ، از محمد بن فُضيل از امام موسى كاظم عليه السلام در قول خداى تبارك و تعالى :  « أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ »  كه آن حضرت فرمود : « ماييم كه بر ما حسد برده‌اند » .\r\n531 / 3 . محمد بن يحيى ، از احمد بن محمد ، از حسين بن سعيد ، از نضر بن سُويد ، از يحيى حلبى ، از محمد احول ، از حمران بن اعيَن روايت كرده است كه گفت : به امام جعفر صادق عليه السلام عرض كردم كه : چيست معنى قول خداى عزّوجلّ :  « فَقَدْ آتَيْنا آلَ إِبْراهِيمَ الْكِتابَ »  ؟\r\nحضرت فرمود كه : « كتاب ، پيغمبرى است » . عرض كردم كه : حكمت چيست ؟ فرمود : « فهم و حكم كردن » . عرض كردم كه :  « وَ آتَيْناهُمْ مُلْكاً عَظِيماً »  ؟ حضرت فرمود كه : « ملك عظيم ، فرمان‌بردارى مردم است از براى ايشان » ( و بعضى از مفسرين ، اين آيه را به اين روش ترجمه نموده كه : پس به درستى كه ما عطا كرديم اولاد ابراهيم را - كه موسى و داود و عيسى و محمد صلى الله عليه و آله است - تورات و زبور و انجيل و فرقان و علم حلال و حرام ، و داديم ايشان را پادشاهى بزرگ كه نبوّت است يا مملكت دارى ) .\r\n532 / 4 . حسين بن محمد ، از مُعلّى بن محمد ، از وشّاء ، از حمّاد بن عثمان ، از ابوالصبّاح روايت كرده است كه گفت : از امام جعفر صادق عليه السلام سؤال كردم از قول خداى عزّوجلّ :  « أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ »  . فرمود كه : « اى ابو الصبّاح ، به خدا سوگند كه ماييم آن مردمان كه مردم بر ايشان حسد برده‌اند » .\r\n\r\n\r\n","description":"","footnote":"\r\n( 1 ) . نساء ، 51 - 56 .\r\n","page_name":" 673 ","page_number":677},
  {"content":"\r\n\r\nباب در بيان اين‌كه ائمّه علامات و . . .\r\n\r\n","description":"","footnote":"","page_name":" 674 ","page_number":678},
  {"content":"\r\n\r\n533 / 5 . على بن ابراهيم ، از پدرش ، از محمد بن ابى عُمير ، از عمر بن اذَينه ، از بُريد عِجلى از امام محمد باقر در قول خداى عزّوجلّ :  « فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً »  . روايت كرده است كه آن حضرت فرمود كه : « از ايشان ، رسولان و پيغمبران و امامان قرار داد . پس چگونه اقرار مىكنند در اولاد ابراهيم عليه السلام و در آل محمد صلى الله عليه و آله آن را انكار مىكنند ؟ » .\r\nبريد مىگويد كه : عرض كردم :  « وَ آتَيْناهُمْ مُلْكاً عَظِيماً »  ؟ حضرت فرمود كه : « ملك عظيم و پادشاهى بزرگ ، آن است كه در ايشان ، امامانى چند قرار داده كه هر كه ايشان را اطاعت كند ، خدا را اطاعت كرده ، و هر كه ايشان را نافرمانى كند ، خدا را نافرمانى كرده . پس اين است آن پادشاهى بزرگ كه خدا فرموده است » .\r\n\r\n17 . باب در بيان اين‌كه ائمّه عليهم السلام علامات و نشانه‌هايىاند كه خداى عزّوجلّ آنها را در كتاب خويش ذكر فرموده است\r\n534 / 1 . حسين بن محمد اشعرى ، از مُعلّى بن محمد ، از ابو داود مُستَرِق روايت كرده است كه گفت : حديث كرد ما را داود جصّاص و گفت كه : شنيدم از امام جعفر صادق عليه السلام كه مىفرمود :  « وَ عَلاماتٍ وَ بِالنَّجْمِ هُمْ يَهْتَدُونَ »  « 1 » ، يعنى : « و خدا پيدا نمود نشانه‌هاى راه براى روندگان ( تا در بيابان‌ها هلاك نشوند و به سر منزل مراد برسند ) و به ستاره ايشان راه يابند » . و حضرت فرمود كه : « اين ستاره ، رسول خداست صلى الله عليه و آله و اين نشانه‌ها ، ائمّه عليهم السلام اند » .\r\n535 / 2 . حسين بن محمد ، از مُعلّى بن محمد ، از وشّاء ، از اسباط بن سالم روايت كرده است كه گفت : هيثم از امام جعفر صادق عليه السلام سؤال كرد - و من در خدمت آن حضرت بودم - از قول خداى عزّوجلّ :  « وَ عَلاماتٍ وَ بِالنَّجْمِ هُمْ يَهْتَدُونَ »  ، فرمود كه : « رسول خدا ، نجم است و علامات ، ائمّه عليهم السلام اند » .\r\n536 / 3 . حسين بن محمد ، از مُعلّى بن محمد ، از وشّاء روايت كرده است كه گفت : از حضرت امام رضا عليه السلام سؤال كردم از قول خداى عزّوجل :  « وَ عَلاماتٍ وَ بِالنَّجْمِ هُمْ يَهْتَدُونَ »  ، فرمود كه : « ماييم علامات ، و نجم ، رسول خداست » .\r\n\r\n\r\n","description":"","footnote":"\r\n( 1 ) . نحل ، 16 .\r\n","page_name":" 675 ","page_number":679},
  {"content":"\r\n\r\nباب در بيان اين‌كه آيات و . . .\r\n\r\n","description":"","footnote":"","page_name":" 676 ","page_number":680},
  {"content":"\r\n\r\n\r\n18 . باب در بيان اين‌كه آيات و معجزاتى كه خداى عزّوجلّ آنها را در كتاب خويش ذكر فرموده ، ائمّه عليهم السلام اند\r\n537 / 1 . حسين بن محمد ، از مُعلّى بن محمد ، از احمد بن محمد بن عبداللَّه ، از احمد بن هلال ، از اميّه بن على ، از داود رِقّى روايت كرده است كه گفت : امام جعفر صادق عليه السلام را سؤال كردم از قول خداى عزّوجلّ :  « وَ ما تُغْنِي الْآياتُ وَ النُّذُرُ عَنْ قَوْمٍ لا يُؤْمِنُونَ »  « 1 » ، يعنى : « و دفع نمىكنند آيه‌ها و نشانه‌هاى خدا و ترس‌ها ( يا ترسانندگان او كه مردم را از عذاب حقّ تعالى مىترسانند ) ، از گروهى كه ايمان نمىآورند » ( و بر كفر خواهند مرد ) . حضرت فرمود كه : « آيات ، ائمّه‌اند و نُذُر ، پيغمبرانند . - / صلوات اللَّه عليهم اجمعين - / » .\r\n538 / 2 . احمد بن مهران ، از عبدالعظيم بن عبداللَّه حسنى ، از موسى بن محمد عِجلى ، از يونس بن يعقوب روايت كرده كه آن را مرفوع ساخته از امام محمد باقر عليه السلام كه در قول خداى عزّوجل :  « كَذَّبُوا بِآياتِنا كُلِّها »  « 2 » ، يعنى : « تكذيب نمودند به همهء آيت‌هاى ما و آنها را قبول نكردند » . فرمود كه : « مقصود از آيات ، همه اوصيايند » .\r\n539 / 3 . محمد بن يحيى ، از احمد بن محمد ، از ابن ابى عُمير ، يا از غير او ، از محمد بن فُضيل ، از ابو حمزه ، از امام محمد باقر عليه السلام روايت كرده است كه گفت : به آن حضرت عرض كردم كه : فداى تو گردم ، به درستى كه شيعيان ، تو را از تفسير اين آيه سؤال مىكنند كه :    « عَمَّ يَتَساءَلُونَ * عَنِ النَّبَإِ الْعَظِيمِ »    « 3 » ، يعنى : « از چه چيز يكديگر را سؤال مىكنند ؟ از چيزى بزرگ » .\r\nحضرت فرمود كه : « تفسير كردن اين آيه به من وا گذاشته است ، اگر خواهم ايشان را خبر مىدهم ، و اگر خواهم ايشان را خبر نمىدهم » . بعد از آن ، فرمود : « ليكن تو را به تفسير آن خبر مىدهم » .\r\nعرض كردم معنى   « عَمَّ يَتَساءَلُونَ »   چيست ؟ ابوحمزه مىگويد كه : حضرت فرمود كه : « اين آيه ، در شأن امير المؤمنين است . و امير المؤمنين عليه السلام مىفرمود كه : خداى عزّوجلّ را هيچ آيه‌اى نيست كه از من بزرگ‌تر باشد و نيز خدا را خبرى نيست كه از من عظيم‌تر باشد » .\r\n\r\n\r\n","description":"","footnote":"\r\n( 1 ) . يونس ، 101 .\r\n( 2 ) . نبأ ، 28 .\r\n( 3 ) . نبأ ، 1 و 2 .\r\n","page_name":" 677 ","page_number":681},
  {"content":"\r\n\r\nباب در بيان آنچه خداى عزّوجلّ و . . .\r\n\r\n","description":"","footnote":"","page_name":" 678 ","page_number":682},
  {"content":"\r\n\r\n\r\n19 . باب در بيان آنچه خداى عزّوجلّ و رسول او واجب گردانيده‌اند از بودن با ائمّه عليهم السلام\r\n540 / 1 . حسين بن محمد ، از مُعلّى ابن محمد ، از وشّاء ، از احمد بن عائذ ، از ابن اذينه ، از بُريد بن معاويه عِجلى روايت كرده است كه گفت : امام محمد باقر عليه السلام را سؤال كردم از قول خداى عزّوجلّ :  « اتَّقُوا اللَّهَ وَ كُونُوا مَعَ الصَّادِقِينَ »  « 1 » ، حضرت فرمود كه : « از صادقين ، ما را قصد فرمود » .\r\n541 / 2 . محمد بن يحيى ، از احمد بن محمد ، از ابن ابى نصر ، از حضرت ابوالحسن امام رضا عليه السلام روايت كرده است كه گفت : آن حضرت را سؤال كردم از قول خداى عزّوجلّ :  « يا أَيُّهَا الَّذِينَ آمَنُوا اتَّقُوا اللَّهَ وَ كُونُوا مَعَ الصَّادِقِينَ »  ، يعنى : « اى گروه مؤمنان ، بپرهيزيد از عذاب خداوند عالميان و باشيد با راست‌گويان » .\r\nحضرت فرمود كه : « راست‌گويان ، امامانند و صدّيقان ، به فرمان‌بردارى ايشان » ( و صِدّيق ، به كسر صاد و دال مشدّد آن‌كه بسيار راست‌گو باشد و آن‌كه گفتار خويش را به كردار ، راست گرداند و آن‌كه به غايت كسى را تصديق كند . پس اگر مراد از آن ، ائمّه عليهم السلام باشد ، معنى حديث اين مىشود كه صادقان - كه خدا امر به بودن با ايشان فرموده - صدّيقانند ؛ به هر سه معنى به سبب فرمان‌بردارى ايشان خدا و رسول را و در اين ، اشعارى است به دليل انحصار صادقين در ايشان ؛ چه اگر صدق فى الجمله كفايت كند ، بايد كه مؤمنين ، يا همه كس باشند ؛ زيرا كه كم كسى است كه فى الجمله راست نگويد ، بلكه وجود ندارد و غير از ائمّهء معصومين ، كسى نيست كه در همه چيز و در همه حال و در هر زمان ، صادق باشد . و اگر مراد از صديق ، غير امام باشد ، از آنها كه به غايت تصديق ائمّه مىنموده‌اند ، چون سلمان و ابوذر و مانند ايشان ، پس امر به بودن با ايشان ، به اعتبار آن است كه ايشان با ائمّه‌اند . و بعضى گفته‌اند كه معنى حديث ، اين است كه صديقان ، به سبب طاعت ائمّه صديق شده‌اند ) .\r\n542 / 3 . احمد بن محمد و محمد بن يحيى روايت كرده‌اند ، از محمد بن حسن ، از محمد بن عبدالحميد ، از منصور بن يونس ، از سعد بن طَريف ، از امام محمد باقر عليه السلام كه فرمود : « رسول خدا صلى الله عليه و آله فرمود كه : هر كه دوست دارد كه زندگانى كند ، آن زندگانى كه شباهت به زندگانى پيغمبران داشته باشد ، و بميرد آن مردنى كه به مردن شهيدان ماند ، و ساكن شود\r\n\r\n\r\n","description":"","footnote":"\r\n( 1 ) . توبه ، 119 .\r\n","page_name":" 679 ","page_number":683},
  {"content":"\r\n . \r\n","description":"","footnote":"","page_name":" 680 ","page_number":684},
  {"content":"\r\n\r\nدر بهشت‌هايى كه خداوند رحمان درخت‌هاى آن را نشانيده ، پس بايد كه على عليه السلام را دوست دارد و با دوست او دوست باشد ، و به امامان بعد از او ، اقتدا كند ، و در همه چيز پيرو ايشان باشد . پس به درستى كه ايشان عترت من‌اند كه از طينت و سرشت من خلق شده‌اند . بار خدايا ، فهم و علم مرا به ايشان روزى كن . و واى بر آنها كه ايشان را مخالفت كنند از امّت من . بار خدايا ، شفاعت مرا به ايشان مرسان » .\r\n543 / 4 . محمد بن يحيى ، از محمد بن حسين ، از نضر بن شُعيب ، از محمد بن فُضيل ، از ابوحمزه ثُمالى روايت كرده است كه گفت : شنيدم از امام محمد باقر عليه السلام كه مىفرمود : « رسول خدا صلى الله عليه و آله فرمود : به درستى كه خداى تبارك و تعالى مىفرمايد كه : تمام كردن حجّت من به غايت بر بدبختان از امّت تو است . و ايشان كسانى هستند كه ولايت على بن ابىطالب را ترك كنند ، و دشمنان او را دوست دارند ، و فضل او و فضل اوصياى بعد از او را انكار كنند ( كه ايشان را بهترين خلق خدا ندانند ) . زيرا كه فضل تو ، فضل ايشان ، و فرمان‌بردارى تو ، و فرمان‌بردارى ايشان ، و حقّ تو ، حقّ ايشان ، و نافرمانى تو ، نافرمانى ايشان است . و ايشانند پيشوايانى كه راه راست نمايند ، كه آنانند بعد از تو ، و روح تو در ايشان جارى شده و روح تو آن است كه در تو روان شده از جانب پروردگار تو ، و ايشان عترت تواند كه از سرشت و طينت تو خلق شده‌اند و از گوشت و خون تو ، به هم رسيده‌اند .\r\nو به حقيقت كه خداى عزّوجلّ سنّت و طريقهء تو و طريقهء پيغمبران پيش از تو را در ايشان جارى ساخته ، كه جميع كمالات تو و ايشان غير از پيغمبرى هم در ايشان است و ايشان ، خزانه‌داران منند بر علم من بعد از تو . به حقّ خود سوگند ياد مىكنم كه هر آينه به حقيقت كه ايشان را برگزيدم به انواع برگزيدگى و ايشان را خالص گردانيدم ( از غير خويش ، در باب توحيد كه آميزشى در ايشان نيست ) . و ايشان را پسنديدم ، و هر كه ايشان را دوست داشت و با ايشان دوستى ورزيد ، و فضل ايشان را تسليم نمود ، نجات يافت .\r\nو پيغمبر صلى الله عليه و آله خود فرمود كه : هر آينه جبرئيل به نزد من آمد و نام‌هاى ايشان را با نام‌هاى پدران ايشان و دوستان ايشان و آنان كه افزونى ايشان را بر خلائق مسلّم دارند ، به نزد من آورد » .\r\n544 / 5 . چند نفر از اصحاب ما روايت كرده‌اند ، از احمد بن محمد بن عيسى ، از حسين بن سعيد ، از فَضالة بن ايّوب ، از ابو المغراء ، از محمد بن سالم ، از ابان بن تغلب كه\r\n\r\n","description":"","footnote":"","page_name":" 681 ","page_number":685},
  {"content":"\r\n . \r\n","description":"","footnote":"","page_name":" 682 ","page_number":686},
  {"content":"\r\n\r\nگفت : شنيدم از امام جعفر صادق عليه السلام كه مىفرمود : « رسول خدا صلى الله عليه و آله فرمود كه : هر كه خواسته باشد كه به روش زندگانى من زندگانى كند ، و به روش مردن من بميرد ، و داخل شود در جنّت عدن ( كه بهشتى است كه محلّ اقامهء پرهيزكاران است و خدا درختان آن را به دست قدرت خويش نشانيده ) ، پس بايد كه على بن ابىطالب را عليه السلام دوست دارد و با دوست او ، دوستى كند ، و با دشمن او ، دشمنى ورزد ، و به امامت اوصياى بعد از او ، قائل باشد .\r\nپس به درستى كه ايشان عترت منند كه از گوشت و خون من به هم رسيده‌اند . خدا فهم و علم مرا به ايشان عطا كند ( يا آن را به ايشان عطا فرموده ) . و به سوى خدا شكايت مىكنم از امّت خويش كه فضل ايشان را انكار مىكنند ، و جائزهء مرا ( كه خلافت است ) ، در باب ايشان قطع مىكنند ، و نمىگذارند كه به ايشان برسد ( يا صله و پيوند مرا در حقّ ايشان قطع مىكنند و آن را رعايت نمىكنند ) . و به خدا سوگند ، كه پسر مرا خواهند كشت ، خدا شفاعت مرا به ايشان نرساند » .\r\n545 / 6 . محمد بن يحيى ، از محمد بن حسين ، از موسى بن سعدان ، از عبداللَّه بن قاسم ، از عبد القهّار ، از جابر جُعفى ، از امام محمد باقر عليه السلام روايت كرده است كه آن حضرت فرمود كه : « رسول خدا صلى الله عليه و آله فرمود كه : هر كه او را شاد گرداند كه به روش زندگى من زندگى كند ، و به روش مردن من بميرد ، و داخل شود در آن بهشتى كه پروردگار من مرا وعده فرموده ، و چنگ زند به شاخ درختى كه پروردگار من آن را به دست قدرت خود غَرس فرموده ، پس بايد كه على بن ابىطالب عليه السلام و اوصياى بعد از او را دوست دارد .\r\nپس به درستى كه ايشان شما را در راه گمراهى داخل نمىكنند ، و شما را از درِ راه راست ، بيرون نمىبرند . پس ايشان را تعليم مدهيد ؛ زيرا كه ايشان ، از شما داناترند . و به درستى كه من ، از پروردگار خويش درخواستم كه در ميانهء ايشان و كتاب خود ( كه قرآن است ) جدايى نيندازد ، تا در نزد حوض كوثر بر من وارد شوند همچنين - و حضرت دو انگشت سبابهء خويش را به هم ضمّ فرمود - و فرمود كه : پهناى آن حوض به قدر مسافت ميان صنعاء و ايله است . « 1 » ( و به هر تقدير ، مراد حضرت عليه السلام بيان وسعت آن حوض است ، نه تقدير اندازهء آن ؛ زيرا كه اندازهء آن بسيار بيش از اين است ) . و در كنار آن حوض ، قدح‌هاى نقره و طلا است ، به\r\n\r\n\r\n","description":"","footnote":"\r\n( 1 ) . و صنعاء شهرى است در يمن . و أيله به فتح همزه ، كوهى است در ميانهء مكّه و مدينه ، و شهرى است در ميانهء يَنْبُعْ و مصر و به كسر همزه ، دهى است در باخرز . ( مترجم )\r\n","page_name":" 683 ","page_number":687},
  {"content":"\r\n\r\nباب در بيان اين‌كه اهل ذكر . . .\r\n\r\n","description":"","footnote":"","page_name":" 684 ","page_number":688},
  {"content":"\r\n\r\nشماره ستارگان » .\r\n546 / 7 . حسين بن محمد ، از مُعلّى بن محمد ، از محمد بن جمهور ، از فَضالة بن ايّوب ، از حسن بن زياد ، از فُضيل بن يسار روايت كرده است كه گفت : امام محمد باقر عليه السلام فرمود كه :\r\n« رَوح و راحت و رستگارى و اعانت ، و بر آمدن حاجت ، و زيادى و بركت ، و كرامت و عزّت و حرمت و مغفرت ، و عافيت و آسانى ، و بشارت و خشنودى ، و قرب و نصرت و تمكّن و اقتدار و اميدوارى ، و محبّت از جانب خداى عزّوجلّ ، از براى كسى است كه على عليه السلام را دوست دارد ، و به آن حضرت اقتدا كند ، و از دشمنان او بيزار باشد ، و فضل او را مسلّم دارد ، و اوصياى بعد از او را تصديق كند ، و با ايشان در مقام تسليم باشد .\r\nواجب است بر من كه ايشان را در شفاعت خود داخل گردانم ، و بر پروردگار من - تبارك و تعالى - واجب و سزاوار است كه مرا در باب شفاعت ، اجابت فرمايد ؛ زيرا كه ايشان پيروان منند و هر كه مرا پيروى كند ، از من است » .\r\n\r\n20 . باب در بيان اين‌كه اهل ذكر « 1 » كه خدا خلائق را امر فرموده به سؤال كردن از ايشان ، ائمّه عليهم السلام اند ( نه غير ايشان )\r\n547 / 1 . حسين بن محمد ، از مُعلّى بن محمد ، از وشّاء ، از عبداللَّه بن عَجْلان ، از امام محمد باقر عليه السلام روايت كرده است در شرح قول خداى عزّوجلّ :  « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ »  « 2 » ، يعنى : « پس بپرسيد از اهل ذكر اگر هستيد كه نمىدانيد » ، كه آن حضرت فرمود كه :\r\n« رسول خدا صلى الله عليه و آله فرمود كه : ذكر ، منم و ائمّه عليهم السلام ، اهل ذكرند » . و در قول آن جناب عزّوجلّ :  « وَ إِنَّهُ لَذِكْرٌ لَكَ وَ لِقَوْمِكَ وَ سَوْفَ تُسْئَلُونَ »  « 3 » ، يعنى : « و به درستى كه آن وحى ( يعنى قرآن ) هر آينه شرف و عزّتى است تو را و قوم تو را كه گروه مخصوصى هستند و زود باشد كه پرسيده شويد » . از حضرت امام محمد باقر عليه السلام سؤال كردم . فرمود كه : « ما قوم آن حضرتيم و ماييم سؤال شدگان » ( كه پرسيده خواهيم شد ) .\r\n548 / 2 . حسين بن محمد ، از مُعلّى بن محمد ، از محمد بن اورَمَه ، از على بن حسّان ،\r\n\r\n\r\n","description":"","footnote":"\r\n( 1 ) . و ذكر ، به كسر ذال و سكون كاف ، ثنا است و شرف و آوازه ، و ياد گرفتن و ياد آوردن . و محمد صلى الله عليه و آله و قرآن را نيز ذكر گويند و ائمّهء هدى عليهم السلام ، اهليت همه را دارند . ( مترجم )\r\n( 2 ) . نحل ، 43 .\r\n( 3 ) . زخرف ، 44 .\r\n","page_name":" 685 ","page_number":689},
  {"content":"\r\n . \r\n","description":"","footnote":"","page_name":" 686 ","page_number":690},
  {"content":"\r\n\r\nاز عمويش عبدالرحمان بن كثير روايت كرده است كه گفت : به امام جعفر صادق عليه السلام عرض كردم :  « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ »  « 1 » . حضرت فرمود كه : « ذكر ، محمد است صلى الله عليه و آله ، و ما ، اهل اوييم كه سؤال مىشويم » ( يعنى بايد كه از ما سؤال شود ) . راوى مىگويد كه : عرض كردم كه : مقصود از قول آن جناب :  « وَ إِنَّهُ لَذِكْرٌ لَكَ وَ لِقَوْمِكَ وَ سَوْفَ تُسْئَلُونَ »  « 2 » ، كيست ؟ حضرت فرمود كه : « ما را قصد فرموده و ما اهل ذكريم ، و ماييم سؤال شدگان » .\r\n549 / 3 . حسين بن محمد ، از مُعلّى بن محمد ، از وشّاء روايت كرده است كه گفت : از حضرت امام رضا عليه السلام سؤال كردم و عرض كردم كه : فداى تو گردم  « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ »  ، حضرت فرمود : « ما اهل ذكريم ، و ماييم سؤال‌شدگان » . عرض كردم : پس شماييد سؤال شدگان و ماييم سؤال كنندگان ؟ فرمود : « آرى » . عرض كردم كه : بر ما واجب است كه از شما سؤال كنيم ؟ فرمود : « آرى » . عرض كردم كه : واجب است بر شما كه ما را جواب فرماييد ؟\r\nفرمود : « نه ، اختيار اين ، با ما است ؛ اگر خواهيم مىكنيم ، و اگر خواهيم نمىكنيم . آيا قول خداى عزّوجلّ را نمىشنوى كه مىفرمايد :  « هذا عَطاؤُنا فَامْنُنْ أَوْ أَمْسِكْ بِغَيْرِ حِسابٍ »  « 3 » ، يعنى :\r\nاين پادشاهى ، به اين عظمت و شوكت ، بخشش ما است به تو . پس عطا كن از آن به هر كه خواهى ، يا منع بخشش كن و باز دار آن را از هر كه خواهى » ( يعنى تصرّف در آن ، بسته به خواست تو است . در حالتى كه اين عطا ، از شمار بيرون است ، يا منّت و امساك تو در روز حساب ، بر آن حسابى نيست . و هر چند كه نزول اين آيه در شأن سليمان است ، ليكن در باب پيغمبر صلى الله عليه و آله و ائمّه جارى است ) .\r\n550 / 4 . چند نفر از اصحاب ما روايت كرده‌اند ، از احمد بن محمد ، از حسين بن سعيد ، از نضر بن سُويد ، از عاصم بن حُميد ، از ابو بصير ، از امام جعفر صادق عليه السلام كه در قول خداى عزّوجلّ :  « وَ إِنَّهُ لَذِكْرٌ لَكَ وَ لِقَوْمِكَ وَ سَوْفَ تُسْئَلُونَ »  ، فرمود كه : « پس رسول خدا صلى الله عليه و آله ، ذكر است و اهل بيت او عليهم السلام ، سؤال شوندگانند و ايشان ، اهل ذكرند » ( و در تفريع ذكر بودن پيغمبر صلى الله عليه و آله بر آيه ، اشكالى هست تا آن‌كه بعضى گمان كرده‌اند كه از حديث چيزى افتاده يا اين آيه به جاى آيهء  « فَسْئَلُوا أَهْلَ الذِّكْرِ »  ، واقع شده ؛ به اشتباه راوى ، يا كاتب . و بعضى توجيه آن\r\n\r\n\r\n","description":"","footnote":"\r\n( 1 ) . نحل ، 43 .\r\n( 2 ) . زخرف ، 44 .\r\n( 3 ) . ص ، 39 .\r\n","page_name":" 687 ","page_number":691},
  {"content":"\r\n . \r\n","description":"","footnote":"","page_name":" 688 ","page_number":692},
  {"content":"\r\n\r\nرا به اين وضع نموده‌اند كه معنى اين‌كه قرآن ذكر است ، آن است كه مذكَّر است بر وزن محمد ، يعنى به ياد آورده شده . پس معنى ذكر بودن محمد اين است كه مذكّر است بر وزن محدّث ، يعنى به ياد آورنده . و نيز گفته‌اند كه هرگاه قرآن ، ذكر شده باشد ، لازم مىآيد كه رسول نيز ذكر باشد ، به جهت شدّت ارتباط و اختصاصى كه به يكديگر دارند ) .\r\n551 / 5 . احمد بن محمد ، از حسين بن سعيد ، از حمّاد ، از رِبعى ، از فُضيل ، از امام جعفر صادق عليه السلام روايت كرده است در قول خداى عزّوجلّ :  « وَ إِنَّهُ لَذِكْرٌ لَكَ وَ لِقَوْمِكَ وَ سَوْفَ تُسْئَلُونَ »  ، كه فرمود : « ذكر ، قرآن است ، و ما قوم پيغمبريم ، و ماييم سؤال شوندگان » .\r\n552 / 6 . محمد بن يحيى ، از محمد بن حسين ، از محمد بن اسماعيل ، از منصور بن يونس ، از ابوبكر حضرمى روايت كرده است كه گفت : در نزد امام محمد باقر عليه السلام بودكه وَرد - برادر كُميت - بر آن حضرت داخل شد و عرض كرد كه : خدا مرا فداى تو گرداند ، هفتاد مسأله را اختيار كردم براى تو كه آنها را از تو بپرسم . يك مسأله از آنها در خاطرم نيست ، و همه را فراموش كرده‌ام . حضرت فرمود كه : « اى وَرد ، يك مسأله را نيز در خاطر ندارى ؟ » عرض كرد :\r\nبلى ، يكى از آنها به خاطرم آمد . فرمود كه : « آن يكى كدام است ؟ » عرض كرد كه : قول خداى تبارك و تعالى  « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ »  ايشان كيستند ؟ حضرت فرمود كه :\r\n« ماييم » . ابوبكر مىگويد كه : من عرض كردم كه : بر ما است كه از شما سؤال كنيم ؟ فرمود :\r\n« آرى » . عرض كردم كه : بر شما واجب است كه ما را جواب بفرماييد ؟ فرمود كه : « اين با ما است » .\r\n553 / 7 . محمد بن يحيى ، از محمد بن حسين ، از صفوان بن يحيى ، از علاء بن رَزين ، از محمد بن مسلم ، از امام محمد باقر عليه السلام روايت كرده است كه به آن حضرت عرض كردم كه :\r\nكسانى كه نزد ما هستند ، گمان مىكنند كه قول خداى عزّوجلّ :  « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ »  ، اهل ذكرى كه در آن مذكورند ، يهود و نصارايند ( يعنى علماى ايشان - چنانچه جمهور مفسرين به اين وضع تفسير نموده‌اند - ) . حضرت فرمود : « در اين هنگام كه مراد ايشان باشند ، شما را به سوى دين خويش مىخوانند » ( چه ، معلوم است كه ايشان طالب زوال دين اسلام بوده و مىباشند ، و در هنگامى كه مقبول القول و مسئول مسلمانان باشند ، اسباب\r\n\r\n","description":"","footnote":"","page_name":" 689 ","page_number":693},
  {"content":"\r\n . \r\n","description":"","footnote":"","page_name":" 690 ","page_number":694},
  {"content":"\r\n\r\nاضلال در اعلا مرتبهء مهيّايى خواهد بود ) . راوى مىگويد كه : پس حضرت به دست خويش اشاره به سينهء مبارك خود فرمود ، و فرمود كه : « ماييم اهل ذكر و ماييم سؤال شدگان » .\r\n554 / 8 . چند نفر از اصحاب ما روايت كرده‌اند ، از احمد بن محمد ، از وشّاء ، از ابوالحسن حضرت امام رضا عليه السلام كه گفت : شنيدم از آن حضرت كه مىفرمود : « حضرت على بن الحسين عليهم السلام فرمود كه : از جملهء واجبات بر ائمّه ، چيزى است كه بر شيعيان ايشان واجب نيست . و بر شيعيان ما گروه ائمّه ، چيزى واجب است كه بر ما واجب نيست . خداى عزّوجلّ ايشان را امر فرموده كه از ما سؤال كنند ، و فرموده كه :  « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ »  ، پس ايشان را امر فرموده كه از ما بپرسند و جواب ايشان بر ما واجب نيست . اگر خواهيم جواب مىدهيم و اگر خواهيم باز مىايستيم » .\r\n555 / 9 . احمد بن محمد ، از احمد بن محمد بن ابى نصر روايت كرده است كه گفت :\r\nعريضه‌اى به خدمت امام رضا عليه السلام نوشتم و در بعضى از آنچه نوشتم ، اين بود كه : خداى عزّوجلّ فرموده است كه :  « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ »  ، و باز خداى عزّوجلّ فرموده است كه :  « وَ ما كانَ الْمُؤْمِنُونَ لِيَنْفِرُوا كَافَّةً فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ »  « 1 » ، يعنى : « و روا نيست و نشايد مؤمنان را كه بيرون روند همهء ايشان » « 2 » ( تا آخر آنچه در باب فرض علم گذشت ) . پس سؤال كردن بر ايشان واجب شده ، و حال آن‌كه جواب ايشان بر شما واجب نيست ؟ حضرت فرمود كه : « خداى تبارك و تعالى فرموده است كه :  « فَإِنْ لَمْ يَسْتَجِيبُوا لَكَ فَاعْلَمْ أَنَّما يَتَّبِعُونَ أَهْواءَهُمْ وَ مَنْ أَضَلُّ مِمَّنِ اتَّبَعَ هَواهُ »  « 3 » ، يعنى : پس اگر اجابت نكنند تو را ، پس بدان كه جز اين نيست كه ايشان پيروى مىكنند خواهش‌هاى خويش را . چه كسى گمراه‌تر است از آن‌كه پيروى كند خواهش خويش را » ( و مقصود حضرت از ذكر آيه ، اين است كه از اين آيه معلوم مىشود كه كسانى هستند كه اجابت نمىكنند ، و پيروى حقّ نمىنمايند ، و آن را قبول نخواهند كرد ، پس جواب عبث\r\n\r\n\r\n","description":"","footnote":"\r\n( 1 ) . توبه ، 122 .\r\n( 2 ) . اما چرا تعدادى از آنها بيرون نروند ، و كوچ نكنند تا در دين تفقه كنند ، و قوم خودشان را پس از آن كه به سوىقومشان بازگشتند ، انذار نمايند ، تا شايد كه قومشان حذر كنند .\r\n( 3 ) . قصص ، 50 .\r\n","page_name":" 691 ","page_number":695},
  {"content":"\r\n\r\nباب در بيان اين‌كه كسانى كه خدا ايشان را . . .\r\n\r\n","description":"","footnote":"","page_name":" 692 ","page_number":696},
  {"content":"\r\n\r\nاست و حكيم ، فعل عبث از او سر نمىزند . و از مفهوم آيه و منطوق غير آن ، محقّق مىشود كه جواب آنان را كه اجابت مىنموده‌اند ، مىفرموده‌اند ، مگر آن‌كه در ضمن آن ، مفسده بوده ) .\r\n\r\n21 . باب در بيان اين‌كه كسانى كه خدا ايشان را به علم وصف فرموده در كتاب خويش ، ائمّه عليهم السلام اند\r\n556 / 1 . على بن ابراهيم ، از پدرش ، از عبداللَّه بن مغيره ، از عبدالمؤمن بن قاسم انصارى ، از سعد ، از جابر ، از امام محمد باقر عليه السلام روايت كرده است در فرمودهء خداى عزّوجلّ :\r\n « هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ إِنَّما يَتَذَكَّرُ أُولُوا الْأَلْبابِ »  « 1 » ، كه آن حضرت عليه السلام فرمود كه : « جز اين نيست كه ماييم آنان كه مىدانند ، و آنان كه نمىدانند ، دشمنان مايند . و شيعيان ما ، صاحبان عقل‌هاى خالص‌اند » . باب در بيان اين‌كه راسخين در علم ، ائمّه‌اند\r\n557 / 2 . چند نفر از اصحاب ما روايت كرده‌اند ، از احمد بن محمد ، از حسين بن سعيد ، از نضر بن سُويد ، از جابر ، از امام محمد باقر عليه السلام در قول خداى عزّوجلّ :  « هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ إِنَّما يَتَذَكَّرُ أُولُوا الْأَلْبابِ »  ، آن حضرت فرمود كه : « ماييم آنان كه مىدانند ، و دشمنان ما ، آنانند كه نمىدانند . و شيعيان ما ، صاحبان عقول خالص‌اند » .\r\n\r\n22 . باب در بيان اين‌كه راسخين در علم ، ائمّه عليهم السلام اند « 2 »\r\n558 / 1 . چند نفر از اصحاب ما روايت كرده‌اند ، از احمد بن محمد ، از حسين بن سعيد ، از نضر بن سُويد ، از ايّوب بن حُرّ و عمران بن على ، از ابو بصير ، از امام جعفر صادق عليه السلام كه فرمود : « ماييم راسخون در علم كه خدا فرموده ، و ما تأويل آن را مىدانيم » ( و تأويل ، تفسير و بيان باشد . و اگر مراد از آن ، احتمال مرجوح از لفظ باشد ، معنى اين مىشود كه : تأويل متشابه را مىدانيم ) .\r\n559 / 2 . على بن محمد ، از عبداللَّه بن على ، از ابراهيم بن اسحاق ، از عبداللَّه بن حمّاد ، از بُريد بن معاويه ، از امام محمد باقر ، يا امام جعفر صادق عليهما السلام در قول خداى عزّوجلّ :  « وَ ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ »  « 3 » ، روايت كرده است كه آن حضرت فرمود : « پس\r\n\r\n\r\n","description":"","footnote":"\r\n( 1 ) . زمر ، 9 .\r\n( 2 ) . و راسخ ، استوار و ثابت و پا بر جاى را گويند . ( مترجم )\r\n( 3 ) . آل عمران ، 7 .\r\n","page_name":" 693 ","page_number":697},
  {"content":"\r\n . \r\n","description":"","footnote":"","page_name":" 694 ","page_number":698},
  {"content":"\r\n\r\nرسول خدا صلى الله عليه و آله ، افضل راسخين در علم است كه خداى عزّوجلّ همهء آنچه را كه به سوى او فرو فرستاده ، از تنزيل و تأويل ، به او تعليم فرمود ، و خدا چنين نبود كه بر او فرو فرستد چيزى را كه تأويل و معنى آن را به او تعليم نفرمايد ، و اوصياى پيغمبر صلى الله عليه و آله بعد از آن حضرت ( كه بهترين راسخين در علم‌اند ، يا ايشان بعد از آن حضرت ) ، همهء آن را مىدانند . و كسانى كه تأويل آن را نمىدانند ، هرگاه عالم راسخ در علم ( كه مراد از آن ، امام عليه السلام است ) ، در باب ايشان ( يا تأويل از روى علم ) سخنى بفرمايد ، خدا ايشان را از جانب نادانانِ به تأويل ، جواب فرموده ( يا اين نادان را قبول نموده و مدح فرموده به فرمودهء خويش ) ، كه  « يَقُولُونَ آمَنَّا بِهِ كُلٌّ مِنْ عِنْدِ رَبِّنا »  « 1 » » ( و حاصل مراد آن‌كه : شيعيان كه تأويل متشابه را نمىدانند ، در مقام تصديق و قبول‌اند در باب تأويل كه از پيغمبر يا ائمّه عليهم السلام مىشنوند ) .\r\nو حضرت فرمود كه : « قرآن خاص و عام و محكم و متشابه و ناسخ و منسوخ است ( كه بر جميع اينها مشتمل است ) . و راسخين در علم ، همهء آنها را مىدانند » .\r\n560 / 3 . حسين بن محمد ، از مُعلّى بن محمد ، از محمد بن اورَمه ، از على بن حسّان ، از عبدالرحمان بن كثير ، از امام جعفر صادق عليه السلام روايت كرده است كه فرمود : « راسخين در علم ، امير المؤمنين و امامان بعد از اواند عليهم السلام » . باب در بيان اين‌كه ائمّه علم را . . .\r\n\r\n23 . باب در بيان اين‌كه ائمّه عليهم السلام علم را عطا شده‌اند و خدا آن را در سينه‌هاى ايشان ثابت فرمود\r\n561 / 4 . احمد بن مهران ، از محمد بن على ، از حمّاد بن عيسى ، از حسين بن مختار ، از ابو بصير روايت كرده است كه گفت : شنيدم از امام محمد باقر عليه السلام كه تكلّم مىفرمود در اين آيهء شريفهء  « بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا الْعِلْمَ »  « 2 » ، يعنى : « بلكه قرآن آيت‌هاى روشن است در سينه‌هاى آنان كه داده شدند علم را » . پس حضرت به دست خود اشاره به سينهء خويش فرمود .\r\n562 / 5 . از او ، از محمد بن على ، از ابن محبوب ، از عبدالعزيز عبدى ، از امام جعفر صادق عليه السلام روايت است در قول خداى عزّوجلّ :  « بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا الْعِلْمَ »  ، كه آن حضرت فرمود كه : « ايشان ، ائمّه عليهم السلام اند » .\r\n\r\n\r\n","description":"","footnote":"\r\n( 1 ) . آل عمران ، 7 .\r\n( 2 ) . عنكبوت ، 49 .\r\n","page_name":" 695 ","page_number":699},
  {"content":"\r\n . \r\n","description":"","footnote":"","page_name":" 696 ","page_number":700},
  {"content":"\r\n\r\n563 / 6 . و از او ، از محمد بن على ، از عثمان بن عيسى ، از سَماعه ، از ابوبصير روايت است كه گفت : امام محمد باقر عليه السلام فرمود كه : « اين آيهء  « بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا الْعِلْمَ »  ، دليل علم ما است و آن‌كه ما ، حافظ قرآنيم » . يا اين آيه را خواند و بعد از آن فرمود كه :\r\n« اى ابا محمد ، به خدا سوگند كه خدا نفرموده كه اين قرآن ، آيت‌هاى روشن است در ميان دو پهلوى مصحف ؛ چه ، در آيه است كه در سينه‌هاى اهل علم است » .\r\nابوبصير مىگويد كه : عرض كردم كه : فداى تو گردم ، ايشان كيانند ؟ حضرت فرمود كه :\r\n« كيست كه احتمال دهد كه ايشان غير ما باشند ؟ » .\r\n564 / 7 . محمد بن يحيى ، از محمد بن حسين ، از يزيد شَعر ، از هارون بن حمزه ، از امام جعفر صادق عليه السلام روايت كرده است كه گفت : شنيدم از آن حضرت كه مىفرمود :  « بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا الْعِلْمَ »  ، و فرمود كه : « ايشان ، ائمّه عليهم السلام بخصوص‌اند و غير ايشان را شامل نيست » . باب در بيان اين‌كه كسانى كه خدا ايشان را . . .\r\n565 / 8 . چند نفر از اصحاب ما روايت كرده‌اند ، از احمد بن محمد ، از حسين بن سعيد ، از محمد بن فُضيل كه گفت : از او سؤال كردم از قول خداى عزّوجلّ :  « بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا الْعِلْمَ »  ، فرمود كه : « ايشان ، ائمّه عليهم السلام اند بخصوص و غير ايشان مراد نيست » .\r\n\r\n24 . باب در بيان اين‌كه كسانى كه خدا ايشان را برگزيده و كتاب خويش را به ايشان ميراث داده ، ائمّه عليهم السلام اند ( نه غير ايشان )\r\n566 / 1 . حسين بن محمد ، از مُعلّى بن محمد ، از محمد بن جمهور ، از حمّاد بن عيسى ، از عبدالمؤمن ، از سالم روايت كرده است كه گفت : از امام محمد باقر عليه السلام سؤال كردم از قول خداى عزّوجلّ :  « ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ بِإِذْنِ اللَّهِ »  « 1 » ، يعنى : « بعد از آن‌كه ما به سوى تو وحى فرموديم ، ميراث داديم و عطا نموديم اين كتاب كامل را ( كه قرآن است ) به آنان كه برگزيديم ايشان را بندگان از خويش ، پس پاره‌اى از ايشان ، ستم‌كار است بر نفس خويش ، و برخى از ايشان ، متوسط الحال و ميانه‌رو است ، و بعضى از ايشان ، پيشى گيرنده است به جميع خوبىها » ( كه پيوسته عمل به احكام اين كتاب مىنمايد ) . حضرت فرمود كه : « آن‌كه به خوبىها پيشى گرفته ، امام است و\r\n\r\n\r\n","description":"","footnote":"\r\n( 1 ) . فاطر ، 32 .\r\n","page_name":" 697 ","page_number":701},
  {"content":"\r\n . \r\n","description":"","footnote":"","page_name":" 698 ","page_number":702},
  {"content":"\r\n\r\nآن‌كه ميانه‌رو است ، كسى است كه امام را بشناسد ، و ستم‌كار بر نفس خويش ، آن است كه امام را نمىشناسد » .\r\n567 / 2 . حسين ، از مُعلّى ، از وشّاء ، از عبدالكريم ، از سليمان بن خالد ، از امام جعفر صادق روايت كرده است كه گفت : آن حضرت را سؤال كردم از قول خداى تعالى :  « ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا »  ، فرمود : « شما در تفسير آن ، چه چيز مىگوييد ؟ » عرض كردم كه : مىگوييم كه اين آيه ، در شأن همهء فرزندان فاطمه عليها السلام است . حضرت فرمود كه : « امر ، چنان نيست كه تو به سوى آن رفته‌اى ( كه در همهء فرزندان آن حضرت باشد ) . و آن كس كه به شمشير خود اشاره نموده و به آن خروج كرده و مردم را به سوى مخالفت يا ضلالت خوانده ، در برگزيدگان داخل نمىباشد » .\r\nعرض كردم كه : پس معنى ستم‌كار بر نفس خويش ، چه چيز است و مراد از آن كيست ؟\r\nفرمود كه : « آن‌كه در خانهء خود نشسته ، حقّ امام را نمىشناسد . و ميانه‌رو ، آن است كه عارف است به حقّ امام ، و پيشى گيرندهء به خوبىها ، امام است » .\r\n568 / 3 . حسين بن محمد ، از مُعلّى بن محمد ، از حسن ، از احمد بن عمر روايت كرده است كه گفت : از ابوالحسن حضرت امام رضا عليه السلام سؤال كردم از قول خداى عزّوجلّ :  « ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا »  تا آخر آيه . راوى مىگويد كه : پس حضرت فرمود كه :\r\n« ايشان ، فرزندان فاطمه عليها السلام اند و پيشىگيرندهء به خوبىها ، امام است . و ميانه‌رو ، عارف به امام است . و ستم‌كار بر نفس خود ، كسى است كه امام را نمىشناسد » .\r\n569 / 4 . محمد بن يحيى ، از احمد بن محمد ، از ابن محبوب ، از ابو ولّاد روايت كرده است كه گفت : امام جعفر صادق عليه السلام را سؤال كردم از قول خداى عزّوجلّ :  « الَّذِينَ آتَيْناهُمُ الْكِتابَ يَتْلُونَهُ حَقَّ تِلاوَتِهِ أُولئِكَ يُؤْمِنُونَ بِهِ »  « 1 » ، يعنى : « آنان كه عطا كرديم به ايشان اين كتاب را ( كه قرآن است ) آن را مىخوانند و پيروى آن مىنمايند ؛ چنان كه حقّ خواندن و پيروى كردن آن است ( بدون تقصير و تغيير ) ، اين گروه ايمان مىآورند به آن » ( و پيوسته در اين فضل‌اند ) .\r\nحضرت فرمود كه : « ايشان ، ائمّه عليهم السلام اند » .\r\n\r\n\r\n","description":"","footnote":"\r\n( 1 ) . بقره ، 121 .\r\n","page_name":" 699 ","page_number":703},
  {"content":"\r\n\r\nباب در بيان اين‌كه امامان در كتاب خدا بر . . .\r\n\r\n","description":"","footnote":"","page_name":" 700 ","page_number":704},
  {"content":"\r\n\r\n\r\n25 . باب در بيان اين‌كه امامان در كتاب خدا بر دو قسم‌اند : امامى است كه مردم را به سوى خدا مىخواند ، و امامى است كه ايشان را به سوى آتش جهنم مىخواند\r\n570 / 1 . محمد بن يحيى ، از احمد بن محمد ، از حسن بن محبوب ، از عبداللَّه بن غالب ، از جابر ، از امام محمد باقر عليه السلام روايت كرده است كه گفت : آن حضرت فرمود كه : « چون اين آيه نازل شد :  « يَوْمَ نَدْعُوا كُلَّ أُناسٍ بِإِمامِهِمْ »  « 1 » ، مسلمانان گفته‌اند كه : يا رسول اللَّه ، آيا تو امام و پيشواى همهء مردمان نيستى ؟ رسول خدا صلى الله عليه و آله فرمود كه : منم رسول خدا به سوى همهء مردمان ، و ليكن زود باشد كه بعد از من ، امامانى چند از اهل بيت من باشند ، كه از جانب خدا بر مردم گماشته باشند . پس ايشان را تكذيب كنند و پيشوايان كفر و ضلالت و پيروان ايشان بر ايشان ستم كنند . پس هر كه ايشان را دوست دارد ، و پيروى و تصديق نمايد ، ايشان را از من و با من است ، و زود باشد كه مرا ملاقات كند . و بدانيد كه هر كه بر ايشان ستم كند ، و تكذيب كند ايشان را ، از من نيست و با من نخواهد بود و من از او بيزارم » .\r\n571 / 2 . محمد بن يحيى روايت كرده است ، از احمد بن محمد و محمد بن حسين ، از محمد بن يحيى ، از طلحة بن زيد ، از امام جعفر صادق عليه السلام كه گفت : آن حضرت فرمود كه :\r\n« امامان در كتاب خداى عزّوجلّ دو قسم‌اند : خداى تبارك و تعالى فرموده است كه :  « وَ جَعَلْناهُمْ أَئِمَّةً يَهْدُونَ بِأَمْرِنا »  « 2 » كه هدايت كردن ايشان به امر ما است ، نه به امر مردمان ، و امر خدا را مقدّم مىدارند پيش از امر ايشان ، و حكم خدا را پيش از حكم ايشان ، و فرموده است كه :  « وَ جَعَلْناهُمْ أَئِمَّةً يَدْعُونَ إِلَى النَّارِ »  « 3 » ، يعنى : « و گردانيديم ايشان را امامانى كه مىخوانند مردم را به سوى آتش دوزخ » . و ايشان امر خويش را مقدّم مىدارند پيش از امر خدا ، و حكم خويش را پيش از حكم خدا ، و به خواهش‌هاى خويش ، خلاف آنچه را كه در كتاب خداى عزّوجلّ است ، مىگيرند و به آن عمل مىكنند » . باب در بيان اين‌كه قرآن به امامان هدايت مىكند\r\n\r\n26 . باب [ در بيان اين‌كه قرآن به امامان هدايت مىكند 
  ]\r\n572 / 1 . محمد بن يحيى ، از احمد بن محمد بن عيسى ، از حسن بن محبوب روايت كرده است كه گفت : امام موسى كاظم عليه السلام را سؤال كردم از قول خداى عزّوجلّ :  « وَ لِكُلٍّ جَعَلْنا \r\n\r\n\r\n","description":"","footnote":"\r\n( 1 ) . اسرا ، 71 .\r\n( 2 ) . انبيا ، 73 .\r\n( 3 ) . قصص ، 41 .\r\n","page_name":" 701 ","page_number":705},
  {"content":"\r\n . \r\n","description":"","footnote":"","page_name":" 702 ","page_number":706},
  {"content":"\r\n\r\n مَوالِيَ مِمَّا تَرَكَ الْوالِدانِ وَ الْأَقْرَبُونَ وَ الَّذِينَ عَقَدَتْ أَيْمانُكُمْ »  « 1 » . حضرت فرمود كه : « جز اين نيست كه خداى عزّوجلّ قصد فرموده به اين آيه ، ائمّه عليهم السلام را كه به ايشان ، عهدها و قسم‌هاى شما را بسته » . و بنابراين ، ظاهر در ترجمه ، اين است كه : و براى هر شخصى معيّن گردانيديم ميراث برندگان و اولى به تصرّفى چند را ( كه به جهت خويشى و ولايت ، تصرّف در نصيب خود كنند از آنچه واگذاشته بعد از مردن خويش ) و ايشان ، پدر و مادرند و خويشان نزديك‌تر و كسانى كه دست‌هاى راست شما با ايشان عقد بيعت بر امامت ايشان بسته ( و تأخير ائمّه از وارثان ديگر در ذكر ، به جهت تأخير ايشان است در حكم ؛ زيرا كه امام وارث كسى است كه او را وارثى غير از امام عليه السلام نباشد ) .\r\n573 / 2 . على بن ابراهيم ، از پدرش ، از ابن ابى عُمير ، از ابراهيم بن عبدالحميد ، از موسى بن اكيل نُميرى ، از علاء بن سيابه ، از امام جعفر صادق عليه السلام روايت كرده است در قول خداى تعالى :  « إِنَّ هذَا الْقُرْآنَ يَهْدِي لِلَّتِي هِيَ أَقْوَمُ »  « 2 » ، يعنى : « به درستى كه اين قرآن ، رهنمايى مىكند مردم را به سوى فرقه‌اى كه از ايشان ، راست‌ترى نيست و پاينده‌ترند از همه كس » .\r\nحضرت فرمود كه : « رهنمايى مىكند به سوى امام » . باب در بيان اين‌كه نعمتى كه خداى عزّوجلّ آن را . . .\r\n\r\n27 . باب در بيان اين‌كه نعمتى كه خداى عزّوجلّ آن را در كتاب خويش ذكر فرموده ، ائمّه عليهم السلام اند\r\n574 / 1 . حسين بن محمد ، از مُعلّى بن محمد ، از بِسطام بن مُرّه ، از اسحاق بن حسّان ، از هيثم بن واقد ، از على بن حسين عبدى ، از سعد إسكاف ، از اصبغ روايت كرده است كه گفت :\r\nامير المؤمنين عليه السلام فرمود كه : « چيست حال گروهى چند كه طريقهء رسول خدا صلى الله عليه و آله را تغيير داده‌اند ، و از وصيّت او تجاوز نموده‌اند ، و نمىترسند كه عذاب خدا بر ايشان فرود آيد ؟ » بعد از آن ، اين آيه را تلاوت فرمود :   « أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً وَ أَحَلُّوا قَوْمَهُمْ دارَ الْبَوارِ * جَهَنَّمَ »   « 3 » ، يعنى : « آيا نظر نكردى به سوى كسانى كه تبديل كردند نعمت خدا را به كفر و ناسپاسى و فرود آوردند قوم خويش را ( يعنى پيروان خود را ) در خانهء هلاكت كه دوزخ است ؟ » ، پس حضرت فرمود كه : « ماييم آن نعمتى كه خدا به آن ، بر بندگان خود انعام فرموده ،\r\n\r\n\r\n","description":"","footnote":"\r\n( 1 ) . نساء ، 33 .\r\n( 2 ) . اسرا ، 9 .\r\n( 3 ) . ابراهيم ، 28 و 29 .\r\n","page_name":" 703 ","page_number":707},
  {"content":"\r\n\r\nباب در بيان اين‌كه متوسمّين كه . . .\r\n\r\n","description":"","footnote":"","page_name":" 704 ","page_number":708},
  {"content":"\r\n\r\nو به ما رستگار مىشود هر كه رستگار شده در روز قيامت » .\r\n575 / 2 . حسين بن محمد روايت كرده است از مُعلّى بن محمد كه آن را مرفوع ساخته در قول خداى عزّوجلّ :  « فَبِأَيِّ آلاءِ رَبِّكُما تُكَذِّبانِ »  « 1 » ، يعنى : « پس به كدام نعمت از نعمت‌هاى پروردگار خود تكذيب و انكار مىكنيد ؟ » ، كه گفت : « آيا به پيغمبر تكذيب مىكنيد ، يا به وصيىپيغمبر ؟ » و اين آيه در سورهء الرحمن فرود آمد .\r\n576 / 3 . حسين بن محمد ، از مُعلّى بن محمد ، از محمد بن جمهور ، از عبداللَّه بن عبدالرّحمان ، از هيثم بن واقد ، از ابو يوسف بزّاز روايت كرده است كه گفت : امام جعفر صادق عليه السلام اين آيه را تلاوت فرمود :  « فَاذْكُرُوا آلاءَ اللَّهِ »  « 2 » ، يعنى : « و به ياد آوريد نعمت‌هاى خدا را » . حضرت فرمود كه : « آيا مىدانى كه نعمت‌هاى خدا چيست ؟ » عرض كردم : نه . فرمود كه :\r\n« آن بزرگ‌ترين نعمت‌هاى خداست بر خلق خويش و آن ، ولايت و دوستى ما است » .\r\n577 / 4 . حسين بن محمد ، از مُعلّى بن محمد ، از محمد بن اورَمه ، از على بن حسّان ، از عبدالرحمان بن كثير روايت كرده است كه گفت : از امام جعفر صادق عليه السلام سؤال كردم از قول خداى عزّوجلّ :  « أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً وَ أَحَلُّوا قَوْمَهُمْ دارَ الْبَوارِ »  « 3 » . حضرت فرمود كه : « مقصود از آن ، همهء قريش‌اند ؛ آنان كه با رسول خدا صلى الله عليه و آله دشمنى نمودند ، و براى او جنگ بر پا كردند ، و وصيّت وصىّ او را انكار كردند » .\r\n\r\n28 . باب در بيان اين‌كه متوسمّين ( و به فراست دريابندگانى ) كه خداى عزّوجلّ ايشان را در كتاب خويش ذكر فرموده ، ائمّه عليهم السلام اند و سبيل امامت در ايشان ثابت و لازم است\r\n578 / 1 . احمد بن مهران ، از عبدالعظيم بن عبداللَّه حسنى ، از ابن ابى عُمير روايت كرده است كه گفت : خبر داد مرا اسباط زُطّى فروش « 4 » و اسباط گفت كه : در خدمت امام جعفر صادق عليه السلام بودم ، پس سائلى آن حضرت را سؤال كرد از قول خداى عزّوجلّ :  « فِي ذلِكَ لَآياتٍ \r\n\r\n\r\n","description":"","footnote":"\r\n( 1 ) . الرحمن ، 13 .\r\n( 2 ) . اعراف ، 69 .\r\n( 3 ) . ابراهيم ، 28 .\r\n( 4 ) . و زطّى ، جامه‌اى است منسوب به سوى زُطّ ، به ضمّ زاى معجمه و تشديد طاى مهمله ، كه طائفه‌اى از اهل هندند . ( مترجم )\r\n","page_name":" 705 ","page_number":709},
  {"content":"\r\n . \r\n","description":"","footnote":"","page_name":" 706 ","page_number":710},
  {"content":"\r\n\r\n  لِلْمُتَوَسِّمِينَ * وَ إِنَّها لَبِسَبِيلٍ مُقِيمٍ »   « 1 » ، يعنى : « به درستى كه در اين ( يعنى هلاك كردن ما قوم لوط را ) هر آينه نشان‌هاست از براى عبرت و پند صاحبان فراست را ( كه به فطانت در چيزها نگرند و حقيقت و علامت آن را بشناسند ) . و به درستى كه شهرهاى مؤتفكه هر آينه در سر راهى است دائم السلوك و ممّر قافله » . اسباط مىگويد كه : حضرت فرمود كه : « ماييم متوسمّين ( كه در چيزها مىنگريم و هر چه در آنهاست مىبينيم ) و اين راه ( كه امامت يا فراست است ) در ما ثابت و دايم است » .\r\n579 / 2 . محمد بن يحيى ، از سَلمة بن خطّاب ، از يحيى بن ابراهيم روايت كرده است كه گفت : حديث كرد مرا اسباط ابن سالم و گفت كه : در خدمت امام جعفر صادق عليه السلام بودم كه مردى از اهل هيت « 2 » بر آن حضرت داخل شد ، و به حضرت عرض كرد كه : خدا تو را به اصلاح آورد ، چه مىفرمايى در قول خداى عزّوجلّ :  « إِنَّ فِي ذلِكَ لَآياتٍ لِلْمُتَوَسِّمِينَ »  ؟ حضرت فرمود كه : « ماييم متوسمّين و اين راه در ما مقيم و ثابت است » .\r\n580 / 3 . محمد بن اسماعيل ، از فضل بن شاذان ، از حمّاد بن عيسى ، از رِبْعى بن عبداللَّه ، از محمد بن مسلم ، از امام محمد باقر عليه السلام روايت كرده است در قول خداى عزّوجلّ :  « إِنَّ فِي ذلِكَ لَآياتٍ لِلْمُتَوَسِّمِينَ »  ، كه آن حضرت فرمود كه : « ايشان ، ائمّه عليهم السلام اند . رسول خدا صلى الله عليه و آله فرمود كه : بپرهيزيد از فراست مؤمن و نيك نگريستن او براى دريافت چيزى ؛ زيرا كه مؤمن در چيزها نظر مىكند به نور خداى عزّوجلّ در فرمودهء خداى عزّوجلّ است كه :  « إِنَّ فِي ذلِكَ لَآياتٍ لِلْمُتَوَسِّمِينَ »  » .\r\n581 / 4 . محمد بن يحيى ، از حسن بن على كوفى ، از عُبيس بن هشام ، از عبداللَّه بن سليمان ، از امام جعفر صادق عليه السلام روايت كرده است در قول خداى عزّوجلّ :  « إِنَّ فِي ذلِكَ لَآياتٍ لِلْمُتَوَسِّمِينَ »  ، كه فرمود : « ايشان ، ائمه‌اند » . و در  « إِنَّها لَبِسَبِيلٍ مُقِيمٍ »  ، فرمود كه : « اين سبيل ، هرگز از ما بيرون نمىرود » .\r\n582 / 5 . محمد بن يحيى ، از محمد بن حسين ، از محمد بن اسلم ، از ابراهيم بن ايّوب ، از عمرو بن شمر ، از جابر ، از امام محمد باقر عليه السلام روايت كرده است كه آن حضرت فرمود كه :\r\n\r\n\r\n","description":"","footnote":"\r\n( 1 ) . حجر ، 75 و 76 .\r\n( 2 ) . هِيت ، شهرى در حوالى بغداد ، بالاتر از انبار و در كنار رود فرات .\r\n","page_name":" 707 ","page_number":711},
  {"content":"\r\n\r\nباب در بيان عرض اعمال بر پيغمبر و . . .\r\n\r\n","description":"","footnote":"","page_name":" 708 ","page_number":712},
  {"content":"\r\n\r\n« امير المؤمنين عليه السلام در قول خداى عزّوجلّ :  « إِنَّ فِي ذلِكَ لَآياتٍ لِلْمُتَوَسِّمِينَ »  ، فرمود كه : رسول خدا صلى الله عليه و آله متوسّم و دانا به نشانه و علامت هر چيزى بود ، و من بعد از آن حضرت و امامان از فرزندان من ، همه متوسميم » .\r\nو كلينى - رضى اللَّه عنه - فرمود كه : و در نسخه ديگر و يكى ، يعنى از اصول چهار صد گانه ، از احمد بن مهران ، از محمد بن على ، از محمد بن اسلم ، از ابراهيم بن ايّوب به اسناد خويش مثل اين روايت شده است .\r\n\r\n29 . باب در بيان عرض اعمال بر پيغمبر صلى الله عليه و آله و ائمّه عليهم السلام ( و نمودن آنها به ايشان )\r\n583 / 1 . محمد بن يحيى ، از احمد بن محمد ، از حسين بن سعيد ، از قاسم بن محمد ، از على بن ابى حمزه ، از ابوبصير از امام جعفر صادق عليه السلام روايت كرده است كه آن حضرت فرمود كه : « جميع اعمال بر رسول خدا صلى الله عليه و آله عرض مىشود و در هر بامداد ، اعمال بندگان به آن حضرت عرض مىشود ؛ خواه آن اعمال نيكويىها و طاعات باشد ، و خواه بدىها و معاصى ( و مىتواند كه معنى اين باشد كه : خواه آن بندگان نيكوكار باشند و خواه نابكار ) . پس ، از اعمال زشت حذر كنيد . و همين معنى فرمودهء خداى عزّوجلّ است كه :  « اعْمَلُوا فَسَيَرَى اللَّهُ عَمَلَكُمْ وَ رَسُولُهُ »  « 1 » ، يعنى : عمل كنيد اى تائبان ، يا هر كار كه خواهيد بكنيد اى بندگان ، پس زود باشد كه خدا و رسول او ، كار شما را ببينند » . و حضرت ساكت شد ( و مؤمنان را كه مراد از آن ، ائمّه عليهم السلام است ، ذكر نفرمود ؛ به جهت مصلحتى ، كه ظاهر اين است كه تقيّه باشد ) .\r\n584 / 2 . چند نفر از اصحاب ما روايت كرده‌اند ، از احمد بن محمد ، از حسين بن سعيد ، از نضر بن سُويد ، از يحيى حلبى ، از عبدالحميد طائى ، از يعقوب بن شعيب كه گفت : امام جعفر صادق عليه السلام را از قول خداى عزّوجلّ :  « اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ »  ، سؤال كردم . حضرت فرمود كه : « ايشان ( يعنى مؤمنان كه در آيه مذكورند ) ، ائمّه عليهم السلام اند » .\r\n585 / 3 . على بن ابراهيم ، از پدرش ، از عثمان بن عيسى ، از سَماعه ، از امام جعفر صادق عليه السلام روايت كرده است كه گفت : شنيدم از آن حضرت كه مىفرمود : « چيست شما را و شما را چه مىشود كه رسول خدا صلى الله عليه و آله را غمناك مىكنيد ؟ » كسى به آن حضرت عرض كرد كه :\r\nچگونه او را غمگين مىكنيم ؟ فرمود كه : « آيا نمىدانيد كه اعمال شما بر آن حضرت عرض\r\n\r\n\r\n","description":"","footnote":"\r\n( 1 ) . توبه ، 105 .\r\n","page_name":" 709 ","page_number":713},
  {"content":"\r\n\r\nباب در بيان اين‌كه راهى كه تشويق به . . .\r\n\r\n","description":"","footnote":"","page_name":" 710 ","page_number":714},
  {"content":"\r\n\r\nمىشود . پس چون گناهى را در ميان آنها ببيند ، همين او را غمگين كند ، و از ديدن آن او را بد آيد . پس رسول خدا صلى الله عليه و آله را غمگين مكنيد و او را شاد و خوشحال گردانيد » .\r\n586 / 4 . على روايت كرده از پدرش ، از قاسم بن محمد زيّات ، از عبداللَّه بن ابان زيّات و او در نزد امام رضا عليه السلام صاحب قدر و جاه بود كه گفت : به خدمت امام رضا عليه السلام عرض كردم كه دعا كن براى من و براى اهل خانهء من . حضرت فرمود كه : « آيا من چنانم كه اين را نكنم ؟ به خدا سوگند كه اعمال شما در هر روز و هر شب بر من عرض مىشود » . راوى مىگويد كه : من اين را بسيار بزرگ شمردم . حضرت به من فرمود كه : « آيا كتاب خداى عزّوجل را نمىخوانى :  « وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ »  ؟ » فرمود : « به خدا سوگند كه مؤمن ، على بن ابىطالب عليه السلام است » ( و باقى امامان نيز مؤمنانند كه در آيه مذكورند و چون امير المؤمنين عليه السلام رأس و رئيس ايشان است ، و علاوه بر اين ، آنچه از براى آن حضرت ثابت است ، از راه امامت از براى ايشان نيز ثابت است ، لهذا حضرت به ذكر آن حضرت اكتفا نمود . و قطع نظر از اين كرده ، اختصاص با مطلوب و صدر حديث ، منافات دارد ) .\r\n587 / 5 . احمد بن مهران ، از محمد بن على ، از ابوعبداللَّه صامت ، از يحيى بن مُساور ، از امام محمد باقر عليه السلام روايت كرده است كه آن حضرت اين آيه را ذكر فرمود كه :  « فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ »  ، و فرمود : « به خدا سوگند كه مؤمن ، على ابن ابىطالب عليه السلام است » .\r\n588 / 6 . چند نفر از اصحاب ما روايت كرده‌اند ، از احمد بن محمد ، از وشّاء كه گفت :\r\nشنيدم كه امام رضا عليه السلام مىفرمود : « اعمال شما بر رسول خدا عرضه مىشود ؛ خواه آن اعمال نيكويىها و طاعات باشد و خواه بدىها و معاصى » .\r\n\r\n30 . باب در بيان اين‌كه راهى كه تشويق به استقامت در آن شده ، ولايت على عليه السلام است\r\n( و در بعضى از نسخ كافى ، چنين است كه : باب در بيان تفسير بعضى از آيات كه در شأن ائمّه فرود آمده است ) .\r\n589 / 1 . احمد بن مهران ، از عبدالعظيم بن عبداللَّه حسنى ، از موسى بن محمد ، از يونس بن يعقوب ، از آن‌كه او را ذكر كرده ، از امام محمد باقر عليه السلام روايت كرده است در قول\r\n\r\n","description":"","footnote":"","page_name":" 711 ","page_number":715},
  {"content":"\r\n\r\nباب در بيان اين‌كه ائمّه معدن علم و . . .\r\n\r\n","description":"","footnote":"","page_name":" 712 ","page_number":716},
  {"content":"\r\n\r\nخداى عزّوجلّ :  « وَ أَنْ لَوِ اسْتَقامُوا عَلَى الطَّرِيقَةِ لَأَسْقَيْناهُمْ ماءً غَدَقاً »  « 1 » ، يعنى : « و ديگر وحى شده است به سوى من ، آن‌كه ، اگر مستقيم مىبودند و راست مىايستادند بر راه حق ، هر آينه ايشان را آب مىداديم ؛ آبى بسيار » ( و مراد آن است كه بر ايشان در روزى وسعت مىداديم ) . و حضرت فرمود كه : « يعنى اگر بر ولايت امير المؤمنين على بن ابىطالب عليه السلام و اوصياى از فرزندان آن حضرت عليهم السلام ، استقامت مىداشتند ، و فرمان‌بردارى ايشان را در امر و نهى كه مىفرمودند ، قبول مىكردند ، هر آينه ايشان را آب بسيارى مىداديم » . فرمود كه : مىفرمايد كه : « هر آينه ايمان را به دل‌هاى ايشان مىنوشانيديم ، بر وجهى كه از آن بيرون نرود و اين طريقه ، همان ايمان است به ولايت على و اوصياى آن حضرت » .\r\n590 / 2 . حسين بن محمد ، از مُعلّى بن محمد ، از محمد بن جمهور ، از فَضالة بن ايّوب ، از حسين بن عثمان ، از ابو ايّوب ، از محمد بن مسلم روايت كرده است كه گفت : از امام جعفر صادق عليه السلام سؤال كردم از قول خداى عزّوجلّ :  « الَّذِينَ قالُوا رَبُّنَا اللَّهُ ثُمَّ اسْتَقامُوا »  ، يعنى : « به درستى كه آنان كه گفتند كه : پروردگار ما ، خداى به حقّ است ، پس استقامت به هم رسانيدند » ( كه بر اين اعتقاد راست ايستادند . و اصلًا منحرف نگشتند ) . و حضرت صادق عليه السلام فرمود :\r\n« يعنى مستقيم شدند بر ائمّه عليهم السلام و اقرار به ايشان و متابعت ايشان يك به يك به ترتيب  « تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ »  « 2 » ، يعنى : فرود مىآيند بر ايشان فرشتگان ( در نزد مردن يا برزخ ، يا در هنگام بيرون آمدن از قبر ، يا در قيامت ) و مىگويند كه : مترسيد و اندوهناك مباشيد ، و مژده باد شما را به آن بهشتى كه بوديد كه وعده داده مىشديد پيش از اين » .\r\n\r\n31 . باب در بيان اين‌كه ائمّه عليهم السلام معدن علم و درخت پيغمبرى و محلّ تردد و آمد و شد فرشتگانند « 3 »\r\n591 / 1 . احمد بن مهران ، از محمد بن على ، از چندين نفر ، از حمّاد بن عيسى ، از رِبعى بن عبداللَّه بن جارود روايت كرده است كه گفت : حضرت على بن الحسين عليهم السلام فرمود\r\n\r\n\r\n","description":"","footnote":"\r\n( 1 ) . جن ، 16 .\r\n( 2 ) . فصّلت ، 30 .\r\n( 3 ) . معدِن ، به كسر دال ، جاى عَدَن است و عدن ، به معنى دوام اقامه و هميشه بر جاى بودن است . ( مترجم )\r\n","page_name":" 713 ","page_number":717},
  {"content":"\r\n . \r\n","description":"","footnote":"","page_name":" 714 ","page_number":718},
  {"content":"\r\n\r\nكه : « مردم ( يعنى سنيان ) ، چه چيز از ما را مىتوانند كه انكار و بر ما عيب كنند ؟ پس به خدا سوگند ، كه ماييم درخت پيغمبرى و خانهء رحمت و مهربانى ( كه عطوفت و احسان خداست .\r\nو آنچه ايشان را روزى فرموده ، يا مراد ، رحمت ايشان نسبت به ديگران است ) . و ماييم معدن و جاى علم تردّد و آمد و شد فرشتگان » .\r\n592 / 2 . محمد بن يحيى ، از عبداللَّه بن محمد بن عيسى ، از پدرش ، از عبداللَّه بن مغيره ، از اسماعيل بن ابى زياد ، از جعفر بن محمد عليهما السلام ، از پدرش ، روايت كرده است كه آن حضرت فرمود كه : « امير المؤمنين عليه السلام فرمود كه : ما اهل بيت ، درخت نبوّت و موضع رسالت و آمد و شد فرشتگان و خانهء رحمت و معدن علميم » .\r\n593 / 3 . احمد بن محمد ، از محمد بن حسين ، از عبداللَّه بن محمد ، از خشّاب روايت كرده است كه گفت : حديث كرد ما را بعضى از اصحاب ما ، از خيثمه كه گفت : امام جعفر صادق عليه السلام به من فرمود كه : « اى خيثمه ، ماييم درخت نبوّت و خانهء رحمت ، و كليدهاى حكمت ، و معدن علم ، و موضع رسالت ، و محلّ تردّد فرشتگان ، و موضع سرّ خدا ( كه رازهاى خويش را به ما سپرده ) . و ماييم امانت خدا در ميانهء بندگان آن جناب ( كه ما را به ايشان سپرده ) .\r\nو ماييم حرم بزرگ‌تر خدا ( كه ما را پيش از همهء خلائق تعظيم نموده ، و حمايت فرموده و هتك حرمت ما را روا نداشته ) . و ماييم امان و زنهار خدا ، و ماييم عهد خدا ( كه با مردمان بسته ) . پس هر كه به عهد ما وفا كند ، به عهد خدا وفا نموده ، و هر كه آن را بشكند ، امان خدا و عهد او را شكسته است » . باب در بيان اين‌كه ائمّه ، وارثان علم‌اند كه . . .\r\n\r\n32 . باب در بيان اين‌كه ائمّه عليهم السلام ، وارثان علم‌اند كه بعضى از ايشان علم را به بعضى ميراث مىدهند\r\n594 / 1 . چند نفر از اصحاب ما روايت كرده‌اند ، از احمد بن محمد ، از حسين بن سعيد ، از نضر بن سُويد ، از يحيى حلبى ، از بُريد بن معاويه ، از محمد بن مسلم ، از امام جعفر صادق عليه السلام كه آن حضرت فرمود كه : « على عليه السلام عالم بود . و علم ، از يكديگر ميراث برده مىشود ، و هرگز عالمى نميرد ، مگر آن‌كه بعد از او ، كسى باقى مىماند كه آنچه را كه او مىدانسته ، مىداند ، يا آنچه خدا خواسته باشد » ( كه بر علم سابق زياد باشد ) .\r\n595 / 2 . على بن ابراهيم ، از پدرش ، از حمّاد بن يحيى ، از حريز ، از زراره و فُضيل ، از\r\n\r\n","description":"","footnote":"","page_name":" 715 ","page_number":719},
  {"content":"\r\n . \r\n","description":"","footnote":"","page_name":" 716 ","page_number":720},
  {"content":"\r\n\r\nامام محمد باقر عليه السلام روايت كرده است كه فرمود : « آن علم كه با آدم عليه السلام فرود آمد ( خدا آن را بر نداشت ، يا ) به آسمان بالا نرفت . و علم از يكديگر ميراث برده مىشود ، و على عليه السلام ، عالم اين امّت بود . و به درستى كه هرگز عالمى از ما از دنيا نرفت ، مگر آن‌كه خدا خليفهء او گردانيد از اهلش كسى را كه مثل علم او را مىدانست ، يا به آنچه خدا مىخواست » كه بر علم او زياد مىنمود ) .\r\n596 / 3 . ابوعلى اشعرى ، از محمد بن عبدالجبّار ، از صفوان ، از موسى بن بكر ، از فُضيل بن يسار روايت كرده است كه گفت : شنيدم از امام جعفر صادق عليه السلام كه مىفرمود : « به درستى كه على عليه السلام ، كمالات هزار پيغمبر از پيغمبران گذشته بود . و آن علم كه با آدم عليه السلام فرود آمد ، برداشته نشد ، يا به آسمان بالا نرفت ، و هيچ عالمى از ما از دنيا نرفت كه علمش ضايع شود . و علم از يكديگر ميراث برده مىشود » .\r\n597 / 4 . محمد بن يحيى ، از احمد بن محمد ، از حسين بن سعيد ، از فَضالة بن ايّوب ، از عُمَر بن ابان روايت كرده است كه گفت : شنيدم از امام محمد باقر عليه السلام كه مىفرمود : « آن علم كه با آدم عليه السلام فرود آمد ، مرفوع نشد و هيچ عالمى نمرد كه علمش ضايع شود » .\r\n598 / 5 . محمد ، از احمد ، از على بن نعمان روايت كرده كه آن را مرفوع ساخته از امام محمد باقر عليه السلام كه گفت : آن حضرت عليه السلام فرمود كه : « مردم ، آب كمى را كه هيچ مادّه‌اى ندارد مىمكند ، و جوى بزرگ را وا مىگذارند » . به آن حضرت عرض شد كه جوى بزرگ چيست ؟\r\nفرمود كه : « رسول خدا صلى الله عليه و آله است ، و آن علم كه خدا به او عطا فرموده .\r\nبه درستى كه خداى عزّوجلّ جمع فرمود از براى محمد صلى الله عليه و آله ، همهء سنّت‌هاى پيغمبران را از آدم ، و بكش بيا تا محمد صلى الله عليه و آله » . به آن حضرت عرض شد كه : اين سنّت‌ها چيست ؟ فرمود كه :\r\n« جميع علوم پيغمبران . و به درستى كه رسول صلى الله عليه و آله ، همهء آنها را به امير المؤمنين عليه السلام منتقل ساخت ، و او را تعليم نمود » .\r\nمردى به آن حضرت عرض كرد كه : يا ابن رسول اللَّه ، پس امير المؤمنين عليه السلام ، اعلم و افضل بوده ، يا بعضى از پيغمبران ؟ حضرت باقر عليه السلام فرمود : « بشنويد آنچه مىگويد . به درستى كه خدا ، گوش‌هاى هر كه خواهد مىگشايد ، من او را خبر مىدهم كه خدا ، علم همهء پيغمبران را از براى محمد صلى الله عليه و آله جمع فرموده ، و آن حضرت ، همهء آنها را نزد امير المؤمنين جمع نموده ، و اين مرد ، از من مىپرسد كه آيا آن حضرت داناتر است يا بعضى از پيغمبران ؟ » .\r\n\r\n","description":"","footnote":"","page_name":" 717 ","page_number":721},
  {"content":"\r\n\r\nباب در بيان اين‌كه ائمّه ميراث بردند علم پيغمبر را و . . .\r\n\r\n","description":"","footnote":"","page_name":" 718 ","page_number":722},
  {"content":"\r\n\r\n599 / 6 . محمد بن يحيى ، از احمد بن محمد ، از برقى ، از نضر بن سُويد ، از يحيى حلبى ، از عبدالحميد طائى ، از محمد بن مسلم روايت كرده است كه گفت : امام محمد باقر عليه السلام فرمود كه : « علم ، از يكديگر ميراث برده مىشود . پس عالمى نمىميرد ، مگر آن‌كه كسى را وا مىگذارد كه مثل علم او را مىداند ، يا آنچه خدا خواهد كه زياد باشد » .\r\n600 / 7 . على بن ابراهيم ، از محمد بن عيسى ، از يونس ، از حارث بن مُغيره روايت كرده است كه گفت : شنيدم از امام جعفر صادق عليه السلام كه مىفرمود : « به درستى كه آن علم كه با آدم عليه السلام فرود آمد ، بالا نرفت ، و هيچ عالمى نمرد ، مگر آن‌كه علمش ميراث برده شد . به درستى كه زمين باقى نمىماند بىعالمى كه در آن باشد » .\r\n\r\n33 . باب در بيان اين‌كه ائمّه عليهم السلام ميراث بردند علم پيغمبر صلى الله عليه و آله را و علم همهء پيغمبران و اوصياى ايشان عليهم السلام كه پيش از ايشان بوده‌اند\r\n601 / 1 . على بن ابراهيم ، از پدرش ، از عبدالعزيز بن مهتدى ، از عبداللَّه بن جُندب روايت كرده است كه حضرت امام رضا عليه السلام به سوى او نوشت كه : « امّا بعد ، به درستى كه محمد صلى الله عليه و آله ، امين خدا بود در خلق او . پس چون قبض روح آن حضرت عليه السلام شد ، ما - گروه اهل بيت - ميراث برندگان او بوديم . پس ماييم امينان خدا در زمين او ، و در نزد ما است علم بلاها و مرگ‌ها و نسب‌هاى عرب ( كه صحيح و فاسد آن را مىدانيم ) ، و موضع تولّد اسلام و محلّ ظهور آن را آگاهيم ( چه ايشان مىدانند كه اسلام از كه ظاهر مىشود ، و همچنين كفر ) .\r\nو به درستى كه ما ، هر مردى را مىشناسيم ، چون آن را ببينيم به حقيقت ايمان و حقيقت نفاق ( كه بدانيم كه او مؤمن است ، يا منافق ) ، زيرا كه نام‌هاى شيعيان ما نوشته شده است ( يعنى در نامهء مخصوصى ) و نام‌هاى پدران ايشان . و خدا بر ما و بر ايشان پيمان گرفته كه ما تبليغ احكام او نماييم ، و ايشان از ما قبول كنند و ايشان وارد مىشوند در جايى كه ما وارد مىشويم ، و داخل مىشوند در آنچه ما داخل مىشويم ، و غير از ما و ايشان ، كسى بر ملّت و كيش اسلام نيست .\r\nو ماييم برگزيدگان و بزرگواران و پُرمايگان و رستگاران ، و ماييم پيشروان پيغمبران به سوى كرامت خداى تعالى ، و ماييم پسران اوصياى پيغمبران ، و ماييم مخصوص ( به مدح ، يا امامت ) در كتاب خداى عزّوجلّ . و ماييم سزاوارترين مردمان به كتاب خدا ، و ما\r\n\r\n","description":"","footnote":"","page_name":" 719 ","page_number":723},
  {"content":"\r\n . \r\n","description":"","footnote":"","page_name":" 720 ","page_number":724},
  {"content":"\r\n\r\nسزاوارترين مردمانيم به رسول خدا صلى الله عليه و آله . و ماييم آنان كه خدا دين خويش را از براى ما بيان فرموده ، و واضح و روشن نموده ، پس در كتاب خويش فرموده كه :  « شَرَعَ لَكُمْ »  ؛ يعنى : « بيان و روشن كرد خداى تعالى از براى شما » ( و حضرت ، مخاطبين را بيان فرمود و فرمود : ) اى فرزندان محمد ،  « مِنَ الدِّينِ ما وَصَّى بِهِ نُوحاً »  ؛ از دينى كه به آن متمسّك شديد ، آنچه امر فرمود به آن نوح را » .\r\nو حضرت فرمود : « به تحقيق كه ما را امر فرمود ، به آنچه نوح را به آن امر فرمود .  « وَ الَّذِي أَوْحَيْنا إِلَيْكَ »  ؛ و آنچه را كه وحى كرديم به سوى تو » . و حضرت فرمود : « يا محمد ،  « وَ ما وَصَّيْنا بِهِ إِبْراهِيمَ وَ مُوسى وَ عِيسى »  ؛ و آنچه را كه امر فرموديم به آن ، ابراهيم و موسى و عيسى را » .\r\nو حضرت فرمود : « پس به تحقيق كه مردم را تعليم داديم و به ايشان رسانيديم علم آنچه به ما تعليم داد ، و علم ايشان را به وديعت به ما سپرد . و ماييم وارثان پيغمبران اولوالعزم ( يعنى آنان كه در آيهء مذكورند ) .  « أَنْ أَقِيمُوا الدِّينَ »  ، يعنى : ( و مضمون آن وصيّت و امر ، اين است كه : ) به پاى داريد دين اسلام را » . و حضرت فرمود : « اى اولاد محمد ،  « وَ لا تَتَفَرَّقُوا فِيهِ »  ؛ و پراكنده مشويد در آن » . حضرت فرمود : « بر يك امر جمع و متّفق باشيد .  « كَبُرَ عَلَى الْمُشْرِكِينَ »  ؛ بزرگ و دشوار و گران است بر مشركين » . و حضرت فرمود كه : « آنان كه شرك آورده‌اند به ولايت على عليه السلام  « ما تَدْعُوهُمْ إِلَيْهِ »  ؛ آنچه مىخوانيد ايشان را به سوى آن » . فرمود : « از ولايت على عليه السلام . يا محمد ، به درستى كه خدا راه مىنمايد به سوى خويش هر كه را كه باز كرد ، و رو به سوى حقّ آورد كه تو را اجابت كند به سوى ولايت على عليه السلام » ( و حضرت بعضى از آيه را ذكر نفرموده و آن اين است كه :  « اللَّهُ يَجْتَبِي إِلَيْهِ مَنْ يَشاءُ وَ يَهْدِي إِلَيْهِ مَنْ يُنِيبُ »  « 1 » . به اين سبب ، تغيير سياق داده مضمون آن را ذكر فرموده تا بدانند كه آن حضرت به جهت غرضى انداخته ، آنچه را كه از آيه انداخته ؛ زيرا كه غرض به شرح آن تعلّق نگرفته . و ترجمهء آن اين است كه : « خدا بر مىگزيند براى خود به جهت رسالت از رسولان خويش ، هر كه را كه خواسته باشد » ، بنا بر احد التّفسيرين ) .\r\n602 / 2 . محمد بن يحيى ، از احمد بن محمد ، از على بن حكم ، از عبدالرّحمان بن كثير ،\r\n\r\n\r\n","description":"","footnote":"\r\n( 1 ) . شورا ، 13 .\r\n","page_name":" 721 ","page_number":725},
  {"content":"\r\n . \r\n","description":"","footnote":"","page_name":" 722 ","page_number":726},
  {"content":"\r\n\r\nاز امام محمد باقر عليه السلام روايت كرده است كه فرمود : « رسول خدا صلى الله عليه و آله فرمود كه : اوّل وصييى كه بر روى زمين بود ، هبة اللَّه پسر آدم بود » ( كه مسمّى است به شيث ) . و فرمود كه : « هيچ پيغمبرى از دنيا نرفته ، مگر آن‌كه او را وصيى بوده ، و همهء پيغمبران صد و بيست هزار پيغمبر بودند ، و پنج تن از ايشان ، اولوالعزم‌اند ( كه معنى آن گذشت ) : نوح و ابراهيم و موسى و عيسى و محمد عليهم السلام . و به درستى كه على بن ابىطالب ، بخشش خدا بود براى محمد صلى الله عليه و آله ( يا از براى محمد صلى الله عليه و آله به منزلهء هبة اللَّه بود از براى آدم ) ، و علم همهء اوصيا را ميراث برد ، و همچنين علم كسانى را كه پيش از او بوده‌اند . و آگاه باشيد كه : محمد صلى الله عليه و آله ميراث برده علم آنها را كه پيش از او بوده‌اند از پيغمبران و رسولان .\r\nو بر ساق عرش نوشته كه : حمزه ، شير خدا و شير رسول خدا و سيّد شهيدان است ، و در پيشانى يا بالاى عرش نوشته كه : على ، پادشاه مؤمنان است . پس اين حجّت ما است بر هر كه حقّ ما را انكار كرد ، و ميراث ما را دانسته اقرار نكرده . چه چيز ما را منع كرده از سخن گفتن و اظهار حقّ خود كردن ؟ و حال آن‌كه ما ، مرگ را در پيش داريم . پس چه حجّت از اين رساتر مىتواند بود ؟ » .\r\n603 / 3 . محمد بن يحيى ، از سلمة بن خَطّاب ، از عبداللَّه بن محمد ، از عبداللَّه بن قاسم ، از زُرعة بن محمد ، از مُفضّل بن عمر روايت كرده است كه گفت : امام جعفر صادق عليه السلام فرمود كه : « سليمان از داود ارث برد ، و محمد صلى الله عليه و آله از سليمان ارث برد ، و ما از محمد ارث برديم . و به درستى كه در نزد ما است علم تورات و انجيل و زبور و قرآن و بيان آنچه در الواح موسى است » .\r\nمفّضل مىگويد كه : عرض كردم كه : علم كامل همين است ، و منحصر است در اين .\r\nحضرت فرمود كه : « اين علم ، آن علم كه تو گمان كرده‌اى نيست ؛ زيرا كه آن علم ، علمى است كه تازه به هم مىرسد ، روز به روز و ساعت به ساعت » .\r\n604 / 4 . احمد بن ادريس ، از محمد بن عبدالجبّار ، از صفوان بن يحيى ، از شعيب حدّاد ، از ضُريس كُناسىّ روايت كرده است كه گفت : در نزد امام جعفر صادق عليه السلام بودم و ابوبصير در خدمت آن حضرت بود . حضرت عليه السلام فرمود كه : « داود وارث علم پيغمبران بود ، و سليمان وارث علم داود ، و محمد وارث سليمان ، و ما از محمد صلى الله عليه و آله ميراث برديم . و به درستى كه در نزد ما است صُحف ابراهيم و لوح‌هاى موسى » .\r\n\r\n","description":"","footnote":"","page_name":" 723 ","page_number":727},
  {"content":"\r\n . \r\n","description":"","footnote":"","page_name":" 724 ","page_number":728},
  {"content":"\r\n\r\nابوبصير عرض كرد به آن حضرت كه : علم كامل همين است و منحصر است در اين ؟\r\nحضرت فرمود كه : « اى ابا محمد ، اين علم ، آن علم كه تو گمان نموده‌اى نيست . جز اين نيست كه آن علم ، علمى است كه در شب و روز حادث مىشود ؛ روز به روز و ساعت به ساعت » .\r\n605 / 5 . محمد بن يحيى ، از محمد بن عبدالجبّار از محمد بن اسماعيل ، از على بن نُعمان ، از ابن مُسكان از ابوبصير از امام جعفر صادق عليه السلام روايت كرده است كه آن حضرت به من فرمود كه : « اى ابا محمد ، به درستى كه خداى عزّوجل به پيغمبران چيزى را عطا نكرد ، مگر آن‌كه همان را به محمد عطا فرموده » و فرمود كه : « خدا به محمد عطا فرمود تمام آنچه به همهء پيغمبران عطا فرمود ، و در نزد ما است آن صحيفه‌ها كه خداى عزّوجلّ فرموده كه :  « صُحُفِ إِبْراهِيمَ وَ مُوسى »  « 1 » ، يعنى : صحيفه‌هاى ابراهيم خليل عليه السلام ( كه ده است ) . و صحيفه‌هاى موسى » .\r\nابوبصير مىگويد كه : عرض كردم كه فداى تو گردم ، صحيفه‌هاى موسى ، همان الواح است كه در قرآن مذكور است ؟ حضرت فرمود : « آرى » .\r\n606 / 6 . محمد ، از احمد بن محمد ، از حسين بن سعيد ، از نضر بن سُويد ، از عبداللَّه بن سِنان ، از امام جعفر صادق عليه السلام روايت كرده است كه عبداللَّه آن حضرت را سؤال كرد از قول خداى عزّوجلّ :  « وَ لَقَدْ كَتَبْنا فِي الزَّبُورِ مِنْ بَعْدِ الذِّكْرِ »  « 2 » ، يعنى : « و هر آينه به حقيقت كه نوشتيم در زبور بعد از ذكر » ( كه زبور كدام است و ذكر چيست ) . فرمود كه : « ذكر ، نزد خداست و زبور ، آن چيزى است كه بر داود فرود آمد ، و هر كتابى كه از آسمان فرود آمده در نزد اهل علم است ، و ماييم اهل همان علم » .\r\n607 / 7 . محمد بن يحيى ، از احمد بن ابى زاهر يا غير او ، از محمد بن حمّاد ، از برادرش احمد بن حمّاد ، از ابراهيم ، از پدرش ، از امام موسى كاظم عليه السلام روايت كرده است كه گفت : به آن حضرت عرض كردم كه : فداى تو گردم ، مرا خبر ده از پيغمبر صلى الله عليه و آله كه از همهء پيغمبران ميراث برد ؟ فرمود : « آرى » . عرض كردم كه : از نزد آدم تا آن‌كه به خودش منتهى شد ؟ فرمود كه : « خدا هيچ پيغمبرى را مبعوث نگردانيد ، مگر آن‌كه محمد صلى الله عليه و آله از او داناتر است » .\r\nراوى مىگويد كه : عرض كردم كه : عيسى بن مريم ، مردگان را به اذن خدا زنده مىگردانيد .\r\nفرمود : « راست گفتى » . و عرض كردم كه : سليمان بن داود گفتار مرغان را مىفهميد . و آيا\r\n\r\n\r\n","description":"","footnote":"\r\n( 1 ) . اعلى ، 19 .\r\n( 2 ) . انبياء ، 105 .\r\n","page_name":" 725 ","page_number":729},
  {"content":"\r\n . \r\n","description":"","footnote":"","page_name":" 726 ","page_number":730},
  {"content":"\r\n\r\nرسول خدا صلى الله عليه و آله بر اين مراتب قدرت داشت ؟ حضرت فرمود كه : « سليمان بن داود در باب هدهد تكلّم نمود در هنگامى كه او را نيافت و در كار آن شك داشت .  « فَقالَ ما لِيَ لا أَرَى الْهُدْهُدَ أَمْ كانَ مِنَ الْغائِبِينَ »  « 1 » ، يعنى : « پس سليمان گفت : چيست مرا و مرا چه مىشود كه در ميان مرغان هدهد را نمىبينم ؟ ( آيا به جهت ساترى چشم من به وى نمىافتد ؟ ) يا هست از غايب شدگان ؟ » ( كه از نظر پنهان شده ) ، و در آن هنگام كه او را نيافت و غيبت آن بر او متحقّق شد ، و بر او خشم گرفت ، پس فرمود :  « لَأُعَذِّبَنَّهُ عَذاباً شَدِيداً أَوْ لَأَذْبَحَنَّهُ أَوْ لَيَأْتِيَنِّي بِسُلْطانٍ مُبِينٍ »  « 2 » ، يعنى : « به خدا سوگند ، هر آينه عذاب كنم او را عذابى سخت ، يا او را سر برم ، يا بياورد مرا حجّتى روشن ( كه سبب غيبت او چه بوده ) ، تا باعث عذر او شود در غيبت » .\r\nو جز اين نيست كه سليمان ، خشم گرفت براى آن‌كه هدهد او را بر آب دلالت مىنمود .\r\nپس اين هدهد مرغى است كه خدا به او عطا فرموده بود آنچه را كه به سليمان عطا نفرموده بود ، و حال آن‌كه باد و مورچه و آدميان و جنّيان و شياطين و همهء سركشان ، او را فرمان مىبردند ، و آب را در زير زمين نمىشناخت ( و نمىدانست كه آن در كجاست ) و آن مرغ اين را مىشناخت . و به درستى كه خدا در كتاب خويش مىفرمايد :  « وَ لَوْ أَنَّ قُرْآناً سُيِّرَتْ بِهِ الْجِبالُ أَوْ قُطِّعَتْ بِهِ الْأَرْضُ أَوْ كُلِّمَ بِهِ الْمَوْتى »  « 3 » ، يعنى : « و اگر در عالم پاره‌اى از قرآن باشد كه كوه‌ها به آن و خواندن آن بر آن ، روان گردانيده شوند ، بعد از كنده شدن از جاى خويش ، بر روى زمين ، يا در هوا ، يا شكافته شود زمين به واسطهء آن و پاره پاره گردد ، يا مردگان به تلاوت آن به سخن در آورده شوند ، هر آينه اين قرآن ، خواهد بود » ( به جهت عظمت محلّ و علوّ امر و جلالت قدرى كه دارد ) .\r\nو به تحقيق كه ما ميراث برديم اين قرآن را كه در آن است آنچه كوه‌ها به سبب آن روان گردد ، و شهرها به وساطت آن ويران شود ، و مردگان به آن زنده شوند ، و ما آب را در زير زمين مىشناسيم . و به درستى كه در كتاب خدا آياتى چند هست كه هيچ كار مشكلى به استعانت به آن ، اراده نمىشود مگر آن‌كه خدا به آن دستورى مىدهد و آن را سهل و آسان مىگرداند با آنچه كه هست ، كه خدا به واسطهء آن در حصول مشكلات اذن مىدهد و آسان مىسازد ، از آنچه گذشتگان آن را نوشته‌اند . كه خدا آن را از براى ما قرار داده در اصل كتاب ( كه عبارت\r\n\r\n\r\n","description":"","footnote":"\r\n( 1 ) . نمل ، 20 .\r\n( 2 ) . نمل ، 21 .\r\n( 3 ) . رعد ، 31 .\r\n","page_name":" 727 ","page_number":731},
  {"content":"\r\n\r\nباب در بيان اين‌كه ائمّه در نزد ايشان . . .\r\n\r\n","description":"","footnote":"","page_name":" 728 ","page_number":732},
  {"content":"\r\n\r\nاست از : لوح محفوظ ، يا قرآن ، يا سورهء حمد ) . به درستى كه خدا مىفرمايد :  « وَ ما مِنْ غائِبَةٍ فِي السَّماءِ وَ الْأَرْضِ إِلَّا فِي كِتابٍ مُبِينٍ »  « 1 » ، يعنى : « و نيست هيچ پوشيده‌اى كه پوشيدگى و خفاى آن بسيار و سخت باشد از حوادث و نوازل و غير آن در آسمان و زمين ، مگر آن‌كه در كتاب مبين است ( كه عبارت است از قرآن ) و نوشته‌اى است روشن يا روشن‌كننده » . بعد از آن فرمود كه :\r\n « ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا »  « 2 » ؛ پس ماييم آنان كه خداى عزّوجل ما را برگزيده و به ما ميراث داده ، اين كتابى را كه در اوست بيان هر چيزى » .\r\n\r\n34 . باب در بيان اين‌كه ائمّه عليهم السلام در نزد ايشان است همهء آن كتاب‌ها كه از نزد خداى عزّوجلّ فرود آمده و بيان اين‌كه آنها را با اختلاف لغات آنها مىدانند\r\n608 / 1 . على بن ابراهيم ، از پدرش ، از حسن بن ابراهيم ، از يونس ، از هشام بن حكم در حديث بريه « 3 » روايت كرده است كه چون بريه با هشام به خدمت امام جعفر صادق عليه السلام آمد ، بعد از آن با ابوالحسن حضرت موسى بن جعفر عليهم السلام ملاقات نمود و هشام اين حكايت را به آن حضرت عرض نمود ( و كلينى ذكر نفرموده كه آن حكايت چيست . و بعضى گفته‌اند كه شايد مراد از آن ، حكايتِ علم و نصرانيّت او باشد ، و تمام آن در توحيد صدوق است « 4 » ) . هشام چون فارغ شد ، حضرت عليه السلام به بريه فرمود كه : « اى بريه ، دانش تو به كتاب خويش ( كه انجيل است ) چگونه است ؟ آيا آن را مىدانى ؟ » گفت كه : من دانايم به آن . بعد از آن ، حضرت فرمود كه :\r\n« اعتماد تو بر تأويل و تفسير آنچه قدر است ؟ » عرض كرد : بسيار بر خود اعتماد دارم به دانشى كه در آن دارم .\r\nهشام مىگويد كه پس حضرت كاظم عليه السلام شروع فرمود كه : انجيل را مىخواند . بريه عرض كرد كه : مدّت پنجاه سال است كه تو يا مثل تو را طلب مىكردم ، پس بريه ايمان آورد و مؤمن بسيار خوبى شد ، و آن زنى كه با او بود نيز ايمان آورد . بعد از آن ، هشام و بريه و آن زن ، به خدمت امام جعفر صادق عليه السلام آمدند و هشام آن سخنى را كه در ميان ابوالحسن حضرت امام موسى عليه السلام و بريه جارى شده بود ، از براى آن حضرت حكايت نمود ، حضرت فرمود :  « ذُرِّيَّةً \r\n\r\n\r\n","description":"","footnote":"\r\n( 1 ) . نمل ، 75 .\r\n( 2 ) . فاطر ، 32 .\r\n( 3 ) . بر وزن قريه ، يا بُريه بر وزن حسين كه تصغير ابراهيم است . و در بعضى از نسخ كافى ، بُريهه بر وزن غفيله ، مردىبود نصرانى كه عالم بود به انجيل و مسلمان شد ؛ چنانچه مذكور خواهد شد . ( مترجم )\r\n( 4 ) . التوحيد ، ص 275 ، باب الرد ( 37 ) ح 1 .\r\n","page_name":" 729 ","page_number":733},
  {"content":"\r\n . \r\n","description":"","footnote":"","page_name":" 730 ","page_number":734},
  {"content":"\r\n\r\n بَعْضُها مِنْ بَعْضٍ وَ اللَّهُ سَمِيعٌ عَلِيمٌ »  « 1 » ، يعنى : ايشان فرزندانىاند كه بعضى از ايشان از بعضى ديگر زاده شده‌اند ( يعنى اولاد پسنديده از پدران برگزيده ) ، و خدا شنواست به اقوال مردمان ، داناست به اعمال ايشان » .\r\nبريه عرض كرد كه : از كجا شما را تورات و انجيل و كتاب‌هاى پيغمبران و علم به آنها دست به هم داده ؟ حضرت فرمود كه : « اينها در نزد ما است به طريقهء ميراث از نزد ايشان و اينها را مىخوانيم ؛ چنانچه ايشان خوانده‌اند و اينها را مىگوييم و تفسير مىنماييم ؛ چنانچه ايشان گفته‌اند . به درستى كه خدا در زمين خويش حجّتى را قرار نمىدهد كه از چيزى سؤال شود ، پس بگويد كه نمىدانم » .\r\n609 / 2 . على بن محمد و محمد بن حسن روايت كرده‌اند ، از سهل بن زياد ، از بكر بن صالح ، از محمد بن سنان ، از مُفضّل بن عُمر كه گفت : بر در خانهء امام جعفر صادق عليه السلام آمديم و ما مىخواستيم كه اذن بگيريم كه به خدمت آن حضرت برسيم ، پس آواز آن حضرت را شنيديم كه تكلّم مىفرمود به كلامى كه لغت عرب نبود ، و ما توهّم كرديم كه آن لغت سُريانى است . پس آن حضرت گريست و ما نيز به جهت گريهء او ، گريستيم . بعد از آن ، غلام آن حضرت به سوى ما بيرون آمد و ما را اذن داد ، پس بر آن حضرت داخل شديم ، من عرض كردم كه : خدا تو را به اصلاح آورد ، بر در خانهء تو آمديم و مىخواستيم كه اذن حاصل كنيم تا بر تو داخل شويم ، پس آواز تو را شنيديم كه تكلّم مىفرمودى به كلامى كه لغت عرب نبود ، و ما توهّم كرديم كه آن لغت سُريانى است ، بعد از آن گريستى و ما نيز به جهت گريهء تو گريستيم .\r\nحضرت فرمود : « بلى ، الياس پيغمبر را به خاطر آوردم ، و آن حضرت از جملهء عبّاد پيغمبران بنىاسرائيل بود ، و چنانچه در سجدهء خويش تكلّم مىكرد و دعا مىكرد ، من تكلّم نمودم » . بعد از آن ، حضرت از عربى رفت به سريانى و شروع نمود به زبان سريانى حرف زدن در اين باب ، پس به خدا سوگند ، كه هيچ قسّ و جاثليقى را نديدم كه لهجه و زبانش از آن حضرت فصيح‌تر باشد ( و قَسّ به فتح قاف و تشديد سين و جاثليق ، دو رئيس‌اند از رؤساى نصارى در علم ، و جاثليق از همه بالاتر است ، و بعد از او مطران است ، و بعد از او اسقف ، و بعد از او قَسّ كه او را قسيّس نيز گويند ، و بعد از او شيماس كه از همه پست‌تر است ) .\r\n\r\n\r\n","description":"","footnote":"\r\n( 1 ) . آل عمران ، 34 .\r\n","page_name":" 731 ","page_number":735},
  {"content":"\r\n\r\nباب در بيان اين‌كه هيچ‌كس همهء قرآن و . . .\r\n\r\n","description":"","footnote":"","page_name":" 732 ","page_number":736},
  {"content":"\r\n\r\nبعد از آن ، حضرت كلام الياس را به زبان عربى از براى ما تفسير فرمود و فرمود كه : « در سجده مىگفت كه : « أتُراكَ مُعَذّبى وَ قَدْ اظْمَاتُ لك هواجري ؟ أتراك معذّبى و قد عفّرتُ لك فى التراب وجهى ؟ أتراك معذّبى و قد اجتنبتُ لك المعاصى ؟ أتراك معذّبى و قد أسهرتُ لك ليلى » ، يعنى : آيا خود را چنان مىبينى كه مرا عذاب كنى و حال آن‌كه ساعت‌هاى بسيار گرم ( كه ساعت پنجم از روز است ) مرا براى رضاى تو تشنه گردانيده ؟ ( و بعضى گفته‌اند كه هاجره كه جمع آن هواجر است ، نصف النّهار است در نزد سخت شدن گرما در نزد زوال آفتاب ، يا از آن وقت تا عصر . و مىتواند كه معنى اين باشد كه به جهت تو تشنگى كشيدم در ساعت‌هاى گرم كه هوا در غايت گرمى بوده . و به هر تقدير ، كنايه است از روزه شدن آن حضرت در تابستان ) . آيا خود را چنان مىبينى كه مرا عذاب كنى با آن‌كه روى خويش را به جهت تو در خاك ماليدم ؟ آيا خود را چنان مىبينى كه مرا عذاب كنى و من به جهت تو از جميع گناهان دورى گزيدم ؟ آيا خود را چنان مىبينى كه مرا عذاب كنى و من به جهت تو شب خويش را بيدار كردم ؟ يا در آن بيدار خوابى كشيدم » .\r\nحضرت فرمود كه : « پس خدا به سوى او وحى فرمود كه : سر خويش را بردار كه من تو را عذاب نخواهم كرد » . حضرت فرمود كه : « الياس عرض كرد كه اگر بفرمايى كه تو را عذاب نمىكنم و بعد از آن مرا عذاب كنى ، چه شود و من چه كنم ؟ آيا من بندهء تو نيستم و تو پروردگار من نيستى ؟ » ( يعنى : كه تو پرودگار منى و من بندهء توام و بنده را بر آقا چه اعتراض مىتواند بود اگر آقا به آنچه فرموده عمل نكند ؟ و اين را در مقام عجز و اظهار عبوديّت مىگفت ، يا احتمال مىداد كه وعدهء خدا در حقيقت و نفس الأمر ، مشروط به شرطى باشد ؛ نه آن‌كه به وعدهء خدا اعتماد نداشت ) . حضرت فرمود كه : « خدا به سوى او وحى فرمود كه : سر خود را بر دار كه من تو را عذاب نمىكنم ؛ زيرا كه من چون چيزى را وعده دهم ، به آن وفا مىكنم » .\r\n\r\n35 . باب در بيان اين‌كه هيچ‌كس همهء قرآن و علم آن را جمع نكرده ، مگر ائمه عليهم السلام كه ايشان همه علوم آن را مىدانند\r\n610 / 1 . محمد بن يحيى ، از احمد بن محمد ، از ابن محبوب ، از عَمرو بن ابى المِقدام ، از جابر روايت كرده است كه گفت : شنيدم از امام محمد باقر عليه السلام كه مىفرمود كه : « از مردمان\r\n\r\n","description":"","footnote":"","page_name":" 733 ","page_number":737},
  {"content":"\r\n . \r\n","description":"","footnote":"","page_name":" 734 ","page_number":738},
  {"content":"\r\n\r\nهيچ‌كس ادّعا نكرده كه همهء قرآن را جمع نموده ، چنانچه فرو فرستاده شده ، مگر آن‌كه به غايت دروغ‌گو باشد و آن را چنانچه خدا فرو فرستاده ، جمع و حفظ نكرده ، مگر على بن ابىطالب و امامان بعد از آن حضرت عليهم السلام » .\r\n611 / 2 . محمد بن حسين ، از محمد بن حسين ، از محمد بن سِنان ، از عمّار بن مروان ، از مُنَخَّل ، از جابر ، از امام محمد باقر عليه السلام روايت كرده است كه آن حضرت فرمود كه : « هيچ‌كس نمىتواند كه ادّعا نمايد كه تمام قرآن و همهء ظاهر و باطن آن ، نزد اوست ، و آنها را مىداند غير از اوصياى پيغمبر » .\r\n612 / 3 . على بن محمد ، و محمد بن حسن ، از سهل بن زياد ، از قاسم بن ربيع ، از عبيد بن عبداللَّه بن ابىهاشم صَيرفى ، از عمرو بن مُصعب ، از سلمة بن مُحْرِز روايت كرده است كه گفت : شنيدم : از امام محمد باقر عليه السلام كه مىفرمود : « از جمله علم آنچه به ما عطا شده ، تفسير قرآن و احكام آن ، و علم تغيير زمان و انتقال و انقلاب آن از حالى به حالى و از وصفى به وصفى ، و واقعهء تازه يا نوىِ و تازگى آن است . و چون خدا به گروهى خوبى را اراده فرمايد ، ايشان را شنوا گرداند ، و اگر شنوا گرداند ، به گوش‌هاى ظاهرى آن‌كه را كه نمىشنود ، به گوش باطن هر آينه پشت بگرداند و اعراض كند ، به مرتبه‌اى كه گويا نشنيده است » .\r\nپس حضرت اندكى ساكت شد بعد از آن فرمود : « و اگر مىيافتيم ظرف‌ها و جاى استراحت و آسايش را ( كه مراد از آن ، دل‌هاى گشاده كه حافظ معارف حقيقيّه است و دلى كه خالى باشد ، از مشاغلى كه مانع از ادراك حقّ و قبول آن باشد ) ، هر آينه مىگفتيم آنچه مىگفتيم ( كه زبان تاب گفتن و گوش طاقت شنيدن آن را ندارد ) ، و خدا يارى خواسته شده است ( كه در همهء امور از او يارى مىجوييم ) .\r\n613 / 4 . محمد بن يحيى ، از محمد بن حسين ، از محمد بن عيسى ، از ابوعبداللَّه مؤمن ، از عبدالأعلى - مولاى آل سام - روايت كرده است كه گفت : شنيدم از امام جعفر صادق عليه السلام كه مىفرمود : « به خدا سوگند ، كه من كتاب خدا را از اوّل تا آخر آن مىدانم ، كه گويا همهء آن در كف دست من نوشته است ، و در آن است خبر آسمان و زمين و خبر آنچه بوده و آنچه خواهد بود . خداى عزّوجلّ فرموده است : « فيه  تِبْياناً لِكُلِّ شَيْءٍ »  » .\r\n( در باب وجوب ردّ به سوى كتاب خدا و سنّت پيغمبر صلى الله عليه و آله نظير اين حديث مذكور شد ، و مذكور شد كه اين آيه در قرآن نيست ، و با توجيه آن ) .\r\n\r\n","description":"","footnote":"","page_name":" 735 ","page_number":739},
  {"content":"\r\n . \r\n","description":"","footnote":"","page_name":" 736 ","page_number":740},
  {"content":"\r\n\r\n614 / 5 . محمد بن يحيى ، از احمد بن ابىزاهر ، از خشّاب ، از على بن حسّان ، از عبدالرّحمان بن كثير ، از امام جعفر صادق عليه السلام روايت كرده است كه فرمود : «  « قالَ الَّذِي عِنْدَهُ عِلْمٌ مِنَ الْكِتابِ أَنَا آتِيكَ بِهِ قَبْلَ أَنْ يَرْتَدَّ إِلَيْكَ طَرْفُكَ »  « 1 » ، يعنى : گفت آن كسى كه در نزد او دانش كمى از كتاب بود ( و آن آصف بن برخيا است و زير سليمان و خواهرزاده و ولىّ عهد و خليفه او كه كتب الهى را خوانده بود ، و بعضى از اسم اعظم را مىدانست ) كه گفت : من مىآورم تخت بلقيس را در نزد تو ، پيش از آن‌كه چشم تو به سوى تو باز گردد » .\r\nراوى مىگويد كه : حضرت صادق عليه السلام انگشتان خويش را گشود و در ميانهء آنها فرجه قرار داد ، بعد از آن ، آنها را بر سينهء خود گذاشت و فرمود : « به خدا سوگند ، كه در نزد ما است علم همهء كتاب » . باب در بيان آنچه ائمّه عطا شده‌اند از . . .\r\n615 / 6 . على بن ابراهيم ، از پدرش و محمد بن يحيى ، از محمد بن حسن ، از آن‌كه او را ذكر كرده ، هر دو ، از ابن ابى عُمير ، از ابن اذينه ، از بُريد بن معاويه ، روايت كرده‌اند كه گفت : به خدمت امام محمد باقر عليه السلام عرض كردم كه :  « قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ »  « 2 » ، يعنى : « بگو كه خداى تعالى كافى است در حالتى كه گواه ميان من و شما باشد ( در اين‌كه من رسول اويم ) ، و ديگر كسى كه در نزد اوست علم كتاب » ( كه همهء آن را مىداند ) .\r\nحضرت فرمود كه : « ما را قصد فرموده ، و على اوّل و افضل و بهتر ما است بعد از پيغمبر صلى الله عليه و آله » .\r\n\r\n36 . باب در بيان آنچه ائمّه عليهم السلام عطا شده‌اند از اسم اعظم خدا\r\n616 / 1 . محمد بن يحيى و غير او ، از احمد بن محمد ، از على بن حكم ، از محمد بن فُضيل روايت كرده‌اند كه گفت : خبر داد مرا شُرَيس وابشى ، از جابر ، از امام محمد باقر عليه السلام كه آن حضرت فرمود كه : « اسم اعظم خدا ، هفتاد و سه اسم است و جز اين نيست كه يك اسم از آنها در نزد آصف بود و به آن تكلّم نمود ، پس زمينى كه در مسافت ميان او و تخت بلقيس بود ، پيچيده شد و ناقص گرديد ، تا آن‌كه آصف ، آن تخت را به دست خويش گرفت . بعد از آن ، زمين چنانچه بود ، گرديد در زمانى كه از يك چشم بر هم زدن سريع‌تر بود . و ما هفتاد و دو اسم از اسم اعظم را مىدانيم ، و يك اسم در نزد خداى سبحانه است كه خويش را به آن تخصيص داده در علم غيبى كه نزد اوست ، و هيچ‌كس بر آن مطلع نيست ، و حول و قوتى\r\n\r\n\r\n","description":"","footnote":"\r\n( 1 ) . نمل ، 40 .\r\n( 2 ) . رعد ، 43 .\r\n","page_name":" 737 ","page_number":741},
  {"content":"\r\n . \r\n","description":"","footnote":"","page_name":" 738 ","page_number":742},
  {"content":"\r\n\r\nنيست ، مگر به خدايى كه على و عظيم است » .\r\n617 / 2 . محمد بن يحيى ، از احمد بن محمد ، از حسين بن سعيد و محمد بن خالد ، از زكريّا بن عمران قمىّ ، از هارون بن جَهم ، از مردى از اصحاب امام جعفر صادق عليه السلام كه - كه نام او در نظرم نيست - روايت كرده‌اند كه گفت : شنيدم از امام جعفر صادق عليه السلام كه مىفرمود : « به عيسى بن مريم دو اسم اعظم عطا شده بود و به آن دو اسم ، عمل مىنمود و به موسى چهار اسم ، و به ابراهيم هشت اسم ، و به نوح پانزده اسم ، و به آدم بيست و پنج اسم ، عطا شده بود . و به درستى كه خداى تبارك و تعالى همهء آنها را براى محمد جمع فرموده كه همهء آن پنجاه و چهار اسم را به او عطا فرمود . و اسم اعظم ، هفتاد و سه اسم است ، و خدا هفتاد و دو اسم را به محمد صلى الله عليه و آله عطا كرد و يك اسم از او پوشيده شد » ( كه آن را نمىدانست ) .\r\n618 / 3 . حسين بن محمد اشعرى ، از مُعلّى بن محمد ، از احمد بن محمد بن عبداللَّه ، از على بن محمد نوفلى ، از امام على نقّى عليه السلام روايت كرده است كه گفت : شنيدم از آن حضرت كه مىفرمود : « اسم اعظم خدا ، هفتاد و سه اسم است ، و در نزد آصف ، يك اسم بود و به آن تكلّم نمود ، پس زمينى كه در ما بين او و شهر سبا بود براى او شكافت و آصف تخت بلقيس را برداشت تا آن را به نزد سليمان آورد . بعد از آن ، زمين گسترده شد در زمانى كه از يك چشم بر هم زدن كم‌تر بود ، و در نزد ما هفتاد و دو اسم از اسم اعظم است ، و يك اسم در نزد خداست كه در علم غيب به آن مخصوص شده » . باب در بيان آنچه در نزد ائمّه است از آيات و . . .\r\n\r\n37 . باب در بيان آنچه در نزد ائمّه عليهم السلام است از آيات و اسباب معجزات پيغمبران عليهم السلام\r\n619 / 1 . محمد بن يحيى ، از سَلمة بن خطّاب ، از عبداللَّه بن محمد ، از مَنيع بن حجّاج بصرى ، از مُجاشع ، از مُعلّى ، از محمد بن فيض ، از امام محمد باقر عليه السلام روايت كرده است كه آن حضرت فرمود كه : « عصاى موسى عليه السلام در نزد آدم عليه السلام بود ، بعد از آن به شعيب منتقل شد ، پس به موسى بن عمران رسيد . و به درستى كه آن عصا نزد ما است ، و من در اين نزديكى آن را ديدم ، به مرتبه‌اى سبز و تازه بود كه گويا الحال از درخت خود جدا شده بود . و به درستى كه اين عصا ، سخن مىگويد چون مأمور شود به سخن گفتن ، و براى قائم ما مهيّا و آماده شده ، و قائم ما به آن عصا مىكند آنچه موسى به آن مىكرد . و به درستى كه اين عصا ، به ترس مىافكند هر كه آن را ببيند و فرو مىبرد آنچه دشمنان ما تزوير مىكنند و به دروغ آن را به خلق مىنمايند ،\r\n\r\n","description":"","footnote":"","page_name":" 739 ","page_number":743},
  {"content":"\r\n . \r\n","description":"","footnote":"","page_name":" 740 ","page_number":744},
  {"content":"\r\n\r\nو مىكند آنچه را كه به آن مأمور شود . به درستى كه اين عصا ، كه در آنجا كه شروع كرد كه فرو برد آنچه را كه به دروغ به مردم مىنمودند ، و همان را باز مىكرد و آن را دو شعبه ( يعنى :\r\nدو طرف ) بود : بالا و پايين . و يكى از دو شعبه ، در زمين و ديگرى در سقف بود ، و ميانهء لب بالا و پايين آن چهل ذراع بود . « 1 » و به زبان خويش ، آنچه را كه به تزوير و حيله ساخته بودند ، فرو مىبرد » .\r\n620 / 2 . احمد بن ادريس ، از عمران بن موسى ، از موسى بن جعفر بغدادى ، از على بن اسباط ، از محمد بن فُضيل ، از ابوحمزهء ثُمالى ، از امام جعفر صادق عليه السلام روايت كرده است كه گفت : شنيدم از آن حضرت كه مىفرمود : « الواح موسى عليه السلام ، در نزد ما است ، و عصاى موسى در نزد ما است ، و ماييم وارث‌هاى پيغمبران » .\r\n621 / 3 . محمد بن يحيى ، از محمد بن حسين ، از موسى بن سعدان ، از عبداللَّه بن قاسم ، از ابوسعيد خراسانى ، از امام جعفر صادق عليه السلام روايت كرده است كه آن حضرت فرمود كه :\r\n« امام محمد باقر عليه السلام فرمود كه : قائم ما چون در مكّه قيام كند ، و اراده نمايد كه متوجه كوفه گردد ، جارچى آن حضرت جار كند كه : هيچ از شما طعام و شراب و آب و نان را بر ندارد ، و سنگ موسى بن عمران را بردارد ، و آن يك بار شتر است . پس در هيچ منزلى فرود نيايد ، مگر آن‌كه از آن سنگ چشمه جارى شود . پس هر كه از آن بخورد و گرسنه باشد ، سير شود و هر كه تشنه باشد سيراب گردد ، و همان توشهء ايشان است تا در نجف اشرف فرود آيد از پشت كوفه » .\r\n622 / 4 . محمد بن يحيى ، از محمد بن حسين ، از موسى بن سعدان ، از ابوالحسن اسدى ، از ابوبصير ، از امام محمد باقر عليه السلام روايت كرده است كه آن حضرت فرمود كه : « امير المؤمنين عليه السلام در ساعتى از شب از خانه بيرون آمد ، بعد از عَتمَهٍ « 2 » ، و آن حضرت مىفرمود كه : اين‌كه مىگويم : همهمه‌اى است كه در عالم ، همهمه كمال آهستگى دارد « 3 » ، و امشب شبى است است تاريك ، امام شما بيرون آمده به سوى شما با عُلوّى كه نسبت به شما\r\n\r\n\r\n","description":"","footnote":"\r\n( 1 ) . و ذِراع به كسر ذال ، به معنى گز و ساق دست است ، و به فتح ذال ، به معنى مسافت دو دست چون باز كنند نيزمىباشد . ( مترجم )\r\n( 2 ) . كه ساعت سيم از شب است يا بعد از نماز خفتن . ( مترجم )\r\n( 3 ) . و همهمه ، آواز گردانيدن است در حلق . ( مترجم )\r\n","page_name":" 741 ","page_number":745},
  {"content":"\r\n\r\nباب در بيان آنچه در نزد ائمّه است از سلاح و . . .\r\n\r\n","description":"","footnote":"","page_name":" 742 ","page_number":746},
  {"content":"\r\n\r\nدارد ، و پيراهن آدم عليه السلام را پوشيده و انگشتر سليمان و عصاى موسى در دست اوست » .\r\n623 / 5 . محمد ، از محمد بن حسين ، از محمد بن اسماعيل ، از ابو اسماعيل سرّاج ، از بِشر بن جعفر ، از مُفضّل بن عُمر ، از امام جعفر صادق عليه السلام روايت كرده است كه گفت : شنيدم از آن حضرت كه مىفرمود : « آيا مىدانى كه پيراهن يوسف عليه السلام چه بود ؟ » عرض كردم : نه .\r\nحضرت فرمود كه : « چون آتش را از براى ابراهيم عليه السلام افروختند ، جبرئيل عليه السلام جامه‌اى از جامه‌هاى بهشت را به نزد آن حضرت آورد و آن را بر او پوشانيد . بعد از آن ، تا آن جامه با آن حضرت بود ، گرما و سرما او را ضرر نرسانيد ، و چون ابراهيم را مرگ در رسيد ، آن را در بازوبندى قرار داد و بر اسحاق آويخت ، و اسحاق آن را بر يعقوب آويخت . پس چون يوسف متولّد شد ، يعقوب آن را بر يوسف آويخت ، و آن پيراهن در بازوى او بسته بود ، تا واقع شد از امر او ، آنچه واقع شد ، و بود آنچه بود از پادشاهى و سلطنت ، و آنچه خدا به او عطا فرمود . پس چون يوسف در شهر مصر آن را از بازوبند بيرون آورد ، يعقوب در كنعان به وى آن را يافت . و اين است معنى قول خداى تعالى كه از يعقوب حكايت مىفرمايد كه :  « إِنِّي لَأَجِدُ رِيحَ يُوسُفَ لَوْ لا أَنْ تُفَنِّدُونِ »  « 1 » ، يعنى : « به درستى كه من ، هر آينه بوى يوسف را مىيابم ، اگر مرا به نقصان عقل نسبت نكنيد » ( و نگوييد كه من پير شده‌ام و مرا خرافت رسيده ) . و اين پيراهن يوسف ، همان پيراهنى است كه خدا آن را از بهشت فرو فرستاده » .\r\nراوى مىگويد كه : عرض كردم : فداى تو گردم ، آن پيراهن به كه منتقل شد ؟ فرمود : « به سوى آن‌كه اهل آن بود » . بعد از آن فرمود كه : « هر پيغمبرى كه علم يا غير آن را ميراث گذاشت ، همهء آنها به سوى آل محمد صلى الله عليه و آله منتهى شد و به ايشان رسيد » .\r\n\r\n38 . باب در بيان آنچه در نزد ائمّه عليهم السلام است از سلاح و آلت كارزار رسول خدا صلى الله عليه و آله و متاع آن حضرت ( از رخت و غير آن )\r\n624 / 1 . چند نفر از اصحاب ما روايت كرده‌اند ، از احمد بن محمد بن عيسى ، از على بن حَكم ، از معاوية بن وهْب ، از سعيد سمّان كه گفت : نزد امام جعفر صادق عليه السلام بودم كه ناگاه دو نفر از طايفه زيديّه بر آن حضرت داخل شدند ، و به آن حضرت گفتند كه : آيا در ميان شما امامى هست كه طاعت او واجب باشد ؟ حضرت فرمود : « نه » . گفتند كه : چند نفر از معتمدين\r\n\r\n\r\n","description":"","footnote":"\r\n( 1 ) . يوسف ، 94 .\r\n","page_name":" 743 ","page_number":747},
  {"content":"\r\n . \r\n","description":"","footnote":"","page_name":" 744 ","page_number":748},
  {"content":"\r\n\r\nما را از جانب تو خبر دادند كه تو به آن فتوا مىدهى ، و به آن اقرار و اعتقاد دارى ، و ما نام‌هاى ايشان را براى تو ذكر مىكنيم فلانى و فلانى ، و ايشان اصحاب ورع و پارسايىاند ، و در عبادت ، دامن‌هاى خويش را بر زده ، كمال جدّ و جهد دارند ، و از كسانى هستند كه دروغ نمىگويند .\r\nپس حضرت غضبناك شد و فرمود كه : « من ايشان را به اين امر نكرده‌ام » . چون آثار غضب در روى مبارك آن حضرت ديدند ، بيرون رفتند . حضرت به من فرمود كه : « اين دو مرد را مىشناسى ؟ » عرض كردم : آرى ، اينها از اهل بازار و هم چراغ‌هاى ما مىباشند . و ايشان از طايفه زيديّه‌اند و گمان دارند كه شمشير رسول خدا صلى الله عليه و آله در نزد عبداللَّه پسر حسن است ( يعنى حسن مثنّى ) .\r\nحضرت فرمود : « دروغ گفتند . خدا ايشان را لعنت كند ، به خدا سوگند كه عبداللَّه پسر حسن ، آن شمشير را به دو چشم خود و به يك چشم از دو چشم خود نديده . و پدرش ( يعنى حسن مثنّى ) نيز آن را نديده . بار خدايا ، مگر آن‌كه آن را در نزد على بن الحسين ديده باشد .\r\nپس اگر اين دو مرد راست‌گويند ، بگويند كه نشانهء دستهء آن چيست و اثرى كه در موضع دم آن است چيست ؟ و به درستى كه در نزد من است شمشير رسول خدا صلى الله عليه و آله و در نزد من است ، رايت و عَلَم رسول صلى الله عليه و آله ، و زره و چهار آينه و كلاه‌خُود آن حضرت . پس اگر راست‌گويند ، بگويند كه چيست آن نشانه كه در زرهء رسول خدا صلى الله عليه و آله است ؟ و به درستى كه در نزد من است آن عَلَمْ رسول خدا كه خدا آن را منشأ غلبهء و بر خصم قرار داده ، و در نزد من است الواح موسى و عصاى او ، و در نزد من است انگشتر سليمان پسر داود ، و در نزد من است آن طشتى كه موسى در آن گوسفند قربانى را قربانى مىكرد ، و در نزد من است آن نامى كه چون رسول خدا صلى الله عليه و آله آن را در ميان مسلمانان و مشركان مىگذاشت ، تير مشركان به مسلمانان نمىرسيد و در نزد من است مانند آنچه فرشتگان آن را آوردند و بر مىداشتند ( يعنى تابوت ) .\r\nو داستان سلاح رسول خدا در ميان ما چون داستان تابوت است در ميان بنىاسرائيل ، كه در هر خاندانى كه آن تابوت بر درِ خانه‌هاى ايشان يافت مىشد ، پيغمبرى به ايشان عطا مىشد ، و هر كه از ما كه اين سلاح به او منتقل شد ، امامت به او رسيد . و هر آينه پدرم زره رسول خدا صلى الله عليه و آله را پوشيد و چون از اندام آن حضرت زياد بود ، آن را بر زمين مىكشيد و به واسطهء زيادتى ، آن زره ، بر روى زمين خطى را هويدا نمود و من نيز آن را پوشيدم پس به\r\n\r\n","description":"","footnote":"","page_name":" 745 ","page_number":749},
  {"content":"\r\n . \r\n","description":"","footnote":"","page_name":" 746 ","page_number":750},
  {"content":"\r\n\r\nهمان وضعى كه نسبت به پدرم بود ، با من نيز چنان بود . و قائم ما كسى است كه چون آن را بپوشد ، پر كند آن را و بر قامتش راست آيد . ان‌شاءاللَّه تعالى » .\r\n625 / 2 . حسين بن محمد اشعرى ، از مُعلّى بن محمد ، از حسن بن على وشّاء ، از حمّاد بن عثمان ، از عبدالأعلى بن اعيَن روايت كرده است كه گفت : شنيدم از امام جعفر صادق عليه السلام كه مىفرمود : « در نزد من است سلاح رسول خدا ، و كسى نمىتواند كه با من در باب آن منازعه كند » . بعد از آن فرمود كه : « از اين سلاح دفع شده ( هر معصيت كارى كه مالك آن نمىتواند شد ) ، و اگر در نزد بدترين خلق خدا گذاشته بود ، بهترين ايشان بود » . پس فرمود كه :\r\n« اين امر ( يعنى امامت ) منتقل مىشود به سوى كسى كه زير زنخ‌ها به جهت او پيچيده شود ( و مراد آن است كه مردمان در نزد او گردن‌ها را كج كنند ؛ زيرا كه در كج كردن گردن ، پيچى در حَنك به هم مىرسد ) . پس چون از جانب خداى عزّوجلّ در باب او مشيّت واقع شود ، بيرون آيد ، و مردم از روى تعجّب مىگويند كه : اين كس كه تازه به هم رسيده ، كيست و چه كاره است ؟ ( يا اين ، آن‌كه بود ، نيست ، يعنى : پيش از اين چنين نبود ) . و خدا به جهت او دست حمايت بر سر رعيّتش گذارد » .\r\n626 / 3 . محمد بن يحيى ، از احمد بن محمد بن عيسى ، از حسين بن سعيد ، از نضر بن سُويد ، از يحيى حلبى ، از ابن مُسكان ، از ابوبصير ، از امام جعفر صادق عليه السلام روايت كرده است كه گفت : آن حضرت فرمود كه : « رسول خدا صلى الله عليه و آله در ميان متاع ( يا از جمله متاع خويش ) ، شمشيرى وا گذاشت ، و همچنين زرهى ، و نيز عصا و پالان و استر شهباى خود ( كه سفيدى آن بر سياهى غالب بود ) . پس همهء آنها را به على بن ابىطالب عليه السلام ميراث داد » .\r\n627 / 4 . حسين بن محمد ، از مُعلّى بن محمد ، از وشّاء ، از ابان بن عثمان ، از فضيل بن يَسار ، از امام جعفر صادق عليه السلام روايت كرده است كه فرمود : « پدرم ، زره گشاد رسول خدا صلى الله عليه و آله را پوشيد ( يا معنى آن است كه آن زرهى را پوشيد كه مُسمّى بود به ذات الفضول ، پس آن زره به واسطهء بلندى كه داشت ) ، خطّى را در زمين احداث نمود ، و من آن را پوشيدم پس زياد آمد » ( يا در درازى و يا در پهنى و احتمال دارد كه معنى اين باشد كه خطّى كه در هنگام پوشيدن من احداث نمود ، زياد بود از آن خطّى كه در وقت پوشيدن پدرم به هم رسيد . و اظهر اين است كه معنى اين باشد كه : زيادتى به مرتبه‌اى نبود كه موجب احداث خطّ باشد ، و هر چند كه موافق نبود ) .\r\n\r\n","description":"","footnote":"","page_name":" 747 ","page_number":751},
  {"content":"\r\n . \r\n","description":"","footnote":"","page_name":" 748 ","page_number":752},
  {"content":"\r\n\r\n628 / 5 . احمد بن محمد و محمد بن يحيى ، از محمد بن حسن ، از محمد بن عيسى ، از احمد بن ابى عبداللَّه ، از ابوالحسن حضرت امام رضا عليه السلام روايت كرده‌اند كه گفت : از آن حضرت سؤال كردم از ذوالفقار شمشير رسول خدا صلى الله عليه و آله كه از كجا آمد ؟ حضرت فرمود كه :\r\n« جبرئيل آن را از آسمان فرود آورد ، و زيور آن نقره بود ، و آن شمشير در نزد من است » .\r\n629 / 6 . على بن ابراهيم ، از محمد بن عيسى ، از يونس بن عبدالرحمان ، از محمد بن حكيم ، از امام موسى كاظم عليه السلام روايت كرده است كه آن حضرت فرمود كه : « سلاح رسول خدا ، در نزد ما گذاشته ، و هر بدكارى از آن دفع شده ، كه اگر در نزد بدترين خلق خدا گذاشته شود ، بهترين ايشان باشد .\r\nو پدرم حضرت صادق عليه السلام مرا خبر داد كه : در زمانى كه زنى از قبيلهء ثقيف را كه تزويج كرده بود به خانه آورد و پيش از آن ، ديوار خانه را شكافته بود و آن شمير را در ميان آن شكاف گذارده ، روى آن را پوشيده بود ، و زنان به جهت عروسى خانه را از آرايش كردند ، چون صبح دامادى آن حضرت شد ، چشم آن حضرت بر آن موضع افتاد ، ديد كه در مُحاذى آن موضع ، پانزده ميخ آهنين كوبيده‌اند از براى آن‌كه پرده‌ها را بياويزند . حضرت به جهت آن بسيار مشوّش شد كه مبادا آن ميخ به شمشير ضررى رسانيده باشد ، به زن خويش فرمود كه : از اينجا بيرون رو كه من اراده دارم كه بعضى از خدمت‌كاران خود را طلب كنم و ايشان را كار دارم .\r\nچون آن زن بيرون رفت ، حضرت آن موضع را شكافت ، هيچ ميخى از آن ميخ‌ها را نديد ، مگر آن‌كه ديد كه سر آن از شمشير ميل كرده و برگرديده و هيچ‌يك از آنها به شمشير نرسيده بود » .\r\n630 / 7 . محمد بن يحيى ، از محمد بن حسين ، از صفوان بن يحيى ، از ابن مُسكان ، از حُجْر ، از حُمران ، از امام محمد باقر عليه السلام روايت كرده است كه گفت : از آن حضرت سؤال كردم از بيان آنچه در ميان مردم مشهور است و همه مىگويند كه نامهء سر به مهرى به امّ سَلمه دفع شده است . حضرت فرمود كه : « رسول خدا صلى الله عليه و آله چون از دنيا رفت ، على عليه السلام ، علم آن حضرت و سلاح او و آنچه را كه در اينجا بود ، به ميراث برد . پس آنها به امام حسن عليه السلام منتقل شد ، بعد از آن به امام حسين عليه السلام رسيد ، و چون آن حضرت بر ما ترسيد كه هلاك و مغلوب شويم و آنها را از ما بگيرند ، آنها را به امّ سلمه سپرد ( يعنى : پيش از بيرون آمدن از مدينه مشرّفه ؛ زيرا كه آن حضرت عليه السلام از شهادت خويش و اسير شدن امام زين العابدين عليه السلام و ساير منسوبان كه همراه آن حضرت بودند و به غارت رفتن آنچه را كه با خود داشت ، خبر داشت ) . و بعد از آن ،\r\n\r\n","description":"","footnote":"","page_name":" 749 ","page_number":753},
  {"content":"\r\n . \r\n","description":"","footnote":"","page_name":" 750 ","page_number":754},
  {"content":"\r\n\r\nحضرت على بن الحسين عليهما السلام آنها را قبض فرمود و در حيطهء تصرّف خود در آورد » . حمران مىگويد كه : عرض كردم : آرى ، چنين است . بعد از آن ، به پدر تو منتقل شد ، بعد از آن ، امر به تو منتهى شد و آنها به تو رسيد ؟ فرمود : « آرى » .\r\n631 / 8 . محمد ، از احمد بن محمد ، از حسين بن سعيد ، از فضاله ، از عمر بن ابان روايت كرده است كه گفت : امام جعفر صادق عليه السلام را سؤال كردم از آنچه در ميان مردم مشهور است كه نامهء سر به مهرى به امّ سلمه دفع شده است . حضرت فرمود كه : « رسول خدا صلى الله عليه و آله چون رحلت نمود ، على عليه السلام ، علم و سلاح آن حضرت و آنچه را كه در آنجا بود ، ميراث برد . بعد از آن ، به امام حسن عليه السلام منتقل شد ، بعد از آن به امام حسين عليه السلام » . عمر مىگويد كه : عرض كردم كه : بعد از آن ، به حضرت على بن الحسين عليهما السلام منتقل شد ، بعد از آن به پسرش امام محمد باقر عليه السلام رسيد ، بعد از آن به تو منتهى شد ؟ فرمود : « آرى » .\r\n632 / 9 . محمد بن حسن و على بن محمد ، از سهل بن زياد ، از محمد بن وليد - كه شباب صيرفى است - از ابان بن عثمان ، از امام جعفر صادق عليه السلام روايت كرده‌اند كه آن حضرت فرمود : « چون رسول خدا صلى الله عليه و آله را هنگام وفات رسيد ، عبّاس بن عبدالمطّلب و امير المؤمنين عليه السلام را طلبيد . پس به عباس فرمود كه : اى عموى محمد ، ميراث محمد را مىگيرى ، و قرض او را ادا مىنمايى ، و وعده‌هاى او به زودى وفا مىكنى . عبّاس بر آن حضرت رد نمود و وصيّتش را قبول نكرد ، و عرض كرد : يا رسول اللَّه ، پدر و مادرم فداى تو باد ، من پيرم و عيال بسيارى دارم ، و مالى ندارم يا مال كمى دارم ، و كه را طاقت آن است كه حقوق تو را ادا كند و حال آن‌كه تو با باد ( كه به كثرت سخاوت مشهور است ) ، معارضه دارى ؟ » ( و آنچه او مىكند نيز تو مىكنى . و مراد آن است كه تو باد دستى و سخاوت بسيار دارى ، و چيز من وفا به وعده‌ها و بخشش‌ها و قرض تو نمىكند ) .\r\nحضرت صادق عليه السلام فرمود كه : « پيغمبر صلى الله عليه و آله اندك زمانى سر خويش را به زير افكند ، بعد از آن فرمود كه : اى عبّاس ، آيا ميراث محمد را مىگيرى و وعده‌هاى او را به زودى به عمل مىآورى و قرض او را ادا مىكنى ؟ عباس عرض كرد كه : پدرم و مادرم فداى تو باد ، پيرم و عيال بسيارى دارم و مالى ندارم و تو سخى و باد دستى . پيغمبر فرمود كه : بدان و آگاه باش كه من اينها ( يا وصيّت ) را به كسى دهم كه آن را بگيرد و قبول كند ؛ چنانچه حقّ قبول و سزاوار آن باشد . بعد از آن فرمود كه : يا على ، اى برادر محمد ، آيا به وعده‌هاى محمد به زودى وفا\r\n\r\n","description":"","footnote":"","page_name":" 751 ","page_number":755},
  {"content":"\r\n . \r\n","description":"","footnote":"","page_name":" 752 ","page_number":756},
  {"content":"\r\n\r\nمىنمايى و قرض او را ادا مىكنى و ميراث او را مىگيرى ؟ عرض كرد : آرى ، پدر و مادرم فداى تو باد . حقوق تو بر من و ميراث تو براى من . امير المؤمنين عليه السلام مىفرمايد كه : پس به سوى آن حضرت نظر كردم تا آنكه انگشتر خويش از انگشت مباركش بيرون كرد و فرمود :\r\nهمين انگشتر را در زمان من بپوش . امير المؤمنين عليه السلام فرمود كه : نظر كردم به سوى آن انگشتر در هنگامى كه آن را در انگشت خويش كردم ، پس از همهء متروكات آن حضرت آن انگشتر را آرزو داشتم ، و در دل خويش مىگفتم كه : اگر متروكات آن حضرت ، غير از اين انگشتر نبود ، مرا كفايت مىنمود و همان شرف و عزّت و فخر مرا بس بود .\r\n( حاصل آن‌كه با عطاى انگشتر ، بسيار شاد و خوشحال گرديدم ؛ چنانچه آن‌كه آرزوى چيزى دارد بعد از حصول آن از برايش شاد و خوشحال مىگردد ) . بعد از آن ، پيغمبر آواز داد كه : اى بلال ، خود و زره و علم و پيراهن و ذوالفقار و عمّامه سحاب نام ، و ردا و كمربند سياه و سفيد و چوب دست مرا بياور . امير المؤمنين عليه السلام فرمود : به خدا سوگند كه من ، آن كمربند را پيش از آن ساعت نديده بودم . پس بلال پارچه‌اى را آورد كه نزديك بود كه چشم‌ها را بربايد ، چون نيك نظر كردم ديدم كه آن كمربند ، از پارچه‌هاى بهشت بود . پيغمبر فرمود كه : يا على ، جبرئيل اين را به نزد من آورد و گفت : يا محمد ، اين را در حلقهء زره خود قرار ده و به جاى كمربند بر كمر بند . بعد از آن ، هر دو جفت كفش عربى را طلبيد كه يكى از آنها پينه خورده بود و ديگرى پينه نخورده ، و دو پيراهن يكى پيراهنى كه در بر داشت و او را به آسمان بردند در شب معراج و ديگر پيراهنى كه در روز جنگ احد پوشيده بود ، و سه كلاه ، يكى كلاهى كه در سفر مىپوشيد ، و يكى كلاهى كه در دو عيد ( كه عيد فطر است و عيد اضحى ) و در روز جمعه‌ها مىپوشيد ، و يكى كلاهى كه آن را مىپوشيد و با اصحاب خود مىنشست .\r\nبعد از آن فرمود كه : اى بلال ، به نزد من آور دو استر مرا يكى شهبا و ديگرى دلدل ، و دو شتر مرا يكى عضبا و ديگرى قصوا ، و دو اسب مرا يكى جناح و آن اسبى بود كه هميشه بر در مسجد ايستاده بود براى حوائج رسول خدا صلى الله عليه و آله ، كه چون كسى را در پى كار خويش مىفرستاد بر آن سوار مىشد ، و آن را مىدوانيد در باب فيصل دادن شغل رسول خدا صلى الله عليه و آله ، و ديگرى حَيزوم و آن اسبى بود كه پيغمبر مىفرمود دلير شو و پيش رو اى حيزوم ، و دراز گوش مرا عُفير .\r\nبعد از آن ، به امير المؤمنين فرمود كه : بگير اينها را در زمان حيات من و امير المؤمنين عليه السلام\r\n\r\n","description":"","footnote":"","page_name":" 753 ","page_number":757},
  {"content":"\r\n . \r\n","description":"","footnote":"","page_name":" 754 ","page_number":758},
  {"content":"\r\n\r\nذكر فرمود كه : اوّل حيوانى كه از حيوانات آن حضرت وفات كرد ، عُفير بود در همان ساعت كه قبض روح رسول خدا شد ، عُفير افسار خويش را پاره كرد و بيرون آمد و مىدويد تا بر سر چاه بنى خَطمَه كه در قباست ، رسيد پس خود را در آن چاه انداخت و همان چاه قبر او گرديد » .\r\nو روايت شده است كه امير المؤمنين عليه السلام فرمود كه : « اين درازگوش ، با رسول خدا صلى الله عليه و آله سخن گفت و عرض كرد كه : پدرم و مادرم فداى تو باد ، به درستى كه پدرم حديث كرد مرا از پدرش ، از جدّش ، از پدرش كه با حضرت نوح در كشتى بود ، پس نوح برخواست و به نزد او آمد و دست بر كَفَلش ماليد و فرمود كه : از صلب اين درازگوش ، دراز گوشى بيرون آيد كه سيّد رسولان و پيغمبران و خاتم ايشان بر آن سوار شود . پس سپاس و ستايش خداى را كه مرا آن درازگوش گردانيد » . باب در بيان آن‌كه داستان سلاح رسول خدا چون داستان . . .\r\n\r\n39 . باب در بيان آن‌كه داستان سلاح رسول خدا صلى الله عليه و آله چون داستان تابوت و صندوق است در ميانهء بنىاسرائيل\r\n633 / 1 . چند نفر از اصحاب ما روايت كرده‌اند ، از احمد بن محمد ، از على بن حكم ، از معاوية بن وهْب ، از سعيد سمّان كه گفت : شنيدم از امام جعفر صادق عليه السلام كه مىفرمود : « جز اين نيست كه داستان سلاح رسول خدا صلى الله عليه و آله در ميان ما ، چون داستان تابوت است در ميان بنىاسرائيل ، و هر خاندانى كه از بنىاسرائيل كه چنان بودند كه آن تابوت بر در خانهء ايشان يافت شد ، پيغمبرى به ايشان عطا شد . پس هر كه از ما سلاح به او منتقل شد ، امامت به او رسيد » .\r\n634 / 2 . على بن ابراهيم ، از پدرش ، از ابن ابى عُمير ، از محمد بن سُكين ، از نوح بن دَرّاج ، از عبداللَّه بن ابى يعفور روايت كرده است كه گفت : شنيدم از امام جعفر صادق عليه السلام كه مىفرمود كه : « جز اين نيست كه داستان سلاح در ميان ما ، چون داستان تابوت است در ميان بنىاسرائيل ، در هر جا كه آن تابوت مىگرديد ، پادشاهى دور مىزد . پس در هر جا كه سلاح در ميان ما دور زند ، علم و امامت دور زند » .\r\n635 / 3 . محمد بن يحيى ، از محمد بن حسين ، از صفوان ، از ابوالحسن حضرت امام رضا عليه السلام روايت كرده است كه آن حضرت فرمود كه : « امام محمد باقر عليه السلام مىفرمود كه : جز اين نيست كه داستان سلاح در ميان ما چون داستان تابوت است در ميان بنىاسرائيل ، در هر جا\r\n\r\n","description":"","footnote":"","page_name":" 755 ","page_number":759},
  {"content":"\r\n . \r\n","description":"","footnote":"","page_name":" 756 ","page_number":760},
  {"content":"\r\n\r\nكه تابوت دور مىزد ، به پيغمبرى مىرسيدند ، و در هر جا كه سلاح دور زند ، امر امامت در آنجاست » . عرض كردم كه مىشود كه سلاح از علم جدا شود كه هر يك از نزد كسى باشند ؟\r\nفرمود : « نه » .\r\n636 / 4 . چند نفر از اصحاب ما روايت كرده‌اند ، از احمد بن محمد ، از ابن ابى نصر از ابوالحسن حضرت امام رضا عليه السلام كه آن حضرت فرمود كه : « امام محمد باقر عليه السلام فرمود كه : جز اين نيست كه داستان سلاح در ميان ما ، چون داستان تابوت است در ميان بنىاسرائيل . در هر جا كه آن تابوت دور مىزد ، پادشاهى دور مىزد . و در هر جا كه سلاح دور زند ، علم دور مىزند » . اين باب بابى است كه ذكر جفر و . . .\r\n\r\n40 . اين باب بابى است كه ذكر جفر و جامعه و مصحف فاطمه عليها السلام در آن است\r\n637 / 1 . چند نفر از اصحاب ما روايت كرده‌اند ، از احمد بن محمد ، از عبداللَّه حجّال ، از احمد بن عمر حلبى ، از ابوبصير كه گفت : بر امام جعفر صادق عليه السلام داخل شدم و عرض كردم كه : فداى تو گردم ، مىخواهم كه تو را از مسأله‌اى سؤال كنم . آيا در اينجا كسى هست كه سخن مرا بشنود ؟ ابوبصير مىگويد كه : پس حضرت عليه السلام پرده‌اى را كه در ميان او و اطاقى ديگر بود ، بالا گرفت و در آن نگريست ، بعد از آن فرمود كه : « اى ابا محمد ، بپرس از هر چه به خاطرت رسيده » .\r\nابوبصير مىگويد كه : عرض كردم كه : فداى تو گردم ، به درستى كه شيعيان تو حديث مىكنند كه رسول خدا صلى الله عليه و آله درى از علم را به على عليه السلام تعليم داد كه هزار در از براى او گشوده مىشد . حضرت فرمود كه : « اى ابا محمد ، رسول خدا صلى الله عليه و آله به على عليه السلام هزار در را تعليم داد كه از هر درى هزار در از برايش گشوده مىشد » . ابوبصير مىگويد : گفتم : به خدا سوگند كه علم ، همين است و منحصر است در اين . حضرت ساعتى سر انگشت يا طرف عصا را بر زمين زد و متفكّرانه بود ، پس فرمود كه : « اين ، علم كاملى است ، و ليكن اين علم ، آنچه ما مىدانيم نيست » .\r\nبعد از آن فرمود كه : « اى ابا محمد ، به درستى كه جامعه در نزد ما است ، و ايشان چه مىدانند كه جامعه چيست ؟ »\r\nعرض كردم كه : فداى تو گردم ، جامعه چه چيز است ؟ فرمود كه : « صحيفه‌اى است كه طول آن هفتاد ذراع است ، به ذراع رسول خدا صلى الله عليه و آله ، و رسول آن را بالا داده از شكاف دهان\r\n\r\n","description":"","footnote":"","page_name":" 757 ","page_number":761},
  {"content":"\r\n . \r\n","description":"","footnote":"","page_name":" 758 ","page_number":762},
  {"content":"\r\n\r\nخويش ، و على عليه السلام به دست راست خود نوشته ( يا به املاى رسول و خط على است ) ، و در آن است هر حلال و حرامى ، و هر چيزى كه مردمان به آن احتياج دارند ، حتّى ديه‌اى كه در خَراش است » . و دست خويش را به سوى من آورد و بر بعضى از اعضاى من گذاشت ، بعد از آن به من فرمود كه : « اى ابا محمد ، اذن مىدهى كه به دست خويش تو را فشارى دهم ؟ » ابوبصير مىگويد : كه عرض كردم كه : فداى تو گردم ، جز اين نيست كه من بندهء توام ، پس بكن آنچه خواهى . پس به دست خويش مرا فشارى داد و فرمود كه : « حتّى ديهء اين در آن است » . در حالتى كه گويا كسى آن حضرت را به خشم آورده بود ( يعنى : حضرت در وقت گفتن اين قول ، به كسى مىمانست كه غضب داشته باشد ؛ زيرا كه در نزد تذكّر اينها و ملاحظهء انكار خلق و احوال ايشان اسباب تغيّر و غيظ در سر حدّ كمال است ) .\r\nابوبصير مىگويد كه : عرض كردم : به خدا سوگند كه علم ، همين است و منحصر است در اين . فرمود كه : « اين ، علم كاملى است ، و ليكن اين علم آنچه ما مىدانيم نيست » . پس ساعتى ساكت شد ، بعد از آن فرمود كه : « جفر ، در نزد ما است ، و ايشان چه مىدانند كه جفر چه چيز است ؟ » ابوبصير مىگويد كه : عرض كردم كه جفر چيست ؟ فرمود : « ظرفى است از پوست ، كه علم همهء پيغمبران و اوصياى ايشان و علم علماى از بنىاسرائيل كه در گذشته‌اند ، همه در آن است » . عرض كردم كه : اين علم ، همان علمى است كه شما داريد ؟ حضرت فرمود كه : « اين ، علم تمامى است ، و ليكن اين علم آن نيست » . پس ساعتى ساكت شد ، بعد از آن فرمود :\r\n« مصحف فاطمه عليها السلام ، در نزد ما است ، و ايشان چه مىدانند كه مصحف فاطمه چه چيز است ؟ » ابوبصير مىگويد كه : عرض كردم كه : مصحف فاطمه چيست ؟ حضرت فرمود كه : « مصحفى است كه در آن است سه برابر همين قرآنى كه شما داريد . و به خدا سوگند ، كه يك حرف از قرآن شما در آن نيست » ( يعنى : به طور آيه و طريق قرآنيّت ) .\r\nابوبصير مىگويد كه : گفتم : به خدا سوگند ، كه علم منحصر است در اين . حضرت فرمود كه : « اين ، علم كاملى است ، و ليكن اين علم آن نيست كه ما مىدانيم » . پس ساعتى ساكت شد ، بعد از آن فرمود كه : « نزد ما است علم آنچه بوده ، و علم آنچه خواهد بود تا قيامت برپا شود » .\r\nابوبصير مىگويد كه : عرض كردم : فداى تو گردم ، به خدا سوگند كه اين ، آن علمى است كه شما را باشد . فرمود كه : « اين ، علم بسيار كاملى است ، و ليكن اين علم آن نيست كه ما مىدانيم » .\r\nابوبصير مىگويد كه : عرض كردم : فداى تو گردم ، پس از علم كه شما داريد چه چيز است ؟\r\n\r\n","description":"","footnote":"","page_name":" 759 ","page_number":763},
  {"content":"\r\n . \r\n","description":"","footnote":"","page_name":" 760 ","page_number":764},
  {"content":"\r\n\r\nفرمود : « آنچه در شب و روز به هم مىرسد ، امرى بعد از امر ديگر ، و چيزى بعد از چيزى ديگر تا روز قيامت » .\r\n638 / 2 . چند نفر از اصحاب ما روايت كرده‌اند ، از احمد بن محمد ، از عمر بن عبدالعزيز ، از حمّاد بن عثمان كه گفت : شنيدم از امام جعفر صادق عليه السلام كه مىفرمود : « زنادقه ، در سال صد و بيست و هشت از هجرت ، ظاهر خواهند شد و اين‌كه مىگويم ، به سبب آن است كه من در مصحف فاطمه عليها السلام نظر كردم ، و اين را در آن ديدم » . حمّاد مىگويد كه : عرض كردم كه مصحف فاطمه چيست ؟ فرمود : « چون خدا روح پيغمبر خويش را قبض فرمود ، بر حضرت فاطمه عليها السلام از وفات آن حضرت آن قدر از اندوه داخل شد كه هيچ‌كس اندازهء آن را نمىدانست ، مگر خداى عزّوجلّ . پس خدا فرشته‌اى را به سوى او فرستاد كه او را دلخوشى دهد و اندوه را از دل او بيرون برد و او را خبر دهد ( يعنى : به مصائب و مِحَن و آنچه بر اعداى ايشان واقع خواهد شد از عذاب‌ها ، و هر كه در اين امّت دولت و سلطنتى به حق يا باطل خواهد يافت تا روز قيامت ) . پس فاطمه عليها السلام اين مطلب را به امير المؤمنين عليه السلام شكايت كرد ( چه آن حضرت بر محافظت تمام اين امور قدرت نداشت ؛ چنان‌چه كه گفته‌اند ، و ظاهر اين است كه شكايت ، به جهت احتياط از خوف فوات آن بود ) . آن حضرت به فاطمه فرمود كه :\r\nچون اين را احساس كنى و آمدن فرشته را دريابى و بدانى و آواز را بشنوى ، به من بگو . بعد از آن فاطمه آن حضرت را به آمدن فرشته اعلام كرد . پس امير المؤمنين عليه السلام شروع فرمود كه مىنوشت ، هر چه را كه از آن فرشته مىشنيد ، تا آن‌كه مصحفى را از آن نوشت » .\r\nحمّاد مىگويد كه : بعد از آن ، حضرت صادق عليه السلام فرمود كه : « امّا بدانيد كه چيزى از حلال و حرام خدا در آن نيست ، و ليكن در آن است علم آنچه خواهد بود » .\r\n639 / 3 . چند نفر از اصحاب ما روايت كرده‌اند ، از احمد بن محمد ، از على بن حكم ، از حسين بن ابى العلاء كه گفت : شنيدم از امام جعفر صادق عليه السلام كه مىفرمود : « به درستى كه در نزد من است جفر سفيد » . راوى مىگويد كه عرض كردم كه : چه چيز در آن است ؟ حضرت فرمود كه : « زبور داود ، و تورات موسى ، و انجيل عيسى ، و صحيفه‌هاى ابراهيم ، و حلال و حرام خدا ، و مصحف فاطمه ، و گمان ندارم ( يعنى : چنان مىدانم ) كه قرآن در جفر سفيد نيست ، و در آن است آنچه مردم به سوى ما احتياج دارند ، و ما به كسى محتاج نيستيم ، حتّى آن‌كه حكم يك تازيانه زدن و نصف يك تازيانه و چهار يك تازيانه و ديهء خراش در آن\r\n\r\n","description":"","footnote":"","page_name":" 761 ","page_number":765},
  {"content":"\r\n . \r\n","description":"","footnote":"","page_name":" 762 ","page_number":766},
  {"content":"\r\n\r\nاست ، و در نزد من است جفر سرخ » .\r\nراوى مىگويد : عرض كردم كه : در جفر سرخ چه چيز است ؟ فرمود كه : « سلاح رسول خدا . و جز اين نيست كه اين جفر سرخ گشوده مىشود براى خود و در هنگام ريختن آن و صاحب شمشير ( كه صاحب الامر عليه السلام است ) آن را خواهد گشود براى كشتن » . پس عبداللَّه بن ابى يعفور به آن حضرت عرض كرد كه : خدا تو را به اصلاح آورد ، آيا پسران امام حسن عليه السلام اين را مىشناسند ؟ ( يعنى : مىدانند كه اين در نزد شما است و با وجود اين ، ادّعاى امامت مىكنند ؟ ) حضرت فرمود : « بلى ، به خدا سوگند كه مىدانند ؛ چنانچه شب را مىشناسند كه شب است ، و روز را مىشناسند كه روز است ، و ليكن حسد و طلب دنيا ايشان را بر عدم اقرار و بر انكار حق مىدارد ، و اگر حقّ را به حقّ و راستى طلب مىكردند ، از براى ايشان بهتر بود » .\r\n640 / 4 . على بن ابراهيم ، از محمد بن عيسى ، از يونس ، از آن‌كه او را ذكر كرده ، از سليمان بن خالد روايت كرده است كه گفت : امام جعفر صادق عليه السلام فرمود كه : « در جفرى كه پسران امام حسن عليه السلام آن را ذكر مىكنند و ادّعا دارند كه در نزد ايشان است ، هر آينه چيزى است كه ايشان را مكدّر و غمگين مىسازد ؛ زيرا كه ايشان حقّ نمىگويند و حال آن‌كه حق در جفر است . پس ايشان قضايا و احكام على عليه السلام و فريضه‌هاى او را در باب ميراث بيرون آورند ، اگر در اين ادّعا راست‌گويانند ( چه تمام احكام و فرايض آن حضرت در آن موجود است ) . و ايشان را سؤال كنيد از عمّه‌ها و خاله‌ها » ( چه حكم ايشان در باب عمّه و خاله با حكم آن حضرت مخالفت دارد ؛ زيرا كه ايشان عمّه و همچنين خالو و خاله را از خويشان قرار مىدهند كه مرتبهء عُصبه است و عمو را از عصبه مىدانند و مىگويند كه : بودن عمّو از عصبه ، باعث اين نمىشود كه خواهرش نيز از عصبه باشد ) . و حضرت فرمود كه : « بايد مصحف فاطمه عليها السلام را نيز بيرون آورند ؛ زيرا كه وصيّت فاطمه عليها السلام در آن است ( و مراد آن وصيّتى است كه به على عليه السلام كرد كه او را در شب دفن كند ) . و سلاح رسول خدا صلى الله عليه و آله با مصحف فاطمه است ، و از يكديگر جدا نمىشود . به درستى كه خداى عزّوجلّ مىفرمايد : « [  ائْتُونِي 
  ] بِكِتابٍ مِنْ قَبْلِ هذا أَوْ أَثارَةٍ مِنْ عِلْمٍ إِنْ كُنْتُمْ صادِقِينَ » »  « 1 » ( و در قرآن چنين نيست ، بلكه در آن  « ائْتُونِي بِكِتابٍ »  است . پس يا از قبيل نقل به معنى است ، يا اشتباه از راوى يا كاتب است ) . و ترجمهء آيه\r\n\r\n\r\n","description":"","footnote":"\r\n( 1 ) . احقاف ، 4 .\r\n","page_name":" 763 ","page_number":767},
  {"content":"\r\n . \r\n","description":"","footnote":"","page_name":" 764 ","page_number":768},
  {"content":"\r\n\r\nچنانچه در قرآن است : « بياريد مرا كتابى كه فرود آمده باشد ، پيش از آمدن اين كتاب ( كه قرآن است ) يا بياريد بقيّه‌اى از اثر علم ( يعنى : خطى كه باقى مانده باشد ) از علوم پيشينيان ( يا روايتى از انبياى سابقه ) اگر شما راست‌گويان هستيد در دعوى خود » ( و نزول اين آيه براى الزام مشركين بود كه به تعدّد خدا قايل بودند ، و خدا بعد از الزام به دليل عقلى ايشان را به دليل نقلى نيز الزام نمود ، و حضرت عليه السلام در الزام پسران حضرت امام حسن عليه السلام همين طريقه را سلوك نمود ) .\r\n641 / 5 . محمد بن يحيى ، از احمد بن محمد ، از ابن محبوب ، از ابن رئاب ، از ابو عُبيده روايت كرده است كه گفت : بعضى از اصحاب ما امام جعفر صادق عليه السلام را سؤال كرد از جفر .\r\nحضرت فرمود كه : « جفر ، پوست گاوى است كه پر است از علم » . سائل عرض كرد كه : جامعه را نيز بيان فرما كه چيست ؟ فرمود كه : « جامعه صحيفه‌اى است كه طول آن ، هفتاد ذراع است و عرضش به قدر عرض پوست گاو است ، و مانند ران شتر تنومند دو كوهانى است ( يعنى :\r\nچون پيچيده شود ضخامت آن به قدر ضخامت اين مىشود ) . و در آن است هر چه مردمان به آن احتياج داشته باشند . و هيچ حكمى نيست مگر آن‌كه در آن مذكور است ؛ حتّى ديهء خراش » .\r\nسائل عرض كرد كه : مصحف فاطمه را نيز تفسير فرما . حضرت مدّتى طولانى سكوت نمود ، بعد از آن فرمود كه : « شما تفحّص و كاوش مىكنيد از آنچه مىخواهيد و از آنچه نمىخواهيد ( يعنى : بحث مىكنيد از آنچه دانستن آن ضرور باشد و به كار شما آيد ، و از آنچه دانستن آن ضرور نيست و به كار شما نيايد ) . به درستى كه فاطمه عليها السلام ، بعد از وفات رسول خدا صلى الله عليه و آله ، هفتاد و پنج روز در دنيا ماند ، و آن حضرت را اندوه سختى بر وفات پدر بزرگوارش رخ نموده بود ، و جبرئيل عليه السلام به نزد او مىآمد و او را بر مصيبت پدرش تسلّى مىداد ، به وضع خوبى و دل او را خوش مىداشت ، و او را خبر مىداد از پدرش و از قرب و منزلت و جاه و مرتبت آن حضرت در نزد حضرت عزت ، و خبر مىداد او را به آنچه بعد از او و ذريّهء آن حضرت خواهد بود ، و على عليه السلام آن را مىنوشت و مصحف فاطمه عليها السلام اين است » .\r\n642 / 6 . چند نفر از اصحاب ما روايت كرده‌اند ، از احمد بن محمد ، از صالح بن سعيد ، از احمد بن ابى بِشْر ، از بكر بن كَرِب صيرفى كه گفت : از امام جعفر صادق عليه السلام شنيدم كه مىفرمود : « در نزد ما است آنچه ما به آن ، به سوى مردمان احتياجى نداريم ، و همهء مردم به ما احتياج دارند . و به درستى كه در نزد ما است كتابى كه رسول خدا صلى الله عليه و آله املاء فرموده و بالا\r\n\r\n","description":"","footnote":"","page_name":" 765 ","page_number":769},
  {"content":"\r\n . \r\n","description":"","footnote":"","page_name":" 766 ","page_number":770},
  {"content":"\r\n\r\nداده و على عليه السلام آن را نوشته ، و صحيفه‌اى كه هر حلال و حرامى در آن است . و به درستى كه شما امرى را به جا مىآوريد ، پس ما مىشناسيم هرگاه شما آن را فرا گيريد ، و مىشناسيم هرگاه آن را ترك نماييد » ( و مراد اين است كه جزئيات و كليّات امور شما در آن صحيفه مكتوب است و ما همه را مىدانيم ) .\r\n643 / 7 . على بن ابراهيم ، از پدرش ، از ابن ابى عُمير ، از عمر بن اذينه ، از فُضيل بن يسار و بُريد بن معاويه و زراره روايت كرده است كه عبدالملك بن اعين به خدمت امام جعفر صادق عليه السلام عرض كرد كه : طايفه زيديّه و معتزله ، دور محمد بن عبداللَّه را گرفته‌اند ، آيا او را هيچ سلطنت و پادشاهى هست ؟ حضرت فرمود : « به خدا سوگند كه در نزد من ، دو كتاب است كه در آنها نام هر پيغمبرى و هر پادشاهى كه زمين را مالك مىشود ، مذكور است . به خدا سوگند ، كه محمد بن عبداللَّه در هيچ يك از آنها مذكور نيست » ( و همين محمد ، محمد بن عبداللَّه بن حسن است كه ملّقب است به نفس زكيّه ، كه بر منصور دوانيقى كه دويم خلفاى بنىعبّاس است ، خروج نمود ) .\r\n644 / 8 . محمد بن يحيى ، از احمد بن محمد ، از حسين بن سعيد ، از قاسم بن محمد ، از عبدالصّمد بن بشير ، از فضيل بن سُكَّره روايت كرده است كه گفت : بر امام جعفر صادق عليه السلام داخل شدم ، فرمود كه : « اى فضيل ، آيا مىدانى كه در اندك زمانى پيش از اين ، در چه چيز نظر مىكردم ؟ » فضيل مىگويد كه : عرض كردم : نه . حضرت فرمود : « نظر مىكردم در كتاب فاطمه عليها السلام و هيچ پادشاهى نيست كه پادشاه شود ، مگر آن‌كه نام او و نام پدرش در آن نوشته ، و در آن ، از براى فرزندان امام حسن عليه السلام چيزى را نيافتم » . باب در شأن سورهء ( إنّا أنزلناه فى ليلة القدر ) و . . .\r\n\r\n41 . باب در شأن سورهء « إنّا أنْزَلْناهُ فى لَيْلَةِ الْقَدْرِ » و تفسير و بيان آن\r\n645 / 1 . محمد بن ابى عبداللَّه و محمد بن حسن ، از سهل بن زياد و محمد بن يحيى ، از احمد بن محمد ، همه روايت كرده‌اند ، از حسن بن عبّاس بن حَريش ، از امام محمد تقى عليه السلام كه فرمود : « امام جعفر صادق عليه السلام فرمود كه : در بين آن‌كه پدرم امام محمد باقر در دور خانهء كعبه طواف مىنمود ، ناگاه مردى نقاب بسته پيدا شد ، كه او را مقدّر شده بود ( يعنى : خدا آن نقابْ بسته را به نزد پدرم آورده بود و از براى آن حضرت چنين مقدّر فرموده بود . و مراد اين است كه آن ملاقات ، از اتّفاقات خدايى بود كه كسى آن را گمان نداشت ) . پس هفت شوط طواف\r\n\r\n","description":"","footnote":"","page_name":" 767 ","page_number":771},
  {"content":"\r\n . \r\n","description":"","footnote":"","page_name":" 768 ","page_number":772},
  {"content":"\r\n\r\nرا بر پدرم قطع نمود ( و نگذاشت كه آن را تمام كند ) ، تا آن‌كه او را در خانه‌اى كه در پهلوى صفا بود ، داخل گردانيد . بعد از آن به سوى من فرستاد و من كه رفتم ، همه سه نفر بوديم : من و آن مرد و پدرم . پس گفت : مرحبا خوش آمدى يا ابن رسول اللَّه ، بعد از آن دست خويش را بر سر من گذاشت و گفت : خدا در تو بركت دهد و خير تو را زياد گرداند اى امين خدا ، بعد از پدران خويش . و بعد از آن‌كه از اين فارغ شد ، به حضرت پدرم عرض كرد كه : اى ابوجعفر ، اگر خواهى تو مرا خبر ده ، و اگر خواهى من تو را خبر دهم ، و اگر خواهى تو از من سؤال كن ، و اگر خواهى من از تو سؤال مىكنم ، و اگر خواهى تو به من راست بگو ، و اگر خواهى من به تو راست گويم .\r\nپدرم فرمود كه : هر يك از اين را مىخواهم . آن مرد گفت كه : پس بپرهيز از آن‌كه زبانت سخن كند در نزد سؤال من ، به امرى كه غير آن را براى من در دل پنهان مىدارى ( يعنى : به جهت تقيّه به خلاف اعتقاد خويش با من سخن مگو ) . پدرم فرمود كه : جز اين نيست كه اين را كسى مىكند كه در دل او دو علم باشد كه يكى از آنها با صاحب خود مخالفت داشته باشد ؛ زيرا كه خداى عزّوجلّ ابا فرموده است از آن‌كه او را علمى باشد كه در آن اختلاف باشد .\r\nآن مرد گفت كه : سؤال من همين است و تو قدرى از آن را بيان نمودى ( يعنى : سؤال من مركّب است از دو چيزى كه آن‌كه در علم خدا اختلاف جائز است يا نه و بر تقدير عدم جواز اين ، علم در نزد كيست ) ، و خبر ده مرا از اين علم كه در او اختلافى نيست ، كيست كه آن را مىداند ؟\r\nپدرم عليه السلام فرمود كه : امّا مجموع علم در نزد خداست - جلّ ذكره - و امّا آنچه بندگان را از آن چاره‌اى نيست كه امر ايشان بىآن منسّق و منتظم نمىشود ، در نزد اوصياست . حضرت صادق عليه السلام فرمود كه : پس آن مرد ، نقاب خود را گشود و روى خويش را باز نمود و درست نشست ، و آثار بشاشت و سرور در روى او ظاهر گرديد ، و گفت : همين را مىخواستم و براى همين آمده‌ام . تو گمان كردى كه دانش آنچه در آن اختلافى نيست از علم ، در نزد اوصياست ، پس بگو كه اوصيا چگونه آن علم را مىدانند و طريق آموختن و حُصُول آن ، چه وضع مىباشد ؟\r\nپدرم فرمود كه : چنانچه رسول خدا صلى الله عليه و آله آن را مىدانست كه از فرشتگان مىشنيد ، مگر آن‌كه ايشان نمىبينند آنچه را كه رسول خدا صلى الله عليه و آله مىديد ( چه ، آن حضرت جبرئيل و ساير\r\n\r\n","description":"","footnote":"","page_name":" 769 ","page_number":773},
  {"content":"\r\n . \r\n","description":"","footnote":"","page_name":" 770 ","page_number":774},
  {"content":"\r\n\r\nفرشتگان را مىديد و اوصيا ايشان را نمىديدند ، بلكه آواز ايشان را مىشنيدند ) ؛ زيرا كه آن حضرت پيغمبر بود و ايشان محدّث بودند . و مگر آن‌كه پيغمبر به سوى خداى جلّ جلاله مىخراميد و بر او وارد مىشد ، پس وحى را مىشنيد ( يعنى : بلاواسطه ) و ايشان نمىشنوند .\r\nآن مرد گفت : راست گفتى يا ابن رسول اللَّه ، ليكن زود باشد كه مسألهء دشوارى را به نزد تو آورم . مرا خبر ده از اين علم كه با اوصياست ، آن را چه مىشود كه ظاهر نمىشود ، چنانچه با رسول خدا صلى الله عليه و آله ظاهر مىشد ؟\r\nحضرت فرمود كه : پس پدرم عليه السلام خنديد و فرمود كه : خدا ابا فرموده كه مطّلع سازد بر علم خويش ، مگر آن كس را كه براى ايمان به او آزموده باشد ، چنانچه بر رسول خدا صلى الله عليه و آله واجب گردانيد و حكم فرمود كه : بر اذيّت و آزار قوم خويش صبر كند ، و با ايشان جهاد نكند ، مگر به امر آن جناب . پس چه بسيار از امور مكتومه بود كه پيغمبر آن را پوشيد تا آن‌كه به آن حضرت گفته شد كه :  « فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ »  « 1 » ، يعنى : « پس آشكارا كن آنچه را كه به آن امر مىشوى ( و امر را چنان آشكارا كن كه محو نشود ( چنانچه شكاف آبگينه سر به هم نمىآورد . چه ، صدع در اصل لغت ، به معنى شكستن شيشه است ) و رويگردان از شرك‌آورندگان » ( و به سخن ايشان التفات مكن ) . و به خدا سوگند ، كه اگر پيش از آن ، حق را آشكارا مىنمود ، هر آينه ايمن بود ، و ليكن آن حضرت در طاعت خدا نظر مىنمود ، و از مخالفت آن جناب مىترسيد . پس براى همين باز ايستاد و من بسيار دوست مىدارم كه چشم‌هاى تو با مهدى اين امّت باشد ، و بر آن حضرت افتد ، و ببينى كه فرشتگان با شمشيرهاى آل داود در ميان آسمان و زمين ارواح كافرانى را كه مرده باشند ، عذاب كنند و ارواح امثال ايشان را از زندگان ، به ايشان ملحق سازند .\r\nبعد از آن ، مرد شمشيرى را بيرون آورد و عرض كرد كه بگير ( يا بيا ) . به درستى كه اين شمشير ، از آنهاست . حضرت فرمود كه : پدرم فرمود ، يا فرمود در حالتى كه متوجّه به سوى من بود : بلى ، چنين است ، قسم به آن كسى كه محمد صلى الله عليه و آله را بر تمام آدميان برگزيد .\r\nحضرت فرمود كه : پس آن مرد نقابْ بسته ، نقاب خويش را برگردانيد و گفت : منم الياس و تو را از امر تو سؤال نكردم ، و حال آن‌كه با من در باب آن ، جهالتى باشد ، غير از آن‌كه من\r\n\r\n\r\n","description":"","footnote":"\r\n( 1 ) . حجر ، 94 .\r\n","page_name":" 771 ","page_number":775},
  {"content":"\r\n . \r\n","description":"","footnote":"","page_name":" 772 ","page_number":776},
  {"content":"\r\n\r\nدوست داشتم كه اين حديث قوّتى باشد براى اصحاب تو در مناظرهء با خصم ، و زود باشد كه تو را خبر دهم به آيه‌اى كه تو آن را مىشناسى و مىدانى كه اگر اصحاب تو به آن آيه ، با خصم گفت‌وگو كنند ، بر ايشان ظفر يابند و غالب شوند .\r\nحضرت فرمود كه : پدرم به الياس فرمود كه : اگر مىخواهى تو را به آن آيه‌اى كه اراده دارى خبر دهم و بگويم كه چه آيه است ؟ الياس گفت : خواهان آن هستم . پدرم گفت : به درستى كه شيعيان ما ، اگر به مخالفان ما بگويند كه خداى عزّوجلّ به رسول خويش مىفرمايد :   « إِنَّا أَنْزَلْناهُ فِي لَيْلَةِ الْقَدْرِ »   ، تا آخر سوره « 1 » . « به درستى كه ما فرو فرستاديم اين قرآن مشهور و معروف را ( از لوح محفوظ به آسمان دنيا ) در شب قدر ( كه شب نوزدهم يا بيست و يكم يا بيست و سيّم ماه مبارك رمضان است ، و در بيت المعمور ، سپرده روح الأمين در مدّت بيست و سه سال ، كه زمان رسالت پيغمبر بود ، كه در آن زنده بود آيه آيه و سوره سوره به حسب مصالح ، بر آن حضرت فرود آورد ، يا ابتداى نزول آن از لوح به دنيا در اين شب بود ، و اين قول با بودن مبعث روز بيست و هفتم رجب و نزول قرآن در آن درست نمىآيد ) و چه چيز دانا گردانيد تو را تا بدانى كه چيست شب قدر ؟ شب قدر بهتر است از هزار ماه ( كه عبارت است از هشتاد و سه سال و چهار ماه كه ايّام سلطنت بنىاميّه لعنهم اللَّه است ) ، فرود آيند ( بر سبيل استمرار در هر سال ) فرشتگان و روح ( كه فرشته‌اى است بزرگ‌تر از روح الأمين چنان كه گفته‌اند ، يا روح الأمين ) در آن شب به زمين به فرمان پروردگار خويش از براى هر كارى كه حق تعالى قضا فرموده ، نيست اين شب ، مگر سلامتى » ( يا سلام ، به جهت كثرت سلام فرشتگان در آن تا دميدن سفيدهء صبح ) .\r\nپس آيا رسول خدا صلى الله عليه و آله چيزى مىدانست كه آن را در اين شب نداند ، يا جبرئيل عليه السلام آن را در غير اين شب به نزد او آورد ؟ ( حاصل مراد ، آن‌كه علم رسول خدا صلى الله عليه و آله همه از نزد خداى تعالى بود كه به او مىرسيد يا در شب قدر يا در غير آن و غير از آن حضرت را علمى نبود كه از غير خدا باشد ) . پس به درستى كه مخالفان زود باشد كه بگويند : نه ( چه ، ايشان اعتراف دارند كه آن حضرت آنچه مىدانست ، يا در شب قدر به او تعليم مىشد ، يا در غير آن از ساير اوقات در سال ، به وساطت جبرئيل عليه السلام . پس اگر بگويند : نه ) به ايشان بگو كه : آيا آنچه را دانست چاره‌اى\r\n\r\n\r\n","description":"","footnote":"\r\n( 1 ) . قدر ، 1 - / 5 .\r\n","page_name":" 773 ","page_number":777},
  {"content":"\r\n . \r\n","description":"","footnote":"","page_name":" 774 ","page_number":778},
  {"content":"\r\n\r\nاز اظهار آن بود ( و مىتوانست كه آن را اظهار نكند ؟ ) پس خواهند گفت : نه ، و چون اين را گفتند ، به ايشان بگو كه : اختلافى بود در آنچه رسول خدا از علم خداى عزّ ذكره اظهار نمود ؟\r\nپس اگر بگويند : نه ، پس به ايشان بگو كه : هر كه به حكم خدا حكم كند كه در آن حكمى كه كرده ، اختلافى باشد ، آيا با رسول خدا صلى الله عليه و آله مخالفت كرده ؟ خواهند گفت : آرى ، پس اگر بگويند : نه ، سخن اوّل خويش را باطل كرده‌اند ( چه در اوّل گفتند كه در كلام رسول خدا اختلافى نبود ) . پس به ايشان بگو كه :  « ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ »  « 1 » ، يعنى :\r\n« تأويل و تفسير متشابه را ( كه منشأ اختلاف است ) ، كسى نمىداند ، مگر خدا و مگر راسخين در علم » . پس اگر بگويند كه راسخين در علم كيانند ؟ بگو كه : آن‌كه در علمش مختلَف نباشند ( به اين‌كه در امرى در زمانى حكمى از او صادر نشود ، و بعد از آن ، در همان امر و همان زمان ، حكمى ديگر كه مخالف حكم اوّل باشد از او سر زند ) .\r\nپس اگر بگويند كه : آن‌كه در علم او اصلًا اختلافى نيست ، كيست ؟ بگو كه : رسول خدا صلى الله عليه و آله صاحب چنين علمى بود . پس آيا رسول صلى الله عليه و آله اين علم را به مردم رسانيد يا نرسانيد ؟ پس اگر بگويند كه : رسانيد ، بگو كه : آيا كه پيغمبر صلى الله عليه و آله كه رحلت نمود ، خليفه بعد از او مىدانست علمى را كه در آن اختلاف نباشد ، پس اگر بگويند : نه ، بگو كه : خليفهء رسول خدا صلى الله عليه و آله بايد كه من عنداللَّه مؤيد باشد ، و رسول خدا صلى الله عليه و آله خليفهء خود نمىگرداند مگر آن كس را كه به حكم او حكم كند ، و مگر آن‌كه را كه مثل او باشد در جميع صفات ، مگر پيغمبرى . و اگر رسول خدا صلى الله عليه و آله چنين بوده كه در علم خويش كسى را خليفه نفرموده ، كسانى را كه در اصلاب مردان بوده‌اند از آنان كه بعد از او موجود شده و مىشوند ، ضايع نموده .\r\nپس اگر به تو بگويند كه : علم رسول خدا صلى الله عليه و آله از قرآن بوده ، بگو :       « حم * وَ الْكِتابِ الْمُبِينِ * إِنَّا أَنْزَلْناهُ فِي لَيْلَةٍ مُبارَكَةٍ إِنَّا كُنَّا مُنْذِرِينَ * فِيها يُفْرَقُ كُلُّ أَمْرٍ حَكِيمٍ * أَمْراً مِنْ عِنْدِنا إِنَّا كُنَّا [ مُرْسِلِينَ 
  ]       » ( و آنچه از قرآن‌كه طىّ ذكر آن در اينجا شده ، اين است كه :    « إِنَّا كُنَّا مُنْذِرِينَ * فِيها يُفْرَقُ كُلُّ أَمْرٍ حَكِيمٍ * أَمْراً مِنْ عِنْدِنا »    « 2 » ) ، يعنى : « سوگند به حكمت و حلم و حمايت و ملك و مجد و منّت ما ( بنابر بعضى از تفاسير ) ، و به اين كتاب روشن يا روشنىبخش ( يعنى : قرآن ) كه به درستى و حقيقت كه ما فرو فرستاديم آن را در شبى با بركت و عظمت ( كه شب قدر است ) . به درستى\r\n\r\n\r\n","description":"","footnote":"\r\n( 1 ) . آل عمران ، 6 .\r\n( 2 ) . دخان ، 1 - 5 .\r\n","page_name":" 775 ","page_number":779},
  {"content":"\r\n . \r\n","description":"","footnote":"","page_name":" 776 ","page_number":780},
  {"content":"\r\n\r\nكه ما هستيم بيم‌كنندگان . در آن شب جدا كرده شود و فيصل داده شود هر كارى كه حكم كرده شده ( و محكم گرديده شده در همهء سال ، در هر سال بر سبيل استمرار و اتّصال ؛ زيرا كه فعل مضارع ( يعنى : يفرق ) دلالت بر تجدّد و حدوث دارد ، و آن مستلزم استمرار است ) در حالتى كه اين امر ، حكيم ( يا مقصود از آن ) امرى است كه حاصل است از نزد ما . به درستى كه ما هستيم فرستندگان » .\r\nپس اگر به تو بگويند كه : خداى عزّوجلّ فرشتگان را نمىفرستد مگر به سوى آن‌كه پيغمبر باشد ، بگو كه : اين امر حكيم ، كه در آن شب جدا مىشود از فرشتگان و روح كه فرود مىآيند به حكم آيهء كريمهء سورهء قدر ، آيا از آسمان به سوى آسمانى ديگر ، يا از آسمان به سوى زمين است ؟ پس اگر بگويند كه : از آسمان به سوى آسمانى ديگر فرود مىآيد ، فاسد است ؛ زيرا كه در آسمان ، كسى نيست كه از طاعت به سوى معصيت رجوع كند ؛ چه اهل آن فرشتگانند و مرتكب معصيت نمىشوند كه محتاج به منع و زجر باشند . پس اگر بگويند كه : از آسمان به سوى زمين فرود مىآيد ، و حال آن‌كه اهل زمين ، محتاج‌ترين خلائق‌اند به سوى اين ، بگو كه : آيا ايشان را چاره‌اى مىباشد از سيّد و بزرگى كه به سوى او محاكمه كنند .\r\nپس اگر بگويند كه : خليفه ( يعنى : سلطان عصر و خلفاى جور حاكم ايشان است ) ، بگو كه :\r\n « اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ »  تا  « خالِدُونَ »  « 1 » ، يعنى : « خدا دوست و يار كسانى است كه ايمان آورده‌اند و متولىّ امر ايشان است ، بيرون مىآورد ايشان را به توفيق و هدايت ، از تاريكىهاى كفر و ضلالت به سوى نور ايمان ( كه هدايت به آن است ) ، و آنان كه كافر شده‌اند ( و حقّ را پوشيده‌اند ) ، دوستان ايشان شياطين‌اند ، و ساير اهل ضلالت و غوايت ( كه طاغوت بر ايشان اطلاق مىشود ) ، بيرون مىآورند اين طواغيت ، كافران را از نور ايمان به سوى تاريكىهاى كفر و ضلالت ( اين گروه طاغوت ، با كافران ملازمان آتش دوزخ‌اند ) و ايشان در آن آتش جاويد مانندگانند » ( كه از آن بيرون نخواهند آمد ) .\r\nو حضرت فرمود كه : به جان خودم سوگند كه در زمين و در آسمان ، هيچ ولىّ و دوستى از براى خداى عزّ ذكره نيست ، مگر آن‌كه مؤيّد است ( كه خدا او را تأييد و تقويت فرموده ) ، و هر كه مؤيّد شد ، خطا نمىكند ، و هيچ دشمنى از براى خداى عزّ ذكره در زمين نيست ، مگر آن‌كه\r\n\r\n\r\n","description":"","footnote":"\r\n( 1 ) . بقره ، 257 .\r\n","page_name":" 777 ","page_number":781},
  {"content":"\r\n . \r\n","description":"","footnote":"","page_name":" 778 ","page_number":782},
  {"content":"\r\n\r\nمخذول است ( كه خدا او را به خود واگذاشته ) ، و هر كه مخذول شد ، درست نمىرود و صواب نمىگويد . و چنانچه ناچار است كه امر از آسمان فرود آيد تا اهل زمين به آن حكم كنند ، همچنين چاره‌اى نيست از اين‌كه بايد والى و حافظى باشد .\r\nپس اگر بگويند كه ما ، اين والى را نمىشناسيم ( يا اين مطلب را نمىفهميديم ) ، به ايشان بگو كه : هر چه دوست داريد و خواهيد ، بگوييد كه : خدا ، ابا فرموده بعد از محمد كه بندگان راوا گذارد ، و حال آن‌كه حجّتى بر ايشان نباشد .\r\nحضرت صادق عليه السلام فرمود كه : پس الياس ايستاد ( به جهت تعظيم و رعايت ادب ) ، يا توقّفى كرد ، بعد از آن گفت : يا ابن رسول اللَّه ، در اينجا بابى است كه خفايى دارد ، مرا خبر ده ، كه اگر بگويند كه : قرآن ، حجت خداست ، چه جواب مىگويى ؟ پدرم فرمود كه : در اين هنگام به ايشان مىگويم كه : قرآن ، سخن‌گو نيست كه امر و نهى كند ، و ليكن قرآن را اهلى است كه امر و نهى مىكنند ، و نيز مىگويم كه : بعضى از اهل زمين را مصيبتى رسيده ( يعنى : قضيّه مشكله و مسأله معظله روى داده ) كه حكم آن در سنّت پيغمبر و در حكم اتّفاقى كه در آن اختلاف نباشد ، نيست و در قرآن نيز مذكور نيست ، و خدا به جهت علمى كه به اين فتنه و آزمايش دارد ، ابا فرموده كه چنين چيزى در زمين ظاهر شود ، و در حكم خدا چيزى كه آن را ردّ كند و اندوه را از اهل آن بر طرف نمايد ، نباشد .\r\nالياس گفت : در اينجا بر خصم غالب مىشويد . يا ابن رسول اللَّه ، گواهى مىدهم كه خداى عزّ ذكره به يقين دانسته و علم دارد به آنچه به خلق مىرسد از هر مصيبتى در زمين كه خارج از نفس ايشان است ، چون مال يا در نفس‌هاى ايشان از دين يا غير آن ، پس قرآن را وضع نموده تا دليل بر آن و حكم آن باشد . بعد از آن ، الياس گفت كه : يا ابن رسول اللَّه ، آيا مىدانى كه قرآن دليل چيست ؟ حضرت باقر عليه السلام فرمود : آرى ، مجمل همهء حدود خدا در آن است ، و تفسير و بيان آنها نزد حاكم و امام است . بعد از آن فرمود كه : خدا ابا فرموده از اين‌كه بنده‌اى را مبتلا گرداند به مصيبتى در دين ، يا در نفس ، يا در مال آن بنده و در زمين خدا ، حاكمى از جانب او نباشد كه در اين مصيبت به صواب حكم كند .\r\nحضرت صادق عليه السلام فرمود كه : الياس به پدرم گفت كه : امّا در اين باب كه اثبات امام است به سورهء قدر و غير آن ، از آنچه مذكور شد ، بر دشمن غالبيد به حجّتى كه داريد ، مگر آن‌كه دشمن شما بر خدا افترا بندد ، و بگويد كه : خداى جلّ ذكره را حجّتى نيست ، و ليكن مرا خبر ده از\r\n\r\n","description":"","footnote":"","page_name":" 779 ","page_number":783},
  {"content":"\r\n . \r\n","description":"","footnote":"","page_name":" 780 ","page_number":784},
  {"content":"\r\n\r\nتفسير  « لِكَيْلا تَأْسَوْا عَلى ما فاتَكُمْ »  « 1 » ، يعنى : [ « نرسيده و نخواهد رسيد هيچ بليّه در زمين و نه در نفس‌هاى شما ، مگر آن‌كه در لوح محفوظ ثبت شده ، پيش از آن‌كه نفسها يا آن مصيبت را بيافرينيم 
  ] تا اندوهگين نشويد و غم نخوريد بر آنچه از شما فوت شده » . حضرت باقر عليه السلام فرمود كه : اين آيه ، از جملهء آن چيزهاست كه على عليه السلام به آن مخصوص گرديده ( و مراد ، اين است كه على عليه السلام مخاطب است به اين خطاب كه در باب فوت امامت ظاهرى و اظهار حق باطنى اندوه نخورد ) .  « وَ لا تَفْرَحُوا بِما آتاكُمْ »  « 2 » ، يعنى : « شادمان مگرديد به آنچه داد شما را » .\r\nحضرت باقر عليه السلام فرمود كه : اين آيه نازل شد در شأن ابى فلان ( يعنى . . . و ياران او . . . ) يكى مقدّم است و يكى مؤخّر ( اما مقدّم ، خلافت على است كه پيش از فوت رسول تصريح به آن شد ، و امّا مؤخّر ، فتنه خلافت . . . است كه بعد از وفات رسول برپا كردند و حضرت هر دو را بيان فرموده و مىفرمايد : ) غم مخوريد بر آنچه شما را فوت شده از آنچه على عليه السلام به آن مخصوص بود ، و شاد مشويد به آنچه به شما داده از آن فتنه‌اى كه بعد از رسول خدا شما را عارض شد .\r\nپس الياس گفت كه : شهادت مىدهم به اين‌كه شما صاحبان حكمى هستيد كه اختلافى در آن نيست . بعد از آن ، بر خاست و رفت و او را نديدم » ( يعنى : از نظر غايب شد ) .\r\n646 / 2 . از حضرت امام جعفر صادق عليه السلام روايت است كه فرمود : « در بين اين‌كه پدرم حضرت باقر عليه السلام نشسته بود و در نزد آن حضرت جماعتى بودند ، ناگاه به خنده افتاد و چنان خنديد كه چشم‌هاى آن حضرت پر از اشك شد ، بعد از آن فرمود كه : آيا مىدانيد كه چه چيز مرا به خنده آورده ؟ » . امام صادق فرمود كه : « آن جماعت عرض كردند : نه ، پدرم فرمود كه : ابن عبّاس گمان كرده بود كه از جمله كسانى است كه گفتند : پروردگار ما خداست ، بعد از آن استقامت به هم رسانيدند . « 3 » به او گفتم كه : اى پسر عباس ، آيا فرشتگان را ديده‌اى كه تو را خبر دهند به دوستى خويش با تو در دنيا و آخرت با ايمنى از ترس و اندوه ؟ حضرت فرمود كه : ابن عباس گفت : به درستى كه خداى تبارك و تعالى مىفرمايد كه :  « إِنَّمَا الْمُؤْمِنُونَ إِخْوَةٌ »  « 4 » ، يعنى :\r\n« جز اين نيست كه مؤمنان برادرانند » . و همهء امت در اين حكم داخل‌اند . پس من خنديدم . چه ، آيه بر مطلب دلالت نمىكند . بعد از آن ، گفتم : راست گفتى كه مؤمنان برادرانند ، يا در آنچه\r\n\r\n\r\n","description":"","footnote":"\r\n( 1 ) . حديد ، 23 .\r\n( 2 ) . همان .\r\n( 3 ) .  الَّذِينَ قالُوا رَبُّنَا اللَّهُ ثُمَّ اسْتَقامُوا  ( فصّلت ، 30 ) .\r\n( 4 ) . حجرات ، 10 .\r\n","page_name":" 781 ","page_number":785},
  {"content":"\r\n . \r\n","description":"","footnote":"","page_name":" 782 ","page_number":786},
  {"content":"\r\n\r\nگمان كرده‌اى بر سبيل تسليم . اى پسر عبّاس ، خدا را به خاطر تو مىآورم و تو را به او سوگند مىدهم كه آيا در حكم خداى جلّ ذكره اختلافى هست ؟\r\nابن عبّاس گفت : نه . گفتم : چه مىبينى در باب مردى كه شمشير به انگشتان مردى بزند تا آن‌كه آنها بيفتد بعد از آن برود و مردى ديگر بيايد و كف دست او را بپراند و جدا كند ، و اين مرافعه را به نزد تو آورند ، و تو قاضى و حاكم باشى ، چه خواهى كرد ؟ ابن عبّاس گفت كه : به اين قطع كنندهء كف مىگويم كه : ديهء كف دست او را بده و به اين مقطوع كه كف او جدا شده ، مىگويم كه : با او مصالحه كن بر آنچه خواهى ، و او را مىفرستم به سوى دو خداوند عدل . من گفتم كه : اختلاف در حكم خداى عزّ ذكره لازم آمد ، و قول اوّل را بر هم زدى ( چه ، در اوّل به مطالحه امر كرد و دويم حواله به دو عادل نمود ، و در رجوع به سوى دو خداوندان عدل ، اختلاف لازم مىآيد ، به جهت اختلاف تقويم مقوّمين .\r\nو اگر مراد ابن عبّاس حكومت باشد كه آزاده را در اين باب تابع بنده قرار دهد ، وجه اختلاف ، ظاهر است ؛ زيرا كه حكومت و حكم به اعطاى ديهء هر يك ، مستلزم قدر معين‌اند و مصالحه بر خلاف آن است ) . و خدا ابا فرموده از اين‌كه در خلق خود چيزى از حدود را احداث فرمايد كه تفسير و بيان آن در زمين نباشد . آن‌كه اصل كف را قطع كرده ، كف او را قطع كن ، بعد از آن ديهء انگشتان را به او بده . و اين حكم خداست در شبى كه امر او در آن فرود مىآيد ( كه عبارت است از شب قدر ) كه اگر آن را انكار كنى بعد از آن‌كه از رسول خدا صلى الله عليه و آله شنيده‌اى ، خدا تو را داخل جهنم گرداند ، چنان كه چشم تو را كور گردانيد در روزى كه آن شب را انكار كردى در نزد على بن ابىطالب عليه السلام .\r\nابن عبّاس از روى انكار و تعجّب يا تصديق آن حضرت ، گفت كه : به جهت همين انكار ( يعنى : انكار شب قدر ) چشم من كور شد ؟ و حضرت فرمود كه : تو علم به اين ندارى ، پس به خدا سوگند ، كه كورى چشم ابن عبّاس نبود ، مگر از زدن بال فرشته . و حضرت فرمود كه :\r\nپس خنديدم و او را وا گذاشتم آن روز ، به جهت آن‌كه عقل پا بر جايى نداشت . بعد از آن ، او را ملاقات كردم و گفتم : اى پسر عبّاس ، هرگز تكلّم به سخن راستى نكردى ، چون ديروز كه اقرار نمودى كه كورى چشمت براى انكار شب قدر است ، على بن ابىطالب عليه السلام به تو فرمود كه : شب قدر در هر سالى هست ، و در آن شب ، همهء امرى كه در سال اتّفاق مىافتد ، فرود مىآيد و بعد از رسول خدا صلى الله عليه و آله ، اين امر را واليان چنداند . تو به آن حضرت عرض كردى كه :\r\n\r\n","description":"","footnote":"","page_name":" 783 ","page_number":787},
  {"content":"\r\n . \r\n","description":"","footnote":"","page_name":" 784 ","page_number":788},
  {"content":"\r\n\r\nايشان كيانند ؟\r\nفرمود كه : من و يازده تن از صلب من كه امامان محدّث‌اند . تو عرض كردى كه : شب قدر را اعتقاد ندارم كه بوده باشد ، مگر با رسول خدا صلى الله عليه و آله ( كه چون آن حضرت از دنيا رفت ، شب قدر تمام شد ) . پس آن فرشته كه على عليه السلام را حديث مىكرد ، از براى تو ظاهر شد و گفت : اى عبداللَّه ، دروغ گفتى ، چشم‌هاى من ديد آنچه را كه على عليه السلام تو را به آن خبر داد و چشم‌هاى آن حضرت آن را نديد ( يعنى : من آن فرشته كه على را حديث مىكرد ، ديدم و على عليه السلام او را نديد و ليكن آنچه آن فرشته گفت در دل آن حضرت جا كرد و در گوش او قرار گرفت ) . بعد از آن ، آن فرشته بال خويش را به تو زد و به اين سبب كور شدى .\r\nحضرت فرمود كه : پس ابن عبّاس گفت كه : آنچه ما در آن اختلاف كرديم ، حكم آن مفوّض است به خدا . من به او گفتم كه : آيا خدا در حكمى از احكام خود به دو امر حكم فرموده ؟ گفت : نه . گفتم : در اينجا خود هلاك شدى و ديگران را هلاك گردانيدى » .\r\n647 / 3 . و به همين اسناد از امام محمد باقر عليه السلام روايت است كه فرمود : « خداى عزّوجلّ در باب شب قدر فرموده است كه :  « فِيها يُفْرَقُ كُلُّ أَمْرٍ حَكِيمٍ »  « 1 » » . حضرت فرمود كه : « خدا مىفرمايد كه : هر امر محكمى در شب قدر فرود مىآيد . و محكم ، دو چيز نيست ، بلكه آن يك چيز است . پس هر كه حكم كند به چيزى كه در آن اختلافى نباشد ، به حكم خداى عزّوجلّ حكم كرده است . پس هر كه حكم كند به چيزى كه در آن اختلافى باشد و چنان بيند كه صوابْ كار است ، به حكم طاغوت حكم كرده است . به درستى كه در شب قدر ، تفسير همهء امور ، سال به سال ، بر ولىّ اين امر ( كه امام است ) فرود مىآيد ، و در آن مأمور مىشود در امر خويش به امورى چند كه چنين و چنين ( كنايه است از آن ) و در امر مردم ، به امورى چند همچنين .\r\nو به درستى كه حادث مىشود از براى ولىّ اين امر ، علم خاصّ خداى عزّوجلّ و آنچه مكنون و عجيب و مخزون است در هر روز غير از اين ، به قدر آنچه در اين شب فرود مىآيد از امر » . بعد از آن ، اين آيه را خواند كه :  « وَ لَوْ أَنَّ ما فِي الْأَرْضِ مِنْ شَجَرَةٍ أَقْلامٌ وَ الْبَحْرُ يَمُدُّهُ مِنْ بَعْدِهِ سَبْعَةُ أَبْحُرٍ ما نَفِدَتْ كَلِماتُ اللَّهِ إِنَّ اللَّهَ عَزِيزٌ حَكِيمٌ »  « 2 » ، يعنى : « و اگر بودى آنچه در زمين است از درختان ، قلم‌ها و درياى محيط ( با وسعتى كه دارد ) مداد دهد آن را از پس آن ، و بعد از\r\n\r\n\r\n","description":"","footnote":"\r\n( 1 ) . دخان ، 4 .\r\n( 2 ) . لقمان ، 27 .\r\n","page_name":" 785 ","page_number":789},
  {"content":"\r\n . \r\n","description":"","footnote":"","page_name":" 786 ","page_number":790},
  {"content":"\r\n\r\nفناى آب مداد شدهء آن ، هفت درياى ديگر مانند آن ، و به آن قلم‌ها و اين مدادها كتابت كنند ، علوم خدا به پايان نرسد و تمام نشود . به درستى كه خدا ، غالب است بر هر چيز و داناست به همه چيز » ( كه چيزى از فرمان و علم و حكمت او بيرون نيست ) .\r\n648 / 4 . و به همين اسناد از حضرت امام جعفر صادق عليه السلام روايت است كه فرمود :\r\n« حضرت على بن الحسين عليه السلام مىفرمود :   « إِنَّا أَنْزَلْناهُ فِي لَيْلَةِ الْقَدْرِ »   ، راست گفته است خداى عزّوجلّ كه قرآن را در شب قدر فرو فرستاده است .  « وَ ما أَدْراكَ ما لَيْلَةُ الْقَدْرِ »  « 1 » ، رسول خدا فرمود : نمىدانم كه شب قدر چيست و چه حكم دارد ؟ خداى عزّوجلّ فرمود كه :  « لَيْلَةُ الْقَدْرِ خَيْرٌ مِنْ أَلْفِ شَهْرٍ »  « 2 » ، يعنى : « شب قدر بهتر است از هزار ماهى كه شب قدر در آن نباشد » . خدا به رسول خود فرمود كه : آيا مىدانى كه چرا اين شب از هزار ماه بهتر است ؟ رسول عرض كرد : نه ، خدا فرمود كه : از براى اين‌كه اين شب چنان است كه فرشتگان و روح در آن فرود مىآيند به اذن پروردگار خويش ، از هر كارى . و هرگاه خدا در چيزى اذن دهد ، البته آن را پسنديده و به آن راضى است .  « سَلامٌ هِيَ حَتَّى مَطْلَعِ الْفَجْرِ »  خدا مىفرمايد كه : فرشتگان و روح من سلام مىكنند بر تو يا محمد ، به سلام من ( يعنى : سلام مرا به تو مىرسانند ) ، از اوّل فرود آمدن ايشان تا طلوع صبح بعد از آن .\r\nدر بعضى از كتاب خويش ( كه قرآن است ) يا در بعضى از مواضع آن ، فرموده است كه :\r\n « وَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً »  « 3 » ، يعنى : « و بپرهيزيد فتنه را كه البته نمىرسد به كسانى كه ستم كرده‌اند از شما در حالتى كه اختصاص داشته باشد به ايشان » ( بلكه عام باشد و به ظالم و غير ظالم اثر آن برسد ، و شآمت آن به همه سرايت كند . و گمان فقير چنان است كه ناسخين اين آيه را غلط نوشته‌اند و در روايت لتصيبنّ بوده ، چنانچه آخر روايت صريح است در اين . و در مجمع البيان اين قرائت را نسبت به امير المؤمنين و امام محمد باقر عليه السلام و ربيع بن انس و زيد بن ثابت و ابوالعاليه داده ، و اين روايت دلالت مىكند بر اين‌كه حضرت سيّد السّاجدين زين العابدين عليه السلام نيز چنين قرائت مىفرموده و ناسخين كه  لا تُصِيبَنَّ  نوشته‌اند ، منشأ اشتباه ايشان آن است كه در قرآن ،  لا تُصِيبَنَّ  مكتوب است و قرائت مشهوره نيز آن است ، و در رسم الخط قرآنى ، بنابر طريقهء عثمانى كه در نوشتن قرآن معمول بوده ،\r\n\r\n\r\n","description":"","footnote":"\r\n( 1 ) . قدر ، 1 و 2 .\r\n( 2 ) . قدر ، 3 .\r\n( 3 ) . انفال ، 25 .\r\n","page_name":" 787 ","page_number":791},
  {"content":"\r\n . \r\n","description":"","footnote":"","page_name":" 788 ","page_number":792},
  {"content":"\r\n\r\nامثال اين الف نوشته نمىشده و  لا تُصِيبَنَّ  و لتصيبّن در صورت كتابت ، با هم فرقى نداشته‌اند ، بلكه فرق در تلفّظ و إعراب آن بوده ، كه در اوّل ، بر سر لام ، خنجرى مىگذاشتند و در دويم ، فتحه . و بنابر اين معنى آيه اين مىشود كه : آن فتنه عموم ندارد بلكه مخصوص ظالمان است ) .\r\nو حضرت فرمود كه : « اين آيه و فتنه‌اى كه در آن مذكور است ، در باب   « إِنَّا أَنْزَلْناهُ فِي لَيْلَةِ الْقَدْرِ »   است و خدا در بعضى از مواضع كتاب خويش فرموده :  « وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ وَ مَنْ يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً وَ سَيَجْزِي اللَّهُ الشَّاكِرِينَ »  « 1 » ، يعنى : و نيست محمد ( كه بنده ستوده خداست ) ، مگر فرستاده‌اى از نزد خدا كه فرستادگان بسيار پيش از او گذشته‌اند . پس مردن بر او محال نيست ، و او نيز در گذرد . آيا پس اگر محمد بميرد يا كشته شود ، باز مىگرديد بر پاشنه‌هاى خويش ؟ ( يعنى : مرتد مىشويد ؟ ) و هر كه باز گردد بر پاشنه‌هاى خويش ، پس هرگز خدا را ضرر نرساند به چيزى از ضرر و زود باشد كه خدا شكر كنندگان را جزا دهد » .\r\nو حضرت فرمود كه : « خدا در آيهء اوّل مىفرمايد كه : در هنگامى كه محمد صلى الله عليه و آله مىميرد ، آنها كه مخالفت امر خداى عزّوجلّ مىكنند ، مىگويند كه شب قدر با رسول خدا گذشت و به مردن آن حضرت بر طرف شد . پس همين فتنه و آزمايشى است كه به ايشان رسيد ؛ در حالتى كه اختصاص به ايشان داشت و به همين فتنه بر پاشنه‌هاى خويش بر گشتند و مرتد شدند ؛ زيرا كه ايشان اگر بگويند كه شب قدر نرفته ، بلكه در هر سال هست ، پس چاره‌اى نيست از اين‌كه خداى عزّوجلّ را در آن امرى مىباشد و چون به امر اقرار كنند ، آن را چاره‌اى نيست از صاحبى و بايد كه امر به صاحب امر برسد » .\r\n649 / 5 . و از امام جعفر صادق عليه السلام روايت است كه آن حضرت فرمود كه : « على عليه السلام ، در بسيارى از اوقات مىفرمود كه : تيمى و عدوى ( كه ابوبكر و عمراند ) ، در نزد رسول خدا جمع مىشدند ، و آن حضرت سورهء انّا انزلناه را مىخواند ، با خشوع و نهايت فروتنى و گريه ، پس به آن حضرت گفتند كه : چه چيز رقّت تو را سخت گردانيده يا چه سخت است رقّت و گريهء تو براى اين سوره ؟ رسول صلى الله عليه و آله فرمود كه : گريهء من براى آن چيزى است كه چشم من ديده ، و در دل من جا گرفته ، و به جهت آن چيزى است كه دل اين ( يعنى : على عليه السلام ) ، مىبيند كه بعد از\r\n\r\n\r\n","description":"","footnote":"\r\n( 1 ) . آل عمران ، 144 .\r\n","page_name":" 789 ","page_number":793},
  {"content":"\r\n . \r\n","description":"","footnote":"","page_name":" 790 ","page_number":794},
  {"content":"\r\n\r\nمن ، چه خواهد شد .\r\nايشان گفتند كه آنچه تو ديده‌اى و آنچه او مىبيند چه چيز است ؟ حضرت فرمود كه :\r\nپيغمبر اين آيه را كه  « تَنَزَّلُ الْمَلائِكَةُ وَ الرُّوحُ فِيها بِإِذْنِ رَبِّهِمْ مِنْ كُلِّ أَمْرٍ »  است ، از براى آن ابوبكر و عمر در خاك با انگشت نوشت ، بعد از آن فرمود كه : آيا چيزى باقى مانده كه فرود نيامده باشد بعد از قول خداى عزّوجلّ كه مىفرمايد :  « كُلِّ أَمْرٍ »  ، يعنى : « هر امرى و هر چيزى » . آن دو گفتند : نه . پيغمبر فرمود : آيا مىدانيد كه كيست آن‌كه اين امر به سوى او فرود آورده مىشود ؟\r\nگفتند كه : تويى اى رسول خدا . پيغمبر فرمود : آرى ، بعد از آن ، فرمود كه : آيا شب قدر بعد از من مىباشد ؟ گفتند : آرى . پيغمبر فرمود كه : آيا اين امر ، در آن فرود مىآيد ؟ گفتند : آرى .\r\nفرمود كه : به سوى كى فرود مىآيد ؟ گفتند : نمىدانيم . پس پيغمبر سر مرا گرفت و فرمود ؟ اگر نمىدانيد ، بدانيد كه آن‌كه اين امر بر او فرود مىآيد بعد از من ، همين است .\r\nحضرت فرمود كه : ابوبكر و عمر به يقين اين شب قدر را مىشناختند و مىدانستند از سختى آنچه در دل ايشان داخل مىشد از كمال خوف » ( يعنى : در شب قدر ) .\r\n650 / 6 . و از امام محمد باقر عليه السلام روايت است كه آن حضرت فرمود كه : « اى گروه شيعيان ، با مخالفان گفت‌وگو كنيد به سورهء انّا انزلناه تا برايشان غالب شويد . پس به خدا سوگند كه اين سوره حجّت خداى تبارك و تعالى است بر جميع خلائق بعد از رسول خدا صلى الله عليه و آله . و به درستى كه اين سوره ، سيّد و بزرگ دين شما است و اين سوره ، غايت و منتهاى علم ما است ( چه در شب قدر ، تفصيل امور محتومه كه در عرض سال حادث مىشود به ايشان تعليم مىشود ) .\r\nاى گروه شيعيان ، گفت‌وگو كنيد با دشمنان ما به     « حم * وَ الْكِتابِ الْمُبِينِ * إِنَّا أَنْزَلْناهُ فِي لَيْلَةٍ مُبارَكَةٍ إِنَّا كُنَّا مُنْذِرِينَ »     « 1 » ؛ زيرا كه اين شب ، از براى واليان امر امامت است ؛ بخصوص بعد از رسول خدا صلى الله عليه و آله .\r\nاى گروه شيعيان ، خداى تبارك و تعالى مىفرمايد كه :  « وَ إِنْ مِنْ أُمَّةٍ إِلَّا خَلا فِيها نَذِيرٌ »  « 2 » » . به حضرت عرض شد كه : يا ابا جعفر ، نذير و ترسانندهء اين امّت ، محمد صلى الله عليه و آله است . حضرت فرمود كه : « راست گفتى ، پس آيا نذيرى بود در حال حيات آن حضرت از جهت فرستادن يا از فرستادگان او در اطراف زمين ؟ » سائل عرض كرد : نه . حضرت باقر عليه السلام فرمود كه : « مرا خبر ده\r\n\r\n\r\n","description":"","footnote":"\r\n( 1 ) . دخان ، 1 - 3 .\r\n( 2 ) . فاطر ، 24 .\r\n","page_name":" 791 ","page_number":795},
  {"content":"\r\n . \r\n","description":"","footnote":"","page_name":" 792 ","page_number":796},
  {"content":"\r\n\r\nكه آيا فرستادهء آن حضرت نذير نبود از جانب او ، چنانچه رسول صلى الله عليه و آله در بعثت خويش از جانب خداى عزّوجلّ نذير بود ؟ » سائل عرض كرد : بلى ، نذير بود . حضرت فرمود : « پس همچنين محمد صلى الله عليه و آله از دنيا نرفت ، مگر آن‌كه او را فرستاده‌اى است كه نذير است » .\r\nو فرمود كه : « اگر بگويى : نه ، لازم مىآيد كه رسول خدا صلى الله عليه و آله ضايع گذاشته باشد كسانى را كه در صلب‌هاى مردانند از امّت خود » . سائل عرض كرد كه : قرآن ايشان را كفايت نمىكند ؟\r\nحضرت فرمود : « بلى ، كفايت مىكند ، و ليكن اگر از براى آن مفسّرى را بيابند كه آن را تفسير كند » . سائل عرض كرد كه : رسول خدا آن را تفسير نفرمود ؟ فرمود : « بلى ، تفسير فرمود ، امّا آن را از براى يك كس تفسير فرمود و براى امّت حال و فضايل آن كس را بيان فرمود و آن ، على بن ابىطالب است » . سائل عرض كرد كه : يا ابا جعفر ، گويا اين امرى است كه سنّيان آن را قبول ندارند . حضرت فرمود كه : « خدا ابا فرموده از آن‌كه پرستيده شود مگر از روى پنهانى ، تا آن‌كه بيابد زمان حلول مدّتى كه خدا قرار داده كه دين آن جناب در آن هويدا گردد ، چنانچه رسول خدا صلى الله عليه و آله با خديجه عليها السلام اسلام را از مشركان پنهان مىنمود ، تا به آشكار كردن آن مأمور شد » .\r\nسائل عرض كرد كه : صاحب اين دين را سزاوار است كه كتمان كند ؟ حضرت فرمود كه :\r\n« آيا على بن ابىطالب عليه السلام كتمان نفرمود در روزى كه با رسول خدا صلى الله عليه و آله اسلام آورد تا امر آن حضرت ظاهر گرديد ؟ » سائل عرض كرد : بلى ، حضرت فرمود كه : « پس همچنين است كار ما ( يا ما چنين مأمور شده‌ايم و امر مىفرماييم )  « حَتَّى يَبْلُغَ الْكِتابُ أَجَلَهُ »  « 1 » ، يعنى : تا برسد كتاب ( يعنى : آنچه خدا آن را نوشته و واجب گردانيده ) ، به غايت مدّت خود » ( و مدّت آن منقتضى گردد ) .\r\n651 / 7 . و از امام محمد باقر عليه السلام روايت است كه آن حضرت فرمود كه : « هر آينه خداى جلّ ذكره شب قدر را آفريد در اوّل آفريدن دنيا ، و آفريد در آن شب ، اول پيغمبرى را كه موجود مىشد ، و اوّل جانشين پيغمبرى را كه به هم مىرسيد . و به تحقيق كه خدا حكم فرموده كه در هر سال ، شبى باشد كه فرشتگان در آن فرود آيند با بيان تمام امور كه اتّفاق مىافتد تا مثل آن شب از سال آينده . و هر كه اين را انكار كند ، علم خداى عزّوجلّ را بر او\r\n\r\n\r\n","description":"","footnote":"\r\n( 1 ) . بقره ، 235 .\r\n","page_name":" 793 ","page_number":797},
  {"content":"\r\n . \r\n","description":"","footnote":"","page_name":" 794 ","page_number":798},
  {"content":"\r\n\r\nردّ كرده است ؛ زيرا كه پيغمبران و رسولان و محدّثان برپا نمىباشند ، مگر اين‌كه بر ايشان حجّتى باشد به وساطت آنچه به ايشان مىرسد در اين شب ، يا حجّتى كه جبرئيل عليه السلام در اوقات ديگر به نزد ايشان مىآورد » .\r\nراوى مىگويد كه : گفتم : محدَّثان نيز جبرئيل عليه السلام ، يا غير او از فرشتگان به نزد ايشان مىآيند ؟ حضرت فرمود كه : « امّا پيغمبران و رسولان ، پس شكّى در نزول جبرئيل و فرشتگان بر ايشان نيست ، و چاره‌اى نيست كسى را كه غير ايشان باشد از روز اوّل كه زمين در آن خلق شده تا آخر تمام شدن دنيا از اين‌كه بر اهل زمين حجّتى باشد ، و اين حجّت در آن شب فرود مىآيد به سوى كسى كه محبوب‌تر است از بندگان خدا ( كه خدا او را از جميع بندگان خويش دوست‌تر مىدارد ) . و هر آينه به خدا سوگند ، كه روح و فرشتگان در شب قدر فرود آمدند با امر بر حضرت آدم . و به خدا سوگند ، كه آدم از دنيا نرفت مگر آن‌كه او را وصيى بود ، و هر كه بعد از آدم بود از پيغمبران ، او را در اين شب آن امر آمده ، و آن را از براى وصى خويش ، وضع فرموده و قرار داد نموده ، و به خدا سوگند ، كه هر پيغمبرى از آدم تا محمد صلى الله عليه و آله ، مأمور مىگرديد و در آنچه از امر در اين شب بر او وارد مىشد ، كه وصيّت كن به سوى فلان و او را جانشين خود گردان .\r\nو هر آينه به حقيقت كه خداى عزّوجلّ در كتاب خويش ، به واليان امر بعد از محمد صلى الله عليه و آله ، بخصوص فرموده كه :  « وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ كَمَا اسْتَخْلَفَ »  تا فرمودهء آن جناب :  « فَأُولئِكَ هُمُ الْفاسِقُونَ »  » ( و آنچه از وسط آيهء شريفهء ذكر نشده اين است كه :  « الَّذِينَ مِنْ قَبْلِهِمْ وَ لَيُمَكِّنَنَّ لَهُمْ دِينَهُمُ الَّذِي ارْتَضى لَهُمْ وَ لَيُبَدِّلَنَّهُمْ مِنْ بَعْدِ خَوْفِهِمْ أَمْناً يَعْبُدُونَنِي لا يُشْرِكُونَ بِي شَيْئاً وَ مَنْ كَفَرَ بَعْدَ ذلِكَ »  « 1 » ) ؛ « خداوند به كسانى از شما كه ايمان آوردند و عمل صالح انجام دادند ، وعده داده است كه هر آينه حتماً آنها را در زمين خليفه گرداند ، همان‌طور كه قبل‌تر از آنها را خليفه قرار داد . هر آينه متمكّن و ثابت و پا بر جاى گرداند از براى ايشان دين ايشان را ، آن دينى كه خدا پسنديده براى ايشان ، و هر آينه بدل دهد ايشان را از پس ترس ايشان ايمنى ، در حالتى كه بترسند مرا ( كه شريك نسازند به من چيزى را ) . و هر كه كافر شود بعد از اين ، پس آن گروه كه كافر شده‌اند ، ايشان كاملان در فسق‌اند » . و حضرت\r\n\r\n\r\n","description":"","footnote":"\r\n( 1 ) . نور ، 55 .\r\n","page_name":" 795 ","page_number":799},
  {"content":"\r\n . \r\n","description":"","footnote":"","page_name":" 796 ","page_number":800},
  {"content":"\r\n\r\nفرمود كه : « خدا مىفرمايد كه : شما را خليفه مىگردانم براى علم و دين و عبادت خويش ، بعد از پيغمبر شما ؛ چنانچه خليفه گردانيده شدند اوصياى آدم بعد از آدم تا برانگيخته مىشد آن پيغمبرى كه او را در پهلو در مىآمد و بعد از او بود » .\r\nحضرت در بيان  « يَعْبُدُونَنِي لا يُشْرِكُونَ بِي شَيْئاً »  ، فرمود كه : « مىفرمايد : مرا عبادت مىكنند ، با ايمان به اين‌كه هيچ پيغمبرى بعد از محمد صلى الله عليه و آله نيست . پس هر كه غير اين را بگويد ، پس آن گروه كاملانِ در فسق‌اند .\r\nپس به حقيقت كه خدا واليان امر را بعد از محمد صلى الله عليه و آله ، تمكن و دسترس داده است به علم . و ماييم آن واليان كه به علم آراسته‌ايم . پس از ما سؤال كنيد اگر ما را راست‌گو يافتيد ، به ولايت ما اقرار كنيد ، و حال آن‌كه شما كنندهء اين كار نيستيد ، و اقرار نخواهيد كرد ، امّا علم ما ظاهر و هويداست ، و امّا زمان حلول مدّت ما كه دين خدا در آن زمان از ما ظاهر مىگردد ، به مرتبه‌اى كه در ميان مردمان اختلافى نباشد ، و آن را وقتى است و نهايتى كه از گذشتن شب‌ها و روزها به هم خواهد رسيد ، و چون آن زمان بيايد ، دين خدا ظاهر شود و امر ، يكى گردد .\r\nو به خدا سوگند كه كارى كه حكم خدا به آن تعلّق گرفته ، گذارده شده و آن امر ، اين است كه در ميان مؤمنان ، اختلافى نباشد . و براى همين ، خدا ايشان را گواهان بر مردمان گردانيده تا آن‌كه محمد صلى الله عليه و آله بر ما گواهى دهد ، و ما بر شيعيان خويش گواهى دهيم ، و شيعيان ما بر ساير مردم گواهى دهند ، و خداى عزّوجلّ ابا و امتناع فرموده از اين‌كه در حكمش اختلافى باشد ، يا در ميانهء اهل علمش ، تناقص باشد » ( كه با يكديگر ضدّيت داشته باشند ) .\r\nبعد از آن حضرت باقر عليه السلام فرمود كه : « افزونى ايمان مؤمن به تمام سورهء انّا انزلناه ( يا بر وجه كلّى كه بر جزئيّات آن منطبق شود ، يا به مجمل آن ) و تفسير آن بر كسى كه در ايمان به آن ، مثل او نباشد ، چون افزونى انسان بر چهارپايان است .\r\n( و در بعضى از نُسَخ كافى به جاى بجملة انّا انزلناه . بحمله انّا انزلناه به حاى حطىّ و اضافهء به ضمير غايب ، كه راجع به مؤمن است ، واقع شده و معنى آن اين است كه : اين فضيلت ، به سبب حمل انّا انزلناه و اعتقاد به آن است ) .\r\nو به درستى كه خداى عزّوجلّ به وساطت آنها كه به اين سوره ايمان دارند ، در دنيا عذاب را دفع مىكنند از كسانى كه اين سوره را انكار دارند ، تا عذاب آخرت كامل باشد براى آن كسى كه خدا مىداند كه توبه نخواهد كرد از اين جماعت منكرين ، به اندازهء آنچه به سبب آنان كه\r\n\r\n","description":"","footnote":"","page_name":" 797 ","page_number":801},
  {"content":"\r\n . \r\n","description":"","footnote":"","page_name":" 798 ","page_number":802},
  {"content":"\r\n\r\nدر راه خدا جهاد مىكنند ، از آنان كه تخلّف ورزيده به جهاد نمىروند ، دفع مىنمايد و عذاب نمىفرمايد . و چنان نمىدانم كه در اين زمان جهادى بوده باشد ، مگر حج كردن و عمره به جا آوردن و كسى را زنهار و امان دادن » ( يا در مسجد معتكف شدن ، يا درست همسايگى كردن ، كه به همسايگان ضرر نرساند و اوّل از اين سه معنى ظاهرتر است ) .\r\n652 / 8 . راوى گفت كه : مردى به خدمت امام محمد باقر عليه السلام عرض كرد كه : يا ابن رسول اللَّه ، بر من غضب مكن . حضرت فرمود كه : « براى چه غضب كنم ؟ » عرض كرد كه : به جهت آنچه مىخواهم كه تو را از آن سؤال كنم . فرمود كه : « آنچه مىخواهى سؤال كنى ، بگو » . عرض كرد كه : غضب نمىفرمايى ؟ فرمود كه : « سؤال كن كه غضب نمىكنم » . آن مرد عرض كرد كه :\r\nمرا خبر ده از فرمودهء خويش در باب شب قدر و فرود آمدن فرشتگان و روح به سوى اوصياى پيغمبر ، كه آيا آن امرى را كه پيغمبر خدا صلى الله عليه و آله نمىدانسته ، به نزد ايشان مىآورند ، يا امرى را كه رسول خدا صلى الله عليه و آله مىدانسته ، به نزد ايشان مىآورند و حال آن‌كه من مىدانم يا تو مىدانى كه رسول خدا صلى الله عليه و آله از دنيا رفت و چيزى از علم آن حضرت نبود كه على عليه السلام آن را حفظ نكرده باشد و در دل خويش جا نداده باشد .\r\nحضرت باقر عليه السلام فرمود كه : « اى مرد ، من و تو را چه فايده از اين سؤال و جواب آن حاصل مىشود كه باعث شده كه تو بر من داخل شوى ؟ » ( يعنى : كى تو را به اينجا فرستاده كه از اين مقوله سؤال كنى ؟ ) .\r\nسائل عرض كرد كه : قضاى خدا مرا بر تو داخل كرده براى طلب كردن دين . حضرت فرمود : « چون چنين است ، پس بفهم آنچه را كه به تو مىگويم . به درستى كه چون رسول خدا صلى الله عليه و آله را به آسمان بردند ، فرود نيامد تا آن‌كه خداى جلّ ذكره ، علم آنچه را كه بود و آنچه خواهد بود ، او را اعلام فرمود ، و بسيارى از اين علوم كه به آن حضرت تعليم داده ، مجملات بود كه تفسير و بيان آنها در شب قدر مىآمد . و على بن ابىطالب نيز همچنين بود كه مجملات علم را دانسته بود و تفسير آنها در شب‌هاى قدر مىآمد ؛ چنانچه آن علم با رسول خدا صلى الله عليه و آله بود و به همين طريق كه از خدا تعليم گرفته بود ، به على عليه السلام تعليم داد » .\r\nسائل عرض كرد كه : آيا در مجملات تفسيرى نبود ؟ حضرت فرمود : « بلى ، تفسير بود ، و ليكن جز اين نيست كه اين تفسير با امرى بود كه از جانب خداى تبارك و تعالى مىآمد در شب‌هاى قدر به سوى پيغمبر و اوصياى او كه چنين و چنين بكن ، ايشان آن امر را دانسته\r\n\r\n","description":"","footnote":"","page_name":" 799 ","page_number":803},
  {"content":"\r\n . \r\n","description":"","footnote":"","page_name":" 800 ","page_number":804},
  {"content":"\r\n\r\nبودند و ليكن مأمور شدند كه در آن ، به چه كيفيّت عمل كنند » .\r\nسائل مىگويد كه : عرض كردم كه : اين را از براى من بيان فرما . حضرت فرمود كه : « رسول خدا از دنيا نرفت ، مگر در حالتى كه حافظ مجمل علم و تفسير آن بود » . عرض كردم كه : پس آنچه در شب‌هاى قدر به او مىرسيد ، علم چه چيز بود ؟ حضرت فرمود كه : « امر و آسانى در آنچه دانسته بود » ( ملخص بيان تفسير آن حضرت ، آن‌كه حضرت رسول ، علم كلّى داشت و در شب قدر تشخيص و تعيين آن مىشد ، و وضع مىگرديد كه او را ميّسر مىگرديد كه به مردم بفهماند . و داستان اين ، چون داستان متعلّم است كه علم را تعليم مىكند و مىفهمد ، و ليكن او را ميّسر نيست كه آن را به غير تعليم دهد ، امّا چون در ذهن او متعيّن شود به طور جزئيّت و به اطراف آن احاطه نمايد ، او را تعليم غير ممكن مىشود ) .\r\nسائل عرض كرد كه : پس آنچه ايشان را در شب‌هاى قدر حادث مىشود ، علمى است غير از آنچه پيش دانسته‌اند ؟ حضرت فرمود كه : « اين از جملهء آنهاست كه پيغمبر و ائمه مأمورند به كتمان آن ، و بايد كه به كسى نگويند و تفسير آنچه را كه از آن سؤال كردى ، غير از خداى عزّوجلّ كسى نمىداند » . سائل عرض كرد كه : آيا اوصيا مىدانند آنچه را كه پيغمبران ايشان نمىدانند ؟ حضرت فرمود : « نه ، زيرا كه چگونه مىشود كه وصيّى غير علم آنچه را كه به سوى او وصيت شده ، بداند » .\r\nسائل عرض كرد كه : آيا ما را مىرسد كه بگوييم كه : يكى از اوصيا مىداند آنچه را كه ديگرى از ايشان نمىداند ؟ حضرت فرمود : « نه ، هيچ پيغمبرى از دنيا نرفت ، مگر آن‌كه علمى كه داشت ، در جوف وصى او ( كه مراد از آن نفس ناطقه است ) قرار گرفت . و جز اين نيست كه فرشتگان و روح ، در شب قدر فرود مىآيند ، با آن حكمى كه در ميان بندگان ، به آن حكم مىشود » . سائل عرض كرد كه : آيا اين حكم را دانسته بودند ؟ حضرت فرمود : « بلى ، آن را دانسته بودند ، و ليكن بر امضا و اجراى چيزى از آن استطاعت آن نداشتند تا آن‌كه در شب‌هاى قدر ، مأمور شوند كه به چه كيفيت كار كنند تا سال آينده » .\r\nسائل عرض كرد كه : يا ابا جعفر ، نمىتوانم كه اين را انكار كنم . حضرت باقر عليه السلام فرمود كه :\r\n« هر كه اين را انكار كند ، از ما نيست » . سائل عرض كرد كه : يا اباجعفر ، مرا خبر ده كه آيا پيغمبر را در شب‌هاى قدر چيزى مىآمد كه آن را ندانسته باشد ؟ حضرت فرمود كه : « حلال نيست تو را كه از اين سؤال كنى ، امّا علم آنچه بوده و آنچه خواهد بود . هيچ پيغمبرى و وصيّى\r\n\r\n","description":"","footnote":"","page_name":" 801 ","page_number":805},
  {"content":"\r\n . \r\n","description":"","footnote":"","page_name":" 802 ","page_number":806},
  {"content":"\r\n\r\nنمىميرد ، مگر آن‌كه وصيّيى كه بعد از اوست ، آن را مىداند و امّا اين علم كه تو از آن سؤال مىكنى ( كه عبارت است از علم به خصوصيات شب قدر ، از محتوميّت آنچه محتوم نبوده و بدا ) به درستى كه خداى عزّوجلّ ابا و امتناع فرموده از آن‌كه ، غير از پيغمبران و اوصيا را بر آن مطلّع گرداند » .\r\nسائل عرض كرد كه : يا ابن رسول اللَّه ، چگونه بشناسم كه شب قدر در هر سال مىباشد ؟\r\nحضرت فرمود كه : « چون ماه رمضان بيايد ، سورهء دخان را در هر شب ، صد مرتبه بخوان . پس چون شب بيست و سيم بيايد ، البته تو نظر خواهى كرد به سوى آنچه موجب تصديق اين باشد ، كه از آن سؤال كردى » .\r\n653 / 9 . و راوى گفت كه : امام محمد باقر عليه السلام فرمود كه : « هر آينه مىبينيد كسانى را كه خداى عزّوجلّ ايشان را مبعوث گردانيده براى بدبختى بر اهل ضلالت از لشكرهاى شياطين و ارواح ايشان ، كه بيشترند از آنچه مىبينيد ، با خليفهء خدا كه خدا او را مبعوث گردانيده از براى عدل و داد و صواب ، كه ظلم و خطا از او سر نزند از فرشتگان » .\r\nبه آن حضرت عرض شد كه : يا ابا جعفر ، چگونه چيزى بيشتر از فرشتگان مىباشد ؟\r\nفرمود : « چنانچه خداى عزّوجلّ خواسته » . سائل عرض كرد كه : يا اباجعفر ، اگر من ، بعضى از شيعيان را به اين حديث ، حديث كنم ، هر آينه آن را انكار مىنمايند . حضرت فرمود كه :\r\n« چگونه اين را انكار مىكنند ؟ » عرض كرد كه : مىگويند كه : فرشتگان ، از شياطين بيشترند .\r\nحضرت فرمود : « راست گفتى . بفهم از من آنچه را كه مىگويم . به درستى كه هيچ روز و شبى نيست ، مگر آن‌كه همهء جنّيان و شياطين ، پيشوايان ضلالت را زيارت و ديدن مىكنند و به شمارهء ايشان از فرشتگان پيشواى هدايت را زيارت مىكنند ، تا آن‌كه چون شب قدر بيايد ، پس فرشتگان يا بعضى از ايشان در آن شب به سوى ولىّ امر ( كه امام است ) ، فرود آيند ، خدا خلق كند ، يا آن‌كه آن حضرت فرمود كه : خداى عزّوجلّ مقدّر گرداند از شياطين ، به شمارهء فرشتگان ، بعد از آن ولىّ ضلالت را زيارت كنند و انواع دروغ به نزد او آورند ، و او را به آنها رهنمايى كنند تا آن‌كه شايد كه اين صاحب ضلالت ، صبح مىكند و مىگويد كه : چنين و چنين ديدم .\r\nپس اگر از ولىّ امر از آنچه شياطين به نزد او آورده‌اند ، سؤال كند ، هر آينه به او مىگويد كه :\r\nتو شيطانى را ديده‌اى كه تو را به چنين و چنين خبر داده ، تا آن‌كه بيان كند براى او بيانىكه كافى\r\n\r\n","description":"","footnote":"","page_name":" 803 ","page_number":807},
  {"content":"\r\n\r\nباب در بيان اين‌كه علم ائمه در شب . . .\r\n\r\n","description":"","footnote":"","page_name":" 804 ","page_number":808},
  {"content":"\r\n\r\nباشد و او را اعلام كند به آن گمراهى كه ولّى ضلالت به آن قرار و استقرار دارد . و به خدا سوگند ، كه هر كه به شب قدر ، تصديق كند ، بايد كه بداند ، يا مىداند كه آن شب ، از براى ما و مخصوص ما است ؛ به جهت فرمودهء رسول خدا صلى الله عليه و آله به على عليه السلام در هنگامى كه وفاتش نزديك شد . كه : اين ولىّ و صاحب اختيار شما است بعد از من . پس اگر او را اطاعت كنيد ، راه راست يابيد ، و ليكن هر كه به آنچه در شب قدر است ايمان نياورد ، انكار خواهد كرد ، و هر كه ايمان آورد به شب قدر ، از كسانى كه بر غير اعتقاد ما هستند ، جايز نيست كه در ايمان تصديق او كنند ، مگر آن‌كه اعتقاد كند كه آن شب از براى ما است و هر كه به آن قائل نباشد ، دروغ‌گوست .\r\nبه درستى كه خداى عزوجل از اين بزرگ‌تر است كه امر را به ارواح و فرشتگان ، به سوى كافر فاسقى فرود آورد . پس اگر بگويد به سوى خليفه فرود مىآيد ، آنچه خليفه بر آن استقرار دارد از امور رياست ، همين گفتهء ايشان چيزى نيست كه جواب داشته باشد ( و لهذا حضرت نفى شيئيت از آن فرموده ، جواب از آن نفرمود ) . پس اگر بگويند كه : چنان نيست كه به سوى كسى فرود آيد ، پس ممكن نيست كه چيزى فرود آيد به سوى هيچ ، كه چيزى نباشد . و اگر از رهگذر بىفكرى اين را بگويند ، زود باشد كه قائل و معترف شوند كه : اين‌كه گفته‌اند هيچ نيست ، پس به حقيقت كه گمراه شده‌اند ؛ گمراهى دورى » .\r\n\r\n42 . باب در بيان اين‌كه علم ائمه عليهم السلام در شب جمعه زياد مىشود\r\n654 / 1 . حديث كردند مرا احمد بن ادريس قمّى و محمد بن يحيى ، از حسن بن على كوفى ، از موسى بن سعدان ، از عبداللَّه بن ايّوب ، از ابو يحيى صنعانى ، از امام جعفر صادق عليه السلام كه گفت : آن حضرت به من فرمود كه : « اى ابو يحيى ، به درستى كه ما را در شب‌هاى جمعه حالتى است از حالات ، و شأن و عظمتى داريم كه در ساير اوقات هفته نداريم » . راوى مىگويد كه : عرض كردم كه فداى تو گردم ، آن شأنى كه مىفرمايى ، چيست ؟ حضرت فرمود كه : « خدا اذن مىدهد ارواح پيغمبرانِ مردگان و ارواح اوصياى ايشان را كه مرده‌اند ، و روح وصييى كه در ميانهء شما است ، با ارواح اوصيا و انبيا به سوى آسمان عروج مىكنند و بالا مىروند ، تا آن‌كه به عرش پروردگار خويش مىرسند ، پس هفت مرتبه به دور عرش مىگردند ، و در نزد هر پايه‌اى از پايه‌هاى عرش ، دو ركعت نماز مىكنند ، بعد از آن خدا آن ارواح را به سوى بدن‌هاى اصلى ( يا مثالى كه در آنها بوده‌اند ) ، بر مىگرداند . پس انبيا و\r\n\r\n","description":"","footnote":"","page_name":" 805 ","page_number":809},
  {"content":"\r\n\r\nباب در بيان اين‌كه اگر علم ائمّه زياد . . .\r\n\r\n","description":"","footnote":"","page_name":" 806 ","page_number":810},
  {"content":"\r\n\r\nاوصيا صبح مىكنند ، و حال آن‌كه مملوّند از سرور و شادى ، و وصييى كه در ميان شما است صبح مىكند و در علم او زياد شده ، مانند اين جمع كثير » ( از انبيا و اوصيا ) .\r\n655 / 2 . محمد بن يحيى ، از احمد بن ابى زاهر ، از جعفر بن محمد كوفى ، از يوسف ابزارى ، از مفضّل روايت كرده است كه گفت : امام جعفر صادق عليه السلام روزى به من فرمود كه : « اى ابو عبداللَّه » - / و پيش از آن مرا به كنيت نمىخواند - مفضّل مىگويد كه : عرض كردم : لبيك ، به خدمت تو ايستاده‌ام . فرمود كه : « ما را در هر شب جمعه ، سرور و شادى است » . عرض كردم كه : خدا سرور تو را زياد كند و آن سرورى كه مىفرمايى ، چيست ؟ فرمود كه : « چون شب جمعه مىشود ، رسول خدا صلى الله عليه و آله به عرش مىآيد ، و ائمّه عليهم السلام با آن حضرت مىآيند ، و ما با ايشان مىآييم ، پس ارواح ما ردّ نمىشود به سوى بدن‌هاى ما ، مگر با علمى كه استفاده شده و اگر اين نبود ، ما بىعلم مىشديم » .\r\n656 / 3 . محمد بن يحيى ، از سلمة بن خطّاب ، از عبداللَّه بن محمد ، از حسين بن احمد منقرى ، از يونس ، يا از مفضّل ، از امام جعفر صادق عليه السلام روايت كرده است كه آن حضرت فرمود كه : « هيچ شب جمعه نيست ، مگر آن‌كه دوستان خدا را در آن سرورى است عظيم » .\r\nعرض كردم كه : اين سرور ، چگونه است ؟ فداى تو گردم ، فرمود كه : « چون شب جمعه مىشود ، رسول خدا صلى الله عليه و آله به عرش مىرود ، و ائمّه نيز مىروند ، و من با ايشان مىروم ، پس بر نمىگردم ، مگر با علمى كه استفاده نموده‌ام و اگر اين نبود ، آنچه نزد من بود تمام مىشد » .\r\n43\r\n\r\n43 . باب در بيان اين‌كه اگر علم ائمّه عليهم السلام زياد نمىشد آنچه در نزد ايشان بود تمام مىشد\r\n657 / 1 . على بن محمد و محمد بن حسن روايت كرده‌اند ، از سهل بن زياد ، از احمد بن محمد بن ابى نصر ، از صفوان بن يحيى كه گفت : شنيدم از امام موسى كاظم عليه السلام كه مىفرمود :\r\n« جعفر بن محمد عليه السلام مىفرمود كه : اگر نه اين بود كه علم ما زياد مىشود ، هر آينه بىعلم مىشديم » .\r\nمحمد بن يحيى ، از احمد بن محمد ، از محمد بن خالد ، از صفوان ، از امام موسى كاظم عليه السلام مثل اين را روايت كرده است .\r\n658 / 2 . محمد بن يحيى ، از احمد بن محمد از ابن ، از حسين بن سعيد ، از نضر بن\r\n\r\n","description":"","footnote":"","page_name":" 807 ","page_number":811},
  {"content":"\r\n . \r\n","description":"","footnote":"","page_name":" 808 ","page_number":812},
  {"content":"\r\n\r\nسُويد ، از يحيى حلبى ، از ذَريح مُحاربى روايت كرده است كه گفت : امام جعفر صادق عليه السلام فرمود كه : « اى ذَريح ، اگر نه اين بود كه علم ما زياد مىشود ، هر آينه بىعلم مىشديم » .\r\n659 / 3 . محمد بن يحيى ، از احمد بن محمد ابى نصر ، از ثعلبه ، از زراره روايت كرده است كه گفت : شنيدم از امام محمد باقر عليه السلام كه مىفرمود : « اگر نه اين بود كه علم ما زياد مىشود ، هر آينه بىعلم مىشديم » . زراره مىگويد كه : عرض كردم كه : شما زياد مىشويد چيزى را كه رسول خدا صلى الله عليه و آله آن را نداند ؟ حضرت فرمود كه : « آگاه باش كه چون اين علم به هم رسد ، اوّل به رسول خدا صلى الله عليه و آله عرض مىشود ، بعد از آن بر ائمّه ، پس امر به سوى ما منتهى مىشود » . باب در بيان اين‌كه ائمّه مىدانند همهء علومى را . . .\r\n660 / 4 . على بن ابراهيم ، از محمد بن عيسى ، از يونس بن عبدالرّحمان ، از بعضى از اصحاب خويش ، از امام جعفر صادق عليه السلام روايت كرده است كه فرمود : « نيست چيزى كه از نزد خداى عزّوجلّ بيرون آيد ، مگر آن‌كه ابتدا مىشود به رسول خدا صلى الله عليه و آله ، بعد از آن به امير المؤمنين عليه السلام ، پس يك به يك از ائمّه به ترتيب تا آن‌كه آخر ما داناتر از اوّل ما نباشد » .\r\n\r\n44 . باب در بيان اين‌كه ائمّه عليهم السلام مىدانند همهء علومى را كه بيرون آيد به سوى فرشتگان و پيغمبران و رسولان عليهم السلام\r\n661 / 1 . على بن محمد و محمد بن حسن روايت كرده‌اند ، از سهل بن زياد ، از محمد بن حسن بن شموّن ، از عبداللَّه بن عبدالرّحمان ، از عبداللَّه بن قاسم ، از سَماعه ، از امام جعفر صادق عليه السلام كه فرمود : « به درستى كه خداى تبارك و تعالى را دو علم است : يكى علمى است كه فرشتگان و پيغمبران و رسولان خويش را بر آن مطلّع گردانيده ، پس آنچه فرشتگان و رسولان و پيغمبران خويش را بر آن مطلّع ساخته ، ما آن را دانستيم ( يا خدا آن را به ما تعليم داد ) ، و ديگر علمى است كه مخصوص خود ساخته ، پس چون خدا را در چيزى از آن بدا واقع شود ، آن را به ما اعلام مىفرمايد ، و اوّل عرض مىشود بر امامانى كه پيش از ما بوده‌اند » .\r\nعلى بن محمد و محمد بن حسن ، از سهل بن زياد ، از موسى بن قاسم و محمد بن يحيى ، از عَمْركى بن على ، همه از على بن جعفر ، از برادرش موسى بن جعفر عليهما السلام مثل اين را روايت كرده‌اند .\r\n662 / 2 . چند نفر از اصحاب ما روايت كرده‌اند ، از احمد بن محمد ، از حسين بن سعيد ،\r\n\r\n","description":"","footnote":"","page_name":" 809 ","page_number":813},
  {"content":"\r\n . \r\n","description":"","footnote":"","page_name":" 810 ","page_number":814},
  {"content":"\r\n\r\nاز قاسم بن محمد ، از على بن ابى حمزه ، از ابوبصير ، از امام جعفر صادق عليه السلام كه آن حضرت فرمود : « به درستى كه خداى عزّوجلّ را دو علم است : علمى است در نزد او كه كسى از خلق خود را بر آن مطلّع نساخته ، و علمى است كه آن را به سوى فرشتگان و رسولان خويش افكنده . پس آنچه را كه به سوى فرشتگان و رسولان خويش افكنده ، به ما منتهى شده است » .\r\n663 / 3 . على بن ابراهيم ، از صالح بن سندى ، از جعفر بن بشير ، از ضُريس روايت كرده است كه گفت : شنيدم از امام محمد باقر عليه السلام كه مىفرمود : « به درستى كه خداى عزّوجلّ را دو علم است : علمى است كه آن را بذل و بخشش فرموده ، و علمى است كه آن را از خلائق پوشيده . امّا آنچه بذل فرموده ، چيزى نيست كه فرشتگان و رسولان آن را بدانند ، مگر آن‌كه ما آن را مىدانيم . و امّا آنچه از خلائق مستور است ، آن علمى است كه در نزد خداى عزّوجلّ است در لوح محفوظ كه چون بيرون آيد نافذ و جارى است » .\r\n664 / 4 . ابوعلى اشعرى ، از محمد بن عبدالجبّار ، از محمد بن اسماعيل ، از على بن نعمان ، از سُويد قَلّاء ، از ابو ايّوب ، از ابوبصير ، از امام محمد باقر عليه السلام روايت كرده است كه فرمود : « به درستى كه خداى عزّوجلّ را دو علم است : علمى كه غير از او كسى آن را نمىداند ، و علمى كه آن را به فرشتگان و رسولان خويش تعليم فرموده . پس آنچه را كه به فرشتگان و رسولان خويش تعليم فرموده ، ما آن را مىدانيم » . باب نادرى كه ذكر غيب در آن است\r\n\r\n45 . باب نادرى كه ذكر غيب در آن است\r\n665 / 1 . چند نفر از اصحاب ما روايت كرده‌اند ، از احمد بن محمد بن عيسى ، از مُعمّر بن خلّاد كه گفت : مردى از اهل فارس ، از امام موسى كاظم عليه السلام سؤال نمود و به آن حضرت عرض كرد كه : شما غيب را مىدانيد ؟ حضرت فرمود كه : « امام محمد باقر عليه السلام فرمود كه : علم از براى ما گشايش به هم مىرساند ، پس مىدانيم و از ما قبض و گرفته مىشود ، پس نمىدانيم . و فرمود كه : غيب ، راز خداى عزّوجلّ است كه خدا آن را پنهان به جبرئيل عليه السلام رسانيد ، و جبرئيل آن را پنهان به محمد صلى الله عليه و آله رسانيد ، و محمد آن را پنهان به هر كه خدا مىخواست رسانيد » .\r\n666 / 2 . محمد بن يحيى ، از عبداللَّه بن محمد بن عيسى ، از حسن بن محبوب ، از على بن رئاب ، از سَدير صَيرفى روايت كرده است كه گفت : شنيدم از حُمران بن أَعْيَن كه از\r\n\r\n","description":"","footnote":"","page_name":" 811 ","page_number":815},
  {"content":"\r\n . \r\n","description":"","footnote":"","page_name":" 812 ","page_number":816},
  {"content":"\r\n\r\nامام محمد باقر عليه السلام سؤال مىكرد از قول خداى عزّوجلّ :  « بَدِيعُ السَّماواتِ وَ الْأَرْضِ »  « 1 » ، يعنى :\r\n« اوست كه از نو پديد آورندهء آسمان‌ها و زمين است » ( يا پديد آورندهء آسمان‌ها و زمين است ) .\r\nحضرت باقر عليه السلام فرمود : « به درستى كه خداى عزّوجلّ ، همه چيزها را اختراع فرمود به علم خويش ، بر غير مثال و صورتى كه پيش از آن بوده باشد . پس آسمان‌ها و زمين‌ها را اختراع فرمود و آسمان‌ها و زمين‌هايى پيش از اينها نبود . آيا گوش نمىدهى به قول خداى تعالى كه مىفرمايد :  « وَ كانَ عَرْشُهُ عَلَى الْماءِ »  « 2 » ؟ » . حُمران به آن حضرت عرض كرد كه : مرا خبر ده از خداى جلّ ذكره :  « عالِمُ الْغَيْبِ فَلا يُظْهِرُ عَلى غَيْبِهِ أَحَداً »  « 3 » ، يعنى : « خداست داناى غيب و پوشيده‌ها ، پس مطلّع نگرداند بر غيب خويش يكى را » . حضرت باقر عليه السلام به حمران فرمود كه : «  « إِلَّا مَنِ ارْتَضى مِنْ رَسُولٍ »  « 4 » ، يعنى : مگر آن‌كه را كه پسنديده و برگزيده باشد از رسول و فرستادهء خويش » ( كه مراد از آن ، محمد است يا همهء رسولان ) .\r\nو حضرت فرمود : « به خدا سوگند ، كه محمد ، از كسانى بود كه خدا ايشان را برگزيده و پسنديده بود . و امّا فرمودهء خدا كه خدا ، داناى غيب است ، پس به درستى كه خداى عزّوجلّ داناست به آنچه از خلق او پنهان باشد ، در حال تقدير و قضاى چيزى در علم خويش ، پيش از آن‌كه آن را خلق كند و پيش از آن‌كه آن را به فرشتگان برساند . اى حمران ، اين‌كه مذكور شد ، علمى است كه موقوف است در نزد خدا ، كه مشيّت در آن به سوى او مفوّض است ، پس آن را حكم مىفرمايد و به جا مىآورد ، هرگاه خواسته باشد . و از براى آن جناب در آن ، بدا مىشود ، پس آن را مُمْضى نمىدارد . و امّا آن علمى كه به آن تقدير مىفرمايد و آن را به جا مىآورد و مُمضى مىدارد ، آن علمى است كه به سوى رسول صلى الله عليه و آله منتهى شده ، بعد از آن به سوى ما » .\r\n667 / 3 . احمد بن محمد ، از محمد بن حسن ، از عبّاد بن سليمان ، از محمد بن سليمان ، از پدرش ، از سَدير روايت كرده است كه گفت : من و ابوبصير و يحيى بزّاز و داود بن كثير ، در مجلس امام جعفر صادق عليه السلام نشسته بوديم كه ناگاه آن حضرت به سوى ما بيرون آمد و كسى آن حضرت را به خشم آورده بود ، چون در جاى خود نشست ، فرمود : « زهى تعجّب از گروهى چند كه گمان مىكنند كه ما غيب را مىدانيم ، و غيب را نمىداند مگر خداى عزّوجلّ .\r\n\r\n\r\n","description":"","footnote":"\r\n( 1 ) . بقره 117 .\r\n( 2 ) . هود ، 7 .\r\n( 3 ) . جن ، 26 .\r\n( 4 ) . جن ، 27 .\r\n","page_name":" 813 ","page_number":817},
  {"content":"\r\n . \r\n","description":"","footnote":"","page_name":" 814 ","page_number":818},
  {"content":"\r\n\r\nهر آينه قصد كردم كه كنيز خود فلانه را بزنم ، از من گريخت ، پس من ندانستم كه آن كنيز در كدام يك از اطاق‌هاى خانه پنهان است » .\r\nسدير مىگويد كه : چون حضرت از جاى خويش برخاست و در منزل خود تشريف برد ، من و ابوبصير و ميّسر بر آن حضرت داخل شديم و عرض كرديم كه : فداى تو گرديم ، از تو شنيديم كه در باب كنيز خويش چنين و چنين مىفرمودى ، ما مىدانيم كه علم بسيارى را مىدانى ، و تو را به علم غيب نسبت نمىدهيم . سدير مىگويد كه : حضرت فرمود كه : « اى سدير آيا قرآن را نخوانده‌اى ؟ » عرض كردم كه : خوانده‌ام . فرمود كه : « آيا در آنچه از كتاب خداى عزّوجلّ خواندى ، اين را يافتى كه :  « قالَ الَّذِي عِنْدَهُ عِلْمٌ مِنَ الْكِتابِ أَنَا آتِيكَ بِهِ قَبْلَ أَنْ يَرْتَدَّ إِلَيْكَ طَرْفُكَ »  « 1 » » . سدير مىگويد كه : عرض كردم كه فداى تو گردم ، اين را خوانده‌ام . فرمود كه :\r\n« آيا آن كسى كه چيزى از علم كتاب در نزد او بوده ، شناختى كه كيست و آيا دانستى كه چقدر از علم كتاب در نزد او بوده است ؟ »\r\nسدير مىگويد كه : عرض كردم كه : مرا به آن خبر ده . حضرت فرمود كه : « آنچه دانسته بود ، به قدر قطره‌اى از آب بود نسبت به بحر اخضر ( آن درياى سياه است و ناميدن آن دريا به اين اسم ، به جهت سياهى آب آن و دورى تك آن است و مراد از آن - چنان كه گفته‌اند - درياى محيط است و اهل هيئات ، آن را خليج و شعبه‌اى از خليج‌هاى بحر اعظم مىدانند و بعضى از اهل لغت گفته كه بحر اخضر ، نام درياى عظيم است ) . پس اين علم ، ( يعنى : علم آصف ) چقدر مىباشد ، نسبت به علم همهء كتاب ؟ » سدير مىگويد كه : عرض كردم كه : فداى تو گردم ، اين علم چه بسيار كم است ؟ حضرت فرمود كه : « اى سدير ، اين علم چه بسيار است ؛ زيرا كه خداى عزّوجلّ آن را نسبت داده به سوى علمى كه من تو را به آن خبر مىدهم ( يا آصف را نسبت داده به آن علم كه تو را در كتاب خويش به اثر آن خبر داده كه به واسطهء آن ، تخت بلقيس را در زمان كمى با دورى مسافت به نزد حضرت سليمان حاضر ساخت ) . اى سدير ، آيا در آنچه از كتاب خداى عزّوجلّ خوانده‌اى ، اين را نيز يافته‌اى كه :  « قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ »  « 2 » ؟ » .\r\nسدير مىگويد كه : عرض كردم كه : فداى تو گردم ، اين را خوانده‌ام . فرمود كه : « پس\r\n\r\n\r\n","description":"","footnote":"\r\n( 1 ) . نمل ، 40 .\r\n( 2 ) . رعد ، 43 .\r\n","page_name":" 815 ","page_number":819},
  {"content":"\r\n . \r\n","description":"","footnote":"","page_name":" 816 ","page_number":820},
  {"content":"\r\n\r\nكسى كه علم همهء كتاب در نزد او باشد ، فهمش بيشتر است ، يا آنكه در نزد او علم بعضى از كتاب باشد ؟ » عرض كردم : نه ، بلكه آن كس كه علم همهء كتاب در نزد او باشد ، فهمش بيشتر است . پس حضرت به دست خود به سينهء خويش اشاره فرمود و دو مرتبه فرمود : « به خدا سوگند ، كه علم همهء كتاب در نزد ما است » .\r\n668 / 4 . احمد بن محمد ، از محمد بن حسن ، از احمد بن حسن بن على ، از عمرو بن سعيد ، از مصدّق بن صَدقه ، از عمّار ساباطى روايت كرده است كه گفت : امام جعفر صادق عليه السلام را سؤال كردم از امام كه آيا غيب را مىداند ؟ فرمود : « نه ، و ليكن هرگاه خواسته باشد كه چيزى را بداند ، خدا آن را به او اعلام فرمايد » . باب در بيان اين‌كه ائمه هرگاه خواسته . . .\r\n\r\n46 . باب در بيان اين‌كه ائمه عليهم السلام هرگاه خواسته باشند بدانند ( مىدانند ، يا ) به ايشان تعليم ( يا اعلام ) مىشود ( بنابر اختلاف نسخ كافى و احتمالى كه در لفظ عنوان مىرود )\r\n669 / 1 . على بن محمد و غير او ، از سهل بن زياد ، از ايّوب بن نوح ، از صفوان بن يحيى ، از ابن مُسكان ، از بدر بن وليد ، از ابوالربيع شامى ، از امام جعفر صادق عليه السلام روايت كرده‌اند كه فرمود : « به درستى كه امام ، چون خواهد كه بداند ( مىداند ، يا ) تعليم او مىشود » .\r\n670 / 2 . ابوعلى اشعرى ، از محمد بن عبدالجبّار ، از صفوان ، از ابن مُسكان ، از بدر بن وليد ، از ابوالرّبيع ، از امام جعفر صادق عليه السلام روايت كرده است كه فرمود : « به درستى كه امام ، چون خواهد كه بداند ، به او اعلام مىشود » . باب در بيان اين‌كه ائمه مىدانند كه كى مىميرند ، و . . .\r\n671 / 3 . محمد بن يحيى ، از عمران بن موسى ، از موسى بن جعفر ، از عمرو بن سعيد مدائنى ، از ابوعبيدهء مدائنى ، از امام جعفر صادق عليه السلام روايت است كه فرمود : « چون امام اراده كند كه چيزى را بداند ، خدا آن را به او اعلام كند » .\r\n\r\n47 . باب در بيان اين‌كه ائمه عليهم السلام مىدانند كه كى مىميرند ، و بيان اين‌كه ايشان نمىميرند مگر به اين‌كه خود آن را اختيار كنند\r\n672 / 1 . محمد بن يحيى ، از سلمة بن خطّاب ، از سليمان بن سَماعه و عبداللَّه بن محمد ، از عبداللَّه بن قاسم بَطَل ، از ابوبصير روايت كرده است كه گفت : امام جعفر صادق عليه السلام فرمود\r\n\r\n","description":"","footnote":"","page_name":" 817 ","page_number":821},
  {"content":"\r\n . \r\n","description":"","footnote":"","page_name":" 818 ","page_number":822},
  {"content":"\r\n\r\nكه : « هر امامى كه نمىداند او را چه مىرسد ، و بازگشت و مآل امر او به سوى چه خواهد بود ، چنين امامى حجّت نيست از براى خدا بر خلائق » .\r\n673 / 2 . على بن ابراهيم ، از محمد بن عيسى ، از حسن بن محمد بن بشّار روايت كرده است كه گفت : شيخى از سنّيان ، كه از اهل قطيعة الرّبيع بود « 1 » در بغداد ، مرا خبر داد و از كسانى بود كه از ايشان نقل مىشد ( يعنى : از معتبرين و عدول بود كه مردم بر او اعتماد داشتند و از او روايت مىكردند ) و محمد مىگويد كه : آن شيخ ، به من گفت كه : ديدم بعضى از آنان را كه شيعيان به فضل ايشان قائل‌اند از اهل بيت پيغمبر ، پس هرگز مثل او را در فضل و عبادتى كه داشته نديدم . به آن شيخ گفتم كه : كه را ديدى ؟ و او را چگونه ديدى ؟ گفت كه : ايّام سندى بن شاهك ما را جمع نمود ( يا در ايّام او ما را جمع كردند ) و ما هشتاد مرد بوديم از مشاهير و اعيان كه به سوى خير و خوبى منسوب بوديم ( كه همه كس ما را به خوبى ياد مىكردند ) ، بعد از آن ما را بر موسى بن جعفر عليه السلام داخل كردند ، پس سندى به ما گفت كه : اى جماعت معتبرين ، به سوى اين مرد نظر كنيد و ببينيد كه آيا آسيبى به او رسيده ؟ زيرا كه مردم گمان مىكنند كه نسبت به او بدى و ناخوشى شده كه موجب هلاك و تلف اوست ، و در اين باب بسيار سخن مىگويند ، و اين منزل و فرش اوست كه مىبينيد ، و بر او توسعه داده‌ايم و تنگ‌گيرى نمىكنيم ، و امير المؤمنين ( يعنى : هارون الرّشيد ) نسبت به او بدى و ناخوشى را اراده ندارد ، و او را براى همين نگاه داشته كه بيايد و با امير المؤمنين گفت‌وگو كند و صحبت بدارد ، و اينك همان است كه مىبينيد ، صحيح و سالم نشسته و هيچ ناخوشى ندارد ، و در تمام امور خويش ، توسعه دارد ( كه در هيچ باب ، بر او تنگ‌گيرى نشده ) ، پس از او بپرسيد .\r\nآن شيخ گفت كه : در تمام مجلس قصد و همّت ما مصروف بود در نظر كردن به سوى آن مرد و به سوى فضل و آثار خير و خوبى و نجابت كه در او ظاهر بود و ما را قصدى و همّتى غير از اين نبود . پس موسى بن جعفر عليه السلام فرمود كه : « امّا آنچه ذكر كرد از توسعه و آنچه مانند آن باشد ، بر آن وضعى است كه ذكر كرد ، مگر اين‌كه من شما را خبر مىدهم . اى گروه ، كه مرا زهر خورانيده‌اند در هفت دانه خرما ، و من فردا ( محتضر مىشوم يا ) رنگم سبز مىشود ، و پس فردا مىميرم » .\r\n\r\n\r\n","description":"","footnote":"\r\n( 1 ) . محلّى است در بغداد . ( مترجم )\r\n","page_name":" 819 ","page_number":823},
  {"content":"\r\n . \r\n","description":"","footnote":"","page_name":" 820 ","page_number":824},
  {"content":"\r\n\r\nآن شيخ گفت : پس نظر كردم به سوى سندى بن شاهك ، ديدم كه مضطرب است و مانند شاخهء درخت خرما مىلرزد .\r\n674 / 3 . محمد بن يحيى ، از احمد بن محمد ، از ابن فضّال ، از ابى جميله ، از عبداللَّه بن امام محمد باقر عليه السلام روايت كرده است كه گفت : حديث كرد مرا برادرم ، از امام جعفر صادق عليه السلام از پدرش عليه السلام كه : « در شبى كه حضرت على بن الحسين عليه السلام از دنيا رحلت نمود ، و روح مطهّرش در آن قبض شد ، شربتى به نزد آن حضرت آوردند ، امام محمد باقر عليه السلام عرض كرد كه :\r\nاى پدر بزگوار ، اين شربت را بنوش . حضرت فرمود كه : اى فرزند عزيز من ، به درستى كه امشب ، شبى است كه رسول خدا صلى الله عليه و آله در آن از دنيا رفته است » .\r\n675 / 4 . على بن محمد ، از سهل بن زياد ، از محمد بن عبدالحميد ، از حسن بن جَهم روايت كرده است كه گفت : به خدمت حضرت امام رضا عليه السلام عرض كردم كه : امير المؤمنين عليه السلام كشندهء خويش را مىشناخت ، و شبى را كه در آن كشته مىشد و موضعى را كه در آن شهيد مىگرديد ، مىدانست ؟ با آن‌كه چون بانگ و فرياد مرغابيانى را كه در خانه بودند ، شنيد ، فرمود كه : « اينها فريادكنندگان چنداند كه نوحه‌كنندگان از پى ايشان خواهند بود » . و قول امّ كلثوم كه به آن حضرت عرض نمود كه : كاش امشب نماز را در اندرون خانه به جا مىآورد و غير از خود كسى را امر مىفرمودى كه با مردم نماز كند . پس آن حضرت ابا و امتناع فرمود كه تمنّاى امّ كلثوم را به عمل آورد ، و در آن شب ، بسيار از خانه بيرون مىرفت و داخل مىشد بىسلاح و حربه ، و حال آن‌كه آن حضرت عليه السلام مىدانست كه ابن ملجم - لعنه اللَّه - كشندهء اوست با شمشير . گويا آنچه كرد از جملهء چيزهاست كه تعرّض و توجّه آن جائز نبود ( و در بعضى از نُسَخ كافى ، چنين است كه خوش نبود و در بعضى ، اين است كه حلال نبود ، يا وقت آن نيامده بود و همه در اصل مقصود راوى شريكند كه آنچه از حضرت سر زد ، خلاف تقيّه و حفظ نفس بود ) .\r\nپس حضرت امام رضا عليه السلام فرمود كه : « اينها اتّفاق افتاد ، و ليكن آن حضرت در آن شب مخيّر شده بود ( يعنى در ماندن ميان دنيا و رفتن به سوى رفيق اعلى ) ، تا امضاى تقديرات خداى عزّوجلّ به عمل آيد » ( چه ، آن حضرت از دنيا به تنگ آمده بود و به محض تخيير به اسقاط وجوب حفظ نفس ، يقين است كه اختيار شهادت مىفرمود ؛ چنانچه در روايت وارد شده كه در شبى كه در صبح آن ضربت خورد ، در صحراى نجف اشرف با خداى تعالى\r\n\r\n","description":"","footnote":"","page_name":" 821 ","page_number":825},
  {"content":"\r\n . \r\n","description":"","footnote":"","page_name":" 822 ","page_number":826},
  {"content":"\r\n\r\nمناجات مىنمود ، و از جملهء آنچه مىگفت اين بود كه : « مرا نمانده است ، مگر يك چيز كه انتظار مىبرم كه اين ملجم مرادى بيايد و آن را به عمل آورد . خداوندا ، شقاوت او را نزديك گردان و مرا به سعادت شهادت برسان . خداوندا ، پيغمبر تو مرا وعده داده بود كه هرگاه من از تو لقاى تو را سؤال كنم ، تو مرا به لقاى خود برسانى . خداوندا ، از دنيا به تنگ آمده‌ام و سعادت لقاى تو را مىخواهم » .\r\nو در بعضى از نُسَخ كافى ، به جاى خيّر كه ترجمه و شرح آن مذكور شد ، حيّر به حاى حطّى واقع شده و معنى آن ، اين است كه در آن شب ، متحيّر و سرگشته بود ، امّا نه حيرتى كه اهل دنيا در امور خويش دارند ، بلكه حيران جمال خدا كه در نظر انورش جلوه نموده بود كه ديدهء آن حضرت را از جا به در آورده بود با ديدن امور آخرت و ارواح مقربين ملأ اعلى كه به استقبال روح آن حضرت و غير او و از اوصيا مىآيند ، كه وصى را بالكليّه متوجّه عالم بالا مىنمايند ، كه به هيچ وجه ، متلفت دنيا و امور آن نباشد .\r\nو در بعضى از نسخ حيّن با حاء حطّى و نون كلمن واقع شده ، و آن ، مشتق است از حين به كسر حا ، كه به معنى زمان است . و ممكن است كه از حَين به فتح حا باشد كه به معنى هلاكت و مردن است ، و معنى آن اين مىشود كه : وفات آن حضرت در آن شب مقدّر شده بود ، و تقدير خدا البته جارى مىگرديد .\r\nو در بعضى از نسخ جبّن ، و جيم و باى ابجد واقع شده كه از جُبن بر وزن قُفل باشد ، و آن به معنى ترس و بى دلى است ، يعنى : كه آن حضرت در آن شب بىدل شده بود و مىترسيد و اگرچه در حديث وارد شده كه چون ام‌ّكلثوم دختر آن حضرت رضى الله عنه احوال آن حضرت را مشاهده نمود و بىآرامى او را ديد ، و عرض كرد كه : اى پدر ، چرا امشب خواب بر تو حرام گرديده و استراحت نمىفرمايى ؟ فرمود كه : « اى دختر ، با شجاعان بسيار جنگ كرده‌ام و خود را به اهوال عظيم افكنده‌ام و هرگز رعبى و ترسى در دلم به هم نرسيده و امشب بسيار ترسانم » . و ليكن با علّت امضاى تقدير و آنچه پيش از آن است ، در ظاهر نمىسازد ، مگر به اعانتى كه به آن منضمّ شود .\r\nو در بعضى از نُسَخ غير اين چهار وجه نيز واقع شده ، و ليكن على الظّاهر آنچه در نسخهء اوّل است ، صحيح‌تر است به قرينهء عنوان باب و احاديثى كه بعد از اين مىآيد ) .\r\n676 / 5 . على بن ابراهيم ، از محمد بن عيسى ، از بعضى از اصحاب ما ، از امام موسى\r\n\r\n","description":"","footnote":"","page_name":" 823 ","page_number":827},
  {"content":"\r\n . \r\n","description":"","footnote":"","page_name":" 824 ","page_number":828},
  {"content":"\r\n\r\nكاظم عليه السلام روايت كرده است كه فرمود : « خداى عزّوجلّ بر شيعيان غضب كرد بعد از آن مرا مخيّر گردانيد در ميان هلاك نفس خودم ، يا ايشان . پس - / به خدا سوگند كه - / من ايشان را به جان خويش نگاهدارى نمودم » ( كه اختيار هلاك خويش كردم تا آسيبى به ايشان نرسد ) .\r\n677 / 6 . محمد بن يحيى ، از احمد بن محمد ، از وشّاء ، از مسافر روايت كرده است كه گفت : حضرت ابوالحسن امام رضا عليه السلام به او گفت كه : « اى مسافر ، ماهيان در اين چشمه بسيارند ؟ » عرض كرد : آرى ، فداى تو گردم . حضرت فرمود كه : « ديشب رسول خدا صلى الله عليه و آله را در خواب ديدم ، و آن حضرت مىفرمود كه : يا على ، آنچه در نزد ما است ، از براى تو بهتر است » .\r\n678 / 7 . محمد بن يحيى ، از احمد بن محمد ، از وشّاء ، از احمد بن عائذ ، از ابو خديجه ، از امام جعفر صادق عليه السلام روايت كرده است كه فرمود : « در نزد پدرم امام محمد باقر عليه السلام بودم در روزى كه در آن وفات فرمود و مرا وصيّت نمود به چيزى چند در باب غسل و در خصوص كفن و در امر دخول آن حضرت در قبر . عرض كردم كه : اى پدر بزرگوار ، به خدا سوگند كه از آن زمان كه بيمار شدى ، هيچ روز تو را از امروز بهتر نديدم ، و اثر مردن را در تو نمىبينم .\r\nفرمود كه : اى فرزند عزيز من ، آيا نشنيدى كه على بن الحسين عليه السلام از پس ديوار آواز مىداد كه :\r\nيا محمد بيا و تعجيل كن » . باب در بيان اين‌كه ائمه آنچه را كه بوده و . . .\r\n679 / 8 . چند نفر از اصحاب ما روايت كرده‌اند ، از احمد بن محمد ، از على بن حكم ، از سيف بن عَميره ، از عبدالملك بن اعيَن ، از امام محمد باقر عليه السلام كه مىفرمود : « خداى عزّوجلّ اسباب يارى را بر امام حسين عليه السلام فرو فرستاد ، به مرتبه‌اى كه ما بين آسمان و زمين از فرشتگان پر شد . بعد از آن حضرت مخيّر شد در ميان اين‌كه هر يك از نصرت ، يا لقاى خدا را كه مىخواهد ، اختيار كند . پس آن حضرت ، لقاى خداى عزّوجلّ را اختيار كرد » .\r\n\r\n48 . باب در بيان اين‌كه ائمه عليهم السلام آنچه را كه بوده و آنچه خواهد بود مىدانند ، و بيان اين‌كه چيزى بر ايشان پوشيده و پنهان نمىباشد - صلوات اللَّه عليهم -\r\n680 / 1 . احمد بن محمد و محمد بن يحيى ، از محمد بن حسين ، از ابراهيم بن اسحاق احمر ، از عبداللَّه بن حمّاد ، از سيف تمّار روايت كرده‌اند كه گفت : با حضرت امام جعفر صادق عليه السلام بوديم در حِجْر اسماعيل و ما گروهى بوديم از شيعيان ، حضرت فرمود كه :\r\n« جاسوسى متوجّه ما است » . به طرف راست و چپ نظر كرديم و كسى را نديديم . عرض\r\n\r\n","description":"","footnote":"","page_name":" 825 ","page_number":829},
  {"content":"\r\n . \r\n","description":"","footnote":"","page_name":" 826 ","page_number":830},
  {"content":"\r\n\r\nكرديم كه : جاسوسى را نمىبينيم كه متوجّه ما باشد . حضرت سه مرتبه فرمود كه : « سوگند به پرودگار كعبه و پروردگار بَنيّه ( يعنى : كعبه ) كه اگر در ميان خضر و موسى مىبودم ، هر آينه ايشان را خبر مىدادم به اين‌كه من از ايشان داناترم ، و هر آينه ايشان را خبر مىدادم به آنچه در دست ايشان نبود و آن را نمىدانستند ؛ زيرا كه به موسى و خضر ، عطا شده بود علم آنچه پيش از ايشان بود و به ايشان علم آنچه هست و آنچه خواهد بود تا قيامت بر پا شود ، عطا نشده بود و ما آن را از رسول خدا صلى الله عليه و آله ميراث برده‌ايم ، و همهء آن به طريق وراثت به ما رسيده » .\r\n681 / 2 . چند نفر از اصحاب ما روايت كرده‌اند ، از احمد بن محمد ، از محمد بن سنان ، از يونس بن يعقوب ، از حارث بن مغيره و چند نفر از اصحاب ما كه از جمله ايشانند :\r\nعبدالاعلى و ابو عُبيده و عبداللَّه بن بِشْر خَثعمى كه شنيدند از امام جعفر صادق عليه السلام كه مىفرمود : « من آنچه را كه در آسمان‌ها و آنچه را كه در زمين است مىدانم ، و آنچه در بهشت است مىدانم ، و آنچه در جهنّم است مىدانم ، و آنچه بوده و آنچه خواهد بود مىدانم » . راوى مىگويد كه : پس حضرت اندك زمانى درنگ فرمود و ديد كه آن سخن بر كسانى كه اين را از او شنيدند ، گران آمد ، پس فرمود كه : « اين را از كتاب خداى عزّوجلّ دانستم . به درستى كه خداى عزّوجلّ مىفرمايد كه :  « تِبْياناً لِكُلِّ شَيْءٍ »  « 1 » ؛ در آن بيان هر چيزى هست » .\r\n682 / 3 . على بن محمد ، از سهل ، از احمد بن محمد بن ابى نصر ، از عبدالكريم ، از جماعة بن سعد خثعمى ( چنان كه در نُسَخ كافى است ، و جعفى ، چنانچه در كتب رجال است ) روايت كرده است كه گفت : مفضّل در نزد امام جعفر صادق عليه السلام بود ، پس به آن حضرت عرض نمود كه : فداى تو گردم ، آيا خدا اطاعت بنده‌اى را بر تمام بندگان خود واجب مىگرداند با آن‌كه خبر آسمان را از او پوشيده و پنهان دارد ؟ حضرت فرمود : « نه ، خدا از اين كريم‌تر و رحيم‌تر و مهربان‌تر است كه اطاعت بنده‌اى را بر بندگان واجب گرداند ، بعد از آن خبر آسمان را از او در هر صبح و شام پوشيده دارد » .\r\n683 / 4 . محمد بن يحيى ، از احمد بن محمد ، از ابن محبوب ، از ابن رئاب ، از ضُريس كُناسى روايت كرده است كه گفت : شنيدم از امام محمد باقر عليه السلام كه مىفرمود - و در نزد آن حضرت گروهى از اصحابش بودند - كه : « تعجب دارم از گروهى كه ما را دوست مىدارند ،\r\n\r\n\r\n","description":"","footnote":"\r\n( 1 ) . نحل ، 89 .\r\n","page_name":" 827 ","page_number":831},
  {"content":"\r\n . \r\n","description":"","footnote":"","page_name":" 828 ","page_number":832},
  {"content":"\r\n\r\nو ما را ائمّه قرا رمى دهند ، و اعتقاد به امامت ما دارند ، و وصف مىكنند كه اطاعت ما بر ايشان واجب است ، مانند وجوب اطاعت رسول خدا صلى الله عليه و آله ، بعد از آن ، حجّت خويش را مىشكنند و باطل مىكنند و با خويش خصومت مىكنند ، به واسطهء ضعف دل‌ها و عقول ايشان . پس حقّ ما را كم مىكنند و عيب مىكنند بر آن‌كه خداى تعالى او را برهان و دليل قاطع از براى شناخت ما چنانچه بايد و مسلّم داشتن امر ما عطا فرموده ، و بر او طعن مىزنند كه اعتقاد كرده به دانش ما به آنچه بوده و خواهد بود . آيا اعتقاد مىكنيد كه خداى تبارك و تعالى اطاعت دوستان خود را بر بندگان خود واجب گرداند ، بعد از آن ، خبرهاى آسمان‌ها و زمين را از ايشان پوشيده و پنهان دارد ، و مادّهء علم را از ايشان قطع كند در آنچه بر ايشان وارد مىشود از آنچه قوام دين ايشان در آن است كه دين بىآن بر پا نشود و منسّق و منتظم نگردد ؟ » .\r\nحُمران به آن حضرت عرض كرد كه : فداى تو گردم ، مرا خبر ده از آنچه اتّفاق افتاد از امر قيام على بن ابىطالب و امام حسن و امام حسين عليهم السلام و خروج و قيام ايشان به دين خداى عزّ ذكره و آنچه به ايشان رسيد از اين‌كه رؤساى اهل كفر و شياطين انس ، ايشان را كشتند ، و بر ايشان ظفر يافتند ، به مرتبه‌اى كه مقتول و مغلوب شدند . امام محمد باقر عليه السلام فرمود كه : « اى حُمران ، به درستى كه خداى تبارك و تعالى چنان بود كه اين را بر ايشان مقدّر كرده بود ، و قضا و امضاى آن به عمل آمده بود ، و آن را بر سبيل امتحان واجب گردانيده بود ، بعد از آن ، آن را جارى ساخت . پس على و امام حسن و امام حسين عليهم السلام به سبب پيشى گرفتن علمى از جانب رسول خدا به امر دين و جهاد قيام نمودند ، و هر كه از ما ساكت شد ، به سبب همين علم ساكت شد ( حاصل آن‌كه قيام و قعود و نطق و سكوت ما ائمّه ، به امر خدا و رسول است و در جميع امور خويش تابع ايشانيم ، و از پيش خود امرى از ما سر نمىزند ) .\r\nاى حُمران ، اگر ايشان در آن زمان كه فرود آمد بر ايشان ، آنچه فرود آمد از امر خداى عزّوجلّ و غالب گردانيدن جماعت طاغوت كه در عصيان خدا كوتاهى نمىكردند بر ايشان ، از خداى عزّوجلّ سؤال مىكردند كه اين بلا را از ايشان دفع كند و در بر طرف كردن اين جماعت طاغوت بر آن جناب مبالغه مىكردند ، و در اين باب ايستادگى مىنمودند ، و رفتن پادشاهى ايشان را خواهش مىنمودند ، البته ايشان را اجابت مىفرمود ، و آن بلا را از ايشان دفع مىنمود ، و نمىگذاشت كه به ايشان برسد ، و به سر آمدن مدّت اين جماعت طاغوت و تمام شدن پادشاهى ايشان ، سريع‌تر بود از زمانى كه رشتهء مرواريد و غير آن از هر چه در\r\n\r\n","description":"","footnote":"","page_name":" 829 ","page_number":833},
  {"content":"\r\n\r\nباب در بيان اين‌كه خداى عزّوجلّ هيچ علمى را . . .\r\n\r\n","description":"","footnote":"","page_name":" 830 ","page_number":834},
  {"content":"\r\n\r\nرشته كشيده باشد پاره شود ، و آن رشتهء كشيده پراكنده شود .\r\nاى حُمران ، آنچه به ايشان رسيد ، به جهت گناهى نبود كه به جا آورده باشند ، و نه به جهت معصيتى كه در آن با خدا مخالفت كرده باشند ، و ليكن اينها به جهت درجات و كرامتى از جانب خداى عزّوجلّ بود كه خواست به آنها برسند ، پس بايد كه مذهب‌هاى فاسد و گمان‌هاى بد در حقّ ايشان تو را به راهى كه كج باشد ، نبرد » .\r\n684 / 5 . على بن ابراهيم ، از پدرش ، از على بن معبد ، از هشام بن حكم روايت كرده است كه گفت : امام جعفر صادق عليه السلام را در منا از پانصد مسأله از علم كلام سؤال كردم ، پس شروع مىكردم كه بگويم كه متكلمين چنين و چنين مىگويند كه حضرت مىفرمود : « كه چنين و چنين بگو » . عرض كردم : كه فداى تو گردم ، اين حلال و حرامى كه هست ، مىدانم كه تو صاحب آنى ، و مىدانم كه به آن ، از همهء مردمان داناترى ، و اين مسائل كه من عرض كردم ، علم كلام است . حضرت به من فرمود كه : « اى هشام ، آيا خداى تبارك و تعالى بر خلق خود حجّت را تمام مىكند به حجّتى كه هر چه خلق به آن محتاج باشند در نزد او نباشد ؟ » .\r\n685 / 6 . محمد بن يحيى ، از احمد بن محمد ، از عمر بن عبد العزيز ، از محمد بن فُضيل ، از ابوحمزه روايت كرده است كه گفت : شنيدم از امام محمد باقر عليه السلام كه مىفرمود : « نه ، به خدا سوگند عالمى ( يعنى : امامى ) هرگز جاهل نمىباشد كه به چيزى عالم و به چيزى جاهل باشد » . بعد از آن فرمود كه : « خدا از اين جليل‌تر و عزيزتر و كريم‌تر است كه واجب گرداند اطاعت بنده‌اى را ، كه خبر آسمان و زمين خويش را از او مىپوشد » ، پس فرمود كه : « اين خبر از او پوشيده نمىشود » ( يا خدا اين را از او نمىپوشاند ) .\r\n\r\n49 . باب در بيان اين‌كه خداى عزّوجلّ هيچ علمى را به پيغمبر صلى الله عليه و آله خود تعليم نفرمود ، مگر آن‌كه او را امر فرمود كه آن را به امير المؤمنين عليه السلام تعليم نمايد ، و بيان اين‌كه شريك آن حضرت پيغمبر صلى الله عليه و آله در علم بود\r\n686 / 1 . على بن ابراهيم ، از پدرش ، از ابن ابى عُمير ، از ابن اذينه ، از عبداللَّه بن سليمان ، از حمران بن اعيَن ، از امام جعفر صادق عليه السلام روايت كرده است كه فرمود : « جبرئيل عليه السلام دو انار به نزد رسول خدا صلى الله عليه و آله آورد ، پس رسول خدا صلى الله عليه و آله يكى از آنها را شكافت و تناول فرمود و ديگرى را دو نصف كرد و نصفى را خود تناول فرمود ، نصف ديگر را به على عليه السلام داد تا تناول فرمود .\r\n\r\n","description":"","footnote":"","page_name":" 831 ","page_number":835},
  {"content":"\r\n . \r\n","description":"","footnote":"","page_name":" 832 ","page_number":836},
  {"content":"\r\n\r\nبعد از آن رسول خدا صلى الله عليه و آله به على عليه السلام فرمود كه : اى برادر من ، آيا مىدانى كه اين دو انار چه بود ؟\r\nعلى عليه السلام عرض كرد : نه ، پيغمبر فرمود : امّا انار اوّل ، پيغمبرى بود كه تو را در آن بهره‌اى نيست و امّا انار ديگر ، علم بود كه تو در آن شريك منى » .\r\nحمران مىگويد كه : به حضرت عرض كردم كه : خدا تو را به اصلاح آورد ، چگونه مىشود كه على عليه السلام شريك آن حضرت باشد در علم ؟ حضرت فرمود كه : « خدا هيچ علمى را به محمد صلى الله عليه و آله تعليم نفرمود ، مگر آن‌كه او را امر فرمود كه : آن را به على عليه السلام تعليم كند » .\r\n687 / 2 . على ، از پدرش ، از ابن ابى عمير ، از ابن اذينه ، از زراره ، از امام محمد باقر عليه السلام روايت كرده است كه فرمود : « جبرئيل عليه السلام بر رسول خدا صلى الله عليه و آله فرود آمد با دو انار بهشت ، و هر دو را به پيغمبر داد . پيغمبر يكى از آنها را تناول فرمود ، و ديگرى را نصف نمود و نصف آن را به على عليه السلام عطا فرمود ، و آن حضرت آن را تناول نمود . پيغمبر فرمود كه : يا على ، امّا انار اوّل كه من آن را خوردم ، پيغمبرى است كه تو را در آن بهره‌اى نيست ، و امّا انار ديگر ، علم است كه تو در آن شريك منى » .\r\n688 / 3 . محمد بن يحيى ، از محمد بن حسن ، از محمد بن عبدالحميد ، از منصور بن يونس ، از ابن اذينه ، از محمد بن مسلم روايت كرده است كه گفت : شنيدم از امام محمد باقر عليه السلام كه مىفرمود : « جبرئيل عليه السلام بر محمد صلى الله عليه و آله فرود آمد با دو انار بهشت ، على عليه السلام آن حضرت را ملاقات كرد و عرض كرد كه : اين دو انار چيست كه در دست تو است ؟ فرمود كه : امّا اين انار ، پيغمبرى است كه تو را در آن بهره‌اى نيست و امّا اين انار ، علم است . بعد از آن رسول خدا صلى الله عليه و آله ، آن انار را شكافت و دو نصف كرد و يك نصف آن را به على عليه السلام عطا فرمود و نصف ديگر را رسول خدا صلى الله عليه و آله خود برداشت . پس فرمود كه : تو شريك منى در علم و من در آن شريك توام . و به خدا سوگند ، كه رسول خدا صلى الله عليه و آله ندانست يك حرف را از آنچه خداى عزّوجلّ به او تعليم كرد ، مگر آن‌كه آن را به على عليه السلام تعليم كرد ، بعد ، از آن ، علم به سوى ما منتهى شد » . پس دست خود را بر سينهء خويش گذاشت . باب در بيان جهات و وجوه علوم ائمه\r\n\r\n50 . باب در بيان جهات و وجوه علوم ائمه عليهم السلام\r\n689 / 1 . محمد بن يحيى ، از احمد بن محمد ، از محمد بن اسماعيل ، از عمويش حمزة بن بَزيع ، از على سائى ، از ابوالحسن اوّل حضرت امام موسى كاظم عليه السلام روايت كرده\r\n\r\n","description":"","footnote":"","page_name":" 833 ","page_number":837},
  {"content":"\r\n . \r\n","description":"","footnote":"","page_name":" 834 ","page_number":838},
  {"content":"\r\n\r\nاست كه گفت : آن حضرت فرمود كه : « نهايت و غايت رسيدن علم ما بر سه وجه است : گذشته و آينده و آنچه حادث و متجدّد مىشود آناً فَآناً .\r\nامّا آنچه گذشته ، از براى ما تفسير و بيان شده ، و امّا آينده و آنچه آمدنش بر سبيل حتم و وجوب باشد كه در مستقبل واقع شود ، نوشته شده ( يعنى : در جفر و جامعه و غير آن ) و امّا آنچه در حال حادث مىشود ، انداختنى است در دل‌ها و دميدنى است در گوش‌ها » ( يعنى : در هر زمان در دل ما مىافتد و فرشته در گوش ما مىگويد كه چنين و چنين اتّفاق افتاد كه تمام حوادث به طريق الهام و تحديث مىدانيم ) . و حضرت فرمود كه : « اين علم ، از همهء علوم ما افضل است و هيچ پيغمبرى بعد از پيغمبر ما نيست » .\r\n690 / 2 . محمد بن يحيى ، از احمد بن ابى زاهر ، از على بن موسى ، از صفوان بن يحيى ، از حارث بن مغيره از امام جعفر صادق عليه السلام روايت كرده است كه گفت : به آن حضرت عرض كردم كه : مرا خبر ده از علم عالم شما . فرمود كه : « از راه وراثت است از رسول خدا صلى الله عليه و آله ، و از على عليه السلام » . حارث مىگويد كه : عرض كردم كه : ما يكديگر را حديث مىكنيم كه علم در دل‌هاى شما افكنده مىشود و در گوش‌هاى شما دميده مىشود ( و در بعضى از نُسَخ كافى به جاى شما ، ايشان است و هر دو ، به يك معنى است و اختلاف در خطاب و غيبت به اعتبار خطاب و حكايت است ) . حضرت فرمود كه : « يا اين » ( يعنى : علم ما بر دو قسم است : يكى به طريق وراثت از رسول و على ؛ و ديگرى ، به طريق الهام و تحديث ) .\r\n691 / 3 . على بن ابراهيم ، از پدرش ، از آن‌كه او را حديث كرده ، از مُفضّل بن عمر روايت كرده است كه گفت : به امام موسى كاظم عليه السلام عرض كردم كه : از امام جعفر صادق عليه السلام روايت به ما رسيده كه آن حضرت فرمود كه : « علم ما گذشته و نوشته و زدنى است در دل‌ها و دميدنى است در گوش‌ها » . حضرت فرمود : « امّا گذشته ، آن چيزى است كه تقدّم يافته از علم ما ، و امّا نوشته ، آن چيزى است كه ما را مىآيد ، و امّا زدن در دل‌ها ، الهام است كه خدا آن را در دل ما مىاندازد ، و امّا دميدن در گوش‌ها ، كار فرشته است كه در گوش ما مىگويد » .\r\n\r\n","description":"","footnote":"","page_name":" 835 ","page_number":839},
  {"content":"\r\n\r\nباب در بيان اين‌كه اگر مردم بر ائمّه مىپوشيدند و . . .\r\n\r\n","description":"","footnote":"","page_name":" 836 ","page_number":840},
  {"content":"\r\n\r\n\r\n51 . باب در بيان اين‌كه اگر مردم بر ائمّه عليهم السلام مىپوشيدند و سخن ايشان را فاش نمىكردند ، هر آينه هر فردى را به آنچه براى او و بر او بود ، خبر مىدادند\r\n692 / 1 . چند نفر از اصحاب ما روايت كرده‌اند ، از احمد بن محمد ، از حسين بن سعيد ، از فَضالة بن ايّوب ، از ابان بن عثمان ، از عبدالواحد بن مختار كه گفت : امام محمد باقر عليه السلام فرمود كه : « اگر زبان‌هاى شما را بندها مىبود ، هر آينه حديث مىكردم هر مردى را به آنچه باعث نفع و موجب ضرر او باشد » ( و بند زبان داشتن ، كنايه است از آن‌كه آنچه مىشنود ، به كسى نگويد ) .\r\n693 / 2 . و به همين اسناد ، از احمد بن محمد ، از ابن سِنان ، از عبداللَّه بن مُسكان روايت است كه گفت : شنيدم از ابوبصير كه مىگفت : به امام جعفر صادق عليه السلام عرض كردم كه : از كجا به اصحاب على عليه السلام رسيد آنچه به ايشان رسيد با دانش ايشان به مرگ‌ها و بلاهاى خويش ( و مراد از آن ، امور غريبه‌اى است كه حضرت ايشان را به آن خبر داده بود ، در حالى كه زائد بر آن ، علم به مرگ و بلاى خويش داشتند . و بعضى گمان كرده‌اند كه مراد ، استبعاد سائل است كه با وجود علم به مرگ و بلا ، چگونه رسيد به ايشان آنچه رسيد . حضرت فرمود كه : « از بدى خود ايشان بود » . و عنوان و آخر حديث ، هر دو ، دلالت بر ردّ اين توهم مىكنند . و مراد از اصحاب آن حضرت ، خواصّ اصحاب‌اند كه قابل اين علوم بودند ) .\r\nابوبصير مىگويد كه : پس آن حضرت مرا جواب فرمود مانند كسى كه به خشم آمده باشد و فرمود كه : « اين امر از كه بود ؟ » و خود جواب خويش را فرمود و فرمود كه : « از خود ايشان بود » ( و بنابر بعضى از نُسَخ از كه بود اين امر ، مگر از خودشان ، يعنى : چيزى چند در ايشان بود كه باعث قابليّت تعليم ايشان بود ) . ابوبصير مىگويد كه عرض كردم كه : چه چيز تو را منع مىكند از اظهار آنچه على عليه السلام بر اصحاب خود اظهار فرمود ، فداى تو گردم ؟ حضرت فرمود كه : « اين درى است كه بسته شده بود ، مگر آن‌كه حسين بن على عليه السلام چيز كمى را از آن گشود » . بعد از آن فرمود كه : « اى ابا محمد ، به درستى كه آن گروه ، بندها بر دهان‌هاى ايشان بود » .\r\n\r\n","description":"","footnote":"","page_name":" 837 ","page_number":841},
  {"content":"\r\n\r\nباب در بيان تفويض به سوى رسول خدا و . . .\r\n\r\n","description":"","footnote":"","page_name":" 838 ","page_number":842},
  {"content":"\r\n\r\n\r\n52 . باب در بيان تفويض به سوى رسول خدا صلى الله عليه و آله و به سوى ائمّه عليهم السلام در امر دين « 1 »\r\n694 / 1 . محمد بن يحيى ، از احمد بن ابى زاهر ، از على بن اسماعيل ، از صفوان بن يحيى ، از عاصم بن حُميد ، از ابواسحاق نحوى روايت كرده است كه گفت : بر امام جعفر صادق عليه السلام داخل شدم ، پس شنيدم از آن حضرت كه مىفرمود : « به درستى كه خداى عزّوجلّ پيغمبر خويش را ادب كرد ، و آنچه را كه داعى بود به مَحامد از اعمال صالحه و اخلاق فاضله ، به آن حضرت تعليم فرمود ؛ در حالتى كه بر دوستى آن حضرت صلى الله عليه و آله قائم بود ( يا آن حضرت بر دوستى آن جناب - تقدّس و تعالى - قرار و استقرار داشت ) . پس فرمود :  « وَ إِنَّكَ لَعَلى خُلُقٍ عَظِيمٍ »  « 2 » ، يعنى : « و به درستى كه تو هر آينه بر خو و عادت بزرگى استقرار دارى » ( كه كسى غير تو بر آن نيست ) . بعد از آن ، به وى تفويض نمود ، پس آن جناب - عزّوجلّ - فرمود :  « وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا »  « 3 » ( و آيه در باب اختلاف حديث مذكور شد ) و نيز خداى عزّوجلّ فرموده :  « مَنْ يُطِعِ الرَّسُولَ فَقَدْ أَطاعَ اللَّهَ »  « 4 » » بعد از آن ، حضرت صادق عليه السلام\r\n\r\n\r\n","description":"","footnote":"\r\n( 1 ) . تفويض در لغت ، به معنى كار را به كسى وا گذاشتن است ، و ظاهر عنوان اين است كه كلينى به تفويض قائل باشد ، كه خدا امر دين را به پيغمبر و ائمّه عليهم السلام وا گذاشته باشد ، كه به هر چه خواهند حكم كنند ، و جُلّ علما از اين ابا دارند . و آنچه گمان فقير است ، اين است كه اگر مراد آنان كه به تفويض قائل نيستند ، آن است كه نمىشود كه امر دين به رسول مفوّض باشد از جانب خدا ، غلط است ؛ زيرا كه چه فرق است در ميان آن‌كه خدا به رسول خويش در هر واقعه‌اى وحى فرمايد كه حكم اين واقعه ، اين است ، يا بر طريقهء عموم و اجمال به او وحى كند كه آنچه بگويى در هر واقعه ، همان حكم من است و در نزد من ممضى است ، به واسطهء كمال عقل و عصمتى كه داشت و مانع آن حضرت بود از جهل و حيف و ميل .\r\nو اگر مراد ايشان ، اين است كه در خارج چنين نيست ، نفى آن بالمرّه صورت ندارد ؛ زيرا كه در خارج ، خلاف اين است ، و كسانى كه اثبات تفويض مىكنند ، اگر مقصود ايشان اين است كه پيغمبر ، از پيش خود حكم مىكرد به هر چه مىخواست ، بدون اذن خدا ، و اگر چه به اذن عام و اخبار به امضاى آن باشد ، كفر است . و اگر مراد ، تفويض با اذن كلّى باشد - چنان كه ظاهر اين است - در اثبات كليّهء آن اشكال است ، بلكه دور نيست كه نفى چنين تفويضى معلوم و محقّق باشد . و امّا ائمّه عليهم السلام در اين باب ، با رسول فرقى دارند ، از اين راه كه بعد از استقرار شريعت ، تفويض صورت ندارد ؛ زيرا كه مخالفت رسول ، غلط است و موافقت با آن حضرت ، تفويض نمىباشد . بلى ، آنچه به رسول مفوّض بود كه در آن ، آنچه مىخواست مىفرمود به ابقاى اختيار از براى ائمّه اطهار عليهم السلام نيز ثابت است .\r\nدر اين باب ، با رسول فرقى دارند ، از اين راه كه بعد از استقرار شريعت ، تفويض صورت ندارد ؛ زيرا كه مخالفت رسول ، غلط است و موافقت با آن حضرت ، تفويض نمىباشد . بلى ، آنچه به رسول مفوّض بود كه در آن ، آنچه مىخواست مىفرمود ، به ابقاى اختيار از براى ائمّه اطهار عليهم السلام نيز ثابت است . ( مترجم )\r\n( 2 ) . قلم ، 4 .\r\n( 3 ) . حشر ، 7 .\r\n( 4 ) . نساء ، 80 .\r\n","page_name":" 839 ","page_number":843},
  {"content":"\r\n . \r\n","description":"","footnote":"","page_name":" 840 ","page_number":844},
  {"content":"\r\n\r\nفرمود : « و به درستى كه پيغمبر خدا صلى الله عليه و آله ، به على عليه السلام تفويض نمود ، و او را امين داشت . پس شما را تسليم كرديد و قبول نموديد و مردم دانسته انكار كردند . پس به خدا سوگند كه شما را دوست مىداريم كه بگوييد ، چون ما بگوييم ، و اين‌كه ساكت شويد ، چون ما ساكت شويم ( و ممكن است كه معنى اين باشد كه : ما شما را دوست مىداريم ، اگر چنين باشيد كه در سخن گفتن و نگفتن پيرو ما باشيد ) . و ما واسطه‌ايم در ما بين شما و خداى عزّوجلّ و خدا از براى هيچ‌كس خوبى را در مخالفت امر ما قرار نداده » .\r\nچند نفر از اصحاب ما روايت كرده‌اند ، از احمد بن محمد ، از ابن ابى نجران ، از عاصم بن حُميد ، از ابو اسحاق كه گفت : شنيدم از امام محمد باقر عليه السلام كه مىفرمود . بعد از آن مثل حديث سابق را ذكر كرده است .\r\n695 / 2 . على بن ابراهيم ، از پدرش ، از يحيى بن ابى عمران ، از يونس ، از بكّار بن ابى بكر ، از موسى بن اشيم روايت كرده است كه گفت : در نزد امام جعفر صادق عليه السلام بودم ، پس مردى از آن حضرت سؤال كرد از معنى آيه‌اى از كتاب خداى عزّوجلّ و آن حضرت او را به آن ، خبر و جواب داد . و بعد از آن ، ديگرى بر آن حضرت داخل شد و او را از همان آيه سؤال نمود ، پس حضرت او را خبر داد به خلاف آنچه اوّل را خبر داده بود . پس در من از ديدن اين مخالفت ، داخل شد آنچه خدا خواست ، يعنى : اندوه بسيار در دلم به هم رسيد ، به مرتبه‌اى كه گويا دل من به كاردها بريده و پاره پاره مىشد . در دل خود گفتم كه ابو قتاده را در شام وا گذاشتم كه در واو و مانند آن خطا نمىكند ، و آمدم به سوى اين مرد كه اين نوع خطا از او سر مىزند كه همهء مطلب را خطا مىكند . پس در بين اين‌كه من همچنين محزون و متفكّر بودم ، ناگاه ديگرى بر او داخل شد ، و او را از همان آيه سؤال كرد ، پس او را خبر داد به خلاف آنچه مرا خبر داده بود ( يعنى : اعلام فرموده بود ؛ زيرا كه حضرت او را جواب و خبرى نداده بود و به خلاف آنچه رفيق مرا خبر داده بود ) . پس دل من آرام گرفت و دانستم كه اين نوع رفتار و گفتار كه از آن حضرت سر مىزند ، تقيّه است .\r\nموسى مىگويد كه : بعد از آن ، حضرت به جانب من التفات نمود و فرمود كه : « اى پسر اشيم ، به درستى كه خداى عزّوجلّ به سليمان بن داود عليه السلام تفويض نمود ، پس فرمود كه :\r\n\r\n","description":"","footnote":"","page_name":" 841 ","page_number":845},
  {"content":"\r\n . \r\n","description":"","footnote":"","page_name":" 842 ","page_number":846},
  {"content":"\r\n\r\n « هذا عَطاؤُنا فَامْنُنْ أَوْ أَمْسِكْ بِغَيْرِ حِسابٍ »  « 1 » ( كه در باب اهل ذكر گذشت ) و خدا به پيغمبر خود صلى الله عليه و آله تفويض نمود ، بعد از آن فرمود :  « وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا »  « 2 » .\r\nپس آنچه به رسول خدا تفويض شد ، آن را به ما تفويض فرمود » .\r\n696 / 3 . چند نفر از اصحاب ما روايت كرده‌اند ، از احمد بن محمد ، از حجّال ، از ثعلبه ، از زراره كه گفت : شنيدم از امام محمد باقر و امام جعفر صادق عليهما السلام كه مىفرمودند : « خداى عزّوجلّ به سوى پيغمبر خويش ، امر خلق خود را تفويض فرمود تا نظر كند كه فرمان‌بردارى ايشان ، چگونه است » پس اين آيه را تلاوت نمود :  « وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا »  .\r\n697 / 4 . على بن ابراهيم ، از پدرش ، از ابن ابى عُمير ، از عمر بن اذينه ، از فُضيل بن يسار روايت كرده است كه گفت : شنيدم از امام جعفر صادق عليه السلام كه به بعضى از اصحاب قيس ماصر مىفرمود كه : « خداى عزّوجلّ پيغمبر خويش را ادب آموخت و ادب او را نيكو ساخت . پس چون ادب را از براى او كامل گردانيد ، فرمود :  « إِنَّكَ لَعَلى خُلُقٍ عَظِيمٍ »  « 3 » ، بعد از آن ، امر دين و امّت را به او تفويض فرمود تا بندگان او را سياست كند ، و متوجّه امور ايشان باشد ، و خداى عزّوجلّ فرمود كه :  « وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا »  . و به درستى كه رسول خدا صلى الله عليه و آله ، بر راه راست بود كه خدا او را تسديد فرموده بود ، و موفّق و مؤيّد بود به روح القدس ، كه لغزش نمىنمود و خطا نمىكرد در چيزى ، از آنچه خلائق را به آن سياست و ادب مىفرمود ، و به آداب خدا ادب‌مند گرديد .\r\nپس به درستى كه خداى عزّوجلّ نماز را دو ركعت دو ركعت واجب گردانيد كه همهء آن ده ركعت بود . بعد از آن ، رسول خدا صلى الله عليه و آله به سوى آن دو ركعت ، دو ركعت ديگر و به سوى نماز شام ، يك ركعت ديگر را اضافه فرمود ، و اضافهء آن حضرت ، همتاى فريضه شد در وجوب كه ترك آنها جائز نيست ، مگر در سفر و يك ركعت را در نماز شام زياد كرد ، و آن را ثابت و برپا قرار داد در سفر و حضر كه ترك آن ، در هيچ يك تجويز نكرد . پس خدا همهء اينها را از براى او اجازه فرمود و ممضى داشت و به اين سبب ، نماز فريضه هفده ركعت شد .\r\nبعد از آن رسول خدا صلى الله عليه و آله نمازهاى نافله و مستحبّه را سى و چهار ركعت قرار داد ، و برابر\r\n\r\n\r\n","description":"","footnote":"\r\n( 1 ) . ص ، 39 .\r\n( 2 ) . حشر ، 7 .\r\n( 3 ) . قلم ، 4 .\r\n","page_name":" 843 ","page_number":847},
  {"content":"\r\n . \r\n","description":"","footnote":"","page_name":" 844 ","page_number":848},
  {"content":"\r\n\r\nفريضه ، و خداى عزّوجلّ اين را از براى او اجازه فرمود و همهء فريضه و نافله پنجاه و يك ركعت است كه از جملهء آنهاست دو ركعت بعد از نماز خفتن كه مصلّى آن را نشسته به جا مىآورد كه به يك ركعت حساب مىشود و به جاى وتر است ، و خدا در سال ، روزهء ماه رمضان را واجب گردانيد و رسول خدا صلى الله عليه و آله روزهء شعبان را و سه روز در هر ماهى قرار داد به طريق استحباب كه دو چند فريضه باشد ، و خداى عزّوجلّ اين را از براى او اجازه فرمود .\r\nو خداى عزّوجلّ شراب انگور را به خصوص حرام گردانيد ، و رسول خدا صلى الله عليه و آله مست كننده‌اى از هر شرابى را حرام گرانيد و خدا اين را از براى او اجازه فرمود . و رسول خدا صلى الله عليه و آله چيزى چند را مرتكب نشد و آنها را ناخوش داشت و از آنها نهى نفرمود به نهيى كه مستلزم حرمت آن باشد ، بلكه نهى كرد از آنها به نهيى كه موجب دورى و كراهت است . بعد از آن ، در آنها رخصت داد . پس عمل كردن به رخصت ، واجب شد بر بندگان ، مانند وجوب عمل كردن به نهى و عزيمت‌هاى او ( كه مراد محرّمات و واجبات است ) ، و رسول خدا صلى الله عليه و آله ايشان را رخصت نداد در آنچه ايشان را از آن نهى فرمود به نهيى كه مفيد حرمت است و نه در آنچه امر فرمود به امرى كه دلالت بر وجوب كند ، و لزوم داشته باشد . پس بسيار از مست كنندهء از همهء شراب‌ها كه ايشان را از آن نهى فرمود به نهى تحريمى ، و هيچ‌كس را در آن رخصت نداد ، و همچنين در اندك آن ، اگرچه به قدر سر سوزنى باشد ( و ظاهر عبارت حديث ، كه دلالت مىكند بر رخصت در خوردن كمى از مست كننده ، متروك است بالنص و الأجماع ) .\r\nو رسول خدا صلى الله عليه و آله هيچ‌كس را رخصت نداد در تقصير كردن دو ركعتى كه آنها را ضمّ فرمود به سوى آنچه خداى عزّوجلّ واجب گردانيده ، بلكه آن را بر ايشان الزام فرمود ؛ الزامى واجب كه هيچ‌كس را در چيزى از آن ، رخصت نداد ، مگر از براى مسافر و كسى را نمىرسد كه رخصت دهد آنچه را كه رسول صلى الله عليه و آله آن را رخصت نداده . پس امر و نهى رسول خدا صلى الله عليه و آله با امر و نهى خداى عزّوجلّ موافق آمد ، و بر بندگان واجب است كه پيغمبر امر او را تسليم كنند ، مانند تسليم كردن ايشان خداى تبارك و تعالى و امر او را » .\r\n698 / 5 . ابوعلى اشعرىّ ، از محمد بن عبدالجّبار ، از ابن فضّال ، از ثعلبة بن ميمون ، از زراره روايت كرده است كه شنيد از امام محمد باقر عليه السلام و امام جعفر صادق عليه السلام كه مىفرمودند كه : « خداى تبارك و تعالى امر خلق خود را به سوى پيغمبر خويش صلى الله عليه و آله تفويض فرمود ، تا نظر كند كه فرمان‌بردارى ايشان چگونه است » . پس اين آيه را تلاوت فرمود :  « وَ ما آتاكُمُ الرَّسُولُ \r\n\r\n","description":"","footnote":"","page_name":" 845 ","page_number":849},
  {"content":"\r\n . \r\n","description":"","footnote":"","page_name":" 846 ","page_number":850},
  {"content":"\r\n\r\n فَخُذُوهُ وَ ما نَهاكُمْ عَنْهُ فَانْتَهُوا » . \r\nمحمد بن يحيى ، از احمد بن محمد ، از حجّال ، از ثعلبة بن ميمون ، از زراره مثل اين را روايت كرده است .\r\n699 / 6 . محمد بن يحيى ، از احمد بن محمد ، از محمد بن سنان ، از اسحاق بن عمّار ، از امام جعفر صادق عليه السلام روايت كرده است كه فرمود كه : « خداى تبارك و تعالى ، پيغمبر خود صلى الله عليه و آله را تأديب فرمود و چون او را به منتهاى آنچه مىخواست رسانيد ، به او فرمود كه :  « إِنَّكَ لَعَلى خُلُقٍ عَظِيمٍ »  « 1 » . پس دين خود را به او مفوّض فرمود و فرمود كه :  « وَ ما آتاكُمُ الرَّسُولُ فَخُذُوهُ وَ ما   نَهاكُمْ عَنْهُ فَانْتَهُوا »  . به درستى كه خداى عزّوجلّ در باب ميراث ، فرائض و سهامى چند را واجب گردانيد و از براى جد ( كه پدر پدر ، يا پدر مادر ميّت است ) ، چيزى را قسمت نفرمود .\r\nبه تحقيق كه رسول خدا صلى الله عليه و آله شش يكِ اصل مال را به او طعمه داد و خداى جلّ ذكره آن را از براى او اجازه فرمود . و اين است معنى قول خداى عزّوجلّ :  « هذا عَطاؤُنا فَامْنُنْ أَوْ أَمْسِكْ بِغَيْرِ حِسابٍ »  « 2 » » .\r\n700 / 7 . حسين بن محمد ، از مُعلّى بن محمد ، از وشّاء ، از حمّاد بن عثمان ، از زراره ، از امام محمد باقر عليه السلام روايت كرده است كه آن حضرت فرمود كه : « رسول خدا صلى الله عليه و آله ، ديهء چشم و ديهء نفس و تن را وضع نمود ، و قرار داد فرمود و شراب خرما و هر مست كننده‌اى را حرام گردانيد » . كسى به آن حضرت عرض نمود كه : رسول خدا صلى الله عليه و آله وضع فرمود بىآن‌كه چيزى در باب آن آمده باشد ( يعنى : از جانب خدا در قرآن يا غير آن خصوصاً ) . حضرت فرمود : « آرى ، تا خدا بداند آن‌كه را كه رسول را فرمان مىبرد ، از آن‌كه او را فرمان نمىبرد » ( يعنى : تا هر يك را جزاى عالم به حال ايشان بدهد ، يا اين دو فرقه را تميز دهد و از هم جدا كند تا مردم بدانند و ايشان را از هم جدا كنند . و بنابر بعضى از نسخ كافى ، معنى اين است كه : تا بداند كه كى رسول را اطاعت مىكند و كى او را معصيت مىنمايد ) .\r\n701 / 8 . محمد بن يحيى ، از محمد بن حسن روايت كرده است كه گفت : در نوادر محمد بن سنان يافتم كه روايت كرده بود از عبداللَّه بن سنان كه گفت : امام جعفر صادق عليه السلام فرمود : « نه ، به خدا سوگند كه خدا به سوى هيچ‌يك از خلق خود تفويض نفرمود ، مگر به\r\n\r\n\r\n","description":"","footnote":"\r\n( 1 ) . قلم ، 4 .\r\n( 2 ) . ص ، 39 .\r\n","page_name":" 847 ","page_number":851},
  {"content":"\r\n . \r\n","description":"","footnote":"","page_name":" 848 ","page_number":852},
  {"content":"\r\n\r\nسوى رسول خدا صلى الله عليه و آله و به سوى ائمّه عليهم السلام . خداى عزّوجلّ فرموده است كه :  « إِنَّا أَنْزَلْنا إِلَيْكَ الْكِتابَ بِالْحَقِّ لِتَحْكُمَ بَيْنَ النَّاسِ بِما أَراكَ اللَّهُ »  « 1 » ، يعنى : به درستى كه ما فرو فرستاديم به سوى تو اين كتاب كامل را كه ( قرآن است ) به درستى و راستى تا حكم كنى در ميان مردمان به آنچه خدا آن را براى تو رأى گردانيده » .\r\nو حضرت فرمود كه : « اين آيه ، در اوصياى پيغمبر صلى الله عليه و آله جارى است » ( و بعضى از سنّيان ، اين آيه را دليل بر اين گرفته كه پيغمبر صلى الله عليه و آله متعبّد بود به اجتهاد كردن به آن وضعى كه به آن استدلال كرده‌اند ، و با وجود ضعف دلالت آيه بر مطلب ايشان ، ظهورش از دلالت آن بر تفويض بيشتر است ؛ چه معلّل كردن انزال قرآن به حكم كردن به قرار داد خويش ، با هم نمىسازند . پس بايد كه اين حديث فى الحقيقه از معصوم نباشد ، يا اگر از معصوم باشد ، در آن خلاف ظاهرى را مرتكب شده باشد ، به طريقهء تأويل كه خود آن را مىداند . و معنى آيه بنابر ظاهر لفظ آن ، اين است كه : تا حكم كنى به آنچه خدا آن را به تو نموده و وحى فرموده ، يا به نمودن و اعلام خدا تو را كه چگونه حكم كنى در ميان مردمان ) .\r\n702 / 9 . محمد بن يحيى ، از محمد بن حسن ، از يعقوب بن يزيد ، از حسن بن زياد ، از محمد بن حسن ميثمى ، از امام جعفر صادق عليه السلام روايت كرده است كه گفت : شنيدم از آن حضرت كه مىفرمود : « به درستى كه خداى عزّوجلّ پيغمبر خود را تأديب كرد تا آن‌كه او را راست گردانيد بر آن وضعى كه اراده داشت . بعد از آن ، به سوى او تفويض كرد و آن جناب - عزّ ذكره - فرمود كه :  « وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا »  . پس آنچه خدا به سوى پيغمبر خود تفويض فرمود ، همان را به سوى ما تفويض فرمود » .\r\n703 / 10 . على بن محمد ، از بعضى از اصحاب ما ، از حسين بن عبدالرّحمان ، از صَنْدل خيّاط ، از زيد شحّام روايت كرده است كه گفت : از امام جعفر صادق عليه السلام سؤال كردم در باب قول خداى تعالى :  « هذا عَطاؤُنا فَامْنُنْ أَوْ أَمْسِكْ بِغَيْرِ حِسابٍ »  . حضرت فرمود كه : « پادشاهى بزرگى به سليمان عطا شده بود ، بعد از آن ، اين آيه در باب رسول خدا صلى الله عليه و آله جارى گرديد . پس آن حضرت را مىرسيد كه عطا كند به هر كه خواهد ، آنچه را كه خواهد ، و منع كند هر كه را كه خواهد ، و خدا به او عطا فرمود ، بهتر از آنچه سليمان را عطا فرموده بود ، به جهت فرمودهء\r\n\r\n\r\n","description":"","footnote":"\r\n( 1 ) . نساء ، 105 .\r\n","page_name":" 849 ","page_number":853},
  {"content":"\r\n\r\nباب در بيان اين‌كه ائمّه به كدام يك از . . .\r\n\r\n","description":"","footnote":"","page_name":" 850 ","page_number":854},
  {"content":"\r\n\r\nآن جناب :  « وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا »  » .\r\n\r\n53 . باب در بيان اين‌كه ائمّه عليهم السلام به كدام يك از اوصياى گذشتگان شباهت دارند ، و حرمت قول به پيغمبرى در باب ايشان\r\n704 / 1 . ابو على اشعرى ، از محمد بن عبدالجبّار ، از صفوان بن يحيى ، از حُمران بن اعين ، روايت كرده است كه گفت : به امام محمد باقر عليه السلام عرض كردم كه : مرتبهء علما ( يعنى :\r\nائمّه ) چيست ؟ فرمود كه : « ايشان مانند ذوالقرنين و صاحب سليمان و صاحب موسى عليهم السلام اند » ( يعنى : اسكندر و آصف بن برخيا و يوشع بن نون . و بعضى گمان كرده‌اند كه مراد از اخير ، خضر يا هرون است و اوّل اصحّ است ؛ زيرا كه مقصود اثبات وصايت است و نفى نبوّت و خضر و هرون هر دو پيغمبر بودند ) .\r\n705 / 2 . على بن ابراهيم ، از پدرش ، از ابن ابى عمير ، از حسين بن ابى العلاء ، روايت كرده است كه گفت : حضرت امام جعفر صادق عليه السلام فرمود كه : « جز اين نيست كه وقوف بر ما ( يعنى : مقيم شدن در درگاه ما ) و رجوع به سوى ما در باب حلال و حرام است ( و اين حصر ، نسبى است ، نسبت به پيغمبرى و لهذا بعد از اين مىفرمايد كه : ) امّا پيغمبرى را ما نداريم » .\r\n706 / 3 . محمد بن يحيى اشعرى ، از احمد بن محمد ، از برقى ، از نضربن سُويد ، از يحيى بن عمران حلبى ، از ايّوب بن حرّ روايت كرده است كه گفت : شنيدم از امام جعفر صادق عليه السلام كه مىفرمود : « به درستى كه خداى عزّ ذكره پيغمبران را به پيغمبر شما ختم نمود . كه هيچ پيغمبرى هرگز بعد از آن حضرت نخواهد بود ، و به كتاب شما ( كه قرآن است ) همهء كتاب‌ها را ختم فرمود ، كه هرگز كتابى بعد از آن نخواهد بود . و فرو فرستاد در آن بيان هر چيزى و كيفيّت آفريدن شما و آفريدن آسمان‌ها و زمين و خبر آنچه پيش از شما بوده ، و جدا ساختن حقّ از باطن ، در آنچه در ميانهء شما است و خبر آنچه بعد از شما خواهد بود ، و امر بهشت و دوزخ و آنچه شما به سوى آن باز خواهيد گشت » .\r\n707 / 4 . چند نفر از اصحاب ما روايت كرده‌اند ، از احمد بن محمد ، از حسين بن سعيد ، از حمّاد بن عيسى ، از حسين بن مختار ، از حارث بن مغيره كه گفت : امام محمد باقر عليه السلام فرمود كه : « على عليه السلام ، محدّث بود » . پس من عرض كردم كه : بگوييم كه پيغمبر بود ؟ حارث مىگويد كه : حضرت دست خويش را همچنين حركت داد ( يعنى : به آن اشاره فرمود كه :\r\n\r\n","description":"","footnote":"","page_name":" 851 ","page_number":855},
  {"content":"\r\n . \r\n","description":"","footnote":"","page_name":" 852 ","page_number":856},
  {"content":"\r\n\r\nنه ) ، بعد از آن ، فرمود كه : « يا آن حضرت مانند صاحب سليمان ، يا چون صاحب موسى ، يا مثل ذوالقرنين بود . آيا به شما نرسيده كه آن حضرت در قصّهء ذوالقرنين فرمود كه : در ميان شما مثل او هست » .\r\n708 / 5 . على بن ابراهيم ، از پدرش ، از ابن ابى عمير ، از ابن اذنيه ، از بريد بن معاويه ، از امام محمد باقر عليه السلام و امام جعفر صادق عليه السلام روايت كرده است كه به آن حضرت عرض كردم كه :\r\nمرتبهء شما چه قدر است و به كه شباهت داريد از آنان كه در گذشته‌اند ؟ فرمود كه : « صاحب موسى و ذوالقرنين كه هر دو عالم بودند و پيغمبر نبودند » .\r\n709 / 6 . محمد بن يحيى ، از احمد بن محمد ، از برقى ، از ابوطالب ، از سَدير روايت كرده است كه گفت : به امام جعفر صادق عليه السلام عرض كردم كه : گروهى گمان مىكنند كه شما خدايانيد ، و در اين باب آيه‌اى از قرآن را بر ما مىخوانند كه :  « وَ هُوَ الَّذِي فِي السَّماءِ إِلهٌ وَ فِي الْأَرْضِ إِلهٌ »  « 1 » .\r\nفرمود كه : « اى سدير ، گوش و چشم و گوشت و بشره و خون و موى من ، از اين گروه بيزار است ، و خدا از ايشان بيزار باشد ( يا بيزار است ) . اين گروه بر دين من و بر دين پدران من نيستند ، و خدا مرا با ايشان جمع نمىفرمايد در روز قيامت ، مگر در حالى كه بر ايشان خشمناك باشد » .\r\nسدير مىگويد كه : عرض كردم : و در نزد ما گروهى ديگر هستند كه گمان مىكنند كه شما رسولان و فرستادگان خداييد ، و در اين باب بر ما آيه‌اى را از قرآن مىخوانند كه :  « يا أَيُّهَا الرُّسُلُ كُلُوا مِنَ الطَّيِّباتِ وَ اعْمَلُوا صالِحاً إِنِّي بِما تَعْمَلُونَ عَلِيمٌ »  « 2 » ، يعنى : « اى گروه رسولان و فرستادگان خدا ، بخوريد از طعام‌هاى پاكيزه و حلال و كار نيكو و شايسته را بكنيد . به درستى كه من به آنچه شما مىكنيد دانايم » .\r\nحضرت فرمود كه : « اى سدير ، گوش و چشم و مو و بشره و گوشت و خون من ، از اين گروه بيزار است ، خدا و رسول او از ايشان بيزار باشند . اين گروه ، بر دين من و بر دين پدران من نيستند . و خدا مرا با ايشان در روز قيامت جمع نخواهد فرمود ، مگر در حالى كه بر ايشان خشمناك باشد » .\r\nسدير مىگويد كه : عرض كردم پس شما چه چيزيد ؟ ( يعنى : چه صفت داريد و به چه\r\n\r\n\r\n","description":"","footnote":"\r\n( 1 ) . زخرف ، 84 .\r\n( 2 ) . مؤمنون ، 51 .\r\n","page_name":" 853 ","page_number":857},
  {"content":"\r\n\r\nباب در بيان اين‌كه ائمّه محدّث و . . .\r\n\r\n","description":"","footnote":"","page_name":" 854 ","page_number":858},
  {"content":"\r\n\r\nمنصب آراسته‌ايد ؟ ) فرمود : « ما خزانه‌داران علم خداييم ، و ماييم ترجمان‌هاى امر خدا ( كه آن را براى مردم بيان مىكنيم ) . و ماييم گروه معصومين كه خدا ما را از گناهان نگاه داشته ، و خداى تبارك و تعالى امر فرموده به فرمان‌بردارى ما و از نافرمانى ما نهى فرموده . و ماييم حجت بالغه خدا بر هر كه در زير آسمان و در بالاى زمين است » .\r\n710 / 7 . چند نفر از اصحاب ما روايت كرده‌اند ، از احمد بن محمد ، از حسين بن سعيد ، از عبداللَّه بن بحر ، از ابن مُسكان ، از عبدالرحمان بن ابى عبداللَّه ، از محمد بن مسلم كه گفت :\r\nشنيدم از امام جعفر صادق عليه السلام كه مىفرمود : « ائمّه ، به منزلهء رسول خدا صلى الله عليه و آله اند ، مگر آن‌كه ايشان پيغمبر نيستند و ايشان را حلال نيست از زنان آنچه پيغمبر را حلال مىبود » ( يعنى : بيش از چهار زن به نكاح دوام بر سبيل اجتماع ، و نيز زنى كه خويش را به پيغمبر مىبخشيد ، و به محض اين ، بر آن حضرت حلال مىشد بدون اجراى صيغهء نكاح . و اين مخصوص آن حضرت بود ؛ چنانچه حق تعالى در قرآن تصريح به آن فرموده ) . و حضرت فرمود كه : « امّا آنچه غير از اين باشد ، ايشان در آن به منزلهء رسول خدايند » .\r\n\r\n54 . باب در بيان اين‌كه ائمّه عليهم السلام محدّث و مفهّم‌اند ( كه فرشته ايشان را تحديث مىنمايد و خبر مىدهد و ايشان را تفهيم مىنمايد و مىفهماند )\r\n711 / 1 . محمد بن يحيى ، از احمد بن محمد ، از حجّال ، از قاسم بن محمد ، از عبيد بن زراره روايت كرده است كه گفت : امام محمد باقر عليه السلام به سوى زراره فرستاد كه حَكَم بن عُتيبه را اعلام كند كه : « اوصياى محمد - / عليه و عليهم السلام - / محدّث‌اند » .\r\n712 / 2 . محمد ، از احمد بن محمد ، از ابن محبوب ، از جميل بن صالح ، از زياد بن سوقه ، از حكم بن عُتيبه روايت كرده است كه گفت : روزى بر حضرت على بن الحسين عليه السلام داخل شدم ، پس فرمود كه : « اى حكم ، آيا مىدانى آن آيه را كه على بن ابىطالب عليه السلام كشندهء خود را به آن مىشناخت ، و مىشناخت به آن امور عظيمه‌اى را كه مردمان را به آن حديث مىكرد ؟ » حكم مىگويد كه : من با خود گفتم كه بر علمى از علوم على بن الحسين مطلّع شدم كه به واسطهء آن همهء اين امور عظيمه را خواهم دانست ( يعنى : از كلام آن حضرت چنين مستفاد مىشود كه او نيز اين آيه را مىداند ، از او استدعا مىكنم كه آن را به من تعليم كند ) .\r\nحكم مىگويد كه : پس عرض كردم : نه ، به خدا سوگند ، كه من آن آيه را نمىدانم . و گفت\r\n\r\n","description":"","footnote":"","page_name":" 855 ","page_number":859},
  {"content":"\r\n . \r\n","description":"","footnote":"","page_name":" 856 ","page_number":860},
  {"content":"\r\n\r\nكه : بعد از آن ، عرض كردم كه : يا ابن رسول اللَّه ، آيه‌اى كه فرمودى ، مرا به آن خبر مىدهى كه چه آيه بود ؟ حضرت فرمود : « به خدا سوگند كه آن آيه ، فرمودهء خداى عزّوجلّ است كه :  « وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ »  « 1 » [ و لا محدّث 
  ] . و على بن ابىطالب عليه السلام محدّث بود » .\r\nمردى كه او را عبداللَّه بن زيد مىگفتند و برادر مادرى على بن الحسين بود ( يعنى : مادرش مادرخواندهء آن حضرت بود . و بعضى گفته‌اند كه مادر رضاعى آن حضرت بود و به هر تقدير ) . عبداللَّه به حضرت عرض كرد از روى تعجّب كه : سبحان اللَّه ، على عليه السلام ، محدّث بود ؟\r\nگويا كه اين را انكار داشت . حضرت امام محمد باقر عليه السلام رو به او آورد و فرمود كه : « بدان كه به خدا سوگند كه پسر مادرت بعد از آن حضرت اين را مىشناسد » . حكم مىگويد كه چون حضرت اين سخن را فرمود ، عبداللَّه ساكت شد . پس فرمود كه : « همين آيه است كه ابوالخّطاب ( كه محمد بن مقلاص است ) در آن هلاك گرديد ؛ زيرا كه ندانست كه تفسير محدّث و نبى چيست » ( و هر دو را يكى دانست ) .\r\n713 / 3 . احمد بن محمد و محمد بن يحيى ، از محمد بن حسن ، از يعقوب بن يزيد ، از محمد بن اسماعيل روايت كرده‌اند كه گفت : شنيدم از امام موسى كاظم عليه السلام كه مىفرمود :\r\n« ائمّه ، علماى راست‌گويان و تفهيم شدگان محدّث‌اند » .\r\n714 / 4 . على بن ابراهيم ، از محمد بن عيسى ، از يونس ، از مردى ، از محمد بن مسلم روايت كرده است كه گفت : محدَّث در نزد امام جعفر صادق عليه السلام مذكور شد ، فرمود كه :\r\n« محدَّث ، آواز فرشته را مىشنود و شخص را نمىبيند » . به آن حضرت عرض كردم كه : فداى تو گردم ، چگونه مىداند كه آن سخن فرشته است ؟ فرمود كه : « خدا او را آسايش و آرامى عطا مىفرمايد كه هيچ تشكيك و تزلزل با او نمىباشد تا آن‌كه مىداند كه آن سخن فرشته است » .\r\n715 / 5 . محمد بن يحيى ، از احمد بن محمد ، از حسين بن سعيد ، از حمّاد بن عيسى ، از حسين بن مختار ، از حارث بن مغيره ، از حُمران بن اعيَن ، روايت كرده است كه گفت : امام محمد باقر عليه السلام فرمود كه : « على عليه السلام ، محدَّث بود » . پس من بيرون آمدم و به ياران خويش گفتم كه قصهء عجيبه‌اى را براى شما آورده‌ام . گفتند كه : آن قصه چه چيز است ؟ گفتم كه : شنيدم از امام محمد باقر عليه السلام كه مىفرمود : « على عليه السلام ، محدّث بود » . گفتند كه : كار خوبى نكردى . چرا از\r\n\r\n\r\n","description":"","footnote":"\r\n( 1 ) . حج ، 52 .\r\n","page_name":" 857 ","page_number":861},
  {"content":"\r\n\r\nبابى كه در آن ذكر ارواحى است كه در ائمّه است\r\n\r\n","description":"","footnote":"","page_name":" 858 ","page_number":862},
  {"content":"\r\n\r\nآن حضرت سؤال نكردى كه كى او را حديث مىكند ؟ پس من به سوى آن حضرت برگشتم و عرض كردم كه : من ياران خويش را خبر دادم به آنچه مرا به آن خبر داده بودى ، گفتند كه كار خوبى نكردى ، چرا از او سؤال نكردى كه كى آن حضرت را حديث مىكند و به او خبر مىدهد ؟ حضرت به من فرمود كه : « فرشته‌اى او را حديث مىكند » . عرض كردم كه :\r\nمىفرمايى كه آن حضرت ، پيغمبر است ؟ حضرت دست خويش را همچنين حركت داد و فرمود كه : « يا آن حضرت مانند صاحب سليمان ، يا چون صاحب موسى ، يا مثل ذوالقرنين بود . آيا به شما نرسيده كه آن حضرت در قصهء ذوالقرنين فرموده : در ميان شما است مثل او » .\r\n\r\n55 . بابى كه در آن ذكر ارواحى است كه در ائمّه عليهم السلام است\r\n716 / 1 . محمد بن يحيى ، از احمد بن محمد ، از حسين بن سعيد ، از حمّاد بن عيسى ، از ابراهيم بن عمر يمانى ، از جابر جعفى روايت كرده است كه گفت : امام جعفر صادق عليه السلام فرمود كه : « اى جابر ، به درستى كه خداى تبارك و تعالى خلق را سه قسم آفريد و اين است معنى قول خداى عزّوجلّ :      « وَ كُنْتُمْ أَزْواجاً ثَلاثَةً * فَأَصْحابُ الْمَيْمَنَةِ ما أَصْحابُ الْمَيْمَنَةِ * وَ أَصْحابُ الْمَشْئَمَةِ ما أَصْحابُ الْمَشْئَمَةِ * وَ السَّابِقُونَ السَّابِقُونَ * أُولئِكَ الْمُقَرَّبُونَ »      « 1 » ، يعنى : و بوديد ، يا خواهيد بود اصناف سه‌گانه ، هر صنفى بر مرتبه‌اى : پس اصحاب دست راست ، چه‌اند اصحاب دست راست ؟ و اصحاب دست چپ ، چه‌اند اصحاب دست چپ ؟ و پيشىگيرندگان ، پيشى گيرندگانند اين گروه پيشىگيرندگان . نزديك گردانيده شده‌اند از روى درجه و مرتبه » .\r\nحضرت فرمود كه : « پس پيشىگيرندگان ، رسولان خدا عليهم السلام اند و خاصه‌هاى خدا از خلق او كه به آن جناب اختصاص دارند ، و ديگرى را در ايشان هيچ مدخليّتى نيست ، و خدا پنج روح را در ايشان قرار داده است ، و ايشان را تقويت فرموده به روح‌القدس كه به آن ، همه چيز را شناختند ، و ايشان را تقويت فرموده و به روح ايمان كه به آن ، از خداى عزّوجلّ ترسيدند ، و ايشان را تقويت فرموده به روح قوّت و قدرت كه به آن ، بر طاعت خداى عزّوجلّ توانايى به هم رسانيدند ، و ايشان را تقويت فرموده به روح و شهوت و خواهش كه به آن ، خواهش طاعت و فرمان‌بردارى خداى عزّوجلّ به هم رسانيدند ، و نافرمانى او را ناخوش داشتند ،\r\n\r\n\r\n","description":"","footnote":"\r\n( 1 ) . واقعه ، 7 - 11 .\r\n","page_name":" 859 ","page_number":863},
  {"content":"\r\n . \r\n","description":"","footnote":"","page_name":" 860 ","page_number":864},
  {"content":"\r\n\r\nو روح حركت كردن و در نورديدن و رفتن را در ايشان قرار داده و آن ، روحى است كه مردمان به آن مىروند و مىآيند .\r\nو در مؤمنان كه اصحاب دست راست‌اند ، روح ايمان را قرار داد كه به آن ، از خدا ترسيدند ، و روح قوّت را در ايشان قرار داد كه به آن ، بر طاعت خدا قوّت و قدرت به هم رسانيدند و روح شهوت را در ايشان قرار داد كه به آن ، خواهشمند طاعت خدا شدند ، و روح حركت كردن و درنورديدن و رفتن را در ايشان قرار داد كه مردمان به آن ، مىروند و مىآيند » .\r\n717 / 2 . محمد بن يحيى ، از محمد بن احمد ، از موسى بن عمر ، از محمد بن سِنان ، از عمّار بن مروان ، از مُنخَّل ، از جابر ، از امام محمد باقر عليه السلام روايت كرده است كه گفت : آن حضرت را از علم عالم ( يعنى : امام عليه السلام ) سؤال كردم . به من فرمود كه : « اى جابر ، به درستى كه در پيغمبران و اوصياى ايشان ، پنج روح است : روح‌القدس ، و روح ايمان ، و روح حيات ، و روح قوّت ، و روح شهوت . اى جابر ، پس ايشان به روح‌القدس شناختند آنچه را كه در زير عرش است ، تا آنچه در زير خاك مىباشد » . بعد از آن ، فرمود كه : « اى جابر ، به درستى كه اين ارواح چهارگانه ، ارواحى چنداند كه حوادث به ايشان مىرسد ، مگر روح‌القدس ؛ زيرا كه روح‌القدس مشغول لهو و لعب نمىگردد » .\r\n718 / 3 . حسين بن محمد ، از مُعلّى بن محمد ، از عبداللَّه بن ادريس ، از محمد بن سنان ، از مُفضّل بن عمر ، از امام جعفر صادق عليه السلام روايت كرده است كه گفت : آن حضرت را سؤال كردم از وجه دانستن امام به آنچه در اطراف زمين واقع مىشود ، و حال آن حضرت در خانهء خود نشسته و پرده بر او آويخته است .\r\nحضرت فرمود كه : « اى مفضّل ، به درستى كه خداى تبارك و تعالى در پيغمبر صلى الله عليه و آله پنج روح را قرار داد : روح حيات كه به آن حركت نمود و راه پيمود ، و روح قوّت كه به آن برخاست و جهاد فرمود ، و روح شهوت كه به آن خورد و آشاميد و با زنان از حلال مجامعت نمود ، و روح ايمان كه به آن ايمان آورد و عدالت كرد ، و روح‌القدس كه به آن بار نبوّت را برداشت ، و چون قبض روح مُطهّر پيغمبر شد ، روح‌القدس از آن حضرت منتقل شد و به سوى امام آمد ، و روح‌القدس خواب نمىكند و غافل نمىشود ، و مشغول لهو و لعب نمىگردد ، و فخر و تكبّر ندارد . و چهار روح ديگر ، خواب مىكنند و غافل مىشوند ، و مشغول لهو و لعب مىگردند ، و فخر و تكبّر دارند . و امام به روح‌القدس مىبيند و مىداند » .\r\n\r\n","description":"","footnote":"","page_name":" 861 ","page_number":865},
  {"content":"\r\n\r\nباب در ذكر روحى كه خدا ائمّه را . . .\r\n\r\n","description":"","footnote":"","page_name":" 862 ","page_number":866},
  {"content":"\r\n\r\n( و مراد حضرت عليه السلام از روح‌القدس ، اگر غير فرشته باشد ، مراد از انتقال آن ، به امام عليه السلام ، انتقال مثل آن است ؛ زيرا كه تناسخ باطل است و اگر مراد از آن ، فرشته باشد ، انتقال خود آن است ) .\r\n\r\n56 . باب در ذكر روحى كه خدا ائمّه عليهم السلام را به آن تسديد مىفرمايد « 1 »\r\n719 / 1 . چند نفر از اصحاب ما روايت كرده‌اند ، از احمد بن محمد ، از حسين سعيد ، از نضر بن سُوَيد ، از يحيى حلبى ، از ابوالصّباح كِنانى ، از ابوبصير كه گفت : از امام جعفر صادق عليه السلام سؤال كردم از قول خداى تبارك و تعالى :  « وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ »  « 2 » ، يعنى : « و همچنان كه وحى كرديم به سوى پيغمبران پيش از تو ، وحى كرديم به سوى تو روحى را از فرمان خدا ، نبودى كه بدانى پيش از وحى كه كتاب ، چه چيز است و نمىدانستى كه ايمان چيست » ( و به دعوت كردن به آن يا به شرايع و احكام آن عالم نبودى ) .\r\nحضرت فرمود كه : « روح ، آفريده‌اى است از آفريدگان خداى عزّوجلّ كه از جبرئيل و ميكائيل و بزرگ‌تر است ، و با رسول خدا صلى الله عليه و آله بود ، كه او را خبر مىداد و تسديد آن حضرت مىنمود ( كه هيچ كجى در امر او نباشد ) و آن روح بعد از پيغمبر با ائمّه عليهم السلام است » .\r\n720 / 2 . محمد بن يحيى ، از محمد بن حسين ، از على بن اسباط ، از اسباط بن سالم روايت كرده است كه گفت : مردى از اهل هيت از آن حضرت سؤال كرد از قول خداى عزّوجلّ :  « وَ كَذلِكَ أَوْحَيْنا إِلَيْكَ رُوحاً مِنْ أَمْرِنا »  ، و من حاضر بودم ، حضرت فرمود كه : « از آن زمان كه خداى عزّوجلّ اين روح را بر محمد فرو فرستاده ، به سوى آسمان بالا نرفته و به درستى كه آن روح ، در ما قرار دارد » .\r\n721 / 3 . على بن ابراهيم ، از محمد بن عيسى ، از يونس ، از ابن مُسكان ، از ابوبصير روايت كرده است كه گفت : امام جعفر صادق عليه السلام را سؤال كردم از قول خداى عزّوجلّ :\r\n « يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي »  « 3 » ، يعنى : « مىپرسند تو را از روح ، بگو كه : روح ، از امر پروردگار من است » .\r\n\r\n\r\n","description":"","footnote":"\r\n( 1 ) . و تسديد در لغت ، راست گردانيدن و توفيق دادن است براى راستى و صواب . ( مترجم )\r\n( 2 ) . شورا ، 52 .\r\n( 3 ) . اسرا ، 85 .\r\n","page_name":" 863 ","page_number":867},
  {"content":"\r\n . \r\n","description":"","footnote":"","page_name":" 864 ","page_number":868},
  {"content":"\r\n\r\nحضرت فرمود كه : « روح ، آفريده‌اى است بزرگ‌تر از جبرئيل و ميكائيل كه با رسول خدا صلى الله عليه و آله بود و آن روح ، با ائمّه است و آن روح ، از ملكوت است » ( يعنى : عالم ارواح و غيب ) .\r\n722 / 4 . على ، از پدرش ، از ابن ابى عمير ، از ابو ايّوب خزّاز ، از ابوبصير روايت كرده است كه گفت : شنيدم از امام جعفر صادق عليه السلام كه اين آيه را مىخواند :  « يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي »  و فرمود كه : « روح ، خلقى است بزرگ‌تر از جبرئيل و ميكائيل ، و با هيچ‌يك از كسانى كه در گذشته‌اند ، نبوده غير از محمد صلى الله عليه و آله و آن روح ، با ائمّه است كه ايشان را تسديد مىكند و راست و درست مىدارد ، و هر چه طلب مىشود ، چنان نيست كه يافت شود » ( و مراد حضرت اين است كه : اين روح كه با محمد بوده و با ما هست ، چنان نيست كه نبودنش با غير ما ، به جهت طلب نكردن آن باشد ، بلكه غير از ما كسى قابليّت آن را ندارد ) .\r\n723 / 5 . محمد بن يحيى ، از عمران بن موسى ، از موسى بن جعفر ، از على بن اسباط ، از محمد بن فُضيل ، از ابو حمزه روايت كرده است كه گفت : از امام جعفر صادق عليه السلام سؤال كردم از علم امام كه آيا آن علم چيزى است كه عالم ( يعنى : امام ) آن را از دهان‌هاى مردان تعليم مىگيرد ، و از استادان مىشنود ، يا آن را مىخوانيد در كتابى كه در نزد شما است ؟ ( يعنى :\r\nمطالعه مىكنيد و از آن علم به هم مىرسانيد ؟ ) .\r\nحضرت فرمود كه : « امر علم ما ، از اين بزرگ‌تر و سزاوارتر است كه به درس خواندن و مطالعه كردن حاصل شود . آيا قول خداى عزّوجلّ را نشنيده‌اى كه مىفرمايد :  « وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ »  » . بعد از آن فرمود كه : « اصحاب شما در اين آيه ، چه چيز مىگويند ، آيا اقرار مىكنند كه پيغمبر صلى الله عليه و آله در حالى چنان بود كه نمىدانست كه كتاب و ايمان چيست ؟ » . من عرض كردم كه : فداى تو گردم ، نمىدانم كه ايشان چه مىگويند ؟ حضرت فرمود : « بلى ، پيغمبر در حالى چنان بود كه نمىدانست كه كتاب و ايمان چيست ، تا آن‌كه خداى عزّوجلّ مبعوث گردانيد آن روح را كه در كتاب خود ذكر فرموده ، و چون آن روح را به سوى آن حضرت وحى فرمود ، به واسطهء آن ، علم و فهم را دانست و آن ، روحى است كه خداى عزّوجلّ به هر كه خواهد ، آن را عطا مىفرمايد . پس چون آن را به بنده‌اى عطا كند ، فهم را به او تعليم دهد » .\r\n\r\n","description":"","footnote":"","page_name":" 865 ","page_number":869},
  {"content":"\r\n\r\nباب در بيان وقت دانستن امام تمام علم امامى كه . . .\r\n\r\n","description":"","footnote":"","page_name":" 866 ","page_number":870},
  {"content":"\r\n\r\n724 / 6 . محمد بن يحيى ، از محمد بن حسين ، از على بن اسباط ، از حسين بن ابى العلاء ، از سعد اسكاف روايت كرده است كه گفت : مردى به خدمت امير المؤمنين عليه السلام آمد و آن حضرت را از روح سؤال مىكرد كه : آيا روح ، جبرئيل نيست ؟ امير المؤمنين عليه السلام فرمود كه : « جبرئيل عليه السلام ، از فرشتگان است و روح ، غير جبرئيل است » . و اين را بر آن مرد تكرار فرمود . آن مرد به حضرت عرض كرد كه : قول بزرگى را گفتى ، و كسى نيست كه گمان داشته باشد كه روح ، غير جبرئيل است . امير المؤمنين عليه السلام به آن مرد فرمود : « به درستى كه تو گمراهى و از اهل ضلالت روايت مىكنى . خداى عزّوجلّ به پيغمبر خويش صلى الله عليه و آله مىفرمايد كه :    « أَتى أَمْرُ اللَّهِ فَلا تَسْتَعْجِلُوهُ سُبْحانَهُ وَ تَعالى عَمَّا يُشْرِكُونَ * يُنَزِّلُ الْمَلائِكَةَ بِالرُّوحِ »    « 1 » ، يعنى : « آمد ( و مراد ، اين است كه نزديك است كه بيايد ) فرمان خدا ، پس شتافتن آن را نخواهيد . پاك و منزه است آن جناب و برترى دارد از آنچه ايشان شريك او مىگردانند ( يا از شريك ساختن ايشان ) ، فرو مىفرستد فرشتگان را با روح » . پس روح غير فرشتگان است - / صلوات اللَّه عليهم اجمعين - » ( چه ، اگر از فرشتگان باشد ، بالرّوح زياد و بىمصرف بلكه بىمعنى است ؛ زيرا كه فرود آمدن چيزى با خود آن چيز ، غلط است و بودن آن ، از قبيل ذكر خاص بعد از عام ، در صورتى صورت دارد كه اتّحاد جنس معلوم و محقق باشد ) .\r\n\r\n57 . باب در بيان وقت دانستن امام تمام علم امامى كه پيش از اوست - عليهم جميعاً السلام -\r\n725 / 1 . محمد بن يحيى ، از احمد بن محمد ، از حسين بن سعيد ، از على بن اسباط ، از حكم بن مسكين ، از بعضى از اصحاب ما روايت كرده است كه گفت : به امام جعفر صادق عليه السلام عرض كردم كه : در چه زمان امام آخر آنچه را كه در نزد امام اوّل است ، مىداند فرمود كه : « در دقيقهء آخر كه از جان اوّل باقى مانده باشد » .\r\n726 / 2 . محمد ، از محمد بن حسين ، از على بن اسباط ، از حكم بن مسكين ، از عبيد بن زراره و جماعتى كه با او بودند روايت كرده است كه گفتند : شنيديم از امام جعفر صادق عليه السلام كه مىفرمود : « آن امامى كه بعد از امام اوّل است ، علم آن كسى را كه پيش از اوست ، مىداند در دقيقهء آخر كه از جان امام پيش باقى مانده باشد » .\r\n\r\n\r\n","description":"","footnote":"\r\n( 1 ) . نحل ، 1 و 2 .\r\n","page_name":" 867 ","page_number":871},
  {"content":"\r\n . \r\n","description":"","footnote":"","page_name":" 868 ","page_number":872},
  {"content":"\r\n\r\n727 / 3 . محمد بن يحيى ، از محمد بن حسين ، از يعقوب بن يزيد ، از على بن اسباط ، از بعضى از اصحاب خويش ، از امام جعفر صادق عليه السلام روايت كرده است كه گفت : به آن حضرت عرض كردم كه : امام كى امامت خود را مىداند و امر امامت به سوى او منتهى مىشود ؟ فرمود كه : « در دقيقهء آخر از زندگى امام اوّل » .\r\n\r\n58 . باب در بيان اين‌كه ائمه عليهم السلام در علم و شجاعت و وجوب طاعت برابرند\r\n728 / 1 . محمد بن يحيى ، از احمد بن ابى زاهر ، از خشّاب ، از على بن حسّان ، از عبدالرحمان بن كثير ، از امام جعفر صادق عليه السلام روايت كرده است كه گفت : آن حضرت اين آيه را خواند كه :  « الَّذِينَ آمَنُوا وَ اتَّبَعَتْهُمْ ذُرِّيَّتُهُمْ بِإِيمانٍ أَلْحَقْنا بِهِمْ ذُرِّيَّتَهُمْ وَ ما أَلَتْناهُمْ مِنْ عَمَلِهِمْ مِنْ شَيْءٍ »  « 1 » و فرمود كه : « مراد از  الَّذِينَ آمَنُوا  پيغمبر و امير المؤمنين عليهما السلام است و مراد از ذريّهء آن حضرت ائمّه و اوصيايند عليهم السلام » ( و ضمير در  أَلْحَقْنا بِهِمْ  اگر چه حضرت در آن چيزى نفرموده ، و ليكن معلوم است كه راجع است به  الَّذِينَ آمَنُوا  كه مراد از آن ، رسول و امير المؤمنين عليهما السلام است و آنچه گمان كرده كه ظاهر ضمير تثنيه بود كه بهما باشد ، اشتباه كرده است ، و ضمير در  أَلَتْناهُمْ  را راجع به سوى ذريّه فرموده ) ، مىفرمايد كه : « و كم نكرديم از فرزندان ايشان آن حجّتى را كه محمد صلى الله عليه و آله با آن آمد در باب على عليه السلام و حجّت ايشان ( يعنى : رسول و ائمّه يا ائمّه ) يكى و فرمان‌بردارى ايشان يكى است » .\r\n( و بنابراين ، ترجمهء آيه اين مىشود كه : آن كسانى كه ايمان آوردند و فرزندان ايشان ، ايشان را پيروى نمودند به ايمان ، در رسانيديم فرزندان ايشان را به ايشان و كم نكرديم از كردار و حجّت و طاعت فرزندان چيزى را ) .\r\n729 / 2 . على بن محمد بن عبداللَّه ، از پدرش ، از محمد بن عيسى ، از داود نهدى ، از على بن جعفر ، از امام موسى كاظم عليه السلام روايت كرده است كه به من فرمود كه : « ما در علم و شجاعت برابريم ، و در بخشش‌ها كه به مردم عطا مىكنيم ، بر اندازهء آن چيزى است كه به آن مأمور شويم » ( و مراد ، اين است كه جواب‌هاى ما از سؤال مردم به وضعى است كه خدا ما را امر مىفرمايد و اختلاف آنها به اعتبار تفاوت مراتب قابليّت و استعداد اشخاص است . و مىتواند كه بخشش مال مراد باشد ) .\r\n\r\n\r\n","description":"","footnote":"\r\n( 1 ) . طور ، 21 .\r\n","page_name":" 869 ","page_number":873},
  {"content":"\r\n\r\nباب در بيان اين‌كه ائمه در علم و شجاعت و . . .\r\n\r\n","description":"","footnote":"","page_name":" 870 ","page_number":874},
  {"content":"\r\n\r\n730 / 3 . احمد بن محمد ، از محمد بن حسن ، از على بن اسماعيل ، از صفوان بن يحيى ، از ابن مسكان ، از حارث بن مغيره از امام جعفر صادق عليه السلام روايت كرده است كه گفت : شنيدم از آن حضرت كه مىفرمود : « رسول خدا صلى الله عليه و آله فرمود كه : ما در امر آنچه امّت به آن محتاج باشند ، و در فهم و حلال و حرام ، جارى مجراى يك نفريم . و امّا رسول خدا صلى الله عليه و آله و على عليه السلام ، ايشان را آن فضيلت و زيادتى است كه دارند » .\r\n\r\n59 . باب در بيان اين‌كه امام عليه السلام ، امامى را كه بعد از اوست مىشناسد ، و بيان اين‌كه قول خداى عزّوجلّ : « إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها » در شأن ايشان نازل شد\r\n731 / 1 . حسين بن محمد ، از مُعلّى بن محمد ، از حسن بن على وشّاء ، از احمد بن عائذ ، از ابن اذينه ، از بُريد عِجلى روايت كرده است كه گفت : سؤال كردم از امام محمد باقر عليه السلام از قول خداى عزّوجلّ :  « إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها وَ إِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ »  « 1 » ، يعنى : « به درستى كه خدا امر مىفرمايد شما را به آن‌كه ادا كنيد امانت‌ها را به سوى اهل آنها ( كه آنها را به صاحبان آنها برسانيد ) و چون خواهيد كه حكم كنيد در ميان مردمان به آن‌كه حكم كنيد ، به راستى و انصاف » ( كه بر طريقهء شريعت مقدّسه باشد و خالى باشد از شائبهء حيف و ميل ) .\r\nحضرت فرمود كه : « خدا ما را قصد فرموده و امر نموده كه امام اوّل برساند به امامى كه بعد از اوست ، كتاب‌ها و علم و سلاح پيغمبر را و چون حكم كنيد در ميان مردمان به آن‌كه حكم كنيد به آن عدل و راستى كه در دست شما است . بعد از آن به مردمان فرموده كه :  « يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ »  » ( كه ترجمهء آن گذشت ) و حضرت فرمود كه : « خدا ما را به خصوص قصد نموده و همهء مؤمنان را تا روز قيامت به طاعت و فرمان‌بردارى ما امر فرموده ، و بعد از آنچه مذكور شد در قرآن چنين است كه :  « فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ »  ، يعنى : « پس اگر با هم نزاع و خلافى داشته باشيد در چيزى - از امور دينيّه - پس باز گردانيد آن را به سوى خدا و فرستادهء او كه محمد است » ( يعنى : به حكم خدا و محمد رجوع كنيد . و چون سنيّان مخاطبين  تَنازَعْتُمْ  و ما بعد آن را واليان امر و\r\n\r\n\r\n","description":"","footnote":"\r\n( 1 ) . نساء ، 58 .\r\n","page_name":" 871 ","page_number":875},
  {"content":"\r\n . \r\n","description":"","footnote":"","page_name":" 872 ","page_number":876},
  {"content":"\r\n\r\nساير امّت گرفته‌اند ، حضرت اشاره به ردّ ايشان و دليل آن فرموده ، مىفرمايد آنچه را كه در روايت ذكر شده كه : فان خفتم تنازعاً فى امر فردّوه الى اللَّه و الى الرّسول و الى اولى الأمر منكم ، يعنى : « پس اگر از تنازع و دشمنى در امرى ترسيد ، پس آن را باز گردانيد به سوى خدا و به سوى رسول او و به سوى صاحبان امر از خود » .\r\nو فرمود كه : « آيه همچنين نازل شد ، و چگونه خداى عزّوجلّ ايشان را امر مىفرمايد به فرمان‌بردارى واليان امر و ايشان را در منازعهء با ايشان رخصت مىدهد ؟ جز اين نيست كه خدا اين را به مأمورينى فرموده كه به ايشان فرموده كه :  « أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ »  « 1 » » .\r\n732 / 2 . حسين بن محمد ، از مُعلّى بن محمد ، از حسن بن على وشّاء ، از احمد بن عمر روايت كرده است كه گفت : از حضرت امام رضا عليه السلام سؤال كردم از قول خداى عزّوجلّ :  « إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها »  « 2 » ، فرمود كه : « ايشان ائمّه از آل محمدند صلى الله عليه و آله كه خدا امر فرموده كه امام ، امامت را برساند به آن‌كه بعد از اوست ، و غير او را به آن مخصوص نسازد ، و امامت را از اهل آن باز نگيرد ، و پنهان ننمايد » .\r\n733 / 3 . محمد بن يحيى ، از احمد بن محمد ، از حسين بن سعيد ، از محمد بن فضيل ، از حضرت ابوالحسن امام رضا عليه السلام روايت كرده است در قول خداى عزّوجلّ :  « إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها »  ، كه آن حضرت فرمود كه : « ايشان ، ائمّه‌اند و امام مىرساند به سوى امامى كه بعد از اوست ، و غير را به آن امانت مخصوص نمىگرداند ، و آن را از امام بعد ازخود نمىپوشاند » .\r\n734 / 4 . محمد بن يحيى ، از احمد بن محمد ، از محمد بن سنان ، از اسحاق بن عمّار ، از ابن ابى يعفور ، از مُعلّى بن خُنيس روايت كرده است كه گفت : امام جعفر صادق عليه السلام را سؤال كردم از قول خداى عزّوجلّ :  « إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها »  ، حضرت فرمود كه :\r\n« خدا امام اوّل را امر فرموده كه دفع كند به سوى امامى كه بعد از اوست ، هر چيزى را كه در نزد او باشد » .\r\n735 / 5 . محمد بن يحيى ، از محمد بن حسين ، از ابن محبوب ، از علاء بن رزين ، از\r\n\r\n\r\n","description":"","footnote":"\r\n( 1 ) . نساء ، 59 .\r\n( 2 ) . نساء ، 58 .\r\n","page_name":" 873 ","page_number":877},
  {"content":"\r\n\r\nباب در بيان اين‌كه امامت عهد و پيمانى است از . . .\r\n\r\n","description":"","footnote":"","page_name":" 874 ","page_number":878},
  {"content":"\r\n\r\nعبداللَّه بن ابى يعفور ، از امام جعفر صادق عليه السلام روايت كرده است كه فرمود : « امام نمىميرد تا بداند كسى را كه بعد از او امام مىباشد ، پس او را وصىّ خود مىگرداند » .\r\n736 / 6 . احمد بن ادريس ، از محمد بن عبدالجبّار ، از صفوان بن يحيى ، از معلّى ابى عثمان ، از مُعلّى بن خُنيس ، از امام جعفر صادق عليه السلام روايت كرده است كه فرمود : « به درستى كه امام مىشناسد امامى را كه بعد از اوست ، پس به سوى او وصيّت مىكند » .\r\n737 / 7 . احمد ، از محمد بن عبدالجبّار ، از ابوعبداللَّه برقى ، از فَضالة بن ايّوب ، از سليمان بن خالد ، از امام جعفر صادق عليه السلام روايت كرده است كه آن حضرت فرمود كه : « هيچ امامى نمىميرد تا آن‌كه خداى عزّوجلّ او را اعلام فرمايد كه به سوى كى وصيّت كند و كه را جانشين خود گرداند » .\r\n\r\n60 . باب در بيان اين‌كه امامت عهد و پيمانى است از جانب خداى عزّوجلّ كه معهود و معروف است از امامى به سوى امامى ديگر عليهم السلام\r\n738 / 1 . حسين بن محمد ، از مُعلّى بن محمد ، از حسن بن على وشّاء ، روايت كرده است كه گفت : حديث كرد مرا عمر بن ابان ، از ابوبصير كه گفت : در نزد امام جعفر صادق عليه السلام بودم ، پس اوصيا را ذكر كردند و من اسماعيل را ذكر كردم ( يعنى : گفتم كه اسماعيل پسر آن حضرت ، امام خواهد بود ) ، حضرت فرمود : « نه ، به خدا سوگند اى ابا محمد ، تعيين امام به سوى ما تفويض نشده ، و نيست اين امر ، مگر مفوّض به سوى خداى عزّوجلّ كه يك به يك را به ترتيب در جاى خويش فرود مىآورد » .\r\n739 / 2 . محمد بن يحيى ، از احمد بن محمد ، از حسين بن سعيد ، از ابن ابى عمير ، از حمّاد بن عثمان ، از عمرو بن اشعث روايت كرده است كه گفت : شنيدم از امام جعفر صادق عليه السلام كه مىفرمود : « آيا چنان مىدانيد كه وصيّت كننده از ما امامان ، به سوى هر كه اراده داشته باشد وصيّت مىكند ، نه ، به خدا سوگند كه چنين نيست ، و ليكن عهد و پيمانى است از جانب خدا و رسول او صلى الله عليه و آله ، براى مردانى چند به ترتيب تا آن‌كه منتهى شود به صاحب آن » ( يعنى : صاحب الأمر - عجّل اللَّه ظهوره - ) .\r\nحسين بن محمد ، از مُعلّى بن محمد ، از محمد بن جمهور ، از حمّاد بن عيسى ، از منهال ، از عمرو بن اشعث ، از امام جعفر صادق عليه السلام مثل اين را روايت كرده است .\r\n\r\n","description":"","footnote":"","page_name":" 875 ","page_number":879},
  {"content":"\r\n . \r\n","description":"","footnote":"","page_name":" 876 ","page_number":880},
  {"content":"\r\n\r\n740 / 3 . حسين بن محمد ، از مُعلّى بن محمد ، از على بن محمد ، از بكر بن صالح ، از محمد بن سليمان ، از عَيثم بن اسلم ، از معاوية بن عمّار ، از امام جعفر صادق عليه السلام روايت كرده است كه آن حضرت فرمود كه : « امامت ، وصيّت و پيمانى است از جانب خداى عزّوجلّ كه معروف است ، و هميشه رعايت آن شده و مىشود از براى مردانى چند كه نام برده شده‌اند و معهود و معيّن‌اند . و امام پيش را نمىرسد كه آن را دور گرداند و منع كند از آن امامى كه بعد از او مىباشد . به درستى كه خداى تبارك و تعالى به سوى داود عليه السلام وحى فرمود كه : وصيّى را از اهل خود فراگير ؛ زيرا كه در علم من ، سبقت گرفته كه هيچ پيغمبرى را مبعوث نگردانم ، مگر آن‌كه او را وصيّى باشد از اهلش . و داود را چندين اولاد بود و در ميان ايشان پسرى بود كه مادرش در نزد داود عليه السلام بود ، و داود آن زن را دوست مىداشت ، بعد از آن داود عليه السلام بر آن زن داخل شد در هنگامى كه او را وحى آمده بود و به آن زن فرمود كه : خداى عزّوجلّ به سوى من وحى فرموده كه وصى را از اهل خود فرا گيرم . زن داود به آن حضرت عرض نمود كه : بايد آن وصى پسر من باشد . داود فرمود كه : من نيز همين را اراده دارم ، و آنچه در علم خدا پيشى گرفته بود و در نزد او محتوم بود كه تغيير و تبديل آن ممكن نبود ، اين بود كه وصىّ داود ، سليمان باشد .\r\nپس خداى تبارك و تعالى وحى فرمود به سوى داود كه : شتاب مكن پيش از آن‌كه امر من به تو آيد . بعد از آن ، داود مكثى نفرمود ، كه دو مرد بر او وارد شدند كه با هم گفت‌وگو و دعوى داشتند در باب گوسفندان و تاك انگور كه گوسفندان آن را خورده بودند .\r\nخداى عزّوجلّ به سوى داود وحى فرمود كه : پسران خود را جمع كن ، پس هر كه در اين قضيّه حكم كند و درست بگويد ، وصىّ تو است بعد از تو . بعد از آن ، داود عليه السلام پسران خود را جمع نمود ، چون مدّعى و مدّعى عليه ، ماجرا را حكايت كردند ، سليمان عليه السلام فرمود كه : اى صاحب تاك انگور ، گوسفندان اين مرد در چه وقت داخل تاك تو شده‌اند ؟ عرض كرد كه : در شب داخل آن شده‌اند . سليمان فرمود كه : اى صاحب گوسفندان ، حكم كردم بر تو ، كه فرزندان و پشم‌هاى گوسفندان خود را كه در اين سال حاصل شود ، به صاحب تاك دهى .\r\nپس داود به سليمان فرمود كه : چگونه حكم نكردى كه اصل گوسفندان را به صاحب تاك دهد و حال آن‌كه همهء علماى بنىاسرائيل اين را قيمت كردند ، و بهاى تاك ، قيمت گوسفندان بود . سليمان عرض كرد كه : تاك ، از ريشه برآورده نشده و جز اين نيست كه بار و ميوهء آن\r\n\r\n","description":"","footnote":"","page_name":" 877 ","page_number":881},
  {"content":"\r\n\r\nباب در بيان اين‌كه ائمّه چيزى را به جا نياورده و . . .\r\n\r\n","description":"","footnote":"","page_name":" 878 ","page_number":882},
  {"content":"\r\n\r\nخورده شده و اين بار ، در سال آينده عود خواهد كرد .\r\nبعد از آن ، خداى عزّوجلّ به سوى داود وحى فرمود كه : حكم در اين واقعه ، همان است كه سليمان به آن حكم نمود . اى داود ، تو امرى را اراده نمودى و ما امرى غير از آن را اراده كرديم .\r\nپس داود عليه السلام ، بر زن خود داخل شد و فرمود كه : ما امرى را اراده كرديم ، و خدا امرى غير از آن را اراده نمود . و نبود مگر آنچه خداى عزّوجلّ اراده فرمود و ما به امر خداى عزّوجلّ راضى شديم و تسليم گشتيم .\r\nو همچنين اوصياى عليهم السلام ايشان را جايز نيست كه در اين امر خلافت ، تعدّى كنند و از صاحب آن در گذرند به سوى غير او » ( كه آن را از براى غير قرار دهند ) .\r\nو كلينى رضى الله عنه بعد از ذكر حديث ، مىفرمايد كه :\r\nكلينى گفته است كه : معنى حديث اوّل ( يعنى جزء اول آن ، كه حضرت سليمان عليه السلام سؤال كرد كه گوسفندان در چه زمان داخل تاك شده‌اند ) اين است كه گوسفندان ، اگر در روز داخل تاك شده بودند ، بر صاحب گوسفندان چيزى نبود ؛ زيرا كه صاحب گوسفندان را جايز است كه گوسفندان خويش را در روز رها كند كه بچرند و بر صاحب تاك واجب است كه تاك را محافظت كند ، و بر صاحب گوسفندان واجب است كه در شب ، گوسفندان خويش را ببندد و صاحب تاك را جايز است كه در خانهء خود بخوابد .\r\n741 / 4 . محمد بن يحيى روايت كرده است ، از احمد بن محمد ، از ابن ابى عُمير ، از ابن بُكير و جميل ، از عمرو بن مصعب كه گفت : شنيدم از امام جعفر صادق عليه السلام كه مىفرمود : « آيا چنان مىدانيد كه وصيّت كننده‌اى از ما وصيّت مىكند به سوى آن‌كه اراده دارد ؟ نه ، به خدا سوگند كه چنين نيست ، و ليكن آن عهد و پيمانى است از رسول خدا صلى الله عليه و آله به سوى مردانى چند - و شمرد تا به خود آن حضرت منتهى شد - » .\r\n\r\n61 . باب در بيان اين‌كه ائمّه عليهم السلام چيزى را به جا نياورده و نمىآورند ، مگر به عهد و وصيّتى از جانب خداى عزّوجلّ و امرى از جانب آن جناب كه از آن تجاوز نمىكردند\r\n742 / 1 . محمد بن يحيى ، و حسين بن محمد ، از جعفر بن محمد ، از على بن حسين بن على ، از اسماعيل بن مهران ، از ابو جميله ، از معاذ بن كثير ، از امام جعفر صادق عليه السلام روايت\r\n\r\n","description":"","footnote":"","page_name":" 879 ","page_number":883},
  {"content":"\r\n . \r\n","description":"","footnote":"","page_name":" 880 ","page_number":884},
  {"content":"\r\n\r\nكرده‌اند كه آن حضرت فرمود كه : « وصيّت ، از آسمان فرود آمد بر محمد صلى الله عليه و آله ، در حالى كه نوشته‌اى بود سر به مهر . و هيچ نوشته‌اى سر به مهرى بر محمد صلى الله عليه و آله فرود نيامد ، مگر وصيّت نامه . پس جبرئيل عليه السلام عرض كرد كه : يا محمد ، اين وصيّت نامهء تو است در باب امّت تو كه به وديعه در نزد بهترين اهل بيت تو بايد باشد . رسول خدا صلى الله عليه و آله فرمود كه : اى جبرئيل ، كدام يك از اهل بيت من ؟ جبرئيل عرض كرد : نجيب خدا ( و آن كه از جانب خدا نجابت دارد ) از ايشان و فرزندان او ، تا آن‌كه علم پيغمبرى را از تو ميراث برد ؛ چنانچه ابراهيم عليه السلام علم را به ميراث گذاشت ، و ميراث ابراهيم ( يا علم پيغمبرى ) از براى على و فرزندان تو است از صلب او » .\r\nحضرت فرمود كه : « بر آن وصيّت نامه چندين مهر زده بود » ، و فرمود كه : « بعد از آن ، على عليه السلام مهر اوّل را گشود و به آنچه در آن وصيّت نامه بود ، عمل فرمود . بعد از آن ، حضرت امام حسن مهر دويم را گشود و به آنچه در آن به آن مأمور شده بود ، عمل نمود . و چون ايّام حياتش تمام شد و از دنيا درگذشت ، حضرت امام حسين عليه السلام مهر سيم را گشود و يافت كه در آن ، چه نوشته بود كه مقاتله و محاربه كن و بكش و تو كشته خواهى شد ، و بيرون رو با گروهى چند از براى شهادت كه ايشان را شهادتى نيست مگر با تو ، و البته بايد كه با تو شهيد شوند » .\r\nو حضرت فرمود كه : « حضرت امام حسين آن را به جا آورد و چون درگذشت ، و آن وصيّت نامه را پيش از آن به حضرت على بن الحسين عليه السلام دفع نموده بود ، حضرت مهر چهارم را گشود و يافت كه در آن نوشته بود كه : خاموش باش و سر در پيش افكن در هنگامى كه علم محجوب باشد ( و بنابر بعضى از نُسَخ كافى ، به جهت محجوب شدن علم و اين ظاهرتر است ) . و چون مدّت زندگانىاش تمام شد و از دنيا در گذشت ، آن را به حضرت محمد بن على عليه السلام داد و حضرت مهر پنجم را گشود ، يافت كه در آن نوشته بود كه كتاب خدا را تفسير و بيان كن ، و پدران خويش را تصديق نما ، و پسر خود را ميراث بده ، و با امّت نيكويى كن ، و ايشان را تربيت ده ، و به حقّ خداى عزّوجلّ قيام نما ، و در حال ترس و ايمنى آنچه را كه حق باشد ، بگو ، و از غير خدا مترس . پس آن حضرت ، همهء اينها را به جا آورد ، بعد از آن ، وصيّت نامه را دفع كرد به كسى كه بعد از او بود » .\r\nمعاذ مىگويد كه : به حضرت صادق عليه السلام عرض كردم كه : فداى تو گردم ، تو همانى كه\r\n\r\n","description":"","footnote":"","page_name":" 881 ","page_number":885},
  {"content":"\r\n . \r\n","description":"","footnote":"","page_name":" 882 ","page_number":886},
  {"content":"\r\n\r\nوصيّت نامه به او رسيده ؟ حضرت فرمود كه : « با من هيچ مانعى نيست كه مرا از اظهار حقّ منع كند ، مگر اين‌كه مىترسم اى معاذ كه ، به روى و روايت كنى به وضعى كه از براى من ضررى داشته باشد » .\r\nمعاذ مىگويد كه : عرض كردم كه سؤال مىكنم از خدا كه تو را اين مرتبه از پدرانت روزى نموده آن‌كه مثل اين مرتبه را از فرزندت به تو روزى كند پيش از آن‌كه از دنيا رحلت كنى .\r\nحضرت فرمود كه : « اى معاذ ، خدا اين را به عمل آورده است » . معاذ مىگويد كه : عرض كردم كه : كيست آن‌كه مىفرمايى فداى تو گردم ؟ حضرت فرمود كه : « همين خفته » و به دست خود ، به سوى امام موسى كاظم عليه السلام اشاره فرمود و آن حضرت خفته بود .\r\n743 / 2 . احمد بن محمد و محمد بن يحيى ، از محمد بن حسين ، از احمد بن محمد ، از ابوالحسن كِنانى ، از جعفر بن نَجيح كِنْدى ، از محمد بن احمد بن عبيداللَّه عُمَرى ، از پدرش ، از جدّش ، از امام جعفر صادق عليه السلام روايت كرده‌اند كه آن حضرت فرمود كه : « خداى عزّوجلّ بر پيغمبر خود نامه‌اى را فرو فرستاد پيش از وفات آن حضرت و فرمود كه : يا محمد ، اين وصيّت تو است به نُجَبه ( بر وزن هُمَزه ، يعنى : برگزيده و بزگوار ) از اهلت . پيغمبر فرمود كه :\r\nاى جبرئيل ، نُجبه كيست ؟ جبرئيل عرض كرد كه : على بن ابىطالب و فرزندان آن حضرت عليهم السلام ( و در بعضى از نُسَخ كافى نجبا به جاى نجبه واقع شده ، و معنى آن برگزيدگان و بزرگواران است ) و بر آن نامه مهرها بود از طلا .\r\nپس پيغمبر صلى الله عليه و آله آن نامه را به امير المؤمنين عليه السلام داد و او را امر فرمود كه : يك مهر از آن را برگيرد و به آنچه در آن است عمل نمايد . پس امير المؤمنين عليه السلام يك مهر را برگرفت و به آنچه در آن بود ، عمل نمود . بعد از آن ، آن را به پسرش حضرت امام حسن عليه السلام تسليم نمود ، و آن حضرت يك مهر را برگرفت و به آنچه در آن بود ، عمل نمود . بعد از آن ، آن را به سوى حضرت امام حسين عليه السلام دفع كرد ، پس آن حضرت مهرى را برگرفت و يافت كه در آن نوشته بود كه بيرون رو با گروهى به سوى شهادت ، كه ايشان را شهادتى نيست مگر با تو ، و البتّه بايد كه با تو شهيد شوند و جان خويش را به جهت رضاى خداى عزّوجلّ به فروش ، و آن را در راه او در باز ، و آن حضرت چنين كرد .\r\nبعد از آن ، نامه را به حضرت على بن الحسين عليه السلام داد و آن حضرت مهرى را برگرفت و يافت كه در آن نوشته بود كه : سر در پيش افكن و خاموش باش ، و ملازم منزل خود باش ، و\r\n\r\n","description":"","footnote":"","page_name":" 883 ","page_number":887},
  {"content":"\r\n . \r\n","description":"","footnote":"","page_name":" 884 ","page_number":888},
  {"content":"\r\n\r\nپروردگار خود را عبادت كن تا تو را مرگ در رسد ، پس آن حضرت چنين كرد . بعد از آن ، نامه را به حضرت محمد بن على عليه السلام داد و آن حضرت مهرى را برگرفت و يافت كه در آن نوشته بود كه مردمان را حديث كن ، و ايشان را فتوا بده ، و البتّه از غير خداى عزّوجلّ مترس ، كه كسى را بر تو راهى و تسلّطى نيست . بعد از آن ، نامه را به پسرش حضرت امام جعفر عليه السلام سپرد و آن حضرت مهرى را برگرفت و يافت كه در آن نوشته بود كه : مردمان را حديث كن ، و ايشان را فتوا بده ، و علوم اهل بيت خود را پهن كن ، و پدران شايستهء خويش را تصديق كن ، و البتّه از غير خداى عزّوجلّ مترس ، و تو در حِرز و امانى ( كه هيچ‌كس تو را ضررى نمىتواند رسانيد ) ، پس آن حضرت ، چنين كرد و آن نامه را به سوى پسرش حضرت امام موسى عليه السلام دفع نمود ، و همچنين حضرت امام موسى آن را مىدهد به آن كسى كه بعد از اوست . بعد از آن ، هميشه همچنين است كه هر يك ، آن را به ديگرى تسليم نمايد ، تا قيام حضرت مهدى آل محمد صلى الله عليه و آله » .\r\n744 / 3 . محمد بن يحيى ، از احمد بن محمد ، از ابن محبوب ، از ابن رئاب ، از ضُريس كُناسى ، از امام محمد باقر عليه السلام روايت كرده است كه گفت : حُمران به آن حضرت عرض كرد كه : فداى تو گردم ، مرا خبر ده از آنچه اتّفاق افتاد از امر على و امام حسن و امام حسين عليهم السلام و خروج و قيام كه ايشان به دين خداى عزّوجلّ و آنچه به ايشان رسيد ، از آن‌كه جماعت طاغوت ايشان را كشتند ، و بر ايشان ظفر يافتند ، به مرتبه‌اى كه مقتول و مغلوب شدند .\r\nامام محمد باقر عليه السلام فرمود كه : « اى حُمران ، به درستى كه خداى تبارك و تعالى چنان بود كه اين را بر ايشان مقدّر كرده بود ، و قضا و امضاى آن به عمل آمده بود ، و آن را واجب گردانيده بود ، بعد از آن ، جارى ساخت ، پس به واسطهء پيشى گرفتن علم ، اين امر به سوى ايشان از جانب رسول خدا صلى الله عليه و آله على و امام حسن و امام حسين عليهم السلام قيام نمودند ، و به سبب علم ، ساكت شد هر كه ساكت شد از ما » ( و همين حديث با سند مذكور ، و پيش و بعد آن مذكور شد ) .\r\n745 / 4 . حسين بن محمد اشعرى ، از مُعلّى بن محمد ، از احمد بن محمد از حارث بن جعفر ، از على بن اسماعيل بن يقطين ، از عيسى بن مستفاد - / كه ابوموسى ضرير است - / روايت كرده كه گفت : حديث كرد مرا حضرت موسى بن جعفر عليهما السلام و فرمود كه : « به خدمت امام جعفر صادق عليه السلام عرض كردم كه : آيا چنين نبود كه حضرت امير المؤمنين عليه السلام ، نويسندهء وصيّت نامهء خود بود و رسول خدا صلى الله عليه و آله ، بر آن حضرت املاء مىفرمود ، كه او فرمود ، و او\r\n\r\n","description":"","footnote":"","page_name":" 885 ","page_number":889},
  {"content":"\r\n . \r\n","description":"","footnote":"","page_name":" 886 ","page_number":890},
  {"content":"\r\n\r\nنوشت ، و جبرئيل و فرشتگان مقرّب عليهم السلام ، گواه بودند » .\r\nحضرت امام موسى مىفرمايد كه : « حضرت صادق عليه السلام مدّتى طولانى سر به زير افكند ، بعد از آن ، فرمود كه : اى ابوالحسن ، آنچه گفتى ، واقع شد ، و ليكن در هنگامى كه امر خدا - كه عبارت است از مردن - بر رسول خدا صلى الله عليه و آله فرود آمد ، و هنگام وفات آن حضرت رسيد ، وصيّت نامه از نزد خدا فرود آمد ، در حالتى كه نوشته بود محكم ، و جبرئيل آن را فرود آورد ، و با امينان خداى تبارك و تعالى از فرشتگان . پس جبرئيل عليه السلام عرض كرد كه : يا محمد صلى الله عليه و آله ، بفرما كه هر كه را نزد تو است ، بيرون كنند ، مگر وصىّ تو تا وصيّت نامه را از ما بگيرد ، و تو ما را شاهد بگيرى به اين‌كه آن نامه را به سوى او دفع نمودى و او ضامن شد كه عمل كند به آنچه در آن است و مقصود جبرئيل عليه السلام از وصىّ ، على عليه السلام بود .\r\nپس پيغمبر صلى الله عليه و آله امر فرمود كه : هر كه را كه در آن اطاق يا خانه بود ، بيرون كردند ، غير از على عليه السلام و فاطمه عليها السلام در ميانه پرده و در بود . پس جبرئيل عليه السلام عرض نمود كه : يا محمد ، پروردگارت تو را سلام مىرساند و مىفرمايد كه : اين نوشته آن چيزى است كه پيش از اين با تو عهد كرده بودم و خبر داده بودم ، و بر تو شرط كرده بودم و به اين نوشته بر تو شاهد شدم ، و فرشتگان خود را در باب آن بر تو شاهد گرفتم ، و من يا محمد ، كافيم كه شاهد باشم .\r\nحضرت فرمود كه : پس جميع مفاصل و بندهاى پيغمبر صلى الله عليه و آله به لرزه در آمد و رعشه در اندامش افتاد و فرمود كه : اى جبرئيل ، پروردگار من است كه سلام است ( يعنى : سالم از عيب‌ها و نقائص ) و سلامتىها تمام از اوست ، و همهء سلام‌ها و تحيّت‌ها به سوى او بر مىگردد . راست فرموده پروردگار من عزّوجلّ ، و نيك وفا به وعده نموده ، نامه را بياور . پس جبرئيل نامه را تسليم آن حضرت نمود ، و او را از جانب خدا امر فرمود كه : به حضرت امير المؤمنين عليه السلام تسليم نمايد . چون پيغمبر نامه را تسليم امير المؤمنين عليه السلام نمود ، فرمود كه :\r\nاين را بخوان . پس امير المؤمنين آن را حرف به حرف خواند . پس حضرت رسول صلى الله عليه و آله فرمود كه : يا على ، اين عهد و وصيّت پروردگار من تبارك و تعالى است كه با من كرده بود ، و پيمان شرطى است كه بر من گرفته ، و امانت اوست كه در نزد من بود ، و من تبليغ رسالت كردم و خيرخواهى نمودم ، و اداى امانت كردم .\r\nپس على عليه السلام عرض كرد كه : و من شهادت مىدهم از براى تو ، پدر و مادرم فداى تو باد ، به آن‌كه تو تبليغ رسالت خدا كردى ، و خيرخواهى نمودى ، و تصديق كردى بر آنچه فرمودى ،\r\n\r\n","description":"","footnote":"","page_name":" 887 ","page_number":891},
  {"content":"\r\n . \r\n","description":"","footnote":"","page_name":" 888 ","page_number":892},
  {"content":"\r\n\r\nو شهادت مىدهد به اين ، از براى تو گوش و چشم و گوشت و خون من . جبرئيل عرض كرد كه : و من از براى شما هر دو بر اين مطلب و راستى آن ، از جملهء گواهانم . بعد از آن رسول خدا صلى الله عليه و آله فرمود كه : يا على ، وصيّت مرا گرفتى و شناختى آن را و ضامن شدى براى خدا و براى من كه وفا كنى به آنچه در آن است .\r\nعلى عليه السلام عرض كرد : آرى ، پدر و مادرم فداى تو باد ، بر من است ضمان آن و بر خداست كه مرا يارى كند و توفيق دهد ، كه آنها را به جا آورم . پس رسول خدا صلى الله عليه و آله فرمود كه : يا على ، من اراده دارم كه بر تو شاهد بگيرم تا در روز قيامت براى من شهادت دهند كه من آن را به تو تسليم كردم ، و از تو پيمان گرفتم .\r\nعلى عليه السلام عرض كرد : آرى ، شاهد بگير . پيغمبر صلى الله عليه و آله فرمود كه : جبرئيل و ميكائيل اكنون در اين كارند كه ميان من و تو است ، و مشغول تنسيق و انتظام آنند و هر دو حضور دارند ، و فرشتگان مقرّب با ايشانند ، و هر آينه ايشان را بر تو شاهد مىگيرم . على عليه السلام عرض كرد : آرى ، بايد كه ايشان شاهد باشند و من نيز ايشان را شاهد مىگيرم ، پدر و مادرم فداى تو باد .\r\nپس رسول خدا صلى الله عليه و آله ايشان را شاهد گرفت و در آنچه پيغمبر بر على شرط نمود به امر جبرئيل در آنچه خداى عزّوجلّ او را امر فرموده بود ، اين بود كه به آن حضرت فرمود كه : يا على ، وفا مىكنى به آنچه در اين وصيّت نامه نوشته شده است از : دوستى هر كه خدا و رسول او را دوست دارد ، و بيزارى و دشمنى با هر كه خدا و رسول او را دشمن دارد ، و تبرّى نمودن از ايشان ، در حالتى كه قرار داشته باشى بر صبرى كه از تو ناشى شود ، بر فرو خوردن خشم ، و بر رفتن حقّت ، و غصب كردن خمست ، و دريدن پردهء حرمتت ( كه آن را رعايت نكنند ) .\r\nعرض كرد : آرى ، يا رسول اللَّه ، قبول كردم . پس حضرت امير المؤمنين عليه السلام فرمود كه :\r\nسوگند ياد مىكنم به آن كسى كه دانه را شكافته و گياه را بيرون آورده و بندگان را آفريده ، كه هر آينه شنيدم كه جبرئيل عليه السلام به حضرت پيغمبر صلى الله عليه و آله مىگفت كه : يا محمد ، به على بشناسان و او را اعلام كن كه هتك حرمت او خواهد شد و حرمت او حرمت خدا و حرمت رسول خدا صلى الله عليه و آله است و او را مطلّع كن بر اين‌كه ريشش به خون تازه كه از سرش مىآيد ، رنگ خواهد شد . امير المؤمنين عليه السلام فرمود كه : در هنگامى كه اين سخن را از امين خدا جبرئيل عليه السلام فهميدم ، مدهوش گرديدم ، به مرتبه‌اى كه بر رو در افتادم و گفتم : آرى ، قبول كردم و راضى شدم ، و هر چند كه هتك حرمت من شود و سنّت‌هاى پيغمبر معطّل و بيكاره گردد ، و كتاب خدا دريده\r\n\r\n","description":"","footnote":"","page_name":" 889 ","page_number":893},
  {"content":"\r\n . \r\n","description":"","footnote":"","page_name":" 890 ","page_number":894},
  {"content":"\r\n\r\nو پاره پاره شود ، و خانهء كعبه خراب شود ، و ريشم به خون تازه كه از سرم آيد ، رنگ شود . و صبر خواهم كرد ، و رضاى خدا را طلب خواهم نمود تا بر تو وارد شوم .\r\nبعد از آن ، رسول خدا صلى الله عليه و آله حضرت فاطمه و امام حسن و امام حسين عليهم السلام را طلبيد ، و بر ايشان اعلام فرمود مثل آنچه را كه به امير المؤمنين اعلام فرموده بود ، و ايشان ، مثل آنچه آن حضرت عرض كرده بود ، عرض كردند . پس وصيّت نامه مهر شده به مهرهايى از طلا كه آتش به آن نرسيده بود ، تسليم امير المؤمنين عليه السلام شد » .\r\nعيسى مىگويد كه : به خدمت حضرت امام موسى عليه السلام عرض كردم كه : پدر و مادرم فداى تو باد ، آيا ذكر نمىفرمايى كه در آن وصيّت نامه چه بود ؟ حضرت فرمود كه : « سنّت‌هاى خدا و سنّت‌هاى رسول او » . عرض كردم كه : آيا در وصيّت نامه بود كه بر امير المؤمنين عليه السلام مستولى خواهند شد ، و با آن حضرت عليه السلام مخالفت خواهند كرد ؟ حضرت فرمود : « آرى ، به خدا سوگند كه چيز به چيز و حرف به حرف در آن بود ( يعنى : تمام گفتار و كردار ايشان ، يا تمام وقايع كلّى و جزئى در آن درج بود ) . آيا قول خداى عزّوجلّ را نشنيده‌اى كه مىفرمايد :  « إِنَّا نَحْنُ نُحْيِ الْمَوْتى وَ نَكْتُبُ ما قَدَّمُوا وَ آثارَهُمْ وَ كُلَّ شَيْءٍ أَحْصَيْناهُ فِي إِمامٍ مُبِينٍ »  « 1 » ، يعنى : و به درستى كه ما زنده مىگردانيم مردگان را و مىنويسيم آنچه را كه پيش فرستاده‌اند و نشانه‌هاى قدم‌هاى ايشان را ( يا آنچه را كه بعد از ايشان بماند از اثر افعال ايشان ) ، و هر چيزى را شمرده‌ايم ، و آن را بيان كرده‌ايم » ( يعنى : نوشته‌ايم در دفترى كه پيشواى روشن است كه سر دفتر تمام دفترهاست . و در امام مبين خلاف است و بعضى آن را لوح محفوظ مىدانند ، و بعضى نامهء اعمال و به امير المؤمنين عليه السلام نيز تفسير شده ، و ليكن ظاهر اين حديث ، وصيّت نامه است ) . و حضرت فرمود : « به خدا سوگند ، كه رسول خدا صلى الله عليه و آله به امير المؤمنين عليه السلام و فاطمه عليها السلام فرمود كه :\r\nآيا چنين نيست كه فهميده باشيد آنچه را كه پيش داشتم به سوى شما و آن را قبول كرده باشيد ؟ عرض كردند : بلى ، فهميديم و قبول نموديم و صبر كرديم بر آنچه ما را اندوهناك گردانيد و به خشم آورد ما را » .\r\n746 / 5 . كلينى رضى الله عنه فرموده است : و در نسخهء صفوان زيادتى هست ( و مراد از صفوانى ، محمد بن احمد بن عبداللَّه بن قضاعة بن صفوان بن مهران جمّال است ) :\r\n\r\n\r\n","description":"","footnote":"\r\n( 1 ) . يس ، 12 .\r\n","page_name":" 891 ","page_number":895},
  {"content":"\r\n . \r\n","description":"","footnote":"","page_name":" 892 ","page_number":896},
  {"content":"\r\n\r\nعلى بن ابراهيم ، از پدرش ، از عبداللَّه بن عبدالرّحمان اصمّ ، از ابوعبداللَّه بزّاز ، از حَريز روايت كرده است كه گفت : به خدمت امام جعفر صادق عليه السلام عرض كردم كه : فداى تو گردم ، چه كم است بقاى شما اهل بيت و چه نزديك است بعضى از اجل‌هاى ما به بعضى ديگر ، با آن‌كه مردم به شما احتياج دارند ؟\r\nحضرت فرمود : « به درستى كه هر يك از ما را صحيفه‌اى است كه آنچه به آن محتاج است كه در مدّت حيات خويش به آن عمل كند ، در آن صحيفه هست و چون آنچه در آن نوشته از آنچه به آن مأمور گرديده تمام مىشود ، مىفهمد كه اجلش در رسيده ، و وقت آن شده كه به سراى باقى ارتحال فرمايد . پس حضرت پيغمبر صلى الله عليه و آله به نزد او مىآيد و وى را خبر مىدهد كه هنگام وفاتش رسيده و به آنچه از براى اوست در نزد خدا از مثوبات و رفعت درجه ، او را خبر مىدهد .\r\nو به درستى كه حضرت امام حسين عليه السلام خواند آن صحيفه را كه به آن حضرت عطا شده بود و در آن ، آنچه به آن حضرت مىرسيد و بايست كه به آن عمل كند ، بيان شده بود با خبر دادن وفات آن حضرت و حال آن‌كه در آن صحيفه ، چيزى باقى مانده بود كه هنوز از قوّه به فعل نيامده بود . پس آن حضرت به سوى قتال و براى جنگ بيرون رفت و آن امور كه باقى مانده بود ، اين بود كه فرشتگان در باب يارى كردن آن حضرت از خدا مسئلت نمودند ، و خدا ايشان را رخصت داد .\r\nپس فرشتگان درنگ نمودند كه مستعدّ قتال گردند ، و خويشتن را بسازند ، و اسباب آن را آماده نموده مهيّاى جنگ شوند ، تا آن‌كه حضرت شهيد شد . پس فرشتگان فرود آمدند و حال آن‌كه مدّت جنگ منقطع گرديده ( يا زمان حيات آن حضرت بريده گشته ) و آن حضرت عليه السلام شهيد شده بود . فرشتگان به درگاه خدا عرض كردند كه : اى پروردگار ، ما را رخصت دادى در فرود آمدن به سوى زمين ، و اذن دادى ما را در يارى نمودن آن حضرت ، پس ما فرود آمديم و تو روح مقدّس او را قبض فرموده‌اى ؟ خداى تعالى به سوى ايشان وحى فرمود كه : ملازم قبر او باشيد تا او را ببينيد كه از قبر بيرون آمده ، و در آن هنگام او را يارى كنيد ، و بگرييد بر او و بر آنچه شما را فوت شد از نصرت او ؛ زيرا كه شما مخصوص گرديده‌ايد به نصرت آن حضرت و گريستن بر او . پس فرشتگان گريستند به جهت تعزيه و اندوه بر آنچه ايشان را فوت شد از نصرت آن حضرت و چون از قبر بيرون آيد ( يعنى : در وقت رجعت ) آن فرشتگان ياوران\r\n\r\n","description":"","footnote":"","page_name":" 893 ","page_number":897},
  {"content":"\r\n\r\nباب در بيان امورى كه حجّت امام را . . .\r\n\r\n","description":"","footnote":"","page_name":" 894 ","page_number":898},
  {"content":"\r\n\r\nاو خواهند بود » .\r\n\r\n62 . باب در بيان امورى كه حجّت امام عليه السلام را ثابت مىگرداند\r\n747 / 1 . محمد بن يحيى ، از احمد بن محمد ، از ابن ابى نصر روايت كرده است كه گفت :\r\nبه خدمت ابوالحسن حضرت امام رضا عليه السلام عرض كردم كه : چون امام از دنيا برود ، امامى كه بعد از اوست ، به چه چيز شناخته مىشود ؟ فرمود كه : « امام را علاماتى چند است : از جملهء آنها ، آن است كه از همهء فرزندان پدرش بزرگ‌تر باشد ، و در او فضل ( كه مراد از آن ، صلاح و كمال نفس و علم به شرايع است ) باشد ، و وصيّت ظاهره به او تعلّق گرفته باشد ، و سواران كه وارد شهر مىگردند و مىگويند كه فلان كس به سوى كى وصيّت كرده ، همه كس بگويند كه :\r\nبه سوى فلان . و سلاح پيغمبر در ميان ما ، به منزلهء تابوت است در ميان بنىاسرائيل ، و امامت با سلاح مىباشد ، در هر جا كه باشد » .\r\n748 / 2 . محمد بن يحيى ، از محمد بن حسين ، از يزيد شَعَر ، از هارون بن حمزه ، از عبدالأعلى روايت كرده است كه گفت : به خدمت امام جعفر صادق عليه السلام عرض كردم كه : آن‌كه بر اين امر مستولى مىشود و آن را ادّعا مىنمايد ، چه حجّت بر او مىتوان آورد كه امامتش معلوم شود ؟ فرمود كه : « از او سؤال مىشود از حلال و حرام خدا » . راوى مىگويد كه : بعد از آن ، حضرت رو به من آورد و فرمود كه : « سه حجّت است كه در كسى جمع نمىشود ، مگر اين‌كه آن كس صاحب امر امامت باشد : يكى آن‌كه سزاوارترين مردمان باشد نسبت به آن كه پيش از او بوده ( يعنى : از همه كس به او نزديك‌تر باشد ) . دويم آن‌كه سلاح رسول صلى الله عليه و آله در نزد او باشد . سيم آن‌كه صاحب وصيّت ظاهره باشد ، كه چون در مدينهء رسول صلى الله عليه و آله يا در شهر او ، وارد شوى ، سؤال كنى ، عامّه مردمان و كودكان را از امامت ، كه فلان كس به سوى كى وصيّت كرده ، بگويند كه : به سوى فلان پسر فلان » .\r\n749 / 3 . على بن ابراهيم ، از پدرش ، از ابن ابى عمير ، از هشام بن سالم و حفص بن بخترى ، از امام جعفر صادق عليه السلام روايت كرده است كه گفت : به آن حضرت عرض شد كه : امام به چه چيز شناخته مىشود ؟ فرمود : « به وصيّت ظاهره ، و به فضل ( به آن معنى كه مذكور شد ) .\r\nبه درستى كه امام ، بايد كه چنان باشد كه كسى نتواند كه بر او طعنه زند در باب دهان و شكم و فرج ، كه گفته شود كه : دروغ‌گو است ، و مال‌هاى مردم را مىخورد ، و آنچه شباهت به اين\r\n\r\n","description":"","footnote":"","page_name":" 895 ","page_number":899},
  {"content":"\r\n . \r\n","description":"","footnote":"","page_name":" 896 ","page_number":900},
  {"content":"\r\n\r\nداشته باشد » ( و به جهت شدّت عفّت و طيب ازار ، متعلّق به فرج را كه زنا و لواط است ذكر نفرموده ، و به مجمل شباهت اكتفا فرموده ) .\r\n750 / 4 . محمد بن يحيى ، از محمد بن اسماعيل ، از على بن حكم ، از معاوية بن وهب روايت كرده است كه گفت : به خدمت امام جعفر صادق عليه السلام عرض كردم كه : چيست علامت امامى كه بعد از امام است ؟ فرمود كه : « حلال‌زادگى ، و حسن منشأ ( كه نشو و نماى او در تقوا و صلاح باشد . و مىتواند كه معنى اين باشد كه ، از سلسله‌اى عظيم الشّأن باشد ) ، و از ياد خدا غافل نشود ، و كارى كه نفعى بر آن مترتّب نشود ، از او سر نزند » .\r\n751 / 5 . على بن ابراهيم ، از محمد بن عيسى ، از يونس ، از احمد بن عمر ، از ابوالحسن حضرت امام رضا عليه السلام روايت كرده است كه گفت : سؤال كردم از آن حضرت از آنچه دلالت بر صاحب اين امر مىكند . فرمود كه : « دليل بر او ، بزرگى است به اعتبار سال و فضل و وصيّت ، كه چون سواران وارد مدينه شوند و بگويند كه : فلان كس به سوى كى وصيّت نمود ، گفته شود كه : به سوى فلان پسر فلان ، و بگرديد با سلاح پيغمبر صلى الله عليه و آله در هر جا كه بگردد ( يعنى : در هر جا كه سلاح باشد صاحب آن را امام دانيد ) و امّا مسائل حجّتى در آن نيست » ( يعنى : از براى عوام ؛ زيرا كه عقول و افهام ايشان ، درك حقّ و باطل جوابى كه مىشنوند ، نمىتوانند كرد ) .\r\n752 / 6 . محمد بن يحيى ، از احمد بن محمد ، از ابو يحيى واسطى ، از هشام بن سالم ، از امام جعفر صادق عليه السلام روايت كرده است كه : « امر امامت در پسر بزرگ‌تر است ، مادام كه آفتى با او نباشد » ( و آفت ، شامل آفت ظاهرى و باطنى هر دو مىباشد ) .\r\n753 / 7 . احمد بن مهران ، از محمد بن على ، از ابوبصير روايت كرده است كه گفت : به خدمت حضرت امام موسى كاظم عليه السلام عرض كردم كه : فداى تو گردم ، امام به چه چيز شناخته مىشود ؟ فرمود : « به چند خصلت : امّا اوّل آنها به سبب چيزى است كه از پدرش در باب او پيشى گرفته ، و به سوى آن اشاره فرموده ( يعنى : وصيّت ) تا آن‌كه حجّت بر مردم ثابت شود ، و از او سؤال كه مىشود جواب گويد و عاجز نشود . و اگر از پرسيدن از او سكوت شود ، خود ابتدا فرمايد و مطلب ايشان را بيان كند ، و خبر دهد به آنچه در فردا ( يعنى : آينده ) واقع خواهد شد و با مردم به هر زبانى سخن گويد » .\r\nبعد از آن ، به من فرمود كه : « اى ابا محمد ، تو را علامتى از اينها عطا كنم ، پيش از آن‌كه برخيزى » . پس درنگ نكردم كه مردى از اهل خراسان بر ما داخل شد ، پس آن خراسانى\r\n\r\n","description":"","footnote":"","page_name":" 897 ","page_number":901},
  {"content":"\r\n\r\nباب در بيان ثبوت امامت در فرزندان ، و . . .\r\n\r\n","description":"","footnote":"","page_name":" 898 ","page_number":902},
  {"content":"\r\n\r\nبه زبان عربى با آن حضرت سخن گفت و آن حضرت عليه السلام او را به زبان فارسى جواب داد . آن خراسانى عرض كرد كه : فداى تو گردم ، به خدا سوگند كه چيزى مرا مانع نشد از اين‌كه با تو به زبان خراسانى سخن كنم ، مگر آن‌كه من گمان كردم كه تو آن را نيك نمىدانى . حضرت فرمود :\r\n« سبحان اللَّه ، هرگاه من چنان باشم كه نتوانم تو را درست جواب دهم به زبان تو ، پس زيادتى من بر تو چه چيز است ؟ » بعد از آن ، به من فرمود كه : « اى ابا محمد ، به درستى كه امام ، سخن هيچ يك از مردمان و مرغان و چهارپايان و چيزى كه روح در آن باشد ، بر او پوشيده نباشد .\r\nپس هر كه اين خصلت‌ها در او نباشد ، البتّه آن كس امام نيست » .\r\n\r\n63 . باب در بيان ثبوت امامت در فرزندان ، و بيان اين‌كه امامت بر نمىگردد در برادر و نه در عمو و نه غير ايشان از خويشان ، و ليكن در غير امام حسن و امام حسين عليهما السلام چنانچه بيايد\r\n754 / 1 . على بن ابراهيم ، از محمد بن عيسى ، از يونس ، از حسين بن ثُوير بن ابى فاخته ، از امام جعفر صادق عليه السلام روايت كرده است كه فرمود : « امامت ، هرگز در دو برادر بر نمىگردد ( كه يك مرتبه ، آن برادر امام باشد و يك مرتبهء ديگر ، برادر ديگر ) بعد از امام حسن و امام حسين عليهما السلام . جز اين نيست كه امامت فرزند بعد از پدر به طريق استمرار جارى شده است از حضرت على بن الحسين عليه السلام ، چنانچه خداى تبارك و تعالى فرموده است كه :  « وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ »  « 1 » ، يعنى : و صاحبان خويشىها بعضى از ايشان سزاوارترند به بعضى ديگر از غير ايشان در ميراث بردن در كتاب خدا » ( كه لوح محفوظ است ، يا قرآن ، يا در حكم خدا ) و حضرت فرمود كه : « امامت بعد از على بن الحسين نمىباشد مگر در فرزندان و فرزندان آن فرزندان » .\r\n755 / 2 . على بن محمد ، از سهل بن زياد ، از محمد بن وليد ، از يونس بن يعقوب ، از امام جعفر صادق عليه السلام روايت كرده است كه يونس از آن حضرت شنيد كه مىفرمود : « خدا ابا فرموده است كه امامت را از براى دو برادر قرار دهد ، بعد از امام حسن و امام حسين عليهما السلام » .\r\n756 / 3 . محمد بن يحيى ، از احمد بن محمد بن عيسى ، از محمد بن اسماعيل بن بزيع ، از ابوالحسن حضرت امام رضا عليه السلام روايت كرده است كه از آن حضرت سؤال شد كه : آيا\r\n\r\n\r\n","description":"","footnote":"\r\n( 1 ) . انفال ، 85 .\r\n","page_name":" 899 ","page_number":903},
  {"content":"\r\n . \r\n","description":"","footnote":"","page_name":" 900 ","page_number":904},
  {"content":"\r\n\r\nامامت در عمو يا خالو مىباشد ؟ فرمود : « نه » . راوى مىگويد كه : من عرض كردم كه در برادر مىباشد ؟ فرمود : « نه » . عرض كردم كه : پس در كه مىباشد ؟ فرمود كه : « در فرزند من » . و آن حضرت در آن روز كه اين سخن را فرمود ، هنوز او را فرزندى نبود .\r\n757 / 4 . محمد بن يحيى ، از محمد بن حسين ، از عبدالرّحمان بن ابى نجران ، از سليمان بن جعفر جعفرى ، از حمّاد بن عيسى ، از امام جعفر صادق عليه السلام روايت كرده است كه آن حضرت فرمود كه : « امامت در دو برادر جمع نمىشود ، بعد از امام حسن و امام حسين عليهما السلام ، جز اين نيست كه امامت در فرزندان و فرزندان آن فرزندان است » .\r\n758 / 5 . محمد بن يحيى ، از محمد بن حسين ، از ابن ابى نجران ، از عيسى بن عبداللَّه بن عمر بن على بن ابىطالب عليه السلام ، از امام جعفر صادق عليه السلام روايت كرده است كه گفت : به خدمت آن حضرت عرض كردم كه : اگر حادثه روى دهد و خدا آن را به من ننمايد ، به كه اقتدا كنم ؟\r\nپس حضرت اشاره فرمود به سوى پسرش حضرت امام موسى عليه السلام . راوى مىگويد كه : عرض كردم كه : اگر حادثه‌اى به حضرت موسى عليه السلام رخ نمايد ، به كه اقتدا نمايم ؟ فرمود : « به فرزندش » . عرض كردم كه : اگر به فرزندش حادثه‌اى رو آورد و برادر بزرگى و پسر كوچكى را واگذارد ، به كه اقتدا كنم ؟ فرمود : « به فرزندش ، بعد از آن يك به يك به ترتيب » .\r\nكلينى رضى الله عنه فرموده كه در نسخهء صفوانى است كه : « بعد از آن ، هميشه همچنين است » .\r\n\r\n","description":"","footnote":"","page_name":" 901 ","page_number":905},
  {"content":"\r\n . \r\n","description":"","footnote":"","page_name":" 902 ","page_number":906},
  {"content":"\r\n\r\n\r\nفهرست\r\nپيشگفتار 7\r\nترجمه‌هاى كافى 8\r\nشيخ محمد على فاضل اردكانى 18\r\nآثار و تأليفات مترجم 21\r\nنسخه‌هاى تحفة الأولياء 31\r\nشيوهء ترجمهء اردكانى 36\r\nانگيزهء تحقيق 42\r\nنكته‌ها و گفته‌ها در بارهء تحقيق 43\r\nو در پايان 46\r\nتحفة الأولياء\r\nمقدّمهء مترجم 57\r\nخطبهء كافى 63\r\n[ 1 
  ] كتاب عقل و جهل 81\r\n[ 2 
  ] كتاب فضيلت علم 135\r\n1 . باب در بيان فرض علم و وجوب طلب نمودن آن و ترغيب كردن بر آن 137\r\n2 . باب در بيان صفت علم و فضيلت آن و فضيلت علما 141\r\n3 . باب در بيان اقسام مردمان 145\r\n4 . باب در بيان ثواب عالم و متعلّم 147\r\n5 . باب در بيان صفت علما 151\r\n6 . باب در بيان حق عالم 155\r\n\r\n","description":"","footnote":"","page_name":" 903 ","page_number":907},
  {"content":"\r\n\r\n7 . باب در بيان ضرر مردن علما 155\r\n8 . باب در بيان هم‌نشينى با علما و صحبت ايشان 157\r\n9 . باب در بيان سؤال كردن از عالم و مذاكره نمودن با او 159\r\n10 . باب در بيان بذل و بخشش علم 163\r\n11 . باب در بيان نهى از گفتار بى علم 165\r\n12 . باب در بيان آن‌كه عمل مىكند بى علم 169\r\n13 . باب در بيان عمل كردن به علم 171\r\n14 . باب در بيان آن‌كه علم خويش را آلت خوردن مال مردم ساخته و آن‌كه به آن فخر و مباهات مىنمايد 175\r\n15 . باب در بيان لزوم حجّت بر عالم و سخت گرفتن امر بر او 177\r\n16 . باب نوادر 179\r\n17 . باب در بيان روايت كردن كتاب‌ها و حديث و فضيلت نوشتن به توشيحات 189\r\n18 . باب در بيان تقليد 195\r\n19 . باب در بيان حرمت بدعت‌ها و رأى و قياس‌ها 197\r\n20 . باب در بيان وجوب رد به سوى كتاب خدا و سنت پيغمبر صلى الله عليه و آله و بيان اين‌كه چيزى نيست از حلال و حرام و همهء آنچه مردم به سوى آن محتاجند ، مگر آن‌كه كتاب و يا سنتى در باب آن وارد شده است 213\r\n21 . باب در بيان وجه اختلاف كه در حديث است 221\r\n22 . باب در بيان فراگفتن سنت پيغمبر صلى الله عليه و آله و گواهان كتاب خدا 239\r\n[ 3 
  ] كتاب توحيد 245\r\n1 . باب در بيان حدوث ( و از سرنو پيدا شدن عالم و اثبات آن‌كه آن را احداث فرموده ) 247\r\n2 . باب در بيان اطلاق و بى قيدى گفتار به آن‌كه خدا چيزى است 273\r\n3 . باب در بيان آن‌كه خدا شناخته نمىشود ، مگر به خود آن جناب بر خويش 283\r\n4 . باب در بيان كم‌تر چيزى از شناختن خدا كه كافى باشد 285\r\n5 . باب در بيان معبود و آن‌كه او را پرستش مىنمايند 287\r\n6 . باب در بيان كون و مكان ( كه بودن و جاى بودن است ) 289\r\n7 . باب در بيان نسبت و وصف پروردگار 299\r\n8 . باب در بيان نهى از سخن گفتن در كيفيت و چگونگى خدا 305\r\n9 . باب در بيان باطل كردن ديدن خدا به چشم سر ( در دنيا و در آخرت ) 311\r\n\r\n","description":"","footnote":"","page_name":" 904 ","page_number":908},
  {"content":"\r\n\r\n10 . باب در بيان نهى از وصف كردن خدا به غير آنچه خويش را به آن وصف فرموده 327\r\n11 . باب در بيان نهى از جسم و صورت 335\r\n12 . باب در بيان صفات ذات مقدس خدا 343\r\n13 . باب ديگر و آن ، از قبيل باب اول است ( كه در آن است آنچه در آن است با زيادتى نفى تشبيه و تركيب و امثال آن چنانچه مذكور خواهد شد ) 347\r\n14 . باب در بيان ارادهء خدا و اين‌كه آن از صفات فعل اوست 349\r\nمجمع قول در صفات ذات و صفات فعل 355\r\n15 . باب در بيان حادث شدن نام‌هاى خداى تعالى 357\r\n16 . در باب بيان معانى نام‌هاى خدا و اشتقاق آنها 367\r\n17 . باب ديگر و آن ، از قبيل باب اول است كه در اوست آنچه در آن است ؛ مگر 379\r\n18 . باب در بيان تفسير صمد 391\r\n19 . باب در بيان امتناع حركت و انتقال خدا 397\r\n20 . باب در بيان عرش و كرسى 409\r\n21 . باب در بيان روح خدا و معنى آن 421\r\n22 . باب در بيان جوامع توحيد و كلماتى كه جامع انواع صفات سلبى و ثبوتى خدا است 425\r\n23 . باب نوادر 457\r\n24 . باب در بيان جواز بداء بر خدا 469\r\n25 . باب در بيان آن‌كه در آسمان و زمين چيزى نمىباشد ، مگر به هفت چيز 479\r\n26 . باب در بيان مشيت و ارادهء خدا 481\r\n27 . باب در بيان ابتلا و اختيار ( كه به معنى آزمودن است ) 485\r\n28 . باب در بيان سعادت و شقاوت ( كه به معنى نيك بختى و بد بختى است ) 487\r\n29 . باب در بيان خير و شر ( كه به معنى خوبى و بدى است ) 489\r\n30 . باب در بيان ابطال جبر و قدر و اثبات امر بين الامرين 491\r\n31 . باب در بيان استطاعت 505\r\n32 . باب در بيان لزوم و تعريف حجت بر خدا ( تا حجت بر بندگان تمام شود ) 511\r\n33 . باب در بيان حجت‌هاى خدا در خلق خود 517\r\n34 . باب در بيان حجت‌هاى خدا بر خلق خود 517\r\n35 . باب در بيان آن‌كه هدايت از جانب خداى عزّوجلّ است 521\r\n\r\n","description":"","footnote":"","page_name":" 905 ","page_number":909},
  {"content":"\r\n\r\n[ 4 
  ] كتاب حجت 527\r\n1 . باب در بيان اضطرار ( و ناچار بودن خلائق به سوى حجت ) 529\r\n2 . باب در بيان طبقات و مراتب انبيا و رسل و ائمه عليهم السلام ( كه به معنى پيغمبران و فرستادگان و پيشوايانند و بيان تفاوت مراتب ايشان در پستى و بلندى نسبت به يكديگر ) 549\r\n3 . باب در بيان فرق ميان رسول و نبى و محدث 555\r\n4 . باب در بيان اين‌كه حجت برپا نمىشود از براى خدا بر خلائق ، مگر به واسطهء امام 559\r\n5 . باب در بيان اين‌كه زمين از حجت خدا خالى نمىباشد 561\r\n6 . باب در بيان اين‌كه اگر در زمين باقى نمانند مگر دو مرد ، البته يكى از اين دو حجت خواهد بود 565\r\n7 . باب در بيان معرفت و شناخت امام و وجوب رد كردن امر به سوى او 567\r\n8 . باب در بيان وجوب فرمان‌بردارى ائمه عليهم السلام 585\r\n9 . باب در بيان آن‌كه ائمه عليهم السلام گواهان خداى عزّوجل‌ّاند بر خلق 599\r\n10 . باب در بيان اين‌كه ائمه عليهم السلام راهنمايان همهء خلق‌اند به راه راست 607\r\n11 . باب در بيان اين‌كه ائمه عليهم السلام واليان امر خدا و خزانه‌داران علم اويند 611\r\n12 . باب در بيان اين‌كه ائمه عليهم السلام ، خليفه‌هاى خداى عزّوجل‌ّاند در زمين و درهاى اويند كه از آنها آمده مىشود 613\r\n13 . باب در بيان اين‌كه ائمّه عليهم السلام نور خداى عزّوجل‌ّاند 615\r\n14 . باب در بيان اين‌كه ائمه عليهم السلام ركن‌هاى زمين‌اند 627\r\n15 . باب نادر جامعى كه در بيان فضل امام عليه السلام و صفات اوست 639\r\n16 . باب در بيان اين‌كه ائمّه عليهم السلام واليان امر خدايند و ايشان مردمانى هستند كه مردم بر ايشان حسد برده‌اند كه خداى عزّوجلّ ايشان را ذكر فرموده است 669\r\n17 . باب در بيان اين‌كه ائمّه عليهم السلام علامات و نشانه‌هايىاند كه خداى عزّوجلّ آنها را در كتاب خويش ذكر فرموده است 675\r\n18 . باب در بيان اين‌كه آيات و معجزاتى كه خداى عزّوجلّ آنها را در كتاب خويش ذكر فرموده ، ائمّه عليهم السلام اند 677\r\n19 . باب در بيان آنچه خداى عزّوجلّ و رسول او واجب گردانيده‌اند از بودن با ائمّه عليهم السلام 679\r\n20 . باب در بيان اين‌كه اهل ذكر كه خدا خلائق را امر فرموده به سؤال كردن از ايشان ، ائمّه عليهم السلام اند ( نه غير ايشان ) 685\r\n21 . باب در بيان اين‌كه كسانى كه خدا ايشان را به علم وصف فرموده در كتاب خويش ، ائمّه عليهم السلام اند 693\r\n22 . باب در بيان اين‌كه راسخين در علم ، ائمّه عليهم السلام اند 693\r\n23 . باب در بيان اين‌كه ائمّه عليهم السلام علم را عطا شده‌اند و خدا آن را در سينه‌هاى ايشان ثابت فرمود 695\r\n24 . باب در بيان اين‌كه كسانى كه خدا ايشان را برگزيده و كتاب خويش را به ايشان ميراث داده ، ائمّه عليهم السلام اند ( نه غير ايشان ) 697\r\n25 . باب در بيان اين‌كه امامان در كتاب خدا بر دو قسم‌اند : امامى است كه مردم را به سوى خدا مىخواند ، و امامى است كه ايشان را به سوى آتش جهنم مىخواند 701\r\n\r\n","description":"","footnote":"","page_name":" 906 ","page_number":910},
  {"content":"\r\n\r\n26 . باب [ در بيان اين‌كه قرآن به امامان هدايت مىكند 
  ] 701\r\n27 . باب در بيان اين‌كه نعمتى كه خداى عزّوجلّ آن را در كتاب خويش ذكر فرموده ، ائمّه عليهم السلام اند 703\r\n28 . باب در بيان اين‌كه متوسمّين ( و به فراست دريابندگانى ) كه خداى عزّوجلّ ايشان را در كتاب خويش ذكر فرموده ، ائمّه عليهم السلام اند و سبيل امامت در ايشان ثابت و لازم است 705\r\n29 . باب در بيان عرض اعمال بر پيغمبر صلى الله عليه و آله و ائمّه عليهم السلام ( و نمودن آنها به ايشان ) 709\r\n30 . باب در بيان اين‌كه راهى كه تشويق به استقامت در آن شده ، ولايت على عليه السلام است 711\r\n31 . باب در بيان اين‌كه ائمّه عليهم السلام معدن علم و درخت پيغمبرى و محلّ تردد و آمد و شد فرشتگانند 713\r\n32 . باب در بيان اين‌كه ائمّه عليهم السلام ، وارثان علم‌اند كه بعضى از ايشان علم را به بعضى ميراث مىدهند 715\r\n33 . باب در بيان اين‌كه ائمّه عليهم السلام ميراث بردند علم پيغمبر صلى الله عليه و آله را و علم همهء پيغمبران و اوصياى ايشان عليهم السلام كه پيش از ايشان بوده‌اند 719\r\n34 . باب در بيان اين‌كه ائمّه عليهم السلام در نزد ايشان است همهء آن كتاب‌ها كه از نزد خداى عزّوجلّ فرود آمده و بيان اين‌كه آنها را با اختلاف لغات آنها مىدانند 729\r\n35 . باب در بيان اين‌كه هيچ‌كس همهء قرآن و علم آن را جمع نكرده ، مگر ائمه عليهم السلام كه ايشان همه علوم آن را مىدانند 733\r\n36 . باب در بيان آنچه ائمّه عليهم السلام عطا شده‌اند از اسم اعظم خدا 737\r\n37 . باب در بيان آنچه در نزد ائمّه عليهم السلام است از آيات و اسباب معجزات پيغمبران عليهم السلام 739\r\n38 . باب در بيان آنچه در نزد ائمّه عليهم السلام است از سلاح و آلت كارزار رسول خدا صلى الله عليه و آله و متاع آن حضرت ( از رخت و غير آن ) 743\r\n39 . باب در بيان آن‌كه داستان سلاح رسول خدا صلى الله عليه و آله چون داستان تابوت و صندوق است در ميانهء بنىاسرائيل 755\r\n40 . اين باب بابى است كه ذكر جفر و جامعه و مصحف فاطمه عليها السلام در آن است 757\r\n41 . باب در شأن سورهء « إنّا أنْزَلْناهُ فى لَيْلَةِ الْقَدْرِ » و تفسير و بيان آن 767\r\n42 . باب در بيان اين‌كه علم ائمه عليهم السلام در شب جمعه زياد مىشود 805\r\n43 . باب در بيان اين‌كه اگر علم ائمّه عليهم السلام زياد نمىشد آنچه در نزد ايشان بود تمام مىشد 807\r\n44 . باب در بيان اين‌كه ائمّه عليهم السلام مىدانند همهء علومى را كه بيرون آيد به سوى فرشتگان و پيغمبران و رسولان عليهم السلام 809\r\n45 . باب نادرى كه ذكر غيب در آن است 811\r\n46 . باب در بيان اين‌كه ائمه عليهم السلام هرگاه خواسته باشند بدانند ( مىدانند ، يا ) به ايشان تعليم ( يا اعلام ) مىشود ( بنابر اختلاف نسخ كافى و احتمالى كه در لفظ عنوان مىرود ) 817\r\n47 . باب در بيان اين‌كه ائمه عليهم السلام مىدانند كه كى مىميرند ، و بيان اين‌كه ايشان نمىميرند مگر به اين‌كه خود آن را اختيار كنند 817\r\n48 . باب در بيان اين‌كه ائمه عليهم السلام آنچه را كه بوده و آنچه خواهد بود مىدانند ، و بيان اين‌كه چيزى بر ايشان پوشيده و پنهان نمىباشد - صلوات اللَّه عليهم - 825\r\n49 . باب در بيان اين‌كه خداى عزّوجلّ هيچ علمى را به پيغمبر صلى الله عليه و آله خود تعليم نفرمود ، مگر آن‌كه او را امر فرمود كه آن را به امير المؤمنين عليه السلام تعليم نمايد ، و بيان اين‌كه شريك آن حضرت پيغمبر صلى الله عليه و آله در علم بود 831\r\n50 . باب در بيان جهات و وجوه علوم ائمه عليهم السلام 833\r\n51 . باب در بيان اين‌كه اگر مردم بر ائمّه عليهم السلام مىپوشيدند و سخن ايشان را فاش نمىكردند ، هر آينه هر فردى را به آنچه براى او و بر او بود ، خبر مىدادند 837\r\n\r\n","description":"","footnote":"","page_name":" 907 ","page_number":911},
  {"content":"\r\n\r\n52 . باب در بيان تفويض به سوى رسول خدا صلى الله عليه و آله و به سوى ائمّه عليهم السلام در امر دين 839\r\n53 . باب در بيان اين‌كه ائمّه عليهم السلام به كدام يك از اوصياى گذشتگان شباهت دارند ، و حرمت قول به پيغمبرى در باب ايشان 851\r\n54 . باب در بيان اين‌كه ائمّه عليهم السلام محدّث و مفهّم‌اند ( كه فرشته ايشان را تحديث مىنمايد و خبر مىدهد و ايشان را تفهيم مىنمايد و مىفهماند ) 855\r\n55 . بابى كه در آن ذكر ارواحى است كه در ائمّه عليهم السلام است 859\r\n56 . باب در ذكر روحى كه خدا ائمّه عليهم السلام را به آن تسديد مىفرمايد 863\r\n57 . باب در بيان وقت دانستن امام تمام علم امامى كه پيش از اوست - عليهم جميعاً السلام - 867\r\n58 . باب در بيان اين‌كه ائمه عليهم السلام در علم و شجاعت و وجوب طاعت برابرند 869\r\n59 . باب در بيان اين‌كه امام عليه السلام ، امامى را كه بعد از اوست مىشناسد 871\r\n60 . باب در بيان اين‌كه امامت عهد و پيمانى است از جانب خداى عزّوجلّ كه معهود و معروف است از امامى به سوى امامى ديگر عليهم السلام 875\r\n61 . باب در بيان اين‌كه ائمّه عليهم السلام چيزى را به جا نياورده و نمىآورند ، مگر به عهد و وصيّتى از جانب خداى عزّوجلّ و امرى از جانب آن جناب كه از آن تجاوز نمىكردند 879\r\n62 . باب در بيان امورى كه حجّت امام عليه السلام را ثابت مىگرداند 895\r\n63 . باب در بيان ثبوت امامت در فرزندان ، و بيان اين‌كه امامت بر نمىگردد در برادر و نه در عمو و نه غير ايشان از خويشان ، و ليكن در غير امام حسن و امام حسين عليهما السلام چنانچه بيايد 899\r\n\r\n\r\n","description":"","footnote":"","page_name":" 908 ","page_number":912}
  ]