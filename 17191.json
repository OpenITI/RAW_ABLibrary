[
  {"content":"\r\n\r\nمزدوران انگليس\r\nخاطرات همفر\r\nجاسوس انگليسى در كشورهاى اسلامى\r\nمترجم :\r\nمؤسسهء اسلامى ترجمه\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nهامفرى ، قرن 18 م .\r\nمزدوران انگليس : خاطرات همفر جاسوس انگليسى در كشورهاى اسلامى / مترجم مؤسسهء اسلامى ترجمه . - قم : الماس ، 1380\r\n96 ص .\r\nبهاء : 3000 ريال\r\nISBN 964 - 92943 - 8 - 6\r\nفهرست نويسى بر اساس اطلاعات فيپا\r\nكتابنامه به صورت زيرنويس .\r\n1 . انگلستان - روابط خارجى - كشورهاى اسلامى . 2 . كشورهاى اسلامى - روابط خارجى - انگلستان . 3 . جاسوسان انگليسى - كشورهاى اسلامى . 4 . همفر - خاطرات . الف . مؤسسهء اسلامى ترجمه ، مترجم . به . عنوان .\r\n2 ه‍ 5 ك / 9 / 47 DA\r\n41017671 / 327\r\n1380\r\nانتشارات الماس\r\nمزدوران انگليس\r\nخاطرات همفر ، جاسوس انگليسى در كشورهاى اسلامى\r\nمترجم : مؤسسهء اسلامى ترجمه\r\nناشر : نشر الماس\r\nچاپخانه : ذاكر\r\nنوبت چاپ : يازدهم ، خرداد 1392\r\nقطع و صفحه : رقعى / 96\r\nتيراژ : 3000 جلد\r\nقيمت : 2000 تومان\r\nشابك : 6 - 8 - 92943 - 964 ISBN :\r\nمركز پخش ( نشر الماس ) :\r\n09121539979\r\n09122510358\r\nپايگاه علمى المنجى : WWW . almonji . com\r\nپست الكترونيكى : Email : info @ almonji . com\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\n1\r\nاز ديرباز ، دولت بريتانياى كبير ، پيرامون نگهدارى امپراطورى پهناور و بزرگ خود مىانديشيد ، همان گونه كه امروزه هست ، يعنى : خورشيد در درياهاى مشرق زمين ، تحت سلطهء اين حكومت طلوع مىكند و در درياهاى مغرب زمين تحت سيطرهء آن غروب مىنمايد . ولى كشور ما در مقايسه با مستعمرات بسيار ما كه هم اكنون بر آن در هند ، چين و خاورميانه و غير از آنها ، سيطره داريم ، كوچك بود .\r\nدرست است كه ما بر بخشهاى بزرگى از اين سرزمين‌ها به سبب اينكه هنوز در دست اهالى آن اداره مىشد ، به تسلّط كامل نايل نيامده بوديم امّا سياست ما در آن كشورها سياستى پيروز و فعّال و حكومت آنها به دست ما در شُرُف سقوط بود . از اين رو ، بر ما لازم بود تا در دو مرحله بيانديشيم :\r\n1 - براى ابقاى تسلّط بر سرزمينهايى كه عملًا تحت سيطرهء ما بود . ( به اصطلاح علم اقتصاد ، براى ابقاى سرمايه ) .\r\n2 - براى ضميمه نمودن سرزمينهايى كه هنوز تحت سلطهء ما درنيامده بود ، به سرزمينهاى تحت سيطره ، ( به اصطلاح براى توسعهء دارايى ) .\r\nوزارت مستعمرات براى هر قسم از اين سرزمين‌ها ، به جهت مطالعه و بررسى اين مأموريّت مهم گروههايى را اختصاص داد . خوشبختانه من از\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nروزى كه در اين وزارتخانه وارد شدم ، مورد اعتماد و اطمينان وزير قرار گرفتم و مسئوليّت شركت هند شرقى به من واگذار شد ، مأموريّت اين شركت هم به ظاهر كارى جز بازرگانى نبود ؛ ولى در واقع هدفش اتّخاذ راههايى براى تحت سلطه درآوردن هند و سرزمينهاى دوردست شبه قارّهء هند بود .\r\nحكومت انگليس ، از آن رو كه اقوام و نژادهاى مختلف با اديان گوناگون و زبانهاى متفاوت و خواسته‌ها و مصالح پراكنده در هند ، زندگى مىكردند نسبت به اين كشور ، خيالى راحت و مطمئن داشت ، همان گونه كه نسبت به كشور چين از لحاظ غلبهء آيين بودا و كنفوسيوس بر اين بلاد ، نگرانى نداشت .\r\nبريتانيا از قيام صاحبان آيين هند و چين نگران نبود ، زيرا آيين بودا و كنفوسيوس ، ديگر رمقى نداشت و تنها به جنبه‌هاى روحانى مىانديشيد و به ظواهر مادّى زندگى بىتوجّه بود ، پس خوفى از قيام آن دو نبود ، به همين جهت بعيد بود كه روزى مردم اين دو سرزمين پهناور را شور و احساسِ وطن‌پرستى به هيجان آورد و براى همين ، حكومت بريتانياى كبير ، كمترين نگرانى را از اين دو منطقه ، به دل راه نمىداد .\r\nآرى ، ما از امكان تحوّل در آينده غافل نبوديم به همين جهت ، برنامه‌هاى دراز مدّت داشتيم تا تفرقه ، جهل ، فقر و احياناً بيمارى را در اين بلاد گسترش دهيم و براى ما دشوار نبود كه خواسته‌هاى خود را در زير پوشش خواسته‌هاى اهالى اين سرزمينها پنهان و پوشيده داريم بطورى كه ظاهرى فريبنده و جذّاب و در عين حال باطنى متين و استوار داشته باشد تا هم ما به مقصود خود رسيده باشيم و هم آنها ما را خيرخواه خود گمان كرده باشند و با ما به ستيزه و خصومت برنخاسته باشند و ما مثَل بودائى قديمى را كه مىگويد : « تلاش كن كه بيمار دارويش را دوست داشته باشد ، اگر چه تلخ باشد » دقيقاً به كار مىبستيم .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nامّا آنچه خاطر ما را نگران مىساخت ، كشورهاى اسلامى بود ، زيرا ما گرچه با آن مرد بيمار ( امپراطورى عثمانى ) قراردادهايى بسته بوديم كه همهء آنها به نفع ما بود و بنا بر پيشبينيهاى كارشناسان وزارت مستعمرات ، امپراطورى بيمار عثمانى ، در مدّتى كمتر از يك قرن ، آخرين نفسهاى خود را خواهد كشيد ، همچنين قراردادهايى پنهانى و محرمانه با دولت ايران داشتيم و در ايران و عثمانى ، جاسوسان و مزدوران خود را جاى داده بوديم و رشوه و فساد ادارى و سرگرمى پادشاهان با زنان زيبا ، كالبد اين دو كشور را متلاشى كرده بود ؛ ولى در عين حال ما باز هم بنا به عللى اميد و اطمينانى به نتايج سياستهاى خود نداشتيم كه مهم‌ّترين آن علل عبارتند از :\r\n1 - نفوذ نيرومند اسلام در دل مسلمانان ، زيرا هر فرد مسلمان عميقاً به دين اسلام معتقد و پايبند است ، بطورى كه مسلمانان عادى ، ايمانشان به اسلام همانند ايمان كشيشان به مسيحيّت است و همان گونه كه رهبران مذهبى مسيحيّت در راه دينشان ، از سرِ جان و مال خود مىگذرند و مسيحيّت را بر همه چيز ترجيح مىدهند ، عوام مسلمانان هم فدائى دين اسلامند و اسلام را بر همه چيز برمىگزينند و اختيار مىنمايند .\r\nو مسلمانان شيعه ، در ايران براى منافع ما خطرناكترند چرا كه ايشان مسيحيان را كافر و نجس مىدانند . پس شخص مسيحى ، در نزد مسلمانان شيعه ، به منزلهء نجاست گنديده‌اى است كه دست او را آلوده كرده باشد و او هر آن ، درصدد بر طرف كردن آن نجاست و آلودگى از خويش است .\r\nروزى از شيعه‌اى پرسيدم : چرا شما اين گونه به مسيحيان مىنگريد ؟\r\nاو گفت : پيامبر اسلام صلى الله عليه و آله و سلم ، انسانى حكيم بود و مىخواست كه هر كافرى را تحت فشار ادبى قرار دهد تا در اثر احساس تنگنا و وحشت به سوى خدا و دين صحيح الهى هدايت شود ، همان گونه كه حكومتها هر گاه از\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nانسانى ، احساس خطر كنند ، او را در محاصره و تنگنا قرار مىدهند تا از نافرمانى و خطر به جانب فرمانبردارى و پيروى سر فرود آورد .\r\nالبتّه منظور از نجاست و پليدى را كه يادآور شديم ، پليدى معنوى است نه آلودگى مادّى آشكار و اين اعتقاد را تنها نسبت به مسيحيّت ندارند بلكه مسلمانان ، هر كافرى را گر چه مجوس و از مردم ايران باستان هم باشد ، نجس و پليد مىدانند .\r\nبه آن شيعه گفتم : خوب ، ولى چرا مسيحيان را نجس مىدانيد و حال آن كه اينها به خدا و رسالت و روز قيامت معتقدند ؟ !\r\nاو گفت : به دو جهت : نخست آن كه آنها پيامبر ما ( محمّد صلى الله عليه و آله و سلم ) را انكار مىكنند و اين انكار ، مستلزم اين است كه اينها پيامبر ما را دروغگو بدانند و ما در مقابل اين تهمت ، بنابر قانون عقل ، مقابله به مثل مىنمائيم و آنها را نجس و آلوده مىدانيم چرا كه عقل مىگويد تو حق دارى آزار دهندهء خود را بيازارى ! . « 1 »\r\nجهت ديگر آن كه مسيحيان نسبتهاى نالايق به پيامبران الهى مىدهند ، از جمله اين كه مىگويند : حضرت مسيح ( عليه السلام ) شراب مىخورد ، و او نفرين شده بود به همين جهت به دار كشيده شد .\r\nبا ترس و اضطراب به او گفتم : مسيحيان چنين نمىگويند .\r\nاو گفت : « تو نمىدانى و از مسيحيّت بىخبرى ، آنها در كتاب مقدّس خود اين مطلب را گفته‌اند » .\r\nمن ديگر خاموش شدم و حال آن كه مىدانستم كه او در مطلب دوّم خود ، يعنى اعدام حضرت مسيح ( عليه السلام ) دروغ مىگويد . « 2 » گرچه در مطلب نخستين\r\n\r\n\r\n","description":"","footnote":"\r\n( 1 ) . اين گفتار مطابق دستورات حياتبخش اسلام نيست ، بلكه گزارش يك جاسوس انگليسى از زبان يك فرد عامى است . بنابراين داراى هيچ گونه ارزشى نيست .\r\n( 2 ) . بنابر پندار مسيحيان حضرت عيسى عليه السلام به دار آويخته شده ولى بنابر اعتقاد مسلمانان او يكىاز چهار پيامبرى است كه هنوز به حيات خويش ادامه مىدهد و در روزگار پرشكوه ظهور امام عصر ارواحنا فداه بسيارى از مسيحيان جهان با راهنمايى حضرت عيساى مسيح از اعتقاد به مسيحيّت دست برداشته و به امامت مصلح جهان امام زمان عجّل اللَّه تعالى فرجه الشريف معتقد مىشوند .\r\n","page_name":" 8 ","page_number":8},
  {"content":"\r\n\r\nخود ، راست مىگفت و من از بيم آن كه مبادا به مسيحى بودن و جاسوس و مأمور بودن من شك نمايند از طولانى كردن بحث با او خوددارى كردم ( چرا كه از اوان مأموريّتم در لباس مسلمانان درآمده بودم و همواره در انزواى مسلمانى خود را نشان مىدادم ) .\r\n2 - اسلام ، روزگارى آيين زندگانى و سرورى بود و بر كسى كه روزگارى سرورى و آقائى داشته ، دشوار است كه بندگى و بردگى را بر او تحميل كرد ، چرا كه غرور سرورى و آقائى ، انسان را به آقا منشى و برترى جوئى وادار مىنمايد هر چند كه در اثر انقلاب زمانه ، به ضعف و پستى افتاده باشد . از طرفى ما نمىتوانستيم كه تاريخ اسلام را چنان منحرف و واژگون سازيم كه مسلمانان باور كنند كه آقائى و سرورى و سلطنت و سيطرهء ايشان ، لازمهء شرايط خاصّى بوده است كه از بين رفته و قابل بازگشت نيست .\r\n3 - با وجود ضعف زيادى كه حكومتهاى عثمانى و ايران داشتند ( همانطور كه اشاره كرديم ) ، حكومت بريتانيا چندان از اين دو حكومت ، خاطر جمعى نداشت و احساس امنيّت و اطمينان نمىكرد ، چرا كه وجود حكومت مركزى كه مردم پشتيبانش بودند و سرورى و سيادت و پول و اسلحه در اختيار داشت ، مىتوانست سبب بيدارى و هشيارى مسلمانان گردد و اين خود ، اسباب ناامنى ما را فراهم سازد .\r\n4 - ما نگرانى زيادى از جانب دانشمندان و علماى مسلمان داشتيم ، علماى دانشگاه الأزهر ( مصر ) ، علماى عراق و ايران بلندترين سدّ در رسيدن ما به خواسته‌هايمان بودند ، چرا كه آنها كمترين اطّلاعى از روش زندگى مدرن نداشتند و بهشتى را كه قرآن بديشان وعده نموده بود ، فرا روى خويش قرار\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nداده بودند و سر مويى از موضع و جايگاه خويش ، پايين نمىآمدند .\r\nاز طرفى ، مردم هم پيرو ايشان بودند و شاه نيز همچون موشى كه از گربه مىترسد ، از ايشان در هراس بود .\r\nگرچه اهل سنّت به اندازهء شيعه ، تابع علماى خود نبودند ، چرا كه ايشان حكومت و ولايت را در دست سلاطين و علماى وابسته به دولت مىدانستند ولى شيعه براى علماى خود جايگاه مستحكمترى قائل بودند و پيروى و فرمانبرى از افراد را مخصوص علماى خود مىدانستند و بس و براى پادشاهان اهميّتى قائل نبودند ، ولى اين تفاوت عقيده ، در ميان شيعه و سنّى ، هيچ گونه دخالتى در كاهش نگرانى وزارت مستعمرات و ساير حكّام بريتانياى كبير نداشت .\r\nما كنفرانسهاى بسيارى برپا كرديم تا براى اين مشكلات نگران كننده راه حلّى كافى بيابيم ؛ ولى هر بار با شكست مواجه شده و به بن‌بست مىرسيديم و گزارشاتى كه جاسوسان ، دست نشاندگان و مزدوران ما ارسال مىنمودند ، خبر از نااميدى و بيچارگى ما مىداد ، همان گونه كه نتايج همهء كنفرانسها ، صفر يا زير صفر بود ؛ ولى ما مجالى براى نااميدى نمىداديم : چرا كه ما خود را به صبر بىنهايت و پرحوصلگى عادت داده بوديم .\r\nفراموش نمىكنم روزى كنفرانسى را تشكيل داديم كه وزير مستعمرات و بزرگترين كشيش و چند تن از كارشناسان در آن حضور داشتند ، جمعاً بيست نفر در آن كنفرانس شركت داشتيم و جلسه ، بيش از سه ساعت به طول انجاميد ، سرانجام بىنتيجه پايان يافت تا اين كه كشيش بزرگ ، در آخر جلسه همه را دلدارى داد و اميدوار ساخت و گفت : « مأيوس نباشيد ! چرا كه حضرت مسيح ( عليه السلام ) پس از سيصد سال ، بعد از آن همه شكنجه ، تبعيد ياران ، پراكندگى ياران و كشته شدن خود و پيروانش به پيروزى رسيد و چه بسا كه\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nحضرت مسيح ( عليه السلام ) از ملكوت خود به ما نظرى افكند و در نتيجه ما توفيق بيابيم كه كفّار را ( مقصودش مسلمانان است ) از مراكزشان دور سازيم اگرچه سيصد سال طول بكشد ! پس بر ما واجب است كه به سلاح ايمان راسخ مسلّح گرديم و به صبر طولانى مجهّز شويم و همهء وسايل و اسباب را در راه سيطره و نشر و ترويج مسيحيّت ، در سرزمين مسلمانان ، به كار بنديم ، گرچه پس از قرنها كوشش و تلاش و تدبير به نتيجه برسيم ، چرا كه پدران براى فرزندان مىكارند » .\r\nعلاوه بر اين كنفرانس ، يك بار در وزارتخانه ، كنفرانسى برپا شد كه نمايندگانى از بريتانياى كبير ، فرانسه و روسيّه در آن شركت داستند ، كنفرانس در بالاترين سطوح بود ، شركت كنندگان متشكّل از هيأتهاى ديپلماسى و كشيشان بلندمرتبه بود ، خوشبختانه من نيز به سبب دوستى عميقى كه با وزير مستعمرات داشتم ، در اين كنفرانس شركت كردم .\r\nشركت كنندگان در اين كنفرانس ، هر كدام از مشكلاتى كه از ناحيهء مسلمانان براى مسيحيان فراهم مىآمد ، به طور گسترده سخن گفتند كه چگونه بايد مسلمانان را پراكنده ساخت و درهم شكست و چطور بايد ايشان را از عقيدهء خود دور نمود و ايشان را به ايمان مسيحى نزديك كرد ، همان گونه كه اسپانيا پس از قرنها كه به دست اقوام مسلمان بربرى نژاد آفريقايى ، اسلام آورده بود ، مجدّداً به مسيحيّت بازگشت ، ولى نتايج كنفرانس در حدّ دلخواه نبود و من همهء مباحثات آن كنفرانس را در كتاب خود بنام « به سوى ملكوت مسيح » نگاشته‌ام .\r\nبه راستى كه كندن درختى را كه به شرق و غرب زمين ، ريشه دوانيده است ، بسيار سخت است ؛ ولى بر انسان لازم است كه به هر قيمتى شده ، بر سختيها چيره شود ، دين مسيحيّت فقط براى منتشر شدن و گسترش در\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nجهان آمده و وعدهء آن را خود حضرت مسيح به ما داده است . « 1 »\r\nامّا محمّد ( صلى الله عليه و آله و سلم ) پيامبر اسلام توانست از شرايط خاّص زمان خود كه انحطاط امپراطورىهاى شرق ( ايران ) و غرب ( روم ) بود بهره‌ورى نمايد ( و دين اسلام را گسترش دهد ) ؛ ولى آنچه مشروط به شرايط خاصّى باشد ، با از بين رفتن برخى از آن شرايط مختلّ و نابود مىگردد . « 2 » و ما خوش گمانيم كه اكنون جريان برعكس گذشته است و مسلمانان تضعيف شده و كشورهاى مسيحى به قدرت رسيده‌اند .\r\nما بايد از انحطاط مسلمانان به سود خود بهره جوييم ، چرا كه كشورهاى مسيحى ، امروزه ترقّى لازم خود را نموده‌اند ، پس حالا وقت آن است كه به خونخواهى برخيزيم و آنچه را كه در طول قرنهاى متمادى از دست داده‌ايم ، پس بگيريم و اينك دولت قدرتمند روزگار ، بريتانياى كبير ، زمام اين قيام مبارك را به دست گرفته است .\r\n\r\n\r\n","description":"","footnote":"\r\n( 1 ) . انجيل ، مسيحيان را بارها به آمدن پيامبر اسلام صلى الله عليه و آله و سلم بشارت داده ، و به اين گونه پايان يافتن دين مسيحيّت را اعلام نموده است .\r\n( 2 ) . با رجوع به تاريخ اسلام روشن مىشود كه پيشرفت شگفت‌انگيز اسلام بر اساس دستورات‌حياتبخش آن بوده است و با همهء كارشكنىهايى كه از سوى دشمنان دين از صدر اسلام انجام گرفته و تاكنون ادامه دارد ، پرچم پرافتخار اسلام با دست تواناى مصلح جهان در سراسر گيتى به اهتزاز درمىآيد . اين حقيقتى است كه نه تنها قرآن بلكه انجيل و ساير كتاب‌هاى اديان ديگر نيز به آن بشارت داده‌اند .\r\n","page_name":" 12 ","page_number":12},
  {"content":"\r\n\r\n\r\n2\r\nدر سال 1710 ميلادى ، وزارت مستعمرات مرا طىّ يك مأموريّتى به سرزمينهاى مصر ، عراق ، تهران ، حجاز و استانبول فرستاد تا اطّلاعات كافى كه ما را در پيشبرد اهدافمان در تفرقه‌اندازى ميان مسلمانان و گسترش تسلّطمان بر كشورهاى اسلامى موفّقتر مىسازد ، گردآورى نمايم و در همان زمان نه نفر ديگر از برجسته‌ترين كارمندان ، در وزارت مستعمرات كه براى سيطرهء حكومت بريتانيا بر ديگر قسمتهاى امپراطورى انگلستان و ساير كشورهاى مسلمان از لحاظ روحيهء نشاط و جوش و خروش ، كامل شده بودند ، برانگيخت .\r\nوزارت مستعمرات ، پول كافى ، اطّلاعات لازم ، نقشه‌هاى مربوطه و اسامى حاكمان ، عالمان و رؤساى قبايل را در اختيار ما قرار داد .\r\nهرگز سخن دبيركلّ را فراموش نمىكنم هنگامى كه با ما ، بنام حضرت مسيح وداع كرد گفت : « آيندهء سرزمينهاى ما در گرو موفّقيّت و پيروزى شماست ، پس نهايت تلاش و كوشش خود را به كار بنديد ! »\r\nمن به سوى استانبول رهسپار شدم در حالى كه دو مأموريّت داشتم و از آنجا كه يكى از وظايفم فراگيرى لغت تركى بود كه مسلمانان آنجا بدان سخن مىگفتند .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nمن در لندن مطالب زيادى دربارهء سه زبان تركى ، عربى ( زبان قرآن ) و زبان فارسى ( زبان ايرانيان ) فرا گرفته بودم ، امّا آموزش زبان مطلبى است و تسلّط بر زبان به گونه‌اى كه انسان بتواند مانند صاحبان همان زبان سخن بگويد ، مطلبى ديگر است .\r\nآموزش زبان به گونهء اوّل ، جز چند سالى اندك طول نمىكشد امّا مسلّط شدن در فهميدن و فهماندن زبان آن هم با رعايت تمام خصوصيّات و جزئيّات آن ، همانند صاحبان آن زبان ، كارى بس طاقت فرسا و نيازمند به وقت بسيار طولانى و استعدادى درخشان است . و من مأمور بودم كه زبان را با همهء ريزه‌كاريهايش چنان فرا گيرم كه هيچ گونه شكّ و شبهه‌اى درباره‌ام برانگيخته نشود .\r\nامّا من از اين جهت هيچ نگرانى و دلهره‌اى نداشتم ، چرا كه مسلمانان از يك روحيّهء تساهل و تسامح و سعهء صدر و خوش گمانى برخوردارند كه اينها را از پيامبرشان آموخته‌اند و بدگمانى و بدبينى در ميان آنان همانند ما نيست .\r\nاز طرفى ديگر ، حكومت تركان نيز آن اندازه لياقت نداشت كه سر از كار جاسوسان و مزدوران درآورد و پرده از كارشان بردارد و از آنجا كه حكومت عثمانى رو به ضعف و سستى بود ، ما احساس امنيّت مىكرديم .\r\nمن پس از مسافرتى خسته كننده به استانبول رسيدم و خود را « محمّد » معرّفى كردم و مأموريّتم را با مسجد ( كه محلّ اجتماع مسلمانان براى عبادت است ) آغاز نمودم و از نظم و پاكيزگى و طاعتى كه نزد ايشان مىديدم ، خوشم مىآمد و در شگفت بودم و با خودم مىگفتم : چرا ما با چنين مردمى مىجنگيم ! ؟ و چرا در بينشان تفرقه افكنى مىكنيم و چرا مىخواهيم اتّحاد ، اين نعمت خدادادى را از ايشان برباييم ! ؟ آيا حضرت مسيح چنين وصيّتى به ما كرده است ! ؟\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nولى فورى از اين انديشه دست كشيدم و از اين فكر شيطانى ( ! ) پرهيز كردم و تصميم گرفتم كه اين پياله را تا آخر سر كشم .\r\nدر آنجا با عالم كهنسالى به نام « احمد افندى » آشنا شدم از پاكى طينت ، سعهء صدر ، صفاى باطن و خيرخواهى ، نمونه‌اش را در ميان بهترين مردان دين خودمان نيافته‌ام . آن پيرمرد شب و روز تلاش مىكرد كه خود را به پيامبر اسلام ( حضرت محمّد صلى الله عليه و آله و سلم ) شبيه سازد و او را مَثَل اعلى و نمونهء و الا مىدانست و هر گاه از او ياد مىكرد ، چشمانش از اشك پر مىگشت .\r\nاز خوشوقتى و خوش نصيبى من اين بود كه او هرگز - حتّى يك بار هم - از اصل و نسبم پرسشى نكرد و مرا محمّد افندى خطاب مىكرد و هر چه را از او مىپرسيدم ، به من مىآموخت .\r\nو از وقتى كه فهميده بود من در كشورشان ميهمانم و براى كار بدانجا رفته‌ام براى اين كه در سايهء سلطانى باشم كه نمايندهء پيامبر ايشان است مهربانى فوق‌العادى با من مىنمود ( و اين بهانهء من براى اقامت در استانبول بود ) .\r\nمن به آن پيرمرد گفتم : من جوانى هستم كه پدر و مادرم را از دست داده‌ام و خواهر و برادرى هم ندارم و ميراثى از ايشان به من رسيده است پس با خود انديشيده‌ام كه به كسب و كارى بپردازم و قرآن و حديث ( كتاب و سنّت ) بياموزم به همين جهت به مركز اسلام آمدم تا دين و دنيا را بدست آرم .\r\nپس آن پيرمرد خيلى مرا تحويل گرفت و به من گفت - آنچه را كه عيناً يادداشت كرده‌ام - : بر ما واجب است كه تو را به چند علّت احترام كنيم :\r\nاوّل آنكه ، تو مسلمانى و مسلمانان باهم برادرند .\r\nدوّم آنكه ، تو ميهمانى و پيامبر خدا صلى الله عليه و آله و سلم فرموده : « ميهمان را گرامى داريد » .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nسوّم آنكه ، تو دانشجوى دينى هستى و اسلام بر گراميداشت طالب علم تأكيد دارد .\r\nچهارم آنكه ، تو به دنبال كسب و كارى و حديث صريح وارد شده است كه :\r\n« كاسب حبيب خدا است » .\r\nمن از اين امور خيلى در شگفت شدم و با خودم مىگفتم : اى كاش ! مسيحيّت نيز در فرهنگ خود اين حقيقتهاى نورانى را حفظ مىكرد ، امّا در شگفت بودم كه چگونه اسلام با اين فرهنگ و الا به دست اين حاكمان مغرور و اين علماى بىخبر از زندگى ، گرفتار ضعف و سستى شده است .\r\nمن به آن پيرمرد گفتم : مىخواهم قرآن را بياموزم .\r\nوى از اين پيشنهاد من خوشحال شده و به من از سورهء حمد ، قرآن را آموزش داد و تفسير معانى آن را برايم بيان كرد ، تلفّظ بعضى از كلمات و عبارات براى من بسيار دشوار بود ، گاهى در نهايت دشوارى بود و به خاطرم مىرسد كه تلفّظ جملهء « وَعَلى امَمٍ مِمَّنْ مَعَكَ » « 1 » را نياموختم مگر بعد از آن كه دهها مرتبه در طول هفته تكرارش كردم ، چرا كه استاد به من دستور داده بود كه آن جمله را با رعايت ادغام چنان تلفّظ كنم تا هشت ميم به وجود آيد .\r\nبه هر حال ، دو سال كامل قرآن را از اوّل تا به آخر آن ، نزد او فرا گرفتم ، او هر گاه مىخواست به من قرآن بياموزد ، وضو مىگرفت همان گونه كه براى نمازش وضو مىگرفت و به من هم دستور مىداد تا مثل او وضو بگيرم و هر دو رو به قبله مىنشستيم .\r\nشايان ذكر است كه نكته‌اى را توضيح دهم : وضو نزد مسلمانان به اين گونه است كه : اوّل صورت را مىشويند ، سپس دست راست را از انگشتان تا آرنج ، سپس دست چپ همانند دست راست و پس از آن ، سر و پشت دو\r\n\r\n\r\n","description":"","footnote":"\r\n( 1 ) - سورهء هود ، آيهء 48 .\r\n","page_name":" 16 ","page_number":16},
  {"content":"\r\n\r\nگوش و گردن را مسح مىكنند و در آخر پاهاى خويش را مىشويند . « 1 » و مىگويند : بهتر اين است كه انسان پيش از آن كه وضو بگيرد ، مضمضه كند ( يعنى آب را در دهان خود بگرداند ) و استنشاق كند ( يعنى آب را وارد بينى نموده و آن را بشويد ) .\r\n( يكى از سنّتهاى آنان مسواك زدن بود ) من از مسواك زدن خيلى بدم مىآمد و ناراحت مىشدم و مسواك ، چوبى بود كه ايشان قبل از وضو ، داخل دهان خود مىكردند تا دندانهاى خود را تميز كنند و من معتقد بودم كه اين چوب به دندانها و دهان انسان صدمه مىزند و گاهى هم دهانم را مجروح مىكرد و خون از آن مىآمد ؛ ولى من مجبور بودم كه اين كار را انجام دهم چرا كه در نزد مسلمانان از سنّتهاى مؤكّده بود كه پيامبرشان محمّد ( صلى الله عليه و آله و سلم ) بدان دستور داده بود و ايشان براى آن فضايل بسيارى ذكر مىكردند .\r\nمن در ايّام اقامتم در استانبول ، نزد خادم مسجد مىخوابيدم و در عوض اجازه‌اى كه براى خوابيدن در اتاقش در مسجد به من داده بود ، پولى به او مىدادم ، او فردى تندخو و نامش مروان افندى بود كه نام يكى از صحابهء پيامبر اسلام محمّد ( صلى الله عليه و آله و سلم ) بود و اين خادم به اين اسم مبارك افتخار مىكرد و به من مىگفت : اگر خدا فرزندى به تو روزى كرد ، نامش را مروان بگذار ؛ چرا كه او از شخصيّتهاى بزرگ مجاهدان در اسلام است . ( ! ! )\r\nمن شام را در نزد خادم مىخوردم ؛ زيرا او برايم غذا تهيّه مىكرد و روزهاى جمعه ( كه از عيدهاى مسلمانان است ) سرِ كار نمىرفتم ولى روزهاى ديگر همانجا پيش درودگرى براى دريافت مبلغ اندكى به كار مشغول مىشدم ، و او مزد مرا هفتگى پرداخت مىكرد و چون كار من فقط در نيمهء اوّل روز بود ، مزدم را به قدر نصف مزد شاگردان ديگر مىداد .\r\n\r\n\r\n","description":"","footnote":"\r\n( 1 ) . همفر به خاطر همنشين بودن با اهل سنّت وضو را به طريق آنان توضيح داده است .\r\n","page_name":" 17 ","page_number":17},
  {"content":"\r\n\r\nاسم اين نجّار خالد بود ، وى وقت بيكاريش از فضايل خالد بن وليد « 1 » به پرگويى مىپرداخت كه او فاتح اسلامى و از صحابهء محمّد پيامبر ( صلى الله عليه و آله و سلم ) است و سرفراز از امتحان بيرون آمد ؛ ولى تأسّف مىخورد كه عمر بن خطّاب اميرالمؤمنين ( ! ! ) وقتى به خلافت رسيد ، خالد بن وليد را از پُستش بر كنار كرد .\r\nخالد ، صاحب كارگاه نجّارى بىنهايت بداخلاق و عصبانى بود و نمىدانم از چه رو به من آنقدر اطمينان داشت ، شايد از آن جهت بود كه من بسيار حرف شنو و مطيع او بودم و در امور دينى او با او مناقشه و اعتراضى نداشتم و در كارهاى مربوط به كارگاهش فضولى نمىكردم و هنگامى كه با من خلوت مىكرد از من تقاضاى لواط مىكرد و اين كار در نزد مسلمانان - همچنان كه شيخ احمد گفته بود - از شديدترين محرّمات و از سخت‌ترين امور ممنوعه بود ؛ ولى خالد گرچه در ظاهر ، پيش رفقاى خويش ، خود را به مسلمانى مىآراست و به اصطلاح جا نماز آب مىكشيد ولى در پنهان و باطن امر ، اهميّتى به شريعت اسلام نمىداد و روزهاى جمعه در نماز جمعه شركت مىكرد امّا نمىدانم كه آيا روزهاى ديگر اصلًا نماز مىخواند يا نه ؟ !\r\nولى من دعوت او را به لواط نپذيرفتم و گمان مىكنم كه او با بعضى ديگر از شاگردانش اين كار را مىكرد ، از آنجا كه يكى از شاگردانش ، جوان زيبايى از « سلانيك » بود ، وى يهودى زاده‌اى بود كه مسلمان شده بود و گاهى خالد افندى با او به پشت دكّان كه انبار چوب بود مىرفتند و وانمود مىكردند كه براى تميز كردن انبار چوب بدانجا مىروند ؛ ولى من مىفهميدم كه آنها براى\r\n\r\n\r\n","description":"","footnote":"\r\n( 1 ) . تجليل از مروان و خالد كه همفر از آنها نام مىبرد بر اساس عقيدهء بعضى از اهل سنّت است . زيرادر تاريخ اسلام كردارهاى ناشايستى از آنان ياد شده است . دربارهء شناخت خاليد بن وليد رجوع كنيد به كتاب « الغدير : ج 7 ص 168 و 169 » و همچنين كتاب « من حياة الخليفة عمر بن الخطّاب ص 334 - 338 ، و براى آگاهى از حالات مروان رجوع كنيد به كتاب « من حياة الخليفة عثمان بن عفّان ص 89 » .\r\n","page_name":" 18 ","page_number":18},
  {"content":"\r\n\r\nقضاى حاجت ديگرى بدانجا مىرفتند .\r\nمن در دكّان نجّارى غذا مىخوردم ، سپس براى نماز به مسجد مىرفتم و تا وقت نماز عصر در مسجد مىماندم ، زمانى كه از نماز عصر فارغ مىشدم به خانهء شيخ احمد افندى مىرفتم و با او براى آموختن قرآن ، زبان تركى و زبان عربى دو ساعت مىنشستم و در هر جمعه زكات مزدى را كه در طول هفته به دست آورده بودم به او مىدادم .\r\nدر حقيقت براى اين كه ارتباطم با او ادامه داشته باشد به او رشوه مىدادم و هم از اين راه او به من بهتر آموزش دهد ، او نيز در حقّ من در آموزش قرآن و مبادى اسلام و ريزه‌كاريهاى زبانهاى تركى و عربى كوتاهى نمىكرد .\r\nوقتى شيخ احمد افندى دانست كه من مجرّد هستم از من خواست كه با يكى از دخترانش ازدواج كنم ؛ ولى من به بهانهء اين كه خواجه هستم و مردى ندارم از اين پيشنهاد سرباز زدم و من اين عذر را خيلى زود براى او بهانه نكردم مگر بعد از آن كه خيلى به من اصرار كرد تا آنجا كه نزديك بود ارتباطمان قطع شود و ميانمان شكرآب گردد ، چرا كه او مكرّر مىگفت : ازدواج سنّت پيامبر است و رسول فرموده است : « هر كس از سنّت من روى گرداند از من نيست » و من هم ديگر چاره‌اى نداشتم جز اين كه اين بيمارى را به دروغ به خود نسبت بدهم . پس شيخ هم قانع شد و دوباره روابط ما خوب شد و دوستى و صفا ميان ما همانند گذشته برقرار شد .\r\nبعد از پايان دو سالى كه در استانبول اقامت داشتم از شيخ اجازه گرفتم كه به ميهنم باز گردم ؛ ولى شيخ اجازه نمىداد و مىگفت : بازگشت براى چه ؟ هر چه دلت بخواهد و چشمت بپسندد در استانبول وجود دارد و در اينجا خدا ، دنيا و دين را فراهم آورده است . وى در ادامه گفت : مگر تو نگفتى كه پدر و مادرت مرده‌اند و خواهر و برادر هم ندارى ، پس استانبول را وطن خود ساز .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nو از آنجايى كه شيخ با من مأنوس شده بود اصرار مىكرد كه پيش او در استانبول بمانم و من نيز به او انس زيادى گرفته بودم ، ولى مأموريّت كشور بريتانيا مرا به بازگشت به لندن مجبور مىساخت تا اين كه از اوضاع پايتخت خلافت عثمانى گزارش مفصّلى ارائه كنم و پيرامون مأموريّت مهمّ خود دوباره با دستوراتى نوين آماده گشته و مجهّز شوم .\r\nدر طول مدّت اقامتم در استانبول برنامه‌ام اين بود كه هر ماه گزارشى از حال خود و پيشرفتهاى كارم و نيز از آنچه در استانبول مشاهده كرده بودم به وزارت مستعمرات ارائه كنم .\r\nياد دارم يك بار گزارشى ارائه كردم كه ضمن آن متذكّر شدم كه خالدِ نجّار از من تقاضاى لواط مىكند . در پاسخ دستور رسيد كه با اين كار اگر بهتر به هدف نايل مىشوى از نظر ما هيچ گونه مانعى وجود ندارد ( ! ! ) و به محض اين كه پاسخ گزارش را خواندم زمين و آسمان به دور سرم چرخيد و با خود مىانديشيدم كه چگونه رؤساى من از دادن چنين دستور زشت و قبيحى شرم نمىكنند و خجالت نمىكشند ؛ ولى من چاره نداشتم جز اينكه پياله را تا آخرش سر كشم . پس در مأموريّت و وظيفهء خود باقى ماندم بدون اين كه كمترين اعتراضى بر لب آورم .\r\nو در روز وداع با شيخ ، چشمانش از اشك پر شد و با من وداع كرد در حالى كه مىگفت : فرزندم ! خدا به همراهت ! و اگر به اين سرزمين بازگشتى و مرا زنده نيافتى ، فراموشم مكن ! و به زودى با يكديگر در محشر ، در نزد رسول خدا صلى الله عليه و آله و سلم ملاقات خواهيم كرد .\r\nمن نيز سخت متأثّر شدم و اشكهاى آتشينم جارى شد ؛ ولى وظيفه بالاتر از عواطف است .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\n3\r\nوزارت مستعمرات من و نه نفر همكارم را كه براى انجام مأموريّتى انتخاب شده بوديم ، به حضور در لندن فرا خواند ولى بدبختانه فقط شش نفر از ما بازگشتند .\r\nبنا به گفتهء دبير كلّ ، يكى از چهار نفر همكار ما ، مسلمان شده و در مصر مانده بود و دبيركلّ از اين جهت خوشحال بود كه او افشاگرى نكرد . يكى ديگر از آن چهار نفر كه اصلش روسى بود به روسيّه پناهنده شده بود و دبيركلّ در مورد او بسيار نگران و مضطرب بود ، نه از بابت اين كه به سرزمين مادريش پناه جسته بود ؛ بلكه از اين جهت كه دبيركلّ گمان مىكرد كه او جاسوس نفوذى روسيّه در وزارت مستعمرات بود پس چون مأموريّتش پايان يافت به سرزمين خودش بازگشت .\r\nسوّمين نفر از ايشان بنا به گفتهء دبيركلّ ، در عماره كه شهرى در سمت بغداد است پس از وبائى كه در آن مناطق شايع شده بود ، مُرد .\r\nامّا چهارمين نفر از همكاران ، عاقبتش معلوم نشد چون كه وزارت مستعمرات تا رسيدن او به صنعاء يمن - از سرزمينهاى عربى - مراقبش بود و گزارشاتى به طور منظّم تا يك سال به وزارت مستعمرات مىرسيد ؛ ولى بعد از آن ديگر قطع شد و وزارت مستعمرات هر چه تلاش كرد كه از احوال او\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nاطّلاعى كسب كند ، نتيجه‌اى به دست نياورد .\r\nوزارت ، از دست دادنِ اين چهار نفر را خسارت سنگينى مىدانست از آنجا كه ما براى هر نفر بريتانيائى حساب دقيقى اختصاص مىدهيم ، چرا كه كشور ما كم جمعيّت است و كارهاى بزرگى بر عهدهء يكايك ماست كه با از دست دادن هر فردى آن هم از اين قبيل افراد ، خسارت بزرگى بر ما وارد مىشود .\r\nبعد از اين كه دبيركلّ گزارشات اوّليّهء مرا شنيد ، مرا به كنفرانسى فرستاد كه براى شنيدن گزارشات ما شش نفر برپا شده بود ، در اين كنفرانس گروه زيادى از كارمندان وزارت مستعمرات به رياست خود وزير شركت كرده بودند تا گزارشات ما را بشنوند ، همتايان من ، گزارشات اوليّه‌اى را كه در اين مأموريّت به ايشان محوّل شده بود ارائه كردند چنان كه من نيز از مهم‌ترين كارهايم گزارشى ارائه نمودم ، وزير مستعمرات و دبيركلّ و برخى از حضّار از انجام وظيفهء من خوششان آمد ، ولى من ملاحظه كردم كه از لحاظ كيفيّت و ارزش كار ، در درجهء سوّم قرار دارم ، و دو همتاى من « جورج بلكود » و « هنرى فانس » ، به ترتيب درجهء اوّل و دوّم را كسب كرده‌اند .\r\nمن در فراگيرى زبان تركى ، عربى ، قرآن و شريعت موفّقيّت درخشانى داشتم ، ولى در ارائهء گزارشى كه وزارت مستعمرات را بر موارد ضعف در دولت عثمانى آگاه سازد موفّق نبودم .\r\nپس از خاتمهء مجلسى كه شش ساعت به طول انجاميد دبيركلّ مرا متوجّه اين نقطهء ضعف در مأموريّتم نمود .\r\nمن در پاسخ او گفتم : مأموريّت من فراگيرى زبان و شريعت و قرآن بود .\r\nبراى همين ، وقت كافى نداشتم كه به غير آن بپردازم و اگر به من اعتماد داشته باشيد در سفر آينده به زودى خوش گمانى شما را نسبت به خود جلب مىنمايم و اين كاستى را جبران مىكنم .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nدبيركلّ گفت : بدون شكّ تو موفّق خواهى شد ؛ ولى من اميدوارم كه تو در اين مأموريّت از ديگران هم پيشى بگيرى .\r\nاى همفر ! مأموريّت تو در سفر آينده دو چيز است :\r\nاوّل آنكه ، نقطهء ضعف مسلمانان را بيابى و اين كه ما چگونه مىتوانيم از طريق ضعف ايشان به كالبدهايشان نفوذ كنيم و مَفصَلهايشان را بشكنيم ، چرا كه اساس موفّقيّت و پيروزى بر دشمن ، همين كار است و بس .\r\nدوّم اين كه ، تو خود اين امر را انجام دهى ، پس هر گاه بر نقطهء ضعف آنها دست يا بى و بتوانى اين مأموريّت را تمام كنى من اطمينان دارم كه تو از همهء جاسوسان ما موفّقتر خواهى بود و لياقت نشان مخصوص وزارت مستعمرات را دريافت خواهى كرد .\r\nمن شش ماه در لندن ماندم و با دختر عموى خودم « مارى شواى » - كه از من يكسال بزرگتر بود - ازدواج كردم ، چرا كه من بيست و دو ساله بودم و او بيست و سه ساله ، او دخترى با هوشى متوسّط بسيار زيبا با تحصيلاتى معمولى بود .\r\nمن زيباترين روزهاى زندگيم را همان روزها با او گذرانيدم ، از من حامله شد و من بىشكيب در انتظار مهمان جديد بودم كه دستورهاى اكيد و پياپى از وزارت مستعمرات رسيد كه بايد به سرزمين عراق بروم همان كشور عربى كه خلافت عثمانى از زمانهاى خيلى گذشته آن را به استعمار خود درآورده بود .\r\nاز اين دستورات كه در وقت انتظار تولّد فرزندم رسيد متأسّف شدم ؛ ولى نهايت كوشش و تلاش من كشورم بود و دوست داشتم در ميان رفقايم مشهور شوم كه اين دو ( يعنى كشورم و شهرت يافتنم ) بر عواطف همسرى و پدرى رجحان داشت . از اين رو ، در پذيرفتن اين مأموريّت ترديد نداشتم ، گرچه همسرم بسيار اصرار مىنمود كه اين مأموريّت را تا بعد از ولادت فرزندمان\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nتأخير اندازم و روزى كه با او وداع كردم هر دو گريهء تلخى كرديم و او به من گفت : با من به وسيلهء نامه در ارتباط باش همان گونه كه من هم با نوشتن نامه‌ها تو را از آشيانهء زرين جديدمان بىخبر نخواهم گذاشت .\r\nو اين سخن او چون طوفانى شديد بر دلم اثر گذاشت تا آنجا كه مصمّم شدم كه اين سفر را لغو كنم ؛ ولى بر عواطف خود چيره شدم و با او خداحافظى كردم و به سوى وزارت مستعمرات روانه شدم تا اين كه آخرين راهنمائيها را دريافت كنم .\r\nو بعد از شش ماه وارد شهر بصره - در عراق - شدم ، آن شهرى عشايرنشين است و مردم آن از سنّى و شيعه تشكيل يافته كه دو دسته از مسلماناند مخلوط است چنان كه برخى از مردم آن را عرب و فارس هم تشكيل داده و عدّهء كمى از مسيحيان هم در آن شهر زندگى مىكنند .\r\nاين اوّلين بارى بود كه در عمرم با شيعيان و ايرانيان برخورد مىكردم و اشكالى ندارد كه اندكى هم از شيعه و سنّى يادآور شوم . شيعيان كسانى هستند كه به علىّ بن ابى طالب ( عليهما السلام ) كه داماد پيامبر ايشان و شوهر دخترش فاطمه ( عليهما السلام ) بود ، نسبت دارند و على ( عليه السلام ) علاوه بر آن ، پسر عموى پيامبر هم بود و شيعيان مىگويند : پيامبرشان محمّد ( صلى الله عليه و آله و سلم ) ، على ( عليه السلام ) را خليفهء بعد خود نموده و گفته است كه : على و يازده فرزندش يكى پس از ديگرى خليفه خواهند شد .\r\nگمان من اين است كه در خلافت على و حسن و حسين ( عليهم السلام ) حق با شيعه است ، چرا كه آنچه از تاريخ اسلامى ثابت است - بر حسب مطالعات من - كه على ( عليه السلام ) با ويژگيهاى اخلاقى والايش ممتاز و شايستهء رهبرى بود و بعيد نمىدانم كه محمّد پيامبر ( صلى الله عليه و آله و سلم ) گفته باشد كه حسن و حسين هر دو امامند . اين ، مطلبى است كه سنّيها هم منكر آن نيستند ؛ ولى شكّ من در\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nهمان زمان در فرزندان نه گانهء حسين ( عليه السلام ) است كه محمّد پيامبر ( صلى الله عليه و آله و سلم ) ، ايشان را هم به عنوان خليفهء خود معيّن كرده باشد ؛ چرا كه محمّد ( صلى الله عليه و آله و سلم ) چگونه از آينده خبر داشت ؟ چرا كه زمان فوت او ، حسين ( عليه السلام ) كودك بود ، پس از كجا مىدانست كه حسين ( عليه السلام ) فرزندانى خواهد داشت و آنان تا نه نسل امام خواهند شد .\r\n( آرى ، ) اگر محمّد ( صلى الله عليه و آله و سلم ) واقعاً پيامبر مىبود ، امكان داشت كه همهء اينها را به ارشاد خداوند بداند « 1 » چنان كه مسيح از آينده خبر مىداد ؛ ولى نبوّت محمّد ( صلى الله عليه و آله و سلم ) در نزد ما مسيحيان مشكوك است .\r\nهمانا مسلمانان مىگويند : قرآن دليل پيامبرى محمّد ( صلى الله عليه و آله و سلم ) است امّا من قرآن را خوانده‌ام و در آن دليلى بر نبوّت او نيافتم « 2 » شكّى نيست كه قرآن كتاب والايى است ؛ بلكه از جايگاه تورات و انجيل رفيعتر است ؛ چرا كه داراى قوانين ، نظامها و اخلاقيّات و غير آنهاست ولى آيا اينها به تنهايى بر صدق و راستى محمّد دلالت دارند ؟ !\r\nمن در كار محمّد ( صلى الله عليه و آله و سلم ) به شدّت در حيرت هستم ، او مردى بدوى بود كه نه مىتوانست بخواند و نه بنويسد ، چگونه چنين كتابى بلندمرتبه‌اى را مىتواند بياورد ؟\r\nاو شخصيّتى كه داراى اخلاق و هوشى بود كه نظيرش در هيچ عرب تحصيل كرده‌اى سابقه نداشت چه رسد به عرب بدوى كه سواد خواندن و نوشتن نداشته باشد . اين از يك طرف و از طرفى ديگر ، آيا چنين نبوغى در\r\n\r\n\r\n","description":"","footnote":"\r\n( 1 ) . گفتار رسول خدا صلى الله عليه و آله و سلم دربارهء جانشينان دوازده‌گانهء خويش كه در ميان صدها روايت از طريق‌شيعه و سنّى به آن تصريح شده است گواه بر حقّانيّت دين اسلام و اصالت تشيّع است .\r\n( 2 ) . يكى از دليل‌هايى كه رسالت پيامبر اكرم صلى الله عليه و آله و سلم و صحّت قرآن كريم را ثابت مىكند و براىهمگان قانع‌كننده است ، اعجاز عددى قرآن مىباشد كه متأسّفانه همفر و امثال وى از آن آگاهى نداشته و ندارند .\r\n","page_name":" 25 ","page_number":25},
  {"content":"\r\n\r\nدلالت بر نبوّت او كفايت مىكند ! ؟\r\nمن هميشه در پى آن بودم كه اين حقيقت را بدرستى دريابم و يك بار اين موضوع را با يكى از كشيشان در لندن در ميان گذاشتم ولى او جواب قانع كننده‌اى نداد و از روى تعصّب و دشمنى سخن گفت همان گونه كه من اين بحث را چندين بار با شيخ احمد افندى در تركيه مطرح نمودم و او نيز جواب قانع كننده‌اى نداد ؛ ولى حقيقت اين است كه من نمىتوانستم با شيخ احمد افندى به صراحت سخن بگويم از ترس اين كه مبادا امر من بر او آشكار شود يا او درباره‌ام بدگمان گردد .\r\nبه هر حال ، من براى محمّد ( صلى الله عليه و آله و سلم ) بسيار ارزش قائلم ؛ چرا كه شكّى نيست كه او در زمرهء پيامبران الهى است كه خصوصيّات آنها را در كتب مقدّسه مىخوانيم ؛ ولى من تاكنون بر پيامبرى او دليل قانع كننده‌اى نيافته‌ام و اگر فرض كنيم كه او پيامبر نبوده است محال است انسانى كه براى وجدان خود احترام قائل است بتواند او را در زمرهء ديگر نوابغ جهان بداند . شكّى نيست كه او برتر از همهء نوابغ جهان و بلندمرتبه‌تر از همهء هوشمندان بزرگ عالَم است .\r\nامّا سنّيها مىگويند : رأى همهء مسلمانان اين بود كه بعد از پيامبر ( صلى الله عليه و آله و سلم ) ، ابوبكر سپس عمر ، سپس عثمان براى خلافت از على ( عليه السلام ) سزاوارترند و از اين رو ، دستور محمّد پيامبر ( صلى الله عليه و آله و سلم ) را واگذاشته و اينها را جانشينان پيامبر گرفتند .\r\nبه راستى كه چنين نزاعى در هر دينى وجود دارد و در مسيحيّت به صورتى خاصّ است ؛ ولى من نمىدانم مسلمانان امروزه براى ادامهء اين نزاع چه توجيهى دارند ؟\r\nروزى براى يكى از رؤساى خودم در وزارت مستعمرات ، اختلاف شيعه و\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nسنّى را مطرح كرده و به او گفتم : اگر مسلمانان اين زندگى را چشيده بودند نزاع را ترك مىكردند و به وحدت كلمهء خود روى مىآوردند .\r\nآن رئيس بر من تشر زد و گفت : وظيفهء تو شقّ عصاى مسلمين و تفرقه افكنى در ميان ايشان است نه توحيد كلمهء آنها و يكپارچه كردن ايشان .\r\nو بدين مناسبت دبيركلّ وزارت مستعمرات در يكى از جلساتى كه قبل از سفر من به عراق باهم در آن شركت داشتيم به من گفت : اى همفر ! از روزى كه خدا هابيل و قابيل را آفريد بطور طبيعى در ميان بشر نزاعهايى وجود داشته است و اينها تا بازگشت مسيح باقى خواهد ماند كه از آن جمله است :\r\n1 - نزاع از جهت رنگ پوست\r\n2 - نزاع بين قبايل\r\n3 - نزاع در مورد سرزمينها\r\n4 - نزاع در مورد اختلاف نژادها\r\n5 - و نزاع بر سر دين\r\nمأموريّت تو در اين سفر ، اين است كه با اين نزاعها در ميان مسلمانان آشنا شوى و كوههاى آتشفشان آمادهء انفجار را پيدا كنى و وزارت مستعمرات را با اطّلاعات دقيق در مورد آن بهره‌مند سازى و اگر بتوانى خودت اين آتشفشان آماده را منفجر سازى ، در بلندترين جايگاه نسبت به خدمتگزارى بريتانياى كبير قرار خواهى گرفت .\r\nما بريتانيائيها بدون فتنه‌انگيزى و تفرقه‌اندازى در ميان همهء مستعمرات خود ، زندگى آرام و مرفّهى نخواهيم داشت همان گونه كه سلطنت عثمانى را بدون فتنه‌انگيزى در ميان رعايايش درهم نتوانيم شكست و گرنه ما با اين جمعيّت اندك چگونه مىتوانيم بر ملّتى كبير تسلّط يابيم ؟ !\r\nپس نهايت كوشش و تلاش خود را به كار بند تا روزنه‌اى بيابى و از آن به\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nدرون ، نفوذ و رخنه كن و بدان كه سلطنت تركها و ايرانيان هر دو ضعيف شده است . پس بايد مردم را بر ضدّ حاكمان خود بشورانى همان گونه كه در همهء تاريخ مردمان انقلابى بر ضدّ فرمانروايان خود به پا خواسته‌اند ، پس هر گاه يكپارچگى خود را از دست بدهند و نيروهايشان تجزيه شود به ساده‌ترين راه در تحت سيطرهء استعمارى ما قرار خواهند گرفت .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\n4\r\nوقتى كه به بصره رسيدم به يكى از مسجدهاى اين شهر رفتم . مسجد به يكى از علماى سنّى مذهب عرب كه نامش شيخ عمر طائى بود تعلّق داشت ، با او آشنا شدم و با روئى خوش با او برخورد كردم ؛ ولى او از اوّلين لحظه به من بدگمان شده و شروع به پرسش از اصل و نسب و ساير خصوصيّات من كرد .\r\nمن فكر مىكنم كه رنگ پوست و لهجهء من شيخ را به ترديد وادار كرد .\r\nولى توانستم با اين ترفند كه من از اهل « اغدير » تركيه هستم و در « استانبول » شاگرد شيخ احمد افندى بوده‌ام و در كارگاه خالد نجّار كار مىكرده‌ام . . . و با ديگر اطّلاعاتى كه در مدّت اقامتم در تركيه به دست آورده بودم خود را از گرفتارى نجات دهم .\r\nمن چند جمله نيز به زبان تركى حرف زدم ؛ ولى متوجّه شدم كه شيخ عمر طائى با اشارهء چشم از يكى از حضّار خواست كه به او بگويد كه آيا تركى سخن گفتن من درست بود يا نبود . و آن شخص هم با چشمكى به او پاسخ مثبت داد .\r\nمن نيز از اين كه توانسته بودم دل شيخ را به دست بياورم خوشحال بودم ؛ ولى گمانم سرابى فريبنده بيش نبود و پس از برهه‌اى از زمان فهميدم كه شيخ\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nعمر طائى مرا به چشم خودى نمىنگريسته و چنين مىپنداشته كه من از جاسوسان تركيه هستم ، از آنجا كه بعداً برايم روشن شد كه شيخ عمر طائى با حاكم معيّن از جانب سلطان عثمانى مخالف است و يكديگر را متّهم مىكنند و بهم بدگمانند .\r\nو به هر حال ، چاره‌اى نديدم جز اين كه از مسجد شيخ عمر به كاروانسراى غريبان و مسافران نقل مكان كنم ، در كاروانسرا اتاقى اجاره كردم ، صاحب كاروانسرا مرد احمقى بود كه هر بامداد آسايش را از من مىگرفت ، چرا كه هنگام اذان صبح به در اتاق من مىآمد و به شدّت در اتاق را مىكوبيد تا من براى نماز صبح برخيزم و من مجبور بودم كه با او مدارا كنم ، پس برمىخواستم و نماز صبح را مىخواندم پس از آن مرا به خواندن قرآن دستور مىداد كه تا طلوع آفتاب مشغول باشم .\r\nوقتى به او گفتم : خواندن قرآن واجب نيست ، تو چرا اين قدر اصرار مىكنى ؟\r\nاو در جواب گفت : هر كس در اين وقت بخوابد ، فقر و نكبت را به كاروانسرا و براى ساكنان آن به ارمغان خواهد آورد .\r\nو چون به خاطر تهديد خروج از كاروانسرا چاره‌اى جز پذيرفتن دستوراتش نداشتم مجبور شدم كه اوّل اذان ، نماز بگزارم ، سپس بيش از يك ساعت هم هر روزه قرآن بخوانم .\r\nمشكلات من به همين اندازه پايان نمىيافت ، زيرا صاحب كاروانسرا كه اسمش مرشد افندى بود يك روز پيش من آمد و گفت : من از روزى كه تو اتاق را اجاره كرده‌اى به مشكلاتى گرفتار شده‌ام و آنها را جز از طالع تو نمىبينم و فهميدم سبب آن است كه تو مجرّدى و تجرّد شوم است . پس يا ازدواج مىكنى يا اين كه از كاروانسرا بيرون مىروى .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nمن به او گفتم : من مالى ندارم تا ازدواج كنم ( و مىترسيدم كه به او هم بگويم كه خواجه‌ام ، زيرا اگر چنان عذرى مىآوردم هيچ بعيد نبود كه عورتم را بيازمايد تا معلوم شود كه راست مىگويم يا دروغ ؟ زيرا از مرشد افندى همچو كارى برمىآمد ) .\r\nمرشد افندى به من گفت : اى ضعيف الايمان ! آيا قول خداوند متعال را نخوانده‌اى كه مىفرمايد : « إِنْ يَكُونُوا فُقَراءَ يُغْنِهِمُ اللَّه مِن فَضْلِه » « 1 » ؛ « اگر فقير باشند خداوند از فضل خود آنان را بىنياز مىگرداند » .\r\nمن در مورد كار خودم شديداً متحيّر شده بودم كه چه بايد بكنم ؟ و چگونه جوابش را بدهم ؟ و آخرين دفعه به او گفتم : خوب ! بگو ببينم من چگونه بدون مال ازدواج كنم ! ؟ و آيا تو آمادگى دارى كه پول كافى به من قرض بدهى يا اينكه همسرى بدون مهريّه برايم بيابى ! ؟\r\nمرشد افندى كمى فكر كرد ، پس از آن سرش را بلند كرد و گفت : من اصلًا از سخن تو سر در نمىآورم ، يا تا اوّل ماه رجب زن مىگيرى يا اين كه از كاروانسرا بيرون مىروى !\r\nو تا اوّل ماه رجب بيش از بيست و پنج روز باقى نمانده بود ، چرا كه ما در روز پنجم ماه جمادى الثانى بوديم .\r\nو مناسبت دارد كه در اينجا نام ماه‌هاى اسلامى را به ترتيب ذكر كنم :\r\n« محرّم ، صفر ، ربيع الأوّل ، ربيع الثانى ، جمادى الأوّل ، جمادى الثانى ، رجب ، شعبان ، رمضان ، شوّال ، ذىالقعده و ذىالحجّه » و آغاز و سرانجام ماه‌هاى مسلمانان بر مبناى رؤيت هلال است و روزهاى آن از سى روز بيشتر و از بيست و نه روز كمتر نيست .\r\nسرانجام به حرف مرشد افندى گوش دادم و جايى را نزد نجّارى يافتم و با\r\n\r\n\r\n","description":"","footnote":"\r\n( 1 ) - سورهء نور ، آيهء 32 .\r\n","page_name":" 31 ","page_number":31},
  {"content":"\r\n\r\nاو قرار گذاشتم كه مانند شاگردى با مزدى اندك در نزدش كار كنم و خواب و خوراكم را هم نزد او باشم .\r\nو بدين وسيله پيش از آن كه ماه بسر آيد از كاروانسرا بيرون آمده تا بساطم را در دكّان نجّار بيندازم .\r\nنجّار ، مردى باشهامت و شريف بود و با من مانند يكى از فرزندان خود رفتار مىكرد ، نامش عبدالرضا و شيعهء ايرانى و فارسى زبان از خطّهء خراسان بود .\r\nنزد او فرصت را مغتنم شمردم تا زبان فارسى را هم از او بياموزم . شيعيان ايرانى هر روز عصر ، نزد او جمع مىشدند و از هر درى ، از سياست تا اقتصاد ، سخن مىگفتند و بر حكومت كشور خود بسيار پرخاش مىكردند همان گونه كه بر خليفهء عثمانى در « استانبول » انتقاد داشتند . امّا وقتى غريبه‌اى وارد مىشد سخن را كوتاه مىكردند و دربارهء امور شخصى خود به گفتار مىپرداختند .\r\nمن نمىدانم كه ايشان چگونه تا اين حدّ به من اعتماد داشتند ولى همان اواخر فهميدم كه آنها مرا از مردمان آذربايجان مىانگارند ، چرا كه متوجّه شده بودند كه من تركى بلدم و سفيد پوستى من هم اين گمان را در ايشان تقويت مىكرد ، چرا كه اغلب آذريها سفيد پوستند .\r\nو با اين وصف در همانجا با جوانكى كه در آن دكّان آمد و شد داشت و از هر سه زبان تركى ، فارسى و عربى آگاه بود ، آشنا شدم . او لباس طلبگى علوم دينى به تن داشت ، نامش محمّد بن عبدالوهّاب بود ، او جوانى پرغرور و بىنهايت عصبانى بود ، از حكومت عثمانى بسيار خشمگين بود امّا نسبت به حكومت ايران بىتفاوت .\r\nدليل رفاقتش با عبدالرضاى نجّار همين بود كه هر دو از خليفهء عثمانى\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nبدشان مىآمد و من آخرش هم نفهميدم كه اين جوانك با وجود اين كه سنّى مذهب است ، فارسى را كجا آموخته و چگونه با عبدالرضاى شيعه مذهب ، رفيق شده ؟ البتّه هيچ يك از اين دو امر عجيب نبود ، چرا كه در بصره شيعه و سنّى با يكديگر برخورد مسالمت آميز و برادرانه داشتند ، همانطور كه ساكنان بصره به هر دو زبان ( فارسى و عربى ) آشنايى داشتند و بسيارى از آنها تركى را هم بلد بودند .\r\nمحمّد بن عبدالوهّاب ، جوانى به تمام معنى آزاد بود و بر ضدّ شيعه تعصّبى نداشت ( در صورتى كه اغلب سنّيها چنين بودند چرا كه آنها بر ضدّ شيعه آنچنان تعصّب داشتند كه گروهى از شيوخ سنّى ، شيعيان را تكفير مىكردند و مىگفتند : ايشان مسلمان نيستند ) همان گونه كه او براى اتباع مذاهب چهارگانهء متداول در ميان سنّيها نيز ارزشى قائل نبود و مىگفت : چيزى از ناحيهء خدا بر اين مذاهب نازل نشده است .\r\nداستان مذاهب چهارگانهء اهل سنّت اين است كه : سنّيهاى مسلمان پس از آن كه از رحلت پيامبرشان بيش از يك قرن گذشته بود چهار عالم بنامهاى :\r\nابوحنيفه ، احمد بن حنبل ، مالك بن انس و محمّد بن ادريس شافعى در ميانشان سرآمد شدند و بعضى از خلفا ، مردم را وادار كردند كه از يكى از اين چهار تن تقليد كنند و از آن به بعد ، نبايد عالمى از علما در كتاب و سنّت پيامبر ، اجتهاد كند .\r\nآنان با اين كار در حقيقت درِ انديشه‌هايشان را بستند و جمود امروز مسلمانان از تحريم اجتهاد آن روز سرچشمه مىگيرد .\r\nدر حالى كه شيعيان اين فرصت را غنيمت شمردند تا مذهب خود را حتّى الامكان گسترش دهند ، و تلاش شيعه در گسترش مذهب خودش بدانجا انجاميد كه جمعيّت انگشت شمار شيعه كه يك دهم تعداد سنّيها نبود ظرف\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nمدّت بسيار كوتاهى چنان رشد كرد كه با تعداد سنّيها برابر شد . « 1 »\r\nالبتّه اين امرى طبيعى است ، چرا كه اجتهاد ، باعث تحوّل و دگرگونى فقه اسلامى است و فهم كتاب و سنّت مانند اسلحهء نوين و پيشرو با زمانه پيش مىرود بر خلاف محبوس و منحصر كردن مذهب در چارچوب طريقه‌اى خاصّ و بستن درِ فهم و باب شنيدن بر روى نيازهاى زمانه كه در حكم اسلحهء كهنه و وامانده است و هر گاه تو را سلاحى كهنه و وامانده باشد و دشمنت داراى اسلحه‌اى نوين و پيشرفته باشد ، قهراً دير يا زود او بر تو چيره خواهد شد .\r\n( و گمان من اين است كه به زودى خردمندان و روشنفكران سنّى مذهب ، باب اجتهاد را دوباره بر روى خود خواهند گشود و اگر چنين نكنند ظرف همين چند سدهء آينده ايشان را به اقلّيت سنّى مذهب و اكثريّت شيعه مذهب بشارت مىدهم ) .\r\nو اين جوانك مغرور يعنى محمّد بن عبدالوهّاب در فهم كتاب و سنّت با تكيه به دريافت خود تكرو بود و زيرآب انديشهء بزرگان اهل سنّت را مىزد ، آن هم نه تنها بزرگان زمان خودش را بلكه اگر بر خلاف برداشت ابوبكر و عمر چيزى مىفهميد ، دريافت آنها را نيز زير پا مىگذاشت و پشيزى ارزش نمىداد و مىگفت : پيامبر فرموده است كه من در ميان شما كتاب و سنّت را باقى مىگذارم و نفرموده كه : كتاب و سنّت و صحابه و مذاهب را بر جاى مىنهم .\r\nاز اين رو ، پيروى كتاب و سنّت واجب و راجح است هر گاه آراى مذاهب و صحابه و بزرگان با آن مخالف باشد .\r\nروزى در خانهء عبدالرضا محفل ميهمانى بود ، در اين ميهمانى من و\r\n\r\n\r\n","description":"","footnote":"\r\n( 1 ) . بديهى است كه پيشرفت جهان تشيّع بر اساس حقّانيّت و دليل‌هاى دندان‌شكن بزرگان دين بوده است نه اصل اجتهاد .\r\n","page_name":" 34 ","page_number":34},
  {"content":"\r\n\r\nمحمّد بن عبدالوهّاب و يك عالم شيعى ايرانى بنام شيخ جواد قمى به همراه بعضى از دوستان عبدالرضا حضور داشتيم ، در ميهمانى بحثى سخت ميان محمّد و آن عالم شيعى درگرفت كه البتّه من تمامش را بخاطر ندارم ؛ ولى بعضى از گوشه‌هايى از آن مباحثات در خاطرم مانده بازگو مىكنم .\r\nشيخ جواد قمى به او گفت : اگر تو ادّعا دارى كه آزادى و مقلّد نيستى ، پس چرا مانند شيعه پيرو على عليه السلام نيستى ؟\r\nمحمّد گفت : براى اين كه على ( عليه السلام ) مانند عمر و ديگران است و سخنش حجّت نيست و حجّت تنها كتاب و سنّت است .\r\nشيخ جواد گفت : آيا پيامبر صلى الله عليه و آله و سلم نفرموده است كه : « من شهر دانشم و على دروازهء آن است » پس همانا پيامبر صلى الله عليه و آله و سلم ميان على عليه السلام و ديگر صحابه تفاوت قائل شده است و براى على عليه السلام امتيازى و الا جداى از ديگران اعلان كرده است .\r\nمحمّد گفت : اگر قول على ( عليه السلام ) حجّت است ، پس چرا پيامبر صلى الله عليه و آله و سلم نگفت كتاب خدا و على بن ابى طالب ( عليه السلام ) ؟\r\nقمى گفت : چرا ، فرموده است ، همانجا كه آن حضرت صلى الله عليه و آله و سلم فرمود : كتاب خدا و عترتم اهل بيتم و على عليه السلام سيّد عترت پيامبر صلى الله عليه و آله و سلم است .\r\nمحمّد بن عبدالوهّاب انكار كرد كه پيامبر اين فرمايش را فرموده باشد ، ولى شيخ جواد قمى آن قدر دليل قانع كننده آورد كه محمّد بن عبدالوهّاب ساكت شد و از جواب دادن عاجز شد . « 1 »\r\nولى محمّد بر شيخ جواد اعتراض كرد و گفت : اگر پيامبر فرموده باشد\r\n\r\n\r\n","description":"","footnote":"\r\n( 1 ) . حديث ثقلين از احاديث بسيار معروف و معتبر نزد شيعه و سنّى مىباشد ، در اين باره رجوع كنيد به كتاب « الغدير مقدّمه ج 1 ص 28 ؛ ج 3 ص 43 ، 65 ، 80 ، 180 و 327 ؛ ج 5 ص 284 و 345 ، ج 6 ص 330 ؛ ج 7 ص 176 و 309 ؛ ج 10 ص 278 ؛ ج 11 ص 4 » . ( على ضفاف الغدير : 235 ) .\r\n","page_name":" 35 ","page_number":35},
  {"content":"\r\n\r\n« كتاب خدا و عترت من » پس سنّت رسول چه مىشود ! ؟\r\nقمى گفت : سنّت رسول همان شرح كتاب خدا است ، پس چون رسول خدا صلى الله عليه و آله و سلم فرمود : « كتاب خدا و عترت من » ، مقصودش اين بود كه كتاب خدا با شرحش كه همان سنّت باشد .\r\nمحمّد گفت : آيا كلام عترت شرح كتاب خدا نيست ؟ پس چه نيازى به خود ايشان بود ؟\r\nشيخ جواد قمى گفت : وقتى كه پيامبر صلى الله عليه و آله و سلم رحلت فرمود امّت به شرح قرآن نيازمند شدند آن هم شرحى كه با نيازهاى زمانه مطابق باشد و از همين رو ، پيامبر امّت را به كتاب خود به عنوان اصل ارجاع داده است و به عترت به عنوان شرح دهندگان آن در حوادثى كه پى در پى در زمانه اتّفاق مىافتد و امّت در هر زمان بدانها نيازمند مىشوند .\r\nمن از اين بحث و مجادله خيلى در شگفت مانده بودم و بسيار هم خوشم آمده بود و ديدم كه محمّد بن عبدالوهّاب ، آن جوانك مغرور و متكبّر در نزد شيخ جواد قمى ، آن پيرمرد عالم شيعى ايرانى چگونه همانند گنجشكى در دست صيّاد بىحركت مانده بود .\r\nمن گمشده‌اى را كه در جستجويش بودم در محمّد بن عبدالوهّاب يافتم ، چرا كه آزاد انديشى ، غرور و نفرت او از بزرگان زمانه‌اش و رأى مستقلّش ( كه حتّى به خلفاى چهارگانه در برابر برداشت خودش از كتاب و سنّت ، اهميّتى نمىداد ) ، از برجسته‌ترين نقاط ضعف او بود كه من بدان وسيله مىتوانستم در او نفوذ كنم و بر او چيره شوم .\r\nاين جوان خودخواه و مغرور كجا ؟ ! و آن شيخ ترك كه من در تركيه نزد او درس مىخواندم كجا ؟ ! چرا كه آن پير ، نمونه‌اى از گذشتگان و بسان كوهى استوار و پابرجاى بود كه كسى بر او چيره نمىشد ، او چنان مؤمن و متعبّد و\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nپايبند به شريعت اسلام بود كه هر گاه نام ابوحنيفه را بر زبان مىآورد ( كه داراى مذهب حنفى بود ) از جا برمىخواست و وضو مىگرفت آنگاه اسم ابوحنيفه را مىبرد و هنگامى كه مىخواست كتاب صحيح بخارى را بردارد ( و آن كتابى است بزرگ در نزد اهل سنّت كه آن را بىنهايت مقدّس مىدانند ) برمىخاست و وضو مىگرفت آنگاه كتاب را برمىداشت .\r\nامّا شيخ محمّد بن عبدالوهّاب ، ابوحنيفه را خيلى مورد اهانت و انتقاد قرار مىداد و مىگفت : من از ابوحنيفه بيشتر مىفهمم و معتقد بود كه نصف كتاب صحيح بخارى باطل است .\r\nمن با محمّد بن عبدالوهّاب محكمترين پيوندها و روابط را برقرار كردم و هميشه غرور او را پرورش مىدادم و باد دماغش را زياد مىكردم و به او تلقين مىنمودم كه تو از على ( عليه السلام ) و عمر شايسته‌ترى و اگر پيامبر حاضر بود تو را خليفهء خود مىكرد نه آن دو را ، من همواره به او مىگفتم : ( آرزومند و اميدوارم كه اسلام به دست تو تجديد شود ، چرا كه تو تنها مُنجى هستى كه اميد مىرود كه اسلام را از اين سقوط ، به جايگاه رفيع خود باز گردانى ) .\r\nمن و محمّد بن عبدالوهّاب باهم برنامه گذاشتيم كه تفسير قرآن را در پرتو انديشه‌هاى ويژهء خودمان نه در سايهء فهم صحابه و مذاهب و بزرگان ، مباحثه كنيم و ما قرآن مىخوانديم و در مورد بعضى از نكات آن سخن مىگفتيم .\r\nمن با اين كار مىخواستم او را به دام بيندازم و او نيز براى اين كه خود را به عنوان نمونه‌اى آزادانديش جلوه دهد و اطمينان مرا به خودش بيشتر و بيشتر سازد آرا و نظريّات مرا به راحتى مىپذيرفت .\r\nيك روز به او گفتم : جهاد واجب نيست .\r\nاو پاسخ داد : چگونه ! ؟ و حال آن كه خدا فرموده است : با كفّار جهاد كن !\r\nبه او گفتم : خدا مىگويد : با كفّار و منافقان جهاد كن ، پس اگر جهاد واجب\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nاست پس چرا پيامبر با منافقان جهاد نكرد ؟\r\nاو گفت : پيامبر با زبانش با آنها جهاد كرد .\r\nمن گفتم : پس جهاد با كفّار نيز با زبان واجب است .\r\nاو گفت : ولى پيامبر با كفّار جنگ كرد .\r\nمن در پاسخ گفتم : جنگ پيامبر دفاع از خويشتن بود ، چرا كه كفّار مىخواستند پيامبر را به قتل برسانند پس او هم دفاع كرد .\r\nآنگاه محمّد بن عبدالوهّاب سرش را به عنوان تصديق تكان داد . « 1 »\r\nو روزى ديگر به او گفتم : متعهء نساء ( يعنى ازدواج موقّت ) جايز است .\r\nاو گفت : هرگز چنين نيست .\r\nمن گفتم : خدا مىفرمايد : « فَمَا اسْتَمْتَعْتم بِه مِنْهُنّ فَآتُوهُنّ اجُورَهُنّ » « 2 » ، « آنچه از آنها استمتاع كرديد بهايش را بپردازيد » .\r\nاو گفت : عمر متعه را حرام كرد ، وى مىگفت : « متعتان كانتا على عهد رسول اللَّه وأنا احرّمهما واعاقب عليهما » ، « 3 » « دو متعه است كه در زمان رسول خدا صلى الله عليه و آله و سلم جايز بود و من آن دو را حرام نموده و كسى را كه انجام دهد مجازات مىكنم » .\r\nپس گفتم : تو مىگوئى كه من از عمر داناترم ، پس چرا از عمر پيروى مىكنى ؟ پس هر گاه عمر بگويد كه متعه را حرام كرده است و حال آن كه پيامبر آن را حلال كرده بود ، پس چرا تو رأى قرآن و نظر پيامبر را ترك\r\n\r\n\r\n","description":"","footnote":"\r\n( 1 ) . رجوع به صفحات تاريخ و جنگ‌هاى رسول خدا صلى الله عليه و آله و سلم ثابت مىكند كه محمّد بن عبدالوهّاب از روشن‌ترين حقايق اسلامى آگاهى نداشته و با اين همه خود را نجات‌دهندهء اسلام مىدانسته است !\r\n( 2 ) - سورهء نساء ، آيهء 24 .\r\n( 3 ) . در اين باره رجوع كنيد به كتاب : « لولا نهى عمر لَما زَنى إلّا شقيّ » تأليف : الشيخ ابومحمّد بن احمدبن على .\r\n","page_name":" 38 ","page_number":38},
  {"content":"\r\n\r\nمىكنى و رأى عمر را مىگيرى ؟\r\nاو ساكت شد و من چون سكوت او را دليل بر قانع شدنش يافتم و از پيش هم غريزهء جنسى او را تحريك كرده بودم و حال آن كه او در آن زمان همسرى نداشت ، به او گفتم : آيا من و تو حق نداريم كه صيغه بگيريم و از آن بهره‌مند شويم ! ؟\r\nاو سرش را از روى رضايت تكان داد و من اين رضا و رغبت او را بزرگترين دستاورد تلاشهاى خود دانسته آن را بىنهايت مغتنم شمردم و با او وعده گذاشتم كه برايش صيغه‌اى جور كنم تا كيفش كوك شود ، نهايت تلاش و كوششم اين بود كه ترس او را از مردم درهم بشكنم ، ولى او با من شرط كرد كه اين مسأله بين من و او رازى ناگفتنى باقى بماند و آن زن را هم از نام او آگاه نسازم .\r\nمن فوراً به نزد يكى از زنان مسيحى رفتم كه پيشاپيش براى فاسد كردن جوانان مسلمان از جانب وزارت مستعمرات ، آماده ، كارآزموده و دوره ديده بودند ، و قضيّه را مفصّلًا براى او بازگو كردم و نام او را صفيّه نهادم و در روز مقرّر شيخ محمّد را به خانهء او بردم ، در خانه جز صفيّه كسى نبود ، من و شيخ صيغهء عقد را براى مدّت يك هفته خوانديم و شيخ هم مهريّهء او را سكّهء طلايى قرار داد . آنگاه من از بيرون خانه و صفيّه از داخل آن ، شيخ محمّد بن عبدالوهّاب را براى نقشه‌هاى خود آماده مىكرديم .\r\nبعد از آن كه صفيّه با ربودن عقل و هوش محمّد آنچه مىخواست از او بدست آورد و محمّد نيز شيرينى مخالفت اوامر شرعيّه را در زير چتر اجتهاد و استقلال انديشه و آزادى چشيد ، من در روز سوّم از متعه ، با محمّد بحثى طولانى راجع به حرام نبودن شراب نمودم و هر چه او به آيات قرآنيّه و احاديث نبويّه استدلال مىكرد من شبهه مىانداختم و سرانجام به او گفتم :\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nميگسارى و شرب خمر معاويه و يزيد و خلفاى بنىاميّه و خلفاى بنىعبّاس بر كسى پوشيده نيست ، « 1 » آيا ممكن است كه همهء اينها گمراه باشند و تو به تنهايى درست انديش و راست روش باشى ! ؟\r\nبدون شكّ آنها كتاب خدا و سنّت پيامبر را بيش از من و تو مىفهميدند و همين ميگسارى آنها با وجود آن كه كتاب و سنّت را از ديگران بهتر مىفهميدند خود از جملهء دلائلى است كه آنها شرب خمر را بنا بر كتاب و سنّت حرام نمىدانستند و برداشت آنها از آيات و روايات كتاب و سنّت كراهت بوده است و بس ، و در كتاب‌هاى مقدّسهء يهود و نصارى نيز نصوص و شواهدى بر حلال بودن شراب وجود دارد پس آيا ممكن و معقول است كه شراب در يك دين حرام باشد و در دين ديگر حلال ! ؟ و حال آن كه همهء اديان از نزد يك خدا نازل شده است ؟ !\r\nديگر اين كه راويان آورده‌اند كه عمر شراب مىنوشيد تا اين كه آيهء « فَهَلْ أَنْتُم مُنْتَهُون » « 2 » نازل شد و اگر شراب حرام مىبود هر آينه پيامبر او را مجازات مىفرمود . پس مجازات نكردن پيامبر ، دليل بر حلال بودن شراب است .\r\nمحمّد بن عبدالوهّاب سراپا گوش بود و با تمام وجودش القائات مرا به نقد جان مىخريد سپس از با اندوه نفَسى كشيد و گفت : البتّه در پاره‌اى از اخبار ثابت است كه عمر شراب را به وسيلهء آب ، ضعيف و بيجان مىنمود آنگاه آن را مىنوشيد و توجيه مىكرد كه شراب به سبب مسكر بودنش ( مست نمودنش ) حرام است و بس و بدون اين ويژگى حرمتى ندارد .\r\nآنگاه شيخ محمّد بن عبدالوهّاب در دنبالهء سخن خود گفت : عمر اين مطلب را درست فهميده بود ، چرا كه قرآن مىفرمايد : « همانا شيطان دوست\r\n\r\n\r\n","description":"","footnote":"\r\n( 1 ) . ببينيد وهّابيّت و ساير اهل سنّت چه كسانى را به عنوان خليفه جايگزين اهل بيت عليهم السلام قرارداده و آنان را رهبر و پيشواى خود مىدانند !\r\n( 2 ) - سورهء مائده ، آيهء 91 .\r\n","page_name":" 40 ","page_number":40},
  {"content":"\r\n\r\nدارد كه دشمنى و كينه را در ميان شما بيندازد به وسيلهء شراب و قمار و شما را از ياد خدا و از نماز باز دارد » . « 1 » پس اگر شراب مست‌كننده نباشد اين امورى كه در آيه ذكر شده ، از آن به دست نمىآيد « 2 » در نتيجه دستور بازدارنده‌اى راجع به نوشيدن آن ، زمانى كه مستىآور نباشد ، وجود ندارد .\r\nمن به صفيّه ماجرا را بازگو كردم و به او تأكيد كردم كه دفعهء آينده حتماً شيخ محمّد را با شراب غليظ سيراب كن ! او نيز همان كار را كرد و برايم بازگو كرد كه شيخ اين دفعه همهء آن را سركشيد و چيزى از شراب غليظ را باقى نگذاشت ، عربده سر داد و با او چندين مرتبه در آن شب نزديكى نمود و من نيز آثار ضعف و بيحالى را فرداى آن شب در او يافتم و بدين طريق من و صفيّه كاملًا بر شيخ چيره و غالب شديم .\r\nو چقدر شگفت انگيز بود زرّين كلامى كه وزير مستعمرات هنگام وداعش با من به زبان آورد كه : « ما اسپانيا را به وسيلهء شراب و زنا از چنگال اين كفّار ( مقصودش مسلمانان است ) باز گرفتيم . پس اين بار بايد كه ديگر سرزمينهايمان را نيز با همين دو نيروى بزرگ از ايشان باز ستانيم » .\r\nيك روز من با شيخ راجع به روزه صحبت كردم و به او گفتم : قرآن مىفرمايد : « وَأَنْ تَصُومُوا خَيْرٌ لَكُم » « 3 » ، « اگر روزه بگيريد براى شما بهتر است » و نفرموده است كه روزه بر شما واجب است « 4 » پس روزه در شرع اسلام امرى\r\n\r\n\r\n","description":"","footnote":"\r\n( 1 ) . سورهء مائده ، آيهء 91 .\r\n( 2 ) . حرمت شراب از مسائل ضرورى اسلام است و حرام بودن آن فقط به دليل اسكار آن نيست ، بلكه‌نجس بودن آن نيز دليل بر حرمت استفاده از آنست اگر چه آن را با آب مخلوط كنند .\r\n( 3 ) - سورهء بقره ، آيهء 184 .\r\n( 4 ) . خداوند در قرآن مىفرمايد : « يا أيُّهَا الَّذينَ آمَنوا كُتِبَ عَلَيْكم الصِّيام . . . » « سورهء بقره آيهء 183 » ، اى اهل ايمان بر شما روزه‌داشتن واجب گرديد . . . ، بديهى است كه محمّد بن عبدالوهّاب از آيات وجوب روزه هيچ گونه آگاهى نداشته است و به اين جهت در بحث بارها مغلوب يك مزدور انگليسى مىشود .\r\n","page_name":" 41 ","page_number":41},
  {"content":"\r\n\r\nمستحبّ است و واجب نيست .\r\nاو نسبت به اين شبهه مقاومت نشان داد و به من گفت : اى محمّد ! تو مىخواهى مرا از دينم بيرون سازى ؟\r\nبه او گفتم : اى فرزند عبدالوهّاب دين چيزى جز صفاى دل و سلامت روح نيست و با ديگران هم دشمن نبودن ، آيا پيامبر نفرموده است كه دين محبّت است ؟ و آيا خدا در قرآن حكيم نفرموده است : « وَاعْبُدْ رَبَّكَ حَتَّى يَأْتيكَ الْيَقين » « 1 » ، « خدا را پرستش كن تا زمانى كه مرگ تو را دريابد » . « 2 »\r\nپس هنگامى كه انسان يقين به خدا و روز قيامت پيدا كرد و دلش پاك و رفتارش پاكيزه شد از بهترين مردم خواهد بود .\r\nامّا او سرش را از روى اعتراض و مخالفت جنبانيد .\r\nيك بار ديگر به او گفتم : نماز واجب نيست .\r\nاو پرسيد : چطور ! ؟\r\nگفتمش : براى اين كه خداوند در قرآن مىفرمايد : « وَأَقِم الصَّلاة لِذِكْري » « 3 » ، « نماز را به سبب اين كه مرا به خاطر آورى بخوان » ، پس مقصود از نماز به خاطر آوردن خداوند متعال است پس تو بايد سعى كنى كه خداوند را به خاطر داشته باشى نه آن كه نماز خوانى . « 4 »\r\n\r\n\r\n","description":"","footnote":"\r\n( 1 ) - سورهء حجر ، آيهء 99 .\r\n( 2 ) . در كتاب‌هاى تفسير « يقين » را در اين آيه به معناى فرا رسيدن مرگ معنى نموده‌اند . بنابراين واضح مىشود كه نه تنها همفر بلكه محمّد بن عبدالوهّاب نيز از تفسير آيات قرآن كريم بىاطّلاع بوده است .\r\n( 3 ) - سورهء طه ، آيهء 14 .\r\n( 4 ) . واجب بودن نماز در اسلام روشن و قطعى است به گونه‌اى كه حتّى كودكان مسلمان از آن آگاهند ، ولى محمّد بن عبدالوهّاب . . . !\r\n","page_name":" 42 ","page_number":42},
  {"content":"\r\n\r\nشيخ پاسخ داد : آرى من نيز شنيدم كه يكى از علما در اوقات نماز ، بجاى آن كه نماز بجاى آورد ، خداوند متعال را ياد مىنمود .\r\nمن از اين سخن او بىنهايت شادمان گشتم و شروع كردم به پروردن و بزرگ جلوه دادن اين نظريّهء او تا اينكه باورم شد كه مغزش را به كار گرفته‌ام و بعد از آن فهميدم كه او گاهى به امر نماز اهميّت نمىدهد و گاهى نماز مىخواند و گاهى نمىخواند به ويژه نماز صبح كه غالباً از او فوت مىشد به دليل آن كه من تا نيمه‌هاى شب با او بيدار مىنشستم از اين رو نزديك صبح بىرمق مىشد و براى نماز برنمىخاست .\r\nمن بدين گونه به آرامى و به تدريج رداى ايمان را از دوش شيخ برمىكشيدم .\r\nروزى خواستم كه با او راجع به پيامبر سر بحث را باز كنم امّا او در برابر من سخت ايستادگى كرد و مرا تهديد كرد كه اگر دوباره راجع به اين موضوع سرسخن باز كنم با من قطع رابطه خواهد كرد .\r\nمن ترسيدم از من برَمَد و آنچه مدّتها آن را با تلاش بسيار بنا كرده‌ام با يك بىاحتياطى درهم ريزد . از اين رو ، ديگر راجع به پيامبر بحثى را نگشودم . ولى سعى كردم تا خود بزرگ‌بينى را در او تقويت كنم در اينكه براى خود مذهب سوّمى غير از مذهب سنّى و شيعه بسازد .\r\nوى از اين تلقينات من با تمام وجودش استقبال مىكرد از آن رو غرور و آزادانديشيش را سيراب مىكرد . و با يارى صفيّه كه ارتباطش با او پس از هفتهء اوّل ازدواج موقّت به واسطهء چند نوبت ديگر از اين نوع ازدواج همچنين ادامه داشت شيخ را كاملًا رام كرديم .\r\nيك روز به شيخ گفتم : آيا درست است كه پيامبر در ميان ياران خود برادرى ايجاد كرد ؟\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nپاسخ داد : آرى .\r\nپرسيدم : آيا احكام اسلام موقّت است يا دائم و هميشگى است ؟ جواب داد : البتّه دائمى است ، چرا كه پيامبر مىفرمايد : « حلال محمّد حلال إلى يوم القيامة و حرام محمّد حرام إلى يوم القيامة » ؛ « 1 » حلال پيامبر تا روز قيامت حلال است و حرام او تا روز قيامت حرام است .\r\nمن گفتم : پس من و تو عقد برادرى مىبنديم .\r\nما باهم عقد برادرى بستيم و از آن زمان همه جا و همه وقت خودم را تابع او قرار مىدادم و سعى مىكردم كه درختى كه نشانده‌ام ميوه دهد . آن درختى كه گرانبهاترين روزهاى جوانيم را به پايش ريختم .\r\nمن هر ماه نتايج تلاشهايم را به وزارت مستعمرات مىنوشتم - چنان كه از زمانى كه از لندن بيرون آمدم بدين روش عادت كردم - در پاسخ ، نامه‌هايى بس تشويق و ترغيب كننده دريافت مىداشتم . من و شيخ محمّد بن عبدالوهّاب در راهى كه برايش كشيده بوديم ، به سرعت سير مىكرديم و من در سفر و حضر او را تنها نمىگذاردم و مأموريّت من آن بود كه روحيّهء استقلال و آزادى و بىقيدى و حالت شكّ و ترديد را در او بپرورانم و هميشه او را به آينده‌اى درخشان مژده مىدادم و روحيّهء آتشين و نفس انتقادگرش را مىستودم .\r\nروزى برايش خوابى سرِ هم كردم و به او گفتم : ديشب در خواب رسول اللَّه ( صلى الله عليه و آله و سلم ) را ديدم و بدان گونه كه از منبريها شنيده بودم پيامبر را برايش توصيف كردم كه بر منبر نشسته بود و عدّه‌اى از علما بر گِردش بودند كه هيچ يك را نمىشناختم و در آن هنگام تو را ديدم كه داخل شدى و چهره‌ات\r\n\r\n\r\n","description":"","footnote":"\r\n( 1 ) . رجوع كنيد به كتاب « بحار الأنوار : ج 11 ص 56 ، ج 16 ص 354 ، ج 47 ص 35 ، ج 68 ص 326 ، ج 89 ص 148 .\r\n","page_name":" 44 ","page_number":44},
  {"content":"\r\n\r\nنورانى بود . هنگامى كه به خدمت رسول اللَّه ( صلى الله عليه و آله و سلم ) رسيدى پيامبر به احترام تو برخاست و ميان دو چشمت را بوسيد و به تو فرمود : ( اى محمّد ! ) تو همنام منى و وارث علم منى و در ادارهء امور دين و دنيا قائم مقام و جانشين منى .\r\nپس تو گفتى : اى رسول خدا ! من مىترسم كه علمم را بر مردم بنمايانم .\r\nرسول اللَّه فرمود : مترس كه همانا تو از و الا مقامانى !\r\nوقتى محمّد خواب را شنيد ، نزديك بود كه از خوشحالى پرواز كند و مكرّر از من مىپرسيد : آيا واقعاً در ديدن چنان خوابى به او راست گفته‌ام يا نه ؟\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\n5\r\nدر همان روزها بود كه دستوراتى از لندن رسيد تا به سوى كربلا و نجف روى كنم يعنى به سرزمين دلرباى شيعه و مركز علم و روحانيّتشان كه اين دو شهر داستانى طولانى دارد .\r\nامّا داستان نجف از روزى كه على ( عليه السلام ) ، خليفهء چهارم اهل سنّت و امام اوّل شيعيان در آنجا مدفون شد ، آغاز مىشود . در يك فرسنگى نجف - مسافتى كه يك ساعت پياده‌روى دارد - شهرى به نام كوفه كه روزگارى مقرّ خلافت على ( عليه السلام ) بود ، هنگامى كه على ( عليه السلام ) كشته شد دو فرزندش حسن و حسين ( عليهما السلام ) ، او را در خارج از كوفه در اين مكان كه امروزه نجف ناميده مىشود به خاك سپردند ، سپس در حالى كه كوفه رو به ويرانى مىگذاشت نجف به آبادى رو مىنهاد .\r\nو در نجف عدّه‌اى از علماى شيعه گرد آمدند و خانه‌ها ، بازارها و مدارسى در آن ساخته شد و آنجا هم‌اكنون مركز علماى شيعه است و خليفهء ( عثمانى ) در استانبول برايشان بخشش دارد و به چند دليل حرمت ايشان را پاس مىداشت :\r\n1 - حكومت شيعه در ايران پشتيبان ايشان است و اگر خليفه ( عثمانى ) كمترين سوء برخوردى با كرامت ايشان داشته باشد روابط ميان هر دو\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nحكومت تيره گشته و احياناً منجر به جنگ مىشود .\r\n2 - عشاير بسيارى پيرامون نجف زندگى مىكنند كه از علما پشتيبانى مىكنند و مسلّحند و با آن كه سلاح پيشرفته‌اى ندارند و انتظامى جز انتظام عشايرى نياموخته‌اند ولى سوء برخورد خلافت ( عثمانى ) با علما ، سرانجامى جز جنگهاى خونينى كه در ميان خلافت و عشاير به پا شود نخواهد داشت و از آنجا كه چندان ضرورتى ندارد كه حكومت ( عثمانى ) با علماى شيعهء نجف درگير شود آنان را به حال خود واگذاشته است .\r\n3 - اين علما مرجع همهء مسلمانان شيعه مذهب جهان از جمله هند و آفريقا هستند پس اگر حكومت ( عثمانى ) كمترين سوء برخوردى با كرامت ايشان داشته باشد ، شيعيان در هر گوشه‌اى عليه حكومت ( عثمانى ) به پا مىخيزند .\r\nو امّا جريان كربلا ، از زمانى آغاز مىشود كه نوادهء دخترى پيامبر خدا ( حسين فرزند على و پسر فاطمه دخت پيامبر ( عليهم السلام ) ) آنجا كشته شد . چرا كه عراقيها حسين ( عليه السلام ) را دعوت كردند تا از مدينه و حجاز به نزدشان آيد تا او را خليفهء خود قرار دهند ولى هنگامى كه او به همراه خاندانش به خاك كربلا ( كه از كوفه در حدود دوازده فرسنگ فاصله دارد ) رسيد عراقيها وضع را بر او واژگون كردند و به دستور يزيد بن معاويه - خليفهء اموى حاكم در شام - از پى كشتارش برآمدند .\r\nحسين بن على ( عليهما السلام ) و خاندانش با لشكر انبوه اموى پهلوانانه جنگيدند تا اين كه حسين ( عليه السلام ) و خاندانش كشته شدند و لشكر اموى در اين جنگ نهايت رذالت و پستى و قساوت را از خود بروز دادند و از آن زمان تا به امروز شيعيان اين مكان را مركز روحانى و معنوى خود دانسته و از هر گوشه‌اى به زيارتش مىآيند و آنچنان در اين سرزمين گرد هم مىآيند كه در روحانيّت\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nدينِ مسيحى نظير ندارد .\r\nاين شهر ( كربلا ) نيز شيعه نشين است و علماى شيعه و مدارسشان در آن است و كربلا و نجف هريك ديگرى را پشتيبانى مىكند .\r\nو زمانى كه دستور رسيد كه عازم اين دو شهر شوم ، از بصره به بغداد ( كه مركز ولى منصوب از جانب خليفهء ( عثمانى ) در استانبول است ) رهسپار شدم و از آنجا به حلّه ( كه شهرى در كنار شطّ فرات است ) رفتم .\r\nو فرات و دجله دو رودخانهء بزرگند كه از تركيه به خاك عراق مىريزند و سرانجام به خليج فارس مىپيوندند و بهره‌مندى كشاورزى عراق و رفاه آن مديون اين دو رودخانه است .\r\nمن هنگام بازگشت به لندن ، به وزارت مستعمرات پيشنهاد دادم تا اين كه سرچشمهء اين دو رودخانه را در دست بگيرد تا بتواند عراق را به هنگام طغيان و سركشى تحت نفوذ خود داشته باشد و به راحتى تسليم كند . چرا كه اگر آب از عراق قطع شود عراقيها ناچار مىشوند كه خواسته‌هاى وزارت مستعمرات را مو به مو اجرا كنند .\r\nاز حلّه در لباس بازرگانى آذربايجانى به سوى نجف رهسپار شدم و با مردان دين انس و الفت گرفتم و بناى آمد و شد با ايشان گذاردم و در مجالس درسهايشان حاضر شدم و از صفاى روحشان و بسيارى دانششان و شدّت تقوا و پرهيزكاريشان بىنهايت خوشم آمد و در شگفت شدم ولى دريافتم كه با آن كه زمانى طولانى برايشان گذشته است هنوز در فكر تجديد امر خويش برنيامده‌اند . ( از جمله اينكه : )\r\n1 - با آن كه نهايت دشمنى را با سلطنت ( عثمانى ) داشتند ( نه از آن رو كه ايشان شيعه و آنها سنّيند ) بلكه به سبب آن كه سلطنت ( عثمانى ) فشار زيادى بر آزادى ايشان اعمال مىكرد ولى با آن در نمىافتادند و به آزادى خود\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nنمىانديشيدند .\r\n2 - آنها همانند كشيشان در قرون وسطى خود را در علوم دينى محصور كرده بودند و از دانشهاى دنيوى مگر اندكى بىفايده ، بقيّه را رها كرده بودند .\r\n3 - و نيز يافتم كه ايشان ابداً انديشه نمىكنند كه در جهان اطرافشان چه مىگذرد .\r\nو با خود مىگفتم : اين بيچاره‌ها در خوابند و جهان بيدار ، و روزى در پيش است كه سيل ايشان را برگيرد و چندين بار خواستم تا ايشان را براى جنگ با خلافت عثمانى برانگيزانم ولى گوش شنوايى در ميانشان نيافتم حتّى بعضى از ايشان مرا مسخره مىكردند گوئى من ايشان را به خرابى تمام جهان فرا مىخوانم و ايشان چنان به خلافت عثمانى مىنگريستند كه گويى طغيانگرى است كه جز با ظهور صاحب الأمر ( عجّل اللَّه فرجه ) دست از سلطهء خود برنمىدارد .\r\nو صاحب الأمر ( عليه السلام ) در نزد شيعيان ، امام دوازدهم ايشان است كه از فرزندان پيامبر خداست كه در سال 255 هق از ديدگان پنهان شده است يعنى 255 سال پس از هجرت پيامبرشان ، و او هنوز زنده است سپس ظاهر مىشود تا جهان را پر از عدل و داد كند پس از آن كه پر از ظلم و جور شده است .\r\nو به راستى من درشگفتم كه چگونه مردمانى دانشمند بدين عقيدهء خرافى معتقدند ، عقيده‌اى كه مانند عقيدهء خرافه‌گرايان مسيحى است كه گمان دارند كه مسيح از بهشت خود به دنيا مىآيد تا دنيا را پر از عدل و داد سازد . « 1 »\r\n\r\n\r\n","description":"","footnote":"\r\n( 1 ) . اعتقاد به ظهور مصلح جهان اختصاص به مسلمانان ندارد بلكه پيروان همهء اديان آسمانى به موعود آخرالزّمان اعتقاد دارند . در پيرامون اين مسأله فقط در كتاب‌هاى شيعه هزاران روايت\r\n","page_name":" 49 ","page_number":49},
  {"content":"\r\n\r\n\r\n\r\n","description":"","footnote":"\r\nوجود دارد . بر اين اساس اعتقاد به وجود گرامى حضرت بقيّة اللَّه الأعظم ارواحنا فداه در قلب و جان همهء مردمان آگاه جهان ريشه دوانده است و با اينكه اكنون زمان غيبت آن بزرگوار است نه ظهور قدرت و ولايت آن بزرگوار ، ولى امدادهاى غيبى امام زمان عجّل اللَّه تعالى له الفرج نه تنها شيعيان بلكه برخى از سياستمداران خارجى را به سوى خود متوجّه كرده است ، باز گرداندن ارتش روسيه در جنگ جهانى دوّم از حمله به ايران و موارد متعدّد ديگر به وسيلهء ياوران آن بزرگوار نمونه‌اى از آنهاست كه نياز به بيان بيشترى دارد و در پاورقى اين كتاب نمىگنجد .\r\nجمع‌آورى امدادهاى غيبى امام زمان عجّل اللَّه تعالى فرجه در عصر غيبت نياز به كتابى مستقلّ دارد تا به خوبى بتواند شور و هيجان را در قلب‌ها برانگيزد و دل‌هاى شيفتگان را بيشتر متوجّه به ساحت مقدّس آن حضرت نموده و بر ايمان و اعتقاد آنان بيفزايد .\r\nمتأسّفانه دستان شوم سياستمداران بسيارى از واقعيّت‌هاى جهان را در پرده نهان ساخته است و تاريخ بشر را به صورت ناشناخته نگه داشته است .\r\nاكنون نه تنها سياستمداران آمريكا و انگليس ، بلكه واتيكان نيز اسناد اسرارآميزى را از دسترس مردمان جهان ، نهان ساخته‌اند . در كتاب « تاريخ ناشناختهء بشر » تصريح مىكند كه پاپ‌ها اسنادى در اختيار داشتند كه آنها را به اسم رمز « فاطمه » مىناميدند !\r\nو نيز مىنويسد : « سرژهوتن » در كتاب جالب خود تحت عنوان « تمدنهاى ناشناخته » چنين مىنويسد : گاهگاهى بر سر قلّه‌هاى كوههاى كاليفرنيا نورى خيره‌كننده مثل فلاش دوربين مىدرخشد و ديدگان را خيره مىسازد . گوئى مردمان مرموز چنين آتش‌افروزى به راه مىاندازند .\r\nشاستا منطقه‌اى است كوهستانى با كوهنهاى آتشفشانى خاموش كه هر از گاهى آدميانى با هيأت عجيب و غريب از آن بيرون مىآيند . . . اين افراد عموماً درشت اندام و تنومند هستند و پيشانى بلندى دارند و رداى بلندى بر تن مىكنند و كلاه‌خود را تا روى چشمان پائين مىكشند . . .\r\nاگر بينندهء كنجكاوى بخواهد به آنها نزديك شود و يا در مراسمشان شركت كند ، « ارتعاشات » نامرئى و ناپيدائى او را از فاصله‌اى از رفتن باز خواهد داشت ، گوئى پاهاى مهمانان ناخوانده را به زمين ميخكوب مىكند .\r\nشايعات فراوانى دربارهء ساكنان كوه شاستا بر سر زبانهاست و با اينكه با تلسكوپهاى قوى توانسته‌اند آنها را زير نظر بگيرند و گواهى دهند كه آن كوه‌نشينان معابد مخروطى شكل از فلزّى كه به طلاى ناب مىماند ، در دل كوه احداث كرده‌اند ، ولى هنوز هم زندگى آنها در هاله‌اى از ابهام پوشيده شده است . گروهى معتقدند كه آنها غارنشينانى هستند كه با نيروى مرموزى هر نوع تهاجمى را دفع مىكنند و همين شايعه باعث شده كه آمريكائيهاى كنجكاو دور و بر كوه شاستا نگردند و آنها را به حال خود بگذارند . ( تاريخ ناشناختهء بشر ص 160 ) .\r\nنمونهء اين گونه جريانات بسيار است - كه واقعيّت آن‌ها هر چه باشد - سياستمداران را سخت به خود متوجّه ساخته و مىدانند يك قدرت بزرگ نامرئى كارهاى آنان را زير نظر دارد .\r\nبراى پوشش گزاردن بر قدرت بزرگ نامرئى كه در عصر غيبت نيز جلوه‌گرى مىنمايد با استفاده از قلم و زبان مزدوران خود آن را خرافه مىنامند !\r\n","page_name":" 50 ","page_number":50},
  {"content":"\r\n\r\nبه يكى از ايشان گفتم : آيا واجب نيست كه شما ظلم را درهم شكنيد همان گونه كه پيامبر اسلام درهم شكست ؟\r\nگفت : رسول را خدا پشتيبانى و حمايت مىكرد و از اين رو توانست .\r\nمن گفتم : در قرآن حكيم است كه اگر « إِنْ تَنْصُرُوا اللَّه يَنْصُرْكم » « 1 » ( اگر خدا را يارى كنيد او هم شما را يارى خواهد كرد ) پس شما را نيز خداوند يارى خواهد كرد اگر با اسلحه در مقابل خليفه برخيزيد .\r\nاو گفت : تو بازرگانى و اين موضوعات علمى است و فهم تو به واقع آن نمىرسد .\r\nامّا مرقد حضرت امام اميرالمؤمنين ( عليه السلام ) - همان گونه كه شيعيان او را نام مىبرند - آرامگاهى زيباست كه به انواع زيورهاى زيبا آراسته شده است و حرمى زيبا دارد و گنبدى طلايى بر آن قرار دارد و داراى دو منارهء بزرگ طلايى است . شيعيان هر روزه ، دسته دسته بدانجا وارد مىشوند و نمازها را به صورت جماعت بجا مىآوردند و ضريح او را كه در آن مدفون است مىبوسند و هر يك از ايشان به سوى درگاه او خم مىشود و آن را مىبوسد سپس بر امام سلام مىكند و از او اجازهء ورود مىگيرد و آنگاه داخل مىشود و گرداگرد حرم را صحن بزرگى فرا گرفته است كه در آن اتاقهاى بسيارى است كه جايگاه مردان دين و زيارت كنندگان است .\r\nدر كربلا نيز بمانند حرم على ( عليه السلام ) دو حرم وجود دارد : اوّل : حرم حسين\r\n\r\n\r\n","description":"","footnote":"\r\n( 1 ) - سورهء محمّد صلى الله عليه و آله و سلم ، آيهء 7 .\r\n","page_name":" 51 ","page_number":51},
  {"content":"\r\n\r\n( عليه السلام ) و دوّم : حرم عبّاس ( عليه السلام ) او برادر حسين ( عليه السلام ) است كه به همراه او در كربلا كشته شد . شيعيان كربلا نيز مانند شيعيان نجف اعمالى دارند و هواى كربلا از هواى نجف بهتر است براى اين كه گرداگرد شهر را حلقه باغى بزرگ و انبوه فرا گرفته و در آن نهرهاى جارى است .\r\nدر مسافرتم به عراق مطلبى يافتم كه باعث خنكى دل مىشود و آن اين بود كه اوضاع عموماً و خصوصاً پايان يافتن حكومت عثمانيها را نويد مىداد ؛ چرا كه والى منصوب از جانب خليفهء عثمانى در استانبول مردى مستبدّ و نادان بود كه به هرچه دلش مىخواست حكم مىكرد و به مردم مانند غلامان و كنيزان خود مىنگريست و مردم بطور كلّى از او ناراضى بودند .\r\nامّا شيعيان به سبب فشارى كه بر آزاديشان اعمال مىشد ناراضى بودند و نيز از آن جهت كه بدانها اهميّتى داده نمىشد و اهل سنّت نيز از آن جهت ناراضى بودند كه مردى ترك حكمرانشان باشد در حالى كه اشراف و سادات از خاندان پيامبر در ميانشان بودند كه ايشان را از والى ترك نسبت به مسألهء حكومت سزاوارتر مىدانستند .\r\nاز طرفى شهرها خراب شده بود و مردم در كثافتها ، و زباله‌ها و خرابه‌ها زندگى مىكردند و راهها ناامن بود و گروههاى دزدان در كمين كاروانها بودند و هر گاه ايشان را تأمينى از مأموران شرطه و پليس آن زمان همراهى نمىكرد بر آنها حمله مىبردند و از اين رو ، كاروانها بدون همراهى شرطهء مجهّز به سلاح از جاى خود حركت نمىكردند .\r\nدشمنيها در ميان عشاير قدم بقدم برپا بود و روزى نمىگذشت مگر اين كه عشيره‌اى بر عشيرهء ديگر تجاوز مىكرد و قتل و غارت در ميانشان شايع بود .\r\nنادانى و بيسوادى بطور وحشتناكى فراگير بود كه مرا به ياد روزگار سلطهء كليسا بر سرزمينهاى خودمان مىانداخت ، چرا كه به جز طبقهء مردان دين در\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nنجف و كربلا و عدّهء اندكى كه با ايشان در ارتباط بودند در هر هزار نفر انسان يك نفر را نمىيافتى كه سواد خواندن يا نوشتن داشته باشد .\r\nاقتصاد آنها بهم ريخته بود ، زندگانى مردم در فقر شديد و تنگدستى طاقت فرسايى مىگذشت . و نظام ضعيف و ناتوان و هرج و مرج بر هر چيزى سايه افكنده بود و حكومت و مردم يكديگر را به ديدهء شكّ و ترديد مىنگريستند و از اين رو هميارى و تعاونى باهم نداشتند .\r\nمردان دين در امور دينيّهء خويش غرق شده بودند در حالى كه هيچ توجّهى به جهان مادّى و زندگانى در آن نداشتند .\r\nبيابانها اغلب خشك و لم يزرع بود و دجله و فرات هرز مىرفت و گويى فقط براى اين بود كه بايد از اين سرزمينها بگذرند و به دريا بپيوندند .\r\nو غير از اين اوضاع رو به زوال فاسد كه در انتظار نجات و رهايى بودند .\r\nمن در كربلا و نجف به مدّت چهار ماه ماندم و در نجف به مرضى سخت مبتلا شدم تا اين كه از زنده ماندن خود مأيوس شدم و سه هفته مريض بودم و به پزشكى كه آنجا بود مراجعه كردم و او برايم بعضى از داروها را نسخه كرد .\r\nوقتى از آن داروها استفاده كردم دريافتم كه حالم بهتر شده است ، فصل تابستان بسيار گرمى بود ، من روزهاى بيماريم را در زيرزمينى كه سردابش مىناميدند سپرى مىكردم و صاحبخانه‌اى كه از او اتاقى اجاره كرده بودم در اين مدّت ، در مقابل مزد اندكى خودش برايم غذا و دارو آماده مىكرد و خدمتگزارى مرا از آن رو كه خدمتگزارى زائر ( اميرالمؤمنين عليه السلام ) مىپنداشت ، بهترين وسيلهء نزديكى به خدا مىشمرد ، و در روزهاى نخستين ، غذايم فقط آب مرغى بود كه آنها دجاجه‌اش مىخواندند سپس پزشك بخشنده ، گوشت آن را هم تجويز كرد و در هفتهء سوّم اجازه داد كه همراه مرغ ، برنج هم بخورم .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nوقتى حالم خوب شد به بغداد رفتم و آنجا گزارش مفصّلى از آنچه در نجف ، كربلا ، حلّه ، بغداد و در راه مشاهده كرده بودم در گزارش طولانى كه صد صفحه مىشد ، ارائه دادم و آن را به نمايندهء وزارت مستعمرات در بغداد تسليم كردم و منتظر دستورات وزارت راجع به ماندن در عراق يا بازگشت به لندن شدم .\r\nخيلى دلم براى بازگشت به لندن تنگ شده بود ، چرا كه ايّام غربت طول كشيده بود و اشتياق ديدن وطن و خانواده شدّت يافته بود ، خصوصاً كه خيلى دلم براى فرزندم ( راسپوتين ) تنگ شده بود . فرزندى كه بلافاصله در غياب من ، چشم به جهان گشوده بود و از اين رو من از وزارت مستعمرات طىّ گزارشى درخواست بازگشت نمودم ، گرچه براى فرصت كوتاهى باشد تا اين كه هم دريافتهاى خويش را برايشان بيان كنم و هم اندكى استراحت كرده و در آسايش نمايم ؛ چرا كه سفرم به عراق سه سال طول كشيده بود .\r\nنمايندهء وزارت در بغداد به من گفت كه نزد او آمد و شد نداشته باشم و اتاقى هم در يكى از كاروانسراهاى اطراف رود دجله اجاره كنم تا درباره‌ام كسى به شك نيفتد ، وى گفت : به زودى به هنگام رسيدن پست از لندن ، از پاسخ درخواستم از وزارت مرا آگاه خواهد ساخت .\r\nمن در روزهاى اقامتم در بغداد ، اختلاف وسيعى را در ميان پايتخت خلافت عثمانى و بغداد مشاهده مىكردم كه چگونه تركان در خوار شمردن مردم عراق از آن رو كه از نژاد عربند و از مكرشان نمىتوان در امان بود ، تعمّد مىورزند .\r\nو روزهايى كه بصره را به سوى كربلا و نجف پشت سر مىگذاشتم به شدّت نگران و آشفته بودم در اين كه عاقبت ، شيخ محمّد بن عبدالوهّاب چه خواهد كرد از آنجا كه هيچ اطمينان نداشتم كه نقشه‌اى را كه برايش كشيده‌ام ،\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nبرهم زند چرا كه او خيلى زود رنگ عوض مىكرد و عصبانى مزاج بود . پس مىهراسيدم كه همهء آرزوهايم را كه به اميد او ساخته بودم به يك باره نقش بر آب كند .\r\nهنگامى كه مىخواستم از او جدا شوم او مىخواست به استانبول برود تا از آنجا خبر بگيرد ؛ ولى من به شدّت از اين كار منصرفش كردم و به او گفتم : تو ممكن است آنجا چيزى بگويى كه باعث شود تكفيرت كنند و سرت را به باد دهى .\r\nولى در واقع مقصودم آن حرفها نبود و تمام مطلب و مقصود من اين بود كه مبادا او در اين سفر با برخى از علما در آنجا تماس حاصل كند و ايشان او را از انحراف دور سازند و به راه اهل سنّت باز گردانند و در نتيجه آرزوهايم به باد رود .\r\nو از آنجايى كه شيخ محمّد نمىخواست در بصره بماند ، نصيحتش كردم كه به اصفهان يا شيراز رود ، چرا كه اين دو شهر زيبا و مردمانشان شيعه مذهب بودند و بعيد بود كه شيعيان بتوانند در شيخ تأثيرى نامطلوب بگذارند و من در اين صورت ، نگران حال به حال شدن او نبودم .\r\nهنگامى كه از هم جدا مىشديم به او گفتم : آيا تو به تقيّه ايمان دارى ؟\r\nاو گفت : آرى ، چرا كه يكى از اصحاب پيامبر ( و گمان مىكنم كه او مقداد « 1 » را نام برد ) هنگامى كه مشركان دژخيم شكنجه‌اش مىكردند و پدر و مادرش را كشتند ، شرك را اظهار كرد و پيامبر ، تقيّهء او را تقرير فرمود .\r\nمن به او گفتم : پس تو از شيعه تقيّه كن و سنّى بودن خود را برايشان آشكار مساز كه مشكلى برايت پيش نيايد و از شهرها و علماى شيعه بهره‌مند شو و آداب و رسومشان را فراگير كه در آينده ، خيلى به دردت خواهد خورد .\r\n\r\n\r\n","description":"","footnote":"\r\n( 1 ) - عمّار بن ياسر صحيح است نه مقداد بن اسود .\r\n","page_name":" 55 ","page_number":55},
  {"content":"\r\n\r\nهنگام خداحافظى ، مقدارى پول به عنوان زكات به شيخ دادم - زكات نوعى ماليات اسلامى است كه با شرايط خاصّى از برخى مسلمانان گرفته مىشود و در راه مصلحتهاى مسلمانان مصرف مىشود - و نيز به عنوان هديه اسبى برايش خريدم تا سوارش شود و از او جدا شدم .\r\nاز وقتى كه از او جدا شده‌ام ، نمىدانم كه چه كرده است ؟ و از اين رو بسيار نگران بودم و با يكديگر قرار گذاشته بوديم كه هر يك از ما كه زودتر از رفيق خود به بصره بازگشت ، نامه‌اى پيش عبدالرضا بگذارد و دوست خود را از حال خويش آگاه كند .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\n6\r\nپس از آنكه مدّتى در بغداد بودم ، دستور رسيد كه فورى به لندن باز گردم ، از اين رو به سوى لندن رهسپار شدم و آنجا با دبيركلّ و بعضى از اعضاى وزارت جلسه‌اى تشكيل دادم كه من آنچه را در اين سفر طولانى مشاهده كرده و به انجام رسانده بودم ، بيان كردم .\r\nآنها از اطّلاعات من نسبت به عراق بسيار شادمان شدند و خوشحالى خود را ابراز داشتند . من پيش از آن نيز گزارشات خود را مفصّلًا نوشته بودم .\r\nبعدها متوجّه شدم كه صفيّه هم كه در بصره صيغهء شيخ محمّد بن عبدالوهّاب بود مطابق گزارشات من گزارشهايى تهيّه و به آنها فرستاده است و همچنين فهميدم كه در هر سفرى ، وزارت مستعمرات ، مراقب من بوده است و مراقبان ، دربارهء من گزارشات رضايتبخشى ارسال كرده بودند كه گزارشات قلمى و زبانى مرا گواهى مىكرد .\r\nدبيركلّ ، وقتى را براى جلسهء ملاقاتى با شخص وزير مستعمرات برايم معيّن كرد ، زمانى كه در دفتر وزير به ديدارش رفتم به گونه‌اى از من استقبال و پذيرايى كرد كه با دفعهء قبل از اين ملاقات كه از استانبول به لندن برگشته بودم تفاوت داشت و دريافتم كه اين بار در دل او به جايگاه شايسته‌اى نايل شده‌ام .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nوزير ، نهايت خرسندى خود را از تسلّط من بر محمّد بن عبدالوهّاب ، ابراز داشت و اظهار نمود كه او گمشدهء وزارت بوده است و چندين بار تأكيد كرد كه با او قراردادهاى گوناگونى ببندم و نيز گفت : صرف تسلّط تو بر شيخ محمّد به همهء سختيهايى كه در اين راه كشيده‌اى مىارزد . و چون من نگرانى خود را از بابت از دست رفتن محمّد بن عبدالوهّاب و نقش برآب شدن نقشه‌ها و آرزوهايم پس از جدايى از او ، ابراز نمودم ، وزير گفت : نگران او ( شيخ ) مباش چرا كه از روزى كه از او جدا شده‌اى به همان انديشه‌ها و نظريّات باقى مانده است .\r\nوى در ادامه گفت : مزدوران و جاسوسان وزارت با او در اصفهان تماس حاصل كرده‌اند و وزارت را از احوالات او آگاه ساخته‌اند .\r\nولى من از خود پرسيدم كه شيخ چگونه اسرار پنهان خويش را برايشان مكشوف داشته است ؟ ! ولى ترسيدم كه اين مطلب را از وزير بپرسم . ولى بعدها كه مجدّداً با شيخ ملاقات كردم فهميدم كه شخصى بنام عبدالكريم در اصفهان با او ملاقات كرده و خودش را برادرِ من معرّفى كرده است و به او مو به مو اسرارى را كه در ميان من و او بوده است ، گوشزد كرده است تا بتواند به اعماق دل او رسوخ كند و از بقيّهء اسرار پنهان او نيز سر درآورد .\r\nمحمّد بن عبدالوهّاب گفت كه صفيّه در اصفهان با او ديدارى تازه كرده و مجدّداً صيغهء او شده است و شيخ را اين بار نيز از خود بهره‌مند ساخته است .\r\nنيز گفت كه عبدالكريم تا شيراز به همراه او بوده است و در آنجا متعه‌اى ديگر بنام آسيه كه زيباتر ، دلرباتر و مهربانتر از صفيّه بوده برايش فراهم كرده كه با او بهترين اوقات زندگيش را گذرانيده است .\r\nهمچنين بعدها برايم روشن شد كه نام مستعار عبدالكريم به يكى از مسيحيان جلفاى اصفهان تعلّق داشته كه او از جاسوسان مزدور وزارت\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nمستعمرات بوده ، و آسيه يكى از يهوديان شيراز بوده كه او نيز يكى از جاسوسان مزدوران وزارت بوده است .\r\nنتيجهء چيرگى ما چهار نفر بر محمّد بن عبدالوهّاب آن بود كه او را به بهترين نحوى كه در آينده بدردمان بخورد آماده نموديم .\r\nبعد از آن كه در حضور دبيركلّ و دو نفر ديگر از اعضاى وزارت كه از پيش آن دو را نمىشناختم اوضاع را براى وزير شرح دادم ، وزير به من گفت : تو شايستهء عاليترين مدال وزارت شده‌اى چرا كه به بالاترين پلّهء نردبان جاسوسان مخلص ما رسيده‌اى .\r\nسپس اضافه كرد : دبيركلّ به زودى تو را بر بعضى از اسرار دولت آگاه مىسازد كه در مأموريّت خود از آنها بهره‌مند خواهى شد .\r\nسپس به من اجازه دادند كه ده روز به سوى خانوادهء خود بازگردم ، من هم از وزارتخانه به سوى خانهء خود روان شدم و با فرزند خود كه به من شباهت داشت و تازه بعضى از كلمات را هم فرا گرفته بود و به راه افتاده بود كه گوئى تكّه‌اى از روح من بود كه بر زمين قدم مىگذاشت ، بهترين لحظه‌ها را سپرى كردم و حال آن كه يك شادى توصيف ناشدنى مرا فرا گرفته بود كه نزديك بود از عشق بميرم و از بودن با زن و فرزند نهايت لذّت را بردم همان گونه كه عمّهء بسيار پير خود را نيز در همين سفر ملاقات كردم كه هميشه مرا با عطوفت و لطف خويش نوازش مىكرد و خوشحال بود كه موفّق شدم او را در اين سفر ببينم ، او در سفر سوّم من ، زندگى را بدرود گفت و مرگِ او در من اثرى ناملايم از درد و رنج و حسرت باقى گذارد .\r\nاين ده روز هم گذشت كه گويى ساعتى بيش نبود . آرى ، روزهاى خوش هميشه اين گونه مىگذرند در حالى كه روزهاى بد و ناخوشايند با آن كه آن هم مىگذرد ولى گويى قرنها بر انسان گذشته است و چنان روزهاى ناملايم را به ياد\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nمىآورم كه در عراق و نجف بيمار بودم و يك روز از آن روزها چون سالى بر من گذشت و هنوز هم تلخى آن روزها در كامم مانده است . حتّى اين كه از شيرينى روزگار خوشى به آن اندازه كه از تلخى روزگار ناخوشى برايم باقى مانده ، چيزى در كام ندارم .\r\nمن براى دريافت دستورات مأموريّت آينده ، به وزارتخانه رفتم ، دبيركلّ با برخوردى بسيار خوش و چهره‌اى خندان و لطفى زياد ، از من استقبال كرد و دستم را به گرمى فشرد كه همهء ابعاد برادرى را از اين برخورد گرم او در ميان خودمان احساس كردم .\r\nاو به من گفت : وزير مرا شخصاً مأمور كرده همان گونه كه انجمن ويژهء برنامه‌هاى وزارت مستعمرات نيز مرا برگزيده است تا تو را بر دو سرّ بسيار مهمّ آگاه سازم و اين از آن روست كه در آينده بتوانى از آنها خوب استفاده كنى و اين دو راز را جز اندكى از اهل سرّ قابل اعتماد دستگاه كسى نمىداند .\r\nسپس دست مرا گرفت و مرا داخل يكى از اتاقهاى وزارتخانه كرد و من در آنجا چيز عجيبى مشاهده كردم . آنجا ميز گردى قرار داشت كه دور آن ده مرد نشسته بودند . يكى از آنها در لباس پادشاه عثمانى بود و به تركى و انگليسى سخن مىگفت ، دوّمى همانند شيخ الإسلام استانبول بود و سوّمى در لباس پادشاه ايران و چهارمى در زىّ عالم دربار شيعه و پنجمى در شكل و قيافه و لباس مرجع تقليد شيعه در نجف و اين سه نفر اخير به فارسى و انگليسى حرف مىزدند و در نزد هر يك از اين پنج نفر نويسنده‌اى بود كه آنچه را هر يك بگويد بنويسد با اين فرضى كه هر يك از بدَلها راهى به سوى آن اصلها است تا دستاورد جاسوسان مزدور ما در اطراف آن اصليها در تركيه ، ايران و عراق ، داده‌هاى ورودى باشد كه به ذهن اين بدلها ريخته شود و ما اطّلاعات خروجى را از عكس العمل و انديشهء اين بدلها بدست آوريم .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nآنگاه دبيركلّ به من گفت : ما اين پنج بدل را كه نقش آن پنج نفر اصلى را بازى مىكنند ، در نقش آن اصليها به بازى درآورده‌ايم تا ببينيم كه آنها چگونه مىانديشند ؟ چرا كه ما اين بدلها را از اطّلاعاتى كه از تركيه ، ايران و عراق بدست آورده‌ايم بهره‌مند مىسازيم و ايشان خود را به منزلهء آن پنج نفر اصلى فرض مىكنند سپس به سؤالات ما پاسخ مىدهند و ما تجربه كرده‌ايم كه نتايج افكار اين پنج بدل ، در حدود هفتاد درصد با نحوهء انديشهء آن پنج نفر اصلى مطابقت دارد .\r\nدبيركلّ گفت : اگر مىخواهى خودت امتحان كن ، تو كه با عالم نجف برخورد كرده‌اى .\r\nگفتم : آرى ، مسائلى هم از مراجع تقليد نجف پرسيده‌ام .\r\nآنگاه به نزد بدل مرجع تقليد نجف رفتم و به او گفتم : مولانا ! آيا براى ما شيعيان جايز است كه با حكومت عثمانى بجنگيم ؟ چرا كه حكومت عثمانى سنّى شديد التعصّب است .\r\nبدل اندكى تأمّل كرد و گفت : براى ما جايز نيست كه با حكومت عثمانى به جهت اين كه سنّى مذهب است بجنگيم ، چرا كه مسلمانان همه باهم برادرند ولى از اين جهت كه بر امّت مسلمان ستم مىكنند جنگيدن با آنها جايز است و اين هم از باب امر به معروف و نهى از منكر است تا اين كه از ستمگرى بر ما دست بردارند و آن وقت ما ديگر با آنها و شؤون حكومتى آنها نزاعى نداريم .\r\nمن گفتم : مولانا ! رأى شما دربارهء طهارت يهود و نصارى چيست ؟ آيا اهل كتاب نجسند يا نه ؟\r\nبدل گفت : آرى ايشان نجسند و اجتناب و دورى از آنها واجب است .\r\nمن گفتم : چرا ؟\r\nاو گفت : اين از باب مقابلهء به مثل است ، چرا كه آنها ما را كافر مىدانند و\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nپيامبر ما محمّد صلى الله عليه و آله و سلم را تكذيب مىكنند و ما نيز در اين امر با ايشان مقابلهء به مثل مىكنيم .\r\nمن گفتم : مولانا ! مگر نظافت از ايمان نيست ؟ پس چرا در صحن شريف ، خيابانها و كوچه‌ها اين قدر آشغال مىريزند ؟ حتّى من در مدارس علميّه هم نظافت نديدم .\r\nاو گفت : شكّى نيست كه نظافت از ايمان است ولى ما چه كنيم كه مشكل ، كم‌آبى و از طرفى بىتوجّهى حكومت به امر نظافت است .\r\nبدل خيلى حاضر جواب بود و عجيب آن كه همهء پاسخهاى او به سؤالات من مطابق با پاسخهايى بود كه خود مرجع تقليد در مقابل همين سؤالات به من داده بود بدون هيچ كم و زيادى به استثناى عبارت ( بىتوجّهى حكومت به امر نظافت ) كه در پاسخ سؤال سوّم من بدل به جواب مرجع تقليد شيعه اضافه كرده بود .\r\nمن از اين بدلسازى دقيق و مطابق با اصل سخت در شگفت ماندم ، چرا كه مرجع تقليد شيعيان در نجف در جواب همين سؤالات من ، دقيقاً همين پاسخها را داده بود و بدل مرجع تقليد به فارسى سخن مىگفت همان گونه كه خود مرجع تقليد شيعيان در نجف فارسى حرف مىزد .\r\nدبيركلّ به من گفت : اگر با هر يك از اشخاص اصلى چهارگانهء ديگر هم رو به رو شوى و با آنها صحبت كنى ، آنگاه مىتوانى با بدلهاى آنها نيز گفت و گو كنى تا ببينى كه چگونه رفتار و گفتار اين بدلها همسان اصليهايشان است .\r\nمن گفتم : من كيفيّت افكار شيخ الإسلام را مىشناسم ، چرا كه استادم شيخ احمد افندى كاملًا راجع به افكار او برايم سخن گفته است .\r\nدبيركلّ گفت : پس بفرما با بدلش صحبت كن .\r\nمن پيش بدل شيخ الإسلام رفتم و به او گفتم : افندى ! آيا فرمانبردارى از\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nخليفهء عثمانى شرعاً واجب است ؟\r\nاو گفت : آرى فرزندم ! همان گونه كه فرمانبردارى از خدا و رسولش واجب است .\r\nگفتم : افندى ! به چه دليلى اطاعتش مثل اطاعت خدا و پيامبر واجب است ؟\r\nاو گفت : آيا نشنيده‌اى اين آيهء شريفه را كه خداوند متعال مىفرمايد :\r\n« أَطيعُوا اللَّهَ وَأَطيعُوا الرَّسُول وَاولِى الأَمْرِ مِنْكُم » « 1 » ؛ « فرمان خدا و رسول او و فرمان داران از طرف خدا و رسول را اطاعت كنيد » ؟\r\nمن گفتم : افندى ! اگر خليفه اولى الأمر باشد چگونه خدا ما را به اطاعت يزيد بن معاويه فرمان مىدهد « 2 » آن يزيدى كه بر لشكر خود هر گونه بهره‌ورى نامشروعى را از شهر مدينهء منوّره آزاد كرد و حسين ( عليه السلام ) سبط رسول خدا ( صلى الله عليه و آله و سلم ) را كشت ؟ ! و چگونه خدا ما را به اطاعت وليد شارب خمر دستور مىدهد ؟ !\r\nبدل گفت : فرزندم ! همانا يزيد از جانب خداوند متعال اميرالمؤمنين بود و در قتل حسين ( عليه السلام ) خطا كرد و توبه نمود ( ! ) امّا در اين كه مدينهء منوّره را بر لشكر خود مباح كرد خطا نكرد ، چرا كه ايشان طغيان كردند و ظلم نموده و از فرمان او سرپيچى كردند و امّا وليد ؛ او نيز شراب خالص نمىنوشيد ، بلكه آن را با آب ممزوج مىكرد و شرابى كه مستى نياورد در شريعت اسلام حرام نيست . « 3 »\r\n\r\n\r\n","description":"","footnote":"\r\n( 1 ) - سورهء نساء ، آيهء 59 .\r\n( 2 ) . خداوند اطاعت و پيروى كسانى را بر مردم واجب نموده است كه از طرف خدا و رسول او باشند وپيامبر اكرم صلى الله عليه و آله و سلم آنها را معيّن فرموده است ، نه هر كسى كه چنين مقامى را ادّعا مىكند .\r\n( 3 ) . قبلًا گفتيم شراب نجس و خوردن آن حرام است اگرچه با آب مخلوط شود .\r\n","page_name":" 63 ","page_number":63},
  {"content":"\r\n\r\nمن همين سؤالات را از استادم شيخ احمد افندى پرسيده بودم و جوابهاى او به آن پرسشها با پاسخ بدل چندان تفاوتى نداشت .\r\nبعد از اين گفت و گو من به دبيركلّ گفتم : فايدهء اين نمايش چيست ؟\r\nاو گفت : ما مىدانيم كه سلاطين و علماى شيعه و سنّى چگونه مىانديشند و براى برخورد با ايشان در جريانات سياسى و دينى راه حلّهاى مناسبى پيدا مىكنيم و آنها را به كار مىبنديم .\r\nمثلًا هنگامى كه بدانى كه دشمنت از جانب مشرق خواهد آمد لشكر خود را در همان طرف براى جلوگيرى از او گُسيل مىدارى ؛ ولى اگر ندانى كه از كدام سو خواهد آمد لشكر خود را در تمام جهاتى كه احتمال مىدهى از يكى از آنها حمله خواهد كرد بطور پراكنده آماده مىسازى همان گونه هر گاه بدانى كه چگونه يك فرد مسلمان براى مذهب و دين خود استدلال مىكند آنگاه براى سركوب كردن او قادر خواهى بود كه جوابهاى دندان شكن آماده كنى ، آنگاه پاسخهاى تو براى درهم شكستن عقايد مسلمانان كافى خواهد بود .\r\nسپس دبيركلّ كتاب قطور هزار صفحه‌اى را به من داد كه در آن نتايج مناظرات و نقشه‌هايى كه در ميان اين پنج نفر اصلى و پنج نفر بدلى در امور لشكرى ، مالى ، فرهنگى و دينى ردّ و بدل شده بود ، وجود داشت .\r\nمن كتاب را با خود به خانه بردم و از اوّل تا آخر آن را در سه هفته يعنى در مدّتى كه دبيركلّ به من مرخصى داده بود مطالعه كردم ، وى دستور داد كه بعد از مطالعه كتاب را پس بدهم ، هنگامى كه كتاب را مطالعه مىكردم از ردّ و ايرادها و دقّت مناظرات سخت به شگفت آمده بودم ، گويا كه همهء آنها واقعى بود و تا آنجا كه من اطّلاع داشتم بيش از هفتاد درصد با اصل پاسخها مطابق بود ، اگرچه دبيركلّ قبلًا به من گفته بود كه اين پاسخهاى درست نمايشى\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nنزديك به هفتاد درصد از دقّت برخوردار است و بنا به پيش‌بينى علمى كتاب به طور يقين دانستم كه امپراطورى عثمانى در مدّتى كمتر از يك قرن درهم مىشكند و اساسش فرو مىريزد .\r\nدبيركلّ به من گفت : اتاقهاى ديگرى نيز در اين ساختمان وجود دارد كه در آنها نظير اين نمايش نسبت به ساير بلادى كه تحت سيطرهء استعمارى ما قرار دارد ، يا حكومت بريتانيا تصميم دارد در آينده بر آنها دست يابد ، وجود دارد .\r\nمن به دبيركلّ گفتم : چگونه بر چنين بدلهايى با اين دقّت و توان دست يافتيد ؟ !\r\nاو گفت : پيوسته مزدوران در همهء كشورها اطّلاعات كافى را در اختيارمان قرار مىدهند و اين بدلها در اين خصوص افراد برجسته و قابلى هستند و طبيعى است كه اگر بر اطّلاعات كافى خاصّى بدان گونه كه فلان كس مىداند دست يا بى ، نوع انديشه و نتيجه‌گيرى تو نيز مانند انديشه و نتيجه‌گيرى او خواهد شد ، چرا كه تو در اين هنگام نسخه‌اى مطابق اصل شده‌اى .\r\nدبيركلّ ادامه داد و گفت : اين نخستين رازى بود كه وزير مستعمرات به من دستور داده بود تا تو را از آن آگاه سازم و امّا راز دوّم پس از يك ماه بعد از آن كه اين كتاب را تماماً مطالعه كردى به تو خواهم گفت ( و مقصودش همان كتاب هزار صفحه‌اى بود كه بدان اشاره كردم ) .\r\nمن با دقّت و توجّه كتاب را مطالعه كردم و افقهاى تازه‌اى از دانش نسبت به اوضاع مسلمانان برايم آشكار شد همان گونه كه چگونگى انديشهء ايشان برايم واضح شده بود و همان گونه كه علّت عقب‌ماندگى مسلمانان از قافلهء پيشرفت ملّت‌هاى مترقّى برايم روشن شده بود و همان گونه كه به وضوح دانسته بودم كه نقاط ضعف مسلمانان چيست ؟ و همانطور كه نقاط قوّت مسلمانان هم برايم واضح شده بود و همان گونه كه برايم روشن شده بود كه چگونه بايد نقاط قوّت آنها را از بين برده و به نقاط ضعف تبديل كنيم .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nاز جملهء نقاط ضعف مسلمانان اينكه :\r\n1 - اختلاف در ميان سنّى و شيعه ، اختلاف در ميان احكام و ملّتهايشان ، اختلاف در ميان دو حكومت عثمانى و ايران ، اختلاف در ميان عشاير و اختلاف در ميان علما و حكومت .\r\n2 - جهل و بيسوادى كه تقريباً همهء مسلمانان - جز اندكى - را دربرگرفته بود .\r\n3 - افسردگى و به ياد تحصيل و معرفت نبودن و هشيارى نداشتن .\r\n4 - ترك دنيا به طور كلّى و روى آوردن به آخرت و عمل فقط براى آن .\r\n5 - ديكتاتورى حاكمان و استبداد فراگير .\r\n6 - ناامن بودن راهها و گسسته بودن ارتباطات مگر كمى .\r\n7 - نداشتن بهداشت عمومى حتّى اين كه طاعون و و با پيوسته همه جا تلفات زيادى برجا مىگذاشت بطورى كه تقريباً در هر نوبتى دهها هزار انسان را از بين مىبرد .\r\n8 - خرابى شهرها و خشكى بيابانها و كم آبى و خشكى رودها و كمى كشت‌زارها .\r\n9 - هرج و مرج ادارى كه نه نظامى و نه مقياس و ميزانى و نه قانونى در كار بود ، چرا كه مسلمانان با آن كه از ظاهر و لفظ قرآن نهايت بزرگداشت را داشتند ولى نسبت به عمل به قوانين آن گويا قرآنى در ميانشان نبود .\r\n10 - اقتصاد بىسامان بحدّى كه فقر در سراسر بلاد مسلمين سايه افكنده بود .\r\n11 - نبودن ارتش منظّم به معنى واقعى و نبودن اسلحهء كافى و فرسودگى اسلحهء موجود .\r\n12 - / حقير شمردن زنان و پايمال كردن حقّ آنان .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n13 - كثيف و آلوده بودن بازارها و خيابانها و در و ديوارها و همه جا .\r\nدر كتاب ( مزبور ) بعد از بيان هر نقطهء ضعفى از مسلمانان ، يادآور شده بود كه قانون اسلام بر خلاف آنچه مسلمانان رفتار مىكنند ، توصيه نموده است ، پس بر ما لازم بود كه مسلمانان را در نادانى خود نگه داريم تا به حقيقت دين خود پى نبرند و از جملهء يادآوريهاى كتاب اين بود كه اسلام :\r\n1 - مسلمانان را به اتّحاد و همبستگى و الفت و مهربانى دستور مىدهد و فرمان مىدهد كه اختلافات را كنار بگذارند . پس در قرآن است كه :\r\n« وَاعْتَصِمُوا بِحَبْل اللَّهِ جَميعاً . . . » « 1 » ؛ « همگى به ريسمان الهى ( كه اهل بيت عليهم السلام هستند ) چنگ زنيد .\r\n2 - دستور مىدهد تا در طلب دانش باشند ، پس در حديث است كه :\r\n« طلب العلم فريضة على كلّ مسلم ومسلمة » ؛ « فرا گرفتن دانش بر هر مرد و زن مسلمان لازم است » .\r\n3 - مسلمانان را به كنجكاوى و تفكّر فرمان مىدهد . پس در قرآن است كه : « فَسيرُوا فِي الْأَرْض » « 2 » ؛ « در زمين سير و گردش نماييد » .\r\n4 - مسلمانان را به طلب دنيا دستور مىدهد . پس در قرآن است « وَمِنْهُمْ مَنْ يَقُول رَبَّنا آتِنا فِي الدُّنْيا حَسَنة وَفِي الآخِرَة حَسَنة » « 3 » ؛ « بعضى از مردم مىگويند : پروردگارا به ما در دنيا و آخرت خوبى عطا فرما » .\r\n5 - مسلمانان را به مشورت كردن با يكديگر دستور مىدهد . پس در قرآن است كه : « وَأَمْرُهم شُورى بَيْنَهُم » « 4 » ؛ « آنان در امور خودشان مشورت مىكنند » .\r\n\r\n\r\n","description":"","footnote":"\r\n( 1 ) - سورهء آل عمران ، آيهء 103 .\r\n( 2 ) - سورهء آل عمران ، آيهء 137 .\r\n( 3 ) - سورهء بقره ، آيهء 201 .\r\n( 4 ) - سورهء شورى ، آيهء 38 .\r\n","page_name":" 67 ","page_number":67},
  {"content":"\r\n\r\n6 - مسلمانان را به امنيّت راهها فرمان مىدهد ( و مىفرمايد : ) « فَامْشُوا في مَناكِبِها » « 1 » ؛ « در پستىها و بلنديهاى زمين گام برداريد » .\r\n7 - مسلمانان را به رسيدگى به بهداشت و تندرستى سفارش مىكند . پس در حديث است كه : « إنّما العلوم اربعة : علم الفقه لحفظ الإيمان وعلم الطبّ لحفظ الأبدان وعلم النحو لحفظ اللسان وعلم النجوم لحفظ الأزمان » ؛ « علوم چهار نوعند : 1 - علم فقه براى حفظ ايمان ، 2 - علم طب براى حفظ بدنها ، 3 - علم نحو براى نگاهداشت زبان ، 4 - علم ستاره‌شناسى براى حفظ زمان » .\r\n8 - مسلمانان را به آبادانى سفارش مىنمايد . پس در قرآن است كه « خلقَ لَكُم ما فِي الأَرْض جَميعاً » « 2 » ؛ « ( خداوند ) همهء آنچه را كه در زمين است براى شما آفريد » .\r\n9 - مسلمانان را به نظم دستور مىدهد . پس در قرآن است كه : « مِن كُلِّ شَيء مَوْزُون » « 3 » ؛ « از همه چيزها به اندازه رويانيديم » ، و در حديث است كه :\r\n« ونظم أمركم » ؛ « و در كارهايتان نظم داشته باشيد » .\r\n10 - مسلمانان را به بهبود اقتصادى سفارش مىكند . پس در حديث است كه : « من لا معاش له لا معاد له » ؛ « كسى كه گذران زندگى ندارد در واقع معاد هم ندارد » .\r\n11 - مسلمانان را به داشتن لشكر قوى و سلاح نيرومند فرمان مىدهد كه : « وَأَعِدُّوا لَهُمْ مَا اسْتَطعتُم مِن قُوَّة » « 4 » ؛ « آنچه مىتوانيد از نيرو براى مبارزه با دشمنان مهيّا كنيد » .\r\n12 - مسلمانان را به احترام به زنان سفارش مىكند . پس در قرآن است\r\n\r\n\r\n","description":"","footnote":"\r\n( 1 ) - سورهء ملك ، آيهء 15 .\r\n( 2 ) - سورهء بقره ، آيهء 29 .\r\n( 3 ) - سورهء حجر ، آيهء 19 .\r\n( 4 ) - سورهء انفال ، آيهء 60 .\r\n","page_name":" 68 ","page_number":68},
  {"content":"\r\n\r\nكه : « وَلَهُنَّ مِثْل ما عَلَيْهِنّ بِالْمَعْرُوف » « 1 » ؛ « براى زنان مثل آنچه وظيفه دارند ، حقوق شايسته‌اى است » .\r\n13 - مسلمانان را به نظافت و پاكيزگى سفارش مىكند . پس در حديث است كه : « النظافة من الإيمان » ؛ « پاكيزگى از ايمان است » .\r\nكتاب مزبور نقاط قوّت مسلمانان را چنين يادآور شده و به از بين بردن آنها دستور داده ، عبارتند از :\r\n1 - مسلمانان اهميّت نمىدهند كه برادران مسلمانشان به چه قوم و سرزمينى بستگى دارد يا به چه زبانى سخن مىگويد و چه رنگى دارد و از كدام بلاد آمده است .\r\n2 - در ميان مسلمانان ربا ، احتكار ، زنا ، شراب و خوك حرام است .\r\n3 - مسلمانان به علماى خود نهايت ارتباط و نزديكى را دارند .\r\n4 - و طايفهء بزرگى از سنّيها خليفهء عثمانى را احترام مىكنند و او را نمونهء پيامبر اسلام مىانگارند و فرمانبرداريش را واجب مىشمارند همان گونه كه طاعت خدا و رسول را واجب مىدانند .\r\n5 - جهاد را واجب مىدانند .\r\n6 - شيعيان غير مسلمانان را نجس مىدانند با هر عقيده‌اى كه باشد .\r\n7 - مسلمانان اعتقاد دارند كه اسلام برتر است و هيچ چيز بر او برترى ندارد .\r\n8 - شيعيان ، ساختن معابد غير اسلامى ( اعمّ از اهل كتاب و مشركين ) را حرام مىدانند .\r\n9 - بيشتر مسلمانان بيرون راندن يهود و نصارى را از شبه جزيرهء عربستان واجب مىدانند .\r\n\r\n\r\n","description":"","footnote":"\r\n( 1 ) - سورهء بقره ، آيهء 228 ، « ولهنّ مثل الّذي عليهنّ بالمعروف » .\r\n","page_name":" 69 ","page_number":69},
  {"content":"\r\n\r\n10 - مسلمانان به نماز ، روزه ، حجّ و امثال آنها اهتمام بسزايى دارند .\r\n11 - شيعيان ، پرداختن وجوهات ( خمس و سهم امام ) را به مراجع تقليد خود واجب مىشمرند .\r\n12 - مسلمانان به عقيدهء اسلامى خود بسيار تعصّب دارند .\r\n13 - مسلمانان ، فرزندان خويش را خيلى دقيق به روش پدران خويش تربيت مىكنند تا جداسازى فرزندان از پدران غير ممكن باشد .\r\n14 - زن ، در نزد مسلمانان بايد در حجاب بسيار پوشيده باشد تا فساد در ميان زنان راه پيدا نكند .\r\n15 - نماز جماعتى در ميان مسلمانان وجود دارد كه هر روزه چندين بار آنها را در كنار هم گرد مىآورد .\r\n16 - حرمهاى پيامبر و آل او و صالحان ، مركز تجمّع و رفت و آمد مسلمانان است .\r\n17 - در ميان مسلمانان بسيارى از اشخاص با رسول خدا ( صلى الله عليه و آله و سلم ) نسبت خانوادگى دارند و از اولاد اويند و ايشان يادآوران پيامبر اسلامند و پيامبر را در ميان خود بطور زنده يادآورى مىكنند .\r\n18 - شيعيان حسينيّه‌هايى دارند كه در ايّام خاصّى ايشان را گردهم مىآورد و واعظان در آن مكانها ، ايمان را در دلهاى ايشان قوى مىسازند و آنان را بر كردار نيك سفارش مىكنند .\r\n19 - امر به معروف و نهى از منكر در ميان مسلمانان واجب است .\r\n20 - مسلمانان ، ازدواج و زياد كردن فرزندان و تعدّد زوجات را در دين خود نيكو مىشمرند .\r\n21 - مسلمانان ، به اسلام درآوردن يك فرد غير مسلمان را بهتر از دارا بودن همهء دنيا مىشمرند .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n22 - مسلمانان ، عقيده دارند كه هر كس يكى از سنّتهاى نيكوى اسلام را رواج دهد هم پاداش عمل نيك خود را دارد و هم مانند كسانى كه بعد از او آن سنّت نيكو را بجا مىآورند پاداش خواهد داشت .\r\n23 - مسلمانان ، بزرگداشت عظيمى از احياى قرآن و حديث دارند و پيروى از آن دو را موجب بهشت و پاداش اخروى مىدانند .\r\nسپس كتاب مزبور سفارش كرده بود كه نقاط ضعف مسلمانان را گسترش دهيد و نقاط قوّت آنها را از بين ببريد و راهنماييهاى كافى براى اجراى اين دستورات در اختيار گذاشته بود .\r\nآن كتاب دربارهء آنچه براى گسترش دادن نقاط ضعف امكان دارد مىگويد :\r\n1 - براى دامن زدن اختلافات مىتوان بدبينى را در ميان گروههاى درگير بيشتر نمود و كتابهايى را كه در مورد اين دسته و آن دسته بدگويى دارد در ميانشان منتشر كرد و در راه خرابكارى و جدايى افكنى بايد از سرمايهء كافى دريغ نداشت .\r\n2 - با جلوگيرى از باز شدن مدرسه‌ها و انتشار كتابهاى سودمند و با سوزاندن كتابهاى مفيد تا آنجا كه ممكن است و نيز با جلوگيرى مردم از اين كه فرزندان خود را در مدارس علميّه وارد سازند به وسيلهء متّهم ساختن علما و آخوندها مىتوان مردم را در جهل و نادانى نگه داشت .\r\n3 و 4 - با وعده‌هاى نسيهء اخروى و مهمّ و زيبا جلوه دادن بهشت در مقابل ايشان و اين كه به زندگى دنيا مكلّف نيستند و ترويج و توسعهء محافل و حلقه‌هاى تصوّف و رواج دادن كتابهايى كه مردم را به زهد و بىميلى به دنيا فرا مىخواند ، مانند : كتاب احياء العلوم غزالى و مثنوى مولوى و كتابهاى محىالدين بن عربى مىتوان مردم را در حالت سرگردانى و عقب ماندگى فرهنگى و اقتصادى نگاه داشت .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n5 - با اين بيان كه فرمانروايان « ظلّ اللَّه في الأرض » ( سايهء خداوند بر روى زمين ) هستند ، و اين كه ابوبكر ، عمر ، عثمان ، على ( عليه السلام ) و بنىاميّه و بنىعبّاس همگى با زور و شمشير به حكومت ديكتاتورى رسيدند مىتوان ديكتاتورى فرمانروايان را تقويت كرد .\r\nمثلًا ابوبكر با شمشيرِ عمر و تهديد او و ترس مردم از او كه مبادا خانه‌هاى ايشان را مانند خانهء فاطمه دخت پيامبر ( عليهما السلام ) به واسطهء سرپيچى از حكم زور دستگاه خلافت ، به آتش بكشد ، به خلافت غاصبانهء ديكتاتورى دست يافت .\r\nعمر با وصيّت ابوبكر خلافت را غصب كرد ؛ و عثمان با دستور عمر غاصب خلافت شد ؛ و على ( عليه السلام ) با انتخاب انقلابيّون به خلافت رسيد ؛ و معاويه با شمشير ، خلافت را غصب كرد ؛ و سپس بنىاميّه غاصب خلافت شدند ؛ و سفّاح ، اوّلين خليفهء غاصب عبّاسى و نخستين ديكتاتور از بنىعبّاس با قدرت شمشير بر بنىاميّه فائق آمد ، سپس بنىعبّاس پس از او ديكتاتورى را به ارث صاحب شدند ، همهء اينها دليل بر آن است كه حكومت در اسلام از نوع ديكتاتورى است .\r\n6 - با مشغول كردن فرمانروايان به امور پوچ و بيهوده مىتوان ايشان را از مجازات دزدان و راهزنان بازداشت و از دزدان و راهزنان حمايت كرد و اسلحه در اختيارشان قرار داد و به ادامه دادن دزدى و راهزنى و آشوب و اغتشاش تشويقشان كرد تا سرانجام ناامنى در ممالك اسلامى گسترده‌تر گردد .\r\n7 - بايد با ترويج مذهب جبر در ميان مسلمانان و اين كه همهء امور با قضا و قدر خداوند و بدون اختيار بندگان صورت مىگيرد « 1 » ايشان را از بهداشت دور نگه داريم ، بدين نحو كه به ايشان بگوييم كه علاج بىفايده است . آيا خدا در\r\n\r\n\r\n","description":"","footnote":"\r\n( 1 ) . مسألهء قضا و قدر صحيح است ولى مذهب جبر باطل مىباشد ، زيرا دعا و تغيير در رفتار انسان‌مقدّرات الهى را عوض مىكند .\r\n","page_name":" 72 ","page_number":72},
  {"content":"\r\n\r\nقرآن نگفته است كه : « الَّذي يُطْعِمُنى وَيسقينى * وَإِذا مَرِضتَ فَهُو يَشْفينى » « 1 » ؛ « اوست كه به من طعام مىدهد و مرا سيراب مىسازد ، وقتى بيمار شدم همو شفايم مىدهد » . و آيا نگفته است كه : « وَالَّذى يُميتُنى ثُمَّ يُحْيينى » « 2 » ؛ « او مرا مىميراند ، آنگاه زنده‌ام مىنمايد » . پس شفا به دست خدا است و مرگ نيز به دست اوست . پس راهى به سوى شفا بدون ارادهء خداوندى وجود ندارد و بدون قضا و قدر الهى فرار از مرگ ممكن نيست .\r\n8 - با آنچه در گفتار سوّم و چهارم گذشت مىتوان مسلمانان را از لحاظ كشاورزى و آبادانى نيز در عقب‌ماندگى نگاه داشت .\r\n9 - و با اين بيان كه اسلام دين عبادت است و نظامى در آن نيست و پيامبر و خلفا كابينهء وزارت و تشكيلات و ادارات و قوانينى نداشتند هرج و مرج را در ميان مسلمانان تقويت كرد . « 3 »\r\n10 - عقب‌ماندگى اقتصادى خود نتيجهء طبيعى عقب ماندگيهايى است كه تا اينجا برشمرديم و با آتش زدن محصولات ، و غرق كردن كشتيهاى بازرگانى ، و آتش زدن بازارها و ويران كردن سدّها و سرازير كردن سيلابها به مزارع و شهرها و مسموم ساختن منابع آب آشاميدنى مىتوان به عقب‌ماندگى اقتصادى بيشتر دامن زد .\r\n11 - با به بازى گرفتن فرمانروايان به انواع فساد و شراب و قمار و اسراف اموال در امور شخصيّتشان ، مىتوان آنان را چنان بيچاره ساخت كه ديگر\r\n\r\n\r\n","description":"","footnote":"\r\n( 1 ) - « وَالّذي هُو يُطْعِمُنى ويسقينِ * وَإِذا مَرِضْت فَهُو يَشْفينِ » ، « سورهء شعراء ، آيهء 79 و 80 » .\r\n( 2 ) - « وَالَّذي يُميتُنى ثُمَّ يُحيينِ » ، « سورهء شعراء ، آيهء 81 » .\r\n( 3 ) . اسلام آئين حيات و زندگى است و قرآن كريم و روايات خاندان وحى عليهم السلام بهترين قوانين و دستورات را به جامعهء بشريّت ارائه نموده‌اند كه اجراى كامل آن‌ها ، با حكومت الهى حضرت بقيّة اللَّه ارواحنا فداه تحقّق يافته و ياوران آن حضرت سراسر گيتى را در اختيار گرفته و قوانين حياتبخش اسلام را در تمام جهان اجرا مىنمايند .\r\n","page_name":" 73 ","page_number":73},
  {"content":"\r\n\r\nاندوخته‌اى براى تهيّهء اسلحه و تأمين خوراك لشكر و سرباز در دستشان باقى نماند .\r\n12 - مىتوان شايع ساخت كه اسلام زنان را حقير و ناچيز شمرده است با اين پوشش كه آيا در قرآن نيامده است : « الرِّجال قَوَّامُون عَلَى النِّساء » « 1 » ؛ « مردان بر زنان سرپرست هستند » . و اين كه آيا در سنّت وارد نشده است كه :\r\n« المرأة شرّ كلّها » ؛ « زن همه‌اش شرّ است » . « 2 »\r\n13 - آلودگى و كثافت نتيجهء طبيعى كمبود آب است . پس بايد به هر نحوى كه ممكن است جلوى ازدياد آب و بهبود وضع آبرسانى را گرفت .\r\nامّا سفارشات كتاب پيرامون از بين بردن نقاط قوّت مسلمانان عبارت بودند از :\r\n1 - بايد با احياء فريادهاى برخاسته از نژاد پرستى ، اقليم پرستى ، تعصّبات زبان و رنگ و پوست و غير اينها از موارد اختلاف برانگيز و تفرقه‌انداز ، مسلمانان را از يكديگر متفرّقتر سازيم و با يكديگر در اختلاف بيشترى بياندازيم ، همان گونه كه در آن كتاب سفارش كرده بود بايد سعى كنيم تا مسلمانان كوشش خود را در راه احياء و بزرگداشت تمدّنهاى پيش از اسلام به كار گيرند ، مانند : احياء و بزرگداشت فرعونها و نظام فرعونى در مصر و دوگانه پرستى در ايران و تمدّن و آيين بابلى در عراق ؛ و تا آخر سفارشاتى كه تا پايان صفحه‌اى طولانى از كتاب به اين امر پرداخته شده بود .\r\n\r\n\r\n","description":"","footnote":"\r\n( 1 ) - سورهء نساء ، آيهء 34 .\r\n( 2 ) . تفاوت زنان و مردان از لحاظ عاطفه و همچنين از جهات جسمانى ، مسأله‌اى است كه همهء دانشمندان جهان آن را پذيرفته‌اند . هيچ گاه اسلام زنان را ناچيز نشمرده است .\r\nدر بعضى از روايات كه از سيصد و سيزده تن مردان ممتاز كه ياوران بزرگ امام عصر عجّل اللَّه تعالى له الفرج مىباشند سخن به ميان آمده از پنجاه نفر زنان باعظمت كه از ياوران نزديك امام عصر ارواحنا فداه مىباشند ياد مىكند .\r\n","page_name":" 74 ","page_number":74},
  {"content":"\r\n\r\n2 - همچنين لازم است تا مفاسد چهارگانه‌اى كه ذكر آنها خواهد آمد در ميان مسلمانان بطور آشكار و پنهان رواج يابد ، يعنى شراب ، قماربازى ، زنا و گوشت خوك .\r\nسپس كتاب سفارش كرده بود كه بايد با يهود و نصارى و مجوس ( زرتشتيان ) و صابئيانى كه در كشورهاى اسلامى زندگى مىكنند همكارى جدّى و پيمان محكمى براى ترويج اين مفاسد چهارگانه برقرار كرد ( كه هم اين مفاسد را عمل كنند و هم مسلمانان را به اين موارد متمايل و مشغول سازند و تشويق و ترغيب نمايند ) .\r\nو از براى كسانى كه در ميان مسلمانان اين مفاسد چهارگانه را ترويج مىكردند و شايع مىساختند ، از صندوق وزارت مستعمرات بودجه‌اى ويژه به عنوان اضافهء حقوق ، اختصاص داده بودند و براى كسانى كه بيشتر و بيشتر اين مفاسد چهارگانه را بتوانند شايع كرده و گسترش دهند ، جوايز و تشويقاتى در نظر گرفته بودند .\r\nكتاب مزبور سفارش مىكرد كه از وابستگان سفارت بريتانياى كبير براى انجام و توسعه و رواج اين مفاسد چهارگانه بايد پشتيبانى كرد و نيز بايد كسانى را كه در نشر و ترويج اين مفاسد چهارگانه گرفتار خشم و مجازات مسلمانان مىشوند ، نجات داد ؛ همان گونه كه آن كتاب سفارش مىكرد كه بايد ربا را به هر صورتى كه ممكن است رواج داد چرا كه اين مفسده علاوه بر آن كه ويرانى اقتصادى آنان را به دنبال خواهد داشت باعث مىشود تا مسلمانان در هتك حرمت به قوانين قرآن جرى و گستاخ شوند و كسى كه نسبت به يك قانون جزئى بىاعتنايى و گستاخى كند نسبت به ساير قوانين نيز به آسانى گستاخ و حرمت شكن خواهد شد . . .\r\nو همچنين كتاب سفارش مىكرد كه لازم است در مورد ربا اين شبهه را\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nايجاد كنيم كه ربا به طور مطلق و به هر صورتى حرام نيست ؛ بلكه تنها موردى از آن حرام است و آن ربائى است كه مضاعف و چندين برابر باشد ، چرا كه قرآن مىگويد : « لاتَأْكُلوا الرِّبا أَضْعافاً مُضاعَفة » « 1 » ؛ « ربا مخوريد كه دائم سود بيفزاييد تا چند برابر شود » . « 2 »\r\n3 و 4 - همچنين بايد ارتباط قوى در ميان مسلمانان با علمايشان را از طريق تهمت زدن و افترا بستن بر علما و داخل كردن بعضى از مزدوران در لباس علماى مسلمان ( كه مرتكب خلاف شرع شوند ) تضعيف سازيم ، تا براى ايشان همهء علماء وضع مشكوك و ترديدآميز پيدا كنند تا مسلمانان در شبهه باشند كه كدام يك از علمايشان واقعاً عالم است و كداميك مزدور استعمار .\r\nو تأكيد بر اين بود كه چنين مزدورانى را استعمار به سوى مراكز علمى دينى مسلمانان مانند الأزهر ، استانبول ، نجف و كربلا گسيل دارد .\r\nو يكى از راههاى ضعيف ساختن ارتباط قوى مسلمانان با علمايشان گشودن مدارسى بود كه مزدوران ما براى تربيت كودكان مسلمان افتتاح مىكردند تا اين كه كودكان مسلمان را ( با كراهت و نفرت از علما و خليفهء عثمانى و ذكر بديهاى او و اين كه او خليفه‌اى عيّاش و خوشگذران است و با خرج كردن اموال مسلمانان در راه فساد و اسراف ، نمىتواند در همهء شؤن نمونه و الگوى پيامبر اسلام باشد ) تربيت كنند .\r\n5 - بايد در مسألهء جهاد مسلمانان را در شكّ و ترديد قرار داد كه جهاد امرى مقطعى بوده است و در اين زمان جهادى بر مسلمانان واجب نيست .\r\n6 - بايستى اين انديشه و عقيده كه كفّار نجسند را از ميان شيعيان برچيد و\r\n\r\n\r\n","description":"","footnote":"\r\n( 1 ) - سورهء آل عمران ، آيهء 130 .\r\n( 2 ) . حرمت ربا در اسلام از مسائل ضرورى دين اسلام است و نه تنها در آيهء بالا بلكه در آيات ديگر و روايات بسيار ، به حرمت آن تصريح شده است .\r\n","page_name":" 76 ","page_number":76},
  {"content":"\r\n\r\nبايد به ايشان گفت كه قرآن مىگويد : « طعامكم حلّ لهم وطعامهم حلّ لكم » « 1 » ؛ « طعام شما بر آنان و طعام آنان بر شما حلال است » . « 2 » و اين كه پيامبر همسرى يهودى بنام صفيّه و همسرى نصرانى بنام ماريه داشت و امكان ندارد كه بانوى پيامبر نجس باشد . « 3 »\r\n7 - لازم است كه مسلمانان بر اين عقيده باشند كه مقصود پيامبر از واژهء اسلام مطلق دين بوده است ، اعمّ از يهوديّت و مسيحيّت نه خصوص اسلام محمّدى به دليل آن كه قرآن اهل هر دين آسمانى را مسلمان مىنامد و در قرآن آمده است كه يوسف پيامبر گفت كه مرا مسلمان بميران و ابراهيم و اسماعيل گفتند : « رَبَّنا وَاجْعَلْنا مُسْلمين لَك وَمِن ذُرِّيَّتنا امَّة مُسلمة لَك » « 4 » ؛ « پروردگارا ! ما را تسليم فرمان خود گردان و فرزندان ما را نيز تسليم خود بدار » ؛ و يعقوب نبى به فرزندان خود گفت : « فَلاتَمُوتنّ إِلّا وَأَنْتُم مُسْلِمون » « 5 » ؛ « پس نميريد مگر آنكه تسليم رضاى خدا باشيد » . « 6 »\r\n8 - چگونه بناى كنيسه‌ها و كليساها حرام است و حال آن كه پيامبر و\r\n\r\n\r\n","description":"","footnote":"\r\n( 1 ) - « وَطَعامُ الَّذينَ اوتُوا الكِتابَ حِلٌّ لَكُم وَطَعامُكُم حِلٌّ لَهُم » ، « سورهء مائده ، آيهء 5 » .\r\n( 2 ) . مقصود از طعام در اين آيهء شريفه فقط حبوبات است همان گونه كه در روايات بسيار وارد شده وشامل ساير خوراكىها نمىشود . رجوع كنيد به تفسير شبّر ص 134 .\r\n( 3 ) . هيچ يك از زنان پيامبر اكرم صلى الله عليه و آله و سلم يهودى و يا نصرانى نبوده‌اند .\r\n( 4 ) - سورهء بقره ، آيهء 128 .\r\n( 5 ) - سورهء بقره ، آيهء 132 .\r\n( 6 ) . در آيه‌هاى ذكر شده مقصود از لفظ « مسلمين » ، « مسلمه » و « مسلمون » ، تسليم بودن در برابر خداوند است . و در آيه‌اى كه نقل مىكنيم خداوند اهل كتاب را از اسلام و مسلمانان جدا ساخته است . قرآن كريم مىفرمايد : « إِنَّ الدّينَ عِنْدَ اللَّهِ الْإِسْلام وَمَا اخْتَلَفَ الَّذينَ أُوتُوا الْكِتاب إِلّا مِن بَعْد ما جاءَهُم الْعِلْم بَغْياً بَيْنَهُم وَمَنْ يَكْفُر بِآياتِ اللَّه فَإِنَّ اللَّه سَريع الْحِساب » « همانا دين پسنديده نزد خدا آيين اسلام است و اهل كتاب در آن راه مخالفت نپيمودند مگر پس از آنكه به حقّانيّت آن آگاه شدند و اين اختلاف را به خاطر رشك و حسد انجام دادند و هر كس به آيات خداوند كافر شود ، ( بترسد ) كه محاسبهء خدا زود خواهد رسيد » ، « سورهء آل عمران ، آيهء 19 » .\r\n","page_name":" 77 ","page_number":77},
  {"content":"\r\n\r\nخلفاى او آنها را ويران نكردند ؛ بلكه بالعكس آنها را احترام مىنمودند و در قرآن آمده است : « وَلَوْلا دَفْعُ النّاس بَعْضهم بِبَعْض لَهُدِّمَتْ صَوامِع وَبِيَع وَصَلوات » « 1 » ؛ « اگر خداوند متعال برخى از مردم را به وسيلهء برخى ديگر دفع نمىنمود ، هر آينه صومعه‌ها ، كليساها و كِنشتها نابود مىشد » . و صومعه‌هاى مخصوص مسيحيان و بيع مخصوص يهوديان و صلوات مخصوص زردتشتيان است و اسلام پرستشگاهها را احترام مىگذارد نه آن كه آنها را ويران كند و از ساختن آنها جلوگيرى نمايد . « 2 »\r\n9 - بايد در مورد حديث « أخرجوا اليهود من جزيرة العرب » ؛ « يهود را از جزيرة العرب بيرون نماييد » ، و حديث « لايجتمع دينان في جزيرة العرب » ؛ « در جزيرة العرب دودين اجتماع نمىكنند » ، تشكيك كرد بدين نحو كه اگر اين دو حديث صحيح مىبود همسران پيامبر يهودى و نصرانى نبودند و همسر صحابى طلحه ، يهودى نبود و پيامبر با نصاراى نجران به گفت و گو نمىنشست .\r\n10 - بايد مسلمانان را از انجام عبادات منصرف ساخت و لازم است كه در فوايد عبادات ايشان را مردّد ساخت و به شكّ انداخت با اين شبهه كه خداوند از طاعت مردم بىنياز است . و بايد از حجّ و از هر گونه اجتماع در ميان مسلمانان ( مانند نماز جماعت ) و حضور در مجالس حسين ( عليه السلام ) و دسته‌هاى عزادارى كه به صورت راهپيمايى انجام مىپذيرد به شدّت جلوگيرى كرد همان گونه كه بايد از ساخت و تعمير مساجد و مشاهد مشرّفه و كعبه و حسينيّه‌ها و مدارس شديداً جلوگيرى كرد .\r\n\r\n\r\n","description":"","footnote":"\r\n( 1 ) - سورهء حجّ ، آيهء 40 .\r\n( 2 ) . همفر آيهء مذكور را ناقص نقل كرده است و اوّل و آخر آن را انداخته است . اگر آنها همهء پرستشگاه‌ها را احترام مىگذارند و آنها را ويران نمىكنند پس چرا وهّابيها حرم اهل بيت عليهم السلام را در بقيع خراب نمودند !\r\n","page_name":" 78 ","page_number":78},
  {"content":"\r\n\r\n11 - واجب است در امر خمس تشكيك كرد و بايد شبهه انداخت كه خمس مخصوص غنائم جنگى است كه از دارالحرب و جبهه‌هاى جنگ بدست مىآيد نه ويژهء سود حاصل از معاملات .\r\nديگر اين كه واجب است كه خمس را به پيامبر يا امام پرداخت كرد نه به عالم دين ، علاوه بر اين كه علما با اين اموال مردم براى خودشان خانه‌ها ، قصرها و حيوانات سوارى و باغها مىخرند . « 1 » پس شرعاً جايز نيست كه خمس سودهاى حاصل از معاملات را به ايشان بدهند .\r\n12 - بايد ارتباط عقيدتى مسلمانان را با اسلام سست و ضعيف كنيم و بايد اسلام را دين عقب‌ماندگى و هرج و مرج جلوه دهيم و بگوييم علّت عقب‌ماندگى مسلمانان از قافلهء پيشرفت جهانى و بسيارى اضطراب ، ناامنى و دزدى در ميان مسلمانان تقصير اسلام است .\r\n13 - لازم است در ميان پدران و پسران جدائى بيندازيم تا پسران را از تحت تربيت پدران خارج سازيم و آن موقع تربيت ايشان به دست خودمان خواهد افتاد و هنگامى كه فرزندان از تحت تربيت پدران خارج شدند چاره‌اى جز جدائى از عقيده و دورى از تعليمات دينى و فاصله از ارتباط با علماء نخواهند داشت .\r\n14 - به بهانهء اين كه حجاب شيوهء خلفاى بنىعبّاس بوده است و به اسلام اصيل ربطى ندارد زنان را بايد به بىحجابى تشويق و ترغيب نمود و دليل بر اين كه حجاب به اسلام اصيل ربطى ندارد اين است كه مردم زنان پيامبر را مىديدند و زن در همهء امور اجتماعى شركت مىكرد « 2 » و پس از آن كه زنان را\r\n\r\n\r\n","description":"","footnote":"\r\n( 1 ) . خمس از فروع دين ما مىباشد و كسى نمىتواند به بهانهء سوء استفادهء عدّه‌اى ، اين واجب الهى راترك نموده و از پرداخت خمس به مستحقّان آن خوددارى نمايد .\r\n( 2 ) . آنچه را كه همفر نقل كرده است جز افترا چيز ديگرى نيست . خداوند در قرآن مىفرمايد : « وَقَرْنَ في بُيُوتِكُنَّ وَلاتَبَرَّجْنَ تَبَرُّجَ الْجاهِلِيَّةِ الْاولى » ، « و در خانه‌هايتان بنشينيد و آرام گيريد و مانند دورهء جاهليّت پيشين خودآرايى مكنيد » ، « سورهء احزاب ، آيهء 33 » .\r\n","page_name":" 79 ","page_number":79},
  {"content":"\r\n\r\nبىحجاب كرديم بايد جوانان را به سوى ايشان شائق و راغب گردانيم تا اين كه فساد در ميان زنان و مردان رواج يابد و براى انجام اين نقشه اوّل بايد زنان نامسلمان را بىحجاب سازيم تا زنان مسلمان از آنها سرمشق بگيرند .\r\n15 - به بهانهء فسق ائمّهء جماعات و افشاگرى از بديهاى ايشان و با تحريك و تهييج دشمنى در ميان ائمّهء مساجد و نمازگزاران همراه ايشان ، با هر وسيله و از هر راهى كه ممكن شود بايد صفوف نمازهاى جماعت را درهم شكست .\r\n16 - مقبره‌ها را بايد به بهانهء اين كه در عصر پيامبر نبوده است و بدعت است « 1 » منهدم ساخت همان گونه كه لازم است كه مردم را از زيارتها بازداشت و بايستى در اين عقيده كه مقابر موجود از آنِ پيامبر و ائمّه و نيكان است در انديشهء مسلمانان چنين القاء شبهه كنيم كه پيامبر ( صلى الله عليه و آله و سلم ) در نزد آرامگاه مادر خويش مدفون است و ابوبكر و عمر در بقيع و عثمان قبرش ناشناخته است و على ( عليه السلام ) در بصره است امّا در نجف قبر مغيرة بن شعبه است نه آرامگاه على ( عليه السلام ) ، و سر حسين ( عليه السلام ) در مسجد حنّانه مدفون است و قبر جسدش ناشناخته است و در شهر كاظمين قبر دو خليفهء عبّاسى قرار دارد نه قبر كاظم و جواد ( عليهما السلام ) از آل پيامبر و در طوس قبر هارون است نه قبر رضا ( عليه السلام ) از اهل البيت و در سامراء قبور بنىعبّاس است نه قبور هادى و عسكرى ( عليهما السلام ) از اهل البيت و بايد قبرستان بقيع را يكپارچه با خاك يكسان سازيم همان گونه كه لازم است همهء گنبدها و ضريحهاى موجود اولياى مسلمانان را در همهء\r\n\r\n\r\n","description":"","footnote":"\r\n( 1 ) . پيامبر اسلام صلى الله عليه و آله و سلم به زيارت گذشتگانشان مىرفتند و گفتار همفر دليل بر عدم آگاهى و آشنانبودن با رفتار پيامبر اسلام صلى الله عليه و آله و سلم مىباشد .\r\n","page_name":" 80 ","page_number":80},
  {"content":"\r\n\r\nسرزمينها تخريب كنيم ! « 1 »\r\n17 - در مورد سادات و خاندان پيامبر اسلام ، بايد در نسبشان اشكال‌گيرى نماييم و مردم را در اعتقاد به سيّد بودنشان به شكّ اندازيم تا نسبت به انتساب ايشان به پيامبر مردّد شوند و نيز لازم است كه لباس خاصّ سادات يعنى عمّامهء مشكى و سبز را بر تن غير سادات بپوشانيم تا امر سيّد و غير سيّد در نزد مردم مخلوط شود و تا اين كه به سادات اصيل بدگمان گردند و در نسب ايشان گمان بد برند همان گونه كه بر ما لازم است تا مردان دين و سادات را خلع لباس نماييم تا عاقبت نسب خاندان پيامبر نابود شود و براى اين كه مردم احترام رجال دين را پاس ندارند .\r\n18 - بايد حسينيّه‌ها را به بهانهء اين كه مراكز بدعت و گمراهى است « 2 » و در عهد پيامبر اسلام و خلفاى او وجود نداشته است ، منهدم ساخت همان گونه كه لازم است مردم را از رفت و آمد بدانها به هر وسيله‌اى كه ممكن شود بازداشت و همانطور كه لازم است كه از تعداد خطيبان و سخنرانان و واعظان بكاهيم و بايد براى هر سخنرانى و منبرى مالياتها و عوارض خاصّى تعيين كنيم تا خطيب و صاحب حسينيّه مجبور به پرداخت آن شوند .\r\n19 - بايد مسلمانان مزهء آزادى از قيود دين و طعم لااباليگرى را بچشند به اين نحو هر كسى هر غلطى مىخواهد بكند پس نه امر به معروفى واجب است و نه نهى از منكرى و نه تعليم احكامى و بايد به مردم اين انديشه را بقبولانيم كه عيسى بدين خود و موسى بدين خود ، و اين كه هيچ كس را در قبر ديگرى نمىخوابانند و اين كه امر به معروف و نهى از منكر ويژهء پادشاه\r\n\r\n\r\n","description":"","footnote":"\r\n( 1 ) . بنابراين تخريب حرم‌هاى مطهّر بقيع عمل وهّابيّت و دستور انگليس بوده است .\r\n( 2 ) . از اين دستور معلوم مىشود كه نقش حسينيّه‌ها و عزادارىها در پايبند نمودن مردم به دين‌بسيار مؤثّر است كه دشمنان اينچنين در پى از بين بردن آنها مىباشند .\r\n","page_name":" 81 ","page_number":81},
  {"content":"\r\n\r\nاست و شامل ديگر مردم نمىشود .\r\n20 - بايد جلوى ازدياد نسل مسلمانان گرفته شود و هيچ مرد مسلمانى نبايد بيش از يك همسر اختيار كند و لازم است كه براى ازدواج قيودات دست و پاگير و مشكل سازى در نظر گرفته شود ، از قبيل اين كه : هيچ عربى حقّ ازدواج با فارس و بالعكس را ندارد و هيچ تركى حقّ ازدواج با هيچ عربى ندارد و بالعكس .\r\n21 - واجب است كه تبليغ اسلام و هدايت نامسلمانان به سوى اسلام به شدّت ممنوع گردد ، اكيداً لازم است كه شايع كنيم كه اسلام دين قوم خاصّى است و از اين رو قرآن گفته است « وَإِنَّهُ لَذِكْر لَكَ وَلِقَوْمِك » « 1 » ؛ « همانا قرآن براى تو و قومت هر آينه شرف است » . « 2 »\r\n22 - سنّتهاى حسنه و امور خيريّه بايد خيلى محدود شود و چنين امورى بايستى در اختيار دولت قرار گيرد تا جايى كه هيچ كس حق نداشته باشد مسجدى يا مدرسه‌اى يا يتيمخانه و پرورشگاهى بسازد و جلوى هر گونه سنّت حسنه و امر خيرى بايد گرفته شود .\r\n23 - بايد قرآن‌هايى در ميان مردم منتشر كنيم كه آنها را دستكارى و كم و زياد كرده باشيم و به بهانهء اين كه در قرآن كريم كم و زياد شده است مردم را دربارهء قرآن به شكّ اندازيم و لازم است كه آياتى از قرآن را كه در آنها از يهود و نصارى و كفّار بدگويى شده است ، از قرآن خارج سازيم و بايد آيات جهاد و امر به معروف را از قرآن حذف كنيم .\r\nلازم است كه قرآن را به زبانهاى محلّى مانند تركى ، فارسى و هندى\r\n\r\n\r\n","description":"","footnote":"\r\n( 1 ) - سورهء زخرف ، آيهء 44 .\r\n( 2 ) . اسلام آيين جهانى است و پيامبر اسلام صلى الله عليه و آله و سلم همهء كسانى را كه به سوى اسلام گرايش پيدا نموده و مسلمان مىشدند مىپذيرفتند بنابر اين اسلام مخصوص به قبيله و نژاد خاصّى نيست .\r\n","page_name":" 82 ","page_number":82},
  {"content":"\r\n\r\nترجمه كرد و بايد از خواندن قرآن عربى در غير سرزمينهاى عربى جلوگيرى شود همان گونه كه واجب است از اذان و نماز و دعا به لغت عربى در غير سرزمينهاى عربى جلوگيرى شود و همان گونه كه بسيار لازم است كه در احاديثى كه مسلمانان از پيامبر روايت مىكنند مردم را به شكّ اندازيم و لازم است همانطور كه با قرآن رفتار مىكنيم از تحريف و ترجمه و طعن با احاديث هم رفتار كنيم .\r\nآنچه در اين كتاب يافتم خيلى شگفت آور بود اين كتاب كه به نام « چگونه اسلام را درهم شكنيم ؟ » بود بهترين برنامه براى كار آيندهء من بود هنگامى كه كتاب را به دبيركلّ بازگرداندم و تعجّب شديد خود را به او ابراز داشتم او به من گفت : بدان كه تو در اين ميدان ، تنها نيستى بلكه لشكريان خالصى همين كار تو را مشغولند و كسانى را كه وزارت مستعمرات تاكنون براى اين مأموريّت بسيج نموده است بيش از پنج هزار نفرند و وزارت در انديشهء اين است كه عدّهء آنان را به صد هزار نفر برساند و آن روزى كه به بسيج كردن اين عدّه برسيم روزى است كه ما بر همهء مسلمانان چيره و غالب آمده‌ايم و اسلام و سرزمينهاى اسلامى را بكلّى متلاشى كرده‌ايم .\r\nسپس دبيركلّ افزود : من به تو مژده مىدهم كه بيشترين مدّتى كه وزارت مستعمرات نياز دارد تا اين نقشه را تكميل نمايد صد سال است و اگر ما خودمان تا آن زمان نباشيم فرزندان ما آن روزگار را با چشم خود خواهند ديد و چقدر دلنشين است ضرب‌المثلى كه مىگويد :\r\nديگران كاشتند و ما خورديم ما بكاريم و ديگران بخورند .\r\nهنگامى كه عروس درياها بتواند اسلام را متلاشى سازد و بر سرزمينهاى اسلامى غالب شود جهان مسيحيّت را از خود خشنود خواهد ساخت ، چرا كه مسلمانان دوازده قرن پياپى مسيحيّت را به زحمت انداختند و همواره بر\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nپيكرش تاختند و از هر گوشه‌اى به گوشهء ديگر مطرود ساختند .\r\nدبيركلّ گفت : جنگهاى صليبى هيچ فايده‌اى نداشت همان گونه كه مغول در ريشه‌كن كردن اسلام هيچ سودى نبردند ، چرا كه كارشان ناگهانى و بىنقشه و بىبرنامه بود و عمليّات نظامى و جنگى آشكار مىنمودند . از اين رو به سرعت برچيده شدند امّا حالا رهبر حكومت بريتانياى كبير فكرش را از درون بلاد اسلامى تحت نقشه‌اى دقيق و حساب شده و با صبرى طولانى و نهايى ، متوجّه منهدم ساختن اسلام نموده است .\r\nدرست است كه ما نيازمند به يك لشكركشى هم در آخر خواهيم بود ؛ ولى لشكركشى در آخرين مرحله جاى خواهد داشت يعنى زمانى كه ما سرزمينهاى اسلامى را ساقط نموده و از همهء سو آنها را ويران ساخته باشيم كه ديگر توان تمديد قوا و مقابلهء به مثل با ما را نداشته باشند .\r\nسپس دبيركلّ اضافه كرد و گفت : بزرگان ما در استانبول زيركتر و باهوشتر از آنى كه گمان مىرود بودند ، از آنجا كه همين نقشه‌اى را كه ما ريخته بوديم عمل كردند و در لا به لاى مسلمانان قرار گرفتند و براى تربيت فرزندان خود مدرسه‌هايى را گشودند و در ميان ايشان كليساهايى را تأسيس كردند و در بين ايشان شراب ، قمار و فحشا را رواج دادند و جوانان ايشان را نسبت به دينشان به شكّ و ترديد انداختند و در ميان حكومتهايشان اختلاف و نزاع به پا داشتند و اينجا و آنجا شعلهء فتنه‌ها را در ميانشان مشتعل ساختند و خانه‌هاى بزرگانشان را از زنان زيباروى مسيحى پر كردند تا اين كه شكوه و شوكت مسلمانان كم شد ، دينداريشان رو به ضعف رفت و يكپارچگى و الفتشان به تفرقه مبدّل شد و يك روز ناگهان بزرگان ما بر ايشان يورش خواهند برد و لشكركشى خواهند نمود تا ريشهء اسلام را يك جا از آن سرزمينها قطع نمايند .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n\r\n7\r\nدبيركلّ ، دوّمين راز را نيز به من گفت ، همان رازى را كه وعده داده بود برايم آشكار سازد ، و من از قبل بسيار شايق بودم كه از اين راز نيز آگاه گردم ، چون مزهء راز اوّل را چشيده بودم و راز دوّم چيز جز دفترى پنجاه صفحه‌اى نبود كه نقشه‌هاى منهدم ساختن اسلام و مسلمين را در خلال يكصد سال در آن آورده بودند تا اين كه از اسلام بعد از وجود حقيقى چيزى جز نامى نماند و اين دفتر را به همين منظور براى رئيسان بزرگ وزارت مستعمرات ارسال داشته بودند .\r\nاين دفتر از چهارده بند تشكيل شده بود كه در آن تأكيد شده بود كه اين نقشه‌ها محرمانه است و افشاى مضامين آن ممنوع است و دستور رسيده بود كه بايد مندرجات آن به شدّت كتمان شود و پوشيده باشد تا هيچ كس از مسلمانان بر آنها مطّلع نگردد كه در نتيجه باعث عكس‌العمل آنان شود و ايشان نيز نقشه‌هاى خنثىكننده و مخالف خود را آغاز نمايند .\r\nخلاصهء مندرجات آن دفتر چنين بود :\r\n1 - همكارى عميق با ترازهاى روسيه براى چيره شدن بر منطقهء اسلامى از بخارا و تاجكيستان و ارمنستان و خراسان و اطراف آن مناطق و نيز همكارى محكم با ايشان در غلبه بر اطراف سرزمينهاى ترك كه با روسيه\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nمركز مشترك دارند .\r\n2 - همكارى مؤكّد با فرانسه و روسيه در طرح نقشه‌اى شامل براندازى جهان اسلام از درون و بيرون .\r\n3 - برانگيختن فتنهء نزاع و درگيريهاى شديد بين دولتهاى تركيه و ايران و افروختن آتش ملّىگرائى و تعصّب نژادى در هر دو جانب و مشتعل نمودن درگيريها در ميان همهء قبايل و طوائف اسلامى كه در جوار يكديگر زندگى مىكنند و همين طور در ميان سرزمينهاىِ اسلامى همسايه و زنده كردن اختلافات مذهبى و بيرون آوردن آتش از زير خاكستر و به هر حال دامن زدن به هر گونه اسباب فتنه و تفرقه و آشوب و برانگيختن هر گونه درگيرى و نزاع در ميان كشورها و مردم مسلمان .\r\n4 - واگذار كردن امر سرزمينهاى اسلامى به دست بيگانگان غير مسلمان ، پس نخست بايد يثرب ( مدينة النبيّ صلى الله عليه و آله و سلم ) را به يهود سپرد ؛ اسكندريّه را به مسيحيان ؛ و يزد را به زرتشتيان ايرانى نژاد ؛ و عماره را به صابئين ؛ و كرمانشاه را به فرقهء على اللّهى ؛ و موصل را به فرقهء يزيديّه ؛ و خليج فارس را به هندوها .\r\nالبتّه پس از آن كه عدّهء زيادى از هنود را رهسپار آن مناطق نماييم ؛ طرابلس ( ليبى كنونى ) را به درزيها ؛ و قارض را به فرقه نُصيريّه ( امروزه به آنها علويّين مىگويند ) ؛ و مسقط را به خوارج ( امروزه در دست فرقهء إباضيّه خارجيه است ) .\r\nسپس بر ماست كه اين گروهها و فرقه‌هاى خارج يا داخل اسلام را از حمايت مالى برخوردار سازيم و اسلحه و نقشه‌هاى فتنه‌انگيز و آشوبگر را در اختيارشان قرار دهيم و در اين زمينه اطّلاعات را بدانها بسپاريم و تخصّص و آگاهى كامل براى آنها ايجاد نماييم تا اين كه اين مذاهب و فرقه‌ها همانند\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nخارهايى در كالبد اسلام نهاده شوند .\r\nآنگاه بايد سرزمينهاى ضدّ اسلامى ايجاد شده در خاك مسلمين گسترش يابد تا اين كه همهء سرزمينهاى اسلام درهم شكند و ويران گردد .\r\n5 - نقشه‌كشى براى تجزيهء دو حكومت اسلامى در تركيه و ايران تا آخرين حدّ ممكن ، و تجزيهء اين دو حكومت بزرگ به حكومتهاى محلّى متعدّد بسيار كوچك و درگير شدن با يكديگر همان گونه كه امروزه در هندوستان وجود دارند با الهام از قاعدهء « تفرقه بينداز و آقائى كن ! » و قاعدهء « تفرقه بيفكن و درهم شكن ! »\r\n6 - دين سازى و ايجاد فرقه‌هاى جديد در پيكرهء سرزمينهاى اسلامى ؛ براى اين مقصود بايد كه نقشهء دقيق طرّاحى شود بطورى كه هر دينى از اين اديان ساختگى با روحيّه‌اى از روحيّات ساكنان آن سرزمينها مناسبت داشته باشد .\r\nمثلًا ايجاد چهار مذهب و فرقه در پيكرهء سرزمينهاى شيعه‌نشين ضرورى و لازم است ؛ ايجاد فرقهء حسين اللّهى و فرقه‌اى كه جعفر بن محمّد الصادق ( عليه السلام ) را بپرستند ، دينى كه مهدى موعود ( عليه السلام ) را پرستش كنند و فرقه‌اى كه علىّ بن موسى الرضا ( عليه السلام ) را عبادت نمايند .\r\nو مكان مناسب براى فرقهء اوّلى كربلا و براى دوّمى اصفهان ، براى سوّمى سامراء و براى چهارمى خراسان است .\r\nهمان گونه كه لازم است كه مذاهب چهارگانهء اهل سنّت را نيز كاملًا از يكديگر متمايز نماييم و استقلال تامّ بخشيم كه هيچ گونه ارتباطى با يكديگر نداشته باشند و بايستى كه مجدّداً اختلافات گذشته را تا حدّى كه به خونريزى يكديگر منتهى شود در آنها زنده سازيم .\r\nلازم است كه متون دينى فرقه‌هاى اسلام را آنچنان دستكارى كنيم كه\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nاختلافات خونين آنها به حدّ اكثر ممكن برسد تا يكديگر را به هر وسيله و با چنگ و دندان بدرند و احدى از مسلمانان باقى نماند .\r\nبايستى اين گمان را در آنها با تحريف و دستكارى كتابهايشان تقويت نماييم كه هر فرقه‌اى تنها خودش را مسلمان بداند و بس و ساير فرقه‌هاى اسلام را كافر بداند و كشتار و نابودى آنها را واجب و لازم شمرد .\r\n7 - بايد فساد و فحشا را به وسيلهء زنا ، لواط ، شرب خمر و قماربازى در ميان مسلمانان منتشر سازيم و بهترين وسيله براى اين مقصود پيروان اديان قبل از اسلامند كه در سرزمينهاى اسلامى در ميان مسلمانان زندگى مىكنند ، مانند : يهود ، نصارى ، مجوس ، هنود و غيرها . پس چاره‌اى نيست مگر اين كه لشكر انبوهى از اديان غير اسلامى فراهم شوند تا به اين مقصود و آرزو نايل شويم .\r\n8 - تلاش و كوشش بسيار براى قرار دادن مهره‌هاى فعّال در پستهاى كليدى و حكومتى حسّاس در سرزمينهاى اسلامى لازم است و اين مهره‌ها بايد حكّام فاسدى باشند كه امر و نهى خود را مخفيانه از وزارت مستعمرات بريتانياى كبير اتّخاذ كنند و بر ما بسيار ضرورى و لازم است كه اهداف خودمان را از طريق همين حكّام مزدور عملى سازيم و سرزمينهاى اسلامى و مسلمانان را به كلّى فاسد نماييم .\r\nاگر بتوانيم تا جايى كه امكان دارد حاكمى را كه واقعاً غير مسلمان باشد بر مسلمانان مسلّط سازيم از همه چيز بهتر است و بر اين اساس لازم است كه افرادى را به صورت ظاهر و منافقانه مسلمان جلوه دهيم سپس ايشان را به پستهاى حكومتى مسلّط گردانيم تا اهداف ما توسّط آنها پيشرفت كند .\r\n9 - تا حدّ امكان از زبان عربى جلوگيرى شود و زبانهاى غير عربى مانند سنسكريت هنديها و فارسى ايرانيها و كردى كردها و پَشتوى افغانيها را بايد\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nاحياء و ترويج نماييم و بايستى زبانهاى اصيلى كه در بلاد اسلامى رو به زوالند مجدّداً زنده شوند و رواج يابند و لازم است كه لهجه‌هاى محلّى و عربى بجاى زبان اصيل عربى فصيح توسعه پيدا كند و بايد نهايتاً لغت فصيح عربى قرآن و حديث از مسلمانان فاصله بگيرد و از دسترس آنان دور شوند .\r\n10 - بايد مزدوران و جاسوسانى را دست نشاندهء خود كنيم كه در اطراف حكّام مسلمان مشغول خدمتگزارى ما باشند و بايد آنها را به درجهء مستشارى برسانيم تا هم از رازهاى پنهان دستگاه حكومتى ما را مطّلع سازند هم اهداف ما را به گوش آنها ديكته كنند و باعث نفوذ روزافزون وزارت مستعمرات در آنها شوند .\r\nبهترين راه براى اين منظور ، غلامان و كنيزان دست پروردهء لايق و باكفايت است پس اوّل لازم است كه ما آنان را تحت اشراف و تربيت خود بار آوريم سپس در بازارهاى برده فروشى آنان را به نزديكان حكّام و زنان و فرزندان حكّام و صاحب منصبان حكّام براى فروش عرضه كنيم تا اين كه اندك اندك به حكّام نزديك شوند و پس از آن مادران حكّام و مستشار ايشان قرار گيرند و مانند دستبندى كه بر دست محيط است آنان را احاطه كنند .\r\n11 - گسترش تبليغات مسيحيّت با داخل كردن مبلّغان مسيحى در هر صنفى خصوصاً در صنف حسابداران ، پزشكان ، مهندسان و ساير اصناف مربوطهء بدانها ، ايجاد كليساها ، مدرسه‌هاى مسيحيّت ، بيمارستانها ، كتابخانه‌ها ، جمعيّتهاى خيريّه در سراسر سرزمينهاى اسلامى ، پخش ميليونها كتاب مسيحى در ميان مسلمانان به صورت رايگان و بلاعوض ، كوشش و تلاش براى قرار دادن تاريخ مسيحى در كنار تاريخ اسلامى و كاشتن جاسوسان و مزدوران در ديرها و صومعه‌ها به عنوان راهب و راهبه‌ها كه مأموريّت آنها ساده كردن ارتباطات ، جنبشهاى مسيحيّت ، خبرگيرى از\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nجنبشهاى مسلمانان ، اوضاع و شؤون ايشان است .\r\nهمان گونه كه لازم است لشكر انبوهى از دانشمندان براى تحريف و دگرگون ساختن تاريخ مسلمانان تجهيز و بسيج شوند ، آنگاه كتابهاى ايشان پس از اطّلاع يافتن كامل از احوال و اوضاعشان بايد تحريف و دستكارى شود .\r\n12 - گول زدن دختران و پسران جوان مسلمان ، به شكّ انداختن ايشان در امر دينشان ، فاسد كردن اخلاقشان از طريق مدرسه‌ها ، كتابها ، كلوپها ، نشريّات و دوستان غير مسلمانى كه براى چنين كارى آماده شده‌اند ، پس ضرورت دارد كه گروههاى مخفى از جوانان يهود و نصارا و غير از آنها به هر شكل و صورتى كه ممكن شود تشكيل شود تا دامى براى شكار جوانان مسلمان باشد .\r\n13 - مشتعل ساختن جنگها ، شورشهاى درونى و مرزى در ميان مسلمانان و غير مسلمانان و در ميان خود مسلمانان در بستر زمان تا اين كه نيروهاى مسلمانان رو به تحليل گذارد و آنان را از انديشهء پيشرفت و ترقّى و اتّحاد و يكپارچگى باز دارد و براى اين كه نيروهاى فكرى و سرمايه‌هاى اقتصادى ايشان در مسير جنگ تلف شود ، جوانانشان از بين بروند ، افراد بانشاطشان را از دست بدهند ، غوغا و آشوب در ميانشان بلند شود و اوضاع هرج و مرج شود .\r\n14 - بايستى انواع طرق اقتصادى مسلمانان از قبيل زراعات و بازرگانى منهدم گردد ، سدّهاى آبيارى آنها ويران شود ، نهرهايشان خشك شود و بايد كوشش كرد تا روحيّه و نشاط كارى از ميانشان برود ، بيكارى زياد شود و رغبت به كار در ميانشان باقى نماند و بايد محلّهايى را براى تلف كردن پول ، وقت و انواع سرمايه‌هاى مادّى و معنوى آنان تأسيس نمود و بايد كه معتادان\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nبه ترياك و افيون و ساير موادّ مخدّر را افزايش داد .\r\nهر يك از اين بندهاى چهارده‌گانه را در آن دفتر به طور مفصّل و كامل شرح داده بودند ، علاوه بر آن ، نقشه‌ها ، تصاوير و اشكالى نيز به دفتر ضميمه كرده بودند .\r\nمن از دبيركلّ كه نسخه‌اى از اين دفتر را در اختيارم گذاشته بود تشكّر كردم و يك ماه ديگر نيز در لندن ماندم تا اين كه دستورات وزارت مستعمرات دوباره مرا به سوى عراق متوجّه و مأمور ساخت تا اين كه برنامهء ناتمامى را كه با محمّد بن عبدالوهّاب آغاز كرده بوديم به ثمر رسانيده و تمام نماييم .\r\nدبيركلّ به من دستور داد تا اين كه در حقّ او ذرّه‌اى كوتاهى نكنم از جاسوسان ما اطّلاعاتى رسيده كه شيخ محمّد بن عبدالوهّاب باارزشترين كسى است كه مىتوان به او اعتماد كرد تا براى رسيدن به اهداف وزارت مستعمرات بريتانياى كبير مركَبى باشد .\r\nسپس دبيركلّ افزود : با شيخ محمّد بن عبدالوهّاب به صراحت و آشكار وارد گفت و گو شو .\r\nوى گفت : جاسوس ما در اصفهان با او با صراحت سخن گفته و شيخ هم آمادگى خود را براى همكارى با ما پذيرفته است به شرط اين كه ما او را از شرّ حكومتها و علمايى كه از همهء طريق بر او هجوم خواهند آورد و با او مبارزه خواهند كرد ، محفوظ بداريم آن زمانى كه او آرا و افكار ويژهء خود را آشكار خواهد ساخت .\r\nديگر اين كه با ما شرط كرده كه پول كافى در اختيارش بگذاريم و اگر لازم شود اسلحه برايش فراهم كنيم .\r\nو ديگر اين كه برايش حكومتى و لو جزئى و كوچك در اطراف سرزمين خودش نجد قرار دهيم و وزارت مستعمرات نيز همهء شروط او را پذيرفته\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nاست .\r\nمن با شنيدن اين خبر از شدّت خوشحالى در پوست خود نمىگنجيدم .\r\nسپس من از دبيركلّ پرسيدم : پس حالا چه بايد كرد ؟ و تكليف و وظيفهء من نسبت به شيخ محمّد بن عبدالوهّاب چيست ؟ و از كجا بايد آغاز كنم ؟\r\nدبيركلّ پاسخ داد : وزارت نقشهء دقيقى تسليم شيخ كرده كه او بايد مو به مو فقرات آن را بنابر قرارداد دو جانبه اجرا نمايد و آن فقرات عبارتند از :\r\n1 - تكفير همهء مسلمانان و حلال نمودن كشتن ايشان و غارت اموالشان و هتك حرمت ناموسشان و فروختن آنها در بازار برده‌فروشان و حلال كردن به بردگى گرفتن زن و مرد مسلمان .\r\n2 - در صورت امكان ، منهدم ساختن خانهء كعبه به بهانهء اين كه قبل از اسلام مركز بت‌پرستى بوده و اكنون از آثار باستانى بت‌پرستان است و ممنوع ساختن مردم از حجّ و تشويق كردن قبايل باديه نشين به غارت اموال حجّاج و كشتار ايشان .\r\n3 - كوشش و تلاش براى سرباز زدن از اطاعت حاكم و ياغى شدن بر وى و تشويق مردم براى جنگيدن با او و مجهّز ساختن لشكريان براى اين منظور و همچنين لازم است جنگيدن با اشراف حجاز با هر وسيله‌اى كه امكان داشته باشد و بايد از نفوذشان كاسته شود .\r\n4 - به هر وسيله‌اى كه ممكن است حرمها ، بارگاهها ، گنبدها ، ضريحها و اماكن مقدّسهء در نزد مسلمانان در مكّه و مدينه و ساير سرزمينهايى كه برايش امكان داشته باشد منهدم شود به بهانهء اين كه آنها از آثار باستانى بت‌پرستى و شرك است ، و به هر وجه ممكن به شخص پيامبر اسلام ( محمّد بن عبداللَّه صلى الله عليه و آله و سلم ) و خلفا و رجال اسلام توهين نمايند .\r\n5 - توسعهء غوغا ، آشوب ، هرج و مرج ، ترس و ناامنى در كشورهاى اسلام\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nتا جايى كه برايش امكان داشته باشد .\r\n6 - انتشار قرآن كه بر طبق احاديثى كه تحريف آن ، فراهم شده و واجد زياده و نقصانهايى باشد كه در آن احاديث بدانها اشارت رفته است .\r\nبعد از آن كه دبيركلّ برنامهء مذكور را برايم شرح داد به من گفت : اين برنامه با اين عظمت تو را به وحشت نيندازد ، چرا كه بر ما لازم است كه دانه بپاشيم و نسلهاى آيندهء ما پيگير آن خواهند بود و آن را تكميل خواهند ساخت و صبر طولانى عادت حكومت بريتانياى كبير است و سيرهء آن پيشروى آهسته آهسته و قدم به قدم است و مگر محمّد پيامبر مرد تنهايى بيشتر بود كه چنين انقلاب عظيمى را به پا كرد ، پس محمّد بن عبدالوهّاب نيز مثل پيامبرش محمّد بايد بتواند اين انقلاب آرمانى ما را برپا سازد .\r\nپس از چند روز ، از وزير و دبيركلّ اجازه گرفتم ، با خانواده و دوستانم خداحافظى كردم ، هنگامى كه مىخواستم از خانه خارج شوم پسر كوچكم گفت : بابا زود برگرد .\r\nچشمانم از اشك پر شد و نتوانستم اين حالت خود را از همسرم پنهان كنم و همديگر را به گرمى بوسيديم و به قصد بصره از خانه خارج شدم .\r\nبعد از سفرى خسته‌كننده شبانه بدانجا رسيدم و به خانهء عبدالرضا رفتم ولى او خواب بود تا مرا ديد خوش آمد گفت و استقبال گرمى از من نمود .\r\nمن تا صبح آنجا خوابيدم . او به من گفت : شيخ محمّد به بصره برگشت سپس مسافرت كرده و نامه‌اى را نزد او امانت سپرده تا آن را به تو بدهم .\r\nصبح نامه را خواندم او نوشته بود كه به نجد مىرود و نشانى محلّ خودش را در نجد داده بود .\r\nمن نيز صبح رهسپار نجد شدم و بعد از مشقّت زيادى بدانجا رسيدم ، شيخ محمّد بن عبدالوهّاب را در خانه‌اش يافتم ، آثار ضعف از چهره و اندامش ظاهر\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nبود ؛ ولى من چيزى به او نگفتم سپس فهميدم كه او ازدواج كرده است و به همين جهت قوايش را از دست داده است ، من او را از اين كار بازداشته و نصيحت كردم كه زنش را رها كند ، او نيز پند مرا پذيرفت .\r\nدر مورد من نيز قرار بر اين شد كه من اعتراف كنم كه غلام او هستم كه مرا از بازار خريده و در سفر بوده و او بگويد كه حال غلامم از سفر برگشته است .\r\nهمين طور هم شد پس در نزد دوستانش مشهور شد كه من غلام اويم كه او مرا از بصره خريده و به من دستور سفر داده و حالا به سوى او بازگشته‌ام ، مردم مرا به نام غلام شيخ صدا مىزدند و نزد او دو سال ماندم و ترتيب لازم را براى آشكار كردن دعوتش مىدادم .\r\nدر سال 1143 هق تصميم نهايى خود را گرفت و يارانى را جمع كرد كه از آنها هراسى نداشت و دعوت خود را با كلماتى مبهم و الفاظى مجمل براى خصوصىترين ياران خاصّ خود ابراز مىكرد ، سپس آغاز به نشر دعوت خود در ميان ديگران كرد .\r\nمن هوادارانى پر و پا قرص و دوره ديده به عنوان پاسدار و محافظ برايش فراهم كردم آنها كسانى بودند كه از جانب ما حمايت مالى مىشدند ، وقتى از آنها احساس سستى مىكردم عزم و تصميم اين گروه را هر زمان كه دشمنان شيخ در اثر هجوم بر او صدمه‌اى بر طرفداران وى وارد مىساخت ، راسخ و محكم مىكردم و تشويق به مقاومت مىنمودم . او هر چه دعوتش را بيشتر آشكار مىكرد ، دشمنانش بيشتر مىشدند ، گاهى از فشارى كه عليه او به كار مىرفت تصميم به عقب‌نشينى مىگرفت ؛ ولى من دوباره دلگرمش مىساختم و به ادامهء راه وادارش مىنمودم و به او مىگفتم : محمّد ، پيامبر اسلام بيش از تو صدمه ديد و راه رسيدن به مجد و بزرگى تنها همين است و\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nهر مصلحى چاره‌اى جز تحمّل سختى و مشقّت ندارد .\r\nما همچنان با دشمنان در تعقيب و گريز و حمله و دفاع بوديم ، من بر بعضى از دشمنان شيخ ، جاسوسانى را گماردم و آنان را با پول خريدم پس هر زمانى كه آنان مىخواستند فتنه‌اى برانگيزند جاسوسها ما را از نقشهء آنها مطّلع مىساختند و ما نقشهء آنان را نقش برآب مىكرديم .\r\nيك بار خبردار شدم كه بعضى از دشمنان شيخ قصد دارند او را ترور كنند به همين جهت ، من براى واژگون كردن نقشهء آنان ترتيبات لازم را دادم و چون آشكار شد كه دشمنان مىخواستند شيخ را ترور كنند نقشه عليه آنان تمام شد و مردم از دشمنان شيخ رويگردان شدند .\r\nشيخ محمّد بن عبدالوهّاب به من وعده داد كه قطعاً دستور العمل شش مادّه‌اى را اجرا كند ؛ ولى ابراز داشت كه در حال حاضر تمام آن موادّ را نمىتواند انجام دهد ، از آن جمله بعيد مىشمرد كه بعد از استيلاى بر مكّه بتواند خانهء كعبه را ويران كند چنان كه اين مادّه را هم نتوانست اجرا كند كه بگويد : خانهء كعبه از آثار بت‌پرستى است .\r\nهمچنين بعيد مىدانست كه قرآن جديدى بتواند در ميان مردم درست كند و بيشتر هراس او از سلطنت حاكم بر مكّه و استانبول بود و مىگفت : اگر ما اين دو مطلب را اظهار كنيم لشكريانى براى برخورد با ما بسيج مىشوند و ما را نيمه‌كاره از ميدان خارج خواهند نمود ، من نيز عذر او را موجّه دانستم ، چرا كه همانطور كه او مىگفت هنوز جوّ آماده نشده بود .\r\nبعد از چند سال كار و برنامه ، وزارت مستعمرات توانست محمّد بن سعود را به سوى ما متمايل كرده و وادار به همكارى سازد . پس به سوى من كسى را فرستاد كه اوضاع را برايم شرح داده و لزوم همكارى بين محمّد بن سعود و شيخ محمّد بن عبدالوهّاب را توضيح دهد بدين نحو كه امور دينى را محمّد\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nبن عبدالوهّاب و امور حكومتى و سلطنتى را محمّد بن سعود به عهده گيرند تا به كمك و همكارى يكديگر دلها و كالبدهاى مردم را در اختيار گيرند ، چرا كه تاريخ ثابت كرده كه حكومتهايى كه پشتوانهء دينى داشته‌اند از دوام بيشترى برخوردار بوده و نفوذ بيشترى داشته و هيبت و شكوه بيشترى برايشان بوده است .\r\nهمين طور هم بود و بدين وسيله نيرو و قدرت بزرگى پيرامون ما جمع شد ، ما « درعيّه » را مركز حكومت خود و پايگاه « دين جديد » قرار داديم و وزارت نيز حكومت جديد را مخفيانه با پول كافى حمايت مىكرد چنان كه حكومت جديد تعداد زيادى غلام خريدارى كرد كه به ظاهر برده بودند ولى در واقع از بهترين افسران وزارت مستعمرات بودند كه دوره‌هاى آموزش زبان عربى و جنگهاى صحرائى را ديده بودند .\r\nپس من و ايشان كه عدّهء آنها يازده نفر بود براى طرح و كشيدن نقشه‌هاى لازم همكارى مىكرديم و هر دو محمّد ( شيخ محمّد بن عبدالوهّاب و محمّد بن سعود ) طبق آنچه ما بر آنها ديكته مىكرديم عمل مىكردند و بسيار اتّفاق مىافتاد كه ما با يكديگر براى طرح نقشه‌ها مشورت و مباحثه مىكرديم و اين در حالى بود كه از جانب وزارت دستور ويژه‌اى صادر يا ابلاغ نشده بود .\r\nهمهء ما با دختران عشاير ازدواج كرديم و از اخلاص زن مسلمان و وفادارى او به شوهرش بسيار درشگفت شديم و به سبب همين ازدواجها و مراوده‌ها بين ما و عشاير ارتباط و پيوستگى عميقى پيدا شد و بيشتر و بيشتر شد و امروزه كار ما بهتر و بهتر مىشود و مركزيّت حكومت و دين روز به روز قويتر مىگردد و اگر حادثهء ناگوارى ناگهان رخ ندهد دانهء خوبى كاشته شده است براى اين كه روز به روز رشد و نمو كند تا اين كه روزى به نتيجه‌هاى مطلوب برسد .\r\nترجمه از فرانسه به عربى ، 2 / ژانويه / 1973\r\n\r\n\r\n","description":"","footnote":"","page_name":" 96 ","page_number":96}
  ]