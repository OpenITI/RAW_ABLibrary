[
  {"content":"\r\n\r\nبسم الله الرحمن الرحيم\r\nاحياء علوم الدين\r\n2\r\nعبادات\r\n\r\n","description":"","footnote":"","page_name":" شناسنامه و فهرست 1 ","page_number":1},
  {"content":"\r\n\r\nناشر برگزيدهء\r\nهفدهمين و بيستمين نمايشگاه بين المللى كتاب تهران\r\n\r\n","description":"","footnote":"","page_name":" شناسنامه و فهرست 2 ","page_number":2},
  {"content":"\r\n\r\nمحمد بن محمد غزالى\r\nاحياء علوم الدين\r\nربع دوم\r\nربع عادات\r\nمترجم\r\nمؤيدالدين محمد خورازمى\r\nبه كوشش\r\nحسين خديوجم\r\nتهران 1386\r\n\r\n","description":"","footnote":"","page_name":" شناسنامه و فهرست 3 ","page_number":3},
  {"content":"\r\n\r\nسرشناسه : غزالى ، محمد بن محمد ، 505 - 450 ق .\r\nعنوان قراردادى : [ احياء علوم الدين ( فارسى ) 
  ]\r\nعنوان و نام پديدآور : احياء علوم الدين / ابوحامد محمد غزالى ؛ ترجمه مويدالدين محمد خوارزمى ؛ به كوشش حسين خديوجم\r\nمشخصات نشر : تهران : شركت انتشارات علمى و فرهنگى ، 1375 .\r\nشابك : دوره 0 - 338 - 445 - 964 - 978 جلد دوم 8 - 035 - 445 - 964 - 978\r\nوضعيت فهرست نويس : فيپا .\r\nيادداشت كلى : چاپ سوم / چهارم : شركت انتشارات علمى و فرهنگى ؛ 1374 / 1377 ( با فروست )\r\nيادداشت : ص . ع . لاتينى شده : AbuHamid Ghazali - Ihyalulum al - din\r\nيادداشت : ج 3 - 1 ( چاپ پنجم : 1384 ) ؛ ج . 4 ( چاپ چهارم : 1384 )\r\nيادداشت : ج . 3 ( چاپ چهارم : 1381 ) ؛\r\nيادداشت : ج . 4 ( چاپ سوم : 1381 ) ؛\r\nيادداشت : ج 1 و 2 و 3 ( چاپ ششم : 1386 ) ( فيپا ) .\r\nيادداشت : ج . 4 ( چاپ پنجم : 1386 ) ( فيپا ) .\r\nيادداشت : كتابنامه .\r\nمندرجات : ج . 1 . ربع عبادات - - ج . 2 . ربع عادات - - ج . 3 . ربع مهلكات . - - 4 . ربع منجيات - -\r\nموضوع : اخلاق اسلامى - - متون قديمى تا قرن 14 .\r\nموضوع : تصوف .\r\nموضوع : عرفان .\r\nشناسه افزوده : خوارزمى ، مويدالدين محمد ، مترجم .\r\nشناسه افزوده : خديوجم ، حسين ، مصحح ، 1306 - 1365\r\nشناسه افزوده : شركت انتشارات علمى و فرهنگى .\r\nرده بندى كنگره : 1375 3041 الف 4 غ / 35 / 247 BP\r\nرده بندى ديويى : 61 / 297\r\nشماره كتابخانه ملى : 2919 - 77 م\r\nاحياء علوم الدين ( ربع دوم ، ربع عادات )\r\nنويسنده : محمد بن محمد غزالى\r\nمترجم : مؤيدالدين محمد خوارزمى\r\nبه كوشش حسين خديوجم\r\nچاپ نخست : 1351\r\nچاپ ششم : تابستان 1386 ؛ شمارگان : 2000 نسخه\r\nحروفچينى و آماده سازى : شركت انتشارات علمى و فرهنگى\r\nليتوگرافى ، چاپ : شركت چاپ و نشر علمى و فرهنگى كتيبه ؛ صحافى : چهر\r\nحق چاپ محفوظ است .\r\nشركت انتشارات علمى و فرهنگى\r\nادارهء مركزى : خيابان افريقا ، چهار راه حقانى ( جهان كودك ) ، كوچهء كمان ، پلاك 4 ، كد پستى 1518736313 ؛\r\nصندوق پستى 9647 - 15875 ؛ تلفن : 71 - 88774569 ؛ فاكس : 88774572\r\nآدرس اينترنتى : www . elmifarhangi . com / info @ elmifarhangi . com\r\nمركز پخش : شركت بازرگانى كتاب گستر ، خيابان افريقا ، بين بلوار ناهيد و گلشهر ، كوچهء گلفام ، پلاك 1 ؛\r\nكد پستى 1915673483 ؛ تلفن : 43 - 22024140 ؛ تلفكس : 22050326\r\nآدرس اينترنتى : www . Ketabgostarco . com / info @ Ketabgostarco . com\r\nفروشگاه يك : خيابان انقلاب - روبروى در اصلى دانشگاه تهران ؛ تلفن : 66400786\r\n\r\n","description":"","footnote":"","page_name":" شناسنامه و فهرست 4 ","page_number":4},
  {"content":"\r\n\r\n\r\nفهرست مطالب\r\nكتاب آداب خوردن 1\r\nباب اول در آن چه منفرد را از رعايت آن چاره نيست در خوردن 5\r\nقسم اول كه بر تناول متقدم است ( 5 ) قسم دوم در أدبها كه در تناول طعام است ( 9 ) قسم سوم آن چه پس از طعام مستحب است ( 12 )\r\nباب دوم در آن چه به سبب اجتماع و مشاركت در خوردنى بيفزايد 13\r\nباب سوم در آوردن طعام پيش دوستان و زايران 16\r\nفضيلت تقديم طعام ( 16 ) و اما ادبهاى آن ( 18 ) و اما آداب پيش آوردن طعام ( 20 ) 16\r\nباب چهارم در ادبهاى ميزبانى 23\r\nدعوت ( 24 ) اجابت ( 25 ) أدب حضور ( 29 ) احضار طعام ( 30 ) بازگشتن ( 34 )\r\nكتاب آداب نكاح 41\r\nباب اول در ترغيب نكاح و تنفير از آن 45\r\nترغيب در نكاح ( 45 ) تنفير از نكاح ( 50 ) آفات نكاح ( 68 )\r\nباب دوم در آن چه حال عقد رعايت كرده شود ، از حال زن و شرطهاى عقد 74\r\nاما عقد ( 74 ) اما منكوحه ( 76 )\r\nباب سوم در آداب زندگانى كردن و آن چه در دوام نكاح رود 88\r\nقسم اول آن چه بر شوى واجب است ( 88 ) قسم دوم در حقهاى شوى كه بر زن واجب است ( 116 )\r\n\r\n","description":"","footnote":"","page_name":" شناسنامه و فهرست 5 ","page_number":5},
  {"content":"\r\n\r\nكتاب آداب كسب و معاش 124\r\nباب اول در فضيلت كسب و ترغيب در آن 129\r\nباب دوم در علم كسب . . . ( 136 )\r\nعقد اول بيع ( 137 ) عقد دوم ربا ( 146 ) عقد سوم سلم ( 148 ) عقد چهارم اجاره ( 150 ) عقد پنجم قراض ( 152 ) عقد ششم شركت ( 154 )\r\nباب سوم در بيان عدل و دور بودن از ظلم در معاملات 155\r\nقسم اول كه ضرر او عام است ( 156 ) نوع اول احتكار ( 156 ) نوع دوم درمهاى ناسره ( 158 ) قسم دوم آن چه ضرر آن خاص معاملت كننده را باشد ( 160 )\r\nباب چهارم در إحسان و نيكويى در معاملت 170\r\nاول در مغابنه ( 170 ) دوم در احتمال غبن ( 173 ) سوم در استيفاى بها و ديگر وامها ( 173 ) چهارم در گزاردن وام ( 175 ) پنجم در اقالت ( 176 ) ششم در نسيه فروختن بر درويشان ( 176 ) .\r\nباب پنجم در شفقت بازرگان بر دين خود . . . ( 178 )\r\nكتاب حلال و حرام 189\r\nباب اول در فضيلت طلب حلال و نكوهش حرام و بيان درجات آنها . . . ( 193 )\r\nفضيلت حلال و نكوهش حرام ( 193 ) درجات حلال و حرام ( 204 )\r\nباب دوم در مراتب شبهتها . . . و تمييز آن از حلال و حرام 212\r\nموجب اول شك در سبب محلل و محرّم ( 214 ) موجب دوم شبهت ( 221 ) موجب سوم شبهت را ( 239 ) موجب چهارم اختلاف در دليلها ( 250 )\r\nباب سوم در بازجستن سؤال و ناگاه به چيزى رسيدن و اهمال و مظان آن 256\r\nموجب اول حالهاى مالك ( 257 ) موجب دوم آن چه استناد شك در آن به سببى باشد در مال نه در حال مالك ( 262 )\r\nباب چهارم در كيفيت بيرون آمدن تايب از مظالم مالى 277\r\nنظر اول در كيفيت جدا كردن و بيرون آوردن ( 277 ) نظر دوم در مصرف ( 283 )\r\nباب پنجم در ادرارات و صلات سلاطين 292\r\nنظر اول در جهات دخل سلطان ( 292 ) نظر دوم در قدر آن چه بستاند و صفتهاى ستاننده ( 302 )\r\nباب ششم در آن چه از مخالطت سلاطين ظالم حلال باشد و آن چه حرام بود . . . ( 306 )\r\nحالت اول رفتن است بر ايشان ( 306 ) حالت دوم آن كه سلطان ظالم به زيارت او آيد ( 313 ) حالت سوم آن كه از ايشان دورى گزيند ( 314 )\r\nباب هفتم در مسئله‌هاى متفرق . . . 330\r\nكتاب آداب صحبت 340\r\nباب اول در فضيلت برادرى و الفت و شرطها و درجه‌ها و فايده‌هاى آن 343\r\nفضيلت الفت و برادرى ( 343 ) بيان معنى دوستى و اخوت الهى و تمييز آن از اخوت دنيوى ( 351 )\r\n\r\n","description":"","footnote":"","page_name":" شناسنامه و فهرست 6 ","page_number":6},
  {"content":"\r\n\r\nبيان دشمنى براى خداى تعالى ( 362 ) بيان مراتب آن كسان كه براى خداى تعالى دشمن داشته شوند و كيفيت معاملت ايشان ( 367 ) بيان صفتهايى كه وجود آن شرط است بر كسى كه صحبت او اختيار خواهد افتاد ( 372 )\r\nباب دوم در صحبت و حقوق برادرى 378\r\nحق اول در مال ( 378 ) حق دوم در يارى به نفس ( 382 ) حق سوم در زبان ( 385 ) حق چهارم بر زبان است به گفتار ( 393 ) حق پنجم عفو زلتها و خطاها ( 400 ) حق ششم دعاى برادر در حال حيات و پس از ممات او ( 406 ) حق هفتم وفا و اخلاص ( 407 ) حق هشتم تخفيف و گذاشتن تكلف و تكليف ( 412 ) خاتمه در آداب معيشت و مجالست با أصناف مردمان ( 418 )\r\nباب سوم در حق مسلمانى و خويشاوندى و همسايگى . . . ( 421 )\r\nحقوق مسلمانان ( 423 ) حقوق همسايگى ( 458 ) حقوق قرابتان و خويشاوندان ( 463 ) حقوق مادر و پدر و فرزند ( 465 ) حقوق بنده ( 470 )\r\nكتاب عزلت 475\r\nباب اول در نقل مذهبها و قولها و ياد كردن حجتهاى هر فريقى 479\r\nاما مذهبها ( 479 ) ذكر حجتهاى جماعتى كه ميل ايشان به مخالطت است ( 481 ) ذكر حجتهاى جماعتى كه به تفضيل عزلت مايلنند ( 484 )\r\nباب دوم در فوايد و آفات عزلت و بيان حق در فضيلت آن 487\r\nفايده‌هاى عزلت ( 488 ) آفت‌هاى عزلت ( 509 )\r\nكتاب آداب سفر 527\r\nباب اول در ادبهاى سفر . . . و در نيت سفر و فايدهء آن 533\r\nفصل اول در فايده‌هاى سفر و فضيلت و نيت آن ( 533 ) اقسام سفر : اول سفر براى طلب علم ( 534 ) دوم براى عبادت ( 537 ) سوم سفر براى گريختن از سببى كه دين را مشوش كند ( 538 ) چهارم سفر براى گريختن از چيزى كه تن را باطل كند ( 540 ) فصل دوم در آداب مسافران از اول حركت تا آخر بازگشتن ( 547 ) اما ادبهاى باطن ( 556 )\r\nباب دوم در آن چه مسافر را از آموختن آن چاره نيست . . . ( 557 )\r\nقسم اول دانستن رخصتهاى سفر ( 558 ) رخصت اول مسح بر موزه ( 558 ) رخصت دوم تيمم ( 561 ) رخصت سوم قصر در نماز فريضه ( 562 ) رخصت چهارم جمع ميان نماز پيشين و نماز ديگر و ميان نماز شام و خفتن ( 565 ) رخصت پنجم گزاردن نفل بر راحله ( 567 ) رخصت ششم گزاردن نفل در حال پياده رفتن ( 567 ) رخصت هفتم روزه گشادن ( 568 ) قسم دوم آن چه از وظيفة به سبب سفر متجدد شود ، علم قبله و علم اوقات ( 570 ) مقابلهء عين ، مقابلهء جهت ( 572 )\r\nكتاب وجد و سماع 579\r\nباب اول در ذكر اختلاف علما در اباحت سماع . . . ( 583 )\r\n\r\n","description":"","footnote":"","page_name":" شناسنامه و فهرست 7 ","page_number":7},
  {"content":"\r\n\r\nاما نقل مذاهب ( 583 ) بيان دليل بر آن كه سماع مباح است ( 587 ) پنج عارض كه سماع بدان حرام شود ( 607 ) بيان حجت كسانى كه سماع را حرام مىدارند و جواب آن ( 614 )\r\nباب دوم در آثار سماع و آداب آن 619\r\nمقام اول در فهم ( 620 ) مقام دوم وجد ( 629 ) مقام سوم آداب وجد ( 651 )\r\nكتاب امر معروف و نهى منكر 661\r\nباب اول در واجب شدن امر معروف و نهى منكر و فضيلت آن . . . ( 667 )\r\nباب دوم در اركان امر معروف و شروط آن 676\r\nركن اول محتسب ( 676 ) ركن دوم آن چيز است كه حسبت در وى باشد ( 701 ) ركن سوم آن كس است كه بر او حسبت كرده شود ( 707 ) ركن چهارم در نفس احتساب ( 711 )\r\nباب سوم در منكراتى كه در عادات مردمان مألوف شده است 724\r\nمنكرات مسجدها ( 724 ) منكرات بازارها ( 729 ) منكرات شارعها ( 730 ) منكرات گرمابه‌ها ( 731 ) منكرات ضيافت ( 732 ) منكرات عام ( 736 )\r\nباب چهارم در امر معروف و نهى منكر بر اميران و پادشاهان 737\r\nكتاب آداب معيشت و اخلاق نبوت 767\r\nبيان تأديب حق تعالى دوست و برگزيدهء خود محمد را به قرآن ( 770 ) بيان جمله‌اى از محاسن اخلاق او ( 775 ) بيان جمله‌اى ديگر از آداب و اخلاق او ( 778 ) بيان سخن او و خندهء او ( 780 ) بيان اخلاق و آداب او در طعام ( 781 ) بيان آداب و اخلاق او در لباس ( 784 ) بيان عفو او با قدرت ( 786 ) بيان اغضاى او بر آن چه كراهيت داشت ( 788 ) بيان سخاوت وجود او ( 789 ) بيان شجاعت او ( 790 ) بيان تواضع او ( 791 ) بيان صورت و خلقت او ( 792 ) بيان معجزات و آيات او كه بر صدق او دلالت كند ( 795 )\r\n\r\n","description":"","footnote":"","page_name":" شناسنامه و فهرست 8 ","page_number":8},
  {"content":"\r\n\r\n\r\nجلد دوم ربع عادات\r\n\r\nكتاب آداب خوردن\r\n( 1 ) و اين نخستين كتاب است از « ربع عادات » از كتب احياى علوم دين در چهار باب :\r\nباب اول در آن چه به هنگام خوردن از رعايت آن چاره نيست باب دوم در ادبهايى كه به سبب هم غذا شدن با جمعيت بايد رعايت شود باب سوم در آوردن طعام پيش دوستان و زايران باب چهارم در آن چه مخصوص است به دعوت و ميزبانى\r\n\r\n","description":"","footnote":"","page_name":" 1 ","page_number":9},
  {"content":"\r\n . \r\n","description":"","footnote":"","page_name":" 2 ","page_number":10},
  {"content":"\r\n\r\nبسم اللّه الرّحمن الرّحيم حمد و آفرين جهان آفرين را كه در تدبير كاينات إحسان و اتقان « 1 » ظاهر گردانيد ، و آسمان و زمين را بر مقتضى حق و حكمت بيافريد ، و از أبر تند باران خوشگوار فرستاد ، و انواع حيوان و نبات را به آن نشو و نما داد ، و أرزاق و أقوات را تقدير فرمود ، و قواى حيوانات به ابدال از انحلال صيانت نمود ، و طعام طيّب و غذاى حلال را پيدا آورد و بر طاعات و صالحات اعمال بدان اعانت كرد .\r\nو درود بر سيد انبيا محمد مصطفى كه آيات وى ظاهر است و معجزات وى باهر ، و بر اهل بيت و ياران او ، درودى كه بر تعاقب ليالى توالى آن بيفزايد و بر ترادف ايام تضاعف آن ظاهر شود .\r\nبدان كه مقصود ارباب الباب لقاى رب الارباب است در دار ثواب ، و رسيدن بدان مقصود شريف و مطلوب منيف « 2 » ميسر نشود مگر به إحراز علم و عمل ، و مواظبت علم و مداومت عمل تمشيت نپذيرد مگر به صحت تن ، و صحت و سلامت صافى نماند مگر به قوّت طعام و تناول آن به اندازهء حاجت بر تكرر ايام . و از اين روى بعضى از سلف صالح گفته‌اند كه تناول طعام از دين است . و رب العالمين كه اصدق القائلين است بدين معنى تنبيه فرموده است و گفته :  كُلُوا مِنَ الطَّيِّباتِ وَ اعْمَلُوا صالِحاً  « 3 » . و هر كه بر تناول طعام براى آن اقدام نمايد كه قواعد علم و عمل را احكام كند و بر تقوى افزايد ، بايد كه نفس خود را مهمل نگذارد ، تا همچون ستور در مرغزار\r\n\r\n\r\n","description":"","footnote":"\r\n( 1 ) اتقان ، استوارى .\r\n( 2 ) منيف ، بلند .\r\n( 3 ) مؤمنون 23 - 51 .\r\n","page_name":" 3 ","page_number":11},
  {"content":"\r\n\r\nروى به اكل شهوات و نيل لذات نيارد ، زيرا كه هر چه وسيلت دين را شايد بايد كه انوار دين در آن پيدا آيد . و انوار دين سنتها و ادبهاى آن است كه بنده بر رعايت آن مأمور و از اهمال آن مزجور « 4 » است تا نفس او در زمام ديانت و هواى او در لگام صيانت ماند . و شهوت طعام را در حال اقدام و احجام « 5 » به ترازوى شريعت و احكام برسخته « 6 » دارد تا اگر چه نفس را در آن حظ اكمل و نصيب اوفر است ، اسباب صلت « 7 » مثوبت « 8 » و دفع عقوبت بر آن ساخته گردد كه [ 1 
  ] پيغامبر - صلّى اللّه عليه و سلم - مىفرمايد : انّ الرجل ليؤجر في اللقمة يرفعها إلى فيه و إلى في امرأته ، اى ، هر آينه مرد را مزد داده شود تا به حدى كه لقمه‌اى كه در دهن خود يا به دهن عيال خود رساند هم مزد داده شود . و اين آن گاه تواند بود كه رسانيدن لقمه براى دين و بر مقتضى دين باشد ، و أدبها و وظيفتها در آن رعايت بايد كرد .\r\nو ما در اين مقام ، وظايف دين در تناول طعام بيان خواهيم كرد ، و فرايض و سنن و آداب و مروّات و هيئات آن را در چهار باب و فصلى ، در آخر آن ، بخواهيم آورد . ان شاء اللّه تعالى .\r\nباب اول در آن چه در خوردن از رعايت آن چاره نيست و اگر چه تنها خورد باب دوم در ادبهايى كه به سبب جمعيت در خوردنى زيادت شود باب سوم در آن چه مخصوص به آوردن طعام در پيش دوستان و زايران است باب چهارم در آن چه مخصوص است به دعوت و ميزبانى و اسباب آن\r\n\r\n\r\n","description":"","footnote":"\r\n( 4 ) مزجور ، ممنوع .\r\n( 5 ) احجام ، باز ايستادن .\r\n( 6 ) برسختن ، سختن ، سنجيدن .\r\n( 7 ) صلت ، رسيدن .\r\n( 8 ) مثوبت ، پاداش ، جزا .\r\n","page_name":" 4 ","page_number":12},
  {"content":"\r\n\r\n\r\nباب اول در آن چه منفرد را از رعايت آن چاره نيست در خوردن [ 2 
  ]\r\n( 1 ) و آن سه قسم است :\r\nقسم اول در أدبها كه آن را بر طعام تقديم بايد كرد ، قسم دوم [ در أدبها كه 
  ] در حال تناول به رعايت بايد رسانيد ، قسم سوم در آن چه پس از فارغ شدن از تناول اقامت بايد نمود .\r\n\r\nقسم اول كه بر تناول متقدم است\r\n( 2 ) و آن هفت است :\r\n\r\nاول آن كه طعام پس از آن چه در نفس خود حلال باشد از روى كسب طيّب بود\r\n( 3 ) و موافق سنت و ورع ، و به سببى مكروه در شرع و مقتضى هوى و مداهنت در دين كسب نشده باشد ، چنان كه معنى « طيّب مطلق » در « كتاب حلال و حرام » بخواهد آمد . و بارى تعالى خوردن طيّب فرموده است و آن حلال است ، و براى تفخيم بزه حرام و تعظيم بركت حلال ، نهى كرده است خوردن باطل ، و پيش از قتل آورده ، و گفته است :  لا تَأْكُلُوا أَمْوالَكُمْ بَيْنَكُمْ بِالْباطِلِ  « 1 » .\r\n\r\n\r\n","description":"","footnote":"\r\n( 1 ) در عربى : الى قوله و لا تقتلوا أنفسكم ( نساء 4 - 29 ) .\r\n","page_name":" 5 ","page_number":13},
  {"content":"\r\n\r\nمترجم مىگويد كه اقدام بر مال يك ديگر ، به طريق غصب و دزدى و خيانت ، مؤدّى « 2 » شود به تقاتل ، و به قتال كافران ، كه فرض است ، نپردازند ، و آن از شومى خوردن مال باشد به طريق باطل . پس نهى آن بغايت مهم بود ، و تقديم آن ضرورى باشد .\r\nو اصل در طعام پاكى است و آن فرض است .\r\n\r\nدوم - دست شستن\r\n( 1 ) پيغامبر - صلّى اللّه عليه و سلم - گفت : الوضوء قبل الطّعام ينفى الفقر و بعده ينفى اللّمم ، أي ، دست شستن پيش از طعام درويشى را ببرد و پس از طعام ديوانگى را ، و در روايتي :\r\nپيش از طعام و پس از طعام درويشى را ببرد . و نيز چون دست به كارها مشغول شود از آلايشى خالى نماند ، پس شستن آن به طهارت و نزاهت « 3 » نزديك‌تر بود . و نيز خوردن براى استعانت بر اعمال دين و عبادت بود ، و آن سزاوار باشد بر آن چه نوع طهارت بر وى تقديم كند .\r\n\r\nسوم آن كه طعام در سفره بود بر زمين نهاده ،\r\n( 2 ) كه آن به فعل پيغامبر - صلّى اللّه عليه و سلم - نزديك‌تر است از آن چه بر خوان « 4 » باشد ، كه پيغامبر - صلّى اللّه عليه و سلم - چون طعام آوردى آن را بر زمين نهادى ، و آن به تواضع نزديك‌تر است . و اگر بر زمين ننهد بارى بر سفره [ نهد 
  ] كه او سفر را ياد دهد ، و از سفره سفر آخرت ياد آيد و حاجتمندى به توشهء تقوى .\r\nو انس گفت كه پيغامبر - صلّى اللّه عليه و سلم - بر خوان نخورده است . پرسيدند كه شما بر چه چيز مىخورديد ؟ گفت كه بر سفره‌ها . و آمده است كه چهار چيز پس از پيغامبر - صلّى اللّه عليه و سلم - احداث كرده‌اند : خوان و تنك بيز « 5 » و أشنان « 6 » و سيرى .\r\nو بدان كه اگر چه گفتيم كه بر سفره خوردن اولى است ، نمىگوييم كه بر خوان خوردن منهى است - نهى كراهيت يا تحريم - كه نهى در آن نيامده ، و آن چه گفته‌اند كه محدث است ، آن اقتضا نكند كه منهى است ، بل منهى بدعتى بود كه ضد سنتى ثابت باشد ، و كار شرعي را با بقاى علت آن بر گيرد ، « 7 » بل إبداع در بعضى حالها چون اسباب بگردد « 8 » روا كه واجب شود . و در خوان چيزى نيست مگر بر داشتن طعام از زمين براى آسانى تناول ، و امثال اين مكروه نباشد . و اين\r\n\r\n\r\n","description":"","footnote":"\r\n( 2 ) مؤدّى ، منجر .\r\n( 3 ) نزاهت ، پاكى ، پاكيزگى .\r\n( 4 ) خوان ( ترجمهء مائده ) ، طبق چوبين .\r\n( 5 ) تنك بيز ، غربالى كه تنك ( نرم و لطيف ) بيزد .\r\n( 6 ) اشنان ( يا : اشنان ) ، چوبك ، ريشه گياهى كه بدان رخت و دست شويند .\r\n( 7 ) بر گرفتن ، بر داشتن ، بر چيدن .\r\n( 8 ) گرديدن ، تغيير كردن .\r\n","page_name":" 6 ","page_number":14},
  {"content":"\r\n\r\nچهار چيز را كه محدّث گفته است متساوى نيست ، بل اشنان خوب است بدانچه در آن نظافت است ، و شستن براى نظافت مستحب است ، و أشنان را مبالغتى است در تنظيف . و صحابه - رضى اللّه عنهم - براى آن أشنان كار نبستندى كه معتاد ايشان نبود يا ميسر نمىشد يا مشغول بودند به كارهاى مهمتر از مبالغت نظافت . و نيز ايشان هم دست نشستندى [ 3 
  ] و در كف پاى ماليدندى « 9 » ، و اين دليل نكند كه شستن مستحب نيست .\r\nو اما تنك بيز مقصود از او پاك كردن طعام است ، و آن مباح باشد ما دام كه به حدى مفرط نرسد .\r\nو اما خوان براى آسانى تناول است ، و آن نيز مباح است تا آن گاه كه به كبر نه انجامد .\r\nو اما سيرى سخت‌ترين اين چهار است ، چه آن سبب بر انگيختن شهوات و جنبانيدن رنجهاست در تن . و با تأمل فرق ميان اين بدعتهاى چهارگانه پيدا شود .\r\n\r\nچهارم آن كه در اول نشستن بر سفره نيكو نشيند ،\r\n( 1 ) و تا آخر هم بر آن حالت باشد . پيغامبر - صلّى اللّه عليه و سلم - همچنان كردى و براى طعام گاهى به دو زانو در آمدى و بر پشت قدم نشستى ، و گاهى بر پاى راست باستادى « 10 » و بر پاى چپ نشستى و گفتى : لا آكل متّكئا انا عبد آكل كما يأكل العبد و اجلس كما يجلس العبد ، اى ، من به تكيه نخورم ، من بنده‌ام ، چنان خورم كه بنده خورد ، و چنان نشينم كه بنده نشيند . و آب خوردن نيز با تكيه مكروه است براى معده . و تناول طعام باز غلتيده « 11 » و تكيه كرده مكروه است ، مگر چيزى از دانه‌ها كه بر سبيل نقل « 12 » تناول كرده شود .\r\nو از امير المؤمنين على - كرّم اللّه وجهه و رضى اللّه عنه - آمده است كه بر زمين افتاده و شكم بر زمين نهاده و كعكى « 13 » را بر سپرى تناول كرده است . و عرب آن را بر اين جمله بكردندى .\r\n\r\nپنجم آن كه نيّت كند بدين طعام كه بر طاعت خداى - عز و جل - قوّت گيرد تا به خوردن مطيع باشد ،\r\n( 2 ) و براى تلذّذ و تنعّم نخورد - إبراهيم بن شيبان گفت : سى سال شد كه من به شهودت خود چيزى نخوردم - و مع ذلك عزيمت اندك خوردن كند ، كه اگر براى قوّت عبادت خورد ، نيت او\r\n\r\n\r\n","description":"","footnote":"\r\n( 9 ) يعنى دست را پس از طعام ، در صورت تنگى مجال يا نبودن آب و أشنان ، بر كف پاى مىماليدند تا پاك شود .\r\n( 10 ) در عربى : نصب رجله اليمنى ( پاى راست خود را بر آوردى ) .\r\n( 11 ) باز غلتيده ، دراز كشيده .\r\n( 12 ) نَقل ( يا : نُقل ) ، اسمى است براى دانه‌هاى خوراكى ، آجيل ، بر سبيل نقل ، به عنوان تنقّل .\r\n( 13 ) كعك ( از كاك فارسى ) ، نان خشك .\r\n","page_name":" 7 ","page_number":15},
  {"content":"\r\n\r\nصادق نباشد مگر به كم از سيرى خوردن ، كه چيزى كه مانع عبادت است قوّتى ندهد . و شكستن شره و ايثار قناعت بر توسيع آن « 14 » ، ضرورت اين نيت است .\r\nپيغامبر - صلّى اللّه عليه و سلم - فرمود : ما ملأ آدمىّ وعاء شرّا من بطنه ، حسب ابن آدم لقيمات يقمن صلبه ، فان لم يفعل فثلث للطّعام و ثلث للشّراب و ثلث للنّفس ، اى ، آدمى هيچ آوندى بدتر از شكم پر نكرده است ، بسنده است فرزند آدم را لقمگكى چند كه پشت وى را قايم دارد ، و اگر بدين اكتفا نكند بايد كه بدان اقتصار نمايد كه ثلث براى طعام بود و يك ثلث براى شراب و يك ثلث براى نفس .\r\nو از ضرورت اين نيت آن باشد كه دست به طعام نكند مگر در حال گرسنگى ، پس گرسنگى يكى از آن باشد كه آن را بر طعام تقديم بايد كرد . پس بايد كه پيش از سيرى دست از طعام بكشد ، هر كه چنين كند از طبيب مستغنى باشد . و فايدهء اندك خوردن و كيفيت تدريج در تقليل آن در « كتاب كسر شره طعام » در « ربع مهلكات » بخواهد آمد .\r\n\r\nششم آن كه بدانچه موجود باشد و حاضر بود راضى شود ،\r\n( 1 ) و در تنعم و زيادت و انتظار نانخورش نكوشد ، بل از كرامت نان آن است كه براى نانخورش تأخير داشته نشود . و در اكرام نان فرمان وارد است . و هر چه رمق را قايم دارد و بر عبادت قوّت دهد ، پس آن خيرى بسيار باشد ، آن را استحقار نبايد كرد ، بل نان را براى نماز تأخير نكند - اگر چه وقت آمده بود « 15 » چون « 16 » در وقت وسعتى بود . پيغامبر - صلّى اللّه عليه و سلم - گفت : « إذا حضر العشاء و العشاء فابدءوا بالعشاء ، اى ، چون طعام و نماز خفتن حاضر شود ، آغاز طعام كنيد . و بسى بودى كه ابن عمر قرائت امام بشنيدى و طعام شبانگاه را نگذاشتى « 17 » . و اگر نفس را آرزوى طعام نبود و در تأخير آن ضررى نباشد ، تقديم نماز اولى . اما چون طعام حاضر كردند و قامت گفتند و تأخير طعام سبب سرد شدن و تشويش كار او بود ، تقديم طعام اولى ، چون در وقت وسعتى باشد ، و نفس را آرزوى طعام بود يا نبود ، براى آن كه خبر عام است و براى آن كه دل از التفاتى خالى نباشد به طعام حاضر ، اگر چه گرسنگى غالب نبود .\r\n\r\n\r\n","description":"","footnote":"\r\n( 14 ) ايثار قناعت بر توسيع آن ، ترجيح دادن قناعت بر فراخ گردانيدن شره طعام .\r\n( 15 ) وقت نماز رسيده باشد .\r\n( 16 ) چون ، هر گاه .\r\n( 17 ) نگذاشتى ، ترك نكردى .\r\n","page_name":" 8 ","page_number":16},
  {"content":"\r\n\r\n\r\nهفتم آن كه در آن كوشد كه خورندگان بسيار باشند ،\r\n( 1 ) اگر چه از اهل و فرزندان او بوند .\r\nپيغامبر - صلّى اللّه عليه و سلم - گفت : اجتمعوا على طعامكم يبارك لكم فيه ، اى ، بر طعام فراهم آييد [ 4 
  ] كه شما را در آن بركت باشد . انس گفت : كان عليه السّلام لا يأكل وحده ، اى ، پيغامبر ، طعام تنها نخوردى « 18 » .\r\n\r\nقسم دوم - در أدبها كه در حال تناول طعام است\r\n( 2 ) و آن أدبها آن است كه در اول بسم اللّه بگويد و در آخر الحمد للَّه و اگر هر بار كه لقمه بردارد بسم اللّه بگويد بهتر ، تا شره طعام مانع ذكر نشود ، و با لقمهء اول بسم اللّه گويد و با دوم بسم اللّه الرحمن بگويد و با سوم بسم اللّه الرحمن الرحيم و بلند گويد تا ديگران را ياد آيد ، و به دست راست خورد ، و آغاز از نمك كند و ختم هم به نمك كند ، و لقمه خرد سازد و آن را هم نيك بخايد ، و تا فرو نبرد دست به ديگرى نكند كه آن شتابزدگى است ، و هيچ خوردنى ننكوهد . پيغامبر - صلّى اللّه عليه و سلم - لا يعيب مأكولا كان إذا أعجبه اكله و إلّا تركه ، اى ، خوردنى را عيب نكردى ، اگر خوش آمدى بخوردى و الاّ بگذاشتى .\r\nو از نزديك خورد ، مگر ميوه را كه رواست كه دست به هر طرف بگرداند . پيغامبر - صلّى اللّه و سلم - گفت : كل ما يليك ، اى ، بخور آن چه نزديك تو است . و چون ميوه بودى دست به هر طرف بگردانيدى . و او را از اين حال پرسيدند ، جواب فرمود كه آن يك نوع نيست ، اى بهتر و بتر باشد .\r\nو از بلندى كاسهء طعام و ميانهء آن تناول نكند ، و از اطراف گرده « 19 » خورد ، مگر آن كه نان اندك باشد ، آن گاه آن را بشكند ، و به كارد نبرد كه پيغامبر - صلّى اللّه عليه و سلم - از آن نهى كرده است و گفته : انهشوه نهشا « 20 » ، اى ، به اطراف دندان بگزيد .\r\nمترجم مىگويد : فايدهء اين سخن آن است كه هر چه به دندان گزد هضم آن نيكوتر بود ، كه در كتب طب مقرر شده است كه مراتب هضم چهار است : اول در دهن ، دوم در معده ، سوم در جگر ، چهارم در رگها ، كه « 21 » در دهن حرارتى غزير « 22 » است كه چون به خوردنى پيوندد آغاز هضم\r\n\r\n\r\n","description":"","footnote":"\r\n( 18 ) در برخى از نسخه‌هاى عربى آمده است : و قال صلّى اللّه عليه و سلّم : خير الطّعام ما كثرت عليه الايدى .\r\n( 19 ) گرده ، گردهء نان .\r\n( 20 ) در شرح زبيدى : ( انهشوه نهشا ) بالسين و الشين معا ، نقله ابن فارس عن الاصمعى .\r\n( 21 ) كه ، زيرا .\r\n( 22 ) غزير ، بسيار ، فراوان .\r\n","page_name":" 9 ","page_number":17},
  {"content":"\r\n\r\nباشد . و براى اين معنى است كه گندم خاييده آماس را به از آن نضج دهد « 23 » كه گندم كوفته و تر كرده . و روا كه نهى براى كراهيت عادت عجم آمده است ، كه معتاد ايشان آن بود كه از راه ترفّع و تكبر انگشت به خوردنى نيالودندى و به كارد و كفچه و سيخ و امثال اين ، خوردنيها به دهان رسانيدندى ، و معنى اول كه تقرير افتاد محققتر است . و در بعضى احاديث در بريدن گوشت به كارد رخصت آمده است . و ليكن مستحب گزيدن است ، به سبب آن معنى كه گفته شده است .\r\nو كأسه و غير آن بر نان ننهد ، مگر چيزى كه آن را بر نان خورند . پيغامبر - صلّى اللّه عليه و سلم - گفت : أكرموا الخبز فانّ اللّه أنزله من بركات السّماء ، اى ، نان را گرامى داريد كه حق تعالى آن را از بركات آسمان فرو فرستاده است .\r\nو دست به نان نمالد . و پيغامبر - صلّى اللّه عليه و سلم - گفت : إذا وقعت لقمة أحدكم فليأخذها و ليمط ما كان بها من أذى و لا يدعها للشّيطان ، اى ، چون لقمهء يكى از شما بيفتد بايد كه آن را بگيرد و آن چه مستكره است از آن دور كند و آن را براى شيطان نگذارد .\r\nو دست به دستمال پاك نكند تا آن گاه كه انگشتان بليسد ، كه نداند كه بركت در كدام جزو طعام است . و در طعام گرم ندمد ، كه از آن نهى آمده است ، بل صبر كند تا خوردن آسان شود .\r\nمترجم مىگويد كه در دميدن دو ضرر است ، بدان از آن نهى آمده است : يكى آن كه شره است ، براى آن كه چندان صبر نمىتواند كرد كه گرمى كمتر شود ، دوم آن كه بيم آن است كه از دهن چيزى جدا شود به طعام رسد .\r\nو اگر خرما باشد طاق تناول كند : هفت يا پانزده يا بيست و يك يا طاقى ديگر كه اتفاق افتد ، و خرما و خسته « 24 » در يك طبق جمع نكند ، و در كف خود فراهم نيارد ، بل از دهن بر پشت كف نهد پس بيندازد ، و هر چه را خسته و ثفل « 25 » باشد همين حكم دارد . و چيزى كه از طعام خسيس داند در كأسه نكند ، بل [ 5 
  ] آن را بر ثفل گذارد تا بر ديگرى پوشيده نماند . و در ميان طعام آب بسيار نبايد خورد ، مگر آن را كه لقمه در گلو بگيرد يا تشنگى صادق باشد ، كه در حالت تشنگى گفته‌اند در طب كه مستحب است و معده را دباغت « 26 » دهد .\r\nمترجم مىگويد كه در علم طب مقرر است : ميان طعام آب بسيار خوردن گرمى معده را كم\r\n\r\n\r\n","description":"","footnote":"\r\n( 23 ) نضج دادن ، پزاندن و رساندن .\r\n( 24 ) خسته ، هسته .\r\n( 25 ) ثفل ، تفاله .\r\n( 26 ) دباغت ، پيرايش .\r\n","page_name":" 10 ","page_number":18},
  {"content":"\r\n\r\nكند و طعام هضم نشود و طافى « 27 » بماند . و اگر تشنگى غالب بود آب سرد اندكى خورد تا معده را بر هضم اعانت كند .\r\n\r\nو اما أدب آب خوردن\r\n( 1 ) آن است كه كوزه به دست راست بگيرد و بسم اللّه بگويد ، و آب را به مكيدن خورد نه به نهيب ، كه پيغامبر - صلّى اللّه عليه و سلم - گفته : مصّوا الماء مصّا و لا تعبّوه عبّا فانّ الكباد من العب ، اى ، آب را به مكيدن خوريد و به نهيب مخوريد كه درد جگر از آب به نهيب خوردن زايد .\r\nمترجم مىگويد كه فايدهء مكيدن آن است كه پيش از آن كه آب بسيار به معده رسد اجزاى دهن نصيب خود بگيرد ، و اگر به نهيب خورد آب بسيار به معده رسيده باشد و هنوز اجزاى دهن تشنه مانده ، و بدان سبب زيادة از اندازه خورده باشد .\r\nو ايستاده و خفته نخورد « 28 » ، و بن كوزه را نگاه كند تا به روى نچكد ، و پيش از خوردن در كوزه نگرد ، و در كوزه دم نكند ، بل كوزه را از دهن با حمد گفتن دور كند و به بسم اللّه گفتن به دهن باز آرد . و پيغامبر - صلّى اللّه عليه و سلم - بگفتى : الحمد للَّه الّذي جعله عذبا فراتا برحمته و لم يجعله ملحا أجاجا بذنوبنا ، اى ، سپاس مر خداى را كه آب را خوشگوار كرد به رحمت خود و شور و تلخ نگردانيد به گناهان ما . و پيغامبر - صلّى اللّه عليه و سلم - يك بار ايستاده آب خورده است ، و شايد كه آن به عذرى بوده باشد .\r\nو كوزه و هر چه را بر قومى بگردانند از دست راست بايد گردانيدن . پيغامبر - صلى اللّه عليه و سلم - شير تناول فرمود و بر دست چپ او أبو بكر بود و بر راست او اعرابيى ، و عمر دور تر بود ، گفت : يا رسول اللّه أبو بكر را ده . پيغامبر - صلّى اللّه عليه و سلم - اعرابى را داد و گفت :\r\nالايمن فالايمن .\r\nو به سه نفس بنوشد ، بايد كه در آخر هر نفسى حمد گويد و در اول آن تسميه « 29 » ، و در آخر نفس اول بگويد الحمد لله ، و در دوم رب العالمين زيادت كند ، و در سوم الرحمن الرحيم . و اين نزديك بيست أدب است در حال اكل و شرب كه آثار و اخبار بر آن دلالت مىكند .\r\n\r\n\r\n","description":"","footnote":"\r\n( 27 ) طافى ، آن چه بر سر آب بماند از سبكى .\r\n( 28 ) در عربى : فانّه صلّى اللّه عليه و سلم نهى عن الشرب قائما ( اين عبارت در ترجمه نيامده است ) و روى انه صلّى اللّه عليه و سلّم شرب قائما و لعلّه كان لعذر ( در ترجمه جاى اين عبارت عوض شده است . پايان اين بند ) .\r\n( 29 ) تسميه ، بسم اللّه الرحمن الرحيم گفتن .\r\n","page_name":" 11 ","page_number":19},
  {"content":"\r\n\r\n\r\nقسم سوم - آن چه پس از طعام مستحب است\r\n( 1 ) و آن أدبها آن است كه پيش از سيرى دست از طعام بدارد و انگشتان بليسد ، پس به منديل « 29 » بمالد ، پس بشويد ، و نان ريزه و طعام بچيند . پيغامبر - صلّى اللّه عليه و سلم - گفت : من اكل ما يسقط من المائدة عاش في سعة و عوفى في ولده ، اى ، هر كه چيزى كه از مايده بيفتد بخورد ، زندگانى وى در فراخى بود و فرزندان وى در عافيت .\r\nو آن چه از دندان به خلال بيرون آيد فرو نبرد ، مگر آن چه از اصول « 30 » دندان به زبان فراهم آيد ، و اما آن چه به خلال بيرون آورد بيندازد ، و پس از خلال مضمضه كند كه در او اثرى است ، و كأسه را بليسد . و آمده است كه هر كه كأسه بليسد و آن بخورد ، ثواب بنده آزاد كردن يابد . و چيدن نان ريزه مهر حور عين است .\r\nو شكر خداى - عز و جل - به دل گويد بر آن چه وى را طعام داده ، و طعام را نعمتى داند از حق تعالى كه گفت :  كُلُوا مِنْ طَيِّباتِ ما رَزَقْناكُمْ وَ اشْكُرُوا لِلَّهِ  « 31 » .\r\nو هر گاه كه حلالى خورد بگويد : الحمد للَّه الذي بنعمته تتمّ الصالحات و تنزل البركات ، اللّهمّ أطعمنا طيّبا فاستعملنا صالحا ، و اگر شبهت خورد گويد : الحمد للَّه على كلّ حال ، اللّهمّ لا تجعله قوّة لنا على معصيتك ، و پس از اطعام   قُلْ هُوَ اللَّهُ أَحَدٌ   ، و   لِإِيلافِ قُرَيْشٍ   « 32 » بخواند ، و از مايده بر نخيزد تا اول آن را بر ندارند ، و اگر طعام ديگرى « 33 » خورد وى را دعا كند و بگويد : اللّهمّ بارك له فيما رزقته و يسّر له [ 6 
  ] ان يفعل خيرا و قنعه بما أعطيته و اجعلنا و ايّاه من الشّاكرين ، و اگر بر قومى افطار كند بگويد : أفطر عندكم الصّائمون و اكل طعامكم الابرار و صلّت عليكم الملائكة ، و بسيار آمرزش خواهد و غمناك باشد بر تناول شبهه ، تا به آب چشم و اندوه خود گرمى آتش كه متعرض آن شده است فرو مىراند ، كه پيغامبر - صلّى اللّه عليه و سلم - گفته است : كلّ لحم نبت من حرام فالنّار اولى به .\r\nو كسى كه با گريه خورد ، نه چنان كسى باشد كه خندد و خورد ، و چون شير خورد بگويد :\r\nاللّهمّ بارك لنا فيما رزقتنا و زدنا منه ، و در غير شير بگويد : اللّهمّ بارك لنا فيما رزقتنا و ارزقنا خيرا منه . و به سبب عموم منفعت شير ، پيغامبر - صلّى اللّه عليه و سلم - دعاى او مخصوص گردانيده است .\r\nمترجم مىگويد كه يكى از منافع وى آن است كه هم طعام است و هم شراب .\r\n\r\n\r\n","description":"","footnote":"\r\n( 29 ) منديل ، دستمال .\r\n( 30 ) اصول ( ج اصل ، بن ) .\r\n( 31 ) بقره 2 - 172 .\r\n( 32 ) قريش 106 .\r\n( 33 ) ديگر ( مضاف إليه ) ، شخص ديگر .\r\n","page_name":" 12 ","page_number":20},
  {"content":"\r\n\r\nو پس از طعام اين دعا مستحب است : الحمد للَّه الذي أطعمنا و سقانا و كفانا و آوانا سيّدنا و مولانا يا كافيا من كلّ شيء و لا يكفى منه شيء أطعمت من جوع و آمنت من خوف « 34 » فلك الحمد آويت من يتم و هديت من ضلالة و أغنيت من عيلة « 35 » فلك الحمد حمدا كثيرا دايما طيّبا نافعا مباركا فيه كما أنت اهله و مستحقّه اللّهمّ أطعمتنا طيّبا فاستعملنا صالحا و اجعله لنا عونا على طاعتك و نعوذ بك ان نستعين به على معاصيك .\r\nو اما شستن دست كيفيت او آن است كه أشنان بر كف چپ كند و سه انگشت دست راست را اول بشويد ، و انگشتان بر أشنان خشك زند و لبها را بدان بمالد ، پس دهان را به انگشت نيكو بشويد ، پس ظاهر و باطن « 36 » دندان و كام و زبان بمالد ، پس انگشتان به آب بشويد ، پس باقى أشنان خشك بر ظهر و بطن انگشتان بمالد . و بدين مستغنى شود از بار ديگر أشنان به دهان رسانيدن و شستن .\r\n\r\nباب دوم در آن چه به سبب اجتماع و مشاركت در خوردنى بيفزايد\r\n( 1 ) و آن هفت است :\r\n\r\nاول آن كه اگر كسى با او باشد كه مستحق تقديم بود\r\n- ( 2 ) امّا به كبر سن و اما به زيادتى فضل - به طعام ابتدا نكند ، مگر آن كه متبوع و مقتدا باشد ، آن گاه چون فراهم آمدند و مستعد خوردن شدند بايد كه انتظار ايشان دراز نگرداند .\r\n\r\nدوم آن كه بر طعام ساكت نباشد ،\r\n( 3 ) كه از سيرت عجم است ، و بدانچه متعارف است سخن گويند و احوال صالحان در طعام و غير آن حكايت كنند .\r\n\r\nسوم آن كه با هم كاسه رفق كند و قصد آن نكند كه زيادت از وى بخورد ،\r\n( 4 ) كه آن بىرضاى وى\r\n\r\n\r\n","description":"","footnote":"\r\n( 34 ) مأخوذ از مضمون آيهء آخر سورهء قريش 106 .\r\n( 35 ) مأخوذ از مضمون آيات 6 - 8 از سورهء ضحى 93 ، و در شرح زبيدى ( 5 - 226 ) آمده است : و في الانشراح ، أ لم يجدك يتيما فئاوى . . . كه « في الضحى » است .\r\n( 36 ) ظاهر و باطن ، رو و پشت .\r\n","page_name":" 13 ","page_number":21},
  {"content":"\r\n\r\nحرام باشد اگر طعام مشترك باشد ، بل قصد ايثار « 37 » كند . و در يك دفعه دو خرما نخورد ، مگر آن كه ديگران نيز چنان كنند يا از ايشان دستورى خواهد . اگر رفيق اندك خورد « 38 » با وى مباسطت « 39 » كند ، و در خوردن ترغيب نمايد و گويد كه بخور . و زيادة از سه بار نگويد ، كه آن إلحاح است و افراط بود ، كه پيغامبر - صلّى اللّه عليه و سلم - را چون سه بار خطاب كردندى پس از آن مراجعت نبودى . و او سخن را سه بار مكرر كردى . پس بر سه بار زيادت أدب نباشد .\r\nو اما سوگند دادن براى طعام ممنوع است . حسن على - رضى اللّه عنهما - گفت : الطعام اهون من أن يحلّف عليه ، اى ، كار طعام آسانتر « 40 » از آن است كه براى آن سوگند ياد كرده شود .\r\n\r\nچهارم آن كه يار را محتاج نكند بدانچه در خوردن تحريض نمايد .\r\n( 1 ) يكى از اهل أدب گفت : بهتر خورندگان آن است كه يار را محتاج نگرداند بدانچه وى را در خوردن تفقد نمايد ، [ بايد كه 
  ] مئونت گفتن از وى بردارد . و نبايد كه چيزى از مشتهاى خود براى نظر غيرى « 41 » بگذارد كه خويشتن آرايى بود ، بل بايد كه بر معتاد رود ، و آن عادتى كه در تنهايى داشته كم نكند ، ليكن بايد كه در تنهايى حسن آداب به رعايت رساند تا به وقت جمعيت به تصنع محتاج [ 7 
  ] نشود . آرى ، اگر از براى ايثار برادران در حال حاجت ايشان كم خورد خوب باشد . و اگر بر نيت مساعدت و انگيختن نشاط قوم زيادت خورد ، در آن باكى نيست ، بل پسنديده است .\r\nو ابن المبارك رطب گزيده پيش دوستان نهادى و گفتى كه هر كه بيشتر خورد او را به هر خسته درمى بدهم ، و خسته بشمردى و هر كه خستهء او افزون آمدى به عدد آن ، درم بدادى . و آن براى دفع شرم و مزيد نشاط و گستاخى بود .\r\nو جعفر محمد « 42 » گفت كه دوست‌ترين برادران نزد من آن است كه بيشتر خورد و لقمه بزرگتر كند ، و گران‌تر ايشان آن كه مرا محتاج كند به تعهد خود « 43 » در خوردن . و اين اشارتى است بدان كه بر معتاد رود و تصنع را ترك كند . و همو گويد : محبت مرد برادر خود را بدان روشن شود كه در خانهء دوست خود نيكو نان خورد .\r\n\r\n\r\n","description":"","footnote":"\r\n( 37 ) ايثار ، برگزيدن منفعت غير بر مصلحت خويش .\r\n( 38 ) بر اثر گرفتگى يا شرم ( زبيدى ، 5 - 228 ) .\r\n( 39 ) مباسطت ، با كسى فراخى ورزيدن و اين عبارت از دوستى است ، خودمانى صحبت كردن .\r\n( 40 ) آسان ، خوار ، حقير .\r\n( 41 ) در عربى : لاجل نظر الغير إليه .\r\n( 42 ) مراد امام جعفر صادق ( ع ) است .\r\n( 43 ) به اينكه عهده دار او شوم .\r\n","page_name":" 14 ","page_number":22},
  {"content":"\r\n\r\n\r\nپنجم آن كه شستن دست در طشت باكى نيست ،\r\n( 1 ) و اگر تنها بود روا باشد كه آب دهن در طشت اندازد ، و اگر ديگرى با وى بود نبايد . و چون كسى از روى اكرام طشت پيش وى آرد قبول كند .\r\nانس مالك - رضى اللّه عنه - و ثابت بنانى بر طعامى فراهم آمدند ، انس طشت پيش ثابت داشت و ثابت امتناع نمود ، انس - رضى اللّه عنه - گفت : إذا أكرمك أخوك فاقبل كرامته و لا تردّها فانّما يكرم اللّه عزّ و جلّ ، اى ، چون اكرام كند برادر تو ، بپذير و رد مكن كه آن اكرام خداى راست كه مىكند .\r\nو آمده است كه هارون الرشيد معاويهء ضرير را دعوت كرد و به دست خود آب بر دست وى بريخت ، و چون فارغ شد گفت : مىدانى كه بر دست شما آب كه ريخت ؟ گفت : نه . هارون الرشيد گفت : من ريختم . گفت : اى امير المؤمنين ، علم را اكرام و اجلال فرمودى ، حق تعالى تو را اكرام و اجلال كناد ، چنان كه علم و اهل آن را اجلال كردى .\r\nو باكى نباشد اگر بر شستن دست در طشت در يك جاى فراهم آيند كه به تواضع نزديك‌تر و از درازى انتظارى دور تر . و اگر نكنند نبايد كه آب هر يكى را جدا بريزند ، بل آب را در طشت جمع بايد كرد ، كه پيغامبر - صلّى اللّه عليه و سلم - گفت : اجمعوا وضوءكم جمع اللّه شملكم ، اى ، آب دست شور خود فراهم داريد ، حق تعالى شما را فراهم دارد . و گفتند : مراد از اين حديث اين است كه گفتيم . و عمر عبد العزيز به شهرها بنوشت كه طشت از پيش مردمان بر مداريد مگر پر ، و به عجم تشبّه مكنيد . و ابن مسعود گفت : اجتمعوا على غسل اليد في طشت واحد و لا تستنّوا بسنّة الاعاجم ، اى ، بر شستن دست در يك طشت فراهم آييد و سنت عجم مگيريد .\r\nو ايستادن خدمتكار كه آب بر دست ريزد ، بعضى كراهيت داشته‌اند ، و نشستن او دوست داشته‌اند كه آن به تواضع نزديك‌تر است ، و بعضى كراهيت داشته‌اند . و آمده است كه بر دست يكى ، خدمتكارى نشسته آب ريخت ، او برخاست ، گفتند : چرا برخاستى ؟ گفت : لا بد است كه يكى از ما ايستاده باشد . و ايستادن اولى ، زيرا كه آب ريختن و شستن را آسانتر بود و به تواضع آب دهنده نزديك‌تر . و چون آب دهنده را در آن خدمت نيتى باشد ، گذاشتن او را بر آن خدمت تكبرى نبود كه آن كار معتاد است .\r\nو در طشت هفت أدب است : آب دهن بر وى نه انداختن ، و متبوع را مقدم داشتن ، و اگر به پيش آوردن آن اكرام كنند قبول كردن ، و از دست راست گردانيدن ، و فراهم آمدن جماعتى بدان ،\r\n\r\n","description":"","footnote":"","page_name":" 15 ","page_number":23},
  {"content":"\r\n\r\nو جمع كردن آب در آن ، و ايستادن آب دهنده ، « 44 » و به رفق ريختن آب تا بر كسى نچكد ، و صاحب منزل بايد كه به نفس خود آب بر دست مهمان ريزد . و مالك در حق شافعى - رضى اللّه عنهما - همچنين كرد ، اول آن چه بر وى آمد « 45 » و گفت : تو بدين منزعج مشو كه خدمت مهمان فرض است .\r\n\r\nششم آن كه در اصحاب ننگرد و خوردن ايشان را مراقبت نكند كه ايشان را شرم آيد ،\r\n( 1 ) بل چشم را فرو خواباند و به نفس خود مشغول شود ، و پيش از دوستان دست نكشد كه ايشان را از خوردن حشمت « 46 » آيد ، بل دست را در كار [ 8 
  ] دارد و اندك اندك تناول كند تا فارغ شوند ، و اگر طعام اندك باشد ، در آغاز توقف نمايد و اندك خورد تا چون ايشان توسّع كنند در آخر با ايشان بخورد . بسيار كس از صحابه بر اين جمله كرده‌اند . و اگر به سببى امتناع نمايد ، بايد كه عذرى بگويد تا شرم از ايشان مندفع شود .\r\n\r\nهفتم آن كه چيزى كه غير او مستقذر « 47 » دارد نكند ،\r\n( 2 ) و دست در كأسه نيفشاند ، و سر سوى لقمه نبرد ، و چون چيزى از دهن بيرون آرد ، روى از طعام بگرداند و آن را بر دست چپ بگيرد ، و لقمهء چرب را در سركه نزند ، و سركه را در چربى نزند ، كه بود كه غير او را كراهيت آيد ، و لقمه‌اى كه گزيده باشد در خوردنى و سركه نزند ، و سخنى كه قاذورات را ياد دهد نگويد . و باللّه التوفيق .\r\n\r\nباب سوم در آوردن طعام پيش دوستان و زايران\r\n\r\nفضيلت تقديم طعام\r\n( 3 ) و آن را فضيلت بسيار است . جعفر محمد صادق - رضى اللّه عنهما - گفت : چون با دوستان بر مايده نشينيد ديرتر بباشيد ، كه آن ساعتى است كه بر شما از حساب عمر گرفته نيابد . و حسن گفت : هر نفقه‌اى كه مرد بر نفس خود و مادر و پدر و آن كسانى كه دون ايشانند كند بر آن\r\n\r\n\r\n","description":"","footnote":"\r\n( 44 ) شرح زبيدى در اينجا آورده : فهذه آداب سبعه ( و ) من الادب ( ان يمج الماء من فيه ) بعد ان يمضمضه ( و يرسله من يده برفق حتى لا يرش على الفراش و على أصحابه ، ليصب صاحب المنزل بنفسه الماء على يد ضيفه ) ( 5 - 230 ) .\r\n( 45 ) در عربى : في اول نزوله عليه .\r\n( 46 ) حشمت آمدن ، شرم داشتن .\r\n( 47 ) مستقذر ، پليد .\r\n","page_name":" 16 ","page_number":24},
  {"content":"\r\n\r\nحساب باشد ، مگر در نفقه‌اى كه طعام دوستان بود ، كه بارى تعالى از روى كرم نخواهد كه او را از آن بپرسد ، و مع هذا در طعام دادن اخبار بسيار آورده شده است .\r\nپيغامبر - صلّى اللّه عليه و سلم - گفت : لا تزال الملائكة تصلّى على أحدكم ما دامت مائدته موضوعة بين يديه حتّى ترفع ، اى ، هميشه فريشتگان براى يكى از شما آمرزش خواهد ما دام كه مايده پيش او نهاده باشد تا آن گاه كه بردارند .\r\nو آمده است كه بعضى از علماى خراسان پيش دوستان طعام بسيار آوردى كه ايشان نتوانستدى خورد و گفتى كه به ما چنين رسيده است از پيغامبر - صلّى اللّه عليه و سلم - كه گفته است : انّ الاخوان إذا رفعوا أيديهم عن الطّعام لم يحاسب من أكل فضل ذلك ، اى ، چون برادران دست از طعام بردارند بر كسى كه فاضل آن بخورد حساب نباشد ، و من دوست دارم كه پيش دوستان طعام آرم تا فاضل آن بخوريم . و در خبر است : لا يحاسب العبد على ما يأكل مع إخوانه ، اى ، بنده را با آن چه با برادران خورد حساب نباشد . و براى اين معنى ، يكى از سلف با دوستان بسيار خوردى ، تنها اندك . و در خبر است : ثلاثة لا يحاسب عليها العبد اكلة السّحور و ما أفطر عليه و ما اكل مع الاخوان ، اى ، بر سه طعام حساب نباشد بنده را : سحور ، و فطور ، و آن چه با برادران خود خورد .\r\nو امير المؤمنين على - كرّم اللّه وجهه - گفت : لان اجمع إخواني على صاع من طعام احبّ إلىّ من ان أعتق رقبة ، اى ، بر صاعى طعام كه برادران را فراهم آرم دوست‌تر دارم كه رقبه‌اى آزاد كنم . ابن عمر گفت - رضى اللّه عنه - پاكيزگى توشه در سفر و دادن آن اصحاب را از كرم است . و صحابه - رضى اللّه عنهم أجمعين - گفتندى : فراهم آمدن بر طعام از مكارم اخلاق است . و براى قرآن فراهم آمدندى و تفرقه نشدندى مگر پس از تناول طعامى . و گفته‌اند : فراهم آمدن برادران بر آن چه ايشان را پسنديده بود با انس و الفت ، از دنيا نيست .\r\nو در خبر است : يقول اللّه تعالى للعبد يوم القيامة : يا ابن آدم جعت فلم تطعمني ، فيقول : كيف أطعمك و أنت ربّ العالمين ؟ فيقول : جاع أخوك المسلم فلم تطعمه و لو أطعمته كنت أطعمتني ، اى ، حق تعالى روز قيامت بنده را گويد : اى پسر آدم گرسنه شدم مرا طعام ندادى ، بنده گويد : تو را چگونه طعام دادمى كه تو پروردگار [ 9 
  ] جهانى ؟ بارى تعالى فرمايد : برادر مسلمان تو گرسنه شد ، اگر وى را طعام داده بودى مرا داده بودى . و گفت : إذا جاءكم الزّائر فأكرموه ، اى ، چون مهمان بر شما آيد وى را گرامى داريد . و گفت : انّ في الجنّة غرفا يرى ظاهرها من باطنها و باطنها من ظاهرها ، هي لمن الان الكلام و اطعم الطّعام و صلّى باللّيل و النّاس نيام ، اى ، در بهشت غرفه‌هاست كه ظاهر آن از باطن و\r\n\r\n","description":"","footnote":"","page_name":" 17 ","page_number":25},
  {"content":"\r\n\r\nباطن آن از ظاهر ديده شود ، آن ، آن كس را بود كه سخن نرم گويد و طعام دهد و به شب نماز كند در آن حال كه مردمان خفته باشند . و گفت : خيركم من اطعم أخاه حتّى يشبعه و سقاه حتّى يرويه ، بعّده اللَّه تعالى من النّار سبع خنادق ما بين كلّ خندقين مسيرة خمسمائة عام ، اى ، هر كه برادر خود را نان و آب دهد تا از هر دو سير شود ، حق تعالى وى را به هفت خندق از آتش دور گرداند ، به ميان هر دو خندق پانصد سال راه باشد .\r\n\r\nو اما ادبهاى آن\r\n( 1 ) بعضى أدب در درون رفتن است ، و بعضى أدب در پيش آوردن طعام .\r\n\r\nو اما در درون رفتن\r\n( 2 ) آن سنت نيست كه قصد قومى كند ، بر آن جمله كه وقت طعام ايشان را چشم دارد پس در وقت خوردن در رود ، كه آن ناگهان رفتن است ، و آن منهى است : قال اللَّه تعالى ،  لا تَدْخُلُوا بُيُوتَ النَّبِيِّ إِلَّا أَنْ يُؤْذَنَ لَكُمْ إِلى طَعامٍ غَيْرَ ناظِرِينَ إِناهُ  « 48 » ، اى ، در خانه‌هاى پيغامبر - صلّى اللّه عليه و سلم - درمرويد مگر آن كه شما را دستورى دهد براى طعامى ، در آن حال كه هنگام آن وقت رسيد آن را چشم نداشته باشيد . و در خبر است : من مشى إلى طعام لم يدع إليه مشى فاسقا و اكل حراما ، اى ، هر كه ناخوانده سوى طعامى رود فاسق رفته باشد و حرام خورده باشد . و ليكن رونده چون چشم نداشته باشد ، اتفاق افتد كه ايشان را در طعام خوردن يابد ، حق او آن است كه نخورد تا آن گاه كه وى را بفرمايند ، و چون گفتند بخور ، بنگرد : اگر داند كه از سر دوستى و موافقت گويند ، بخورد ، و اگر داند كه از شرم مىگويند ، بايد كه نخورد ، بل عذرى و علتى تقرير كند .\r\nاما اگر گرسنه باشد و قصد يكى از دوستان كند تا وى را طعام دهد و وقت خوردن را انتظار ننمايد ، در آن باكى نيست . پيغامبر - صلّى اللّه عليه و سلم - و أبو بكر و عمر - رضى اللّه عنهما - به خانهء أبو الهيثم تيّهان و أبو ايوب انصارى رفته‌اند براى طعام ، در حالى كه گرسنه بودند . و در رفتن « 49 » در مثل اين حال يارى دادن آن مسلمان باشد بر دريافتن ثواب نان دهى ، و آن عادت سلف بوده است .\r\n\r\n\r\n","description":"","footnote":"\r\n( 48 ) أحزاب 33 - 53 .\r\n( 49 ) در رفتن ، داخل شدن .\r\n","page_name":" 18 ","page_number":26},
  {"content":"\r\n\r\nو عون عبد اللّه مسعود را سيصد و شصت دوست بوده است كه در سالى بر ايشان بگشتى ، و ديگرى را سى كه در ماهى بگشتى ، و ديگرى را هفت كه در هفته‌اى . و دوستان ، ايشان را معلوم بودند و بدل از كسب « 50 » . و قيام آن جماعت به مصالح اين قوم بر سبيل تبرك عادت ايشان بوده است .\r\nو اگر در رود « 51 » و صاحب خانه را نيابد ، و به دوستى او واثق باشد و داند كه به خوردن او طعام وى را شاد شود ، روا بود كه بى دستورى « 52 » بخورد ، كه مراد از دستورى رضاست ، خاصه در باب طعام كه امر او بر وسعت بنا دارد . و بسيار كس باشد كه صريح دستورى دهد و سوگند ياد كند و او راضى نباشد ، و خوردن طعام او مكروه بود ، و بسيار غايب كه دستورى نداده باشد ، خوردن طعام او محبوب بود . و حق تعالى فرمود كه او صديقكم « 53 » . و پيغامبر - صلّى اللّه عليه و سلم - به خانهء بريره « 54 » رفت و طعام وى بخورد در حال غيبت وى ، و آن طعام از صدقه بود ، و گفت :\r\nصدقه به جايگاه رسيد . و آن بدان بود كه مىدانست كه بريره بدان شاد شود .\r\nو همچنين روا بود كه در سرايى بى استيذان در رود ، بدان كه دستورى دانسته باشد [ 10 
  ] اكتفا نمايد . و اگر دستورى معلوم نباشد از استيذان چاره نبود . و محمد واسع و ياران او در خانهء حسن در رفتندى ، و آن چه يافتندى بى دستورى تناول كردندى ، و چون حسن در آمدى و آن حال مشاهده كردى شاد شدى و گفتى : ما در زمان متقدم چنين بوديم . و آمده است كه حسن ايستاده از متاع بقالى « 55 » تناول مىكرد ، از جايى انجير مىگرفت و از جايى خرما ، هشام گفت : اى ابو سعيد « 56 » ، ورع بگذاشتى ! از متاع اين مرد بى دستورى وى تناول مىكنى ! حسن گفت : اين آيت بخوان . هشام بخواند : او صديقكم . و پرسيد كه صديق كه باشد ؟ « 57 » گفت : آن كه نفس وى با وى بيارامد و دل بر وى قرار گيرد . گروهى در خانهء سفيان ثورى رفتند و او را نيافتند ، در باز كردند و سفره فرود آوردند و خوردن گرفتند . ثورى در آمد و مىگفت : اخلاق سلف ياد داديد ، « 58 » كه ايشان بر اين جمله بودند . و جماعتى بر يكى از تابعين رفتند ، و او چيزى نداشت كه پيش ايشان آوردى ،\r\n\r\n\r\n","description":"","footnote":"\r\n( 50 ) معلوم ، ذخيره ، درم و دينار ، به جاى كسب اين دوستان را داشتند .\r\n( 51 ) در رفتن ، داخل شدن .\r\n( 52 ) دستورى ، اجازه .\r\n( 53 ) نور 24 - 61 .\r\n( 54 ) بريره ، كنيز عايشه ( زبيدى ) .\r\n( 55 ) ( بقال ) الذي يبيع الحبوب و الفواكه ( زبيدى ) .\r\n( 56 ) ابو سعيد ، كنيهء حسن بصرى .\r\n( 57 ) در عربى : فقال يا لكع اتل علىّ آية الاكل ، فتلا إلى قوله تعالى : او صديقكم ، فقال فمن الصديق يا ابا سعيد . . . ( لكع ، احمق ، لئيم . مراد از آيهء اكل آيهء 61 از سورهء نور 24 است ) .\r\n( 58 ) ياد دادن ، به ياد آوردن . در عربى : ذكرتموني .\r\n","page_name":" 19 ","page_number":27},
  {"content":"\r\n\r\nبه خانهء دوستى شد ، آن دوست به خانه نبود ، در خانه در رفت و هر چه ساخته بودند « 58 » برداشت و پيش ياران برد و گفت بخوريد . و صاحب خانه بيامد و خوردنى نديد ، گفتند كه فلان دوست تو همه برد . او بدان شاد شد و گفت : بغايت خوب كرد . و چون وى را ديد گفت : اگر اصحاب بار ديگر حاضر شوند همين لطف واجب بايد داشت . آداب در رفتن « 59 » اين است .\r\n\r\nو اما آداب پيش آوردن طعام\r\n( 1 ) اول ترك تكلف است و آوردن ما حضر . و اگر هيچ نباشد در ملك وى ، وام نبايد كرد كه آن گران آيد ، و اگر چندانى باشد كه او بدان محتاج بود براى قوت خود و نفس او بدان مسامحت نكند « 60 » ، نبايد كه پيش آرد . يكى بر زاهدى رفت و او طعام مىخورد ، گفت : اگر نه آنستى كه وام كرده‌ام شما را بدادمى . و يكى از سلف گفت : تكلف آن باشد كه آن چه تو خورى برادران را ندهى ، بل قصد آن كنى كه در نيكويى و قيمت مزيد باشد . و فضيل گفت : انقطاع مردمان از يك ديگر به سبب تكلف است . يكى دوست خود را مىخواند و در تكلف مبالغت [ مى 
  ] نمايد ، و آن سبب انقطاع وى مىشود . و يكى از ايشان گفت : باك ندارم كه بر من كسى از دوستان بيايد كه براى وى تكلف نكنم ، آن چه ما حضر باشد پيش آرم ، و اگر تكلف كنم آمدن او را كراهيت دارم و از او ملول شوم . و يكى از ايشان گفت كه من بر دوست رفتمى و او تكلف كردى ، وى را گفتم : در حال تنهايى نه تو اين چيزها تناول كنى و نه من ، پس در حال اجتماع چرا تناول كنيم ؟ اين تكلف را ببايد گذاشت و اگر نه من آمدن بگذارم . او تكلف بگذاشت به سبب آن ، تا اجتماع ما دايم ماند .\r\nو يكى از تكلف آن است كه كل آن چه دارد پيش آرد ، و بر عيال ستم كند و دل ايشان برنجاند . و آمده است كه مردى امير المؤمنين على را - رضى اللّه عنه - بخواند ، على گفت : به سه شرط اجابت كنم : از بازار چيزى نياورى ، و ذخيره را دست نكنى از آن چه در خانه دارى ، و عيال را نيازارى . و يكى از سلف از هر نوعى كه در خانهء وى بودى چيزى پيش آوردى . و يكى گفت كه بر جابر عبد اللّه رفتم ، او نان و سركه پيش آورد و گفت : اگر نه آنستى كه ما را از تكلف باز داشته‌اند براى شما تكلف كردمى . و يكى از ايشان گفت : اگر كسى به زيارت تو آيد ، ما حضر\r\n\r\n\r\n","description":"","footnote":"\r\n( 58 ) ساختن ، آماده كردن .\r\n( 59 ) در رفتن ، داخل شدن .\r\n( 60 ) بدان ( به تقديم ما يحتاج ) مسامحت نكند ، آن را آسان نگيرد .\r\n","page_name":" 20 ","page_number":28},
  {"content":"\r\n\r\nپيش آور ، و اگر كسى را به زيارت خوانى در خانه هيچ مگذار « 61 » . و سلمان گفت : امرنا رسول اللَّه صلّى اللّه عليه و سلّم : ان لا نتكلّف للضّيف ما ليس عندنا و ان نقدّم إليه ما حضرنا ، اى ، پيغامبر - عليه السّلام - ما را فرمودى كه براى مهمان تكلف نكنيم [ به 
  ] آن چه نداريم و ما حضر پيش آريم . و آمده است كه دوستان يونس پيغامبر - عليه السّلام - به خدمت وى آمدند ، و او كسره‌هاى نان و تره كه بكاشتى پيش آوردى و گفتى : اگر نه آن است كه حق تعالى متكلفان را لعنت [ 11 
  ] كرده است براى شما تكلف كردمى . و انس مالك و غير او از صحابه - رضى اللّه عنهم - نان ريزهء خشك و رذالهء خرما « 62 » پيش آوردندى و گفتندى كه ندانيم كه بزه كدام كس بيشتر باشد : آن كه آورده را حقير شمرد يا آن كه به سبب احتقار پيش نيارد ؟\r\n\r\nأدب دوم از أدب زاير آن است كه در نخواهد و به چيزى معيّن حكم نكند ،\r\n( 1 ) روا كه بر مزور « 63 » گران آيد ، و اگر وى را ميان دو طعام مخيّر كند ، آسانتر اختيار كند از اين دو ، كه سنت چنين است . و در خبر آمده است : ما خير رسول اللّه صلّى اللّه عليه و سلّم بين الشّيئين الاّ اختار ايسرهما ، اى ، پيغامبر - صلّى اللّه عليه و سلم - ميان دو چيز مخيّر كرده نشد كه نه آسانتر اختيار بكرد .\r\nو اعمش از أبو وايل روايت كرد كه با يارى به زيارت سلمان - رضى اللّه عنه - رفتيم ، نان جو و نمك پيش آورد ، و يار من گفت : اگر در اين نمك آويشن « 64 » بودى خوش‌تر آمدى . سلمان مطهره « 65 » را گرو كرد و آويشن آورد ، و چون يار من تناول كرد ، گفت : الحمد لله الذي قنعنا بما رزقنا « 66 » .\r\nسلمان گفت : اگر بدانچه يافتى قناعت كردى مطهره من گرو نبود . اين آن جا باشد كه زاير توهّم كند كه مزور چيزى ندارد يا اقتراح « 67 » را كاره است . و اگر بداند كه او را ميسر است و به اقتراح شاد شود مكروه نبود .\r\nشافعى - رضى اللّه عنه - زعفرانى « 68 » را اقتراح كرده است ، در آن حال كه در بغداد بود و بر وى نزول فرموده بود . و زعفرانى هر روز تذكره‌اى « 69 » به مطبخى « 70 » دادى كه اين چيزها بايد\r\n\r\n\r\n","description":"","footnote":"\r\n( 61 ) زبيدى : ( و ان استزرت ) اى طلبت للزيادة ( فلا تبق ) من همتك شيئا ( و لا تذر ) اى و لا تترك ( 5 - 236 ) .\r\n( 62 ) رذاله ، نوع پست از هر چيزى ، بد ، در عربى : حشف التّمر ( خرماى بد ، خرماى خشك ) .\r\n( 63 ) مزور ( زيارت شده ) ، ميزبان .\r\n( 64 ) آويشن ، گياهى معطّر و اشتها آور مانند نعناع .\r\n( 65 ) مطهره ، آفتابه .\r\n( 66 ) سپاس خدايى را كه بدانچه روزى ما كرده ما را شكيبا ساخت .\r\n( 67 ) اقتراح ، پيشنهاد ، درخواست .\r\n( 68 ) شاگرد شافعى .\r\n( 69 ) تذكره ، يادداشت .\r\n( 70 ) مطبخى ، آشپز .\r\n","page_name":" 21 ","page_number":29},
  {"content":"\r\n\r\nساخت . شافعى يك روز آن تذكره را بگرفت و لونى ديگر به خط خود بر آن الحاق كرد ، و چون زعفرانى آن لون ديد ، گفت : من اين لون نفرمودم . مطبخى خط شافعى عرضه داشت ، زعفرانى بدان خوشدل شد ، و از شادى اقتراح شافعى وى را « 71 » آزاد كرد .\r\nو أبو بكر كتّانى گفت : بر سرىّ « 72 » رفتم ، او نان كوفته چون پست « 73 » بياورد و نيمهء آن در قدح كردن گرفت ، گفتم : اين چه مىكنى اين همه را من به يك دفعت بياشامم . بخنديد و گفت : اين تو را به ازحجى باشد . و يكى از ايشان گفت خوردن سه نوع بود : با درويشان به ايثار ، و با دوستان به انبساط ، و با ابناى دنيا به أدب .\r\n\r\nأدب سوم آن كه مزور زاير را گويد كه آرزو مىكن ،\r\n( 1 ) و اقتراح او التماس مىنمايد ، كه آن خوب است و در آن مزد بسيار است و فضل بسيار . پيغامبر - صلّى اللّه عليه و سلم - گفت : من صادف من أخيه شهوة فقضاها غفر له و من سرّ أخاه المؤمن فقد سرّ اللّه عزّ و جلّ ، اى ، هر كه از برادر خويش آرزويى يابد و آن را روا كند آمرزيده شود ، و هر كه برادر مؤمن خود را شاد كند رضاى حق تعالى حاصل كرده باشد . و جابر از پيغامبر - صلّى اللّه عليه و سلم - روايت كرد : من لذّذ أخاه بما يشتهي كتب اللَّه له ألف ألف حسنة و محا عنه ألف ألف سيّئة و رفع له ألف ألف درجة و أطعمه اللَّه من ثلاث جنان جنّة الفردوس و جنّة عدن و جنّة الخلد ، اى ، هر كه به برادر خود مزه رساند به آن چه آرزوى وى بود ، حق تعالى براى او هزار هزار حسنه نويسد و هزار هزار سيّئة محو كند و هزار هزار درجه بر آرد و از سه بهشت وى را طعام دهد : فردوس و عدن و خلد .\r\n\r\nأدب چهارم آن كه زاير را نگويد كه « طعام بيارم ؟ »\r\n( 2 ) بل اگر باشد در حال بياورد . ثورى گفت : چون برادرى به زيارت تو آيد مگو كه « چيزى بيارم ؟ » بل بيار ، اگر بخورد فهو المطلوب و الاّ بردار . اگر طعام نخواستى داد ، نبايد كه به ايشان ظاهر كند و صفت آن بگويد . ثورى گفت : چون خواهى كه عيال خود را طعامى كه مىخورى ندهى ، حديث آن با ايشان مكن ، و بايد كه آن را با تو نبينند . و يكى از صوفيان گفت : چون فقرا بر تو آيند طعام پيش آر ، و چون فقها آيند مسئله بپرس ، و چون قرّا آيند محراب بديشان نماى .\r\n\r\n\r\n","description":"","footnote":"\r\n( 71 ) مطبخى را .\r\n( 72 ) سرىّ سقطى .\r\n( 73 ) پست ، آرد ، « نان كوفته چون پست » در ترجمهء « فتيت » ( نان ريزه ) آمده است .\r\n","page_name":" 22 ","page_number":30},
  {"content":"\r\n\r\n\r\nباب چهارم در ادبهاى ميزبانى\r\n( 1 ) و مواضع أدب در آن شش است : اول دعوت ، پس اجابت ، پس [ 12 
  ] حضور ، پس پيش آوردن طعام ، پس خوردن ، پس بازگشتن .\r\nو بايد كه فضيلت ميزبانى را بر شرح اين أدبها تقديم كنيم . پيغامبر - صلّى اللّه عليه و سلم - گفت : لا تتكلّفوا للضّيف فتبغضوه و من أبغض الضّيف فقد أبغض اللّه و من أبغض اللّه فقد أبغضه اللّه ، اى ، تكلف مكنيد براى مهمان كه وى را دشمن گيريد ، و هر كه مهمان را دشمن گيرد خداى را دشمن داشته باشد ، و هر كه خداى را دشمن دارد خداى وى را دشمن دارد . و گفت : لا خير فيمن لا يضيف ، اى ، نيكويى نيست در كسى كه ميزبانى نكند . و پيغامبر - عليه السّلام - بر مردى گذشت كه شتر و گاو و گوسفند بسيار داشت و پيغامبر را - عليه الصلاة و السلام - مهمانى نكرد ، و بر زنى گذشت كه او گوسفند كى چند داشت ، او براى پيغامبر - عليه افضل الصّلوات - گوسفندى ذبح كرد ، پيغامبر - صلّى اللّه عليه و سلم - فرمود : انظروا إليهما انّما هذه الاخلاق بيد اللّه فمن شاء ان يمنحه خلقا حسنا فعل ، اى ، بنگريد در ايشان ، اين خويها جز در قبضهء قدرت خداى تعالى نيست ، هر كه را خواهد خوى نيكو دهد .\r\nو أبو رافع مولى گفت « 74 » : مهمانى به خدمت پيغامبر - عليه السّلام - آمد ، پيغامبر - صلّى اللّه عليه و سلم - مرا فرمود كه فلان جهود را بگوى كه من مهمانى دارم ، قدرى آرد مرا وام ده ، در رجب آن وام را بدهم . جهود گفت : به خداى كه وام ندهم تا گرو ندهد . و من حديث وى به پيغامبر - صلّى اللّه عليه و سلم - رسانيدم ، فرمود : و اللّه انّى لامين في السّماء و امين في الارض و لو أسلفني لادّيته فاذهب بدرعي و أرهنه عنده ، اى ، به خداى كه من امينم در آسمان و امينم در زمين ، و اگر مرا وام دادى هر آينه حق تعالى وى را توفيق دادى و حق وى باز به وى دادمى ، و گفت : زره من ببر و او را به گرو ده .\r\nو إبراهيم خليل - صلوات اللّه و سلامه عليه - چون نان خواستى خورد ، يك ميل و دو ميل\r\n\r\n\r\n","description":"","footnote":"\r\n( 74 ) در عربى : و قال أبو رافع مولى رسول اللّه صلّى اللّه عليه و سلم .\r\n","page_name":" 23 ","page_number":31},
  {"content":"\r\n\r\nبيرون رفتى و كسى طلبيدى كه با وى نان خورد . و كنيت [ او 
  ] ابو الضّيفان گفتندى ، و از صدق نيت اوست كه ضيافت در مشهد او تا اين وقت مانده است . و هيچ شبى نيست كه آن جا جماعتى نان نخورند ، از سه تا ده تا صد . و قوّام « 75 » آن گفته‌اند كه تا كنون هيچ شبى از مهمان خالى نبوده است .\r\nو پيغامبر را پرسيدند : ما الايمان ؟ فرمود : اطعام الطّعام ، و بذل السّلام . و پيغامبر در بيان كفارات و درجات گفته است : اطعام الطّعام ، و الصّلاة باللّيل و النّاس نيام « 76 » . و او را از حج مبرور « 77 » پرسيدند ، گفت : اطعام الطّعام و طيب الكلام . و ترجمهء اين حديثان با آن چه « 78 » ظاهر است سابق شده است . انس گفت : كلّ بيت لا يدخله الضّيف لا يدخله الملائكة ، اى ، هر خانه‌اى كه در او مهمان در نرود « 79 » فريشتگان در او نروند . و اخبار كه در فضل ميزبانى و نان دهى وارد شده است از حصر بيرون است . پس ما را اينجا آداب ياد بايد كرد .\r\n\r\n[ اما دعوت 
  ]\r\n( 1 ) اما دعوت كننده را بايد كه مقصود او از دعوت پرهيزكاران باشند نه فاسقان ، كه پيغامبر - صلى اللّه عليه و سلم - در دعاى شخصى گفت : اكل طعامكم الابرار ، اى ، طعام تو روزى نيك مردان باد . و گفت : لا تأكل الاّ طعام تقيّ و لا يأكل طعامك الاّ تقيّ ، اى ، مخور الاطعام پرهيزكار و طعام تو بايد كه نخورد مگر پرهيزكار .\r\nو همچنين بايد كه مقصود درويشان باشند نه توانگران ، مخصوص ، و پيغامبر - عليه السّلام - فرمود : شرّ الطّعام طعام الوليمة يدعى إليها الاغنياء دون الفقراء ، اى ، بدترين طعام طعام عروسى است كه در آن توانگران را خوانند بى درويشان .\r\nو بايد كه اقربا را در ضيافت فرو نگذارند ، كه اهمال ايشان سبب وحشت « 80 » است و قطع رحم . و ترتيب دوستان و آشنايان همچنين رعايت كنند ، كه بعضى را مخصوص كردن سبب وحشت ديگران بود . و بايد كه مقصود از دعوت مفاخرت و مباهات نباشد ، بل استمالت دل\r\n\r\n\r\n","description":"","footnote":"\r\n( 75 ) قوّام ( ج قائم ) ، بر پاى دارندگان مضيف ، خادمان بقعه .\r\n( 76 ) آن گاه كه مردمان خفته‌اند .\r\n( 77 ) حج مبرور ، حج مقبول .\r\n( 78 ) با آن چه ، با آن كه ، با وجود آن كه .\r\n( 79 ) در رفتن ، داخل شدن .\r\n( 80 ) وحشت ، رميدگى ، دور ماندن از مردم .\r\n","page_name":" 24 ","page_number":32},
  {"content":"\r\n\r\nدوستان و اقامت سنت پيغامبر - صلّى اللّه عليه و سلم - در دادن طعام و شادى به دل مؤمنان رسيدن بود . و بايد [ 13 
  ] كه كسى را كه اجابت وى بر وى « 81 » گران آيد دعوت نكند تا چون حاضر شود از حاضران به سببى از اسباب نرنجد . و بايد كه نخواند مگر كسى كه اجابت او دوست دارد . و سفيان گفت : هر كه كسى را به طعامى خواند و اجابت او دوست ندارد او را يك گناه بود ، و اگر او اجابت كند دو گناه « 82 » ، زيرا كه او سنت پيغامبر به جاى آورده است و هر چه نيز خورده است با كراهيت او « 83 » بوده ، اگر بدانستى نخوردى .\r\nو طعام دادن اعانت است متقى را بر تقوى و فاسق را بر فسق . و درزيى از ابن المبارك پرسيد كه من جامه‌هاى پادشاهان مىدوزم ، در آن هيچ بيمى هست كه من از اعوان ظالمان باشم ؟\r\nگفت : اعوان ظالم آن كسان باشند كه بر تو سوزن و ريسمان فروشند ، اما تو به نفس خود از ظالمان باشى « 84 » .\r\n\r\n[ اما اجابت 
  ]\r\n( 1 ) و اما اجابت سنتى مؤكده است ، و گفته‌اند كه در بعضى مواضع واجب است . پيغامبر - صلّى اللّه عليه و سلم - گفت : لو دعيت إلى كراع لاجبت و لو اهدى إلىّ ذراع لقبلت ، اى ، اگر مرا به پايچه « 85 » بخوانند اجابت نمايم ، و اگر بازويى مرا هديه فرستند قبول كنم . و اجابت را پنج أدب است :\r\nاول آن كه توانگر را از درويش ممتاز نگرداند به اجابت كه آن از تكبر بود ، از آن نهى آمده است . و براى اين بعضى از اصل اجابت امتناع نموده‌اند و گفته : انتظار المرقة ذلّ « 86 » . و ديگرى گفت : چون دست در كاسهء ديگرى نهادم رقبهء من مطوّق مذلت شد « 87 » . و بعضى از متكبران توانگران را اجابت كنند و درويشان را نه ، و اين خلاف سنت است . پيغامبر - صلّى اللّه عليه و سلم - دعوت بنده و دعوت درويش را اجابت فرمودى .\r\nو حسن على - رضى اللّه عنهما - بر قومى از درويشان بگذشت كه ايشان به راهگذر از مردمان سؤال كردندى ، و ايشان كسره‌ها بر يك ديگر ريخته بودند و مىخوردند ، حسن\r\n\r\n\r\n","description":"","footnote":"\r\n( 81 ) اجابت مدعو بر دعوت كننده .\r\n( 82 ) دعوت كننده را دو گناه بود .\r\n( 83 ) دعوت كننده .\r\n( 84 ) تو خود از ستمگرانى .\r\n( 85 ) پايچه ، ساق گاو ، شتالنگ ، پاچه .\r\n( 86 ) در انتظار آبگوشت ماندن خوارى است .\r\n( 87 ) طوق مذلت بر گردنم افتاد .\r\n","page_name":" 25 ","page_number":33},
  {"content":"\r\n\r\nعلى - رضى اللّه عنهما - بر استرى سواره بود و بر ايشان سلام گفت ، ايشان جواب گفتند و گفتند : يا ابن رسول اللّه موافقت بايد فرمود . گفت : چنين كنم . انّ اللّه لا يحبّ المتكبّرين بخواند و از استر فرود آمد و با ايشان بر زمين نشست و از آن تناول فرمود ، پس بر ايشان سلام گفت و بر نشست « 88 » و گفت : من شما را اجابت كردم ، شما را هم اجابت بايد فرمود . و حضور ايشان را وقتى معين كرد ، ايشان بر آن جمله حاضر شدند و طعامهاى فاخر پيش ايشان آورد و با ايشان تناول كرد .\r\nاما سخن كسى كه گفته است كه « چون دست در كاسهء ديگرى نهادم مطوّق مذلت شدم » ، در جواب آن بعضى گفته‌اند كه اين خلاف سنت است و بر اين جمله نيست ، زيرا كه مذلت آن گاه بود كه خواننده به اجابت شاد نشده باشد و بدان ، منت تقلّد ننمايد ، و بر مدعوّ آن را نعمتى داند . و پيغامبر - صلّى اللّه عليه و سلم - حاضر شد بدانچه مىدانست كه داعى منتى تقلّد خواهد نمود « 89 » ، و آن ، شرف خود خواهد پنداشت ، و ذخيرهء دنيا و آخرت خواهد شمرد . و اين به اختلاف احوال بگردد « 90 » . پس هر كه گمان برد كه طعام دادن بر داعى گران است و دعوت براى مباهات يا اظهار تكلف مىكند ، اجابت او از سنت نيست ، بلكه اولى آن بود كه تعلل كند . و براى آن بعضى صوفيان گفتند : اجابت نبايد كرد مگر دعوت كسى كه داند كه تو رزق خود خوردى و او وديعتى از آن تو به تو تسليم نمود ، و تو را در قبول وديعت بر خود متفضّل « 91 » شناسد . و سرىّ سقطى تحسّر نمودى بر لقمه‌اى كه حق تعالى را در آن تبعت نباشد « 92 » و مخلوقى را منت نبود . و چون مدعو دانست كه منت نيست بايد كه رد نكند . ابو تراب نخشبى گفت : طعامى بر من عرضه داشتند من امتناع نمودم ، چهارده روز به گرسنگى مبتلا شدم ، دانستم كه از عقوبت آن امتناع بود . و معروف كرخى را گفتند : هر كه تو را بخواند به روى ؟ گفت : من [ 14 
  ] مهمانم ، هر جا كه مرا فرود آرند فرود آيم .\r\nدوم آن كه نبايد كه به سبب بعد مسافت از اجابت امتناع نمايد ، چنان كه براى درويشى « 93 » و عدم\r\n\r\n\r\n","description":"","footnote":"\r\n( 88 ) بر نشستن ، سوار بر مركب شدن .\r\n( 89 ) در نسخهء فيضيه : كه داعى منّتى تقلد نخواهد نمود ، در عربى : ان الداعي له يتقلد منه .\r\n( 90 ) بگردد ، مختلف شود ، تغيير كند ، فرق پيدا كند .\r\n( 91 ) متفضّل ، تفضّل كننده ، نيكويى كننده ، متبرّع .\r\n( 92 ) در شرح زبيدى : ( آه على لقمة ليس للَّه فيها تبعة ) اى لا شبهة فيها .\r\n( 93 ) درويشى ( ى مصدرى ) .\r\n","page_name":" 26 ","page_number":34},
  {"content":"\r\n\r\nجاه داعى امتناع نمايد ، بل هر مسافتى كه احتمال « 94 » آن ممكن باشد نبايد كه به سبب آن نروى . در تورات يا در بعضى كتب است كه براى عيادت بيمار يك ميل ببايد رفت ، و براى تشييع جنازه دو ميل ، و براى اجابت دعوت سه ميل ، و براى دوستى الهى چهار ميل . و اجابت دعوت و زيارت را بر آن تفضيل فرموده است كه در آن قضاى حقّ زنده است ، و آن از قضاى حقّ مرده اولى .\r\nپيغامبر - صلّى اللّه عليه و سلم - فرمود : لو دعيت إلى كراع الغميم لاجبت « 95 » . و از مدينه تا آن جا « 96 » چند ميل است . و پيغامبر - صلّى اللّه عليه و سلم - چون در سفر در آن موضع رسيده است ، ماه رمضان افطار كرده است و نماز قصر فرموده .\r\nسوم آن كه براى روزه امتناع ننمايد ، بل حاضر شود . و اگر ميزبان به افطار او شاد شود ، بايد كه بگشايد ، چه أجر اين بيش از آن است ، و اين در صوم تطوّع بود . و اگر شادى دل او بتحقيق نداند ، بايد كه به ظاهر وى تصديق نمايد و افطار كند . و اگر بتحقيق بداند كه متكلف است ، تعلل نمايد و افطار نكند . پيغامبر - عليه السّلام - فرمود كسى را كه او به عذر روزه امتناع نموده بود :\r\nتكلّف لك أخوك و تقول انا صائم ! اى ، برادر تو براى تو تكلف كرد « 97 » و تو گويى كه روزه دارم ! ابن عباس - رضى اللّه عنه - گفت : من افضل الحسنات اكرام الجلساء ، اى ، از بهترين نيكوييها كرامت كردن همنشينان است . پس افطار بدين معنى عبادت باشد و حسن خلق ، و ثواب آن بيش از ثواب روزه بود . و چون افطار نكند ، ميزبانى او « 98 » عطر بود و مجمره و سخن خوش . و گفته‌اند كه سرمه و روغن نوعى از ميزبانى است .\r\nچهارم آن كه امتناع نمايد اگر طعام شبهت باشد ، و جايى و بساطى كه گسترانيده باشند حرام بود ، و يا منكرى قايم كرده باشند « 99 » ، چون فرش ديباج يا آوند سيمين يا حيوانى بر سقف و ديوار نگاشته باشند يا چيزى از مزامير « 100 » و ملاهى شنوند يا مشغول شدن به بازى و أفسوس « 101 » ، و كل آن چه بر شمرديم از موانع اجابت و استحباب است و موجب تحريم يا كراهيت آن . و اگر ميزبان ظالم يا مبتدع يا فاسق يا شرير يا متكلف و طالب مباهات و فخر باشد ، هم امتناع نمايد .\r\n\r\n\r\n","description":"","footnote":"\r\n( 94 ) احتمال ، تحمّل .\r\n( 95 ) كراع الغميم ، ناحيه‌اى است بين مكه و مدينه ( معجم البلدان ) .\r\n( 96 ) تا كراع الغميم .\r\n( 97 ) تكلف كردن ، رنج تدارك بر خود نهادن .\r\n( 98 ) ميزبانى او ، ميزبانى مهمان روزه دار ، ميزبانى از مهمان روزه‌دار .\r\n( 99 ) قايم كردن ، بر پا كردن .\r\n( 100 ) مزامير ( ج مزمار ) ، آلات سرور مانند ناى و دف ، آوازهاى نيكو ، سرودهايى كه بانى نوازند .\r\n( 101 ) أفسوس ، بيهوده كارى ، بازى ، ريشخند .\r\n","page_name":" 27 ","page_number":35},
  {"content":"\r\n\r\nپنجم آن كه به اجابت « 102 » قصد آن نكند تا آرزوى شكم روا گرداند كه در كارهاى دنيا سعى برده باشد ، بل نيت را مخصوص گرداند كه به اجابت براى آخرت كار كرده بود . و آن بدان باشد كه نيت اقتدا كند به سنت پيغامبر - صلّى اللّه عليه و سلم - در آن چه گفته است : لو دعيت إلى كراع لاجبت .\r\nو نيت حذرى از معصيت بارى تعالى كند . پيغامبر - عليه السّلام - گفته است : من لم يجب الدّاعى فقد عصى اللّه و رسوله . و نيت اكرام برادر مسلمان كند براى متابعت قول او : من اكرم أخاه المؤمن فكأنّما اكرم اللّه . و نيت شاد كردن دل وى كند براى امتثال قول پيغامبر كه گفت : من سرّ مؤمنا فقد سرّ اللّه عزّ و جلّ . و نيت زيارت وى كند تا از آن جمله باشد كه براى حق تعالى دوستى كند كه پيغامبر - صلى اللّه عليه و سلم - در آن تزاور و تباذل براى حق تعالى شرط كرده است ، و چون از يك جانب بذل حاصل آمد ، بايد كه از جانب ديگر زيارت حاصل آيد . و نيت صيانت نفس كند از آن چه در حق وى تكبر و بدخويى و استحقار برادر مسلمان و آن چه آن را ماند گمان برند . و اين شش نيت است كه هر يكى از آن اين اجابت را قربت گرداند . و چون هر شش فراهم آيد توان دانست كه چگونه باشد ! و يكى از سلف گفتى : من دوست دارم كه مرا در هر كارى نيتى باشد ، تا « 103 » در طعام و شراب نيز . و در مثل اين پيغامبر - صلّى اللّه عليه و سلم - مىفرمايد : انّما الاعمال بالنيّات و لكلّ امرئ ما نوى فمن كانت هجرته إلى اللّه و رسوله فهجرته إلى اللّه و رسوله [ 15 
  ] و من كانت هجرته إلى دنيا يصيبها او امرأة يتزوّجها فهجرته إلى ما هاجر إليه ، اى ، مدار كارها بر نيت است و هر كسى را آن بايد كه نيت دارد ، پس هر كه نيت هجرت او براى خداى تعالى و پيغامبر او باشد ، آن مطلوب شريف و مقصود منيف « 104 » وى حاصل آيد ، و هر كه نيت هجرت او براى يافتن دنيا يا تزوّج زنى بود ، از آن مراد حقير و مبتغاى « 105 » خسيس نتواند گذشت .\r\nو تأثير نيت جز در مباحات و طاعات نيست كه نيات را در منهيّات اثرى نتواند بود ، كه اگر كسى نيت آن كند كه برادران را به مساعدت در خوردن خمر و ديگر حرامها شاد گرداند ، آن نيت نافع نباشد ، و نتوان گفت الاعمال بالنيّات ، بل اگر در غزو ، كه طاعت است ، قصد مباهات و طلب مال دارد ، طاعت نماند . و همچنين مباح كه ميان وجوه خيرات و غير آن مردّد باشد به خيرى لاحق نشود ، مگر به نيت . بلى نيت در اين دو قسم - طاعات و مباحات - مؤثر بود نه در قسم سوم « 106 » .\r\n\r\n\r\n","description":"","footnote":"\r\n( 102 ) به اجابت ، با اجابت ، با پذيرفتن دعوت .\r\n( 103 ) تا ، حتى .\r\n( 104 ) منيف ، بلند .\r\n( 105 ) مبتغى ، درخواست .\r\n( 106 ) قسم سوم ، يعنى منهيّات .\r\n","page_name":" 28 ","page_number":36},
  {"content":"\r\n\r\n\r\nو اما أدب حضور\r\n( 1 ) آن است كه چون در سراى رود ، در صدر و بهترين موضعى ننشيند ، بل تواضع بورزد ، و ايشان را بسيار انتظار ندارد ، و چنان هم تعجيل نكند كه ناگهان پيش از استعداد « 107 » ايشان در رود « 108 » ، و به زحمت جا بر حاضران تنگ نكند ، بل اگر صاحب سراى به موضعى اشارت كند مخالفت او البته روا ندارد ، كه او در نفس خود موضع هر كس مرتب كرده باشد و مخالفت او آن ترتيب را مشوّش كند ، اگر يكى از مهمانان از روى اكرام وى را بلندتر نشاند بايد كه تواضع كند ، كه پيغامبر - صلّى اللّه عليه و سلم - گفت : انّ من التّواضع للَّه الرّضا بالدّون من المجلس ، اى ، يكى از تواضع براى خداى آن است كه به نشست جاى كمتر راضى شود .\r\nو در مقابلهء در سراى حرم بايد كه ننشيند ، و سوى موضعى كه طعام از آن جا آرند بسيار ننگرد ، كه آن دليل شره بود ، و به تحيّت و سؤال آن كس را مخصوص كند كه به وى نزديك باشد .\r\nو اگر شب آن جا خواهد بود ، بايد كه صاحب سراى قبله و جاى وضو و آبخانه به وى نمايد . مالك با شافعى همچنين كرده بود . و مالك دست ، كه پيش از طعام شويند ، پيش از مهمانان بشست و گفت : دست شستن پيش از طعام صاحب سراى را اولى ، زيرا كه او مردمان را به كرم خود مىخواند ، پس حكم او آن باشد كه تقدم نمايد . و در دست شستن پس از طعام تأخّر واجب بيند ، براى انتظار آن كه اگر كسى درآيد در خوردنى موافقت نمايد .\r\nو اگر وقت در رفتن « 109 » منكرى بيند ، اگر تواند تغيير فرمايد ، و الا به زبان انكار « 110 » كند و باز گردد . و منكر فرش ديباست و اوزارهاى « 111 » زر و سيم ، و صورت حيوانات بر ديوار ، و شنيدن ملاهى و مزامير ، و حضور زنان روى گشاده ، و غير آن از حرامها . احمد حنبل - رضى اللّه عنه - گفت : اگر سرمه دانى بيند كه سر آن سيمين كرده باشند ، بايد كه بيرون آيد و به نشستن دستورى « 112 » ندهد ، مگر جايى كه پشيزه‌اى « 113 » بيش سيمين نباشد . و گفت : اگر كلّه‌اى « 114 » مشاهده كند بايد كه بيرون آيد كه آن تكلف بىفايده است ، گرماى و سرماى دفع نكند و چيزى را نپوشد . و همچنين گفت : چون ديوارها در ديبا بيند ، چنان كه ديوارهاى كعبه - حرسها اللّه - بيرون آيد . و گفت : اگر در خانه‌اى در رود كه در آن صورتى بود يا در گرمابه ، بايد كه بتراشد ، و اگر نتواند\r\n\r\n\r\n","description":"","footnote":"\r\n( 107 ) استعداد ، آماده شدن .\r\n( 108 ) در رفتن ، وارد شدن .\r\n( 109 ) در رفتن ، وارد شدن .\r\n( 110 ) انكار ، ناپسند داشتن .\r\n( 111 ) اوزار ، افزار ، آلت .\r\n( 112 ) دستورى ، اجازه .\r\n( 113 ) پشيزه ، پولك ، فلس .\r\n( 114 ) كلّه ، پشه بند .\r\n","page_name":" 29 ","page_number":37},
  {"content":"\r\n\r\nبيرون آيد .\r\nو كل آن چه گفته است درست است . و نظر در كلّه و آراستن ديوار است به ديباج ، كه آن به حد تحريم نينجامد ، كه حرير بر مردان حرام است ، چنان كه پيغامبر - صلّى اللّه عليه و سلم - گفته است : هذان حرامان على ذكور امّتى . و آن چه بر ديوار است به مردان نسبتى ندارد ، و اگر اين حرام باشد آراستن كعبه حرام بود ، بل اولى اباحت آن است به موجب قول خداى تعالى :  قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ  « 114 » خاصه در وقت زينت ، چون « 115 » آن براى تفاخر عادت نسازد . و اگر تخيل كند كه مردان به ديدن آن انتفاع مىگيرند ، انتفاع [ 16 
  ] بر مردان به ديدن ديبا - چون زنان و كنيزكان آن را پوشيده باشند - حرام نيست . پس ديوارها در مثابت زنان بود ، كه ديوار به مردى « 116 » موصوف نيست .\r\n\r\nو اما احضار طعام\r\n( 1 ) در آن پنج أدب است .\r\nاول زود آوردن طعام كه آن كرامت مهمان است . و پيغامبر - صلّى اللّه عليه و سلم - گفته است :\r\nمن كان يؤمن باللّه و اليوم الآخر فليكرم ضيفه ، اى ، هر كه به خداى و روز قيامت ايمان آورده باشد بايد كه مهمان را گرامى دارد . و چون بيشترى حاضر شوند و يك شخص يا دو شخص غايب باشد و از وقت موعود تأخير نمايند ، رعايت حق حاضران بر تعجيل اولى از رعايت حق غايبان در تأخير ، مگر آن كه غايب درويش باشد و شكسته دل شود ، كه در اين حال تأخير طعام باكى نيست . و قول خداى تعالى را :  هَلْ أَتاكَ حَدِيثُ ضَيْفِ إِبْراهِيمَ الْمُكْرَمِينَ  « 117 » ، يك تفسير اين است كه اكرام ايشان به تعجيل طعام بود . قوله تعالى :  فَما لَبِثَ أَنْ جاءَ بِعِجْلٍ حَنِيذٍ  « 118 » ، بر اين دليل است . قوله تعالى :\r\n فَراغَ إِلى أَهْلِهِ فَجاءَ بِعِجْلٍ سَمِينٍ  « 119 » ، و روغان « 120 » رفتن به زودى را گويند ، و در ترسندگى هم گفته‌اند ، و در تفسير آمده است كه گوشت ران آورده بود ، و عجل « 121 » را بدين ياد فرموده است كه بتعجيل آورده است و درنگ نكرده . و حاتم اصم گفت كه عجله از ديو است ، مگر در پنج چيز كه سنت پيغامبر است - صلى اللّه عليه و سلم : اطعام مهمان ، و تجهيز مرده ، و تزويج بكر ، و گزاردن « 122 » وام ،\r\n\r\n\r\n","description":"","footnote":"\r\n( 114 ) اعراف 7 - 32 .\r\n( 115 ) چون ، اگر .\r\n( 116 ) مردى ( ى مصدرى ) ، مرد بودن .\r\n( 117 ) ذاريات 51 - 24 .\r\n( 118 ) هود 11 - 69 .\r\n( 119 ) ذاريات 51 - 26 .\r\n( 120 ) روغان ( مصدر « راغ » كه در آيه آمده است .\r\n( 121 ) عجل ، گوسالهء نر .\r\n( 122 ) گزاردن ، ادا كردن ، پرداختن .\r\n","page_name":" 30 ","page_number":38},
  {"content":"\r\n\r\nو توبت از گناه . و در وليمه ، تعجيل مستحب است . و گفته‌اند كه وليمه در روز اول سنت است ، و در دوم متعارف ، و در سوم ريا .\r\nدوم ترتيب خوردنيها . اگر ميوه باشد ، اول آن پيش آرد ، كه آن از طريق طب موافق‌تر بود ، بدانچه به زودى استحالت پذيرد ، پس بايد كه در فرود معده باشد ، و در قرآن نيز تنبيه است بر تقديم ميوه ، قوله تعالى :  وَ فاكِهَةٍ مِمَّا يَتَخَيَّرُونَ  « 121 » و پس از آن فرموده :  وَ لَحْمِ طَيْرٍ مِمَّا يَشْتَهُونَ  « 122 » . و پس از ميوه ، فاضل‌تر آن كه گوشت و ثريد آرند ، كه پيغامبر - صلّى اللّه عليه و سلم - فرمود : فضل عايشة على النّساء كفضل الثّريد على سائر الطّعام . و اگر شيرينى بعد از آن به آن ضم كند طيّبات جمع كرده باشد .\r\nدليل آن كه آوردن گوشت اكرام است قوله تعالى در قصّهء إبراهيم - عليه السلام :  فَما لَبِثَ أَنْ جاءَ بِعِجْلٍ حَنِيذٍ  « 123 » . و حنيذ آن باشد كه نيكو پخته بود . و آن يكى از معنيهاى اكرام است ، يعنى گوشت پيش آوردن . و در وصف طيّبات ، قوله تعالى :  وَ أَنْزَلْنا عَلَيْكُمُ الْمَنَّ وَ السَّلْوى  « 124 » ، اى ، بر شما انگبين و گوشت فرو فرستاديم . من انگبين است و سلوى گوشت ، بدانچه چون گوشت آمد از همهء نانخورشها « 125 » تسلّى تواند بود و از غير گوشت فراايستد « 126 » . و براى اين ، پيغامبر - صلّى اللّه عليه و سلم - فرمود : سيّد الادام اللّحم ، اى ، مهتر نانخورشها گوشت است . و حق تعالى بنى اسرائيل را بعد از ذكر منّ و سلوى فرمود ، قوله تعالى :  كُلُوا مِنْ طَيِّباتِ ما رَزَقْناكُمْ  « 127 » . پس گوشت و شيرينى از طيّبات باشد . و أبو سليمان دارانى گفت : تناول طيّبات رضاى بارى تعالى بار آرد .\r\nو اين طيّبات به آب سرد خوردن و به آب فاتر « 128 » دست شستن تمام شود . و مأمون گفت :\r\nبه « 129 » يخ آب خوردن شكر خداى خالص گرداند . و يكى از ارباب أدب گفت : چون دوستان را بخوانى و غوره‌با « 130 » با بورانى پيش آرى و آب خنك دهى ، ميزبانى به كمال رسانيده باشى . و يكى از متقدمان در ضيافت مال بسيار خرج كرد ، يكى از حكما گفت وى را : بدين محتاج نبودى ، چون طعام تو نيك باشد ، و آب خنك ، و سركه نيك ترش : بسنده بود .\r\nو يكى از ايشان گفت كه شيرينى پس از طعام به از بسيارى الوان « 131 » . و بر مايده به\r\n\r\n\r\n","description":"","footnote":"\r\n( 121 ) واقعه 56 - 20 .\r\n( 122 ) واقعه 56 - 21 .\r\n( 123 ) هود 11 - 69 .\r\n( 124 ) بقره 2 - 57 .\r\n( 125 ) نانخورش ، آن چه با نان خورند .\r\n( 126 ) در عربى : و لا يقوم غيره مقامه ( جاى گوشت را چيز ديگرى نمىگيرد ) .\r\n( 127 ) بقره 2 - 57 .\r\n( 128 ) آب فاتر ، آب نيم گرم .\r\n( 129 ) به ، با .\r\n( 130 ) غوره‌با ، آش غوره .\r\n( 131 ) بسيارى الوان ، چندين رنگ خورش .\r\n","page_name":" 31 ","page_number":39},
  {"content":"\r\n\r\nتمكّن « 132 » نشستن به از زيادت لونين است . و گفته‌اند : چون بر مايده تره باشد فريشتگان آيند ، بدين سبب آوردن تره مستحب است ، و نيز در آن آرايش است به سبزى . و در خبر است : بر مايده‌اى كه بر بنى [ 17 
  ] اسرائيل نازل شد همه تره بود « 133 » مگر گندنا « 134 » ، و بر آن ماهى بود ، نزديك سر او سركه ، و نزديك دم او نمك ، و هفت گرده « 135 » بر او ، و بر هر گرده زيتونى و نار دانه . و اين چيزها را چون جمع كنند ، بر اين موافقت خوب بود .\r\nسوم آن كه از لونها آن چه لطيف‌تر پيشتر آرند ، تا آن كس كه خواهد از آن استيفا « 136 » كند و پس از آن بيشترى نخورد . و عادت مترفان « 137 » است كه غليظتر پيش آرند تا چون لطيف‌تر پس از آن باشد ، به سبب لطافت طعام ، شهوت را از سر « 138 » نشاطى پيدا آيد ، و آن خلاف سنت است و حيلتى بر بسيار خوردن . و سنت متقدمان آن بود كه همه لونها به يك دفعت بياوردندى و كاسه‌ها پيوسته بر خوان نهادندى ، تا هر كه را آن چه مشتهاست تناول كند . و اگر جز يك لون نباشد بايد كه بگويد كه جز اين نيست ، تا هم از آن استيفا كند و نيكوتر را انتظار ننمايد . و آمده است كه يكى از ارباب مروت تذكرهء لونها « 139 » بر مهمانان عرضه كردى . و يكى از مشايخ گفت كه يكى از پيران شام براى من لونى آورد ، بر لفظ من رفت كه بر ما در عراق اين پس از همهء لونها آرند ، گفت : بر ما نيز در شام همچنين است ، و « 140 » او جز آن لون نداشت ، و من از گفتن خجل شدم . و ديگرى گفت كه ما جماعتى در ضيافتى بوديم ، سرهاى گوسفند - چه بريان و چه ديگ پخته - پيش ما آوردند ، و ما از آن كمتر تناول مىكرديم در انتظار لونى ديگر « 141 » يا برهء بريان . پس طشت آوردند براى دست شستن ، ما در يك ديگر نگريستيم ، پيرى بود در ميان ما مزاح كن ، گفت : خداى تعالى قادر است كه سر بى تن بيافريند . ما آن شب گرسنه بخفتيم و براى سحر نان ريزه مىطلبيديم . و براى اين مستحب است كه هر چه دارد جمله حاضر آورد و الاّ از آن اخبار كند .\r\nچهارم آن كه در برداشت « 142 » لونها مبادرت « 143 » ننمايد ، بل بگذارد كه استيفا كنند تا دستها بكشند ،\r\n\r\n\r\n","description":"","footnote":"\r\n( 132 ) معنى « تمكّن » در أدب چهارم بيايد ( پاورقى 144 ) .\r\n( 133 ) همه نوع سبزى بود ، در عربى : كان عليها من كل البقول .\r\n( 134 ) گندنا ، تره .\r\n( 135 ) گرده ( ترجمهء « رغيف » ) ، نان ستبر ، گرده نان ضخيم .\r\n( 136 ) استيفا ، تمام گرفتن .\r\n( 137 ) مترف ، برخوردار ، ناز پرورده ( ملخص ) .\r\n( 138 ) از سر ، از نو .\r\n( 139 ) تذكرهء لونها ، صورت انواع غذاها .\r\n( 140 ) و حال آن كه .\r\n( 141 ) در نسخهء فيضيه : و در انتظار لونى ديگر .\r\n( 142 ) برداشت ، برداشتن از روى خوان .\r\n( 143 ) مبادرت ، تعجيل .\r\n","page_name":" 32 ","page_number":40},
  {"content":"\r\n\r\nروا كه كسى باشد كه به نزديك وى باقى آن لون به از لونى ديگر كه بخواهد آورد ، يا هنوز به خوردن حاجتش بود و مبادرت آن را منغّص كند . و اين از جملهء تمكّن است بر مايده كه گفته‌اند :\r\nآن « 144 » به از دو لون . و محتمل است كه مراد از تمكن آن باشد كه به زودى بر ندارند ، و محتمل كه فراخى جاى باشد .\r\nو حكايت است از ستورى « 145 » و او صوفيى مزّاح بود - كه بر مايدهء يكى از ابناى دنيا حاضر شدند و برهء بريان پيش آوردند ، و صاحب مايده بخلى داشت ، چون ديد كه بره را پاره پاره كردند دلش تنگ شد ، گفت : اى غلام بردار و بر كودكان بر . غلام برداشت و در درون برد و ستورى از پس وى دويدن گرفت ، او را گفتند : كجا مىروى ؟ گفت : مىروم كه با كودكان به هم بخورم . آن مضيف را شرم آمد و گفت : باز آريد .\r\nو يكى از اين فن آن است كه صاحب مايده بايد كه دست از طعام پيش از مهمان نكشد ، كه ايشان را از آن شرم آيد ، بل بايد كه بس كردن او از خوردن پس از همگنان « 146 » باشد . و يكى از كريمان جملهء لونها را با مهمان باز گفت ، و بگذاشت تا آن را مستوفى كنند « 147 » ، و چون نزديك شد كه فارغ شوند به زانو در آمد « 148 » ، و دست به طعام برد و خوردن گرفت و گفت : بسم اللّه ، از راه لطف موافقت بايد فرمود و مساعدت واجب بايد داشت . و سلف از وى آن را استحسان كردند « 149 » .\r\nپنجم : آن كه بر اندازهء كفايت پيش آرند ، كه كم از كفايت نقصان مروت و بيش از كفايت ريا و تصنع بود ، خاصه كه در نفس وى سماحتى « 150 » نباشد بدانچه كل آن را بخورند ، مگر كه بسيار آورد و او بدانچه كل آن را بخورند يا ببرند خوشدل بود ، و نيت آن دارد كه اگر چيزى باقى ماند آن را بر سبيل تبرك تناول كند ، كه در حديث آمده است كه بر آن حساب نباشد . إبراهيم ادهم - رضى اللّه عنه - بر مايده‌اى طعام بسيار حاضر كرد . سفيان ثورى گفت وى را : نمىترسى كه اين اسراف باشد ؟ جواب گفت كه در طعام اسراف نبود . و اگر اين نيت نباشد بسيار آوردن تكلف بود . ابن مسعود - رضى اللّه عنه - گفت كه ما را نهى كرده‌اند از اجابت دعوت [ 18 
  ] كسى كه به\r\n\r\n\r\n","description":"","footnote":"\r\n( 144 ) يعنى تمكّن .\r\n( 145 ) در نسخهء فيضيه : سورى .\r\n( 146 ) همگنان ، همگان .\r\n( 147 ) آنها را ترك كرد تا به تمام برگيرند .\r\n( 148 ) به زانو نشست .\r\n( 149 ) استحسان كردن ، نيكو شمردن .\r\n( 150 ) سماحت ، جوانمردى ، بلند همتى .\r\n","page_name":" 33 ","page_number":41},
  {"content":"\r\n\r\nطعام مباهات كند . و جماعتى از صحابه - رضى اللّه عنهم - طعام مباهات را خوردن كراهيت داشته‌اند ، و اين از آن جمله است . و از پيش پيغامبر - صلّى اللّه عليه و سلم - هرگز فاضل طعامى بر نداشتند ، چه جز به اندازهء حاجت پيش نياوردندى و تمام سير نخوردندى .\r\nو اول بايد كه نصيب اهل خانه جدا كند تا ايشان در انتظار نباشند براى باز پس آوردن ، و شايد كه باز نيارند و دلشان بدان تنگ شود و زبان در مهمانان دراز گردد ، و همانا چيزى داده باشد كه كراهيت قومى تبعت آن بود ، و آن در حق ايشان خيانت است .\r\nو آن چه از طعام باقى ماند ، مهمان آن را بايد كه بر نگيرد - و اين آن است كه صوفيان آن را زلّت « 151 » خوانند - مگر در آن حال كه صاحب طعام به رضا و خوشدلى بصريح دستورى دهد ، يا به قرينهء حال او دانسته شود كه او بدان شاد باشد ، و اگر گمان كراهيت بود نشايد . و چون رضاى وى معلوم شد ، شرط عدل و انصاف با رفيقان رعايت بايد كرد . و بايد كه هيچ كس بر ندارد مگر آن چه بر وى مخصوص باشد ، يا آن كه رفيقان او را بدان رضا بود از روى طوع ، نه از راه شرم .\r\n\r\nو اما باز گشتن\r\n( 1 ) و اما باز گشتن را سه أدب است :\r\nاول آن كه تا در سراى با مهمان بيرون آيد كه سنت است ، و اكرام مهمان مأمور به است .\r\nپيغامبر - صلّى اللّه عليه و سلم - فرمود : من كان يؤمن باللّه و اليوم الآخر فليكرم ضيفه . و گفت : انّ من سنّة الضّيف أن يشيّع إلى باب الدّار ، اى ، در سنت مهمان است كه تا در سراى پس وى رفته شود . ابو قتاده گفت كه وفد نجاشى « 152 » به خدمت پيغامبر - صلّى اللّه عليه و سلم - رسيد ، بايستاد به نفس خود ايشان را خدمت مىكرد « 153 » ، صحابه - رضى اللّه عنهم - گفتند : ما آن خدمت به جاى آريم . فرمود كه ايشان اصحاب مرا اكرام كرده‌اند و من دوست مىدارم كه ايشان را مكافات كنم .\r\nو تمامى اكرام گشادگي روى و خوش سخنى است در حال در رفتن « 154 » و بيرون آمدن و بر مايده نشستن . و اوزاعى را گفتند كه كرامت مهمان چيست ؟ گفت : گشاده رويى و خوش\r\n\r\n\r\n","description":"","footnote":"\r\n( 151 ) زلّت ، زلّه ، آن چه از مايدهء دوست يا خويشاوندان بردادند .\r\n( 152 ) نجاشى ، لقب عام ملوك حبشه ، در شرح زبيدى : ( نجاشى ) ملك الحبشة و اسمه أصحمة .\r\n( 153 ) پيغامبر ( ص ) خود به خدمت ايشان ايستاد .\r\n( 154 ) در رفتن ، وارد شدن .\r\n","page_name":" 34 ","page_number":42},
  {"content":"\r\n\r\nسخنى ، و يزيد بن ابى زياد گفت كه بر عبد الرحمن ابى ليلى در نرفتم « 153 » كه نه او حديث خوب روايت كرد و طعام خوش آورد .\r\nدوم آن كه مهمان خوشدل باز گردد اگر چه در حق او تقصير رفته باشد ، و آن از خوى خوش و تواضع بود . پيغامبر - صلّى اللّه عليه و سلم - گفت : انّ الرّجل ليدرك بحسن خلقه درجة الصّائم القائم « 154 » .\r\nو يكى را از سلف به دعوتى خواندند و موعدى معين كردند ، او را شغلى اتفاق افتاد تا آن موعد را فراموش كرد ، و مضيف به وقت موعد كسى به وى فرستاد ، او را در نيافت ، و مردمان ديگر حاضر شدند ، مضيف ايشان را طعام داد ، و ايشان از طعام فارغ شدند و بپراكندند ، و آن مرد را موعد ياد آمد ، يا شنيد كه وى را مىطلبيدند ، مسارعت نمود ، و چون آن جا رسيد ايشان متفرق شده بودند ، مضيف بيرون آمد و حال تقرير كرد ، گفت : هيچ باقى مانده است ؟ گفت : نه . گفت : نان ريزه ؟\r\nگفت : آن هم نمانده است . گفت : ديگها را پاك كن . گفت : بشستم . باز گشت و حمد خداى - عز و جل - مىگفت . در اين معنى با وى كلمه‌اى گفتند ، گفت : مضيف نيكو كرد ، ما را به نيّتى بخواند و به نيّتى باز گردانيد . و اين معنى تواضع و خوشخويى است .\r\nو در حكايت است كه استاد أبو القاسم جنيد را كودكى به دعوت پدر خود چهار بار بخواند ، و او هر بار با كودك به در پدرش رفت ، و پدرش هر چهار بار باز گردانيد و نگذاشت كه در رود « 155 » ، و او هر بار براى دل كودك مىرفت و براى دل پدر باز مىگشت .\r\nپس اين نفسهايى است كه به تواضع الهى مذلّل شده است و به توحيد آرام گرفته ، و در هيچ ردّ و قبول بينه و بين اللّه جز خداى نبيند ، و به خوار داشت بندگان شكسته نشود و به اكرام ايشان شاد نگردد ، بل همه را از يگانهء قهار بيند . و براى اين [ 19 
  ] يكى از ايشان گفت كه من دعوت را اجابت نكنم الاّ آن كه از طعام بهشتم ياد آيد ، زيرا كه آن طعامى خوش است كه رنج و مئونت حساب از ما برداشته است .\r\nسوم آن كه جز به رضاى صاحب خانه بيرون نيايد ، و در قدر بودن « 156 » دل وى را رعايت نمايد . و چون بر سبيل مهمانى نزول كند بيش از سه روز نباشد ، كه وى را تبرم « 157 » و سآمت « 158 » حاصل\r\n\r\n\r\n","description":"","footnote":"\r\n( 153 ) در رفتن ، وارد شدن .\r\n( 154 ) مرد به حسن خلق خود مرتبهء روزه دار نماز گزار مىيابد .\r\n( 155 ) در رفتن ، وارد شدن .\r\n( 156 ) قدر بودن ، مقدار اقامت .\r\n( 157 ) تبرّم ، به ستوه آمدن ، ملول شدن .\r\n( 158 ) سآمت ، تبرّم .\r\n","page_name":" 35 ","page_number":43},
  {"content":"\r\n\r\nآيد ، و بر رفتن وى محتاج شوند . پيغامبر - صلّى اللّه عليه و سلم - فرمود : الضيافة ثلاثة ايّام فما زاد صدقة ، اى ، مهمان سه روز باشد و زيادت از آن صدقه باشد . آرى ، اگر صاحب خانه مقام وى خواهد و از خلوص دل در آن إلحاح نمايد ، روا بود كه مقام كند .\r\nو مستحب است كه فراشى براى مهمان على الخصوص ساخته « 159 » بود . پيغامبر - صلّى اللّه عليه و سلم - فرمود : فراش للرّجل و فراش للمرأة و فراش للضّيف و الرّابع للشّيطان ، اى ، فراشى براى مرد باشد و فراشى براى اهل وى و فراشى براى مهمان و چهارم براى ديو بود ، اى ، براى تجمل و تكبر باشد ، نه براى حاجت .\r\n\r\nفصل كه آداب و مناهى طبى و شرعي متفرق را جامع است .\r\n( 1 ) اول إبراهيم نخعى گفت : الاكل في السّوق دناءة ، اى ، نان خوردن در بازار خساست است . و آن را به پيغامبر - صلّى اللّه عليه و سلم - اسناد كرده است و اسناد آن غريب است . و ضدّ آن از ابن عمر « 160 » روايت كرده‌اند كه ما در عهد پيغامبر - صلّى اللّه عليه و سلم - در حال رفتن نان خورديم و ايستاده آب خورديم . و يكى از معارف « 161 » صوفيان را ديد [ ند 
  ] كه در بازار نان مىخورد ، و وى را از اين حال پرسيدند ، گفت : در بازار گرسنه شوم نان در خانه خورم ؟ « 162 » گفتند ، در مسجدى در رو . گفت : من از حق تعالى شرم دارم كه براى نان خوردن در خانهء وى روم . و تلفيق ميان اين آثار آن است كه در بازار خوردن بعضى مردمان را تواضع و ترك تكلف است و آن نيكو باشد ، و بعضى را بىمروتى است و آن مكروه بود . و اين به عادت شهرها و مردمان مختلف شود . و چون ديگر كارهاى او را نماند ، بر بىمروتى و افراط به شرّه حمل شود و قادح شهادت گردد « 163 » . و چون همهء كارهاى وى در ترك تكلف متناسب باشد تواضع بود .\r\n\r\n\r\n","description":"","footnote":"\r\n( 159 ) ساخته ، مهيا .\r\n( 160 ) ابن عمر ، عبد اللّه بن عمر بن الخطاب .\r\n( 161 ) معارف ( ج معروف ، ولى اغلب به قياس « مشاهير » ج « مشهور » ، به جاى آن « معاريف » گويند كه در عربى فصيح اين صورت نيامده است ) ، ناموران ، سرشناسان .\r\n( 162 ) در نسخهء فيضيه : و يكى از معارف صوفيان را ديد كه در بازار نان مىخوردند و ايشان را از اين حال پرسيدند ، گفتند : در بازار گرسنه شويم نان در خانه خوريم ؟ . . . متن عربى : و رؤي بعض المشايخ من المتصوفة المعروفين يأكل في السوق ، فقيل له في ذلك ، قال ويحك أجوع في السوق و آكل في البيت .\r\n( 163 ) قدح ، رد شهادت مرد ، شهادت شخص را مردود سازد .\r\n","page_name":" 36 ","page_number":44},
  {"content":"\r\n\r\nدوم امير المؤمنين على - كرّم اللّه وجهه - فرمود : من ابتدأ غذاءه بالملح اذهب اللّه تعالى عنه سبعين نوعا من البلاء و من اكل كلّ يوم سبع تمرات عجوة قتلت كلّ دود في بطنه و من اكل كلّ يوم احدى و عشرين زبيبة حمراء لم ير في جسده شيئا يكرهه ، و اللّحم ينبت اللّحم و الثّريد طعام العرب و شفارجات « 164 » تعظم البطن و ترخي الاليتين ، و لحم البقرداء و لبنها شفاء و سمنها دواء ، و الشّحم يخرج مثله من الدّاء ، و لن تستشفى نفساء بشيء أفضل من الرّطب ، و السّمك يذيب الجسد ، و قرائت القرآن و السّواك يذهب البلغم ، و من أراد البقاء و لا بقاء فليباكر الغداء و ليقل غشيان النّساء و ليخفّف « 165 » الرداء و هو الدّين ، اى ، هر كه آغاز غذا به نمك كند حق تعالى هفتاد نوع بلا از وى زايل گرداند ، و هر كه هر روز هفت خرما از بهترين خرماى مدينه تناول نمايد هر كرم كه در جوف وى باشد بكشد ، و هر كه هر روز بيست و يك مويز سرخ بخورد هيچ مكروه در تن خود نبيند ، و گوشت گوشت روياند و ثريد طعام عرب است و پيشياره « 166 » شكم را بزرگ گرداند و سرين را سست ، و گوشت گاو درد است و شير او شفا و روغن او دارو ، و پيه دردى را كه مثل او باشد ببرد ، و از رطب بر زنان زاده چيزى بهتر نباشد ، و ماهى تن را بگدازد ، و خواندن قرآن و مسواك كردن بلغم را كم كند ، و هر كه بقا خواهد - و خود بقا نباشد - بايد كه چاشت پگاه‌تر بخورد و مباشرت كمتر كند و از وام احتراز نمايد .\r\nسوم حجاج طبيبى را گفت : دستورى بيان كن كه من از آن نگردم . او گفت : مباشرت مكن [ 20 
  ] مگر با زنى جوان ، و جز گوشت جانور جوان مخور ، و تناول مكن چيزى كه نيكو پخته باشد ، و بى علتى « 167 » بر دار و اقدام منماى ، و ميوه جز پخته « 168 » مخور ، و طعام را تا نيك نخايى فرو مبر ، و از طعام آن چه دوست دارى بخور ، و بر آن آب مخور و چون آب خوردى از طعام باز باش ، و به دفع بول و غايط چون حاجت بود توقف منماى ، و پس از طعام روز بخسب ، و پس از طعام شب گامى چند برو ، و سخن عرب هم در اين معنى آمده است : تغدّ تمدّ ، تعشّ تمش « 169 » . و اصل تمدّد است ، چنان كه در قرآن آمده است ، قوله تعالى :  إِلى أَهْلِهِ يَتَمَطَّى  « 170 » ، أصله يتمطّط . و گفته‌اند كه امساك بول تن را تباه كند چنان كه اگر مجارى جويى ببندى گرد بر گرد آن را زيان دارد .\r\n\r\n\r\n","description":"","footnote":"\r\n( 164 ) در شرح زبيدى : ( بسقارجات ) لفظة فارسيّة معناها مرقة اللحم و الدّجاج .\r\n( 165 ) در شرح زبيدى : و ليخف .\r\n( 166 ) پيشياره ، پيشپاره ، پيشباره ، نوعى حلوا از آرد و روغن و دوشاب يا عسل ، به عربى : شفارج .\r\n( 167 ) علت ، مرض ، بيمارى .\r\n( 168 ) پخته ، رسيده .\r\n( 169 ) نهار بخور دراز بكش ، شام بخور راه برو .\r\n( 170 ) قيامت 75 - 33 .\r\n","page_name":" 37 ","page_number":45},
  {"content":"\r\n\r\nچهارم در خبر است كه ترك شراب شبانگاه رنجورى آرد ، و ترك طعام شبانگاه پيرى . و عرب گفتى كه ترك چاشت پيه سرين ببرد . و حكيمى پسر خود را گفت : از خانه مرو تا حلم خود حاصل نكنى ، اى ، تا طعام تناول ننمايى كه حلمت بدان باقى ماند و سبك سرى از تو زايل گردد ، و نيز چيزى كه در بازار بينى آرزوت بدان كمتر بود . حكيمى گفت فربهى را : بر تو جامهء بيرونى - يعنى قطيفهء « 170 » مخمل - مىبينم ، از بافتهء دندان تو « 171 » ، آن از چيست ؟ گفت : آرد ميده « 172 » و گوشت بره تناول مىكنم و روغن بنفشه در خود مىمالم و جامهء كتان مىپوشم .\r\nپنجم از طعام پرهيز نمودن تندرست را زيان دارد ، چنان كه رنجور را ترك آن « 173 » . و حكيمى « 174 » گفت : هر كه از طعام پرهيز كند ، مكروه او يقين باشد و عافيت او مشكوك « 175 » . و اين نيكوست در حال صحت . و پيغامبر - صلّى اللّه عليه و سلم - صهيب « 176 » را ديد كه خرما مىخورد ، و يك چشمش درد مىكرد ، فرمود : تأكل التّمر و أنت رمد ؟ اى ، با درد چشم خرما مىخورى ؟ گفت : يا رسول اللّه به طرفى كه سليم است مىخايم ! پيغامبر - صلّى اللّه عليه و سلم - تبسم كرد .\r\nششم مستحب است بر اهل تعزيت طعام فرستند ، كه خبر وفات جعفر « 177 » چون معلوم شد پيغامبر - عليه السّلام - فرمود : انّ آل جعفر شغلوا بميتهم عن صنيع طعامهم فاحملوا إليهم ما يأكلون ، اى ، اهل جعفر به متوفاى خود مشغولند ، به ساختن « 178 » طعام نپردازند ، بر ايشان چيزى بريد كه بخورند . و اين سنت است . و چون آن طعام پيش جمعى آرند ، ايشان آن را خورند آن حلال باشد ، مگر آن چه براى مويه گران ، كه سرود گويند در حال گريه و جزع ، ساخته باشند آن را با ايشان نبايد خورد .\r\nهفتم بايد كه طعام ظالم نخورد ، و اگر اكراه كنند « 179 » بايد كه اندك خورد ، و قصد طعام بهتر نكند . يكى از مزكّيان « 180 » گواهى كسى كه طعام ظالم خورده بود رد كرد ، او گفت : من مكره بودم .\r\nگفتند : تو را ديديم كه لقمه بزرگ مىكردى و طعام بهتر مىخوردى ، از آن كروه « 181 » نبودى . و\r\n\r\n\r\n","description":"","footnote":"\r\n( 170 ) قطيفة ، گليم شب پوش ، پوشيدنى ، رو انداز .\r\n( 171 ) ( طنز گونه ) يعنى محصول چيزهايى است كه خورده‌اى .\r\n( 172 ) ميده ، آرد گندم دو بار بيخته ، آرد ميده ، آرد بى سبوس .\r\n( 173 ) ترك پرهيز .\r\n( 174 ) در شرح زبيدى :\r\nهو لقمان كما هو في القوت .\r\n( 175 ) بيمارى او حتمى است و تندرستى او مورد شك .\r\n( 176 ) صهيب ، هو ابن سنان ، المعروف بالرّومى ( زبيدى 5 - 270 ) .\r\n( 177 ) جعفر بن ابى طالب .\r\n( 178 ) ساختن ، تدارك .\r\n( 179 ) اكراه كردن ، به اكراه به كارى داشتن .\r\n( 180 ) مزكّى ، آن كه گواهى بر عدالت شاهد مىدهد .\r\n( 181 ) كروه ، بيزار ، مكره .\r\n","page_name":" 38 ","page_number":46},
  {"content":"\r\n\r\nسلطان اين مزكّى را جبر فرمود تا طعام وى بخورد ، گفت : امّا طعام خورم و تزكيت « 181 » نكنم ، و امّا تزكيت كنم و طعام نخورم . و چون تزكيت وى حاجت بود ترك گفتند « 182 » . و در حكايت است كه ذو النون مصرى محبوس بود و روزها طعام نخورد ، و زنى كه براى خداى تعالى با وى دوستى داشت از وجه دوك براى وى طعامى فرستاد بر دست زندانبان ، او نخورد ، بعد از آن ، زن او را عتاب كرد ، ذو النون گفت : حلال بود ليكن بر طبق ظالمى پيش من آمد ، و اشارت به دست زندانبان كرد . و اين غايت ورع است .\r\nهشتم آمده است كه فتح موصلى به زيارت بشر حافى - رضى اللّه عنهما - رفت ، درمى به خدمتكار خود احمد جلّا داد « 183 » ، گفت : طعامى نيكو و نانخورش بخر . احمد جلّا گفت : نان پاكيزه خريدم و انديشيدم كه پيغامبر - صلّى اللّه عليه و سلم - هيچ چيزى را نگفته است اللّهمّ بارك لنا فيه و زد لنا منه جز شير را ، پس شير و خرماى نيكو بخريدم و پيش او بردم ، او از آن تناول فرمود و باقى را زلّه « 184 » گرفت . بشر گفت : مىدانيد كه چرا گفتم كه طعامى خوش بخر ؟ زيرا كه طعامى خوش موجب شكر خالص است [ 21 
  ] ، و مىدانيد كه به چه سبب فتح مرا نگفت كه بخور ؟ زيرا كه مهمان ميزبان را نگويد كه بخور ، و دانيد كه چرا باقى را برداشت ؟ براى آن كه چون توكّل صحيح باشد برداشتن زيان ندارد . و آمده است كه أبو على رودبارى ضيافتى ساخت و در آن هزار چراغ بر افروخت ، و شخصى وى را گفت : اسراف كردى . گفت : در رو « 185 » و هر چه براى جز خداى افروخته‌ام فرو مىران . در رفت و يكى از آن نتوانست ميرانيدن و منقطع شد « 186 » . و هم أبو على رودبارى تنگهاى « 187 » شكر خريد ، و حلوا گران را فرمود تا از شكر كوشكى كردند و بر آن كنگره‌ها و محرابها ساختند بر ستونهاى منقش هم از شكر ، پس صوفيان را بخواند تا آن را ويران كردند و بتاراج ببردند .\r\nنهم شافعى - رضى اللّه عنه - گفت :\r\nنان خوردن شما چهار قسم است : يكى به يك انگشت ، و آن از مقت باشد ، دوم به دو انگشت ، و آن از كبر بود ، سوم به سه انگشت ، و آن سنت است ، چهارم به چهار انگشت و پنج\r\n\r\n\r\n","description":"","footnote":"\r\n( 181 ) تزكيت ، گواهى بر عدالت شاهد دادن .\r\n( 182 ) در شرح زبيدى : ( فتركوه ) وحده ، او را به حال خود . وا گذاشتند .\r\n( 183 ) بشر حافى .\r\n( 184 ) زلّه - زلّت ( « كتاب آداب خوردن » پاورقى 151 ) .\r\n( 185 ) در رفتن ، داخل شدن .\r\n( 186 ) منقطع شد ، باز ماند .\r\n( 187 ) تنگ ، لنگهء بار ، عدل .\r\n","page_name":" 39 ","page_number":47},
  {"content":"\r\n\r\nانگشت ، و آن از شره است .\r\nو چهار چيز تن را قوى كند : خوردن گوشت ، و انبوييدن « 187 » بوى خوش ، و بسيارى غسل بى مباشرت ، و پوشيدن كتان .\r\nو چهار چيز تن را سست كند : مباشرت ، و انديشه « 188 » ، و آب ناشتا ، و ترشى « 189 » .\r\nو چهار چيز بينايى را قوت دهد : برابر كعبه نشستن ، و به وقت خواب سرمه كردن ، و در سبزه نگرستن ، و لباس پاكيزه داشتن .\r\nو چهار چيز سستى بينايى آرد : نگريستن در كرفتى « 190 » ، و مصلوب « 191 » ، و در فرج زن ، و پشت به كعبه كردن .\r\nو خوردن چهار چيز مباشرت بيفزايد : گنجشك ، و اطريفل « 192 » بزرگ ، و مغز پسته ، و ميوهء تر .\r\nو خفتن چهار گونه است : يكى بر قفا ، و آن خفتن انبياست - عليهم السلام - كه در آسمان و زمين تفكر نمايند ، دوم خفتن بر دست راست ، و آن خفتن عالمان و عابدان است ، سوم بر دست چپ ، و آن خفتن پادشاهان است تا طعامهاى ايشان هضم شود ، چهارم بر روى ، و آن خفتن ديوان است .\r\nو چهار چيز عقل زيادت كند : ترك فضول در سخن ، و مسواك ، و مجالست پارسايان ، و عالمان .\r\nو چهار چيز از عبادت است : بى آبدست گامى نازدن ، و بسيارى سجده ، و لازم گرفتن مسجد ، و بسيار خواندن قرآن .\r\nو نيز گفت : عجب دارم از كسى كه ناشتا به گرمابه رود ، پس از آن نان خوردن تأخير دارد پس از آن چه « 193 » بيرون آيد ، چگونه نميرد ! و گفت : عجب دارم از كسى كه حجامت كند ، پس زود چيزى بخورد ، چگونه نميرد ! و گفت : در و با هيچ چيز سودمندتر از بنفشه نديدم كه خورده شود ، و روغن او در خود ماليدن . و اللّه اعلم بالصواب . و إليه [ ال 
  ] مرجع و المآب .\r\n\r\n\r\n","description":"","footnote":"\r\n( 187 ) انبوييدن ، بوييدن .\r\n( 188 ) انديشه ، غم ، اندوه .\r\n( 189 ) در عربى : كثرة الجماع ، و كثرة الهمّ ، و كثرة شرب الماء على الرّيق ( ناشتا ) ، و كثرة اكل الحموضة .\r\n( 190 ) كرفتى ، چركينى ، پليدى .\r\n( 191 ) مصلوب ، جسد به دار آويخته .\r\n( 192 ) اطريفل ( معرّب از « ترى پهل » هندى به معنى سه ثمر ) ، دارويى مركب از سه دارو ( آمله و هليله و بليله ) كه هر يك ثمر درختى است .\r\n( 193 ) آن چه ، آن كه .\r\n","page_name":" 40 ","page_number":48},
  {"content":"\r\n\r\n\r\nكتاب آداب نكاح\r\n( 1 ) و اين دومين كتاب است از « ربع عادات » از كتب احياى علوم دين در سه باب :\r\nباب اول در ترغيب نكاح و تنفير از آن باب دوم در آداب‌ها كه در عقد نكاح كردن رعايت بايد كرد باب سوم در آداب زندگانى كردن پس از عقد تا وقت جدايى\r\n\r\n","description":"","footnote":"","page_name":" 41 ","page_number":49},
  {"content":"\r\n . \r\n","description":"","footnote":"","page_name":" 42 ","page_number":50},
  {"content":"\r\n\r\nبسم اللّه الرّحمن الرّحيم سپاس و ستايش مر خدايى را كه در عجايب صنع او نفوذ نتوان كرد ، و از اوايل بدايع آن ، مخصوص عقول جز حيرت و دهشت نتواند بود « 1 » . لطايف نعمتهاى او هميشه بر عالميان متواتر است ، و ورود آن بر ايشان - چه بر سبيل [ 22 
  ] اختيار و چه بر سبيل قهر - متظاهر . و از بدايع الطاف او يكى آن است كه از آب ضعيف مردم شريف آفريد و او را فضيلت نسبت و مزيت مصاهرت روزى كرد ، و شهوت را بر ايشان استيلا داد تا بضرورت در اسباب توالد و تناسل شروع افتاد ، و از راه قهر و كامگارى اخلاف و اعقاب ايشان را بقايى و دوامى نهاد . پس كار نسب را تعظيم و تفخيم فرمود و در قدر و منزلت آن بيفزود . و سفاح « 2 » را به سبب آن حرام كرد ، و براى منع و زجر « 3 » در تقبيح آن مبالغت نمود ، و اقدام نمودن را در سلوك آن مسالك و اقتحام آن مهالك جرمى شنيع و كارى فظيع كرد ، و نكاح را مطلوب و مندوب و مأمور و محبوب گردانيد .\r\nپاك است آن خدايى كه مرگ را لازم بندگان ساخت و بيرانى « 4 » شخص و شكستگى كالبد را سبب ذلت ايشان ساخت ، پس تخم نطفه را در زمين رحم پاشيد و به واسطهء آن ، خلعت وجود در خلقت شريف رسيد تا شكستگى مرگ جبرانى پذيرد و عبرت گيرد و بداند كه امواج نيكى و بدى و سود و زيان و امداد « 5 » دشوارى و آسانى در نبشتن « 6 » و باز كردن از درياى تقدير فيض مىافتد .\r\n\r\n\r\n","description":"","footnote":"\r\n( 1 ) در عربى : و لا ترجع العقول عن اوائل بدائعها إلّا والهة حيرى .\r\n( 2 ) سفاح ، زنا .\r\n( 3 ) زجر ، بازداشت .\r\n( 4 ) بيرانى ، ويرانى .\r\n( 5 ) امداد ( ج مدد ) ، افواجى كه پى در پى رسند .\r\n( 6 ) در نبشتن ، در نوشتن ، در نور ديدن ، پيچيدن .\r\n","page_name":" 43 ","page_number":51},
  {"content":"\r\n\r\nو درود بر سيد انبيا محمد مصطفى كه مبشّر اهل ايمان و مخوّف اصحاب كفران است ، و بر اهل بيت و ياران او ، درودى كه حصر آن در امكان نيايد و از حد احصا « 6 » تجاوز نمايد .\r\nاما بعد ، بدان كه نكاح دين را يارى افزايد و ديوان را خوارى نمايد . و در پيش دشمن خداى حصارى است بس حصين ، و بسيار شدن خلق را - كه مباهات سيد كاينات با ديگر انبيا بدان است - سببى متين . و بدان « 7 » سزاوار است كه قصد اسباب آن كرده شود و سنن و آداب آن نگاه داشته آيد ، و مقاصد و أغراض به شرح رسد و فصول و أبواب به تفصيل انجامد . و آن مقدار كه از احكام آن مهم است در سه باب كشف توان كرد . و باللّه التوفيق .\r\nباب اول در ترغيب نكاح و تنفير از آن باب دوم در آداب‌ها كه در عقد نكاح كردن و در هر عقد رعايت بايد كرد باب سوم در آداب زندگانى كردن پس از عقد تا وقت جدايى\r\n\r\n\r\n","description":"","footnote":"\r\n( 6 ) احصا ، شمردن ، حدّ احصا ، اندازه .\r\n( 7 ) بدان ، از آن روى .\r\n","page_name":" 44 ","page_number":52},
  {"content":"\r\n\r\n\r\nباب اول در ترغيب نكاح و تنفير از آن\r\n( 1 ) بدان كه علماى دين در فضيلت نكاح مختلفند ، و بعضى در آن مبالغت كرده‌اند تا به حدى كه گفته‌اند كه نكاح فاضل‌تر از مشغول شدن به عبادات نفل است . و ديگران به فضل آن اعتراف نموده‌اند و ليكن مشغولى به عبادت بر آن تقديم فرموده‌اند . اگر نفس را نكاح چنان آرزومندى نباشد كه حالى مشغول و مشوش گرداند و داعى مباشرت شود . و طايفه‌اى گفته‌اند كه در اين روزگار ما ترك آن فاضل‌تر است ، و در زمان متقدم آن را فضلى بود كه در آن وقت كسبها محظور نبود ، و اخلاق زنان نكوهيده نه .\r\nو در اين باب حق روشن نشود مگر بدانچه اخبار و آثارى كه به ترغيب در نكاح و تنفير از آن وارد است بياريم ، پس فايده‌هاى نكاح و آفت‌هاى آن شرح [ 23 
  ] دهيم ، تا فضيلت نكاح و ترك آن در حق كسى كه از فتنهء آن مسلّم ماند يا نماند روشن گردد .\r\n\r\nترغيب در نكاح\r\n\r\nاما آيات\r\n( 2 ) كه حق تعالى فرموده است در كلام مجيد :\r\nقوله تعالى :  وَ أَنْكِحُوا الْأَيامى مِنْكُمْ  « 8 » ، و اين صيغت امر است . و فرمود ، قوله تعالى :\r\n\r\n\r\n","description":"","footnote":"\r\n( 8 ) نور 24 - 32 .\r\n","page_name":" 45 ","page_number":53},
  {"content":"\r\n\r\n فَلا تَعْضُلُوهُنَّ أَنْ يَنْكِحْنَ أَزْواجَهُنَّ  « 9 » ، و اين منع و نهى است از باز داشتن زنان از نكاح . و در صفت پيغامبران و مدح ايشان ، قوله تعالى :  لَقَدْ أَرْسَلْنا رُسُلًا مِنْ قَبْلِكَ وَ جَعَلْنا لَهُمْ أَزْواجاً وَ ذُرِّيَّةً  « 10 » ، زادن زنان و فرزندان ايشان در معرض نعمت و اظهار فضل ياد كرد . و اولياى خود را مدح كرد بدانچه در دعا او را بخواستند ، قوله تعالى :  وَ الَّذِينَ يَقُولُونَ رَبَّنا هَبْ لَنا مِنْ أَزْواجِنا وَ ذُرِّيَّاتِنا قُرَّةَ أَعْيُنٍ  « 11 » .\r\nمترجم مىگويد كه روشنى چشم از اهل و فرزندان باشد كه ايشان را در طاعت خداى تعالى بيند .\r\nو آمده است كه حق تعالى در كتاب خود از انبيا جز متأهلان را ياد نفرموده است . و آورده‌اند كه يحيى - عليه السّلام - تزويج فرموده بود ، اما مباشرت نكرده ، و گفته‌اند كه از براى إحراز فضيلت و اقامت سنت كرده بود ، و گفته‌اند كه براى نگاه داشت چشم . و اما عيسى - عليه السّلام - چون به زمين نزول خواهد فرمود نكاح خواهد كرد ، و از او فرزندى متولد بخواهد شد .\r\n\r\nاما اخبار\r\n( 1 ) پيغامبر - صلّى اللّه عليه و سلم - فرمود : النّكاح من سنّتى فمن احبّ فطرتي فليستنّ « 12 » بسنّتى ، اى ، نكاح از سنت من است ، پس هر كه دين مرا دوست دارد بايد كه بر سنت من بود . و فرمود : تناكحوا تكثروا فإنّي أباهي بكم الامم يوم القيامة و لو بالسّقط ، اى ، نكاح كنيد تا بسيار شويد كه من روز قيامت به شما امّتان « 13 » مباهات كنم تا حدى كه افكنده « 14 » را هم به حساب گيرم . و گفت - صلّى اللّه عليه و سلم : من رغب عن سنّتى فليس منّى ، و انّ من سنّتى النّكاح فمن احبّنى فليستنّ بسنّتى ، اى ، هر كه از سنت من روى بگرداند از من نيست ، و از سنت من نكاح است ، پس هر كه مرا دوست دارد بايد كه بر سنت من رود . و گفت : من ترك التّزوّج مخافة العيلة فليس منّا ، اى ، هر كه نكاح از بيم درويشى بگذارد « 15 » ، او از ما نيست . و اين مذمتى است علت ترك را نه اصل ترك را . و گفت : من كان ذا طول فليتزوّج ، اى ، هر كه توانگر است و بر دادن مهر قادر است بايد كه نكاح كند . و گفت : من استطاع منكم الباءة فليتزوّج فانّه اغضّ للبصر و أحصن للفرج و من لم يستطع فليصم فانّ الصّوم له و جاء ، اى ،\r\n\r\n\r\n","description":"","footnote":"\r\n( 9 ) بقره 2 - 232 .\r\n( 10 ) رعد 13 - 38 .\r\n( 11 ) فرقان 25 - 74 .\r\n( 12 ) از مصدر « استنان » ( باب افتعال ) .\r\n( 13 ) در نسخهء فيضيه : به شما با امّتان .\r\n( 14 ) افكنده ، سقط شده .\r\n( 15 ) گذاشتن ، ترك كردن .\r\n","page_name":" 46 ","page_number":54},
  {"content":"\r\n\r\nهر كه از شما نكاح تواند كرد بايد كه نكاح بكند كه آن چشم را فرو خواباننده‌تر و فرج را نگاه دارنده‌تر است ، و هر كه نتواند بايد كه روزه دارد كه روزه شهوت را ببرد . و اين بيان آن است كه علت ترغيب بيم فساد است ، و و جاء در عربيت كوفتن رگهاى خصيه « 15 » را گويند بى آن كه بيضه را بيرون آرند . و اينجا اين لفظ بر سبيل استعارت فرموده است ، كه « 16 » روزه شهوت مباشرت را ضعيف كند .\r\nو فرمود - صلّى اللّه عليه و سلم : إذا أتاكم من ترضون دينه و أمانته فزوّجوه ، الاّ تفعلوه تكن فتنة في الارض و فساد كبير « 17 » ، اى ، چون بر شما آيد كسى كه دين و امانت وى را بپسنديد ، به زنى دهيد وى را زنى ، كه اگر ندهيد فتنه‌اى باشد در زمين و فساد بزرگ ، و اين نيز بيان آن است كه علت ترغيب بيم فساد است . و گفت : من نكح للَّه و انكح للَّه استحقّ ولاية اللّه ، اى ، هر كه تزوّج و تزويج براى خداى تعالى كند مستحق دوستى خداى تعالى باشد . و فرمود : من تزوّج فقد أحرز شطر دينه فليتّق اللّه في الشّطر الثّانى ، اى ، هر كه نكاح كرد نيمهء دين خود را در حصار آورد ، پس بايد كه در نيمهء ديگر شرط تقوى رعايت كند . و اين نيز اشارتى است . و بدان كه فضيلت آن به سبب تحرّز از مخافت و تحصّن از فساد است ، كه فساد دين در اكثر احوال از بطن و فرج است [ 24 
  ] و به نكاح كار يكى از اين دو كفايت مىپذيرد .\r\nو گفت : كلّ عمل ابن آدم ينقطع الاّ ثلاثة : ولد صالح يدعو له ، اى ، همهء اعمال آدمى منقطع شود مگر سه : از آن ، يكى فرزند صالح كه وى را دعا گويد . و فرزند صالح نشود مگر به نكاح .\r\n\r\nاما آثار\r\n( 1 ) عمر - رضى اللّه عنه - گفت : لا يمنع من النّكاح الاّ عجز او فجور ، اى ، مانع نكاح نيست مگر عجز يا فجور . و بيان آن كرد كه دين مانع نكاح نيست ، و مانع آن را بدين دو كار مذموم تخصيص فرموده .\r\nو ابن عباس - رضى اللّه عنهما - فرمود : لا يتمّ نسك النّاسك حتّى تزوّج ، اى ، عبادت عابد تمام نشود تا تزوّج كند . و اين سخن احتمال آن دارد « 18 » كه نكاح را از عبادت و تتمهء آن شمرده است . و ظاهر آن است كه بدين آن خواسته است كه به سبب غلبهء شهوت دل مسلّم و فارغ نماند مگر به تزويج ، و چون دل فارغ و مسلّم نباشد عبادت تمام نشود . و براى اين ، غلامان خود را ، عكرمه و\r\n\r\n\r\n","description":"","footnote":"\r\n( 15 ) خصيه ، خايه ، جند ( گند ) .\r\n( 16 ) كه ، زيرا كه .\r\n( 17 ) الاّ تفعلوه . . . ( انفال 8 - 73 ) .\r\n( 18 ) احتمال آن دارد ، حامل اين معنى است .\r\n","page_name":" 47 ","page_number":55},
  {"content":"\r\n\r\nكريب و جز ايشان ، چون بالغ شدند جمع كرد و گفت : اگر خواهيد ، زنان در عقد شما آرم ، كه بنده چون زنا كند ايمان از دل وى بيرون آيد .\r\nو ابن مسعود گفت : لو لم يبق من عمرى الاّ عشرة أيام لاحببت أن أتزوّج حتّى لا القى اللّه عزبا ، اى ، اگر از عمر من نمانده باشد جز ده روز ، دوست دارم كه زنى به زنى كنم تا به خداى در حال عزوبت نرسم . و معاذ را دو زن فرمان يافت « 19 » در طاعون ، و وى را نيز طاعون پديد آمد ، گفت :\r\nزوّجونى فانّى اكره ان القى اللّه عزبا ، اى ، زنى به زنى من دهيد كه من كراهيت دارم كه بى زن به حضرت خداى تعالى روم . و در سخن اين هر دو بزرگ ، دليل است بر فضيلت نكاح ، بى اعتبار احتراز از غايلهء شهوت .\r\nو عمر نكاح بسيار كردى و گفتى : مطلوب من از نكاح فرزند است . و يكى از صحابه به خدمت پيغامبر - صلّى اللّه عليه و سلم - مشغول شده بود و همه شب به خدمت وى مىبود كه اگر حاجتى اتفاق افتد آن را كفايت كند ، پيغامبر - صلّى اللّه عليه و سلم - وى را گفت : الا تتزوّج ؟\r\nگفت : يا رسول اللّه ، من درويشم چيزى ندارم ، و از خدمت تو نيز منقطع مىشوم .\r\nپيغامبر - عليه السّلام - خاموش شد ، و پس از آن بار ديگر همين سخن با وى گفت ، او همين جواب داد ، پس با خود انديشه كرد و گفت : به خداى كه پيغامبر مصلحت من در دنيا و آخرت ، و آن چه سبب قربت من باشد به خداى تعالى به داند ، اگر بار سوم اين سخن بگويد ، روى بدان آرم .\r\nپيغامبر - صلّى اللّه عليه و سلم - بار سوم بگفت ، آن صحابى گفت : يا رسول اللّه ، زنى تعيين فرماى تا وى را به نكاح آرم . فرمود كه سوى بنى فلان رو و بگوى كه پيغامبر مىفرمايد كه كنيزك خود را به زنى وى دهيد . او گفت : يا رسول اللّه ، مرا چيزى نيست كه من در وجه مهر بدهم .\r\nپيغامبر - صلّى اللّه عليه و سلم - ياران را فرمود : پنج درم سنگ از زر براى وى فراهم آريد . ايشان فراهم آوردند و او را به نزديك آن قوم بردند ، و آن كار را به إتمام رسانيدند ، پيغامبر - صلّى اللّه عليه و سلم - گفت وى را كه وليمه‌اى ساز . و از ياران گوسفندى براى وليمهء وى حاصل كرد . و آن كه سه بار گفت ، دليل است بر آن كه در نفس نكاح فضيلت است ، و احتمال آن دارد كه پيغامبر - عليه السّلام - بفراست دانسته بود كه وى را به نكاح حاجت است .\r\nو در حكايت است كه عابدى در امّتان گذشته بر اهل عصر خود در عبادت ، فضيلت سبق\r\n\r\n\r\n","description":"","footnote":"\r\n( 19 ) فرمان يافتن ، مردن .\r\n","page_name":" 48 ","page_number":56},
  {"content":"\r\n\r\nو مزيت تقدم يافته بود ، حال مجاهدهء وى در عبادت پيغامبر وقت را باز نمودند ، فرمود كه نيكو مردى است اگر نه آن بودى كه چيزى از سنت من بگذاشته است . و چون آن سخن به عابد رسيد غمناك شد ، و پيغامبر را از آن حال بپرسيد . فرمود كه نكاح را بگذاشته‌اى « 20 » . عابد گفت : من نكاح حرام نمىدارم ، و ليكن درويشم و به مردمان محتاج . پيغامبر فرمود كه من دختر خود به تو بدهم . پس به وفق وعده دختر خود به دو داد .\r\nو بشر حارث گفت : احمد حنبل را بر من سه چيز فضل است . يكى آن كه او حلال براى خود و براى نفس ديگرى طلبد ، و من براى نفس خود طلبم ، دوم آن كه در نكاح توسّع [ 25 
  ] نموده است ، و من از آن احتراز نموده‌ام ، سوم آن كه او مقتداى عام است .\r\nو گفته‌اند كه احمد حنبل - رضى اللّه عنه - دوم روزى كه مادر فرزند او - عبد اللّه - وفات كرده بود ، زنى به زنى كرد و گفت : من كراهيت دارم كه شبى عزب بگذرانم . و اما بشر را چون گفتند كه مردمان بر تو به سبب ترك نكاح اعتراض مىكنند و مىگويند كه تارك سنت است ، گفت : ايشان را بگوييد كه او به فرض مشغول است و به سنت نمىپردازد . و بار ديگر بر وى عتاب كردند ، گفت : مرا از نكاح مانعى نيست مگر قوله تعالى :  وَ لَهُنَّ مِثْلُ الَّذِي عَلَيْهِنَّ  « 21 » . اين سخن به احمد حنبل رسانيدند ، گفت : مثل بشر كجاست ! مقام او با ديگرى چون تيزى سنان است ! « 22 » و مع ذلك آمده است كه وى را در خواب ديدند و پرسيدند كه حق تعالى با تو چه كرد ؟ گفت : منازل من در بهشت رفيع گردانيدند و مرا بر مقام انبيا اطّلاع « 23 » كردند ، ولى به منازل متأهلان نرسيدم . و در روايتي : خداى مرا گفت كه دوست نداشتمى كه عزب به حضرت ما رسى . و خواب بيننده پرسيد كه حال أبو نصر تمّار چيست ؟ گفت : به هفتاد درجه فوق من است . پرسيد : به چه فضيلت اين مرتبت يافت ، كه ما تو را فوق او دانستيم ؟ گفت : بدانچه رنج عيال و دختركان كشيد و بر آن مشقت صبر كرد .\r\nو سفيان عيينه گفت : بسيارى زنان از دنيا نيست ، زيرا كه على - رضى اللّه عنه - زاهدترين صحابه بود و مع ذلك چهار زن داشت و هفده سرّيّت « 24 » . و نكاح سنّتى قديم است و خويى است از خويهاى پيغامبران - عليهم السلام . و مردى إبراهيم ادهم را گفت : خنك مر تو را كه فراغت\r\n\r\n\r\n","description":"","footnote":"\r\n( 20 ) بگذاشتن ، ترك كردن .\r\n( 21 ) بقره 2 - 228 .\r\n( 22 ) در عربى : و اين مثل بشر انّه قعد على مثل حدّ السّنان .\r\n( 23 ) اطّلاع ، بر بالاى چيزى بر آمدن ، أشراف .\r\n( 24 ) سرّيّت ، كنيزكى كه براى تمتّع باشد .\r\n","page_name":" 49 ","page_number":57},
  {"content":"\r\n\r\nعبادت دارى به سبب آن كه به نكاح مشغول نشدى . فرمود كه ترسى كه به سبب مهمات عيال در دل تو آيد فاضل‌تر بود از همهء اعمال من . آن مرد گفت : پس چرا نكاح نكنى ؟ فرمود كه مرا به زن حاجت نيست و نخواهم كه مستوره‌اى « 25 » به خود فريفته كنم . و گفته‌اند كه فضل متأهل بر عزب همچنان است كه فضل مجاهد بر كسى كه مجاهده نكند ، و يك ركعت متأهل فاضل‌تر از هفتاد ركعت عزب .\r\n\r\nتنفير از نكاح\r\n( 1 ) و اما آن چه در تنفير از نكاح آمده : پيغامبر - صلّى اللّه عليه و سلم - گفت : خير النّاس بعد المائتين الخفيف الحاذّ الّذي لا اهل له و لا ولد ، اى ، بهترين مردمان ، پس از دويست سال ، سبك بارى كم علاقت باشد كه وى را اهل و فرزند نبود . و گفت : يأتي على النّاس زمان يكون هلاك الرّجل على يد زوجته و أبويه و ولده يعيّرونه بالفقر و يكلّفونه ما لا يطيقه فيدخل المداخل الّتي يذهب فيها دينه فيهلك ، اى ، روزگارى آيد بر مردمان كه هلاك مرد بر دست زن و مادر و پدر و فرزند وى بود ، و به درويشى وى را سرزنش كنند و به چيزى كه طاقت ندارد تكليف نمايند ، پس او در كارهايى شروع نمايد كه دين او در آن برود و هلاك گردد .\r\nو يكى از حكما گفت كه اندكى عيال يكى از دو توانگرى است « 26 » ، و بسيارى عيال يكى از دو درويشى است « 27 » . و أبو سليمان دارانى را از نكاح پرسيدند ، گفت : صبر كردن از زنان « 28 » به از صبر كردن بر ايشان ، و صبر كردن بر ايشان به از صبر كردن بر آتش . و نيز گفت : يگانهء تنها ، از حلاوت عمل و فراغت دل ، آن يابد كه متأهل نيابد ، كه هيچ كس را از اصحاب خود نديدم كه نكاح كرد و بر مرتبهء اول خويش بماند . و نيز گفت : سه چيز است ، هر كه آن را بطلبد به دنيا مايل شده باشد : طلب وجه معيشت ، و نكاح ، و نبشتن حديث . و حسن گفت : چون حق تعالى بنده را نيكويى خواهد ، به اهل و مال مشغول نگرداند . و اين اشارتى است به قول أبو سليمان دارانى كه « هر چه تو را از خداى مشغول كند ، از اهل و مال و فرزندان ، بر تو مشئوم است » . [ 26 
  ] و احمد\r\n\r\n\r\n","description":"","footnote":"\r\n( 25 ) مستوره ، زن پارسا .\r\n( 26 ) اندكى عيال يكى از دو توانگرى است صرف نظر از اينكه درويش باشد يا نباشد ، و آن ديگرى خود توانگرى است .\r\n( 27 ) بسيارى عيال يكى از دو درويشى است صرف نظر از اينكه توانگر باشد يا نباشد ، و آن ديگرى خود درويشى است .\r\n( 28 ) صبر كردن از زنان ، كف نفس از زنان .\r\n","page_name":" 50 ","page_number":58},
  {"content":"\r\n\r\nالحواري « 29 » گفت كه جماعتى در اين حديث « 30 » مناظره كردند و رأى ايشان بر آن قرار گرفت كه معنى آن اين است كه اهل و مال بايد كه او را مشغول نگرداند .\r\nو در جمله ، تنفير از نكاح مطلقا از كسى نقل نكرده‌اند مگر مقرون به شرطى . و اما ترغيب در نكاح ، هم مطلق آمده است و هم مقرون به شرطها ، و پرده از اين سخن برداريم ، بدانچه آفات نكاح و فوايد آن بر شماريم .\r\n\r\nفوايد نكاح\r\n( 1 ) در نكاح پنج فايده است : فرزند ، و شكستن شهوت ، و تدبير خانه ، و بسيارى عشيرت ، و مجاهدهء نفس در قيام نمودن به حق ايشان .\r\n\r\nفايدهء اول فرزند ،\r\n( 2 ) و آن اصل است ، و نكاح براى آن وضع افتاده است . و مقصود بقاى نسل است و آن كه عالم از جنس انس خالى نباشد . و شهوت باعث و مستحث « 31 » آفريده شده است ، چون « 32 » موكل بر ذكور براى بيرون آوردن تخم ، و بر اناث براى تمكين از كشت كردن . و بدين تلطف ايشان را سوى كسب فرزند آورده‌اند به سبب مباشرت ، چنان كه مرغ را به تلطف پراكندن دانه كه مشتهاى وى بود در دام آرند . و قدرت أزلي « 33 » قاصر نبود از آن چه شخصها اختراع فرمايد بر سبيل ابتدا ، بى فراهم آمدن نر و ماده و كشت كردن ، و ليكن حكمت آن اقتضا كرد كه مسبّبات بر اسباب مرتب باشد ، با آن چه « 34 » از آن بى نيازى است ، براى اظهار قدرت و إتمام عجايب صنع و تحقيق « 35 » آن چه مشيت به آن سابق شده است و كلمه در آن متحقق گشته و قلم بر آن جمله رفته .\r\nو طلب فرزند قربتى است از چهار وجه كه آن اصل ترغيب نكاح است چون از غايله‌هاى شهوت ايمن باشد ، تا به حدى كه يكى از ايشان دوست نداشته است كه عزب به حضرت الهى رسد . اول موافقت دوستى خداى به كوشيدن در تحصيل « 36 » فرزند تا جنس انس باقى ماند . دوم طلب دوستى پيغامبر - صلّى اللّه عليه و سلم - در تكثير آن چه مباهات او بدان است . سوم طلب تبرك به دعاى فرزند شايسته بعد از وى . چهارم طلب شفاعت به وفات فرزند خود چون پيش از وى ميرد .\r\n\r\n\r\n","description":"","footnote":"\r\n( 29 ) شاگرد أبو سليمان دارانى .\r\n( 30 ) در حديثى كه حسن نقل كرده است .\r\n( 31 ) مستحثّ ، باعث .\r\n( 32 ) چون ، مانند .\r\n( 33 ) در نسخهء فيضيه : قدرتى أزلي .\r\n( 34 ) با آن چه ، با آن كه ، با وجود آن كه .\r\n( 35 ) تحقيق ، به حقيقت پيوستن .\r\n( 36 ) تحصيل ، حاصل كردن ، به دست آوردن .\r\n","page_name":" 51 ","page_number":59},
  {"content":"\r\n\r\nاما وجه اول باريك‌ترين وجوه است و دور تر از فهم اكثر مردمان ، و آن بحقتر و قوىتر است به نزديك جماعتى كه بصيرت ايشان در عجايب صنع خداى و مجارى حكمت او نافذ است . و بيان آن وجه آن است كه خواجه چون تخم و آلات كشاورزى به بنده تسليم كند و زمين براى وى به جهت كشت مهيا گرداند ، و اين بنده بر كشت قادر بود ، و موكلى بر وى گمارد تا متقاضى آن باشد ، اگر اين بنده كاهلى برزد « 37 » و آلات كشت معطل كند و تخم را ضايع گذارد تا تباه شود و موكل را از خود به خيانتى « 38 » دفع كند ، مستوجب دشمنايگى و عتاب خواجه بود .\r\nو حق تعالى نر و ماده بيافريده است و ايشان را آلات تناسل داده ، و نطفه را در مهره‌هاى پشت بيافريده و براى آن در انثيين « 39 » رگها و گذرها ساخته ، و رحم را مقرّ و مستودع « 40 » نطفه گردانيده ، و متقاضى شهوت بر هر يكى از ايشان مسلط كرده . پس اين افعال و آلات به زبانى فصيح مراد خالق آن را ظاهر مىگرداند ، و ارباب الباب « 41 » را ندا مىكند به تعريف آن چه براى آن ساخته شده است . و آن گاه كه خالق - عزّ اسمه - مراد خود بر زبان پيغامبر - عليه السّلام - بيان نفرمودى اين بدين طريق حاصل بودى ، پس چگونه باشد چون بارى تعالى آن سر را آشكار گردانيد و به امرى كه فرمود آن را تصريح كرد و گفت : تناكحوا تكثروا . و هر كه از نكاح امتناع كند از حراثت « 42 » امتناع نمايد و تخم ضايع كرده و آلت كه براى آن ساخته شده است معطل گردانيده ، و جنايتى عظيم كرده بر مقصود فطرت ، و حكمى كه از شواهد [ 27 
  ] خلقت مفهوم است و بدين اعضا نبشته به خط الهى ، كه از نبشتن حروف و اصوات نيست ، هر كه بصيرت ربّانى دارد كه در ادراك دقايق حكمت أزلي نافذ باشد آن را بخواند . و براى اين معنى كشتن فرزندان و زنده در گور كردن ايشان در شرع گناهى بس عظيم است ، زيرا كه منع است از تمام وجود . و بدين معنى اشارت كرده است كسى كه گفته است : العزل احد الوأدين ، اى ، ناگذاشتن نطفه در حال مباشرت ، تا آب به رحم نرسد ، نوعى از دفن كردن زنده است . و نكاح كننده سعى مىنمايد در إتمام آن چه إتمام آن محبوب الهى است ، و گذارندهء « 43 » نكاح ضايع مىكند و معطل مىگرداند چيزى را كه تضييع آن مكروه خداى است . و به سبب آن كه حق تعالى بقاى نفوس را دوست دارد ، طعام دادن فرموده است و بر آن تحريض فرموده است و به لفظ قرض از آن عبارت\r\n\r\n\r\n","description":"","footnote":"\r\n( 37 ) برزد ، ورزد .\r\n( 38 ) خيانت ، غدر ، مكر ، حيله .\r\n( 39 ) انثيين ( به صيغهء تثنيه ) ، دو خايه .\r\n( 40 ) مستودع ، وديعتگاه .\r\n( 41 ) ارباب الباب ، خردمندان .\r\n( 42 ) حراثت ، كشت و زرع .\r\n( 43 ) گذارنده ، تارك .\r\n","page_name":" 52 ","page_number":60},
  {"content":"\r\n\r\nكرده و گفته ، قوله تعالى :  مَنْ ذَا الَّذِي يُقْرِضُ اللَّهَ قَرْضاً حَسَناً  « 44 » .\r\nسؤال اين سخن كه « بقاى نفس و نسل محبوب خداى است » موهم آن است كه فناى آن مكروه است نزد خداى تعالى ، و اين فرق است ميان موت و حيات به نسبت با ارادت « 45 » خداى تعالى ، و معلوم است كه همه چيز به مشيت خداى است و خداى تعالى از عالميان بى نياز است ، پس مرگشان از زندگانى و فناى ايشان از بقا در آن حضرت به چه چيز متميّز شود ؟\r\nجواب اين سخن حق است كه بدان باطلى مىخواهد « 46 » . كه آن چه ما ياد كرديم منافى اين نيست كه خير و شر و نفع و ضر به ارادت خداى تعالى مضاف است « 47 » ، و ليكن محبت و كراهيت ضدّان‌اند ، و هر دو ضدّ ارادت نيستند . و بسيار مراد مكروه باشد و بسيار مراد محبوب . و معاصى مكروه است و با آن چه « 48 » مكروه است مراد است . و طاعات مراد است و با آن چه « 49 » مراد است محبوب و مرضىّ است . اما كفر و شر را نگويم كه مرضىّ و محبوب است ، بلكه مراد است و حق تعالى گفته است :  وَ لا يَرْضى لِعِبادِهِ الْكُفْرَ  « 50 » . و چگونه فنا به اضافت محبت خداى « 51 » و كراهيت او همچون بقا باشد ! قوله تعالى : ما تَرَدَّدْتُ في شَيءٍ كَتَرَدُّدي في قَبْضِ رُوح عَبْدِى المُسْلِمِ و هُوَ يَكْرَهُ المَوتَ و انَا اكْرَهُ مَساءَتَهُ و لا بُدَّ مِنَ المَوتِ ، اى ، در هيچ چيز تردّد نكردم چون تردّد من در قبض جان بندهء مسلمان من ، و او مرگ را كراهيت دارد و من اندوهگينى وى را كراهيت دارم ، و چاره نيست از مرگ .\r\nمترجم مىگويد كه تردّد بر بارى تعالى روا نباشد ، و مراد از اين تردّد اسباب و واسطه است .\r\nو اين سخن كه « از مرگ چاره نيست » اشارتى است بدانچه ارادت و تقديرهايى كه مذكور است ، [ در 
  ] قوله تعالى :  نَحْنُ قَدَّرْنا بَيْنَكُمُ الْمَوْتَ  « 52 » . و در قول وى :  الَّذِي خَلَقَ الْمَوْتَ وَ الْحَياةَ  « 53 » ، سابق شده است . و ميان قول او :  نَحْنُ قَدَّرْنا بَيْنَكُمُ الْمَوْتَ  ، و قول او : و انَا اكْرَهُ مَساءَتَهُ ، مناقضت نيست ، و ليكن روشن گردانيدن حق در اين باب آن اقتضا كند كه معنى ارادت و محبت و كراهت محقق گردانيده شود ، و حقايق آن بيان كرده آيد كه آن چه در فهمها از اين ألفاظ سابق مىشود « 54 »\r\n\r\n\r\n","description":"","footnote":"\r\n( 44 ) بقره 2 - 245 .\r\n( 45 ) ارادت ، اراده .\r\n( 46 ) خواستن ، اراده كردن ، مراد داشتن .\r\n( 47 ) مضاف است ، منسوب است ، نسبت دارد .\r\n( 48 ) با آن چه ، با وجود آن كه .\r\n( 49 ) با آن چه ، با وجود آن كه .\r\n( 50 ) زمر 39 - 7 .\r\n( 51 ) در عربى : بالاضافة إلى محبة اللّه .\r\n( 52 ) واقعه 56 - 60 .\r\n( 53 ) ملك 67 - 2 .\r\n( 54 ) سابق مىشود ، مىگذرد ، متبادر مىشود .\r\n","page_name":" 53 ","page_number":61},
  {"content":"\r\n\r\nكارهايى است كه مناسب ارادت و محبت و كراهت خلق است ، و آن از غايت دورى است ، كه صفات خداى را از صفات خلق همان دورى است كه ذات وى را از ذات ايشان . و چنان كه ذات خلق جوهر و عرض است و ذات خداى تعالى منزه است و مناسب جوهر و عرض نيست ، صفات او همچنان مناسب خلق نيست . و اين حقيقتها از علم مكاشفه است ، و وراى آن ، سرّ قدر است كه آشكارا كردن آن ممنوع است . پس عنان بيان در كشيم و بر مقدارى كه تنبيه كرديم كه ميان كردن نكاح و گذاشتن « 53 » آن به نسبت محبت الهى فرقى است [ 28 
  ] اختصار كنيم ، كه گذارندهء « 54 » نكاح ضايع كرده است نسلى را كه خداى تعالى از آدم - عليه السّلام - عقبا « 55 » بعد عقب موجود گردانيده است تا به دو رسيده است . و كسى كه از نكاح روى بگردانيده باشد أبتر « 56 » و بى نسل وفات كرده بود . و اگر باعث نكاح دفع شهوت بودى ، پس معاذ در حق طاعون نگفتى زوّجونى لا القى اللّه عزبا .\r\nسؤال معاذ را در آن حال توقع فرزند نبود ، پس از چه روى در نكاح رغبت مىنمود ؟\r\nجواب فرزند به مباشرت حاصل شود ، و مباشرت به باعث شهوت بود ، و باعث شهوت در تحت اختيار نيايد ، و متعلّق « 57 » اختيار بنده احضار چيزى است كه شهوت را حركت دهد ، و آن در همه حالها متوقّع « 58 » است . پس هر كه عقد نكاح كرد آن چه بر وى است به جاى آورد و باقى از اختيار او بيرون است . و براى اين عنّين « 59 » را هم نكاح مستحب است ، براى اقتدا به ديگران و تشبه به سلف صالح . و چنان كه پوشيدن رداى حج در زير بازوى راست و بر دوش چپ انداختن امروز مستحب است و در اول مراد آن بود كه كافران جلادت « 60 » صحابه بدانند ، پس اقتدا و تشبه به ايشان كه جلادت ظاهر كردند در حق ديگران سنت شد . و اين استحباب به نسبت استحباب در حق كسى كه بر مباشرت قادر بود ضعيف است . و بسا كه ضعفش زيادت شود بدانچه در مقابلهء آن تعطيل « 61 » زن و تضييع او باشد در آن چه تعلق به فضاى حاجت دارد ، و آن مكروه است بدانچه از نوع خطرى خالى نيست . و قوّت انكار ايشان در ترك نكاح با « 62 » سستى شهوت از اين معنى كه تقرير افتاد در توان يافت .\r\n\r\n\r\n","description":"","footnote":"\r\n( 53 ) گذاشتن ، ترك كردن .\r\n( 54 ) گذاشتن ، ترك كردن .\r\n( 55 ) عقب ، نسل ، فرزندان .\r\n( 56 ) أبتر ، بى فرزند ، بى جانشين .\r\n( 57 ) متعلّق ، باز بسته .\r\n( 58 ) متوقّع ، مورد انتظار .\r\n( 59 ) عنّين ، نامرد ، ناتوان در نزديكى با زنان .\r\n( 60 ) جلادت ، چالاكى .\r\n( 61 ) تعطيل ، ضايع و مهمل گذاشتن .\r\n( 62 ) با ، با وجود .\r\n","page_name":" 54 ","page_number":62},
  {"content":"\r\n\r\nوجه دوم سعى نمودن در محبت و رضاى پيغامبر - صلّى اللّه عليه و سلم - به تكثير آن چه مباهات او بدان است . و پيغامبر اين معنى بتصريح بگفته است . و بر رعايت كار فرزندان « 63 » از همه وجوه دليل است آن چه از عمر - رضى اللّه عنه - روايت كرده‌اند كه او نكاح بسيار كردى و گفتى كه مطلوب من از نكاح فرزند است ، و آن چه از اخبار در مذمت زنان نازاينده آمده است :\r\nپيغامبر - صلّى اللّه عليه و سلم - فرمود : لحصير في ناحية البيت خير من امرأة لا تلد ، اى ، بوريايى در گوشهء خانه به از زنى نازاينده . و گفته است : خير نسائكم الولود الودود ، اى ، بهترين زنان شما زايندهء دوست دارنده است . و گفته است : سوداء ولود خير من حسناء لا تلد ، اى ، زشت زاينده به از خوب نازاينده . و اين دليل است كه طلب فرزند در اقتضاى فضيلت نكاح معتبرتر از دفع غايلهء شهوت است ، زيرا كه براى نگاه داشت نفس و خوابانيدن چشم و قطع شهوت ، خوبروى بهتر بود .\r\nوجه سوم آن كه پس از وى فرزندى صالح ماند كه وى را دعا گويد . چنان كه در خبر آمده است كه همه كارهاى فرزند آدم منقطع شود مگر سه چيز « 64 » ، و فرزند صالح را ياد كرد . و در خبر است كه دعاها بر مردگان عرضه دارند بر طبقهاى نور . اگر كسى گويد كه بسيار باشد كه فرزند صالح نبود ، اين سخن معتبر نيست ، كه او مؤمن است و غالب‌تر بر فرزندان آدم از اهل دين صالح باشند ، خاصه چون ايشان را در صلاح پرورند . و در جمله ، دعاى مؤمن ، نيكو كار باشد يا بد كردار ، مادر و پدر را سودمند بود ، و ايشان ثواب دعا و نيكى وى بيابند كه او از كسب ايشان است ، و به بديهاى او گرفتار نشوند كه حق تعالى فرموده است ، قوله تعالى :  وَ لا تَزِرُ وازِرَةٌ وِزْرَ أُخْرى  « 65 » . و براى اين حق تعالى فرمود :  أَلْحَقْنا بِهِمْ ذُرِّيَّتَهُمْ وَ ما أَلَتْناهُمْ مِنْ عَمَلِهِمْ مِنْ شَيْءٍ  « 66 » ، اى ، فرزندان ايشان را مزيد إحسان ايشان گردانيديم و از اعمال ايشان چيزى كم نكرديم .\r\nوجه چهارم آن كه فرزند پيش از وى بميرد تا شفيع وى شود ، كه پيغامبر - صلّى اللّه عليه و سلم - گفته است : انّ الطّفل يجرّ بابويه إلى الجنّة ، [ 29 
  ] اى ، طفل پدر و مادر را سوى بهشت كشد .\r\nو در بعضى اخبار گفته است : يأخذ بثوبه كما أنا الآن آخذ بثوبك ، اى ، جامهء او بگيرد چنان كه من اين ساعت جامهء تو مىگيرم . و گفته : انّ المولود يقال له ادخل الجنّة ، فيقف على باب الجنّة فيظلّ محبنطئا\r\n\r\n\r\n","description":"","footnote":"\r\n( 63 ) در عربى : مراعاة امر الولد .\r\n( 64 ) در شرح زبيدى : صدقة جارية ، او علم ينتفع به ، او ولد صالح يدعو له . نيز ص 47 .\r\n( 65 ) زمر 39 - 7 .\r\n( 66 ) طور ، 52 - 21 .\r\n","page_name":" 55 ","page_number":63},
  {"content":"\r\n\r\nو يقول لا ادخل الجنّة الاّ و أبواي معى ، فيقال ادخلوا أبويه معه الجنّة ، اى ، فرزند را بگويند كه در بهشت رو ، و او در بهشت بايستد پر خشم و گويد در بهشت نروم مگر آن كه مادر و پدرم با من باشند ، پس گفته شود كه مادر و پدر او را با او در بهشت برند .\r\nو در خبر است كه طفلان در موقف قيامت به وقت حساب خلق فراهم آيند ، و ملايكه را گفته شود كه ايشان را به بهشت برند ، ايشان بر در بهشت بايستند ، و ايشان را گفته شود : مرحبا فرزندان مسلمانان ! در رويد بر شما حساب نيست . ايشان گويند : پدران و مادران ما كجايند ؟\r\nخازنان گويند : ايشان چون شما نيستند ، بديها و گناهان كرده‌اند ، در محاسبت و مطالبتند .\r\nايشان بگريند و بر در بهشت خروشى بر آرند ، حق تعالى گويد - و او به احوال ايشان داناتر - كه اين چه خروش است ؟ گويند : طفلان مسلمانانند ، مىگريند و مىگويند در بهشت نرويم مگر با مادران و پدران خود . حق تعالى طفلان را فرمايد كه در ميان جمع در رويد و دست پدران و مادران خود بگيريد و به بهشت ببريد . و پيغامبر - صلّى اللّه عليه و سلم - گفت : من مات له اثنان من الولد فقد احتظر بحظار من النّار « 67 » ، اى ، هر كه را دو فرزند وفات كند او براى خود جايى ساخته باشد دافع آتش . و گفت : من مات له ثلاثة لم يبلغوا الحنث ادخله اللّه الجنّة بفضل رحمته ايّاهم ، قيل يا رسول اللّه و اثنان ؟ قال و اثنان ، اى ، هر كه را سه فرزند نابالغ بميرد حق تعالى وى را در بهشت برد به فضل و رحمت خود كه در حق ايشان فرمايد ، گفتند : يا رسول اللّه دو هم ؟ فرمود كه دو هم .\r\nو در حكايت است كه تزويج بر يكى از پارسايان عرضه مىداشتند و او مدتى از آن امتناع مىنمود ، روزى در آمد ، گفت : مرا زنى به زنى دهيد . پس براى وى زنى خواستند ، و از او پرسيدند كه اين چه حال بود ؟ گفت : شايد كه حق تعالى مرا فرزندى روزى كند و او را قبض فرمايد « 68 » ، پس او در آخرت مرا مقدمه باشد . پس گفت : در خواب ديدم كه قيامت قايم شده است و من در ميان خلايق در موقفم « 69 » ، و تشنگى چنان بر من غالب كه نزديك است مرا هلاك گرداند ، و همچنين ديگر مردمان در شدت تشنگى و تا سه « 70 » ، در اثناى اين حال كودكان خرد را ديدم كه در ميان جمع مىآمدند ، بر ايشان دستارهاى خوان بود از نور و در دستشان آبدستانهاى سيمين و كوزه‌هاى زرين بى گوشه ، و يگان يگان آن جمع را آب مىدادند و از پيش مردمان مىگذشتند ، من\r\n\r\n\r\n","description":"","footnote":"\r\n( 67 ) در نسخهء فيضيه : فقد احتصر بحصار من النّار .\r\n( 68 ) جانش را بگيرد .\r\n( 69 ) موقف ، آن جاى كه در روز رستاخيز به حساب نيك و بد اعمال مردم رسند .\r\n( 70 ) تا سه ، دلهره ، انتظار آميخته با نگرانى .\r\n","page_name":" 56 ","page_number":64},
  {"content":"\r\n\r\nدست سوى ايشان دراز كردم و گفتم : مرا آب دهيد كه تشنگى مرا برنجانيده است . گفتند : ما پدران خود را آب مىدهيم و در ميان ما تو را فرزندى نيست . گفتم : شما چه كسانيد ؟ گفتند : ما طفلان مسلمانانيم .\r\nو در تفسير قول خداى تعالى :  فَأْتُوا حَرْثَكُمْ أَنَّى شِئْتُمْ وَ قَدِّمُوا لِأَنْفُسِكُمْ  « 71 » ، يك معنى اين گفته‌اند كه تقديم طفلان است در آخرت .\r\nو بدين چهار وجه روشن شد كه بيشتر فضيلت نكاح براى آن است كه سبب حصول فرزند است .\r\n\r\nفايدهء دوم نگاه داشتن خود است از شيطان\r\n( 1 ) و شكستن آرزوى مباشرت و دفع غايله‌هاى شهوت و فرو خوابانيدن چشم و نگاه داشتن فرج . و بدين اشارت فرموده است پيغامبر - صلّى اللّه عليه و سلم : من نكح فقد حصّن نصف دينه فليتّق اللّه في الشّطر الآخر « 72 » . و در خبر ديگر فرموده است : عليكم بالباءة فمن لم يستطع فعليه بالصّوم فانّ الصّوم له و جاء « 73 » .\r\nو بيشتر اخبار و آثار كه نقل كرديم اشارت [ 30 
  ] بدين معنى است و اين كم از اول است « 74 » ، زيرا كه شهوت موكّلى است متقاضى براى تحصيل فرزند ، و به نكاح شغل او را كفايت مىپذيرد و جعل « 75 » او داده مىشود و شر حملهء او دفع مىگردد . و كسى كه خداوند خود را فرمانبردارى كند از جهت رغبت در تحصيل رضاى او ، همچون كسى كه فرمانبردارى براى آن كند تا از دست موكل خلاص يابد نبود . و شهوت و فرزند هر دو مقدّر است و ميان ايشان ارتباطى است . و روا نباشد كه گويند مقصود لذت است و فرزند لازم آن است ، چنان كه قضاى حاجت لازم خوردن است و در ذات خود مقصود نيست ، بل در فطرت و حكمت فرزند مقصود است و شهوت باعث آن است .\r\nو لعمرى در شهوت حكمتى ديگر هم هست ، بيرون مضطر گردانيدن به توليد او « 76 » ، و آن حكمت آن است كه در قضاى شهوت لذتى است كه اگر دايم بود هيچ لذت برابر آن نبود ، و شمّتى « 77 » از لذتهايى كه در بهشت وعده كرده‌اند بدان توان يافت ، كه ترغيب در لذت ناچشيده نافع\r\n\r\n\r\n","description":"","footnote":"\r\n( 71 ) بقره 2 - 223 .\r\n( 72 ) ص 47 .\r\n( 73 ) ص 46 .\r\n( 74 ) در شرح زبيدى : ( و هذا المعنى دون ) معنى ( الاول ) الذي هو تحصيل ولد .\r\n( 75 ) جعل ، مزد .\r\n( 76 ) سواى تكليف توليد كردن ، در شرح زبيدى : ( سوى الارهاق ) اى المداناة [ نزديكى 
  ] ( الى الايلاد ) .\r\n( 77 ) شمّتى ، اندكى ، كمى .\r\n","page_name":" 57 ","page_number":65},
  {"content":"\r\n\r\nنبود ، و ترغيب عنّين در لذت مباشرت و كودك در لذت پادشاهى و سلطنت فايده نكند . و يك فايده از لذتهاى دنيا رغبت نمودن است در هميشگى آن لذت در بهشت تا باعث بندگى خدا شود .\r\nپس اول در حكمت بين ، آن گاه در رحمت ، آن گاه در نعمت الهى ، كه در يك شهوت چگونه دو زندگانى تعبيه شده است : زندگانى ظاهر و زندگانى باطن . زندگانى ظاهر زندگانى مرد است به بقاى نسل او كه آن نوعى از هميشگى وجود است ، و زندگانى باطن زندگانى آخرت است كه اين لذت نقصان زودى گذشتن دارد براى لذتى كه كمال دوام صفت اوست ، و در حركت آرد آرزوى آن را ، و مستحث شود بر عبادتى كه بدان « 78 » رساند . و به سبب قوّت رغبت ، مواظبت بنده بر چيزى كه به نعمت بهشت رساند آسان شود . و هيچ ذره از ذرات تن آدمى در ظاهر و باطن ، بل از ذرات ملكوت آسمان و زمين ، نيست مگر كه در آن چند لطايف حكمت و عجايب فطرت است كه عقلها در آن حيران ماند ، و لكن آن دلهاى پاك را روشن شود ، بر اندازهء روشنى آن و روى گردانيدن او از اين زهرات دنيا « 79 » و فريبش « 80 » و گمراه گردانيدن آن .\r\nو نكاح ، به سبب دفع غايلهء شهوت ، مهم دين است هر كسى را كه او به عجز و عنّت « 81 » مبتلا نيست ، و آن بيشتر خلق‌اند ، كه شهوت اگر غالب شود و قوّت تقوى آن را مقاومت نكند و مدافعت ننمايد ، به ارتكاب كبيره كشد و به اقتحام فاحشه « 82 » انجامد . و پيغامبر - صلّى اللّه عليه و سلم - در حديثى كه ياد كرده است : الاّ تفعلوه تكن فتنة في الارض و فساد كبير « 83 » ، اشارت بدين معنى كرده است . و اگر لگام تقوى و زمام ورع باشد ، غايت او آن بود كه جوارح را از فرمانبردارى شهوت باز دارد و چشم فرو خواباند و حفظ فرج به جاى آرد .\r\nاما نگاه داشت دل از وسوسه‌ها و انديشه‌ها در تحت اختيار نيايد ، بل نفس هميشه با وى در كشاكش باشد و سخنان مباشرت در اندازد ، و ديو وسوسة كند در بيشتر وقتها و سستى ننمايد .\r\nو روا كه اين معنى در ميان نماز وى را پيش آيد ، تا « 84 » از كار مباشرت در خاطر وى چيزى گردد كه اگر آن را بر كمتر آدمى آشكارا بگويد شرمش آيد ، و خداى - عز و جل - بر دل وى مطّلع است . و دل در حق خداى چون زبان است در حق خلق . و سرمايهء مريد در سلوك راه دل اوست . پيوسته\r\n\r\n\r\n","description":"","footnote":"\r\n( 78 ) بدان ، به آن لذت باقى .\r\n( 79 ) زهرات دنيا ، خوبيها و تازگيهاى دنيا ، متاع و زينت دنيا .\r\n( 80 ) فريبش ( اسم مصدر از فريبيدن ، فريفتن ) ، عشوه ، مكر .\r\n( 81 ) عنّت ، ناتوانى در نزديكى با زنان .\r\n( 82 ) فاحشه ، هر گناه و بدى كه از حد بگذرد .\r\n( 83 ) ص 47 .\r\n( 84 ) تا ، حتى .\r\n","page_name":" 58 ","page_number":66},
  {"content":"\r\n\r\nروزه داشتن وسوسة را در حق بيشتر خلق منقطع نگرداند ، مگر ضعف تن و فساد مزاج با آن يار شود ، و براى اين ابن عباس گفت : لا يتمّ نسك النّاسك الاّ بالنّكاح . و اين محنت عام است كه كم كسى از آن خلاص يابد .\r\nقتاده گفت در تفسير كلام مجيد ، قوله تعالى :  وَ لا تُحَمِّلْنا ما لا طاقَةَ لَنا بِهِ  « 85 » ، كه آن آرزوى مباشرت است . و عكرمه و مجاهد گفتند : معنى  خُلِقَ الْإِنْسانُ ضَعِيفاً  « 86 » آن است كه از زنان نشكيبد . و فياض نجيح گفت : چون انعاظ « 87 » [ 31 
  ] حاصل شود چهار دانگ عقل برود . و بعضى گفته‌اند كه دو دانگ دين برود . و در نوادر تفسير ابن عباس آمده است كه معنى  مِنْ شَرِّ غاسِقٍ إِذا وَقَبَ  « 88 » قيام ذكر است . و اين بلاى غالب است كه چون بر انگيزد عقل و دين با آن مقاومت نكند . و با آن كه صلاحيت آن دارد كه باعث دو زندگانى باشد ، چنان كه گفته شد ، قوىتر عدّتى « 89 » است ديو را بر فرزندان آدم - عليه السّلام . و پيغامبر - صلّى اللّه عليه و سلم - بدان اشارت فرموده است در اين حديث : ما رأيت ناقصات عقل و دين اغلب لذوي الالباب منكنّ ، اى ، ناقصات عقل و دين نديدم ارباب الباب را غلبه كننده‌تر از شما زنان . و آن به سبب هيجان شهوت است . و پيغامبر - صلّى اللّه عليه و سلم - گفت در دعاى خود : أعوذ بك من شرّ سمعى و بصرى و قلبى و منّى ، اى ، بازداشت خواهم به تو از شرّ شنوايى و بينايى و دل و آب پشت . و گفت : أسألك ان تطهّر قلبى و تحفظ فرجي . پس چيزى كه پيغامبر - صلّى اللّه عليه و سلم - از آن استعاذت فرمايد ، ديگرى در آن چگونه تساهل نمايد ! و يكى از بزرگان صلحا نكاح بسيار كردى تا به حدى كه از دو زن و سه و چهار خالى نبودى . صوفيى بر وى انكار كرد ، او گفت : هيچ كس از شما داند كه او در حضرت الهى جلسه‌اى كند يا در موقفى در معاملت باشد كه در دل او خاطر شهوت بود ؟ گفتند : از اين نوع ما را بسيار رسد . گفت : اگر در همهء عمر خود در يك وقت به مثل حال شما رضا دهم نكاح نكنم « 90 » ، ليكن در دلم هيچ خاطرى نيايد كه مرا از حال خود مشغول كند كه نه آن را روا گردانم تا از آن فارغ شوم و به كار خود باز گردم ، و چهل سال است كه در دلم خاطر معصيت نگشته است .\r\nو شخصى بر حال صوفيان انكار كرد ، يكى از ارباب دين وى را گفت : بر ايشان چه چيز انكار مىكنى ؟ گفت : بسيار مىخورند . فرمود كه اگر تو هم چندان گرسنه باشى كه ايشان\r\n\r\n\r\n","description":"","footnote":"\r\n( 85 ) بقره 2 - 286 .\r\n( 86 ) نساء 4 - 28 .\r\n( 87 ) انعاظ ، به نعوظ داشتن ، تحريك .\r\n( 88 ) فلق 113 - 2 .\r\n( 89 ) عدّت ، آلت .\r\n( 90 ) در نسخهء فيضيه : نكاح را نكنم .\r\n","page_name":" 59 ","page_number":67},
  {"content":"\r\n\r\nمىباشند ، همچنان خورى كه ايشان مىخورند . گفت : نكاح بسيار مىكنند . فرمود كه اگر تو هم چشم و فرج خود را همچنان نگاه دارى ، همچون ايشان نكاح بسيار كنى .\r\nو جنيد - رحمة اللّه عليه - گفت : به مباشرت همچنان محتاجم كه به قوت . پس زن از روى تحقيق همچون قوت است و سبب پاكى دل .\r\nپيغامبر - صلّى اللّه عليه و سلم - فرمود كه هر كس كه چشم او به زنى افتد و نفس او به دو مايل شود بايد كه با اهل خود مباشرت كند ، زيرا كه آن ، وسوسة را از نفس دفع گرداند . و جابر - رضى اللّه عنه - روايت كرد كه پيغامبر - صلّى اللّه عليه و سلم - زنى را ديد ، پس بر زينب « 91 » در رفت و حاجت خود روا كرد . و گفت : انّ المرأة إذا أقبلت أقبلت في صورة شيطان ، فإذا رأى أحدكم امرأة فأعجبته فليأت اهله فانّ معها مثل الّذي معها ، اى ، زنى چون پيش آيد در صورت شيطان پيش آيد ، پس چون يكى از شما زنى را بيند و آن زن او را خوش آيد ، بايد كه با اهل خود نزديكى كند ، كه با وى همان است كه با آن زن . و گفت : لا تدخلوا على المغيبات فانّ الشّيطان يجرى من أحدكم مجرى الدّم ، اى ، بر زنان كه شويان ايشان غايب باشند درمرويد كه شيطان در يكى از شما همچنان رود كه خون در رگ .\r\nگفتند : يا رسول اللّه ، در تو نيز ؟ گفت : در من نيز ، و لكنّ اللّه أعانني عليه فأسلم ، اى ، حق تعالى مرا بر وى اعانت فرمود . و در لفظ فأسلم سفيان عيينه چنين گفت كه معنى فأسلم آن است كه فأسلم أنا منه ، اى ، من از او بسلامت مانم ، كه ديو مسلمان نشود .\r\nو براى اين از ابن عمر - كه از زهّاد و علماى صحابه بود - روايت كرده‌اند كه افطار به مباشرت كردى ، پس غسل آوردى . و آن براى آن بود تا دل براى عبادت حق تعالى فارغ شود و غرّت « 92 » شيطان از وى دور آيد . و آمده است كه در ماه رمضان پيش از نماز خفتن با سه كنيزك مباشرت كرد .\r\nو ابن عباس گفت : بهترين امّت پيغامبر آن كسان‌اند [ 32 
  ] كه زنان بيش دارند . و براى فراغ دل است كه نكاح امّت « 93 » روا باشد چون بيم زنا بود ، با آن كه در او بنده گردانيدن فرزند است « 94 » و آن نوعى اهلاك است ، و حرام است بر كسى كه حرّه « 95 » به زنى تواند كرد .\r\n[ مترجم مىگويد : 
  ] و نزديك أبو حنيفه - رضى اللّه عنه - رواست اگر چه بر نكاح حرّه قادر\r\n\r\n\r\n","description":"","footnote":"\r\n( 91 ) زينب بنت جحش .\r\n( 92 ) غرّت ، غرور ، فريفتگى ، وسوسة .\r\n( 93 ) امت ، كنيزك .\r\n( 94 ) در شرح زبيدى : فانّ الولد يتّبع لامّ في الرقّية و الحرّية .\r\n( 95 ) حرّه ، زن آزاد .\r\n","page_name":" 60 ","page_number":68},
  {"content":"\r\n\r\nبود ، مگر آن كه حرّه در نكاح او باشد .\r\nو ليكن بنده گردانيدن فرزند آسانتر از اهلاك دين ، كه در او جز منغّص گردانيدن زندگانى فرزند در مدتى معين نيست ، و در ارتكاب فاحشه « 95 » فايت كردن حيات آخرت است كه عمرها در آن به اضافت يك روز آن « 96 » حقير است .\r\nو آمده است كه در روزى از مجلس ابن عباس مردمان بازگشتند ، و جوانى بر جاى خود بود و باز نگشت . ابن عباس گفت : حاجتى دارى ؟ گفت : آرى ، مىخواهم كه سؤالى كنم ، در حضور مردمان شرم مانع بود ، اين ساعت مهابت و اجلال تو مانع است . گفت : عالم همچون پدر باشد ، هر چه خواهى با پدر خود بگويى با من بگوى . گفت : من جوانم و زن ندارم ، و بسيار باشد كه بر نفس خود از زنا بترسم « 97 » و بر دست خود منى بيرون آرم ، آيا در آن وبالى باشد ؟ ابن عباس - رضى اللّه عنه - روى بگردانيد و گفت : أف و تفّ نكاح الامة خير منه و هو خير من الزّنا ، اى ، نكاح امت « 98 » به از آن ، و آن به از زنا . و از اين روشن مىشود كه عزب پر شهوت ميان سه بدى متردد است ، و كمتر از آن نكاح امت است ، و از آن بتر بيرون آوردن منى به دست ، و از آن فاحشه‌تر زنا .\r\nو ابن عباس هيچ يكى را از اين دوگانه مطلقا مباح نداشته است كه از هر دو حذر مىبايد كرد .\r\nاما چون از محذورى قوىتر بترسيده است بديشان پناهيده است ، چنان كه از بيم هلاك نفس به تناول مردار پناهند . و ترجيح شرّ كمينه در معنى اباحت مطلق و خير مطلق نباشد . و بريدن دست از خوره « 99 » خير نيست اگر چه در حالى كه از نابريدن آن هلاك نفس بود ، در بريدن دستورى است .\r\nپس در نكاح از اين روى فضل است ، و ليكن اين ، همه را نباشد بل بيشتر را بود . و بسيار كس را باشد كه به سبب پيرى يا درد رنجوريى يا غير آن ، شهوت او سست شود ، و اين باعث وى را نبود . و آن چه از كار فرزند گفته شده است باقى ماند ، كه آن همه را باشد مگر مجبوب « 100 » را ، و آن نادر است .\r\nو طبعى بود كه شهوت بر آن غالب بود كه نفس وى به يك زن نگاه داشتن سالم نماند ،\r\n\r\n\r\n","description":"","footnote":"\r\n( 95 ) فاحشه ، زنا .\r\n( 96 ) به نسبت يك روز از حيات آخرت .\r\n( 97 ) در شرح زبيدى : ( و ربّما خشيت العنت على نفسي ) اى الزّنا ، در نسخهء فيضيه : بر نفس خود از زنان بترسم .\r\n( 98 ) امت ، كنيزك .\r\n( 99 ) خوره ، جذام ، آكله .\r\n( 100 ) مجبوب ، خصيّ ، خايه كشيده .\r\n","page_name":" 61 ","page_number":69},
  {"content":"\r\n\r\nپس روا كه زيادت كند از يكى ، تا چهار مستحب بود . پس اگر حق تعالى وى را بر ايشان دوستى و شفقت بخشد و دلش بر ايشان قرار گيرد [ فهو المطلوب 
  ] « 101 » ، و الا مستحب بود كه ايشان را بگذارد و نيكوان را خواهد « 102 » . و امير المؤمنين على بن ابى طالب - رضى اللّه عنه - پس از فاطمه به يك هفته نكاح كرد . و آمده است كه حسن على - رضى اللّه عنهما - بسيار نكاح كرد تا به حدى كه زيادت از دويست زن به زنى كرد ، و بسى بود كه چهار زن در يك عقد به زنى كردى و يك وقت چهار زن طلاق دادى . و پيغامبر - عليه الصلاة و السلام - وى را گفته است : أشبهت خلقى و خلقى ، اى ، در خلقت و خوى مانند منى . و گفت : الحسن منّى و الحسين من علىّ ، اى ، حسن از من است و حسين از على . و گفته‌اند كه بسيارى نكاح او يكى از آن خويها بود كه به خوى پيغامبر - صلّى اللّه عليه و سلم - مىمانست . و مغيرة بن شعبة هشتاد زن در نكاح آورده بود . و در صحابه طايفه‌اى بودند كه سه زن و چهار زن داشتند . و كسانى كه دو داشتند از شمار بيرون بودند . و چون باعث معلوم شد ، علاج بر اندازهء علت بايد . و مقصود تسكين نفس است ، و در بسيارى و اندكى آن مىبايد نگريست .\r\n\r\nفايدهء سوم راحت دادن و شاد كردن نفس است به همنشينى و نگريستن و بازى كردن ،\r\n( 1 ) براى طلب آسايش دل و قوى گردانيدن بر عبادت ، كه نفس ملول « 103 » است و از حق نفور « 104 » ، بدانچه « 105 » بر خلاف طبع وى است ، و اگر به اكراه وى را مداومت بر چيزى كه [ 33 
  ] مخالف طبع وى است تكليف كرده آيد ، سركشى و ابا نمايد ، و چون در بعضى اوقات وى را به نيل لذات و راحت رسانيده شود ، قوت گيرد و در نشاط آيد . و در انس گرفتن به زنان استراحتى است كه اندوه را زايل گرداند و دل را راحت رساند . و نفسهاى متقيان را بايد كه به مباحات استراحت باشد . و براى آن حق تعالى فرموده است : ليسكن إليها « 106 » .\r\nو على - رضى اللّه عنه - فرمود : روّحوا القلوب فانّها إذا أكرهت عميت ، اى ، دلها را آسايش دهيد ، كه چون آن را بر ستم بر كارى داشته آيد كور شود . و در خبر است : على العاقل ان يكون له ثلاث ساعات : ساعة يناجي فيها ربّه و ساعة يحاسب فيها نفسه و ساعة يخلو فيها لمطعمه و مشربه فانّ في هذه\r\n\r\n\r\n","description":"","footnote":"\r\n( 101 ) نقل از شرح زبيدى .\r\n( 102 ) در شرح زبيدى : ( و الا فيستحب له الاستبدال ) عنهنّ بغيرهنّ ( 5 - 307 ) .\r\n( 103 ) ملول ، كثير الملالة .\r\n( 104 ) در شرح زبيدى : لا تستطيع دوام الوقوف في مقام المشاهدة .\r\n( 105 ) بدانچه ، زيرا كه .\r\n( 106 ) اعراف 7 - 189 .\r\n","page_name":" 62 ","page_number":70},
  {"content":"\r\n\r\nالسّاعة عونا على تلك السّاعات ، اى ، بر عاقل واجب است كه وى را سه ساعت باشد : ساعتى كه با پروردگار راز گويد ، و ساعتى كه در آن حساب نفس خود كند ، و ساعتى كه در آن به طعام و شراب پردازد ، كه در اين ساعت معونتى است بر آن ساعتها . به لفظى ديگر آمده است كه لا يكون العاقل ظاعنا الاّ في ثلاث : تزوّد لمعاد او مرمّة المعاش او لذّة في غير محرّم ، اى ، عاقل حركت نكند مگر در سه چيز : توشه ساختن معاد را ، يا مرمت معاش ، يا لذتى در غير حرام .\r\nو پيغامبر - عليه الصلاة و السلام - فرمود : لكلّ عامل شرّة و لكلّ شرّة فترة فمن كان فترته إلى سنّتى فقد اهتدى ، اى ، هر كار كنى را جدّى - و رنج كشيدنى به قوّت - است ، و هر جدّى را سستى و استراحتى است ، پس هر كه را استراحت او به سنت من باشد راه يافته بود .\r\nو أبو دردا گفت : انّى لاستجمّ نفسي بشيء من اللّهو لا تقوّى بذلك فيما بعد على الحقّ ، اى ، من نفس خود را به چيزى باطل آسايش مىدهم تا در آينده قوتى گيرم بر كار حق .\r\nو در بعضى اخبار از پيغامبر - عليه الصلاة و السلام - آمده است كه گفت : شكوت إلى جبريل عليه السّلام ضعفى عن الوقاع فدلّنى على الهريسة ، اى ، بر جبرئيل - عليه السّلام - شكايت كردم از ضعف خود در مباشرت ، پس او مرا به هريسه راه نمود . و اين خبر اگر صحيح باشد جز استراحت وجهى ندارد ، و به دفع شهوت آن را تعليل نتوان كرد كه در آن انگيزش شهوت خواستن است . و هر كه را هواى شهوت نباشد ، از اين او را حظّ انس بيشتر نباشد . و پيغامبر - عليه السّلام - گفت : حبّب إلىّ من دنياكم ثلاث : الطّيب و النّساء و قرّة عينى في الصّلاة ، اى ، سه چيز از دنياى شما به نزديك من دوست گردانيده شده است : بوى خوش و زنان و روشنايى چشم من در نماز است .\r\nمترجم مىگويد كه در اين حديث دقيقه‌هاست : يكى آن كه نماز را به سبب آن كه حركتى بدنى است از دنيا شمرده است . دوم آن كه نماز را اگر چه از آن سه‌گانه گرفته است اما به لفظ « قرّة عينى » مخصوص كرده است تا اشعارى باشد بر آن كه آن مقصود اصلى مطلوب است ، و از اين دو ، يكى براى استراحت مىيابند « 107 » . سوم آن كه مطلوب بوى خوش و زنان اگر چه از كارهاى جسمانى است اما به روحانيات تعلق بيشتر دارد ، بدان سبب از ديگر جسمانيات ، چون خوردن و آشاميدن ، به محبت مخصوص است و اين نيز فايده است . هر كه رنجانيدن نفس خود را در فكر و\r\n\r\n\r\n","description":"","footnote":"\r\n( 107 ) اشاره است به آيهء « ليسكن إليها » ( اعراف 7 - 189 ) ، يعنى زن را براى استراحت مىيابند .\r\n","page_name":" 63 ","page_number":71},
  {"content":"\r\n\r\nذكر و انواع كارها بيازموده باشد آن را منكر نشود ، و آن بيرون دو فايدهء سابق است تا به حدى كه در حق محبوب و كسى كه شهوت ندارد هم مطّرد « 108 » است ، الاّ آن است كه نكاح را اين فضيلت است كه جز به اضافت « 109 » اين نيت حاصل نشود ، و كم كسى باشد كه مقصود او از نكاح اين بود .\r\nاما قصد فرزند و قصد دفع شهوت بسيار باشد . و بسا كس بود كه به ديدن آب روان و سبزه و غير آن انس گيرد و در آسايش نفس به حديث گفتن با زنان و بازى كردن با ايشان محتاج نشود . و اين به اخلاق مردان و حالها اختلاف پذيرد [ 34 
  ] و بايد كه اين دقيقه را دريابد .\r\n\r\nفايدهء چهارم فراغ دل است از تدبير خانه\r\n( 1 ) و مصالح پخت و سرشت و مشغولى رفتن و فرش انداختن و پاكيزه كردن آوندها و ساختن « 110 » اسباب زندگانى ، كه آدمى را اگر چه شهوت مباشرت نباشد هم در خانهء خود تنها زندگانى كردن متعذّر بود ، كه اگر همهء كارهاى خانه تكفل نمايد بيشتر اوقات ضايع شود و به عمل و علم نپردازد . پس زنى پارسا كه خانه را بصلاح دارد از اين روى يار دين باشد ، و اختلال آن اسباب دل را مشغول كند و مشوّش گرداند و زندگانى منغّص كند . و براى اين أبو سليمان دارانى گفت : زنى پارسا از دنيا نيست « 111 » ، كه تو را براى آخرت فارغ دارد .\r\nو فارغ داشتن او به تدبير منزل و قضاى شهوت باشد .\r\nو محمد كعب قرظى گفت در تفسير قول خداى - عز و جل - قوله تعالى :  رَبَّنا آتِنا فِي الدُّنْيا حَسَنَةً  « 112 » ، كه حسنهء دنيا زن پارساست . و پيغامبر صلّى اللّه عليه و سلم - فرمود : ليتّخذ أحدكم قلبا شاكرا و لسانا ذاكرا و زوجة مؤمنة تعينه على آخرته ، اى ، بايد كه يكى از شما دل شاكر و زبان ذاكر و زن مؤمنه‌اى كه يار آخرت باشد حاصل كند . پس ببايد نگريست كه چگونه ميان زن پارسا و ميان ذكر و شكر جمع فرموده است . و در بعضى تفاسير قوله تعالى :  فَلَنُحْيِيَنَّهُ حَياةً طَيِّبَةً  « 113 » ، چنين گفته‌اند كه وى را زن پارسا روزى كنيم . و عمر خطاب - رضى اللّه عنه - گفتى : ما اعطى احد بعد الايمان باللّه خيرا من امرأة صالحة ، و انّ منهنّ غنما لا يحذى منه و منهنّ غلّا لا يفدى منه ، اى ، هيچ عطايى كسى پس از گرويدن به خداى تعالى به از زن پارسا نيافته است . و بعضى از زنان غنيمتىاند كه هيچ عطايى بدل آن نتوان و بعضى را از آن غلى است كه از آن رهايش نباشد . پيغامبر - عليه السّلام - گفت :\r\n\r\n\r\n","description":"","footnote":"\r\n( 108 ) مطّرد ، جارى ، روان .\r\n( 109 ) به اضافت ، به نسبت ( در عرف امروزى : در رابطه با ) .\r\n( 110 ) ساختن ، تدارك .\r\n( 111 ) كه ، زيرا كه .\r\n( 112 ) بقره 2 - 201 .\r\n( 113 ) نحل 16 - 97 .\r\n","page_name":" 64 ","page_number":72},
  {"content":"\r\n\r\nفضلت على آدم بخصلتين كانت زوجته عونا له على المعصية و أزواجي اعوان لي على الطّاعة و كان شيطانه كافرا و شيطانى مسلم و لا يأمر الاّ بخير ، اى ، بر آدم - صلوات اللّه و سلامه عليه - به دو خصلت تفضيل يافتم : يكى آن كه جفت او معين بود او را بر معصيت ، و ازواج من معينند مرا بر طاعت ، و دوم آن كه شيطان او كافر و شيطان من مسلمان است . پس در اين حديث يارى زن بر طاعت فضيلت شمرده است . و اين نيز از فايده‌هايى است كه مقصود پارسايان بود ، الاّ آن است كه مخصوص است به كسانى كه ايشان را كافل « 114 » و مدبّر نباشند . و اين معنى داعى نباشد به دو زن كردن ، بل جمع ميان دو زن بسيار باشد كه معيشت را منغّص گرداند و كار خانه را مشوّش كند . و تكثّر زن و قوّتى كه به سبب اختلاط و اتحاد مردمان هر دو جانب « 115 » حاصل شود هم داخل اين فايده است ، كه دفع شر و طلب سلامت باشد . و براى اين گفته‌اند : ذلّ من لا ناصر له ، اى ، خوار باشد كسى كه وى را معين نبود . و هر كه كسى يابد كه شرها از وى دفع كند ، حال او بسلامت باشد و دل او براى عبادت فارغ شود ، كه مذلت تشويش دل اقتضا كند . و عزت به كثرت دافع مذلت است .\r\n\r\nفايدهء پنجم مجاهدهء نفس و رياضت است به رعايت و ولايت و قيام نمودن به حقوق اهل ،\r\n( 1 ) و صبر كردن بر خويها با ايشان ، و احتمال « 116 » رنج در صلاح ايشان كوشيدن ، و ايشان را دين آموختن ، و در كسب حلال به جهت ايشان رنج بردن ، و پروردن فرزندان ، كه كل اين ، كارهايى است كه فضل آن بزرگ است ، كه رعايت و ولايت است ، و اهل و فرزند رعيت است ، و فضل آن « 117 » بزرگ است ، و كسى كه از آن احتراز نمايد از بيم آن باشد كه به حقوق آن قيام نتواند نمود ، و الاّ پيغامبر - صلّى اللّه عليه و سلم - گفته است : يوم من وال عادل افضل من عبادة سبعين سنة ، اى ، يك روز [ كار 
  ] والى عادل فاضل‌تر از عبادت هفتاد ساله . و گفت : الا كلّكم راع و كلّكم مسئول عن رعيّته ، اى ، بدانيد كه شما همه [ 35 
  ] راعيانيد « 118 » و شما را همه از رعيت بخواهند پرسيد .\r\nو كسى كه به اصلاح نفس خود و ديگرى مشغول شود نه چون كسى بود كه نفس خود را آسوده دارد . و رنج اهل و فرزند كشيدن به مثابت جهاد است در راه خداى تعالى . و براى اين بشر گفت كه احمد حنبل را - رحمة اللّه عليهما - بر من به سه چيز فضل است ، يكى از آن آن است\r\n\r\n\r\n","description":"","footnote":"\r\n( 114 ) كافل ، متعهّد .\r\n( 115 ) در عربى : بسبب تداخل العشائر .\r\n( 116 ) احتمال ، تحمّل .\r\n( 117 ) فضل رعايت و ولايت .\r\n( 118 ) راعى ، شبان ، والى ، نگهبان .\r\n","page_name":" 65 ","page_number":73},
  {"content":"\r\n\r\nكه او حلال براى خود و ديگرى طلبد . و پيغامبر - صلّى اللّه عليه و سلم - فرمود : ما أنفق الرّجل على اهله فهو صدقة و انّ الرّجل ليؤجر في رفع اللقمة إلى في امرأته ، اى ، آن چه مرد بر اهل خود نفقة كند صدقه است ، و به لقمه‌اى كه بردارد به دهان اهل خود رساند مزد يابد . و يكى از متعبدان عالمى را گفت كه حق تعالى مرا از هر علمى نصيبى داده است تا به حدى كه حج و غزو و غير آن را ياد كرد ، عالم گفت : عمل ابدال چرا نمىكنى ؟ گفت : آن كدام است ؟ فرمود كه كسبى حلال و نفقت كردن بر عيال . و ابن المبارك در غزو بود ، روزى ياران خود را گفت : هيچ كار مىدانيد فاضل‌تر از آن چه در آنيم ؟ گفتند : ما نمىدانيم . گفت : من مىدانم ، مردى متعفّف عيالدار كه شب بر خيزد و كودكان خود را خفته بيند و برهنه شده ، ايشان را به جامهء خود بپوشد ، عمل او فاضل‌تر از اين عمل باشد كه ما در آنيم . و پيغامبر - صلّى اللّه عليه و سلم - گفت : من حسنت صلوته و كثر عياله و قلّ ماله و لم يغتب المسلمين ، كان معى في الجنّة كهاتين ، اى ، هر كه نماز او نيكو باشد و عيال او بسيار و مال او اندك و مسلمانان را غيبت نكند ، با من در بهشت چون اين دو انگشت باشد . و در حديثى ديگر است : انّ اللّه يحبّ الفقير المتعفّف ابا العيال ، اى ، حق تعالى درويش متعفّف معيل را دوست دارد . و در حديث است : إذا كثرت ذنوب العبد ابتلاه اللّه بهم ليكفّرها « 119 » ، اى ، چون گناهان بنده بسيار شود حق تعالى وى را بديشان ابتلا فرمايد تا آن را مكفّر « 120 » گرداند . و يكى از سلف گفت : بعضى از گناه آن است كه آن را جز انديشهء عيال مكفّر نگرداند . و از پيغامبر - صلّى اللّه عليه و سلم - آمده است كه من الذّنوب ذنوب « 121 » لا يكفّرها الاّ الهمّ بطلب المعيشة ، اى ، از گناهان ، گناهانى است كه جز انديشهء طلب معيشت وى را مكفّر نكند . و پيغامبر - صلّى اللّه عليه و سلم - گفت : من كان له ثلاث بنات فأنفق عليهنّ و احسن إليهنّ حتّى يغنيهنّ اللّه عنه اوجب اللّه له الجنّة الاّ ان يعمل عملا لا يغفر له ، اى ، هر كه را سه دختر باشد و او بر ايشان نفقت كند و به جاى ايشان « 122 » نيكويى فرمايد تا آن گاه كه حق تعالى ايشان را از وى بى نياز گرداند ، خداى - عز و جل - وى را بهشت واجب گرداند ، مگر آن كه كارى ارتكاب نمايد كه آمرزيده نشود . و ابن عباس چون اين حديث روايت كردى ، گفتى كه به خداى كه اين از\r\n\r\n\r\n","description":"","footnote":"\r\n( 119 ) در عربى : ابتلاه اللّه بهمّ العيال ليكفّرها عنه ، در شرح زبيدى : ابتلاه اللّه بالهمّ ليكفّرها ( 5 - 314 ) .\r\n( 120 ) تكفير ، پاك كردن خداوند گناه كسى را ، پوشاندن گناه .\r\n( 121 ) در نسخهء فيضيه : انّ من الذّنوب ذنوب ( صحيح آن : ذنوبا ) كه مربوط به روايت ديگرى است ( شرح زبيدى ، 5 - 315 ) .\r\n( 122 ) به جاى ايشان ، در حق ايشان .\r\n","page_name":" 66 ","page_number":74},
  {"content":"\r\n\r\nغرايب حديث و غرر « 123 » آن است .\r\nو آمده است كه يكى از متعبدان به جاى اهل « 124 » خود نيكويى كردى تا آن گاه كه وفات يافت ، پس تزويج بر وى عرضه داشتند و او امتناع نمود و گفت : تنهايى به راحت دل و جمعيت همت نزديك‌تر . و بعد از آن ، حكايت كرد كه پس از يك هفته در خواب ديدم كه درهاى آسمان باز شده است و مردمان فرود مىآيند و در هوا مىروند ، در پس يك ديگر ، و هر گاه كه يكى از ايشان فرود مىآيد در من مىنگرد و دوم را كه در عقب اوست مىگويد كه اين آن مشئوم است ، و دوم او را تصديق مىكند ، و سوم همچنين مىگويد و چهارم آن را تصديق مىكند ، و من به سبب هيبت از ايشان نپرسيدم تا آن گاه كه آخر ايشان بر من گذشت و او كودكى بود ، از او پرسيدم كه اين مشئومى كه به دو مىگوييد و اشارت مىكنيد كيست ؟ گفت : تو . گفتم : چرا ؟ گفت : ما عمل تو در جملهء اعمال كسانى كه در راه خداى تعالى مجاهده كنند رفع مىكرديم ، و يك هفته شد كه ما را فرموده‌اند كه عمل تو را در عملهاى متخلفان بگذاريم ، و نمىدانيم كه چه گناه كرده‌اى . پس به دوستان خود گفتم كه براى من زنى خواهيد ، و بعد از آن بى دو زن يا سه زن نبودم .\r\nو در اخبار انبياست - عليهم السلام - كه جماعتى بر يونس پيغامبر - عليه السّلام - در رفتند و او ايشان را [ 36 
  ] مهمان داشت ، و در خانهء خود درون مىرفت و بيرون مىآمد ، و زن او او را رنجه مىداشت و تعرض مىرسانيد ، و او خاموش مىشد ، ايشان تعجب نمودند ، گفت : تعجب منماييد كه من از حق تعالى در خواسته‌ام كه معاقبتى كه مرا در آخرت خواستى بود در دنيا تعجيل فرمايد ، و فرمان رسيد كه عذاب تو دختر فلان است وى را به زنى كن . پس وى را به زنى كردم ، و بر ايذاى وى چنان كه مىبينيد صبر مىكنم . و در صبر بر رنج عيال رياضت نفس است و شكستن خشم و اصلاح خلق ، چه كسى كه متفرّد باشد يا با نيكو خويى « 125 » مصاحبت كند ، خبايث از درون او بيرون نيايد و عيبهاى باطن او ظاهر نشود .\r\nپس بر سالك راه آخرت واجب بود كه خود را بيازمايد ، بدانچه مثل آن كارها كه محرك باطن بود تعرّض « 126 » نمايد ، و بر صبر بدان عادت كند تا اخلاق او معتدل شود ، و نفس او رياضت پذيرد و باطن او از صفات نكوهيده صافى گردد . و صبر بر عيال ، با آن چه « 127 » رياضت و مجاهده\r\n\r\n\r\n","description":"","footnote":"\r\n( 123 ) غرر ( ج غرّه ) ، بهترينها ، برگزيده‌ها .\r\n( 124 ) اهل ، همسر ، عيال .\r\n( 125 ) « ى » نكره .\r\n( 126 ) تعرّض ، پيش آمدن .\r\n( 127 ) با آن چه ، با آن كه .\r\n","page_name":" 67 ","page_number":75},
  {"content":"\r\n\r\nاست ، تكفل كار ايشان است و قيام به مصالح ايشان ، و در نفس خود عبادت است . و اين نيز از فوايد است ، و ليكن جز دو كس را از آن منفعت نتواند بود :\r\nيكى آن كه مقصود او مجاهده و رياضت و تهذيب اخلاق باشد و ليكن در اول راه بود ، پس دور نباشد كه اين را طريق مجاهده گيرد و بدان رياضت پذيرد .\r\nو دوم آن كه از متعبدان باشد و در باطن سيرى و در دل به تفكر حركتى ندارد ، و كار او نباشد مگر عمل جوارح : به نماز يا حج يا عمره يا غير آن . پس عمل او براى اهل و فرزند ، بدانچه براى ايشان كسب كند و ايشان را بپرورد ، فاضل‌تر از عبادتهاى تن بود كه لازم او باشد و خيرى به غيرى نرسد . و امّا مردى نيكو خوى - امّا به اصل فطرت و امّا به مجاهدهء سابق - كه باطن او را سير باشد و دل او را در علوم مكاشفات به تفكّر حركتى ، نبايد كه براى آن غرض نكاح كند ، چه او را به رياضت حاجت نباشد . و علم فاضل‌تر از كسبى كه براى ايشان كند ، كه آن نيز عمل است و فايدهء آن عام است و همه خلق را شامل « 128 » ، و فايدهء كسب بر عيال مقصور « 129 » است .\r\nپس فايده‌هاى نكاح كه براى آن به فضيلت او حكم بتوان كرد اين است .\r\n\r\nآفات نكاح\r\n( 1 ) اما آفت‌هاى نكاح سه است :\r\n\r\nآفت اول عجز از طلب حلال .\r\n( 2 ) چه آن هر كس را ميسر نشود ، خاصه در اين روزگار با اضطراب معيشتها . پس نكاح سبب آن باشد كه در طلب حرام رود و ديگران را از آن [ حرام 
  ] باز دادن توسّع نمايد « 130 » ، و هلاك او و اهل او در آن باشد ، و عزب از اين ايمن بود .\r\nو اما صاحب عيال ، در اكثر ، در كارهاى بد شروع نمايد و هواى عيال خود را متابعت كند و آخرت را به دنيا بفروشد . و در خبر است : انّ العبد ليوقف عند الميزان و له من الحسنات امثال الجبال فيسأل عن رعايت عياله و القيام بهنّ و عن ماله : من اين اكتسبه و فيما أنفقه حتّى يستغرق بتلك المطالبات كلّ اعماله و لا تبقى له حسنة ، فتنادي الملائكة هذا الّذي اكل عياله حسناته في الدّنيا و ارتهن اليوم بأعماله ، اى ، بنده در پيش ترازو ايستانيده شود و او را از نيكيها امثال كوه‌ها باشد ، پس ، از رعايت عيال و\r\n\r\n\r\n","description":"","footnote":"\r\n( 128 ) و حال آن كه .\r\n( 129 ) مقصور ، منحصر .\r\n( 130 ) در شرح زبيدى : فيكون النكاح سببا للتوسّع في الطلب و الاطعام من الحرام ( 5 - 317 ) .\r\n","page_name":" 68 ","page_number":76},
  {"content":"\r\n\r\nقيام نمودن بديشان پرسيده شود ، و از مال او كه از كجا كسب كرد و در چه صرف گردانيد ، تا بدان مطالبات همهء كارها مستغرق شود ، و او را نيكى نماند ، و فريشتگان ندا كنند كه اين آن است كه عيال او نيكيهاى او در دنيا نيست گردانيد و امروز مرهون اعمال خويش مانده .\r\nو گفته‌اند كه اول كسى كه در قيامت به مرد تعلق سازد « 131 » اهل و فرزند او بود ، پس وى را در حضرت الهى بايستانند و گويند : اى پروردگار ، حق ما از او بستان كه او ما را آن چه ندانيم نياموخت ، و قوت ما را از حرام مىساخت « 132 » ، و ما نمىدانستيم . پس حق ايشان از وى طلبيده آيد . و يكى از سلف گفت كه چون ارادت خداى تعالى آن باشد كه بنده را بديى رسد ، دندانها بر وى مسلط گرداند در دنيا تا وى را مىگزند . و بدين ، عيال را خواسته است « 133 » . و پيغامبر - صلى اللّه عليه و سلم - گفت : لا يلقى اللّه سبحانه احد [ 37 
  ] بذنب اعظم من جهالة اهله ، اى ، به حضرت الهى نرسد كسى با گناهى بزرگتر از آن كه اهل وى نادان باشد .\r\nو اين آفت عام است ، كم كسى از آن خلاص يابد ، مگر كه مالى موروث يا مكتسب از حلال داشته باشد كه او را و اهل او را بسنده بود و چندانى قناعت دارد كه از طلب دينارى زيادت زاجر « 134 » آيد ، كه اين كس از اين آفت برهد ، يا پيشه‌ور باشد و تواند كه كسب حلال كند از مباحات ، به هيزم آوردن يا صيد كردن ، يا در پيشه‌اى باشد كه به پادشاهان تعلق ندارد و تواند كه با اهل خير - و كسى كه ظاهر او سلامت باشد و بيشتر مال او حلال - معاملت كند . و ابن سالم را از نكاح پرسيدند ، گفت : نكاح در زمان ما كسى را فاضل‌تر كه در غلبهء شهوت مباشرت چون دراز گوش باشد كه ماده خر را بيند و به زدن از او باز نايستد ، و نفس خود را نتواند نگاه داشتن ، و هر كه نفس خود را نگاه تواند داشت ترك آن اولى .\r\n\r\nآفت دوم آن كه به حقوق ايشان قيام نتواند نمود ،\r\n( 1 ) و بر خويهاى ايشان صبر نتواند كرد ، و رنج ايشان نتواند كشيد . و اين در عموم كم از آفت اول است ، چه ، توانايى اين آسانتر از توانايى آن است ، و خوى خوش داشتن با زنان و به نصيب ايشان قيام نمودن آسانتر از طلب حلال . و در اين نيز خطر است ، زيرا كه راعى است و او را از رعيت بپرسند . و پيغامبر - صلّى اللّه عليه و سلم - گفت : كفى بالمرء إثما ان يضيّع من يعول ، اى ، مرد را اين بزه بسنده است كه عيال را ضايع\r\n\r\n\r\n","description":"","footnote":"\r\n( 131 ) تعلق سازد ، در آويزد .\r\n( 132 ) ساختن ، تدارك ديدن ، فراهم آوردن .\r\n( 133 ) خواستن ، اراده كردن .\r\n( 134 ) زاجر ، منع كننده ، باز دارنده .\r\n","page_name":" 69 ","page_number":77},
  {"content":"\r\n\r\nگذارد .\r\nو آمده است كه گريزندهء از عيال به منزلت بندهء گريخته است كه نماز و روزهء او مقبول نباشد تا بديشان باز نگردد . و كسى كه از قيام نمودن به حق ايشان عاجز آيد اگر چه حاضر بود گريخته بود . و حق تعالى فرموده است ، قوله تعالى :  قُوا أَنْفُسَكُمْ وَ أَهْلِيكُمْ ناراً  « 135 » . ما را فرموده است كه ايشان را از آتش نگاه داريم ، چنان كه نفسهاى خود را . و آدمى وقت باشد كه به حق نفس خود قيام نتواند نمود ، و چون نكاح كند حق متضاعف شود ، و با نفس او نفسى ديگر ضمّ گردد . و نفس بد فرماى است ، و چون بسيار شود ، بدفرمايى بسيار شود و براى آن يكى از بزرگان عذر تزويج بر اين جمله تقرير كرده است كه من با نفس خود در مانده‌ام ، نفسى ديگر با او چگونه ضم كنم !\r\n لم تسع الفأرة في حجرها * علّقت المكنس في دبرها \r\nاى ، موش در سوراخ خود نگنجيد جارويى به دم خود بر آويخت .\r\nو براى اين إبراهيم ادهم - رحمة اللّه عليه - عذر خود بدين جمله فرمود كه عورتى را به نفس خود نفريبم كه مرا به ايشان حاجتى نيست . كه يكى از حقوق ايشان آن است كه ايشان را ممتّع « 136 » گردانند و با ايشان چنان مباشرت كنند كه تحصين « 137 » ايشان حاصل آيد ، و من از آن عاجزم . و بشر بر اين جمله بگفت كه مانع من از نكاح قول حق تعالى است :  وَ لَهُنَّ مِثْلُ الَّذِي عَلَيْهِنَّ  « 138 » . و نيز چنين گفتى كه اگر ماكيانى عيال من باشد ترسم كه جلّادى شوم . و سفيان ثورى را بر در سلطان ديدند « 139 » ، گفتند : اين جاى تو نيست . فرمود : و هل رأيت ذا عيال أفلح ؟ اى ، هيچ عيالدارى ديده‌اى كه رهايش يافته است ؟ و گفتى « 140 » :\r\n يا حبّذا العزبة و المفتاح * و مسكن تخربه الرّياح « 141 »\r\nلا صخب فيه و لا صياح \r\n، اى ، خوش است بى عيالى و كليد به دست خود داشتن ، و جايى كه باد آن را خراب كند ، و در آن بانگى و فريادى نباشد .\r\nو اين نيز آفت عام است اگر چه عموم « 142 » او كم از عموم اول است . و از او مسلّم « 143 » نماند مگر حكيمى عاقل نيكو خوى ، كه عادات زنان نيكو داند و بر زبان آورى ايشان صبر كند و از\r\n\r\n\r\n","description":"","footnote":"\r\n( 135 ) تحريم 66 - 6 .\r\n( 136 ) ممتّع ، كامياب ، برخوردار از لذت هماغوشى .\r\n( 137 ) تحصين ايشان حاصل آيد ، در خانه ماندن ايشان ممكن شود .\r\n( 138 ) بقره 2 - 228 .\r\n( 139 ) در عربى : و روى سفيان بن عيينه رحمه اللّه على باب السلطان . ظاهرا همين درست است ( شرح زبيدى ، 5 - 319 ) .\r\n( 140 ) سفيان .\r\n( 141 ) در شرح زبيدى : ( و مسكن تخرقه الرياح ) اى تهب عليه الرياح من كل سمت ( باد از هر طرف بر آن بوزد ) .\r\n( 142 ) عموم ، عام بودن ، عموميت .\r\n( 143 ) مسلّم ، مصون ، رهايى يافته .\r\n","page_name":" 70 ","page_number":78},
  {"content":"\r\n\r\nمتابعت شهوت ايشان متوقف باشد « 144 » و بر وفا كردن به حق ايشان حريص بود و از زلّتهاى ايشان تغافل كند و به عقل خود با اخلاق ايشان مدارا نمايد . و غالب بر مردمان سفاهت است و درشتخويى و تيزى و سبكسارى « 145 » [ 38 
  ] و بد خويى و انصاف نادادن و انصاف خود به تمام و كمال بستدن . و از اين روى فساد چنين كس به سبب نكاح هر آينه زيادت شود ، پس تنهايى ، او را به سلامت نزديك‌تر بود .\r\n\r\nآفت سوم و آن كم از اول و دوم است ،\r\n( 1 ) كه اهل و فرزند وى را از خداى تعالى مشغول گرداند و به طلب دنيا كشد ، و تدبير معيشت فرزندان به بسيارى جمع مال و ذخيره كردن از براى ايشان و طلب تفاخر و تكاثر . و هر چه از خداى - عز و جل - مشغول گرداند ، از اهل و مال و فرزند ، شوم باشد بر صاحب آن . و بدين آن را نمىخواهيم كه وى را به محظور « 146 » خواند ، چه آن در آفت اول و دوم مندرج شده است ، بل آن كه از تمتع بديشان به نكاح انواع مشغوليها زايد از اين جنس كه دل را مستغرق كند ، و شب و روز بگذرد و مرد را فراغ آن نباشد كه در آخرت و استعداد « 147 » براى آن انديشه كند . و براى آن إبراهيم ادهم گفت : من تعوّد أفخاذ النّساء لم يجئ منه شيء ، اى ، هر كه با ران زنان عادت كرد از وى چيزى نيايد . و أبو سليمان گفت : من تزوّج فقد ركن إلى الدّنيا ، اى ، هر كه نكاح كرد به دنيا مايل شد . چه نكاح وى را به ميل دنيا خواند .\r\nو مجامع آفت‌ها و فايده‌ها اين است . پس بر شخص مطلقا حكم كردن كه نكاح وى را فاضل‌تر يا ترك آن ، قصور باشد از محيط شدن بر مجامع اين كارها ، بل مريد بايد كه اين آفت‌ها و فايده‌ها را محل اعتبار « 148 » و محك سازد و نفس خود را بدان عرضه كند : اگر آفت‌ها منتفى باشد و فايده‌ها مجتمع ، بدان كه مال حلال دارد و خويى نيك و جدّى در دين ، و نكاح وى را از خداى - عز و جل - مشغول نگرداند ، و مع ذلك جوان بود و تنها و محتاج به تسكين شهوت و تدبير منزل و تكثّر به قرابتان ، بى شك نكاح وى فاضل‌تر با آن چه در آن سعى نمودن است در تحصيل فرزند . و اگر فايده‌ها منتفى بود و آفت‌ها مجتمع ، ترك نكاح فاضل‌تر . و اگر متقابل باشند - و غالب اين است - بايد كه حظّ « 149 » آن فايده را در زيادت دين و حظّ آن آفت را در نقصان به ترازوى\r\n\r\n\r\n","description":"","footnote":"\r\n( 144 ) در شرح زبيدى : ( وقاف ) اى كثير الوقوف ( عن اتّباع شهوتهنّ ) .\r\n( 145 ) سبكسارى ، سبك سرى .\r\n( 146 ) محظور ، محظور شرعي ، آن چه منع شرعي دارد .\r\n( 147 ) استعداد ، آمادگى .\r\n( 148 ) اعتبار ، يكى را به ديگرى قياس كردن ، محل اعتبار ( ترجمهء معتبر ) .\r\n( 149 ) حظ ، سهم ، بهره .\r\n","page_name":" 71 ","page_number":79},
  {"content":"\r\n\r\nعدل بسنجد ، و چون رجحان « 149 » بر ظن غالب شود بدان حكم كند . و ظاهرترين فايده‌ها فرزند است و تسكين شهوت ، و ظاهرتر آفت‌ها حاجت است به كسب حرام و مشغول شدن از خداى - عز و جل .\r\nپس تقابل آن را فرض كنيم و گوييم : هر كه را از شهوت رنجى نباشد و فايدهء نكاح او سعى بود در طلب فرزند ، و آفت آن حاجت به كسب حرام و مشغولى از حق تعالى ، عزوبت وى را بهتر . چه در كسب حرام و در چيزى كه از حق تعالى مشغول گرداند خيرى نباشد ، و كار فرزند نقصان اين دو كار جبر نكند ، زيرا كه نكاح براى فرزند حاصل مىشود . پس نگاه داشت حيات نفس و صيانت آن از هلاك مهمتر از طلب فرزند ، چه آن سود است و دين سرمايه . و در فساد دين بطلان حيات آخرت است و بشدن سرمايه . پس اين فايده يكى از اين دو آفت را مقاومت نكند .\r\nو اما حاجت شكستن شهوت به سبب آرزومندى نفس به نكاح چون با كار فرزند يار شود بنگريم : اگر در ضبط لگام تقوى نباشد « 150 » و بر نفس خود از زنا بترسد ، نكاح بهتر . چه او ميان دو بدى است : يكى ارتكاب زنا ، و دوم خوردن حرام و كسب آن . و كسب حرام كم غايله‌تر از زنا .\r\nو اگر واثق باشد كه زنا نكند و ليكن چشم را از حرام نگاه نتواند داشت ، ترك نكاح بهتر .\r\nزيرا كه هم نظر حرام حرام است و هم كسب از ناوجه ، و ليكن كسب دايم است و معصيت او و اهل او از آن حاصل ، و نظر وقتى باشد « 151 » و به دو مخصوص بود و به زودى بگذرد . و نظر زناى چشم است ، و ليكن چون فرج او را « 152 » محقق نگرداند به عفو نزديك‌تر از خوردن حرام باشد ، مگر آن كه بترسد كه نظر به معصيت فرج انجامد ، آن گاه رجوع آن به خوف زنا بود .\r\nو چون اين ثابت شد ، حالت سوم - و آن حالتى است كه چشم را از حرام نگاه تواند داشت ، و ليكن دل را از انديشه‌هاى مشغول كننده نگاه نتواند داشت - ترك نكاح اولى باشد ، زيرا [ 39 
  ] كه عمل دل به عفو نزديك‌تر و فراغ دل جز براى عبادت مطلوب نيست ، و با كسب حرام و خوردن و دادن آن عبادت تمام نشود .\r\nپس همچنين آفت‌ها و فايده‌ها را ببايد سخت « 153 » و به اعتبار آن حكم كرد . و هر كه بر اين محيط شد ترغيبى و تقصيرى كه در باب نكاح از سلف آمده است بر وى مشكل نشود ، چه آن به\r\n\r\n\r\n","description":"","footnote":"\r\n( 149 ) رجحان يكى از آن دو .\r\n( 150 ) اگر افسار تقوى ضابط و نگهدار او نباشد .\r\n( 151 ) گاه رخ مىدهد .\r\n( 152 ) آن زنا را .\r\n( 153 ) سختن ، سنجيدن .\r\n","page_name":" 72 ","page_number":80},
  {"content":"\r\n\r\nاعتبار حالها درست است .\r\nسؤال اگر از آفت‌ها ايمن بود ، نكاح بهتر يا تخلّى « 154 » براى عبادت ؟\r\nجواب بايد كه هر دو را جمع كند ، زيرا نكاح از آن روى كه عقد است مانع تخلى نيست و لكن از روى حاجت به كسب مانع است ، و بر عبادت بى استراحتى « 155 » مواظبت نتوان كرد . و اگر فرض كنى كه اوقات در كسب چنان مستغرق باشد كه جز به فرايض و خوردن و خفتن و قضاى حاجت نپردازد ، اگر اين مرد از آن جمله بود كه جز به نماز نفل يا حج يا آن چه مناسب آن باشد از كارهاى بدنى سالك راه آخرت نشود ، نكاح وى را فاضل‌تر . زيرا كه در كسب حلال و اقامت مصالح عيال و سعى در تحصيل فرزند و صبر بر خويهاى زنان انواع عبادتهاست كه ثواب آن كم از عبادتهاى نافل نباشد . و اگر عبادت او به علم و فكرت و حركت باطن باشد و كسب آن را مشوّش كند ، ترك نكاح فاضل‌تر .\r\nسؤال چون نكاح فضيلتى تمام دارد ، عيسى - عليه السّلام - چرا نكاح نكرد ؟ و اگر تخلّى براى عبادت فاضل‌تر است ، چرا پيغامبر ما - صلّى اللّه عليه و سلم - بسيار نكاح كرد ؟\r\nجواب فاضل‌تر آن است كه ميان هر دو جمع كند ، و كسى كه قوّت او عظيم باشد و همّت او عالى هيچ چيزى وى را از حق تعالى مشغول نگرداند . و پيغامبر ما - صلّى اللّه عليه و سلم - سالك طريق قوّت شده است ، و فضل عبادت و نكاح را جمع كرده و با نه زن متخلّى « 156 » بود براى عبادت ، و قضاى وطر « 157 » به نكاح در حق او مانع تخلّى نبود ، چنان كه قضاى حاجت در حق ارباب دنيا مانع تدبير دنياى آنان نباشد ، و از مهمات خود غافل نباشند . و پيغامبر - صلّى اللّه عليه و سلم - چنان عالى درجه بود كه كار اين عالم وى را از حضور دل با حق تعالى مانع نبودى ، و در آن حال كه در فراش اهل خود بودى وحى آمدى ، و مثل اين منصب جز وى را كى مسلّم شود ؟ و دور نباشد كه درياى بزرگ را متغير نگرداند چيزى كه جوى حقير را متغيّر كند .\r\nو اما عيسى - عليه السّلام - حزم را گرفته بود نه قوّت را ، و احتياط براى خود اختيار كرده . و شايد كه حالت او چنان بودى كه مشغولى اهل در آن تاثيرى كردى ، يا طلب حلال\r\n\r\n\r\n","description":"","footnote":"\r\n( 154 ) تخلّى ، تجرّد ، ترك كردن نكاح ، تنها به خلوت عبادت نشستن .\r\n( 155 ) « ى » نكره .\r\n( 156 ) متخلّى ، آزاد و رها شده .\r\n( 157 ) وطر ، حاجت .\r\n","page_name":" 73 ","page_number":81},
  {"content":"\r\n\r\nمتعذّر « 158 » بودى ، يا جمع نكاح و تخلّى براى عبادت ميسر نشدى . و ايشان داناتر به احوال و احكام عصر حاضر خود در حد كسبها و اخلاق زنان و آن چه صاحب عيال را بود از فايده‌ها . و چون احوال مختلف باشد ، در بعضى حالها نكاح فاضل‌تر بود و در بعضى ترك آن بر ما واجب بود كه افعال پيغامبران را صلوات اللّه عليهم أجمعين - در هر حال كه باشند فاضل‌تر حكم كنيم . و اللّه اعلم .\r\n\r\nباب دوم در آن چه حال عقد رعايت كرده شود ، از حال زن و شرطهاى عقد\r\n\r\nاما عقد\r\n( 1 ) اركان و شروط آن - تا منعقد شود و مفيد حل « 159 » باشد - چهار باشد .\r\nاول دستورى « 160 » ولى ، اگر ولى نباشد دستورى سلطان .\r\n[ مترجم مىگويد : 
  ] و نزديك أبو حنيفه - رحمة اللّه عليه - بر كبيرهء عاقله ، كسى را به طريق حتم ولايت نباشد . و اگر نفس خود را به كفوى « 161 » به زنى دهد به مهر مثل « 162 » روا باشد و اوليا را حق فسخ نباشد .\r\nدوم رضاى زن ، اگر ثيّب « 163 » بالغة باشد يا دوشيزهء بالغة از رضاى وى چاره نبود ، و ليكن غير پدر و جدّ وى را به زنى [ 40 
  ] دهد .\r\nسوم دو گواه ظاهر عدالت ، و اگر مستور حال باشند « 164 » به انعقاد حكم كنيم براى حاجت .\r\n[ مترجم مىگويد : 
  ] و نزديك أبو حنيفه - رضى اللّه عنه - عدالت گواهان شرط نيست و به گواهى دو فاسق نكاح منعقد شود .\r\n\r\n\r\n","description":"","footnote":"\r\n( 158 ) متعذّر ، ناممكن .\r\n( 159 ) حل ، حلال شدن .\r\n( 160 ) دستورى ، اجازه .\r\n( 161 ) كفو ، همشأن .\r\n( 162 ) مهر مثل ( مهر المثل ) ، مهر زن هم طراز خود ( كشاف اصطلاحات الفنون ) .\r\n( 163 ) ثيّب ، بيوه ، زن مرد ديده .\r\n( 164 ) در شرح زبيدى : مستور العدالة من يعرف بالعدالة ظاهرا لا باطنا .\r\n","page_name":" 74 ","page_number":82},
  {"content":"\r\n\r\nچهارم ايجاب و قبول متصل بدان ، به لفظ « انكاح » يا « تزويج » يا معنى خاص آن به هر زبانى كه باشد از دو شخص مكلّف كه هيچ كس از ايشان زن نباشد - خواه شوى و ولىّ زن باشند و خواه وكيلان ايشان .\r\n[ مترجم مىگويد : 
  ] و نزديك أبو حنيفه - رضى اللّه عنه - به هر لفظى كه براى تمليك منافع موضوع است ، چون اجازه . و أعارت « 165 » زنان اختلاف مشايخ است : به نزديك كرخى منعقد شود و نزديك ديگران نه . و عبارت زنان « 166 » در نكاح درست است .\r\n\r\nو اما آداب آن\r\n( 1 ) تقديم خطبه « 167 » است با ولى ، نه در حالى كه زن در عدّت بود ، اگر عدّت دارنده باشد ، بل پس از گذشتن آن ، و نه در حالى كه پيش از وى ديگرى خطبه كرده بود ، كه خطبه بر خطبه منهىّ است .\r\nو از آداب آن « 168 » خطبه گفتن است پيش از نكاح ، و تحميد « 169 » را به ايجاب و قبول آميختن ، چنان كه زوج گويد : الحمد للَّه و الصلاة على رسول اللّه زوّجنى ابنتك فلانة ، اى ، دختر خود فلانه را به من به زنى ده . و ولى گويد : الحمد للَّه و الصلاة على رسول اللّه ، زوّجتك ابنتي ، اى دختر خود به زنى تو دادم . و شوى گويد : الحمد للَّه الصلاة على رسول اللّه ، قبلت نكاحها [ على هذا الصّداق 
  ] ، اى ، او را به زنى قبول كردم بر اين كابين . و كابين بايد كه معلوم باشد و سبك . و تحميد پيش از خطبه نيز مستحب است .\r\nو رسانيدن كار شوى به سمع زن ، اگر چه بكر باشد ، چه آن به الفت نزديك‌تر . و براى آن ، مستحب است كه پيش از نكاح زن را بيند كه آن به موافقت سزاوارتر .\r\nو حاضر كردن جماعتى از اهل صلاح ، زيادت از « 170 » دو گواه كه ايشان « 171 » دو ركن صحت‌اند .\r\nو به نكاح اقامت سنت و نگاه داشت چشم و طلب فرزند و ديگر فايده‌ها كه ياد كرديم نيت كند . و قصد او مجرّد هوى و تمتع نباشد ، كه عمل او از اعمال دنيا شود . و اين نيتها مانع\r\n\r\n\r\n","description":"","footnote":"\r\n( 165 ) أعارت ، در تداول فقه ، عبارت است از مالك شدن منافع بى عوض مالى ( تعريفات جرجانى ) .\r\n( 166 ) يعنى زن خود خويش را تزويج كند و لفظ قبول را بگويد ( زبيدى ، 5 - 326 ، ( فصل ) . . . ) .\r\n( 167 ) خطبه ، خواستگارى .\r\n( 168 ) از آداب عقد .\r\n( 169 ) تحميد ، خدا را بسيار ستودن ، الحمد للَّه الذي أحل النكاح . . . گفتن .\r\n( 170 ) زيادت از ، علاوه بر .\r\n( 171 ) ايشان ، دو گواه .\r\n","page_name":" 75 ","page_number":83},
  {"content":"\r\n\r\nهوى و تمتع نباشد ، چه بسيارى « 172 » حق بود كه موافق هوى باشد . و عمر عبد العزيز گفت : إذا وافق الحقّ الهوى فهو الزّبد بالنّرسيان ، اى ، چون حق موافق هوى باشد ، مسكه « 173 » با خرما [ ى 
  ] نيك بود . و محال نيست كه حظ نفس و حق دين هر دو معا « 174 » باعث شوند . و مستحب است كه عقد در مسجد كند و در ماه شوال . و عايشه - رضى اللّه عنها - گفت : پيغامبر - صلّى اللّه عليه و سلم - در شوال مرا به زنى كرد ، و زفاف نيز در شوال بود .\r\n\r\nاما منكوحه\r\n( 1 ) در وى دو نوع معتبر است : يكى براى حلالى ، دوم براى خوشى معيشت و حصول مقصود .\r\n\r\nنوع اول آن چه براى حلالى معتبر است ، و آن خالى بودن اوست از موانع نكاح . و موانع نوزده است :\r\n( 2 ) اول آن كه منكوحهء ديگرى باشد .\r\nدوم آن كه در عدّت ديگرى باشد ، عدّت وفات يا عدّت طلاق يا وطى به شبهت ، يا استبراء « 175 » وطى از ملك يمين « 176 » .\r\nسوم آن كه كلمهء كفر بر زبان وى رفته باشد كه بدان حكم ردّت « 177 » حاصل آيد .\r\nچهارم آن كه مغ « 178 » باشد .\r\nپنجم آن كه بت پرست و زنديق باشد و به كتابى و پيغامبرى انتساب ندارد ، و زنانى كه در اباحت اعتقاد دارند « 179 » حكمشان همين باشد و نكاح ايشان روا نباشد ، و هر مذهبى فاسد كه معتقد آن را به كفر حكم كنيم همچنين باشد .\r\nششم آن كه جهود يا ترسا كه در دين ايشان پس از تبديل « 180 » يا پس از بعث پيغامبر - صلى\r\n\r\n\r\n","description":"","footnote":"\r\n( 172 ) چه بسيارى ، چه بسا .\r\n( 173 ) مسكه ، كره .\r\n( 174 ) معا ، با هم .\r\n( 175 ) استبراء ، پاك ساختن رحم با حيض يا زمان ، يعنى زن يا كنيز در عده‌اى باشد كه براى پاكى از وطى شبهت يا وطى ملك يمين رعايت آن بر وى لازم مىشود و مدت آن را برخى يك حيض يا يك ماه دانسته‌اند ، شبهة في المحل ، و هو وطى أمته قبل الاستبراء و شبهة في الفاعل مثل ان يجد امرأة على فراشه فيطأها ظانا انّه امرأته ( كشاف اصطلاحات الفنون ) .\r\n( 176 ) ملك يمين ، بردهء أسير يا خريدارى شده .\r\n( 177 ) ردّت ، ارتداد .\r\n( 178 ) مغ ، مجوسى .\r\n( 179 ) اباحت ، يا [ زن 
  ] اباحتى [ آن 
  ] باشد كه روا دارد زنان با مردان نشستن و نماز ناكردن و گويد كه « اين ما را مسلّم است و بدين عقوبت نخواهد بود » ( كيمياى سعادت ، 1 - 310 ) .\r\n( 180 ) در شرح زبيدى : ( بعد التبديل ) و التحريف .\r\n","page_name":" 76 ","page_number":84},
  {"content":"\r\n\r\nاللّه عليه و سلم - در آمده باشد ، و مع ذلك « 181 » از نسب بنى اسرائيل نبود . چون اين هر دو فضيلت « 182 » در وى موجود نباشد ، نكاح وى روا نبود . و در زنى كه نسب ندارد بس « 183 » ، خلاف « 184 » است .\r\nهفتم آن كه بنده باشد و نكاح كننده آزادى بود كه كابين زنى آزاد تواند داد ، يا از عنت « 185 » ايمن بود .\r\n[ مترجم مىگويد : 
  ] و نزديك أبو حنيفه - رضى اللّه عنه - روا باشد ، چنان كه پيش از اين گفته آمد .\r\nهشتم آن كه كل او يا بعضى از او بندهء نكاح كننده باشد .\r\nنهم آن كه از خويشان [ 41 
  ] شوى باشد ، بدانچه از اصل‌هاى او بود ، يا فصلها ، يا از فصلهاى اول اصول ، يا از اول فصل از هر اصلى كه بعد از او اصلى باشد . و أصلها مادران و جدّگان‌اند ، و فصلها دختران و نبيرگان ، و فصلهاى اول اصول خواهران و دختران ايشان ، و اول فصل از هر اصلى كه پس از او اصلى باشد عمتان و خالتان باشند ، دون دختران ايشان .\r\nدهم آن كه به سبب شير خوردگى حرام شده باشد . و آن چه از نسب حرام است از أصلها و فصلها - چنان كه گفته شد - از شير خوردگى نيز حرام بود ، و ليكن حرام كننده پنج دفعت شير خوردن است ، و كم از آن حرام نكند .\r\n[ مترجم مىگويد : 
  ] و نزديك أبو حنيفه قليل و كثير حرام كند .\r\nيازدهم آن كه به مصاهرت حرام شده بود ، بدانچه دختر يا نبيرهء وى را پيش از آن به زنى كرده باشد ، يا به شبهت در عقدى وطى كرده باشد ، يا مادر يا يكى از جدات او را به عقدى يا به شبههء عقدى وطى كرده باشد . و به مجرد عقد بر زن ، مادران او حرام شوند ، و فروع « 186 » او جز به وطى « 187 » حرام نشود .\r\nدوازدهم آن كه زن پنجم [ عقدى 
  ] باشد ، بدانچه چهار زن جز وى دارد ، امّا در نفس نكاح و امّا در عدّتى رجعى ، و اگر در عدّت به اين « 188 » باشد مانع پنجم نبود .\r\n\r\n\r\n","description":"","footnote":"\r\n( 181 ) مع ذلك ، با اين همه ، به جاى « علاوه بر آن » در عرف امروز .\r\n( 182 ) در شرح زبيدى : ( الفضيلتين ) اى النسب و الدين .\r\n( 183 ) فقط نسب ندارد .\r\n( 184 ) خلاف ، اختلاف نظر .\r\n( 185 ) عنت ، زنا .\r\n( 186 ) در شرح زبيدى : ( فروعها ) اى بنات الزوجة ( 5 - 336 ) .\r\n( 187 ) وطى زن .\r\n( 188 ) طلاق به اين ، طلاقى كه رجعت در آن درست نباشد .\r\n","page_name":" 77 ","page_number":85},
  {"content":"\r\n\r\n[ مترجم مىگويد : 
  ] و نزديك أبو حنيفه - رضى اللّه عنه - مانع بود .\r\nسيزدهم آن كه يا خواهر يا عمه يا خالهء وى به زنى دارد ، و به نكاح وى ميان ايشان جمع كند ، و هر دو زنى كه ميان ايشان خويشاوندى بود - كه اگر يكى از ايشان مرد بودى و يكى زن ، ميان ايشان نكاح جايز نبودى - جمع كردن ميان ايشان روا نباشد .\r\nچهاردهم آن كه وى را سه طلاق داده بود ، تا آن گاه كه وى را شوى ديگر در نكاح صحيح وطى نكند و طلاق ندهد ، او را حلال نباشد .\r\nپانزدهم آن كه او [ را 
  ] لعان كرده باشد ، كه پس از لعان هميشه بر وى حرام بود .\r\n[ مترجم مىگويد : 
  ] و نزديك أبو حنيفه - رضى اللّه عنه - حرمت لعان تا به وقت اكذاب « 189 » و اقامت حد است ، و پس از آن زايل بود « 190 » .\r\nشانزدهم آن كه إحرام گرفته باشد به حج يا عمره ، يا شوى محرم بود ، كه نكاح قطعا منعقد نشود مگر پس از تمام تحلّل « 191 » .\r\n[ مترجم مىگويد : 
  ] و نزديك أبو حنيفه - رضى اللّه عنه - منعقد شود .\r\nهفدهم آن كه كالم « 192 » صغيره باشد كه نكاح وى را « 193 » روا نباشد مگر پس از بلوغ .\r\n[ مترجم مىگويد : 
  ] و نزديك أبو حنيفه - رضى اللّه عنه - روا بود . كه ولىّ وى را به زنى دهد .\r\nهژدهم آن كه يتيمه بود ، كه نكاح او روا نبود مگر پس از بلوغ .\r\n[ مترجم مىگويد : 
  ] و نزديك أبو حنيفه - رضى اللّه عنه - روا بود . و صغيره را غير پدر و جد به زنى نتواند داد .\r\nنوزدهم آن كه از ازدواج پيغامبر باشد ، از آن جمله كه وفات پيغامبر در حال زنى او بوده يا با وى دخول كرده بود . و اين در روزگار ما موجود نشود .\r\nو موانع حرام كننده اين است كه ياد كرده شد .\r\n\r\n[ نوع دوم 
  ] و اما خصلتهايى كه خوشى زندگانى بدان حاصل شود\r\n- ( 1 ) و از مراعات آن در زن چاره نبود تا دوام عقد و توفّر « 194 » مقاصد زوجين حاصل آيد - هشت است : دين و خوى خوش و\r\n\r\n\r\n","description":"","footnote":"\r\n( 189 ) اكذاب ، آشكار كردن دروغ .\r\n( 190 ) در شرح زبيدى : فلو أكذب نفسه بعد ذلك جاز له نكاحها .\r\n( 191 ) تمام تحلّل ، از إحرام در آمدن .\r\n( 192 ) كالم ، بيوه ، زن شوى ديده .\r\n( 193 ) نكاح وى را ، نكاح وى ، عقد زناشويى با او .\r\n( 194 ) توفير ، حق كسى را تمام دادن .\r\n","page_name":" 78 ","page_number":86},
  {"content":"\r\n\r\nخوبرويى و سبكى كاوين و زايندگى و دوشيزگى و نسبت و آن كه خويشاوند نزديك نباشد .\r\n\r\nاول آن كه ديندار و پارسا بود ،\r\n( 1 ) و اصل اين است ، و اعتنا و اهتمام بايد كه در اين بود . چه اگر دينش در صيانت نفس و فرج ضعيف بود ، عيب به شوى رساند و ميان مردان « 195 » روى وى سياه گرداند و به غيرت دل او مشوّش كند و زندگانى وى منغص كند ، اگر غيرت و حميّت ورزد هميشه در بلا و محنت باشد ، اگر مساهلت « 196 » نمايد دين و عرض خود را خوار داشته بود و به بى حميّتى منسوب شود .\r\nچون با فساد خوبرويى باشد بلاى او قوىتر باشد ، چه مفارقت او بر شوى گران آيد ، و از وى صبر نتواند كرد و با وى هم نتواند بود ، و چون آن كس باشد كه در خدمت پيغامبر - صلّى اللّه عليه و سلم - آمد و از زن خود شكايت كرد كه نفس خود را صيانت نكند . فرمود كه طلاق ده . گفت : وى را دوست دارم . فرمود كه نگاه دار . و نگاه داشتن از بيم آن فرمود كه اگر طلاق دهد دلش متعلق وى [ 42 
  ] شود و او نيز در فساد افتد . پس دوام نكاح او را - به سبب دفع فساد از وى بود ، به آن كه دلش تنگ شود - اولى دانست « 197 » .\r\nو اگر فساد دين زن به استهلاك مال بود هميشه زندگانى با وى مشوش بود ، و اگر خاموش باشد و انكار نكند در معصيت شريك باشد ، و مخالفت قول خداى تعالى كرده باشد ، چنان كه در كلام مجيد مىفرمايد ، قوله تعالى :  قُوا أَنْفُسَكُمْ وَ أَهْلِيكُمْ ناراً  « 198 » و اگر انكار نمايد و خصومت كند عمرش منغّص شود . و براى آن پيغامبر تنكح المرأة لمالها و جمالها و حسبها و دينها ، فعليك بذات الدّين ، اى ، نكاح زن براى مال باشد و براى جمال و براى حسب و براى دين ، و بر تو باد كه ديندار را اختيار كنى .\r\nو فرمود : من نكح المرأة لمالها و جمالها حرم مالها و جمالها و من نكحها لدينها رزقه اللّه مالها و جمالها ، اى ، هر كه زنى براى مال و جمال به زنى كند از مال و جمال او محروم شود ، و هر كه براى دين به زنى كند خداى - عز و جل - مال و جمال را روزى وى كند . و نيز گفته است : لا تنكح المرأة لجمالها فلعلّ جمالها يرديها و لا لمالها فلعلّ مالها يطغيها و انكح المرأة لدينها ، اى ، زن را به زنى مكن براى جمال او ، چه شايد كه جمال او وى را در بدى اندازد و هلاك گرداند ، و نه براى مال او ، چه شايد\r\n\r\n\r\n","description":"","footnote":"\r\n( 195 ) در عربى : بين الناس .\r\n( 196 ) مساهلت ، مسامحه ، سهل انگارى .\r\n( 197 ) در عربى : فرأى ما في دوام نكاحه من دفع الفساد عنه مع ضيق قلبه اولى .\r\n( 198 ) تحريم 66 - 6 .\r\n","page_name":" 79 ","page_number":87},
  {"content":"\r\n\r\nكه مال او او را بىفرمان كند ، و براى دين زن را به زنى كن . و در بعث و تحريض بر دين براى آن مبالغت كرده است كه مثل اين زن معونتى باشد بر دين . اما چون ديندار نباشد از دين مشغولى « 199 » آرد و آن را مشوّش كند .\r\n\r\nدوم - نيكو خوبى\r\n( 1 ) و آن اصلى مهم است در طلب فراغت و استعانت بر دين . و چون بد خوى و بد زبان و ناسپاس باشد ، مضرت او بيش از منفعت بود . و صبر كردن به زبان زنان از آن جمله است كه اوليا را بدان بيازمايند . و يكى از عرب گفت : لا تنكحوا من النّساء ستّا : انّانة و لا منّانة و لا حنّانة و لا تنكحوا حدّاقة و لا برّاقة و لا شدّاقة .\r\nو انّانة آن باشد كه بسيار نالد و شكايت كند ، و هر ساعت سر به عصابه « 200 » بندد . چه در نكاح بيمار يا آن كه خود را بيمار نمايد خيرى نباشد .\r\nو منّانة آن كه بر شوى منت نهد و گويد : براى تو چنين و چنين كردم .\r\nو حنّانة آن كه به شويى ديگر يا فرزندى ديگر كه از شوى ديگر دارد آرزومند باشد . و از اين نيز احتراز لازم بود .\r\nو حدّاقة آن است كه چشم خود را به سوى هر چيزى اندازد و آن را آرزو برد و شوى را خريدن آن تكليف كند .\r\nو برّاقة محتمل دو معنى است : يكى آن كه همهء روز به روشن كردن روى خود و آراستن آن مشغول بود تا آن را به صنعت بريقى « 201 » حاصل آيد . دوم آن كه در وقت طعام به خشم شود ، و جز تنها نخورد ، و نصيب خود از همه چيزها اندك شمرد . و اين لغت « 202 » اهل يمن است ، چه ايشان گويند :\r\nبرقت المرأة و برق الصّبىّ الطّعام ، اى ، زن و كودك در وقت طعام به خشم شدند .\r\nو شدّاقة آن باشد كه در سخن گفتن لب را پيچد و اظهار فصاحت كند . و پيامبر - صلّى اللّه عليه و سلم - فرموده است : انّ اللّه تعالى يبغض الثّرثارين المتشدّقين ، اى ، خداى - عز و جل - بسيار گويان و لب پيچندگان در سخن را دشمن دارد .\r\nو آمده است كه سايح ازدى « 203 » در سياحت خود الياس - عليه السّلام - را بديد و الياس او را\r\n\r\n\r\n","description":"","footnote":"\r\n( 199 ) مشغولى از چيزى ، رو گردانيدن از آن چيز ، پرداختن از آن به چيزى ديگر .\r\n( 200 ) عصابه ، سر بند ، دستار .\r\n( 201 ) بريق ، درخشندگى .\r\n( 202 ) لغت ، گويش .\r\n( 203 ) در شرح زبيدى : ( السائح الاردنى ) منسوب الى اردن ( 5 - 341 ) .\r\n","page_name":" 80 ","page_number":88},
  {"content":"\r\n\r\nنكاح فرمود « 204 » و از گذاشتن « 205 » آن باز داشت . و گفت : چهار زن را به زنى مكن . يكى آن كه هر ساعت به سببى خلع طلبد « 206 » . دوم آن كه به اسباب دنيا مفاخرت كند . سوم آن كه فاسقه باشد و او را به دوستى ، بيرون « 207 » شوى ، منسوب كنند ، چنان كه در كلام مجيد مىفرمايد ، قوله تعالى :  وَ لا مُتَّخِذاتِ أَخْدانٍ  « 208 » . چهارم ناشزه « 209 » ، آن كه فرّهى كند در گفتار و كردار . نشوز و نشز زمين بلند را گويند .\r\nو على - رضى اللّه عنه - گفتى : شرّ خصال الرّجال خير خصال النّساء : البخل و الزّهو و الجبن ، اى ، بترين خصال مردان بهترين خصال زنان است : بخل و تكبر و بد دلى . هر زنى كه بخيل باشد مال خود و مال شوى نگاه دارد ، و چون متكبر باشد ننگ دارد كه با هر كسى سخنى نرم با [ 43 
  ] ريبت « 210 » گويد ، و چون بد دل « 211 » باشد از هر چيزى بترسد ، از خانهء خود بيرون نيايد و از مواضع تهمت احتراز كند از ترس شوى .\r\nو اين حكايتها به مجامع خويهايى كه در نكاح مطلوب است راه نمايد .\r\n\r\nسوم - خوبرويى\r\n( 1 ) و آن نيز مطلوب است كه نگاه داشت دل بدان حاصل شود . و طبع در اغلب حال به زشتى اكتفا ننمايد ، و چگونه اكتفا نمايد كه غالب آن است كه نيكو خويى و نيكو رويى از يك ديگر جدا نشود . و آن چه نقل كرديم از تحريض بر دين و آن كه زن را براى جمال نبايد خواست ، آن منعى نيست از رعايت جمال ، بل منع است از آن چه نكاح براى محض جمال باشد با فساد دين ، كه « 212 » جمال تنها در غالب سبب رغبت عام است در نكاح و استهانت « 213 » به كار دين .\r\nو دليل آن كه معتبر است آن است كه الفت و دوستى به دو حاصل آيد ، و رعايت اسباب الفت در شرع مندوب است . و براى آن پيغامبر - عليه السّلام - نظر پيش از نكاح مستحب داشته است و گفت ( ع ) : إذا وقع اللّه في نفس أحدكم من امرأة فلينظر إليها فانّه اخرى ان يؤدم بينهما ، اى ، چون حق تعالى در نفس يكى از شما از زنى وقعى پديد آرد ، بايد كه در وى بنگرد كه آن به حصول الفت ميان ايشان سزاوارتر . و لفظ يؤدم را از ادمه گرفته‌اند ، و ادمه درون پوست است و بشره بيرون آن ، اى باطن موافق ظاهر آيد . و اين لفظ براى مبالغت در الفت فرموده است . و گفته ( ع ) : انّ في أعين\r\n\r\n\r\n","description":"","footnote":"\r\n( 204 ) فرمود ، سفارش كرد .\r\n( 205 ) گذاشتن ، ترك كردن .\r\n( 206 ) خلع طلبد ، درخواست طلاق كند ( مثلا بگويد مهرم حلال جانم آزاد ) ، « طلاق خلع » آن است كه زن چيزى از مهر يا همهء آن را در برابر طلاق به شوهر مىبخشد .\r\n( 207 ) بيرون ، سواى .\r\n( 208 ) نساء 4 - 25 .\r\n( 209 ) ناشزه ، زن سركش ، زن نافرمان ، زن ناسازگار .\r\n( 210 ) ريبت ، بد نظرى .\r\n( 211 ) بد دل ، ترسو .\r\n( 212 ) كه ، زيرا كه .\r\n( 213 ) استهانت ، سبك كردن .\r\n","page_name":" 81 ","page_number":89},
  {"content":"\r\n\r\nالانصار شيئا فإذا أراد أحدكم ان يتزوّج منهنّ فلينظر إليهنّ ، اى ، در چشم اهل مدينه چيزى است ، و چون يكى از شما خواهد كه از زنان ايشان به زنى كند بايد كه در ايشان بنگرد . و گفته‌اند در چشمهاى ايشان پختگى « 214 » بود و گويند كه زرديى . و بعضى پرهيزكاران مخدّرات خود به زنى ندادندى مگر بعد از نظر ، به سبب احتراز از غرور « 215 » . و اعمش گفت : هر نكاحى كه بى نظر بود ، عاقبت آن غم و انديشه بود . و معلوم است كه از نظر خوى و مال و دين دانسته نشود ، و جز خوبى « 216 » و زشتى معلوم نگردد .\r\nو مردى در عهد عمر - رضى اللّه عنه - زنى به زنى كرد ، و در آن حال خضاب داشت ، و چون خضاب زايل شد ، قرابتان زن از مرد پيش عمر - رضى اللّه عنه - شكايت كردند و گفتند : ما وى را جوان پنداشتيم . عمر - رضى اللّه عنه - وى را ادبى بليغ و ضربى اليم « 217 » فرمود و گفتى : مردمان را بفريفتى .\r\nو آمده است كه بلال و صهيب بر اهل امتى از عرب آمدند و خطبه كردند ، آن جماعت از ايشان پرسيدند كه شما كيانيد ؟ بلال گفت : من بلالم و اين برادر من صهيب است - رضى اللّه عنهما - ما هر دو گمراه بوديم حق تعالى ما را هدايت داد ، و بنده بوديم آزاد گردانيد ، و درويش بوديم توانگرى روزى كرد ، اگر در تزويج ما رغبت نماييد الحمد للَّه ، و اگر ما را رد كنيد سبحان اللّه . آن جماعت گفتند : در صحبت شما رغبت مىنماييم الحمد للَّه . صهيب بلال را گفت كه اگر مشاهد و سوابق ما در خدمت پيغامبر - صلّى اللّه عليه و سلم - ياد كردى نيكو بودى . بلال گفت :\r\nخاموش ، كه راست گفتم ، و سخن راست تو را به نكاح رسانيد .\r\nو غرور هم در نيكو رويى و هم در نيكو خويى تواند بود . و زايل كردن غرور در نيكو رويى به نظر باشد و در نيكو خويى به بيان و پرسيدن از صفتها . و پيش باز بايد پرسيد از حال و جمال و حسن خلق . و تفحص كردن جز از كسى كه راستگوى باشد و با بصارت و بر احوال ظاهر و باطن مطلع روا نيست ، از كسى « 218 » كه بدان زن مايل نباشد ، چه در ثناى وى افراط نمايد ، و بد خواه او هم نباشد ، چه تقصير كند . و در آغاز نكاح در صفت زنان طبعها به افراط و تفريط مايل باشند ، و كسى كه راست گويد و ميانه روى برزد « 219 » كم يافته شود ، و فريبش و اغرا « 220 »\r\n\r\n\r\n","description":"","footnote":"\r\n( 214 ) پختگى ( ترجمهء عمش ) ، ضعف بينايى و ريزش دايمى اشك از چشم .\r\n( 215 ) غرور ، فريب .\r\n( 216 ) خوبى ، زيبايى .\r\n( 217 ) اليم ، دردناك .\r\n( 218 ) يعنى جز از كسى .\r\n( 219 ) برزيدن ، ورزيدن .\r\n( 220 ) اغرا ، آزمند گردانيدن ، بر انگيختن .\r\n","page_name":" 82 ","page_number":90},
  {"content":"\r\n\r\nبيشتر بود . و احتياط در آن مهم باشد كسى را كه بر نفس خود مىترسد كه از غير زن خود آرزو برد « 221 » .\r\nو اما كسى كه مراد او از نكاح مجرد سنت باشد يا حصول فرزند يا تدبير خانه ، اگر او از جمال اعراض نمايد به زهد نزديك‌تر بود ، زيرا كه طلب جمال بر سبيل اجمال بابى است از دنيا [ 44 
  ] اگر چه در حق بعضى معين دين باشد . ابو سليمان دارانى گفت : زهد در همه چيزها باشد تا به حدى كه در زن هم بود ، و آن چنان باشد كه زنى پير زن كند « 222 » ، چه اختيار او بى رغبتى باشد در دنيا . و مالك دينار گفت : يكى از ايشان « 223 » زنى بى پدر و درويش را بگذارد « 224 » ، كه در نان و جامه دادن آن مزد يابد « 225 » و كم مئونت بود « 226 » و به اندك چيزى راضى شود ، و دختر فلان و فلان ، يعنى ابناى دنيا ، به زنى كند ، و « 227 » او بر وى بر آرزوها تحكم نمايد و گويد : جامهء من چنين و چنين بايد .\r\nو احمد حنبل زنى يك چشم كور را بر خواهر او كه جمال رايق « 228 » داشت اختيار كرد ، چه پرسيد كه عاقل‌تر ايشان كيست ؟ گفتند : آن كه يك چشمش كور است . گفت : او را به من دهيد . و اين آداب كسى است كه مقصود او تمتع نباشد .\r\nو اما كسى كه بى تمتع بر دين خود ايمن نباشد بايد كه جمال طلبد ، كه تلذّذ نكاح حصن دين است . و گفته‌اند : چون زنى خوبروى و نيكو خوى و سياه حدقه و موى و بزرگ چشم و سفيد پوست و دوستدار شوى و نظر بر وى مقصور دارنده باشد ، بر صفت حور عين بود كه حق تعالى زنان بهشت را بدين صفت ياد فرموده است و گفته :  خَيْراتٌ حِسانٌ  « 229 » ، اى ، نيكو خويان و نيكو رويان . [ و 
  ] قوله تعالى :  قاصِراتُ الطَّرْفِ  « 230 » ، اى ، نظر بر شوى مقصور دارندگان . و نيز فرموده :  عُرُباً أَتْراباً  « 231 » .\r\nو عرب جمع عروب است ، و عروب زنى را گويند كه دوست دار شوى باشد با شهوت مباشرت انگيختن ، و بدين صفت لذت كمال پذيرد . و اتراب همزادان‌اند . و حور جمع حوراء است ، و حوراء زنى كه گويند كه سپيدهء چشمش نيك سپيد باشد و سياههء آن نيك سياه با سياهى موى . و\r\n\r\n\r\n","description":"","footnote":"\r\n( 221 ) آرزو بردن ( ترجمهء تشوّف ) ، چشم داشتن ، زبيدى « تشوف » را به معنى ديگر آن « تطلّع » ( سر كشيدن از براى نگريستن ) گرفته است .\r\n( 222 ) با زن پيرى ازدواج كند .\r\n( 223 ) يكى از ايشان ( مبهم مركب ) ، كسى از كسان .\r\n( 224 ) گذاشتن ، ترك كردن .\r\n( 225 ) كه به نام شوى و متكفل در نان و جامه دادن زن بى پدر درويش مزد و ثواب يابد .\r\n( 226 ) زن بى پدر درويش .\r\n( 227 ) و حال آن كه .\r\n( 228 ) رايق ، زيبا ، دلربا .\r\n( 229 ) رحمن 55 - 70 .\r\n( 230 ) رحمن 55 - 56 .\r\n( 231 ) واقعه 56 - 37 .\r\n","page_name":" 83 ","page_number":91},
  {"content":"\r\n\r\nعيناء فراخ چشم بود .\r\nو پيغامبر - صلّى اللّه عليه و سلم - فرمود : خير نسائكم الّتي إذا نظر إليها زوجها سرّته و إذا أمرها اطاعته و إذا غاب عنها حفظته في نفسها و ماله ، اى ، بهتر زنان شما آن است كه چون شوى در وى نگرد او را شاد گرداند و چون وى را بفرمايد فرمانبردارى نمايد و چون غايب شود نفس خود را و مال وى را به جهت او نگاه دارد . و شاد گردانيدن آن گاه بود كه دوستدار شوى بود .\r\n\r\nچهارم آن كه اندك مهر باشد .\r\n( 1 ) پيغامبر - صلّى اللّه عليه و سلم - فرمود : خير النّساء احسنهنّ وجوها و ارخصهنّ مهورا ، اى ، بهترين زنان نيكو روىترين و ارزان كابين‌ترين ايشان است . و نيز از گران كردن كابين نهى فرموده است . و زنى به زنى كرده برده درم و متاع خانه كه آن دستاسى « 232 » و سبويى و بالشى از أديم « 233 » بود و درونش ليف . و بر نكاح زنى به دو مد جو وليمه ساخت . و بر ديگرى به دو مد خرما و دو مد پست « 234 » . و عمر - رضى اللّه عنه - از گران كردن كابين باز داشتى و گفتى : پيغامبر - صلّى اللّه عليه و سلم - مهر زنان و دختران خود بيش از چهار صد درم تعيين نكرده بود . و اگر گران كابينى مكرمتى « 235 » باشد ، سبقت پيغامبر - عليه السّلام - را بودى . و يكى از صحابه نكاح كرد بر زرى « 236 » كه قيمت آن پنج درم بود « 237 » . و سعيد مسيب دختر خود بو هريره را داد به مهر دو درم ، پس همان شب دختر را به خودى خود به خانهء وى رسانيد « 238 » و او را درون فرستاد و خود باز گشت ، و پس از هفت روز به سلام كردن دختر باز آمد . و اگر به ده درم مهر كند تا از خلاف علما بيرون آمده باشد باكى نبود .\r\n[ مترجم مىگويد : 
  ] كه در مذهب أبو حنيفه - رضى اللّه عنه - مهر كم از ده درم نشايد .\r\nو در خبر آمده است : من بركة المرأة سرعة تزويجها و سرعة رحمها و يسر مهرها ، اى ، سرعت تزويج و زودى ولادت و آسانى مهر از بركت زن است . و نيز فرموده است : أبركهنّ أقلّهنّ مهرا ، اى ، با بركت‌ترين زنان كم مهرترين ايشان است .\r\nو چنان كه از جانب زن گران كردن كابين مكروه است ، از جانب مرد نيز پرسيدن از مال\r\n\r\n\r\n","description":"","footnote":"\r\n( 232 ) دستاس ، آسياى دستى .\r\n( 233 ) أديم ، چرم .\r\n( 234 ) پست ، آرد .\r\n( 235 ) مكرمت ، بزرگى و جوانمردى و نوازش .\r\n( 236 ) به خرده زرى ، زرى هم‌سنگ نواة ، نواة به وزن پنج درهم است ( ترجمهء مفاتيح العلوم ، ص 170 ) ، در نسخهء فيضيه : بردى .\r\n( 237 ) در عربى : و قد تزوّج بعض اصحاب رسول اللّه ( ص ) على نواة من ذهب يقال قيمتها خمسة دراهم ( 5 - 345 ) .\r\n( 238 ) خودش دختر را به خانهء شوهر برد .\r\n","page_name":" 84 ","page_number":92},
  {"content":"\r\n\r\nزن مكروه است ، كه نكاح به طمع مال نبايد . ثورى گفت : چون كسى نكاح كند و پرسد كه زن چه دارد ، بدان كه دزد است .\r\nو چون هديه فرستد ، براى آن نبايد كه ايشان بيش از آن مقابله كنند . و از جانب زن همچنين باشد . چه نيت طلب زيادت [ 45 
  ] فاسد است . و اما هديه فرستادن مستحب است و سبب دوستى است . پيغامبر - صلّى اللّه عليه و سلم - فرمود : تهادوا تحابّوا ، اى ، يك ديگر را هديه فرستيد تا يك ديگر را دوست داريد . و طلب زيادت داخل است در تحت آن كه در كلام مجيد مىفرمايد ، قوله تعالى :  وَ لا تَمْنُنْ تَسْتَكْثِرُ  « 239 » ، اى ، مده براى طلب زيادت . چنان كه فرموده است ، قوله تعالى :  وَ ما آتَيْتُمْ مِنْ رِباً لِيَرْبُوَا فِي أَمْوالِ النَّاسِ فَلا يَرْبُوا عِنْدَ اللَّهِ  « 240 » ، اى ، و آن چه از ربا آريد تا افزون شود از مالهاى مردمان ، در حضرت الهى آن را فزونى نبود . كه ربا را از زيادت گويند ، و اين در جمله طلب زيادت است اگر چه در مالهاى ربا نيست . و كل آن مكروه است و بدعت است در نكاح ، كه تجارت و قمار را ماند و مقاصد نكاح را فاسد گرداند .\r\n\r\nپنجم آن كه زاينده باشد ،\r\n( 1 ) پس اگر به نازايندگى معروف باشد از نكاح او امتناع نمايد .\r\nپيغامبر - عليه السّلام - فرمود : عليكم بالولود الودود ، اى ، بر شما باد به زنى زايندهء دوستدارنده . و اگر پيش از آن شوى نداشته باشد كه زايندگى وى دانسته شود ، تندرستى و جوانى را اعتبار بايد كرد ، چه با آن دو صفت در غالب زاينده بود .\r\n\r\nششم آن كه دوشيزه باشد .\r\n( 2 ) جابر زنى كالم به زنى كرده بود ، پيغامبر - صلّى اللّه عليه و سلم - گفت : هلّا بكرا تلاعبها و تلاعبك ؟ اى ، چرا دوشيزه نخواستى كه تو را با وى و او را با تو ملاعبت بودى ؟ و در دوشيزگى سه فايده است .\r\nيكى آن كه شوى را دوست دارد و با وى الفت گيرد ، و در دوستى مؤثر بود . و پيغامبر - صلّى اللّه عليه و سلم - گفت : عليكم بالودود ، اى ، بر شما باد به زنى دوستدارنده . و طبعها مجبول « 241 » است بر آن كه با اول چيزى كه الفت گرفت انس گيرد . و زنى كه مردان را آزموده بود و ممارست حالها دانسته ، بسيار باشد كه بعضى صفتها را كه مخالف مألوف وى بود نپسندد و شوى را دشمن گيرد .\r\n\r\n\r\n","description":"","footnote":"\r\n( 239 ) مدّثّر 74 - 6 .\r\n( 240 ) روم 30 - 39 .\r\n( 241 ) مجبول ، آفريده شده ، سرشته .\r\n","page_name":" 85 ","page_number":93},
  {"content":"\r\n\r\nدوم دوستى بدان كامل‌تر بود ، چه طبع برنجد از كسى كه ديگرى را با وى مباشرتى بوده باشد ، و آن بر طبع گران آيد هر گاه كه آن ياد كند . و نفرت بعضى طبعها از اين معنى در غايت قوّت باشد .\r\nسوم آن كه به شوى اول مايل باشد ، چه مؤكدتر دوستى در غالب آن است كه با دوست اول بود .\r\n\r\nهفتم آن كه نسب شريف دارد ،\r\n( 1 ) اى ، از خاندان دين و صلاح باشد كه آن در فرزندان سرايت كند . و چون او با أدب « 242 » نباشد تربيت و تأديب نتوان كرد . و براى آن پيغامبر - صلّى اللّه عليه و سلم - گفت : ايّاكم و خضراء الدّمن ، اى ، بپرهيزيد از خضراء دمن . گفتند : يا رسول اللّه ، خضراء دمن چه باشد ؟ فرمود : المرأة الحسناء في المنبت السّوء ، اى ، زنى خوبروى از اصلى بد .\r\nمترجم مىگويد كه هر تره‌اى كه برويد آن را خضراء گويند ، و دمن جمع دمنه است ، و آن كناسهء « 243 » خانه باشد . پس پيغامبر - صلّى اللّه عليه و سلم - زن خوبروى را كه اصلش بد بود به سبزهء پارگين « 244 » تشبيه فرموده است ، چه آن سبزه اگر چه تر و تازه و سيراب و درفشان « 245 » باشد ، اما چون اصلش پارگين است از فساد خالى نماند و بى ثمره بود . پس همچنين زنى كه جمال رايق و حسن فايق دارد ، چون اصلش خسيس بود و عرقش « 246 » لئيم باشد از وى ببايد پرهيز كردن .\r\nزيرا كه لؤم و عرق تأثير كند و موجب پشيمانى باشد . بيشتر علما بر اين حمل كرده‌اند . و بعضى محققان گفته‌اند كه پارگين چون نمناك باشد ، بخارى كه از وى حاصل آيد به سبب سردى هواى شب منعقد شود و بامداد سبزهء تازه نمايد ، خضراء دمن آن باشد ، و چون آفتاب بلند شود آن بخار تحليل پذيرد و آن خضرت نماند « 247 » . پس پيغامبر - صلوات اللّه و سلامه عليه - تنبيه فرموده است كه جمال ظاهر فانى است و كمال باطن روحانى . و حسن صورت را با قبح سيرت اعتبارى نيست ، چنان كه خضرت پارگين را ، كه نمايد و نپايد .\r\nو فرمود : تخيّروا لنطفكم فانّ العرق نزّاع ، اى ، برگزينيد براى نطفه‌هاى خود رحم پاك كه\r\n\r\n\r\n","description":"","footnote":"\r\n( 242 ) با أدب ، تربيت خانوادگى يافته .\r\n( 243 ) كناسه ، خاكروبه ، آن چه به جاروب از جايى رفته گردد .\r\n( 244 ) پارگين ، گنداب ، خلاب .\r\n( 245 ) درفشان ، تابان ، رخشان .\r\n( 246 ) عرق ، اصل و بن .\r\n( 247 ) در نسخهء فيضيه : « نمايد » كه تصحيف است .\r\n","page_name":" 86 ","page_number":94},
  {"content":"\r\n\r\nرگ كشنده است « 248 » .\r\n\r\nهشتم آن كه خويشاوند نزديك نباشد ،\r\n( 1 ) كه شهوت [ 46 
  ] در حق خويشاوند ضعيف بود . و پيغامبر - صلّى اللّه عليه و سلم - فرمود : لا تنكحوا القرابة القريبة فانّ الولد يخلق ضاويا ، اى ، خويشاوند نزديك را به زنى مكنيد كه فرزند ضعيف آيد ، و آن به سبب تأثير وى باشد در تضعيف شهوت ، كه انگيختن شهوت به قوّت احساس نگريستن و بسودن باشد ، و احساس را قوّتى نبود مگر در كارى غريب و جديد كه رغبت افزايد . و اما كارى معهود كه مدتى در آن نگريسته شده باشد ، احساس را از تمام آن دريافتن و از آن اثر پذيرفتن ضعيف گرداند و شهوت برنينگيزد .\r\nمترجم مىگويد كه در مصاهرت بيگانگان و احتراز از خويشان فايدهء ديگر هست . و آن فايده آن است كه هر قومى را كمالى باشد در چيزى ، و چون زن و شوى از دو اصل مختلف باشند در فرزند كمال هر دو فريق جمع شود ، چنان كه از ترك و هند اگر فرزندى آيد با چهرهء هندوان و لون تركان باشد . و آمده است كه عبد اللّه زبير نبيرهء « 249 » أبو بكر بود ، هم جمال أبو بكر داشت و هم شجاعت زبير . و اگر كسى گويد كه هر قومى را در چيزى نقصانى باشد ، پس بيم آن باشد كه در فرزند هر دو نقصان جمع شود ، گوييم : كمال در طبيعت مقصود ذاتى است ، و نقصان به سبب عارضى لازم آيد ، و بدين سبب كم اتفاق افتد كه نقصانها جمع شود ، در اغلب و اعم كمالها فراهم آيد . و اين خصلتهاست كه در زنان رغبت افزايد .\r\nو بر ولىّ زن واجب است كه خصال شوى را رعايت كند ، و كريمهء خود را نظرى واجب دارد « 250 » ، و او را به كسى ندهد كه زشت روى و بدخوى و ضعيف دين باشد و در قيام نمودن به حق وى تقصير كند و كفو وى نبود . پيغامبر - صلّى اللّه عليه و سلم - فرمود : النّكاح رقّ فلينظر أحدكم اين يضع كريمته ، اى ، به زنى دادن به بندگى دادن است ، پس يكى از شما « 251 » بايد كه بنگرد كه كريمهء خود را به كه مىدهد . و احتياط در حق زن مهمتر ، كه نكاح در حق وى بندگيى است كه از آن خلاص نيست ، و شوى را در همه حالها قدرت طلاق دادن است . و هر گاه كه دختر خود را به ظالمى يا فاسقى يا مبتدعى يا خمر خواره‌اى دهد ، بر دين خود خيانت كرده باشد ، و در معرض\r\n\r\n\r\n","description":"","footnote":"\r\n( 248 ) رگ ، گوهر ، نژاد ، تبار ، در شرح زبيدى : ( فان العرق نزاع ) اى ينزع إلى اصل امّه و طباعها ( 5 - 349 ) .\r\n( 249 ) نبيره ، فرزند زاده ، نوه ( در تداول امروز ) .\r\n( 250 ) كريمه ، دختر تربيت يافته ، توجه به دختر خود را واجب شمارد .\r\n( 251 ) يكى از شما ( مبهم مركب ) .\r\n","page_name":" 87 ","page_number":95},
  {"content":"\r\n\r\nخشم خداى تعالى آمده است به سبب قطع رحم و اختيار بد . مردى از حسن پرسيد كه جماعتى دختر مرا خطبه كرده‌اند ، به كه دهم ؟ گفت : به كسى كه از خداى بترسد كه اگر وى را دوست دارد گرامى دارد ، و اگر دشمن گيرد بر وى ستم نكند . و پيغامبر - صلّى اللّه عليه و سلم - فرمود : من زوّج « 252 » كريمته من فاسق فقد قطع رحمها ، اى ، هر كه كريمهء خود را به فاسقى دهد قطع رحم كرده باشد . و اللّه الهادي لكلّ صواب .\r\n\r\nباب سوم در آداب زندگانى كردن و آن چه در دوام نكاح رود\r\n( 1 ) و نظر در آن است كه بر شوهر چه واجب است و بر زن چه واجب .\r\n\r\n[ قسم اول 
  ] و اما بر شوى واجب است كه ميانه روى كند ، و أدب در دوازده كار رعايت كند :\r\n( 2 ) وليمه و معاشرت و مزاح و سياست و غيرت و نفقة و تعليم و قسمت كردن و تأديب در حال بىفرمانى و مباشرت و ولادت و جدايى به طلاق .\r\n\r\nأدب اول وليمه است .\r\n( 3 ) و آن مستحب است . انس گفت كه پيغامبر - صلّى اللّه عليه و سلم - در عبد الرحمن عوف اثر زردى « 253 » ديد ، فرمود كه اين چيست ؟ گفت : زنى به زنى كرده‌ام به مهر پنج درم سنگ زر . فرمود : بارك اللّه لك او لم و لو بشاة ، اى ، حق تعالى بركت آن تو را روزى كناد ، وليمه ساز ، اگر چه به يك گوسفند باشد . و پيغامبر - صلّى اللّه عليه و سلم - در نكاح صفيه از پست و خرما وليمه ساخت و فرمود : طعام اوّل يوم حقّ ، و طعام الثّانى سنّة و طعام الثّالث سمعة ، و من سمّع سمّع اللّه به ، اى ، طعام روز اول واجب است ، و روز دوم سنت ، و سوم سمعت ، و هر كه اعمال خود به مسامع « 254 » مردمان رساند ، حق تعالى او را فضيحت گرداند . و اين حديث را [ 47 
  ] مرفوع « 255 » جز\r\n\r\n\r\n","description":"","footnote":"\r\n( 252 ) در نسخهء فيضيه : من تزوّج .\r\n( 253 ) در شرح زبيدى : ( اثر صفرة ) من خلوق ( نوعى از بوى خوش ) .\r\n( 254 ) مسامع ( ج مسمع ) ، گوشها .\r\n( 255 ) حديث مرفوع ، حديثى كه يكى از صحابه از قول رسول اللّه ( ص ) خبر دهد ( تعريفات سيد شريف جرجانى ) .\r\n","page_name":" 88 ","page_number":96},
  {"content":"\r\n\r\nزياد بن عبد اللّه روايت نكرده است و اين غريب است .\r\nو تهنيت مستحب است . و هر كه بر شوى رود بايد كه بگويد : بارك اللّه لك ، و بارك عليك ، و جمع بينكما في الخير ، ابو هريره - رضى اللّه عنه - روايت كرد كه پيغامبر - عليه السّلام - بر اين جمله فرموده است .\r\nو اظهار نكاح مستحب است . پيغامبر - صلّى اللّه عليه و سلم - فرمود : فصل ما بين الحلال و الحرام الدّفّ و الصّوت ، اى ، جدايى ميان حلال و حرام به دف و آواز است . و فرمود ( ع ) : اعلنوا هذا النّكاح و اجعلوه في المساجد و اضربوا عليه بالدّفوف ، اى ، اين نكاح را آشكار كنيد و در مسجد عقد ببنديد و در آن حال دفها زنيد . و ربيع دختر معوّذ گفت : پيغامبر - صلّى اللّه عليه و سلم - آن بامداد كه مرا به وى تسليم كردند ، بر من آمد و بر فراش من بنشست ، و كنيزكان دف مىزدند و سرود مىگفتند « 256 » ، تا يكى از ايشان گفت : و فينا نبىّ يعلم ما في غد ، اى ، ميان ما پيغامبرى است كه هر چه فردا خواهد بود بداند . پيغامبر - صلّى اللّه عليه و سلم - فرمود : اسكتي عن هذه و قولى التي « 257 » كنت تقولين قبلها ، اى ، اين را بگذار و آن چه پيش از اين مىگفتيد بگوييد .\r\nمترجم مىگويد كه وى را از مدح خود بدان منع كرد كه مدح وى جدّ محض است ، آن را به بازى آميختن وجهى ندارد ، با آن كه « 258 » از مدح خود منع كردن حسن أدب است .\r\n\r\nأدب دوم خوشخويى با ايشان و احتمال « 259 » رنج ايشان است\r\n( 1 ) از روى ترحم به سبب قصور عقل ايشان . حق تعالى فرمود ، قوله تعالى :  وَ عاشِرُوهُنَّ بِالْمَعْرُوفِ  « 260 » ، اى ، با ايشان به نيكويى زندگانى كنيد . و در تعظيم ايشان فرمود ، قوله تعالى :  وَ أَخَذْنَ مِنْكُمْ مِيثاقاً غَلِيظاً  « 261 » ، اى ، از شما پيمانى محكم بستده‌اند . و آن پيمان آن است كه اما نيكو بداريد ، و اما نيكو بگذاريد . و فرمود :  وَ الصَّاحِبِ بِالْجَنْبِ  « 262 » ، و در تفسير آمده است كه مراد از آن زن است . و آخر چيزى كه پيغامبر - صلّى اللّه عليه و سلم - وصيت فرمود سه كلمه بود كه آن را تا آن گاه كه زبانش ماندن گرفت و سخنش پوشيده شد مىگفت : الصّلاة الصّلاة و ما ملكت ايمانكم لا تكلّفوهم ما لا يطيقون ، و اتّقوا اللّه في النّساء فانّهنّ عوان في أيديكم ، اخذتموهنّ بعهد اللّه و استحللتم فروجهنّ بكلمة اللّه ، اى ، نماز ، نماز بگزاريد و بندگان را نيكو\r\n\r\n\r\n","description":"","footnote":"\r\n( 256 ) در شرح زبيدى : ( و يندبن من قتل ) من اسلافنا من الجاهليّة ( 5 - 351 ) .\r\n( 257 ) در شرح زبيدى : قولى ما .\r\n( 258 ) با آن كه ، علاوه بر آن .\r\n( 259 ) احتمال ، تحمل .\r\n( 260 ) نساء 4 - 19 .\r\n( 261 ) نساء 4 - 21 .\r\n( 262 ) نساء 4 - 36 .\r\n","page_name":" 89 ","page_number":97},
  {"content":"\r\n\r\nداريد ، و از خداى بترسيد در كار زنان كه ايشان اسيران‌اند در دست شما ، به عهد خداى ايشان را گرفته‌ايد و به كلمهء الهى بضع « 262 » ايشان را حلال داشته . و فرمود : من صبر على سوء خلق امرأته أعطاه اللّه من الاجر مثل ما اعطى ايّوب على بلائه ، و من صبرت على سوء خلق زوجها أعطاها اللّه مثل ثواب آسية امرأة فرعون ، اى ، مردى كه در بد خويى زن خود صبر كند حق تعالى وى را مزدى مثل آن بدهد كه ايوب را - عليه السّلام - داد در بلا ، و هر زنى كه بر بد خويى شوى خود صبر كند حق تعالى وى را ثوابى مثل ثواب آسيه زن فرعون دهد .\r\nو بدان كه خوبى خلق آن نيست كه رنج خود از وى بازدارى ، بل آن است كه رنج وى احتمال « 263 » دارى و در حال سبكسارى و خشم وى حلم برزى « 264 » ، از راه اقتداى به پيغامبر - صلى اللّه عليه و سلم - چه امهات المؤمنين با وى در سخن مراجعت « 265 » نمودندى ، و يكى از ايشان روز تا شب از وى مهاجرت كردى « 266 » . و قوم « 267 » عمر در سخن با وى مراجعت كرد ، عمر وى را گفت : با من مراجعت مىكنى اى ناكس و نادان ! او گفت : ازواج پيغامبر - عليه الصلاة و السلام - با وى مراجعت مىكنند و او به از تو است ، عمر گفت : حفصه نوميد و زيانكار شد اگر با وى « 268 » مراجعت مىكند . پس حفصه را گفت كه به دختر پسر أبو قحافه « 269 » فريفته مشو ، چه او را پيغامبر دوست مىدارد . و از مراجعت بترسانيد . و يكى از امهات المؤمنين دست بر سينهء مبارك پيغامبر زد ، مادر ، وى را زجر كرد « 270 » . پيغامبر - صلّى اللّه عليه و سلم - فرمود كه بگذاريد او را ، كه ايشان بيش از اين كنند .\r\nو ميان عايشه - رضى اللّه عنها - و مصطفى - عليه الصلاة و التسليم و التحية - سخنى رفت تا به حدى [ 48 
  ] كه أبو بكر - رضى اللّه عنه - را در آن حكم ساختند ، و گواهى خواست « 271 » . و عايشه را گفت « 272 » : تو تقرير كنى يا من تقرير كنم ؟ گفت : تو تقرير كن ، و لكن جز حق مگوى .\r\nابو بكر - رضى اللّه عنه - وى را طپانچه‌اى زد ، چنان كه دهنش خون آلود شد ، گفت : اى دشمن نفس خود ، او در هيچ حال جز حق نگويد . عايشه - رضى اللّه عنها و عن أبيها - از پيغامبر - صلى اللّه\r\n\r\n\r\n","description":"","footnote":"\r\n( 262 ) بضع ، فرج .\r\n( 263 ) احتمال ، تحمل .\r\n( 264 ) برزيدن ، ورزيدن .\r\n( 265 ) مراجعت ، سخن باز گرداندن ، يكى به دو كردن .\r\n( 266 ) از وى فاصله مىگرفت و احتراز مىجست .\r\n( 267 ) قوم ، همسر .\r\n( 268 ) با پيغامبر .\r\n( 269 ) پسر ابو قحافه ، ابو بكر ، دختر پسر أبو قحافه ، دختر أبو بكر ، عايشه .\r\n( 270 ) در كيمياى سعادت : مادر وى با وى درشتى كرد كه « چرا كردى ؟ » ( 1 - 315 ) .\r\n( 271 ) ابو بكر .\r\n( 272 ) پيغامبر ( ص ) .\r\n","page_name":" 90 ","page_number":98},
  {"content":"\r\n\r\nعليه و سلم - زينهار خواست « 273 » و پس پشت وى بنشست . و پيغامبر أبو بكر را گفت : لم ندعك لهذا ، او لم نرد هذا منك ، اى ، ما تو را براى اين نخوانديم ، يا مطلوب ما از تو اين نبود . و عايشه در ميان سخنى كه از آن در خشم شده بود يك بارى پيغامبر را - صلّى اللّه عليه و سلم - گفت : تو آنى كه مىگويى كه پيغامبر خدايم ؟ پيغامبر - عليه السّلام - تبسم فرمود و از راه حلم و كرم آن را احتمال كرد ، و عايشه را گفتى : انّى لاعرف غضبك من رضاك ، اى ، من خشم تو از خشنودى تو بشناسم .\r\nگفت : چگونه ؟ فرمود : إذا رضيت قلت لا و إله محمّد و إذا غضبت قلت لا و إله إبراهيم ، اى ، در حال خشنودى گويى به خداى محمد ، و در حال خشم گويى به خداى إبراهيم - عليهما الصلاة و السلام - عايشه تصديق كرد و گفت : از نام تو احتراز مىكنم . و گفته‌اند : اول دوستى كه در اسلام اتفاق افتاد ، دوستى پيغامبر بود عايشه را ، و عايشه را گفتى : كنت لك كأبي زرع لامّ زرع « 274 » ، اى ، من تو را همچنانم كه أبو زرع بود امّ زرع را .\r\nمترجم مىگويد كه بيان اين سخن آن است كه در عرب يازده زن جمع شده بودند و احوال شويان خود تقرير كرده ، بعضى به نيكى و بعضى به بدى . و امّ زرع يكى از ايشان بود ، و او در حمد و ثنا و مدح و اطراء « 275 » شوى خود أبو زرع مبالغت نموده بود . پس پيغامبر - صلّى اللّه عليه و سلم - خود را و عايشه را بديشان تشبيه فرمود .\r\nو زنان را گفت : لا تؤذوني في عائشة فانّه و اللّه ما نزل علىّ الوحى و انا في لحاف امرأة منكنّ غيرها ، اى ، به رنجانيدن عايشه مرا مرنجانيد ، به خداى كه در لحاف زنى از شما جز وى بر من وحى نيامده است . و انس گفت : پيغامبر - صلّى اللّه عليه و سلم - بخشاينده‌تر مردمان بود بر زنان و كودكان .\r\n\r\nأدب سوم آن كه بر احتمال رنج اختصار ننمايد و مزاح و مداعبت « 276 » و انبساط و ملاعبت بر آن زيادت كند ،\r\n( 1 ) كه دل زنان بر آن خوش‌تر شود . و پيغامبر - عليه السلام - با ايشان مزاح كردى و در كارها و خويها به درجات عقل ايشان نزول فرمودى ، تا به حدى كه آمده است كه با عايشه در دويدن مسابقت نمودى ، و عايشه روزى بر وى سبقت كرده بود ، و در بعضى روزها كه سبقت پيغامبر را بود ، گفت : هذه بتلك « 277 » و در خبر است كه كان ( صلعم ) من افكه النّاس مع نسائه ، اى ،\r\n\r\n\r\n","description":"","footnote":"\r\n( 273 ) زنهار خواستن ، امان و پناه خواستن .\r\n( 274 ) در شرح زبيدى اضافه شده : غير انّى لا اطلّقك .\r\n( 275 ) اطراء ، مبالغه در مدح .\r\n( 276 ) مداعبت ، مزاح كردن .\r\n( 277 ) اين به آن در .\r\n","page_name":" 91 ","page_number":99},
  {"content":"\r\n\r\nخوش منش‌تر مردمان بود با زنان خود . و عايشه - رضى اللّه عنها - گفت كه آواز مردم شنيدم ، از مردم حبشه و غير آن ، و آن مردم بازى مىكردند در روز عاشورا « 278 » ، پس پيغامبر - صلّى اللّه عليه و سلم - مرا گفت : خواهى كه بازى ايشان بينى ؟ گفتم : آرى . پيغامبر ايشان را بخواند ، و خود ميان دو در ايستاد و دست دراز كرد و كف خود بر در نهاد و من روى خود « 279 » بر دست وى نهادم و مىنگريستم و ايشان بازى مىكردند ، و پيغامبر - عليه السّلام - مىگفت : حسبك ؟ و من دو بار و سه بار گفتم : اسكت « 280 » ، پس گفت : يا عايشه ، حسبك ؟ اى ، بس كنى ؟ گفتم : آرى . پس وى ايشان را اشارت فرمود و ايشان باز گشتند . و پيغامبر - عليه السّلام - فرمود : اكمل المؤمنين ايمانا أحسنهم خلقا و ألطفهم باهله ، اى ، كامل ايمان‌ترين مردمان خوشخوىتر ايشان است و لطيف‌تر ايشان با اهل خود . و پيغامبر - صلّى اللّه عليه و سلم - گفت : خياركم خيركم لنسائه و انا خيركم لنسائي ، اى ، گزيدگان شما نيكو كارترين شمااند با زنان خود ، و من نيكو كارترين شمايم با زنان خود .\r\nو عمر - رضى اللّه عنه - با خشونتى كه او داشت گفته است : مرد بايد كه در ميان اهل خود مثل كودكى بود ، و چون التماس كرده شود به آن چه پيش او بود ، مرد يافته شود « 281 » . [ 49 
  ] لقمان گفت كه عاقل را بايد كه در اهل خانه مثل كودكى بود ، و چون در ميان گروهى بود مرد يافته شود .\r\nو در تفسير خبرى كه آمده است : انّ اللّه يبغض الجعظرىّ الجوّاظ ، بر اين جمله گفته‌اند كه حق تعالى دشمن دارد كسى را كه با اهل خود سخت باشد و در نفس خود متكبر . و يكى از قولها كه در معنى عتل « 282 » گفته‌اند آن است كه درشت زبان و سخت دل بود بر اهل خود . و پيغامبر - صلّى اللّه عليه و سلم - جابر را گفت : هلّا بكرا تلاعبها و تلاعبك ، اى ، چرا بكر نخواستى كه تو با وى بازى كنى و او با تو ؟ و زنى اعرابيه شوى خود را پس از وفات او چنين صفت كرد : به خداى كه هنگام آمدن خندان بود و هنگام بيرون رفتن خاموش ، و آن چه يافتى بخوردى و از آن چه گم شدى نپرسيدى .\r\n\r\nأدب چهارم آن كه در مزاح و خوشخويى و موافقت در متابعت هواى ايشان تا به حدى گستاخى نكند « 283 »\r\n( 1 ) كه خوى ايشان تباه شود و هيبت او به كلى ساقط گردد ، بل اعتدال را نگاه دارد . و چون\r\n\r\n\r\n","description":"","footnote":"\r\n( 278 ) در شرح زبيدى : و ذلك في المسجد النّبوى ( 5 - 355 ) .\r\n( 279 ) در عربى : ذقنى ( چانهء خود ) .\r\n( 280 ) اسكت ، خاموش\r\n( 281 ) در عربى : فإذا التمسوا ما عنده وجد رجلا ، در كيمياى سعادت : و چون از وى كد خدايى خواهند آن گاه چون مردان باشد ( 1 - 315 ) ، در شرح زبيدى : اى كامل الرجولية تام العقل .\r\n( 282 ) قلم 68 - 13 .\r\n( 283 ) گستاخى ، بى پروايى ، انبساط : ( گستاخى كردن ، معادل « رو دادن » در عرف امروزى ) .\r\n","page_name":" 92 ","page_number":100},
  {"content":"\r\n\r\nمنكرى بيند هيبت و انقباض « 284 » را نگذارد « 285 » ، و در مساعدت در منكرات البته نگشايد . هر گاه كه خلاف شرع و مروت بيند تهديد كند و در خشم شود . و حسن گفت : به خداى كه هيچ مردى زن خود را در هواى او فرمانبردارى ننمايد كه نه حق تعالى وى را در آتش نگونسار گرداند . و عمر - رضى اللّه عنه - گفت : خالفوا النّساء فانّ في خلافهنّ بركة ، اى ، زنان را خلاف كنيد كه در خلاف ايشان بركت است . و گفته‌اند : شاوروهنّ و خالفوهنّ ، اى ، مشورت كنيد با ايشان و مخالفت نماييد ايشان را .\r\nمترجم مىگويد كه ظاهر اين مشكل است ، بدانچه مشاورت براى استشارت رأيها و اقتباس صواب از ميان آن بايد ، تا چون رأيها متفق شود بر آن رفته آيد ، و چون مخالفت خواهد كرد در مشاورت چه فايده . و اگر كسى گويد كه فايدهء اين مشاورت تطييب « 286 » در زن باشد ، اين سخن نامستقيم بود ، چه مخالفت اشارت او « 287 » در غايت تنفير « 288 » و نهايت تنغيص « 289 » باشد ، بل اگر پيش از اشارت او بر آن اقدام نمايد به عذر نزديك‌تر بود . اما فايدهء مشاورت با زنان آن است كه مشاورت جايى بايد كه در آن تردّد باشد ، و آدمى در نفى چيزى يا اثبات آن متردّد شود به سبب تعارض « 290 » عقل و هوى ، و مشتبه شدن موجب عقل « 291 » به مقتضى هوى . و چون هوى بر زنان غالب‌تر است ، ايشان به طرف هوى مايل بوند ، و بدين طرف حكم عقل از حكم هوى متميز شود ، و ظن غالب حاصل آيد كه صواب كدام است . و اللّه اعلم .\r\nو پيغامبر - صلّى اللّه عليه و سلم - فرمود : تعس عبد الزّوجة ، اى نگونسار شد بندهء زن « 292 » . و اين بدان گفت كه چون زن را در هواى او فرمانبردارى كند بندهء او بود و نگونسار شده باشد ، كه حق تعالى زن را ملك او كرده است و « 293 » او نفس خود را ملك زن كرد ، و فرمان را معكوس و قضيه را مقلوب گردانيد و شيطان را فرمانبردارى نمود ، چنان كه از روى حكايت در كلام مجيد مىفرمايد ، قوله تعالى :  وَ لَآمُرَنَّهُمْ فَلَيُغَيِّرُنَّ خَلْقَ اللَّهِ  « 294 » ، اى ، بفرمايم ايشان را و ايشان خلق خدا را بگردانند ، كه خلق حق تعالى آن است كه پيشوا باشد نه پسرو « 295 » . و حق تعالى مردان را قوّام\r\n\r\n\r\n","description":"","footnote":"\r\n( 284 ) انقباض ، ترشرويى ، گرفتگى .\r\n( 285 ) گذاشتن ، ترك كردن .\r\n( 286 ) تطييب ، دلجويى ، خشنود گردانيدن .\r\n( 287 ) او زن .\r\n( 288 ) تنفير ، رمانيدن .\r\n( 289 ) تنغيص ، تيره گردانيدن .\r\n( 290 ) تعارض ، بر خلاف يك ديگر آمدن دو خبر .\r\n( 291 ) موجب عقل ، آن چه عقل ايجاب كند .\r\n( 292 ) در كيمياى سعادت :\r\nنگونسار است كسى كه بندهء زن باشد ( 1 - 316 ) .\r\n( 293 ) و حال آن كه .\r\n( 294 ) نساء 4 - 119 .\r\n( 295 ) پسرو ، تابع .\r\n","page_name":" 93 ","page_number":101},
  {"content":"\r\n\r\nخوانده است ، اى ، به كارها قيام نماينده . و شوى را مهتر نام كرده است ، چنان كه در كلام خود مىفرمايد ، قوله تعالى :  وَ أَلْفَيا سَيِّدَها لَدَى الْبابِ  « 296 » . و چون مهتر كهتر شود و فرمانده فرمانبر گردد ، نعمت خداى را به ناسپاسى بدل كرده باشد .\r\nو نفس زن مثال نفس تو است ، اگر اندكى عنان به وى دهى بسيار سركشى كند ، و اگر بدستى « 297 » افسار وى سست كنى گزى تو را بكشد ، و اگر لگامش باز كشى و محكم گيرى در ضبط تو [ 50 
  ] باشد . و شافعى - رضى اللّه عنه - گفت : سه كس را [ اگر 
  ] گرامى دارى تو را خوار كنند ، و اگر خوار كنى تو را گرامى كنند : زن و خدمتكار و روستايى . و بدين آن خواسته است كه اگر محض اكرام به جاى آرى و درشتى با نرمى و عنف با لطف نياميزى .\r\nو زنان عرب دختران خود را آزمودن شوى بياموختندى . و زنى دختر خود را گفته است كه پيش از آن كه بر شوى اقدام نمايى و جرئت كنى ، وى را بيازماى : آهن بن نيزهء وى بكش ، اگر خاموش باشد گوشت بر سپر وى ببر ، اگر خاموش باشد استخوان به شمشير وى بشكن ، و اگر بين صبر كند پالان بر پشت وى نه و بر زبرش نشين كه او دراز گوش تو است .\r\nو در جمله آسمان و زمين به عدل قايم است . پس بايد كه در موافقت و مخالفت ، سالك راه اقتصاد باشى و در كل آن حق را متابع ، تا از شرّ ايشان برهى ، كه كيد ايشان عظيم است و شرّ ايشان منتشر ، و غالب بر ايشان بدخويى و سست رأيى است ، و اعتدال با ايشان ميسر نشود مگر به لطفى با سياست آميخته . و پيغامبر - صلى اللّه عليه و سلم - فرمود : مثل المرأة الصّالحة في النّساء كمثل الغراب الاعصم بين مائة غراب ، اى ، مثل زن پارسا ميان زنان مثل زاغ سپيد شكم است ميان صد زاغ . و لقمان در وصيت پسر را گفته است : اى پسر ، از زن بد بپرهيز كه او تو را پيش از پيرى پير كند ، و از بدترين زنان بپرهيز كه ايشان تو را به نيكى نخوانند ، و از زنان نيكوترين نيز بر حذر باش . و پيغامبر - صلّى اللّه عليه و سلم - فرموده است : استعيذوا من الفواقر الثّلاث . و عدّ منهنّ المرأة السّوء فانّها المشيّبة قبل المشيب ، اى ، پناه خداى خواهيد از سه داهيهء پشت شكننده . و زن بد را از آنها شمرده كه او پير كننده است پيش از پيرى . و در لفظ ديگر : ان دخلت عليها لسبّتك و ان غبت عنها خانتك ، اى ، اگر بر او در روى بر تو زبان آورى كند ، و اگر از او غايب شوى تو را خيانت كند .\r\n\r\n\r\n","description":"","footnote":"\r\n( 296 ) يوسف 12 - 25 .\r\n( 297 ) بدستى ، يك وجب .\r\n","page_name":" 94 ","page_number":102},
  {"content":"\r\n\r\nو پيغامبر - صلّى اللّه عليه و سلم - در حق زنان نيك فرمود : انّكنّ صواحبات يوسف ، اى ، مانع بودن شما أبو بكر را از تقدم « 298 » ميلى است از حق سوى باطل ، چنان كه زنان مصر در عهد يوسف - عليه السّلام - ميل مىكردند . و اين آن وقت گفت كه عايشه خواست كه در مرض موت پيغامبر - عليه السّلام - ابو بكر - رضى اللّه عنه - امامت نكند و ديگرى كند . و حق تعالى فرموده است در حق بهينگان از ازدواج پيغامبر « 299 » صلّى اللّه عليه و سلم - چون سرّ وى را فاش كردند ، قوله تعالى :  إِنْ تَتُوبا إِلَى اللَّهِ فَقَدْ صَغَتْ قُلُوبُكُما  « 300 » ، اى ، باز گرديد به خداى كه دلهاى شما ميل كرده است . و گفت : لا يفلح قوم تملكهم امرأة ، اى ، نيكويى نيابند قومى كه فرمانده ايشان زنى باشد .\r\nو قوم « 301 » عمر چون با وى مراجعت « 302 » كرد ، وى را بانگ برزد و گفت : تو جز لعبتى « 303 » نيستى در گوشهء خانه ، اگر ما را به تو حاجتى باشد آن را باشيم ، و الاّ چنان كه هستى مىباش .\r\nو ببايد دانست كه در ايشان شرّى است و ضعفى . سياست و درشتى علاج شرّ است ، و مطايبه علاج ضعف . و طبيب حاذق آن باشد كه علاج را بر اندازهء بيمارى مقدّر گرداند . پس بايد كه اول اخلاق ايشان بيازمايد ، تا زندگانى بر ايشان چنان كند كه صلاح ايشان در آن بود .\r\n\r\nأدب پنجم اعتدال در غيرت « 304 » .\r\n( 1 ) و آن چنان بايد كه از مبادى كارها كه آن را غايله‌ها باشد غفلت برزيده نشود و در بد گمانى و تعنّت و تجسس باطنها مبالغت نرود ، كه آمده است : و قد نهى رسول اللّه عليه السّلام : ان تتّبع عورات النّساء . و در لفظى ديگر : ان يتعنّت النّساء . و تتّبع از پى فراشدن است ، و تعنّت زلّت جستن . و چون پيغامبر - صلّى اللّه عليه و سلم - از سفر « 305 » باز آمد ، پيش از دخول مدينه فرمود : لا تطرقوا النّساء ليلا ، اى بر زنان بشب مرويد . و دو مرد مخالفت كردند ، هر يكى در خانهء خود چيزى ديد كه نخواهد . و در خبر مشهور است : المرأة كالضّلع العوجاء ان قوّمته كسرته فدعها تستمتع بها على عوجها ، اى ، زن چون استخوان پهلوى كج « 306 » است ، اگر آن را راست كنى بشكنى ، پس بگذار آن را تا [ 51 
  ] با كجى آن برخوردارى گيرى . و اين در تهذيب اخلاق ايشان است . و پيغامبر - صلّى اللّه عليه و سلم - فرمود : انّ من الغيرة غيرة يبغضها اللّه و هي غيرة الرّجل على اهله من غير\r\n\r\n\r\n","description":"","footnote":"\r\n( 298 ) تقدم براى امامت نماز .\r\n( 299 ) عايشه و حفصه ( زبيدى ) .\r\n( 300 ) تحريم 66 - 4 .\r\n( 301 ) قوم ، همسر .\r\n( 302 ) مراجعت ، پاسخ گويى ، سخن بازگرداندن .\r\n( 303 ) لعبت ، عروسك .\r\n( 304 ) غيرت ، حسادت ( در عرف امروز ) .\r\n( 305 ) در شرح زبيدى : ( من سفر ) و هي غزوة تبوك .\r\n( 306 ) « كج » صفت است از براى « استخوان پهلو » .\r\n","page_name":" 95 ","page_number":103},
  {"content":"\r\n\r\nريبة ، اى ، از غيرت غيرتى است كه خداى - عز و جل - آن را دشمن دارد و اين غيرت مرد است بر اهل خود بى ريبتى . زيرا كه آن بد گمانى است كه ما را از آن باز داشته‌اند . و فرمود ، قوله تعالى :\r\n إِنَّ بَعْضَ الظَّنِّ إِثْمٌ  « 307 » . و على - رضى اللّه عنه - گفت : بر اهل خود بسيار غيرت مكن كه به سبب تو بد نام شود .\r\nو اما غيرت بر جايگاه « 308 » ، از آن چاره نيست و ستوده است . و پيغامبر - صلّى اللّه عليه و سلم - فرمود : انّ اللّه يغار و المؤمن يغار ، و غيرة اللّه ان يأتي المؤمن ما حرّم عليه ، اى ، خداى - عز و جل - غيرت كند و مؤمن غيرت كند ، و غيرت خداى آن است كه مؤمن آن چه بر وى حرام است ارتكاب نمايد . و فرموده « 309 » أ تعجبون من غيرة سعد ؟ و اللّه لانا أغير منه و اللّه أغير منّى . و من أجل غيرة اللّه حرّم اللّه الفواحش ما ظهر منها و ما بطن و لا أحد احبّ إليه العذر من اللّه و من أجل ذلك بعث المنذرين و المبشّرين و من أجل ذلك وعد الجنّة ، اى ، آيا شگفت مىداريد از غيرت سعد ؟ به خداى كه من از وى غيورترم و خداى تعالى از من غيورتر است . و براى غيرت خداى تعالى است كه فواحش « 310 » را حرام كرده است - آن چه ظاهر است از آن و آن چه باطن است - و هيچ كس عذر را دوست‌دارتر از خداى تعالى نيست و براى آن بيم كنندگان و مژده دهندگان فرستاده است و براى آن بهشت وعده فرموده است . و گفت : رأيت في الجنّة قصرا و فيه جارية فقلت لمن هذا القصر ؟ فقيل لعمر . فأردت ان انظر إليها فذكرت غيرتك . فبكى عمر و قال : أ عليك أغار يا رسول اللّه ؟ اى ، در بهشت كوشكى ديدم و در آن كنيزكى ، گفتم : اين كه راست ؟ گفتند : عمر راست . خواستم كه در او بنگرم ، پس غيرت تو اى عمر ياد كردم . پس عمر بگريست و گفت : يا رسول اللّه بر تو غيرت كنم ؟ و حسن « 311 » رضى اللّه عنه - گفتى : زنان خود را مىگذاريد تا در بازار با كافران مزاحمت « 312 » كنند ؟\r\nزشت گرداند خداى - عز و جل - كسى را كه رشك نبرد . و پيغامبر - صلّى اللّه عليه و سلم - فرمود :\r\nانّ من الغيرة ما يحبّه اللّه و منها ما يبغضه اللّه ، و من الخيلاء ما يحبّه اللّه و منها ما يبغضه اللّه ، فامّا الغيرة الّتي يحبّها اللّه فالغيرة في الرّيبة ، و الغيرة الّتي يبغضها اللّه فالغيرة في غير الرّيبة ، و الاختيال الّذي يحبّه اللّه اختيال\r\n\r\n\r\n","description":"","footnote":"\r\n( 307 ) حجرات 49 - 12 .\r\n( 308 ) بر جايگاه ، به مورد ، بجا .\r\n( 309 ) در شرح زبيدى : قال سعد بن عبادة :\r\nلو رأيت رجلا مع امرأتى لضربته بالسيف غير مصفح فقال النبي ( ص ) . . . ( 5 - 360 ) .\r\n( 310 ) فواحش ( ج فاحشه ) ، هر گناه و بدى كه از حد درگذرد ، هر آن چه خدا از آن نهى كرده باشد .\r\n( 311 ) حسن بصرى .\r\n( 312 ) مزاحمت ، ازدحام ، انبوهى .\r\n","page_name":" 96 ","page_number":104},
  {"content":"\r\n\r\nالرّجل بنفسه عند القتال و عند الصّدمة ، و الاختيال الّذي يبغضه اللّه الاختيال في الباطل ، اى ، از غيرت چيزى است كه دوست دارد آن را خداى تعالى ، و از آن ، چيزى كه دشمن دارد خداى تعالى ، و از خراميدن چيزى است كه دوست دارد آن را خداى تعالى ، و از آن ، چيزى كه دشمن دارد ، و اما غيرتى كه دوست دارد آن را خداى تعالى غيرتى است در ريبت ، و غيرتى كه آن را دشمن دارد غيرتى است در غير ريبت ، و خراميدنى كه دوست دارد آن را خداى تعالى خراميدن مرد است در وقت كارزار و در حال صدمه ، و خراميدنى كه دشمن دارد خداى خراميدن است در باطل . و پيغامبر صلّى اللّه عليه و سلم - فرمود : انّى لغيور و ما من امرئ لا يغار الاّ منكوس القلب ، اى ، من غيورم ، و هيچ مردى بى غيرت نيست كه نه دلش نگونسار است .\r\nو طريقى كه از غيرت فارغ آرد آن است كه مردان بر او « 313 » درون نروند و او به بازار نيايد .\r\nو پيغامبر - صلّى اللّه عليه و سلم - دختر خود فاطمه را - رضى اللّه عنها - پرسيد كه زن را چه چيز بهتر ؟ گفت : آن كه مردى را نبيند و مرد او را نبيند . پس پيغامبر او را در آغوش خود آورد و فرمود ، قوله تعالى :  ذُرِّيَّةً بَعْضُها مِنْ بَعْضٍ  « 314 » ، و سخن او استحسان « 315 » فرمود . و صحابه روزنها و منفذها كه در ديوار بودى بستندى تا زنان بر مردان مطّلع نشوند . و معاذ قوم « 316 » خود را ديد كه در روزنى مىنگريست ، وى را [ 52 
  ] بزد . و وقتى او را ديد كه سيبى كه بعضى از آن بخورده بود به غلام وى داد ، هم بزد . و عمر - رضى اللّه عنه - گفت : اعروا النّساء يلزمن الحجال ، اى ، زنان را برهنه داريد تا حجله‌هاى « 317 » خود لازم گيرند . و اين براى آن گفت كه ايشان با هيئت بد به بيرون آمدن رغبت نكنند .\r\nو پيغامبر - صلّى اللّه عليه و سلم - زنان را در حضور مسجد دستورى مىداد « 318 » . و در اين زمان « 319 » صواب آن است كه ايشان را منع كنند ، مگر زالان را ، بل هم در زمان صحابه منع ايشان صواب ديده بود . عايشه - رضى اللّه عنها - گفتى : اگر پيغامبر - صلّى اللّه عليه و سلم - بدانستى كه زنان پس از وى چه محدّثها پيدا خواهند آورد ، ايشان را از بيرون آمدن منع كردى . و وقتى عبد اللّه عمر روايت كرد كه پيغامبر - عليه السّلام - فرمود : لا تمنعوا إماء اللّه مساجد اللّه ، اى ، پرستاران خداى\r\n\r\n\r\n","description":"","footnote":"\r\n( 313 ) بر او ، بر زن .\r\n( 314 ) آل عمران 3 - 34 .\r\n( 315 ) استحسان ، نيك شمردن ، پسنديدن .\r\n( 316 ) قوم ، همسر .\r\n( 317 ) حجله ( در عربى : حجله ) ، خانهء مدوّر گنبد مانند كه با پرده پوشيده شود .\r\n( 318 ) اجازهء رفتن به مسجد مىداد .\r\n( 319 ) زمان غزالى .\r\n","page_name":" 97 ","page_number":105},
  {"content":"\r\n\r\nرا از مسجدها باز مداريد . يكى از فرزندان وى گفت : بل باز داريم . عبد اللّه وى را بزد ، و بر وى در خشم شد و گفت : مىشنوى كه من از پيغامبر - صلّى اللّه عليه و سلم - روايت مىكنم و تو بل مىگويى . و او بر اين مخالفت به سبب تغيّر روزگار جرئت نموده بود ، و عبد اللّه بدان به وى در خشم شد كه ظاهرا « 320 » ، بى اظهار عذر ، لفظ مخالفت اطلاق كرد .\r\nو پيغامبر - عليه السّلام - در عيدهاى مخصوص ايشان را دستورى داده بود كه بيرون آيند ، و ليكن فرمود كه جز به رضاى شوى بيرون نيايند . و امروز نيز بيرون آمدن زنى عفيفه به رضاى شوى مباح است ، و ليكن در خانه نشستن به سلامت نزديك‌تر بود . و بايد كه جز به مهمى بيرون نيايد ، كه براى نظاره و كارهايى كه مهم نباشد بيرون آمدن مروت را باطل كند ، و بسيار باشد كه به فساد انجامد .\r\nو چون بيرون آيد چشم را از ديدن مردمان بخواباند . و نمىگوييم كه روى مردان در حق او عورت است ، چنان كه روى زن در حق مردان ، بل آن چون روى كودك امرد است در حق مرد ، كه نظر در او آن گاه حرام بود كه بيم فتنه باشد بس . پس اگر فتنه نباشد باكى نبود ، كه مردان هميشه روى برهنه بوده‌اند و زنان با نقاب بيرون آيند . و اگر روى مردان در حق زنان عورت بودى ايشان را هم نقاب فرمودندى ، و الاّ از بيرون آمدن جز بضرورت ممنوع بودندى . و السلام .\r\n\r\nأدب ششم اعتدال در نفقت .\r\n( 1 ) نبايد كه نفقت تنگ دارد و نبايد كه اسراف كند ، بل ميانه روى برزد .\r\nچنان كه در كلام مجيد مىفرمايد ، قوله تعالى :  كُلُوا وَ اشْرَبُوا وَ لا تُسْرِفُوا إِنَّهُ لا يُحِبُّ الْمُسْرِفِينَ  « 321 » ، اى بخوريد و بياشاميد و اسراف مكنيد كه حق تعالى اسراف كنندگان را دوست ندارد . و فرمود ، قوله تعالى :  وَ لا تَجْعَلْ يَدَكَ مَغْلُولَةً إِلى عُنُقِكَ وَ لا تَبْسُطْها كُلَّ الْبَسْطِ  « 322 » ، اى ، دست خود را با گردن خود بسته مگردان و مگستران آن را كل گسترانيدن ، اى ، بخل مورز و اسراف مكن .\r\nپيغامبر - عليه السّلام - فرمود : خيركم خيركم لاهله ، اى ، بهترين شما آن است كه با اهل خود بهتر باشد . و فرمود : دينارا أنفقته في سبيل اللّه و دينارا أنفقته في رقبة و دينارا تصدّقت به على مسكين و دينارا أنفقته على أهلك ، أعظمها اجرا الّذي أنفقته على أهلك ، اى ، دينارى كه در راه خداى تعالى نفقت كنى و دينارى كه بر رقبه نفقت كنى و دينارى كه به مسكينى صدقه كنى و دينارى كه بر اهل خود نفقت\r\n\r\n\r\n","description":"","footnote":"\r\n( 320 ) ظاهرا ، آشكارا .\r\n( 321 ) اعراف 7 - 31 .\r\n( 322 ) إسراء 17 - 29 .\r\n","page_name":" 98 ","page_number":106},
  {"content":"\r\n\r\nكنى ، بزرگ ثوابتر از اين جمله آن باشد كه بر اهل خود نفقة كنى . و آمده است كه على - رضى اللّه عنه - را چهار زن بود ، و در هر چهار روزى براى يكى به درمى گوشت خريدى . و حسن « 323 » گفت كه صحابه در خوراك فراخ بودند و در متاع و جامه متقارب « 324 » . و ابن سيرين گفت كه دوست دارم كه مرد براى اهل خود در هر آدينه پالوده سازد و شيرينى - اگر چه مهم نيست - و ليكن ترك آن به كليت تقتير « 325 » باشد در عادت .\r\nو بايد كه اهل را بفرمايد تا از آن چه از طعام باقى ماند - و اگر بگذارند تباه شود - صدقه دهد . و اين كمتر درجات خير است . و زن را روا كه به حكم حال بى دستورى صريح از شوى اين بكند .\r\nو مردان را نبايد كه به خوردنى خوش خود را [ 53 
  ] از اهل خود مخصوص دارند ، كه آن سبب كينه شود ، و از معاشرت خوب بعيد است . و اگر نيز كند بايد كه در خفيه باشد ، چنان كه اهل او نداند . و نبايد كه طعامى را پيش ايشان صفت كند كه ايشان را نخواهد داد . و چون نان « 326 » خورد عيال بر مايدهء خود نشاند ، كه سفيان چنين گفت كه به من رسيده است كه خداى - عز و جل - رحمت فرمايد و فريشتگان دعا گويند اهل خانه‌اى را كه طعام يك جا خورند .\r\nو مهمتر چيزى كه در نفقت رعايت مىبايد كرد آن است كه از حلال باشد ، و براى آن در مسالك بد شروع ننمايد ، كه آن خيانت باشد در حق ايشان نه رعايت . و خبرهايى كه در آن بوده آورده شده است « 327 » .\r\n\r\nأدب هفتم بايد كه از علم حيض و احكام آن چندان بياموزد كه احترازى كه واجب است به جاى تواند آورد ،\r\n( 1 ) و قوم « 328 » خود را احكام نماز و آن چه از آن قضا بايد كرد و آن چه نبايد كرد بياموزد ، چه او مأمور است به نگاه داشت ايشان از آتش ، چنان كه در كلام مجيد مىفرمايد ، قوله تعالى :  قُوا أَنْفُسَكُمْ وَ أَهْلِيكُمْ ناراً  « 329 » . و واجب است كه اعتقاد اهل سنت وى را تلقين كند ، و اگر بدعتى شنيده باشد آن را از دل او زايل گرداند . و چون كار دين آسان گيرد از خداى بترساند . و\r\n\r\n\r\n","description":"","footnote":"\r\n( 323 ) حسن بصرى .\r\n( 324 ) در شرح زبيدى : ( و في الاثاث و الثياب مجاديب ) جمع مجدب ( تنگدست ) .\r\n( 325 ) تقتير ، نفقة بر عيال تنگ كردن .\r\n( 326 ) نان ، غذا .\r\n( 327 ) در عربى : و قد اوردنا الاخبار الواردة في ذلك عند ذكر آفات النكاح .\r\n( 328 ) قوم ، همسر .\r\n( 329 ) تحريم 66 - 6 .\r\n","page_name":" 99 ","page_number":107},
  {"content":"\r\n\r\nاز حكمهاى حيض و نفاس و استحاضت « 329 » ، آن چه بدان محتاج شود بياموزد .\r\nو علم استحاضت دراز است . و اما آن چه از ارشاد زنان در كار حيض از آن چاره نيست بيان نمازهايى است كه آن را قضا بايد كرد ، كه اگر پيش از غروب به مقدار ركعتى انقطاع پذيرد « 330 » ، نماز پيشين و نماز ديگر وى را قضا بايد كرد ، و اگر پيش از صبح به مقدار ركعتى خون منقطع شود ، قضاى نماز شام و خفتن وى را لازم آيد . و اين كمتر چيزى است كه زنان را رعايت بايد كرد . پس اگر شوى به تعليم وى قيام نمايد ، وى را نشايد كه به جهت پرسيدن علما بيرون آيد .\r\nو اگر علم شوى از اين قاصر بود و ليكن از ديگرى بپرسد و جواب مفتى به وى رساند ، هم وى را بيرون نبايد آمد . و اگر شوى اين هم نكند ، وى را روا بود كه براى پرسيدن بيرون آيد ، بل واجب بود ، و اگر شوى منع كند وى را ، عاصى بود . و چون آن چه بر وى فريضه است بياموخت ، براى مجلس ذكر و آموختن فضيلت جز به رضاى شوى نبايد كه بيرون آيد . و هر گاه كه زن حكمى از احكام حيض يا استحاضت را مهمل گذارد و شوى وى را نياموزد ، شوى هم در حرج « 331 » افتد و در بزه شريك بود .\r\n\r\nأدب هشتم چون زنان دارد ، بايد كه ميان ايشان عدل ورزد و سوى بعضى ميل نكند .\r\n( 1 ) و اگر به سفرى رود و خواهد كه يكى از ايشان با خود برد ، قرعه زند تا به نام كه برآيد ، پيغامبر - صلّى اللّه عليه و سلم - چنين كردى . و اگر به قسمت يك شب بر زنى ظلم كند آن را قضا بايد كرد ، كه آن قضا واجب است . و چون چنين است وى را احكام قسمت ببايد دانست . و ذكر آن به تطويل انجامد . و پيغامبر - صلّى اللّه عليه و سلم - فرمود : من كان له امرأتان فمال إلى إحداهما دون الأخرى - و في لفظ : و لم يعدل بينهما - جاء يوم القيامة و احد شقّيه مائل ، اى ، هر كه را دو زن باشد و او به يكى از ايشان ميل كند - و در لفظى ديگر : ميان ايشان عدل نكند - روز قيامت بيايد و يك نيمهء او مايل شد .\r\nو لزوم بر وى عدل در عطاست و در شب بودن . و اما دوستى و مباشرت در تحت اختيار نباشد . حق تعالى و تقدس فرمود :  وَ لَنْ تَسْتَطِيعُوا أَنْ تَعْدِلُوا بَيْنَ النِّساءِ وَ لَوْ حَرَصْتُمْ  « 332 » ، اى ، نتوانيد كه در آرزوى دل و ميل نفس ميان زنان عدل كنيد و اگر چه بدان حريص شويد . و تفاوت مباشرت\r\n\r\n\r\n","description":"","footnote":"\r\n( 329 ) استحاضت ، خونى كه پس از ايام حيض از رحم زن پالايد .\r\n( 330 ) خون بند آيد .\r\n( 331 ) حرج ، گناه .\r\n( 332 ) نساء 4 - 129 .\r\n","page_name":" 100 ","page_number":108},
  {"content":"\r\n\r\nتبع ميل و آرزو باشد . و پيغامبر - صلّى اللّه عليه و سلم - در عطا و شب بودن ميان ايشان عدل فرمودى و گفتى : اللّهم هذا جهدى فيما املك و لا طاقة لي فيما تملك و لا املك ، اى ، اى بار خداى ، اين كوشش من است در چيزى كه مالك آنم ، و مرا طاقت نيست در چيزى كه تو مالك آنى و من مالك آن نيم . و بدين ، دوستى را خواسته است . و عايشه - رضى اللّه عنها - نزديك او دوست‌ترين زنان بود ، و زنان ديگر اين معنى مىدانستند . و در بيمارى هر شبى و هر روزى او را برداشتندى و به وثاقها بردندى و به نزديك هر يكى از ايشان شبى بگذرانيدى ، تا گفتى : اين انا غدا ؟ اى ، من فردا [ 54 
  ] كجا خواهم بود ؟ يكى از امهات المؤمنين دريافت و گفت : از روز عايشه مىپرسد . پس جمله گفتند : يا رسول اللّه ، ما دستورى « 333 » داديم كه در وثاق عايشه باشى ، كه از هر شبى تو را نقل كردن تو را رنج مىرسد . فرمود : و قد رضيتنّ بذلك ؟ اى ، بدان رضا داديد ؟\r\nگفتند : آرى . فرمود : فحوّلوني إلى بيت عائشة ، اى ، مرا به خانهء عايشه بريد .\r\nو هر گاه كه زنى شب خود انباغ « 334 » خود را بخشد و شوى بدان راضى بود ، حق آن انباغ را ثابت شود . و پيغامبر - صلّى اللّه عليه و سلم - ميان زنان قسمت كردى ، و قصد طلاق سودة دختر زمعه داشت « 335 » ، او شب خود عايشه را بخشيد و التماس نمود تا او را در نكاح خود دارد و طلاق ندهد تا روز قيامت حشر او در ميان زنان او باشد ، پس او را در نكاح بداشت و طلاق نداد ، و براى او قسمت نكردى و براى عايشه دو شب قسمت كردى و براى زنان ديگر يگان يگان شب ، و ليكن به حسن عدل و كمال قوّت . اگر نفس او به يكى از ايشان در غير نوبت او مايل شدى و با وى مباشرت كردى ، در آن شبانه روز با ديگر زنان هم بگشتى . چنان كه از عايشه روايت كرده‌اند كه پيغامبر - صلّى اللّه عليه و سلم - در يك شبانه روز با زنان خود بگشتى « 336 » . و انس روايت كرد كه در چاشتگاهى بر نه كس از امهات المؤمنين بگشت .\r\n\r\nأدب نهم در نشوز .\r\n( 1 ) و هر گاه كه ميان ايشان خصومتى زايد و كارشان التيام نپذيرد ، اگر از هر دو جانب باشد يا از جانب شوى بود ، پس زن را بر شوى تسلط نتواند بود ، و شوى بر اصلاح زن اقدام ننمايد ، از دو حكم چاره نباشد : يكى از اهل شوى و يكى از اهل زن ، تا ميان ايشان بنگرند و كارشان به صلاح آورند . و اگر ايشان « 337 » اصلاح ذات البين خواهند ، حق تعالى ميان ايشان\r\n\r\n\r\n","description":"","footnote":"\r\n( 333 ) دستورى ، اجازه .\r\n( 334 ) انباغ ، انباز ، هوو ، وسنى .\r\n( 335 ) در شرح زبيدى : ( لمّا كبرت ) سنّها .\r\n( 336 ) در عربى : انّ رسول اللّه ( ص ) طاف على نسائه في ليلة واحدة .\r\n( 337 ) دو حكم .\r\n","page_name":" 101 ","page_number":109},
  {"content":"\r\n\r\nسازگارى پديد آرد . و عمر - رضى اللّه عنه - براى التيام ميان شوى و زن حكمى فرستاده بود ، وى ايشان را آشتى ناداده باز آمد ، عمر وى را به درّه بزد و گفت : خداى در كلام خود فرموده است ، قوله تعالى :  إِنْ يُرِيدا إِصْلاحاً يُوَفِّقِ اللَّهُ بَيْنَهُما  « 338 » آن حكم با حسن نيت معاودت كرد و شرط تلطف در اصلاح آن كار تقديم نمود به لطف ، حالى ميان ايشان صلح پديد آمد .\r\nو اما چون نشوز از جانب زن باشد خاصه ، شوى قيّم زن تواند بود ، و او را رسد كه زن را أدب فرمايد و بقهر در فرمان آرد ، و ليكن بايد كه در تأديب شرط تدريج رعايت كند ، و آن چنان باشد كه اول پند دهد ، و اگر تأثير نكند در جامهء خواب « 339 » پشت به وى آرد ، يا فراش جداگانه سازد ، و هم در خانه هجرت از وى گزيند ، از يك شب تا سه شب ، و اگر اين را اثرى نيز نباشد بزند ، زدني كه رنج آن سخت نباشد چنان كه افگار « 340 » كند ، و استخوانى شكسته نشود و خون آلود نگرداند و به روى نزند كه آن منهى است . و پيغامبر را - صلّى اللّه عليه و سلم - پرسيدند كه حق زن بر مرد چيست ؟ فرمود : يطعمها إذا طعم و يكسوها إذا اكتسى و لا يقبّح وجهها و لا يضرب الاّ ضربا غير مبرّح و لا يهجرها الاّ في البيت ، اى ، طعام دهد وى را چون طعام خورد ، و جامه پوشاند چون خود جامه پوشد ، و روى او را به زشتى منسوب نگرداند ، و سخن وى رد نكند ، و نزند مگر زدني كه از او نيك افگار نشود ، و از وى هجرت نگزيند مگر در خانه .\r\nو شوى را رواست كه براى كارى از كارهاى دين بر وى خشم گيرد تا ده روز و تا يك ماه از وى جدايى گزيند . پيغامبر - صلّى اللّه عليه و سلم - چون بر زينب « 341 » هديه‌اى فرستاد و او [ آن 
  ] را رد كرد ، يكى از زنان كه پيغامبر - عليه السّلام - به خانهء وى بود گفت : لقد أقمأتك ، اى ، تو را خوار و خرد شمرد كه هديهء تو را رد كرد . پيغامبر - صلّى اللّه عليه و سلم - فرمود : انتنّ أهون على اللّه من ان تقمئننى ، اى ، شما بر خداى - عز و جل - خوارتر از آنيد كه مرا خوار گردانيد . پس بر كلّ ايشان يك ماه در خشم بود تا آن گاه كه بديشان معاودت نمود .\r\n\r\nأدب دهم در آداب مباشرت .\r\n( 1 ) مستحب است كه ابتدا به نام خداى - عز و جل - كند ، اول قُل هُوَ اللّهُ احد بخواند ، و تكبير و تهليل به جاى آورد ، و بگويد : بسم اللّه العلىّ العظيم اللّهمّ اجعل لنا ذرّيّة طيّبة ان كنت قدّرت ان تخرج ذلك من صلبي . و پيغامبر - صلّى اللّه عليه و سلم - فرمود : لو انّ أحدهم إذا اتى\r\n\r\n\r\n","description":"","footnote":"\r\n( 338 ) نساء 4 - 35 .\r\n( 339 ) جامهء خواب ، رختخواب .\r\n( 340 ) افگار ، زخمى ، خسته .\r\n( 341 ) زينب بنت جحش .\r\n","page_name":" 102 ","page_number":110},
  {"content":"\r\n\r\nاهله و قال اللّهمّ جنّبنى [ 55 
  ] الشّيطان و جنّب الشّيطان ما رزقتنا ، فان كان بينهما ولد لم يضرّه الشّيطان : اى ، چون يكى از ايشان با اهل خويش نزديك شود و اين دعا بگويد ، اگر ميان ايشان فرزندى متولد شود ، شيطان وى را زيان ندارد . و چون به انزال نزديك شود در دل بخواند و لب نجنباند : الحمد للَّه الّذي جعل من الماء بشرا فجعله نسبا و صهرا و كان ربّك قديرا .\r\nو يكى از اهل حديث تكبير گفتى به آواز بلند ، چنان كه اهل خانه بشنيدندى .\r\nو بايد كه روى از قبله بگرداند ، و در مباشرت مستقبل قبله نباشد براى اكرام قبله . و خود را و اهل خود را به جامه بپوشد . كان رسول اللّه صلّى اللّه عليه و سلم يغطى رأسه و يخفض صوته و يقول للمرأة عليك بالسّكينة ، اى ، سر بپوشيدى و آواز پست گردانيدى و اهل را گفتى كه به آرام و با وقار باش . و در خبر است : إذا جامع أحدكم اهله فلا يتجرّدان تجرّد العيرين ، اى ، چون يكى از شما با اهل خود مباشرت كند بايد كه برهنه نشوند چون دو دراز گوش .\r\nو بايد كه لطف سخن و قبله را مقدمه سازد . پيغامبر - صلّى اللّه عليه و سلم - فرمود : لا يقع أحدكم على امرأة كما يقع البهيمة ، ليكن بينهما رسول ، يعنى نبايد كه يكى از شما چون ستور بر اهل خود افتد ، بايد كه ميان ايشان رسولى باشد . گفتند : رسول چيست ؟ فرمود القبلة و الكلام الطّيّب ، اى ، بوسه و سخن پاكيزه . و فرمود : ثلاث من العجز في الرّجل : ان يلقى من يحبّ معرفته فيفارقه قبل ان يعلم اسمه و كنيته و نسبه ، و الثّانى ان يكرمه اخوه فيردّ عليه كرامته ، و الثّالث ان يقارب الرّجل جاريته او زوجته فيصيبها قبل ان يحادثها و يؤانسها و يضاجعها فيقضى حاجته منها قبل ان تقضى حاجتها منه ، اى ، سه چيز در مرد از عجز باشد : يكى آن كه كسى را كه معرفت وى « 342 » دوست دارد ، پيش از آن كه نام و كنيت و نسب وى بداند از وى جدا شود . و دوم آن كه برادر او در حق او كرامتى فرمايد و او آن را رد كند .\r\nو سوم آن كه با كنيزك يا زوجهء خود پيش از سخن گفتن و مؤانست و مضاجعت نزديكى كند ، و حاجت خود روا كند پيش از آن كه او حاجت خود از وى روا كند .\r\nو در سه شب از ماه مباشرت مكروه است : اول و آخر و ميانه ، كه شيطان به وقت مباشرت در اين شبها حاضر باشد . و گفته‌اند كه شياطين در اين شبها مباشرت كنند . و از على و معاويه و بو هريره كراهيت آن نقل كرده‌اند . و بعضى از علما مباشرت در روز و شب جمعه را مستحب داشته‌اند تا يك تأويل قول پيغامبر - صلّى اللّه عليه و سلم - رحم اللّه من غسّل و اغتسل محقق شود كه\r\n\r\n\r\n","description":"","footnote":"\r\n( 342 ) معرفت وى ، آشنايى وى را ، شناسايى با او را .\r\n","page_name":" 103 ","page_number":111},
  {"content":"\r\n\r\nلفظ غسّل را در يك وجه به مباشرت تفسير كرده‌اند .\r\nپس چون حاجت خود روا كرد بايد كه درنگ كند تا اهل او نيز حاجت خود روا گرداند ، كه بسيار باشد كه انزال وى پستر اتفاق افتد . پس از اين روى ، شهوت او بر انگيختن و از إتمام آن تقاعد « 343 » نمودن رنجانيدن او باشد . و اختلاف در طبع انزال سبب تنافر باشد ، هر گاه كه در انزال سبقت مرد را بود . و توافق در وقت انزال به نزديك زن لذيذتر ، بايد مرد از وى به نفس خود مشغول باشد ، چه روا كه وى را شرم آيد . و بايد كه در چهار شب يك بار وطى باشد كه آن معتدل است . چه عدد زنان چهار است ، پس تأخير تا بدين درجه روا بود . آرى ، بايد كه به اعتبار حاجت زن در تحصين « 344 » وى زيادت يا نقصان كند ، چه تحصين عفاف زن بر مرد واجب است ، اگر چه مطالبت وطى ثابت نيست . و سبب آن دشوارى مطالبت است و وفا كردن بدان .\r\nو در حيض وطى نكند و پس از انقطاع خون و پيش از غسل هم ، چه حرام است به نص كتاب ، و گفته‌اند كه سبب مجذوم شدن فرزندان است .\r\n[ مترجم مىگويد : 
  ] و نزديك أبو حنيفه - رضى اللّه عنه - چون انقطاع خون برده روز « 345 » باشد روا بود ، و اگر كم از آن بود ، چون پس از انقطاع وقت نمازى كامل بگذرد روا باشد .\r\nو روا كه به همه اندام حايض تمتع گيرد . و در غير محل وطى نكند ، چه تحريم مباشرت حايض به سبب أذى است ، و در غير محل أذى دايم است ، پس تحريم او قوىتر باشد ، چنان كه در كلام مجيد مىفرمايد ، قوله تعالى :  فَأْتُوا حَرْثَكُمْ أَنَّى شِئْتُمْ  « 346 » ، اى ، هر وقت كه مىخواهيد در محل حراثت خود وطى كنيد . و رواست كه به دست [ 56 
  ] وى منى بيرون كند ، و بدانچه فرود إزار « 347 » است از وى تمتع گيرد جز مباشرت . و بايد كه زن در حال حيض از جاى بند إزار تا فوق زانو إزار دارد ، و اين از أدب است . و روا كه با حايض نان خورد ، و مخالطت كند در مضاجعت و غير آن ، و اجتناب از او واجب نيست .\r\nو اگر پس از وطى خواهد كه بار ديگر وطى كند ، اول بايد كه خويشتن را بشويد . و اگر محتلم شود هم بشويد يا بول كند ، پس به مباشرت مشغول شود .\r\nو مباشرت در اول شب مكروه است تا خواب بر غير طهارت نباشد . و اگر خفتن يا\r\n\r\n\r\n","description":"","footnote":"\r\n( 343 ) تقاعد ، باز ايستادن ، از كار باز ماندن .\r\n( 344 ) تحصين ، به حصن در آوردن ( نگهداشت عفاف زن ) .\r\n( 345 ) برده روز ، پس از حيض ده روزه .\r\n( 346 ) بقره 2 - 223 .\r\n( 347 ) فرود ، زير .\r\n","page_name":" 104 ","page_number":112},
  {"content":"\r\n\r\nخوردن خواهد « 348 » ، اول بايد كه آبدست « 349 » كند كه آن سنّت است . ابن عمر - رضى اللّه عنهما - گفت كه پيغامبر را - صلّى اللّه عليه و سلم - پرسيدم كه جنب خفتن روا باشد ؟ گفت : نعم إذا توضّأ .\r\nو لكن در آن رخصت هم آمده است . عايشه - رضى اللّه عنها - گفت : كان ينام جنبا و لم يمسّ ماء « 350 » .\r\nو هر گاه كه به فراش باز آيد كه آن را ببسايد يا بيفشاند ، چه وى نداند كه پس از وى چه حادث شده باشد . و در حال جنابت موى نسترد و ناخن نچيند و خون بيرون نكند و جزوى « 351 » را از نفس خود جدا نكند ، كه در آخرت اجزاى او به وى باز خواهند داد و آن گه جنب باشد . و گفته‌اند كه هر مويى به « 352 » جنابت خود او را مطالبت نمايد .\r\nو يكى از أدبها آن است كه عزل نكند « 353 » و آب را بگذارد تا به رحم رسد ، چه هيچ نسمه « 354 » نيست كه حق تعالى بودن آن تقدير كرده است [ الاّ 
  ] كه آن بخواهد بود ، پيغامبر - صلّى اللّه عليه و سلم - همچنين فرموده است . و اگر عزل كند ، علما در اباحت و كراهيت آن بر چهار قول مختلف شده‌اند : بعضى مطلقا در همه حالها روا داشته‌اند ، و بعضى در همه حالها تحريم كرده‌اند ، و بعضى به رضاى زن روا داشته‌اند و بى رضاى وى نه ، و چنانستى كه ايشان ايذاى زن تحريم مىكنند نه عزل را ، و بعضى در بنده روا داشته‌اند و در حرّه « 355 » نه . و درست آن است كه رواست .\r\nو اما كراهيت بر سه چيز اطلاق كنند : نهى تحريم و نهى تنزيه و ترك فضيلت . و عزل به معنى سوم مكروه است ، چه در او ترك فضيلت است ، چنان كه گويند : در مسجد نشستن بى آن كه به ذكرى و نمازى مشغول شوى مكروه است ، و كسى را كه مقيم است در مكه مكروه است كه هر سال حج نكند . و مراد بدين كراهيت ترك اولى و فضيلت است و بس . و اين ثابت است بدانچه بيان كرديم كه در فرزند فضيلت است ، و بدانچه از پيغامبر - صلّى اللّه عليه و سلم - آمده است : انّ الرّجل ليجامع اهله فيكتب له من جماعة أجر ولد ذكر قاتل في سبيل اللّه فقتل ، اى ، مرد بر اهل خود مباشرت كند و بر آن مباشرت براى وى مزد فرزند نرينه‌اى كه در راه حق تعالى كار زار كند و شهيد شود بنويسند . اين بدان سبب گفت كه اگر او را مثل اين فرزندى آمدى او را مزد تسبّب « 356 » بودى - با آن كه آفريننده و حيات بخشنده و قوت دهندهء بر كارزار حق تعالى است و آن چه به دست اوست از\r\n\r\n\r\n","description":"","footnote":"\r\n( 348 ) بعد از مباشرت .\r\n( 349 ) آبدست ، وضو .\r\n( 350 ) در شرح زبيدى : ( لم يمس ماء ) اى للغسل ( 5 - 378 ) .\r\n( 351 ) جزوى ( ى نكره ) ، جزئى .\r\n( 352 ) به ، به جهت ، براى .\r\n( 353 ) عزل كردن ، باز داشتن آب منى از رحم زن از بيم باردارى .\r\n( 354 ) نسمه ، جاندار .\r\n( 355 ) حرّه ، زن آزاد .\r\n( 356 ) تسبّب ، سبب شدن ، واسطه گرديدن .\r\n","page_name":" 105 ","page_number":113},
  {"content":"\r\n\r\nتسبّب بكرده است - و آن مباشرت است ، و آن در حال رسانيدن منى باشد به رحم .\r\nو آن چه گفتيم كه به معنى تحريم و تنزيهء كراهيت نيست ، زيرا كه نهى را امّا به نصّى اثبات توان كرد و امّا به قياسى بر منصوص . و نص نيست ، و اصلى كه بر آن قياس توان كرد هم نيست ، بل اينجا اصلى هست كه انتفاى كراهيت بر آن قياس توان كرد ، و آن ترك نكاح است اصلا ، يا ترك مباشرت پس از نكاح ، يا ترك انزال پس از ايلاج « 357 » ، و كل آن ترك افضل است نه ارتكاب نهى . و ميان اصل و فرع فرقى نيست . چه بودن فرزند به افتادن نطفه باشد در رحم ، و آن را چهار سبب است : نكاح ، پس مباشرت ، پس صبر تا انزال حاصل آيد ، پس وقوف تا نطفه به رحم برسد . و بعضى از اين سببها نزديك‌تر از بعضى است . و باز بودن از چهارم چون باز بودن از سيم است ، و باز بودن از سيم چون باز بودن از دوم . و اين چون افگانه كردن « 358 » و زنده در گور نهادن نيست ، چه آن جنايت است بر موجودى حاصل شده . و آن را نيز مرتبتهاست ، و اول مرتبتهاى وجود آن است كه نطفه در رحم افتد و به آب زن بياميزد و مستعد قبول حيات شود ، پس افساد [ 57 
  ] آن جنايت باشد ، و اگر علقه و مضغه شود ، جنايت فاحش‌تر بود ، و اگر روح در وى دميده شود و خلقت استوارى پذيرد ، در تفاحش جنايت مزيدى حاصل آيد ، و نهايت تفاحش در آن حال باشد كه جنين زنده از مادر جدا شود .\r\nو آن چه گفتيم كه آغاز سبب وجود افتادن نطفه است در رحم نه بيرون آمدن از احليل ، براى آن گفتيم كه فرزند از مرد تنها آفريده نشود ، اما از آب هر دو ، اما از آب مرد و خون حيض .\r\nبعض اهل تشريح گفته‌اند كه مضغه به تقدير الهى از خون حيض آفريده شود ، كه خون به مثابت شير است در ماست ، و نطفه از مرد شرط بسته شدن خون و ستبر گشتن آن است ، چنان كه پنير مايه در شير ، كه ماست بدان منعقد شود . و به هر نوع كه باشد آب زن ركن انعقاد است ، و اجتماع هر دو آب چون اجتماع ايجاب و قبول است در وجود حكمى در عقدهاى شرعي . پس هر كه ايجاب كند و پيش از قبول رجوع نمايد « 359 » ، بر عقد به نقض و فسخ خيانتى نكرده باشد . و هر جا كه ايجاب و قبول جمع شود ، رجوع پس از آن رفع و فسخ و قطع باشد . و چنان كه نطفه تا در مهرهء پشت باشد از او فرزند آفريده نشود ، همچنان پس از بيرون آمدن از احليل تا به آب زن يا خون او\r\n\r\n\r\n","description":"","footnote":"\r\n( 357 ) ايلاج ( مقابل اخراج ) ، سپوختن ، ادخال .\r\n( 358 ) افگانه كردن ، سقط كردن .\r\n( 359 ) رجوع نمايد ، منصرف شود .\r\n","page_name":" 106 ","page_number":114},
  {"content":"\r\n\r\nنياميزد فرزندى آفريده نشود ، و اين قياس جلى « 360 » است .\r\nسؤال اگر عزل از آن روى كه دفع وجود فرزند است مكروه نبود ، دور نبود كه مكروه باشد براى نيتى كه باعث آن است ، چه باعث آن جز نيتى فاسده كه در آن چيزى از شايبه‌هاى شرك خفى باشد نتواند بود ؟\r\nجواب نيتهايى كه باعث عزل باشد پنج است :\r\nاول در كنيزكان و آن نگاه داشت ملك باشد تا به سبب باردارى و استحقاق آزادى ، مالكيت زايل نشود . و قصد استبقاى ملك به ترك آزاد كردن و دفع سببهاى آن منهى نيست .\r\nدوم استبقاى خوبى « 361 » زن و فربهى اهل تا بدان ممتّع باشد ، و استبقاى زندگانى او از بيم درد زه « 362 » . و اين نيز منهى نيست .\r\nسوم ترسيدن از بسيارى خرج به سبب فرزندان و احتراز از آن چه محتاج شود به رنج كسب تحمل كردن ، و در مداخل بد شارع شدن « 363 » . و اين نيز منهى نيست . چه اندكى خرج معين دين است . آرى كمال و فضيلت در توكل است و واثق بودن به ضمان الهى ، چنان كه در كلام مجيد مىفرمايد ، قوله تعالى :  وَ ما مِنْ دَابَّةٍ فِي الْأَرْضِ إِلَّا عَلَى اللَّهِ رِزْقُها  « 364 » ، لا جرم در آن از اوج كمال دور ماندن است و به حضيض نقصان راضى بودن و ترك افضل گفتن ، و ليكن از عاقبت كار انديشيدن و مال نگاه داشتن و ذخيره كردن ، با آن چه « 365 » مناقض توكل است ، نمىگوييم كه منهى است .\r\nچهارم ترس از زادن دختران ، بدانچه اعتقاد كند كه در تزويج ايشان تحمل عار است ، چنان كه عادت عرب بوده است در كشتن دختران . و اين نيتى فاسد است . اگر به سبب آن اصل نكاح يا اصل مباشرت بگذارد ، بر آن نيت بزهكار بود ، نه به ترك نكاح و مباشرت ، پس در عزل همچنين باشد ، و فساد در اعتقاد اوست كه در سنت پيغامبر - صلّى اللّه عليه و سلم - عيب مىدانند .\r\nو او در مثابت زنى باشد كه نكاح بگذارد از ننگ آن كه شوى فوق او باشد ، و به مرد تشبّه نمايد ، پس كراهيت به ترك نكاح باز نگردد .\r\n\r\n\r\n","description":"","footnote":"\r\n( 360 ) قياس جلى ( اصطلاح فقهى ، در مقابل قياس خفى ) ، قياس آشكار كه فهم آن را به آسانى دريابد و بپذيرد ( تعريفات جرجانى ) .\r\n( 361 ) خوبى ، جمال ، زيبايى .\r\n( 362 ) درد زه ، درد زايمان .\r\n( 363 ) به راههاى بد افتادن .\r\n( 364 ) هود 11 - 6 .\r\n( 365 ) با آن چه ، با آن كه .\r\n","page_name":" 107 ","page_number":115},
  {"content":"\r\n\r\nپنجم آن كه زن امتناع نمايد به سبب تعزّز ، « 366 » و مبالغت در نظافت كه از درد زه و نفاس و شير دادن كند . و اين عادت زنان خوارج بوده است كه ايشان در استعمال آب مبالغت نمودندى تا به حدى كه نمازهاى ايام حيض قضا كردندى ، و در آبدست جاى جز برهنه نرفتندى ، و اين بدعت است مخالف سنت و فاسد است . يكى از ايشان چون در بصره آمد ، دستورى خواست تا بر عايشه - رضى اللّه عنها - در رود « 367 » ، عايشه دستورى نداد . پس در اين مقام قصد فاسد باشد نه منع ولادت .\r\nسؤال پيغامبر - صلّى اللّه عليه و سلم - فرموده است : من ترك النّكاح مخافة العيال فليس منّا .\r\nجواب عزل چون ترك نكاح است . و آن چه فرموده است كه ليس منّا ، اى ، موافق بر سنت ما و طريق ما نيست ، چه سنت ما فعل افضل است .\r\nسؤال پيغامبر - صلى اللّه عليه و سلم - در معنى عزل فرموده است : ذلك الوأد الخفىّ ، اى ، آن زنده در گور كردن پوشيده است . و بعضى از عرب دختران را زنده دفن [ 58 
  ] كردندى ، و حق تعالى در اين معنى فرموده است ، قوله تعالى :  وَ إِذَا الْمَوْؤُدَةُ سُئِلَتْ  « 368 » . و اين خبر در صحيح مسلم است .\r\nجواب در صحيح خبرهاى صريح در اباحت عزل آمده است ، و آن چه پيغامبر - صلّى اللّه عليه و سلم - فرموده است : الوأد الخفىّ همچنان است كه فرموده است : الشّرك الخفىّ . و آن موجب كراهيت است نه تحريم .\r\nسؤال ابن عباس - رضى اللّه عنهما - گفت : عزل زنده دفن كردن اصغر است ، و نسمه‌اى كه وجود آن بدان ممنوع مىشود ، موءودهء صغرى است ؟\r\nجواب دفع وجود را بر قطع آن قياس كرده است ، و اين قياسى است ضعيف . و براى آن على - رضى اللّه عنه - بر وى انكار فرموده است و گفته : لا تكون الموءودة الاّ بعد سبع ، اى ، موءوده نباشد مگر پس از هفت طور ، و آيت‌ها كه در طورهاى خلقت آمده است بخواند ، و اين آن آيت‌ها است : قوله تعالى :   وَ لَقَدْ خَلَقْنَا الْإِنْسانَ مِنْ سُلالَةٍ مِنْ طِينٍ ثُمَّ جَعَلْناهُ نُطْفَةً فِي قَرارٍ مَكِينٍ   تا آن جا كه  ثُمَّ أَنْشَأْناهُ \r\n\r\n\r\n","description":"","footnote":"\r\n( 366 ) تعزّز ، ناراحتى ، التهاب يا تنگ شدن مجراى رحم ، سخت و درشت گرديدن گوشت .\r\n( 367 ) در رفتن ، وارد شدن .\r\n( 368 ) تكوير 81 - 8 .\r\n","page_name":" 108 ","page_number":116},
  {"content":"\r\n\r\n خَلْقاً آخَرَ  « 369 » ، اى ، روح در وى دميديم . پس آيت  وَ إِذَا الْمَوْؤُدَةُ سُئِلَتْ  بخواند . و چون آن چه در طريقهاى قياس و اعتبار تقديم كرديم در آن نظر كنى ، تفاوت منصب على و ابن عباس - رضى اللّه عنهم - در غوص معانى و ادراك علمها تو را ظاهر شود « 370 » .\r\nو در متفق عليه از صحيحين « 371 » از جابر آمده است كه كنّا نعزل على عهد رسول اللّه صلّى اللّه عليه و سلّم و القرآن ينزل : اى ، ما عزل كرديمى در عهد پيغامبر - صلّى اللّه عليه و سلم - و قرآن نازل مىشدى . و در لفظى ديگر : كنّا نعزل فبلغ [ ذلك 
  ] نبىّ اللّه ( ص ) فلم ينهنا ، اى ، ما عزل مىكرديم و آن به پيغامبر - صلّى اللّه عليه و سلم - رسيد و ما را باز نداشت . و هم در صحيحين از جابر آمده است كه مردى در خدمت پيغامبر - صلّى اللّه عليه و سلم - گفت : كنيزكى دارم كه ما را خدمت مىكند و خرماستان را آب مىدهد ، و من وى را وطى مىكنم ، و خوشم نمىآيد كه حمل گيرد . پيغامبر - صلّى اللّه عليه و سلم - گفت : اعزل عنها ان شئت فانّه سيأتيها ما قدّر لها ، اى ، اگر خواهى عزل كن از او كه آن چه بر وى مقدر است به زودى بر وى آيد . و بدين حديث روزى چند بگذشت ، آن مرد بيامد و گفت كه كنيزك حمل گرفته است . پيغامبر - صلّى اللّه عليه و سلم - فرمود : قد أخبرتكم انّه سيأتيها ما قدّر لها ، اى ، شما را خبر كردم كه آن چه براى وى مقدر است به زودى خواهد آمد . و كل اين خبرها در صحيح است .\r\n\r\nأدب يازدهم آداب ولادت است ،\r\n( 1 ) و آن پنج است « 372 » .\r\n\r\nاول آن كه به وجود پسر شادى بسيار نكند و به وجود دختر غمگين نشود ،\r\n( 2 ) كه او نداند كه خيرت او در كدام است . بسيار صاحب پسر باشد كه آرزو برد كه وى را آن پسر نبودى ، يا دختر بودى ، بل سلامت در ايشان « 373 » بيشتر است و ثواب در ايشان جزيلتر . و پيغامبر - صلّى اللّه عليه و سلم - فرمود : من كان له ابنة فادّبها و احسن تأديبها و غذّاها فأحسن غذاءها و أسبغ عليها من النّعمة الّتي أسبغ اللّه عليه كانت له ميمنة و ميسرة من النّار إلى الجنّة ، اى ، هر كه را دخترى باشد و او را آداب آموزد و نيكو آموزد ، و غذا دهد و نيكو غذا دهد ، و بپرورد و نيك پرورد ، [ و او را نيك برخوردار كند از\r\n\r\n\r\n","description":"","footnote":"\r\n( 369 ) مؤمنون 23 - 12 - 14 .\r\n( 370 ) در شرح زبيدى : و هذا من دقيق العلوم تفرد به على ( رض ) لوفور علمه و نفاذ ذهنه ( 5 - 385 ) .\r\n( 371 ) صحيح بخارى و صحيح مسلم .\r\n( 372 ) در نسخهء فيضيه : و آن چهار است .\r\n( 373 ) در دختران .\r\n","page_name":" 109 ","page_number":117},
  {"content":"\r\n\r\nنعمتى كه خداى تعالى وى را داده است 
  ] ميمنه و ميسرهء او مانع باشد از آتش تا سوى بهشت رود .\r\nو ابن عباس - رضى اللّه عنهما - روايت كرد كه پيغامبر - صلّى اللّه عليه و سلم - فرمود : ما من احد يدرك ابنتين فيحسن إليهما ما صحبتاه الاّ أدخلتاه الجنّة ، اى ، هيچ كس نيست كه دو دختر دريابد و به جاى ايشان نيكويى كند تا با وى باشند كه نه وى را در بهشت برند . و انس روايت كرد كه پيغامبر - صلّى اللّه عليه و سلم - گفت : من كان له ابنتان او اختان فأحسن إليهما ما صحبتاه كنت انا و هو في الجنّة كهاتين ، اى ، هر كه را دو دختر يا دو خواهر باشد و به جاى ايشان نيكويى كند تا با وى باشند من و او در بهشت چون انگشت سبابه و ميانگين باشيم . و انس گفت كه پيغامبر - عليه السّلام - فرمود : من خرج إلى سوق من أسواق المسلمين فاشترى شيئا فحمله إلى بيته فخصّ به الاناث دون الذّكور نظر اللّه إليه و من نظر اللّه إليه لم يعذّبه ، اى ، هر كه بيرون آيد به بازارى از بازارهاى مسلمانان ، پس چيزى بخرد و به خانهء خود برد و زنان را بدان مخصوص گرداند - بيرون مردان - حق تعالى در [ 59 
  ] وى نظرى به رحمت فرمايد ، و او در هر كه نظرى به رحمت فرمود ، وى را عذاب نكند . و هم انس فرمود كه پيغامبر - صلّى اللّه عليه و سلم - فرمود : من حمل طرفة من السّوق إلى عياله فكأنّما حمل إليهم صدقة حتّى يضعها فيهم ، و ليبدأ بالاناث قبل الذّكور ، فانّه من فرّح انثى فكأنّما بكى من خشية اللّه ، و من بكى من خشيته حرّم اللّه بدنه على النّار ، اى ، هر كه طرفه‌اى از بازار براى عيال خود برد چنانستى كه سوى ايشان صدقه برده است ، و بايد كه آغاز از زنان كند پيش از مردان ، چه هر كه زنى را شاد گرداند چنان است كه از ترس خداى تعالى بگريسته است ، و هر كه از ترس خداى بگريد حق تعالى حرام گرداند تن وى را بر آتش . و بو هريره - رضى اللّه عنه - روايت كرده است كه پيغامبر - صلّى اللّه عليه و سلم - فرمود : من كانت له ثلاث بنات او اخوات فصبر على لأوائهنّ و ضرّائهنّ و سرّائهنّ ، ادخله اللّه الجنّة بفضل رحمته ايّاهنّ . فقال رجل و اثنتان يا رسول اللّه ؟ فقال و اثنتان . فقال رجل او واحدة ؟ فقال او واحدة ، اى ، هر كه را سه دختر باشد يا سه خواهر ، و او بر سختى و غم و شادى ايشان صبر كند ، خداى - عز و جل - وى را در بهشت برد ، به فضل بخشايشى كه بر ايشان كرده است . مردى گفت : اگر دو باشد ؟ پيغامبر - عليه السّلام - فرمود : دو نيز . ديگرى گفت : اگر يكى باشد ؟ پيغامبر - عليه السّلام - فرمود : يكى نيز .\r\n\r\nدوم آن كه در گوش مولود بانگ نماز گويد .\r\n( 1 ) رافع از پدر خود روايت كرد كه پيغامبر - صلّى اللّه عليه و سلم - را ديدم كه در گوش حسن بانگ نماز گفت ، چون فاطمه وى را\r\n\r\n","description":"","footnote":"","page_name":" 110 ","page_number":118},
  {"content":"\r\n\r\nبزاد . و مستحب است كه كودك را لا إله الاّ اللّه تلقين كنند ، چون به زبان آيد ، تا اين كلمه اول سخن او بود . و از پيغامبر - عليه السّلام - روايت شده كه فرمود : من ولد له مولود فأذّن في اذنه اليمنى و اقام في اذنه اليسرى ، دفعت عنه امّ الصّبيان ، اى ، هر كه صاحب فرزندى شود بايد كه در گوش راست او اذان و در گوش چپش اقامه گويند تا از آزار امّ صبيان « 374 » در امان باشد . و مستحب است در روز هفتم ختنه كردن ، و در اين ، خبر وارد شده است .\r\n\r\nسوم آن كه نام نيكو نهند ،\r\n( 1 ) چه آن از حق فرزند است . و پيغامبر - صلّى اللّه عليه و سلم - فرمود : إذا سمّيتم فعبّدوا ، اى ، چون نام خواهيد كرد به بندگى خداى نام كنيد و فرمود : انّ احبّ الاسماء الى اللّه تعالى عبد اللّه و عبد الرّحمن ، اى ، دوست‌ترين نامها در حضرت خداى - عز و جل - عبد اللّه و عبد الرحمن است . و فرمود : سمّوا به اسمى و لا تكنّوا بكنيتي ، اى ، به نام من نام كنيد و به كنيت من مخوانيد . و علما گفته‌اند كه اين در عصر او بود ، چه او را يا ابا القاسم گفتندى ، و امروز در آن باكى نيست . آرى ، جمع نكند ميان اسم و كنيت او . پيغامبر - صلّى اللّه عليه و سلم - فرمود : لا تجمعوا بين اسمى و كنيتي ، اى ، جمع مكنيد ميان اسم من و كنيت من . و گفته‌اند كه اين نيز در حيات او بود . و مردى را أبو عيسى گفتندى ، پيغامبر - عليه السّلام - فرمود : انّ عيسى لا أب له ، اى ، عيسى را پدر نيست . و اين كنيت را كراهيت داشت .\r\nو سقط را بايد كه نام كنند . عبد الرحمن بن يزيد معاويه گفت كه به من رسيده است كه سقط روز قيامت پس پدر بايستد و گويد كه تو مرا ضايع كردى و تو مرا بى نام بگذاشتى . عمر عبد العزيز گفت : ندانم كه پسر است يا دختر ، چگونه نام كنم ؟ عبد الرحمن گفت : نامى بايد كرد كه مردان و زنان را شامل بود ، چنان كه حمزه و عماره و طلحه و عتبه .\r\nو پيغامبر - صلّى اللّه عليه و سلم - فرمود : انّكم تدعون يوم القيامة بأسمائكم و أسماء آبائكم فأحسنوا أسماءكم ، اى ، شما را روز قيامت به نامهاى شما و نامهاى پدران شما خواهند خواند ، پس نامهاى خود نيكو كنيد . و كسى را كه نامى مكروه باشد تبديل آن مستحب است . پيغامبر - صلّى اللّه عليه و سلم - نام عاص به عبد اللّه بدل كرد . بو هريره گفت : نام زينب برّة « 375 » بود ، پيغامبر - صلّى اللّه عليه و سلم - فرمود : تزكّى نفسها ، اى ، نفس خود را مىستايد . و او را زينب نام كرد . و همچنين در نام افلح و يسار و نافع و بركت هم نهى است ، زيرا چون بپرسند كه بركت اينجا برگشت يا نه ،\r\n\r\n\r\n","description":"","footnote":"\r\n( 374 ) امّ صبيان ، نام ديوى كه اطفال را آسيب رساند ، نوعى صرع .\r\n( 375 ) برّه ، زن مهربان .\r\n","page_name":" 111 ","page_number":119},
  {"content":"\r\n\r\nبايد گفتن كه نه .\r\n\r\nچهارم عقيقه ،\r\n( 1 ) از پسر به دو گوسفند و از دختر به يكى ، و اگر در پسر به يكى اقتصار نمايد باكى نباشد . و عايشه - رضى اللّه عنها - گفت كه پيغامبر - صلّى اللّه عليه و سلم - فرمود : أمر في الغلام أن يعقّ بشاتين مكافئتين « 376 » و في الجارية بشاة ، اى ، در پسر دو گوسفند مذبوح فرمود و در دختر يكى .\r\n[ مترجم مىگويد : 
  ] و مكافأتين [ 60 
  ] هم روايت كرده‌اند ، و معنى هر دو يكى است . و مردى تيرى در سينهء اشترى زند براى نحر « 377 » ، پس ديگر در سينهء اشترى زند ، در عربيت گويند : كافأتين بعيرين .\r\nو آمده است كه عقّ عن الحسن بشاة ، اى ، براى حسن يك گوسفند ذبح كرد . و اين رخصت است در آن چه بر يكى اقتصار نموده شود . و پيغامبر - صلّى اللّه عليه و سلم - فرمود : مع الغلام عقيقة فاهريقوا عنه دما و أميطوا عنه الاذى ، اى ، با كودك مويى است ، پس براى وى خونى بريزيد و موى وى حلق كنيد .\r\n[ مترجم مىگويد : 
  ] و عقيقه در اصل موى مولود را گويند . گوسفندى كه به وقت حلق او « 378 » ذبح كنند آن را هم عقيقه خوانند .\r\nو از سنت است كه همسنگ موى او زر يا نقره داده شود ، چه در آن خبرى آمده است كه امر فاطمة يوم سابع حسين ان يحلق شعره و يتصدّق به وزن شعره فضّة ، اى ، پيغامبر - صلّى اللّه عليه و سلم - روز هفتم از ولادت حسين فاطمه را فرمود كه موى او حلق كرده شود و همسنگ آن نقره صدقه داده آيد . و عايشه را - رضى اللّه عنها - گفت كه استخوان عقيقه نبايد شكست .\r\n\r\nپنجم آن كه خرماى خاييده يا شيرينى به كام وى ماليده شود .\r\n( 2 ) اسما - رضى اللّه عنها - گفت كه من عبد اللّه زبير را در قبا « 379 » بزادم و به خدمت پيغامبر - صلّى اللّه عليه و سلم - آوردم ، او را در كنار خود نهاد ، پس خرمايى بخواست و آن را بخاييد ، پس آب دهن خود به دهان او كرد ، اول چيزى كه به دهان او رسيد آب دهن پيغامبر بود ، پس خرما به كام او ماليد ، پس براى او دعا و\r\n\r\n\r\n","description":"","footnote":"\r\n( 376 ) مكافئة ( يا : مكافأة ) ، مساوى ، يكسان .\r\n( 377 ) نحر ، ذبح شتر ، در نسخهء فيضيه : سخن .\r\n( 378 ) حلق او . تراشيدن موى مولود .\r\n( 379 ) قبا ، جايى در نزديك مدينه .\r\n","page_name":" 112 ","page_number":120},
  {"content":"\r\n\r\nبركت خواست ، و او اول مولودى بود در اسلام ، و مسلمانان به دو نيك شاد شدند ، زيرا كه مىگفتند كه جهودان جادويى كرده‌اند كه مسلمانان را فرزند نمىشود .\r\n\r\nأدب دوازدهم در طلاق ببايد دانست كه طلاق مباح است ،\r\n( 1 ) و ليكن دشمن‌ترين مباحات در حضرت الهى اين است . و آن گاه مباح باشد كه در او إيذاء به باطل نبود . و هر گاه كه طلاق دهد إيذاء باشد . و إيذاء روا نيست مگر به خيانتى از جانب زن يا ضرورتى از جانب مرد . قال اللّه تعالى :  فَإِنْ أَطَعْنَكُمْ فَلا تَبْغُوا عَلَيْهِنَّ سَبِيلًا  « 380 » ، اى ، اگر فرمان برند شما را ، شما حيلت فراق مطلبيد .\r\nاگر پدر ، زن پسر را كراهيت دارد ، پسر بايد كه طلاق دهد . ابن عمر - رضى اللّه عنهما - گفت كه مرا زنى بود كه وى را دوست مىداشتم ، و پدرم وى را كراهيت مىداشت و مرا مىفرمود كه وى را طلاق ده . من بر پيغامبر - صلّى اللّه عليه و سلم - رفتم ، فرمود كه طلاق ده . و اين دليل است بر آن كه حق پدر بر حق زن مقدم است ، و ليكن پدرى كه كراهيت او براى غرضى فاسد نباشد ، چون كراهيت عمر - رضى اللّه عنه .\r\nو هر گاه كه شوى را رنجه دارد و پليد زبانى كند ، خيانت از او باشد . و همچنين چون بد خوى و كم ديانت باشد . ابن مسعود گفت در تفسير ، قال اللّه تعالى :   وَ لا يَخْرُجْنَ إِلَّا أَنْ يَأْتِينَ بِفاحِشَةٍ مُبَيِّنَةٍ   « 381 » . اى ، هر گاه كه با اهل خود پليد زبانى كند و شوى را رنجه دارد فاحشه « 382 » باشد . و اين در عدّت آمده و ليكن تنبيه « 383 » است بر مقصود .\r\nو اگر رنجه داشت « 384 » از شوى بود ، زن را روا كه مال بذل كند و خود را باز خرد . و مرد را مكروه باشد كه بيش از آن چه داده است بستاند ، چه آن اضرار و رنج رسانيدن باشد ، و نوعى تجارت باشد بر بضع . خداى تعالى فرمود ، قوله تعالى :  فَلا جُناحَ عَلَيْهِما فِيمَا افْتَدَتْ بِهِ  « 385 » ، اى ، هيچ جناحى نيست بر مرد و زن در آن چه زن خود را بدانچه ستده است باز خرد ، چه دادن آن چه ستده باشد ، و آن چه كم از آن بود ، لايق باز خريدن تواند بود . و اگر زنى بى بيم طلاق خواهد بزهكار باشد . پيغامبر - صلّى اللّه عليه و سلم - فرمود : ايّما امرأة سألت زوجها طلاقها في غير بأس لم ترح رائحة الجنّة ، اى ، هر زنى كه از شوى طلاق خواهد بى بيمى كه باشد ، بوى بهشت به وى نرسد . و در لفظى ديگر فرمود : فالجنّة عليها حرام ، اى ، بهشت بر وى حرام بود . و فرمود : المختلعات هنّ المنافقات ،\r\n\r\n\r\n","description":"","footnote":"\r\n( 380 ) نساء 4 - 34 .\r\n( 381 ) طلاق 65 - 1 .\r\n( 382 ) فاحشه ، گناه و بدى كه از حد در گذرد .\r\n( 383 ) تنبيه ، آگاهانيدن .\r\n( 384 ) رنجه داشت ( مصدر مرخم مركب ) .\r\n( 385 ) بقره 2 - 229 .\r\n","page_name":" 113 ","page_number":121},
  {"content":"\r\n\r\nاى ، آن زنان [ 61 
  ] كه خلع خواهند منافقه باشند .\r\nپس شوى را در طلاق چهار كار رعايت بايد كرد .\r\n\r\nاول آن كه در پاكى كه در آن مباشرت نكرده باشد طلاق دهد ،\r\n( 1 ) چه طلاق در حيض يا در پاكيى كه در آن مباشرت رفته باشد - اگر چه واقع شود « 386 » بدعتى حرام است ، بدانچه دراز گردانيدن عدّت است بر زن ، و اگر طلاق داده باشد بايد كه مراجعت كند . ابن عمر - رضى اللّه عنهما - در حيض طلاق داد ، پيغامبر - صلّى اللّه عليه و سلم - عمر را فرمود : مر ابنك فليراجعها حتّى تطهر ثمّ تحيض ثمّ تطهر ، ان شاء طلّقها و ان شاء أمسكها ، فتلك العدّة الّتي امر اللّه ان يطلّق لها النّساء ، اى ، بفرماى پسر خود را تا مراجعت كند به زن تا پاك شود و سپس حايض شود و پس پاك شود ، پس اگر خواهد طلاق دهد و اگر خواهد نگاه دارد ، چه آن عدّت طلاق زنان است كه حق تعالى فرموده است . و پس از رجعت دو پاكى صبر كردن براى آن فرمود تا مقصود رجعت طلاق مجرّد نباشد .\r\n\r\nدوم آن كه بر يك طلاق اقتصار كند ،\r\n( 2 ) و بين سه را جمع نكند . زيرا كه يك طلاق پس از عدّت مفيد مقصود است ، و در آن رجعت توان كرد اگر در عدّت پشيمانى آرد ، و تجديد نكاح تواند پس از عدت ، اگر خواهد . و چون سه طلاق داد بسيار باشد كه پشيمان شود و به تزويج محلّل باز گردد و مدتى صبر بايد كرد . و عقد محلّل منهى است ، و او در آن سعى نموده باشد ، و دل او به زن ديگرى « 387 » و طلاق دادن او متعلق بود ، يعنى زن محلل پس از آن كه در حكم او آمد آن نيز نفرت بار آرد از آن زن . و كلّ آن چه گفتيم ثمرهء سه طلاق است . و به يك طلاق مقصود حاصل است بى محذورى . و نمىگويم كه جمع « 388 » حرام است ، و ليكن مكروه است براى آن معانى . و به كراهيت آن مىخواهيم كه نظر در حق نفس خود بگذاشته است « 389 » .\r\n[ مترجم مىگويد : 
  ] و نزديك أبو حنيفه - رضى اللّه عنه - حرام است .\r\n\r\nسوم آن كه تلطف نمايد در تعلل طلاق دادن بى تعنيف و استخفاف ،\r\n( 3 ) و دل او به هديه‌اى بر سبيل متعه « 390 » خوش كند ، و مصيبتى كه آزار مفارقت به دو رسانيده است جبر گرداند « 391 » ، كه\r\n\r\n\r\n","description":"","footnote":"\r\n( 386 ) يعنى طلاق واقع شود .\r\n( 387 ) زن محلّل .\r\n( 388 ) جمع سه طلاق .\r\n( 389 ) رعايت خود را نكرده است .\r\n( 390 ) متعه ، برخوردارى .\r\n( 391 ) جبر ، شكسته را بستن ، جبر گردانيدن ، جبران كردن .\r\n","page_name":" 114 ","page_number":122},
  {"content":"\r\n\r\nخداى - عز و جل - فرموده است :  وَ مَتِّعُوهُنَّ  « 392 » . و آن واجب است هر گاه كه در اصل نكاح مهر نباشد . و حسن على - رضى اللّه عنهما - بسيار نكاح و بسيار طلاق بود ، روزى يكى از ياران خود را بفرستاد تا دو زن را طلاق دهد ، و گفت كه ايشان را بگوى كه عدّت داريد و فرمود كه هر يكى را ده هزار درم بدهد . وى آن اشارت را ارتسام « 393 » نمود ، و چون به حسن - رضى اللّه عنه - باز گشت ، وى را پرسيد كه چه كردند ؟ گفت : يكى سر فرود انداخت و خاموش بود ، و ديگرى بگريست و زارى كرد ، و شنيدم كه مىگفت : متاع قليل من حبيب مفارق ، اى ، متاعى اندك است از دوستى جدا شونده . چون حسن على اين بشنيد چشم در پيش انداخت و بر وى ببخشود و گفت :\r\nاگر از پس جدايى مرا رجوع بودى « 394 » رجوع كردمى به وى به زنى .\r\nو حسن « 395 » روزى بر عبد الرحمن حارث هشام رفت ، و او فقيه و رئيس اهل مدينه بود و كفوى و نظيرى نداشت ، و عايشه - رضى اللّه عنها - به دو مثل زده است در سخنى كه گفته است كه اگر مرا اين سفر اتفاق نيفتادى « 396 » دوست‌تر از آن داشتمى كه مرا شانزده پسر بودى از پيغامبر - صلّى اللّه عليه و سلم - هر يك مثال عبد الرحمن ، و حسن چون به خانهء او شد ، او تعظيم نمودى و حسن را به جاى خود بنشاندى و گفتى : چرا كسى نفرستادى و مرا اعلام نفرمودى تا به خدمت شتافتمى ؟ گفت : حاجت مرا بود ، به من اولى . گفت : آن چه چيز است ؟ گفت : خطبه مىكنم دختر شما را . عبد الرحمن چشم پيش انداخت و خاموش شد ، پس سر بر آورد و گفت : به خداى كه هيچ كس كه بر روى زمين مىرود بر من از تو عزيزتر نيست ، و ليكن تو مىدانى كه فرزند پاره‌اى از جگر پدر باشد ، و تو طلاق بسيار دهى و من بترسم كه وى را طلاق دهى ، و ترسم كه دل من به دوستى تو متغيّر شود ، چه تو جگر گوشهء پيغامبرى ، اگر شرط فرمايى كه طلاق ندهى وى را به تو دهم . حسن خاموش شد و بر خاست و بيرون آمد [ 62 
  ] و يكى از اهل بيت گفت : شنيدم كه در حال رفتن مىگفت كه عبد الرحمن نخواست جز اينكه دختر خود را در گردن من طوقى سازد .\r\nو على - رضى اللّه عنه - از بسيارى طلاق دادن او تنگدل شدى و بارى بر منبر عذر خواستى و گفتى كه حسن بسيار طلاق دهد ، در تزويج او رغبت نبايد نمود . تا آن گاه كه مردى از\r\n\r\n\r\n","description":"","footnote":"\r\n( 392 ) بقره 2 - 236 .\r\n( 393 ) ارتسام ، فرمان بردن ، فرمان به جاى آوردن .\r\n( 394 ) يعنى اگر مرا چنين رسمى بودى .\r\n( 395 ) حسن بن على ( ع ) .\r\n( 396 ) مقصود سفر بصره است كه با اين سفر عايشه آتش جنگ جمل شعله‌ور شد و خون هزاران مسلمان از جمله طلحه و زبير بر زمين ريخت .\r\n","page_name":" 115 ","page_number":123},
  {"content":"\r\n\r\nمردم همدان « 397 » بر خاست و گفت : يا امير المؤمنين به خداى كه آن چه او به زنى خواهد ما به زنى خواهيم داد ، اگر خواهد نگاه دارد و اگر نخواهد بگذارد « 398 » . على - رضى اللّه عنه - از اين سخن خوشدل شد و اين بيت بگفت ، شعر :\r\n و لو كنت بوّابا على باب جنّة * لقلت لهمدان ادخلوا بسلام \r\nاى ، اگر من دربان بهشت باشم ، هر آينه همدانيان را گويم كه بسلامت در رويد . و اين تنبيه است بر آن كه اگر كسى در دوست خود از اهل و فرزند به سبب شرمى طعنى كند ، با وى موافقت نمىبايد كرد . چه آن زشت باشد ، بل أدب در اين مقام مخالفت است ، چه آن دل وى را شاد كننده‌تر و باطن رأى وى را موافق‌تر بود .\r\nو مقصود از اين آن است كه طلاق مباح است . و حق تعالى ، هم در فراق هم در نكاح ، بى نيازى وعده فرموده است . قوله تعالى :  وَ إِنْ يَتَفَرَّقا يُغْنِ اللَّهُ كُلًّا مِنْ سَعَتِهِ  « 399 » ، اى ، اگر جدا شوند هر يكى را خداى - عز و جل - از فراخى عطاى خود بى نياز گرداند .\r\n\r\nچهارم آن كه سرّ زن خود فاش نكند نه در نكاح نه در طلاق ،\r\n( 1 ) چه در افشاى سرّ زن ، در خبرى صحيح ، وعيدى عظيم آمده است . و يكى از پارسايان خواست كه زن را طلاق دهد ، وى را پرسيدند كه چرا طلاق دهى و موجب ريبت از وى چيست ؟ گفت : عاقل پردهء اهل خود ندرد . و چون وى را طلاق داد پرسيدند كه چرا طلاق دادى ؟ گفت : مرا با سخن زن بيگانه چكار . و اين بيان آن است كه بر شوى واجب است .\r\n\r\nقسم دوم از اين باب در حقهاى شوى است كه بر زن واجب است\r\n( 2 ) و سخن شافى در اين قسم آن است كه نكاح نوعى رقّ است ، و زن چون بنده‌اى است شوى را ، و طاعت او بر وى مطلقا واجب است در هر چه از او در نفس « 400 » او بطلبد ، از چيزى كه در آن معصيت نيست .\r\n\r\n\r\n","description":"","footnote":"\r\n( 397 ) در شرح زبيدى : ( فقام رجل من ) بنى ( همدان ) .\r\n( 398 ) گذاشتن ، ترك كردن .\r\n( 399 ) نساء 4 - 130 .\r\n( 400 ) نفس ، بدن ، تن و سراپاى مردم .\r\n","page_name":" 116 ","page_number":124},
  {"content":"\r\n\r\nو در تعظيم حق شوى بر زن اخبار بسيار آمده است . پيغامبر - صلّى اللّه عليه و سلم - فرمود : ايّما امرأة ماتت و زوجها عنها راض دخلت الجنّة ، اى ، هر زن كه وفات كند و شوى وى از وى راضى باشد در بهشت رود .\r\nو مردى به سفرى رفته بود ، و با زن عهد كرده بود كه از بالا فرود نيايد ، و پدر او فرود بود ، رنجور شد . زن كس فرستاد به خدمت پيغامبر - صلّى اللّه عليه و سلم - و دستورى خواست تا بر پدر فرود آيد . پيغامبر - عليه السّلام - فرمود : أطيعي زوجك ، اى ، شوى خود را فرمانبردار باش .\r\nپس پدرش وفات كرد و او ديگر بار از پيغامبر دستورى خواست . پيغامبر فرمود : أطيعي زوجك .\r\nپس پدرش را دفن كردند و پيغامبر - عليه السّلام - كس به وى فرستاد و فرمود : انّ اللّه قد غفر لابيها بطاعتها لزوجها ، اى ، خداى - عز و جل - پدر وى را بيامرزيد بدانچه او شوى خود را طاعت داشت .\r\nو پيغامبر - صلّى اللّه عليه و سلم - فرمود : إذا صلّت المرأة خمسها و صامت شهرها و حفظت فرجها و اطاعت زوجها دخلت جنّة ربّها ، اى ، زن چون پنج نماز بگزارد و ماه رمضان روزه دارد و فرج خود را صيانت كند و شوى را فرمان برد ، در بهشت پروردگار خود رود . پس بنگر كه در اين حديث طاعت شوى به مبانى اسلام اضافت كرده است « 401 » . و پيغامبر - صلّى اللّه عليه و سلم - زنان را ياد فرمود و گفت : حاملات والدات مرضعات رحيمات باولادهنّ ، لو لا ما يأتين إلى ازواجهنّ دخل مصلّياتهنّ الجنّة ، اى ، حمل دارندگان ، زايندگان ، شير دهندگان ، بخشايندگان‌اند بر فرزندان خود ، اگر نه آن چه در حق شويان خود كنند نماز كنندگان ايشان در بهشت در روند . و پيغامبر - صلّى اللّه عليه و سلم - فرمود : اطّلعت في النّار فإذا اكثر أهلها النّساء ، اى ، بر آتش مطّلع شدم ، بيشتر اهل آن را [ 63 
  ] زنان ديدم . گفتند : چرا يا رسول اللّه ؟ فرمود : يكثرن اللّعن و يفكرن العشير ، يعنى الزّوج المعاشر ، اى ، بسيار لعنت كنند و شوى را ناسپاس باشند ، يعنى شوى معاشر . و در خبر ديگر است : اطّلعت على الجنّة فإذا اقلّ أهلها النّساء ، فقلت اين النّساء فقيل شغلهنّ الاحمران : الذّهب و الزّعفران ، اى ، بر بهشت ديده‌ور شدم كمتر اهل آن زنان ديدم ، گفتم : كجااند زنان ؟ گفتند : زر و زعفران ايشان را مشغول كرده است ، اى پيرايه‌ها و جامه‌هاى رنگين .\r\nعايشه - رضى اللّه عنها - گفت : زنى جوان به خدمت پيغامبر آمد و گفت : من زن جوانم و مرا خطبه مىكنند و من تزويج را نمىخواهم ، پس بيان فرماى كه حق شوى بر زن چيست ؟\r\n\r\n\r\n","description":"","footnote":"\r\n( 401 ) اضافت كردن ، نسبت كردن .\r\n","page_name":" 117 ","page_number":125},
  {"content":"\r\n\r\nپيغامبر - صلّى اللّه عليه و سلم - فرمود : لو كان من فرقه إلى قدمه صديد فلحسته ما ادّت شكره ، اى ، اگر از سر مرد تا پاى او زرداب « 402 » باشد و زن او را بليسد ، شكر او را نگزارده باشد . زن گفت : پس من شوى نمىكنم . پيغامبر - صلّى اللّه عليه و سلم - فرمود : تزوّجى فانّه خير ، اى ، شوى كن كه آن بهتر است . و ابن عباس - رضى اللّه عنهما - گفت : زنى از خثعم « 403 » به خدمت پيغامبر - عليه السّلام - آمد و گفت : من زنى كالمم و مىخواهم كه شوى كنم ، بيان فرماى كه حق شوى چيست ؟ پيغامبر - صلّى اللّه عليه و سلم - گفت : انّ من حقّ الزّوج على الزّوجة إذا أرادها على نفسها و هو على ظهر بعير ، ان لا تمنعه ، و من حقّه ان لا تعطى شيئا من بيته الاّ باذنه فان فعلت ذلك كان الوزر عليها و الاجر له ، و من حقّه ان لا تصوم تطوّعا الاّ بإذنه ، فان فعلت ذلك ، جاعت و عطشت و لم يقبل منها ، و من حقّه ان لا تخرج من بيته الاّ باذنه فان فعلت لعنتها الملائكة حتّى ترجع إلى بيتها او تتوب ، اى ، از حق شوى بر زن آن است كه چون شوى نفس او بخواهد و او بر پشت اشتر باشد ، منع نكند ، و از حق او آن كه از خانهء او هيچ چيز ندهد جز به دستورى او ، و اگر بدهد بزه او را باشد و مزد شوى را ، و از حق او آن كه روزهء تطوع جز به دستورى او ندارد ، و اگر بدارد گرسنه و تشنه باشد و از وى قبول نكنند ، و از حق او آن كه از خانهء وى بيرون نيايد مگر به دستورى او ، و اگر بيرون آيد فريشتگان بر وى لعنت كنند تا آن گاه كه به خانهء خود باز گردد يا توبه كند .\r\nو پيغامبر - صلّى اللّه عليه و سلم - گفت : لو أمرت أحدا ان يسجد لاحد ، لامرت المرأة تسجد لزوجها من عظم حقّه عليها ، اى ، اگر بنا بود كسى را بفرمايم كه كسى را سجده كند ، هر آينه زن را بفرمايم تا شوى خود را سجده كند از بزرگى حق او بر وى . و فرمود : اقرب ما تكون المرأة من وجه ربّها إذ كانت في قعر بيتها ، و انّ صلوتها في صحن دارها افضل من صلوتها في المسجد ، و صلوتها في بيتها افضل من صلوتها في صحن دارها ، و صلوتها في مخدعها افضل من صلوتها في بيتها ، اى ، وقتى كه زن به رضاى خداى تعالى در آن نزديك‌تر باشد آن است كه در قعر خانهء خود باشد ، و نماز او در صحن سراى او فاضل‌تر از نماز او در مسجد . و نماز او در خانهء « 404 » خود فاضل‌تر از نماز او در صحن سراى ، و نماز او در بن خانه « 405 » خود فاضل‌تر از نماز او در خانهء خود . و اين فضيلت براى پوشيدن باشد . و براى آن پيغامبر - صلّى اللّه عليه و سلم - فرمود : المرأة عورة فإذا خرجت استشرفها\r\n\r\n\r\n","description":"","footnote":"\r\n( 402 ) زرداب ، مادهء زرد رنگى كه از زخم مىپالايد .\r\n( 403 ) خثعم ، نام قبيله‌اى مشهور از عرب .\r\n( 404 ) خانه ، أطاق .\r\n( 405 ) بن خانه ، پستو .\r\n","page_name":" 118 ","page_number":126},
  {"content":"\r\n\r\nالشّيطان ، اى ، زن عورت است ، پس چون بيرون آيد شيطان چشم بر دارد ، سوى وى نگريستن گيرد . و نيز فرمود : للمرأة عشر عورات و إذا زوّجت ستر الزّوج عورة واحدة فإذا ماتت ستر القبر عشر عورات ، اى ، زن را ده عورت است ، و چون شوى كند شوى يك عورت را بپوشد ، پس چون بميرد گور هر ده عورات بپوشد .\r\nپس حقهاى شوى بر زن بسيار است ، و مهمتر آن دو كار است : يكى صيانت و تستّر « 406 » و دوم ترك مطالبت به چيزى كه وراى حاجت است ، و تعفف از كسب او چون حرام باشد . و عادت زنان سلف همچنين بوده است ، چون مرد از خانهء خود بيرون آمدى قوم او يا دختر او گفتى : از كسب حرام بپرهيز كه ما بر گرسنگى و درويشى صبر كنيم و [ 64 
  ] بر آتش صبر نتوانيم . و مردى از سلف قصد سفر كرد و همسايگان او را خوش نيامد ، قوم او را گفتند كه چرا به سفر او راضى مىشوى ، و « 407 » او براى تو نفقت نمىگذارد ؟ او گفت : من شوى خود را از آن گاه باز كه بشناخته‌ام خورنده شناخته‌ام و روزى دهنده نشناخته‌ام ، و مرا روزى دهنده‌اى است : خورنده مىرود و روزى دهنده مىماند .\r\nو رابعه دختر اسماعيل خواست كه احمد ابى الحواري را شوى كند ، و او را خوش نيامد بدانچه مشغول بود به عبادت ، و او را گفت : به خداى كه مرا در زنان همتى نيست بدانچه مشغولم به حال خود . رابعه گفت : من به حال خود مشغولتر از توأم و مرا شهوتى نيست ، و ليكن مال بسيار از شوى خود ميراث يافته‌ام ، خواهم كه بر برادران و آشنايان تو از پارسايان خرج كنم ، و بر آن طريق ايشان را بشناسم ، و آن مرا راهى باشد به خداى - عز و جل . پس احمد گفت : از استاد خود دستورى خواهم ، و بر أبو سليمان دارانى رجوع نمود و گفت : اى استاد مرا از زن كردن باز داشتى و گفتى : هيچ كس از ياران من زن نكرد كه نه متغير شد . پس استاد چون سخن رابعه شنيد گفت :\r\nاى احمد وى را به زنى كن كه او وليّهء خداى است - عز و جل - و اين سخن صدّيقان است . پس وى را به زنى كردم . و در خانهء ما دوازده وسق گچ بود - و آن هفت صد و بيست صاع باشد - و آن همه در وجه دست شستن جماعتى كه پس از نان خوردن براى بيرون آمدن استعجال نمودند صرف شد ، بيرون از « 408 » طايفه‌اى كه به أشنان دست شستند . و من سه زن ديگر بر وى به زنى كردم ، و او مرا طعامهاى خوش دادى و عطر كردى و گفتى : با نشاط و قوّت بر زنان خود رو . و او\r\n\r\n\r\n","description":"","footnote":"\r\n( 406 ) تستّر ، پوشيده شدن .\r\n( 407 ) و حال آن كه .\r\n( 408 ) بيرون از ، سواى .\r\n","page_name":" 119 ","page_number":127},
  {"content":"\r\n\r\nرا اهل شام به رابعهء عدويه كه در بصره بود تشبيه كردندى .\r\nو از واجبات بر زن آن است كه در مال شوى افراط نكند ، بل آن را نگاه دارد .\r\nپيغامبر - صلّى اللّه عليه و سلم - فرمود : لا يحلّ لها ان تطعم من بيته الاّ باذنه ، الاّ الرّطب « 408 » الّذي يخاف فساده ، فان أطعمت عن رضاه كان لها مثل اجره و ان أطعمت به غير اذنه كان له الاجر و عليها الوزر ، اى ، زن را حلال نباشد كه كسى را از خانهء شوى طعام دهد مگر به دستورى ، و مگر خرماى تازه‌اى « 409 » كه از تباه شدن او ترسد ، پس اگر به دستورى شوى دهد او را مثل مزد شوى باشد ، و اگر بىدستورى شوى دهد مزد شوى را بود ، و بال زن را .\r\nو از حق زن بر مادر و پدر آن است كه حسن معيشت و أدب زندگانى كردن با شوى ، وى را بياموزند . چنان كه آمده است كه اسما دختر خارجهء فزارى دختر خود را به وقت تزويج گفت كه تو از آشيانهء خود كه در آن رفتن آموخته‌اى بيرون شدى و سوى فراشى كه آن را نشناخته‌اى و قرينى كه با وى الفت نگرفته‌اى رفتى ، پس او را زمين باش تا او تو را عماد شود ، و پرستارى او كن تا او بندگى تو كند ، چنان به او مپيوند كه او تو را دشمن گيرد و چنان از او دور مشو كه تو را فراموش كند ، اگر نزديك تو آيد به دو نزديك شو و اگر دور شود از او دور مباش . و نگاه دار كه از تو به بينى او جز بوى خوش نپيوندد ، و سمع او جز سخن نيكو نشنود ، و چشم او جز چيزى نيكو نبيند . و مردى زن خود را گفت :\r\n خذي العفو منّى تستديمى مودّتي * و لا تنطقى في سورتى حين اغضب\r\nو لا تنقرينى نقرك الدّفّ مرّة * فانّك لا تدرين كيف المغيّب\r\nو انّى رأيت الحبّ في القلب و الاذى * إذا اجتمعا لم يلبث الحبّ يذهب \r\nاى ، آسان و ميسر از من بگير تا دوستى من بر تو پايدار ماند ، و در جوشيدن من آن گاه كه در خشم شوم سخن مگوى ، و با من مداعبت « 410 » مكن همچون ميان پاى « 411 » ، كه ندانى كه آن چه غايب است چگونه باشد ، من ديده‌ام كه چون دوستى و رنجه داشت در دل فراهم آيند دوستى نماند « 412 » .\r\n\r\n\r\n","description":"","footnote":"\r\n( 408 ) در شرح زبيدى : ( الرطب ) الطري من الاطعمة ، به نظر مترجم : رطب ، خرماى تازه .\r\n( 409 ) در شرح زبيدى : ( الرطب ) الطري من الاطعمة ، به نظر مترجم : رطب ، خرماى تازه .\r\n( 410 ) مداعبت ، مزاح كردن ، بازى كردن .\r\n( 411 ) ميان پاى ، شرم مرد ، شرم زن ، سرين .\r\n( 412 ) اين أبيات از أبو الاسود است ، در برخى از چاپهاى متن عربى احياء چهار بيت ضبط شده و بيت اضافى چنين است : و لا تكثرى الشكوى فتذهب بالهوى و يأباك قلبى و القلوب تقلّب ( شكوهء بسيار مكن كه از شور عشق مىكاهد و دلم را از تو مىرماند ، زيرا دلها بسيار مىگردند و زود مىرمند ) ، ( اغانى ، و عيون الاخبار ابن قتيبه ، چاپ تراثنا ، ج 4 ، ص 77 ) .\r\n","page_name":" 120 ","page_number":128},
  {"content":"\r\n\r\nو سخن جامع - بى تطويل - در أدب زن آن است كه در قعر خانه نشسته باشد و دوك را لازم گرفته ، و بسيار بر نرود و نبيند « 413 » ، و با همسايگان كم سخن گويد ، و برايشان در نرود مگر در حالى كه موجب در رفتن « 414 » باشد ، و در غيبت و حضور حرمت شوى رعايت نمايد ، و در كل كارها خوشدلى او طلبد ، و در نفس خود و مال او ، او را خيانت نكند ، و از خانهء خود بيرون نيايد ، و اگر به دستورى او بيرون آيد بايد كه پوشيده باشد در [ 65 
  ] هيئت بد ، و موضعهاى خالى جويد - بيرون « 415 » شارعها و بازارها - و محترز باشد از آن كه عزبى آواز او شنود يا شخصى او را بشناسد ، خود را در حاجات به دوست شوى بشناخته نگرداند ، بل بر كسى كه گمان برد كه او را مىشناسد ناشناخته گرداند ، همت او صلاح كار و تدبير خانه باشد ، و روى به نماز و روزه دارد ، و اگر شوى به خانه نباشد و دوستى از آن وى بر در آيد ، از راه غيرت بر نفس خود و شوى خود چيزى از وى نپرسد ، و در سخن با وى معاودت نكند ، و از شوى خود بر آن چه خداى - عز و جل - روزى داده است قانع باشد ، و حق شوى بر حق خود و قرابتان خود مقدم دارد ، و در نفس خود پاكيزه باشد ، و در همه احوال آماده باشد تا اگر شوى خواهد از وى تمتعي گيرد ، و بر فرزندان خود شفقت كند و در ستر احوال ايشان محافظت نمايد ، و از دشنام زدن بر فرزندان و مراجعت « 416 » شوى زبان كوته دارد .\r\nو پيغامبر - صلّى اللّه عليه و سلم - فرموده است : انا و امرأة سفعاء الخدّين كهاتين في الجنّة ، امرأة تأيّمت من زوجها و حبست نفسها على بناتها حتّى بلغن او متن ، اى ، من و زنى كه رنگ رخساره‌هايش متغير شده باشد چون انگشت سبابه و ميانگين باشيم - اى ، به من نزديك بود - زنى كه از شوى خود بيوه شود و خود را بر دختران خود محبوس گرداند تا آن گاه كه به بلوغ رسند يا وفات كنند .\r\nو فرمود : حرّم اللّه على كلّ آدمىّ الجنّة يدخلها قبلى غير انّى انظر عن يمينى فإذا امرأة تبادر إلى باب الجنّة فأقول ما لهذه تبادرنى ؟ فيقال لي يا محمّد هذه امرأة كانت حسناء جميلة و كان عندها يتامى لها و صبرت عليهنّ حتّى بلغ امرهنّ الّذي بلغ فشكر اللّه لها ذلك ، اى ، خداى - عز و جل - بر هر آدمى حرام كرده است كه پيش از من به بهشت رود ، جز آن كه من از دست راست خود بنگرم ، زنى را بينم كه سوى در\r\n\r\n\r\n","description":"","footnote":"\r\n( 413 ) يعنى خود را به ريسندگى سر گرم كند و بسيار بر بأم خانهء خود و همسايگان نرود و در مردم كوى و بر زن ننگرد .\r\n( 414 ) يعنى موجبى براى رفتن نزد همسايگان باشد .\r\n( 415 ) بيرون ، خارج .\r\n( 416 ) مراجعت ، پاسخ گفتن ، سخن باز گرداندن .\r\n","page_name":" 121 ","page_number":129},
  {"content":"\r\n\r\nبهشت مبادرت مىنمايد ، گويم كه « اين را چه حال است كه با من مبادرت مىكند ؟ » گويند كه اى محمد - صلّى اللّه عليه و سلم - اين زنى خوب و زيبا بود و دختران بى پدر داشت ، بر ايشان صبر كرد تا كار ايشان به جايى رسيد ، و خداى - عز و جل - وى را بدين مجازات « 417 » فرمود .\r\nو از آداب زن آن است كه بر شوى به جمال خود مفاخرت نكند ، و شوى را به سبب زشتى حقير نشمرد . اصمعى گفت : در باديه زنى ديدم به غايت خوبى و شوى او در نهايت زشتى . آن زن را گفتم كه « به شويى مثل او راضى مىباشى ؟ » گفت خاموش ، كه سخنى بد گفتى ، شايد كه او نيكويى كرده باشد ميان خود و خالق خود ، پس خالق مرا ثواب او گردانيده است ، و شايد كه من بدى كرده باشم ميان خود و خالق خود ، و خالق او را عقوبت من كرده است ، و بدانچه خداى تعالى راضى باشد من راضى باشم . و بدين سخن مرا خاموش گردانيد . و هم اصمعى گفت كه در باديه زنى ديدم پيراهن سرخ پوشيده و خضاب كرده و سبحه در دست او ، گفتم : احوال تو در غايت استبعاد است . گفت ، شعر :\r\n و للَّه منّى جانب لا اضيعه * و للّهو منّى و البطالة جانب \r\nاى ، از من خداى را جانبي است كه من آن را ضايع نكنم ، و بازى و بطالت را جانبي است .\r\nو از آداب زن ملازمت صلاح و انقباض است در غيبت شوى و به بازى و گستاخى و اسباب لذت رجوع نمودن در حضور او ، نبايد كه شوى را به هيچ حال رنجه دارد . معاذ جبل روايت كرد كه پيغامبر - صلّى اللّه عليه و سلم - فرمود : لا تؤذّى امرأة زوجها في الدّنيا الاّ قالت زوجته من الحور العين : لا تؤذيه قاتلك اللّه فانّما هو عندك دخيل يوشك ان يفارقك إلينا ، اى ، هيچ زنى شوى خود را رنجه ندارد كه نه جفت او - حور عين - گويد كه او را رنجه مدار كه خداى - عز و جل - تو را هلاك گرداند ، او نزديك تو دخيل « 418 » است ، زود باشد كه از تو سوى ما مفارقت كند .\r\nو از آن چه از حقوق نكاح بر زن واجب آيد چون شوى وفات كند آن است كه بيش از چهار ماه و ده روز سوك ندارد ، و از خوشبويى و زينت در اين مدت دور باشد . زينب دختر بو سلمه گفت كه بر امّ حبيبه قوم « 419 » پيغامبر - صلّى اللّه عليه و سلم - در رفتم ، در آن ايام كه پدر او ابو سفيان بن حرب وفات كرده بود ، پس او خوش [ 66 
  ] بويى « 420 » خواست كه زردى خلوق يا غير\r\n\r\n\r\n","description":"","footnote":"\r\n( 417 ) مجازات ، پاداش دادن ، جزاى نيكى يا بدى را دادن .\r\n( 418 ) مهمان است ، در شرح زبيدى : ( دخيل ) و هو الذي يدخل على قوم بطريق الضيافة ( 5 - 408 ) .\r\n( 419 ) قوم ، زوجه .\r\n( 420 ) خوشبو ، عطر .\r\n","page_name":" 122 ","page_number":130},
  {"content":"\r\n\r\nآن بود ، و كنيزك را بدان معطر كرد ، پس به عارضهاى خود بسود ، پس گفت : به خداى كه مرا به خوشبويى حاجت نيست جز آن كه از پيغامبر - صلّى اللّه عليه و سلم - شنيدم كه مىفرمود : لا يحلّ لامرأة تؤمن باللّه و اليوم الآخر ان تحدّ على ميّت اكثر من ثلاثة ايّام الاّ على زوج أربعة أشهر و عشرا ، اى ، حلال نباشد زنى را كه به خداى و روز قيامت ايمان آرد كه بر مرده‌اى بيش از سه روز سوك بدارد ، مگر بر شوى كه چهار ماه و ده روز بر وى واجب است . و بايد كه مسكن نكاح را لازم گيرد تا آخرت عدّت . و نشايد كه با اهل خود نقل كند « 421 » يا جز به ضرورت بيرون آيد .\r\nو از أدب وى آن است كه در خانه به هر خدمتى كه تواند بدان قيام نمايد . اسما دختر صدّيق - رضى اللّه عنهما - گفت كه زبير مرا به زنى كرد ، و هيچ مالى و مملوكى نداشت جز اسبى و اشترى آب كش ، و من اسب او را علف دادمى و نگاه داشتمى و مئونت او را كفايت كردمى ، و خستهء « 422 » خرما براى اشتر او بكوفتمى و او را علف دادمى و نگاه داشتمى و مئونت او را كفايت كردمى ، و آب كشيدمى و دلو او را بدوختمى ، و آرد سرشتمى و خستهء خرما از مسافت دو ميل برداشتمى و بياورديم ، تا آن گاه كه پدرم أبو بكر - رضى اللّه عنه - براى من خدمتكارى فرستاد تا او تيمار داشتن اسب را كفايت كند ، و چنانستى كه مرا آزاد كرد . و روزى باز خوردم به پيغامبر - صلّى اللّه عليه و سلم - و ياران او - رضى اللّه عنهم - با او همراه بودند ، خستهء خرما بر سر من بود ، و پيغامبر صلّى اللّه عليه و سلم - خواست كه اشتر خود بخواباند تا من پس او بر نشينم ، پس شرم داشتم كه با مردان همراه باشم ، و زبير و غيرت او ياد كردم ، و او غيورترين مردم بود . پيغامبر - صلّى اللّه عليه و سلم - دانست كه من شرم مىدارم . پس چون بر زبير آمدم و ماجرا باز گفتم ، او گفت : به خداى كه بر سر بر داشتن تو خستهء خرما به نزديك من دوست‌تر از بر نشستن با او .\r\n\r\n\r\n","description":"","footnote":"\r\n( 421 ) به خانوادهء خود نقل مكان نكند .\r\n( 422 ) خسته ، هسته .\r\n","page_name":" 123 ","page_number":131},
  {"content":"\r\n . \r\n","description":"","footnote":"","page_name":" 124 ","page_number":132},
  {"content":"\r\n\r\n\r\nكتاب آداب كسب و معاش\r\n( 1 ) و اين سومين كتاب است از « ربع عادات » از كتب احياى علوم دين شامل پنج باب :\r\nباب اول در فضيلت كسب و ترغيب در آن باب دوم در درستى معاملات باب سوم در بيان عدل در معاملت باب چهارم در بيان إحسان در معاملت باب پنجم در شفقت بازرگان بر دين خود\r\n\r\n","description":"","footnote":"","page_name":" 125 ","page_number":133},
  {"content":"\r\n . \r\n","description":"","footnote":"","page_name":" 126 ","page_number":134},
  {"content":"\r\n\r\nبسم اللّه الرّحمن الرّحيم مىستاييم بارى سبحانه و تعالى را ، ستودن موحّدى كه در توحيد او هر چه جز يكى حق است محو شود و به تلاشى گرايد ، و به بزرگى ياد مىكنيم او را ، ياد كردن كسى كه تصريح كند كه هر چه جز خداى است باطل است و تحاشى « 1 » ننمايد . و كلّ اهل آسمان و زمين ، اگر چه فراهم آيند ، مگسى و فراشى « 2 » نتوانند آفريد . و سپاسدارى مىكنيم بر آن چه آسمان را سقفي و پناهى ساخت ، و زمين را مهادى و فراشى گردانيد ، و از شب براى بندگان لباسى ساخت ، و از روز سبب معاش پرداخت تا در طلب فضل او انتشار پذيرند ، و در ضراعت « 3 » حاجات بدان انتعاش « 4 » گيرند .\r\nو درود مىفرستيم بر پيغامبر او محمد كه حوض وى « 5 » تشنگان لطف الهى را مشرعى مورود « 6 » است ، و بر اهل بيت و ياران او كه جهد و تشمّر « 7 » ايشان در نصرت دين كارى معهود .\r\nبدان كه رب الارباب و مسبّب الاسباب آن جهان را جاى ثواب و محل عقاب ساخته است ، و اين جهان را دار تمحّل « 8 » و اضطراب و مركز تشمّر و اكتساب . و تشمّر در دنيا براى طلب معاد ، بيرون « 9 » اسباب معاش ، مقصور « 10 » نيست ، بل معاش ذريعت « 11 » و وسيلت معاد است ، و دنيا مزرعه و قنطرهء « 12 » آخرت ، و مسلكى « 13 » است كه بى سلوك آن به آخرت نتوان رسيد .\r\n\r\n\r\n","description":"","footnote":"\r\n( 1 ) تحاشى كردن ، انكار كردن .\r\n( 2 ) فراش ، پروانه .\r\n( 3 ) ضراعت ، بزارى خواستن .\r\n( 4 ) انتعاش ، عيش و نشاط .\r\n( 5 ) در شرح زبيدى : و هو الكوثر .\r\n( 6 ) مشرع مورود ، آبشخورى كه بدانجا مىروند .\r\n( 7 ) تشمّر ، آمادهء كار شدن ، دامن همت به كمر زدن .\r\n( 8 ) تمحّل ، مكر و حيله .\r\n( 9 ) بيرون ، سواى .\r\n( 10 ) مقصور ، منحصر .\r\n( 11 ) ذريعت ، وسيله .\r\n( 12 ) قنطره ، پل .\r\n( 13 ) مسلك ، گذرگاه ، راه .\r\n","page_name":" 127 ","page_number":135},
  {"content":"\r\n\r\nو مردمان به حكم اين اعتبار سه قسم‌اند : يكى [ 64 
  ] آن كه معاش او را از معاد مشغول كرده است ، و او از جملهء هلاك شدگان است . دوم آن كه معاد او را از معاش مصروف گردانيده ، و او از زمرهء رستگاران است و نزديك‌تر به اعتدال . سوم آن است كه او براى معاد به معاش مشغول شود ، او از جماعت مقتصدان است . و مرتبهء اقتصاد « 14 » هرگز حاصل نيايد تا در طلب معيشت مسلك سداد را ملازمت ننمايد . و طلب دنيا و سيلت آخرت و ذريعت عاقبت نبود تا در طلب آن آداب شريعت مرعى نشود . و ما آداب بازرگانيها و پيشه‌ها و انواع كسبها بخواهيم آورد ، و در پنج باب آن را شرح خواهيم كرد . ان شاء اللّه تعالى :\r\nباب اول در فضيلت كسب و ترغيب در آن باب دوم در دانستن آن چه از خريد و فروخت و معاملات درست باشد باب سوم در بيان عدل در معاملت باب چهارم در بيان إحسان در معاملت باب پنجم در شفقت بازرگان بر دين خود .\r\n\r\n\r\n","description":"","footnote":"\r\n( 14 ) اقتصاد ، ميانه روى .\r\n","page_name":" 128 ","page_number":136},
  {"content":"\r\n\r\n\r\nباب اول در فضيلت كسب و ترغيب در آن\r\n\r\nاما از كتاب\r\n( 1 ) حق تعالى فرموده است :  وَ جَعَلْنَا النَّهارَ مَعاشاً  « 15 » . در منّت آن را ياد فرموده است .\r\nو فرمود ، قوله تعالى :  وَ جَعَلْنا لَكُمْ فِيها مَعايِشَ قَلِيلًا ما تَشْكُرُونَ  « 16 » . معاش دنيا را نعمت خوانده است ، و بر يافتن آن شكر طلب فرموده .\r\nو گفته ، قال اللّه تعالى :  لَيْسَ عَلَيْكُمْ جُناحٌ أَنْ تَبْتَغُوا فَضْلًا مِنْ رَبِّكُمْ  « 17 » . اى ، بر شما حرجى نيست در آن چه از پروردگار خود روزى طلبيد به تجارت ، در راه حج .\r\nو فرموده ، قوله تعالى :  وَ آخَرُونَ يَضْرِبُونَ فِي الْأَرْضِ يَبْتَغُونَ مِنْ فَضْلِ اللَّهِ  « 18 » ، اى ، و ديگران سفر مىكنند در روى زمين تا از روزى خداى بطلبند .\r\nو فرموده :  فَانْتَشِرُوا فِي الْأَرْضِ وَ ابْتَغُوا مِنْ فَضْلِ اللَّهِ  « 19 » ، اى ، بپراكنيد در زمين و از روزى خداى بجوييد .\r\n[ مترجم مىگويد : 
  ] ظاهر تفسير اين است . و از مكحول و مجاهد و شعبى - رضى اللّه عنهم - آمده است كه بدين طلب علم خواسته است .\r\n\r\n\r\n","description":"","footnote":"\r\n( 15 ) نبأ 78 - 11 .\r\n( 16 ) اعراف 7 - 10 .\r\n( 17 ) بقره 2 - 198 .\r\n( 18 ) مزّمّل 73 - 20 .\r\n( 19 ) جمعه 62 - 10 .\r\n","page_name":" 129 ","page_number":137},
  {"content":"\r\n\r\n\r\nو اما اخبار\r\n( 1 ) پيغامبر - صلّى اللّه عليه و سلم - فرموده است : من الذّنوب [ 65 
  ] ذنوب لا يكفّرها الاّ الهمّ في طلب المعيشة ، اى ، از گناهان ، گناهى است كه جز انديشه‌اى كه در طلب معيشت باشد آن را كفّارت نكند .\r\nو فرمود : التّاجر الصّدوق يحشر يوم القيامة مع الصّدّيقين و الشّهداء ، اى ، بازارگان راست معاملت را روز قيامت با صدّيقان و شهيدان انگيزند .\r\nو فرمود : من طلب الدّنيا حلالا تعفّفا عن المسئلة و سعيا على عياله و تعطّفا على جاره لقى اللّه و وجهه كالقمر ليلة البدر ، اى ، هر كه براى وجه حلال دنيا طلبد تا از خواستن تعفّف نمايد و براى عيال خود كسب كند و بر همسايه مهربانى نمايد ، خداى تعالى را ببيند و « 20 » روى او چون ماه شب چهارده باشد .\r\nپيغامبر - صلّى اللّه عليه و سلم - روزى با صحابه نشسته بود ، جوانى جلد و قوى حال در نظر ايشان در آمد ، و اين جوان پگاه خاسته بود و در كارى به جدّ و جهد سعى مىنمود ، ايشان بر وى ترحم كردند و گفتند : اگر جوانى و جلادت او در راه خداى صرف شدى نيك بر جايگاه بودى .\r\nپيغامبر - صلّى اللّه عليه و سلم - فرمود : لا تقولوا هذا فانّه ان كان يسعى لنفسه ليكفّها عن المسئلة و يغنيها عن النّاس فهو في سبيل اللّه ، و ان كان يسعى على أبوين ضعيفين او له ذرّيّة ضعاف ليغنيهم و يكفيهم فهو في سبيل اللّه ، و ان كان يسعى تفاخرا و تكاثرا فهو في سبيل الشّيطان ، اى ، اين سخن مگوييد ، چه او اگر براى نفس خود سعى مىكند تا وى را از خواستن باز دارد و از مردمان بى نياز گرداند سعى او در راه خداى تعالى باشد ، و اگر براى پدر و مادر ضعيف يا فرزندان ضعيف خود مىكند تا ايشان را بىنياز گرداند و كار ايشان كفايت كند هم در راه خداى بود ، و اگر براى تفاخر و تكاثر مىكند در راه شيطان باشد .\r\nو پيغامبر - صلّى اللّه عليه و سلم - فرمود : انّ اللّه يحبّ العبد يتّخذ المهنة يستغنى بها عن النّاس ، و يبغض العبد يتعلّم العلم يتّخذه مهنة ، اى ، خداى عز و جل - دوست دارد بنده‌اى را كه پيشه‌اى گيرد كه بدان از مردمان بى نياز شود ، و دشمن دارد بنده‌اى را كه علم آموزد تا آن را پيشه سازد .\r\nو در خبر است : انّ اللّه يحبّ المؤمن المحترف ، اى ، خداى - عز و جل - دوست دارد مؤمن\r\n\r\n\r\n","description":"","footnote":"\r\n( 20 ) در حالى كه .\r\n","page_name":" 130 ","page_number":138},
  {"content":"\r\n\r\nپيشه‌ور را .\r\nو گفت : احلّ ما أكل الرّجل من كسبه ، و كلّ بيع مبرور ، اى ، حلال‌تر چيزى كه مرد بخورد آن است كه از كسب او باشد ، و هر بيعى متضمن بر بود . و در خبرى ديگر است : احلّ ما اكل العبد كسب يد الصّانع إذا نصح ، اى ، حلال‌تر چيزى كه بنده خورد كسب دست كار است چون در آن نصيحت كند « 21 » . و فرمود : عليكم بالتّجارة فانّ فيها تسعة اعشار الرّزق ، اى ، بر شما باد به تجارت كه در او نه جزو از ده جزو روزى است .\r\nو آمده است كه عيساى پيغامبر - صلوات اللّه عليه - مردى را ديد . از وى پرسيد كه چه كار مىكنى ؟ گفت : تعبّد . فرمود كه نفقهء تو كه مىدهد ؟ گفت : برادرم . گفت : برادر تو متعبّدتر است از تو .\r\nپيغامبر - صلّى اللّه عليه و سلم - فرمود : انّى لا اعلم شيئا يقرّبكم من الجنّة و يبعدكم من النّار الاّ أمرتكم به ، و لا اعلم شيئا يبعدكم من الجنّة و يقرّبكم من النّار الاّ نهيتكم عنه ، و انّ الرّوح الامين نفث في روعي انّ نفسا لن تموت حتّى تستوفي رزقها و ان أبطأ عنها فاتّقوا اللّه و أجملوا في الطّلب ، اى ، من ندانم كه چيزى شما را به بهشت نزديك كند و از آتش دور گرداند كه نه شما را بدان فرمودم ، و ندانم چيزى كه شما را از بهشت دور گرداند و به آتش نزديك كند كه نه شما را از آن باز داشتم ، و جبرئيل در دل من القا كرد كه هيچ نفسى نميرد تا آن گاه كه روزى خود مستوفى نكند ، اگر چه به وى ديرتر مىرسد ، پس ، از خداى بترسيد ، و در طلب نيكويى كنيد . و در اين حديث اجمال فرموده در طلب و نگفته است كه مطلبيد . پس در آخر آن فرمود : و لا يحملنّكم استبطاء شيء من الرّزق على ان تطلبوه بمعصية اللّه تعالى ، فانّ اللّه لا ينال ما عنده بمعصيته ، اى ، دير رسيدن روزى بايد كه شما را بدان ندارد كه آن را به معصيت طلبيد ، چه آن چه در حضرت [ 66 
  ] الهى باشد به معصيت او يافته نشود .\r\nو گفت : الاسواق موائد اللّه فمن أتاها أصاب منها ، اى ، بازارها مايده‌هاى الهى است ، هر كه در آن آيد چيزى بيابد .\r\nو فرمود : لان يأخذ أحدكم بحبله فيحتطب على ظهره خير من ان يأتي رجلا أعطاه اللّه من فضله شيئا فيسأله أعطاه او منعه ، اى ، اگر يكى از شما رشتهء خود بگيرد و بر پشت خود هيزم آرد ، به از آن كه بر مردى آيد - كه حق تعالى از فضل خود به دو چيزى داده باشد - و از او بخواهد ، دهد يا ندهد .\r\n\r\n\r\n","description":"","footnote":"\r\n( 21 ) در كارش دقيق باشد و به فكر دستمزد نباشد .\r\n","page_name":" 131 ","page_number":139},
  {"content":"\r\n\r\nو فرمود : من فتح على نفسه بابا من السّؤال فتح اللّه عليه سبعين بابا من الفقر ، اى ، هر كه بر نفس خود درى از سؤال بگشايد حق تعالى هفتاد در از درويشى بر وى بگشايد .\r\n\r\nو اما آثار\r\n( 1 ) لقمان پسر خود را گفت : اى پسر ، به كسب حلال از درويشى مستغنى شو ، كه هيچ كس هرگز درويش نشد كه نه به سه خصلت مبتلا گشت : رقت دين و ضعف عقل و ذهاب مروّت ، و از اين هر سه بزرگتر استخفاف مردمان است به دو .\r\nو عمر - رضى اللّه عنه - گفت : نبايد كه يكى از شما از طلب رزق تقاعد نمايد و گويد : اى بار خداى ، مرا روزى ده . چه دانسته‌ايد كه از آسمان زر و سيم نبارد . و يزيد مسلمه در زمين خود تخم مىپاشيد ، عمر گفت : نيكو مىكنى ، از مردمان بى نياز باشى دينت مصونتر بود ، و بر دوستان گرامىتر باشى . صاحب شما احيحة « 22 » چگونه گفته است :\r\n فلن أزال على الزّوراء اغمرها * انّ الكريم على الاخوان ذو مال \r\nاى ، هميشه زوراء « 23 » را آبادان كنم كه گرامى نزد دوستان صاحب مال باشد .\r\nو ابن مسعود - رضى اللّه عنه - گفت : من نخواهم كه مردمان را فارغ بينم ، نه در كار دنيا و نه در كار آخرت . و إبراهيم را پرسيدند كه بازارگان صادق پيش تو دوست‌تر يا كسى كه متفرّغ باشد براى عبادت ؟ گفت : بازارگان صادق ، زيرا كه او در مجاهده باشد ، چه شيطان بر وى از راه ترازو و پيمانه و از طريق داد و ستد در آيد و او از وى دفع كند . و حسن بصرى - رضى اللّه عنه - در اين سخن با وى مخالفت كرد .\r\nو عمر - رضى اللّه عنه - گفت كه هيچ موضعى كه در آن مرگ به من رسد دوست‌تر از آن جاى نباشد كه به بازار شوم و براى اهل خود خريد و فروخت كنم . و هيثم « 24 » گفت : بسيار باشد كه وقيعت « 25 » كسى به من رسد ، چون ياد كنم كه مرا به وى حاجت نيست بر من آسان شود . و ايوب\r\n\r\n\r\n","description":"","footnote":"\r\n( 22 ) احيحه از شاعران پيش از اسلام است و چون از انصار بود عمر وى را « صاحب شما » خواند .\r\n( 23 ) زوراء ، جايى در مدينه ( 5 - 417 ) .\r\n( 24 ) در شرح زبيدى : ابو سهل الخيثم بن جميل البغدادي ، نزيل انطاكيه و از اصحاب حديث .\r\n( 25 ) وقيعت ، ملامت و عيبگويى ، غيبت .\r\n","page_name":" 132 ","page_number":140},
  {"content":"\r\n\r\nسختيانى گفت : كسبى كه در او چيزى باشد ، نزديك من دوست‌تر از سؤال مردمان . و در دريا بادى تند آمد ، اهل كشتى إبراهيم ادهم را گفتند كه اين شدت را مىبينى ؟ گفت كه اين شدت نيست ، شدت نباشد مگر حاجت به مردمان . و ايّوب سختيانى گفت كه بو قلابه مرا فرموده بازار را لازم گير ، چه بى نيازى از عافيت است . يعنى بى نيازى از مردمان .\r\nو احمد « 26 » را گفتند : چه گويى در حق كسى كه در خانه يا در مسجد بنشيند و گويد : كارى نكنم تا روزى به من رسد ؟ گفت : اين مردى باشد كه علم نداند ، آيا نشنيده است قول پيغامبر - صلّى اللّه عليه و سلم - را : انّ اللّه تعالى جعل رزقى تحت ظلّ رمحي ، اى ، خداى - عز و جل - روزى من در زير سايهء نيزهء من كرد « 27 » . و گفت ، آن گاه كه پرندگان را ياد كرد :\r\nتغدو خماصا و تروح بطانا ، اى ، بامداد با شكمى تهى بروند و شبانگاه با شكم پر باز آيند ، بامداد كردن ايشان در جستن روزى ياد فرموده است .\r\nو صحابه در برّ و بحر به تجارت رفتندى و در خرماستانهاى خودكار كردندى . و مقتدى ايشانند . و بو قلابه گفت كه اگر تو را در طلب معيشت بينم دوست‌تر از آن دارم كه در زاويهء مسجد . و آمده است كه اوزاعى إبراهيم ادهم را ديد پشتوارهء هيزم بر سر گرفته ، گفت : اى ابو اسحاق ، تا كى از اين كنى ؟ دوستان تو مئونت تو كفايت كنند . گفت : اى أبو عمرو ، بگذار ، كه به من رسيده است كه هر كه براى طلب حلال در موقف مذلت بايستد بهشت وى را واجب شود . و بو سليمان « 28 » گفت : عبادت نزديك ما نه آن است كه [ مرد 
  ] قدمهاى خود را رسته كند « 29 » و قوت او ديگرى برساند . و ليكن آغاز از گرده نانى بايد كرد و آن را در حرز آورد ، پس به تعبّد مشغول شود . و معاذ جبل گفت : روز قيامت منادى ندا كند : كجااند دشمنان خداى در زمين او ؟ پس سائلان مسجدها برخيزند . و اين [ 67 
  ] نكوهش شرع است سؤال را و تكيه كردن بر كفايت ديگران . و هر كه را مال موروث نباشد ، جز كسب او را از اين نرهاند .\r\nسؤال پيغامبر - صلّى اللّه عليه و سلم - فرموده است : ما اوحى إلىّ ان اجمع المال و كن من التّاجرين و لكن اوحى إلىّ ان سبّح به حمد ربّك و كن من السّاجدين و اعبد ربّك حتّى يأتيك اليقين ، اى ، به من وحى نيامد كه مال جمع كن و از بازارگانان باش ، و ليكن وحى آمد كه سبحان اللّه و بحمده گوى و از\r\n\r\n\r\n","description":"","footnote":"\r\n( 26 ) احمد حنبل .\r\n( 27 ) اشاره است به جهاد و برخوردارى از غنايم .\r\n( 28 ) ابو سليمان دارانى .\r\n( 29 ) يعنى مدام به نماز باشد .\r\n","page_name":" 133 ","page_number":141},
  {"content":"\r\n\r\nنماز كنندگان باش و پروردگار خود را پرست تا آن گاه كه مرگ به تو رسد . و سلمان پارسى را گفتند كه ما را وصيت كن . گفت : هر كه تواند كه در اداى حج يا در ملابست غزو يا در عمارت مسجد مرگ به وى رسد بايد كه بدان مشغول شود ، و نبايد كه با پيشهء بازرگان و جمع كنندهء خراج و مال ميرد .\r\nجواب جمع ميان اين اخبار به تفصيل احوال تواند بود . و ما نمىگوييم كه تجارت از همه چيزها فاضل‌تر . و ليكن مطلوب از تجارت يا كفايت باشد يا توانگرى . و اگر زيادت طلب كند از كفايت ، براى بسيارى مال و ذخيره كردن آن ، نه براى خيرات و صدقات ، آن مذموم است ، زيرا كه آن روى آوردن است به دنيايى كه دوستى آن سر همه گناهان است ، و اگر با آن ، جمع كنندهء خراج يا خائن « 30 » باشد ظلم و فسق بود . و اين است بيان آن چه سلمان گفته است كه بازرگان و جمع كنندهء خراج نباشد . به بازرگان ، طالب زيادت خواسته است . و اما چون مطلوب او كفايت نفس و فرزندان باشد و او تواند كه كار ايشان به سؤال كفايت كند ، پس بازرگانى براى تعفف از سؤال فاضل‌تر . و اگر به سؤال محتاج نباشد و بى سؤال بيابد ، هم كسب فاضل‌تر ، زيرا كه او به زبان حال سائل است و منادى كننده ميان مردمان به درويشى خود . پس تعفف و تستّر اولى از بطالت ، بل « 31 » مشغول شدن به عبادتهاى تن « 32 » . و ترك كسب چهار كس را فاضل‌تر :\r\nعابدى كه به تن عبادت كند .\r\nيا مردى كه باطن او را رفتارى بود ، و دل او را در علمهاى مكاشفات و احوال كارى .\r\nيا عالمى كه به تربيت علم ظاهر كه مردمان را از آن در دين منفعت بود مشغول شود ، چون مفتى و مفسر و محدّث و امثال ايشان .\r\nيا مردى كه به مصالح مسلمانان مشغول شود و كار ايشان تكفل نمايد ، چون سلطان و قاضى و گواه . و كفايت آن جماعت چون از مالهايى كه براى مصالح مرصد « 33 » است يا از وقفهايى كه بر عالمان و درويشان مسبل « 34 » حاصل آيد ، اقبال ايشان بر چيزى كه در آن‌اند از مشغولى كسب فاضل‌تر .\r\nو براى آن بر پيغامبر - صلّى اللّه عليه و سلم - وحى آمد كه سبحان اللّه و بحمده گوى و از\r\n\r\n\r\n","description":"","footnote":"\r\n( 30 ) خائن در معاملات خود .\r\n( 31 ) بل ، بل از .\r\n( 32 ) عبادتهاى تن مانند نماز و روزه و جز آن .\r\n( 33 ) مرصد ، محبوس ، مخزون .\r\n( 34 ) مسبل ، في سبيل اللّه .\r\n","page_name":" 134 ","page_number":142},
  {"content":"\r\n\r\nنماز كنندگان باش . و وحى نيامد كه از بازرگانان باشد ، زيرا كه او جامع هر چهار معنى بود با زيادتهايى كه وصف بدان محيط نشود . و براى آن ، صحابه - رضى اللّه عنهم - ابو بكر را چون خليفه شد گفتند كه بايد ترك تجارت كنى ، كه آن شاغل مىشد از مصالح . و أبو بكر - رضى اللّه عنه - كفايت خود را از مصالح بستد « 35 » و آن را اولى دانست . آرى ، چون وقت وفات بود وصيت كرد كه آن را به بيت المال بايد داد ، و ليكن در ابتدا آن را اولى ديد .\r\nو اين چهار كس را دو حال ديگر است :\r\nاول آن كه كفايت خود در حال ترك كسب از مردمان بر سبيل زكات و صدقه بى سؤال بيابند ، پس گذاشتن كسب و مشغول شدن بر آن چه در آنند ايشان را اولى . چه در آن اعانت مردمان است در خيرات و قبول چيزى از ايشان ، چيزى كه بر ايشان واجب است يا ايشان را در آن فضيلت است .\r\nدوم آن كه به سؤال محتاج شوند ، و اين در محل نظر است . و تشديدات كه در سؤال و نكوهش آن روايت كرديم ظاهرا دليل مىكند كه تعفف از سؤال اولى . و در اين باب سخن مطلق گفتن - بى اعتبار احوال و اشخاص - دشوار است ، بل آن مفوّض « 36 » است به اجتهاد بنده و نظر وى براى نفس خود تا آن چه از نكوهش و هتك مروت و حاجت به تثقيل و إلحاح كه در سؤال بيند ، آن را به فايده‌اى كه او و غير او را از مشغول شدن او به علم و عمل حاصل شود مقابله كند .\r\nچه بسا شخصى باشد كه فايدهء خلق و فايدهء او از مشغولى او به علم و عمل بسيار باشد و تحصيل [ 68 
  ] و كفايت او به كمتر تعريضي در سؤال بر وى آسان بود ، و بر عكس آن هم باشد ، و بسيار بود كه مطلوب و محذور برابر شود . پس مريد بايد در اين حال فتوا از دل خود خواهد ، اگر چه مفتيان وى را فتوا دهند ، چه فتاوى به تفاصيل صورتها و دقايق حالها محيط نشود .\r\nو در سلف كسى بود كه با سيصد و شصت كس دوستى داشت و بر هر يكى در شبى نزول كردى ، و كس بود كه با سى كس دوستى داشت . پس به عبادت مشغول بودندى ، بدانچه مىدانستند كه متكفلان ايشان منت تقلد مىنمايند بدانچه مبرّات ايشان قبول مىكنند . پس قبول خيرات آن جماعت خيرى مىبود كه با عبادتهاى ايشان ضم مىشد . پس بايد به نظر باريك در\r\n\r\n\r\n","description":"","footnote":"\r\n( 35 ) در شرح زبيدى : ( و كان يأخذ كفايته ) و كفاية عياله ( من مال المصالح ) المرصد لولاة الامر بعد النبي صلّى اللّه عليه و آله و هو من سهم الخمس . ص 238 و ص 302 مالهاى مصالح . . . و ص 303 .\r\n( 36 ) مفوّض ، موكول .\r\n","page_name":" 135 ","page_number":143},
  {"content":"\r\n\r\nاين كارها تأمل نمايد ، چه مزد ستاننده چون مزد دهنده باشد ، هر گاه كه براى استعانت بر كارهاى دين ستاند و دهنده به خوشدلى دهد . و هر گاه كه بدين معانى مطلع شود ممكن بود « 37 » كه حال نفس خود بداند ، و از دل خود طلبد كه به اعتبار حال [ و 
  ] وقت او كدام چيز فاضل‌تر « 38 » . و اللّه اعلم .\r\nو اين فضيلت كسب است . و عقدى كه بدان كسب خواهد كرد بايد كه جامع چهار چيز باشد : صحت و عدل و إحسان و شفقت بر دين . و ما در هر يكى بابى بخواهيم آورد ، و به ذكر اسباب صحت در باب دوم آغاز خواهيم كرد . بتوفيق اللّه تعالى\r\n\r\nباب دوم در علم كسب از راه بيع و ربا و سلم و اجارت و قراض و شركت ، و بيان شرطهاى شرع در صحت اين تصرفها كه مدار كسبهاست\r\n( 1 ) بدان كه حاصل كردن علم اين باب بر هر كاسبى واجب است ، زيرا كه طلب علم فريضه است بر هر مسلمانى ، و آن نيست جز طلب علمى كه بدان محتاج باشد . و كاسب به علم كسب محتاج است . و هر گاه كه علم اين باب حاصل كند ، مفسدات معامله بداند و از آن بپرهيزد . و آن چه از فرعهاى مشكل آن نداند ، بر سبب اشكال آن واقف شود و در آن توقف نمايد تا بپرسد . چه اگر سببهاى فساد به علمى جملى « 39 » نداند ، نداند كه توقف و سؤال بر وى كجا واجب شود ، و اگر گويند كه علم را تقديم ننمايم و ليكن صبر كنم تا واقعه‌اى زايد ، آن گاه بپرسم ، وى را ببايد گفت كه چون مفسدات عقدها بر طريق اجمال ندانى ، چه دانى كه واقعه‌اى زاده است ؟ بل همواره تصرف كنى و آن را صحيح و مباح پندارى . و در علم تجارت از اين مقدار چاره نيست تا مباح را از محظور ، و مشكل را از واضح تمييز كنى . و عمر - رضى اللّه عنه - بعضى تجار را به درّه مىزدى و مىگفتى كه در بازار ما نفروشد جز كسى كه فقه داند يا آموزد ، و الاّ در ربا افتد ، اگر خواهد و اگر نه .\r\nو عقدها بسيار است ، و ليكن كسبها از اين شش عقد خالى نباشد : بيع و ربا و سلم و اجارت و شركت و قراض . پس ما شرطهاى آن را شرح كنيم .\r\n\r\n\r\n","description":"","footnote":"\r\n( 37 ) در نسخهء فيضيه : و ممكن بود .\r\n( 38 ) در نسخهء فيضيه : و از دل خود طلبد كه به اعتبار حال وقت از دل او كدام چيز فاضل‌تر .\r\n( 39 ) جملى ، اجمالى .\r\n","page_name":" 136 ","page_number":144},
  {"content":"\r\n\r\n\r\nعقد اول - بيع\r\n( 1 ) و خداى - عز و جل - آن را حلال كرده است ، و سه ركن دارد : عاقد و معقود عليه و لفظ .\r\n\r\nركن اول - عاقد\r\n( 2 ) بازارگان بايد كه با چهار كس بيع و معاملت نكند : كودك و ديوانه و بنده و نابينا . زيرا كه كودك و ديوانه مكلّف نيستند و بيع ايشان باطل است .\r\nو بيع كودك ، اگر چه به دستورى ولى باشد ، به نزديك شافعى روا نيست . و آن چه از ايشان ستاند در ضمان وى باشد ، و آن چه در معاملت به دست ايشان دهد و ضايع شود ، او ضايع كرده باشد .\r\n[ مترجم مىگويد : 
  ] و به نزديك بو حنيفه - رحمة اللّه عليه - بيع و شراى كودك عاقل جايز و نافذ است .\r\nو اما بندهء عاقل ، خريد و فروخت او بى دستورى خواجه روا نباشد . و بر بقال و طباخ و قصاب و غير ايشان واجب است كه با بندگان معاملت نكنند ، تا خواجه در معاملت ايشان دستورى ندهد . و آن بدان باشد كه صريح از وى بشنوند تا در شهر شايع شود كه او در خريد و فروخت مأذون است . پس بر شايع شدن اعتماد كند يا بر قول عالمى كه از آن اخبار كند . و اگر بى دستورى خواجه [ 69 
  ] با وى معاملت كند عقد او باطل باشد ، و آن چه از وى ستاند واجب باشد كه با خواجهء وى رساند . و آن چه به دو دهد ، اگر در دست او ضايع شود ، به رقبهء بنده متعلق نباشد ، و بر خواجه تاوان واجب نيايد ، و او را نرسد كه بدان مطالبت كند ، مگر چون بنده آزاد شود .\r\nو اما نابينا ، كه او بخرد و بفروشد چيزى را كه نبيند درست نباشد ، و او را فرماييم تا بينايى را وكيل كند تا از براى او خريد و فروخت كند . و توكيل او درست باشد ، و بيع وكيل او صحيح .\r\nو اگر با نفس او « 40 » معاملت كند فاسد بود ، و آن چه از او ستاند قيمت در ضمان او باشد ، و آن چه به دو دهد قيمت آن نتواند طلبيد .\r\n[ مترجم مىگويد : 
  ] و نزديك بو حنيفه خريد و فروخت نابينا درست بود .\r\nاما كافر ، معاملت او روا بود و ليكن مصحف و بردهء مسلمانان بر وى نشايد فروخت . و اگر\r\n\r\n\r\n","description":"","footnote":"\r\n( 40 ) با نفس او ، با خود او .\r\n","page_name":" 137 ","page_number":145},
  {"content":"\r\n\r\nخونى بود « 41 » سلاح هم نشايد فروخت . و آن معاملتهاى مردود بود و او بدان عاصى باشد .\r\n[ مترجم مىگويد : 
  ] و نزديك بو حنيفه - رضى اللّه عنه - خريدن جايز بود . و اگر كافر بنده را آزاد نكند جبر بايد كرد تا بفروشد .\r\nو اما لشكريان - از ترك و تركمان و عرب و كرد - و دزدان [ و خائنان 
  ] و رباخواران و ظالمان و هر كه بيشتر مال او حرام بود ، نبايد كه چيزى از آن [ چه 
  ] در دست ايشان است ملك گيرد ، براى آن كه حرام است ، مگر آن كه بعينه بشناسد كه حلال است . و تفصيل آن در « كتاب حلال و حرام » بخواهد آمد .\r\n\r\nركن دوم در معقود عليه\r\n( 1 ) و آن مالى است كه مقصود نقل اوست از عاقدى به ديگرى ، ثمن باشد يا غير ثمن « 42 » ، در وى شش شرط است :\r\nاول آن كه عين او پليد نباشد . پس بيع سگ و خوك و سرگين و عاج و آوندهايى كه از وى سازند درست نباشد ، چه استخوان به مرگ پليد شود ، و پيل و ديگر حيوانات به ذبح پاك نگردد ، و استخوان او به تنقيت « 43 » پاكى نپذيرد .\r\n[ مترجم مىگويد : 
  ] و نزديك بو حنيفه - رضى اللّه عنه - فروختن سگ شكارى رواست و عاج پاك است .\r\nو بيع خمر و چربى پليد كه از حيوانات غير مأكول بيرون آيد ، اگر چه چراغ توان افروخت و طلى « 44 » كشتى توان كرد ، روا نباشد . و در فروختن روغن پاك كه به افتادن پليدى يا مردن موشى در آن پليد شود باكى نبود كه به غير خوردن ، از آن منفعت گرفتن روا باشد و عين او پليد نيست . و همچنين در فروختن تخم قز « 45 » ، چه او اصل جانورى است كه از او منفعت توان گرفت ، و تشبيه او به بيضه كه اصل حيوانى است لا يقتر از تشبيه او به سرگين . و فروختن نافهء\r\n\r\n\r\n","description":"","footnote":"\r\n( 41 ) كافر خونى ، كافر حربى ( كافرى كه از دولت اسلام فرمان نبرد ) ، در مقابل كافر ذمّى ( كافرى كه جزيه دهد و در پناه اسلام باشد ) .\r\n( 42 ) در شرح زبيدى ، ( ثمنا كان او مثمنا ) و هو ما قام مقام الثمن . . . و الاصح ان الثمن هو النقد و المثمن ما يقابله .\r\n( 43 ) تنقيت ، پاك كردن .\r\n( 44 ) طلى كردن ، اندودن ، رو كش كردن ، روى بدنهء كشتى ماليدن .\r\n( 45 ) قز ، كج ، كژ ، ابريشم كم بها ، تخم قز ، تخم پروانهء كرم ابريشم .\r\n","page_name":" 138 ","page_number":146},
  {"content":"\r\n\r\nمشك رواست ، و پاك است چون از آهو در حال حيات جدا شود .\r\nدوم آن كه در او منفعتى باشد . پس بيع حشرات و موش و مار روا نبود . و منفعتى كه مشعبد « 46 » را باشد از مار بدان التفاتى نيست ، و همچنين منفعت جماعتى كه هنگامه سازند و مار از سلّه « 47 » بيرون آرند و بر مردمان عرضه دارند . و بيع گربه و زنبور انگبين و بيع يوز و شير و آن چه شكار را شايد يا از پوست آن منفعتى بود روا باشد . و بيع پيل براى بار برداشتن رواست . و فروختن طوطى و طاوس و مرغان خوب صورت و خوش آواز - اگر چه خوردنى نباشد - روا باشد . چه به آواز ايشان تفرج طلبيدن و در ايشان نگريستن غرضى مقصود مباح است « 48 » . و سگ است كه او را براى خوش آمدن صورت او نگاه نبايد داشت ، براى نهى پيغامبر - صلّى اللّه عليه و سلم . و بيع بربط و چنگ و ناى و ملاهى « 49 » روا نباشد ، چه آن را شرعا منفعتى نيست . و همچنين صورتهاى جانوران كه از گل سازند و در عيدها براى بازى كودكان بفروشند ، و شكستن آن در شرع واجب باشد . و در صورت درختان مسامحت است . و اما جامه‌ها و طبقهايى كه در آن صورت جانوران باشد درست است ، و همچنين پرده‌ها . پيغامبر - صلّى اللّه عليه و سلم - عايشه را فرمود : اتّخذى منها نمارق ، اى ، از آن بالشهاى نشستنى ساز . و ايستانيدن آن روا نباشد ، و انداختن آن بر زمين روا بود . و چون به وجهى از آن منفعت توان گرفت ، فروختن براى آن وجه روا باشد .\r\nسوم آن كه فروشنده را ملك باشد ، يا مأذون باشد از جهت مالك . و از غير مالك خريدن به انتظار دستورى روا نباشد ، بل اگر پس از آن راضى شود عقد از سر بايد گرفت . و نبايد كه [ 70 
  ] از زن مال شوى ، و مال زن از شوى ، و از فرزند مال پدر بخرد ، به اعتماد آن كه اگر بداند راضى باشد ، چه رضا چون متقدم نباشد بيع درست نبود . و امثال آن در بازارها بسيار باشد ، پس واجب است بر بندهء متديّن كه از آن احتراز نمايد .\r\n[ مترجم مىگويد : 
  ] و نزديك بو حنيفه - رضى اللّه عنه - بيع فضولى « 50 » منعقد شود و نفوذ آن بر اجازت مالك موقوف بود .\r\n\r\n\r\n","description":"","footnote":"\r\n( 46 ) مشعبد ، شعبده باز .\r\n( 47 ) سلّه ، زنبيل ، سبدى كه مار گيران مار در آن نهند .\r\n( 48 ) در شرح زبيدى : ( و النظر إليها غرض مقصود و مباح ) .\r\n( 49 ) ملاهى ، بازيها ، آلات لهو و لعب .\r\n( 50 ) بيع فضولى ، فروش اموال ديگرى بدون اجازه و رضايت وى .\r\n","page_name":" 139 ","page_number":147},
  {"content":"\r\n\r\nچهارم آن كه مبيع را تسليم تواند كرد شرعا و حسا ، و آن چه از روى حس تسليم نتواند بيع او درست نباشد ، چون بندهء گريخته و ماهى در آب و بچهء در شكم و آب در پشت فحل « 51 » . و همچنين بيع پشم در پشت حيوان و شير در پستان ، چه تسليم آن متعذر است ، چه فروخته به غير فروخته آميخته است . و چيزى كه شرعا از تسليم آن عاجز آيد ، چون چيزى كه گرو كرده باشد و وقف كرده باشد و مستولده « 52 » ، فروختن آن نيز درست نباشد ، و همچنين فروختن مادر بى فرزند ، چون خرد باشد ، و همچنين فروختن فرزند بى مادر ، زيرا كه تسليم او جدا كردن باشد ميان ايشان ، و جدا كردن حرام است . پس جدا كردن ايشان به بيع درست نبود .\r\n[ مترجم مىگويد : 
  ] و نزديك أبو حنيفه - رضى اللّه عنه - بيع مرهون موقوف باشد بر اجازت مرتهن ، و در روايتي ديگر فاسد بود ، و روايت اول درست‌تر است .\r\nپنجم آن كه عين و مقدار و صفت فروخته « 53 » معلوم باشد .\r\nاما دانستن عين بدان كه به عين اشارت كند . و اگر گويد : گوسفندى از اين رمه هر كدام كه خواهى ، يا جامه‌اى از اين جامه‌ها كه پيش تو است ، يا گزى از اين كرباس از هر جانب كه خواهى ، يا ده گز از اين زمين از هر راه كه خواهى بر تو فروختم ، اين بيع باطل باشد - و كل اين معتاد است جماعتى را كه كار دين آسان گيرند - مگر آن كه شايع « 54 » فرو شد ، چنان كه نصف چيز يا عشر آن ، كه آن جايز باشد .\r\nو اما دانستن مقدار به پيمودن يا سنجيدن يا به نگريستن در آن چيز حاصل آيد . پس اگر گويد : اين جامه بر تو فروختم بر آن چه فلان ، جامهء خود را فروخته است و ايشان هر دو آن را ندانند ، باطل بود . و اگر گويد : به گرانى اين سنگ « 55 » بر تو فروختم و سنگ معلوم نبود ، باطل باشد . و اگر گويد : اين راش « 56 » را از گندم بر تو فروختم ، يا بدين صرّه از درمها بر تو فروختم ، يا بدين پاره از زر و او آن را مىبيند ، بيع درست بود . و تخمين او به نظر ، در معرفت مقدار بسنده بود .\r\n\r\n\r\n","description":"","footnote":"\r\n( 51 ) در عربى : و عسب الفحل ( كرايه دادن گشن جهت گشنى ) .\r\n( 52 ) مستولده ، كنيزى كه از مولاى خود باردار شود ، استيلاد موجب آن است كه اختيارات مولا نسبت به مستولده محدود شود ، در شرح زبيدى : و المتولدة ( 5 - 433 ) .\r\n( 53 ) فروخته ، مبيع .\r\n( 54 ) شايع ، مشاع .\r\n( 55 ) سنگ ، سنگ ترازو .\r\n( 56 ) راش ، تودهء غله ، انبار غلهء پاك شده و از كاه بر آورده .\r\n","page_name":" 140 ","page_number":148},
  {"content":"\r\n\r\nو اما دانستن صفت به ديدن حاصل آيد . پس بيع غايب روا نباشد ، مگر آن كه پيش از آن ديده باشد به مدتى كه در آن تغيّر غالب نباشد . و وصف قايم مقام عيان « 57 » نبود . و از دو قول كه نقل كرده‌اند ، اين قول استوارتر است . و روا نبود بيع توزى « 58 » به اعتماد رقمها « 59 » ، و بيع گندم در خوشه ، و بيع برنج در پوست . و بيع بادام و جوز با پوست فرودين روا باشد ، و در دو پوست روا نبود ، و بيع باقلى تر در پوست از براى حاجت رواست .\r\nو در فروختن فقّاع « 60 » به سبب آن كه معتاد متقدمان بوده است تسامح كنيم ، و ليكن گوييم كه آن اباحتى است به عوض « 61 » ، پس اگر براى فروختن خرد ، قياس آن است كه باطل بود ، زيرا كه در خلقت پوشيده نيست . و دور نيست كه در آن مسامحت رود ، چه در بيرون آوردن آن افساد آن است ، چون انار و آن چه در خلقت پوشيده است .\r\n[ مترجم مىگويد : 
  ] و نزديك بو حنيفه - رضى اللّه عنه - ديدن شرط صحت بيع نيست و بى ديدن درست باشد ، و ليكن مشترى را خيار ثابت بود .\r\nششم آن كه در قبض بود ، اگر به معاوضه در ملك آمده باشد . و اين شرطى خاص است . و پيغامبر - صلّى اللّه عليه و سلم - در فروختن چيزى كه در قبض نيامده باشد نهى فرموده است . و عقار و منقول در اين برابر است . پس هر چه آن را بخرد و پيش از قبض بفروشد ، بيع آن باطل بود . و قبض منقول به نقل باشد . و قبض عقار به دست باز داشتن و راه وا دادن « 62 » . و قبض آن چه به مكايله « 63 » خريده باشد تمام نشود مگر به كيل .\r\n[ مترجم مىگويد : 
  ] و نزديك بو حنيفه - رضى اللّه عنه - اگر عقار پيش از قبض بفروشد روا باشد .\r\nو اما فروختن ميراث و وديعت و آن چه ملك آن به معاوضه حاصل نشده باشد جايز بود پيش از قبض .\r\n\r\n\r\n","description":"","footnote":"\r\n( 57 ) عيان ، به چشم ديدن .\r\n( 58 ) توزى ، پارچه‌اى كتانى كه در شهر توز ( در كرانهء پارس ، نزديك أهواز ) مىبافتند .\r\n( 59 ) رقم ، شماره يا نوشته روى لفاف توزى ، يعنى پارچه را باز نكرده و ناديده خريدن جايز نيست ، در شرح زبيدى :\r\nو لا يجوز بيع ( الثوب ) التوزى ( منسوب إلى توزكبقم ، بلدة بفارس ) في المسوح ( بالضم جمع مسح بالكسر ، كساء اسود من صوف ) اعتمادا على الرقوم ( التي كتب عليه ) ( 5 - 438 ) .\r\n( 60 ) فقّاع ، نوشابهء جو .\r\n( 61 ) در شرح زبيدى : ( و يتسامح ببيع الفقاع ) بضم فتشديد ، شراب الزبيب ( لجريان عادة الأوّلين ) ببيعه من غير رؤية جميعه ( و لكن نجعله اباحة بعوض ) ( 5 - 438 ) .\r\n( 62 ) در عربى : و قبض العقار بالتخلية .\r\n( 63 ) مكايله ، پيمانه كردن .\r\n","page_name":" 141 ","page_number":149},
  {"content":"\r\n\r\n\r\nركن سوم - لفظ عقد\r\n( 1 ) كه از ايجاب و قبولى متصل بدان چاره نيست ، به لفظى از ايشان كه بر مقصود دلالت كند ، امّا صريح و امّا به كنايت . و اگر گويد : اين بدان به تو دادم ، بدل آن چه گفتى فروختم ، و مشترى گفت :\r\nقبول كردم ، روا باشد . و اين لفظ احتمال أعارت « 64 » دارد اگر در دو جامه يا دو چهار پا بود [ 71 
  ] و ليكن نيت احتمال را دفع كند ، و صريح خصومت را قطع كننده‌تر ، و ليكن به كنايت نيز ملك و حل « 65 » حاصل آيد در قولى كه اختيار است .\r\nو نبايد كه شرطى بر خلاف مقتضى عقد به بيع پيوسته شود . پس اگر شرط كند كه چيزى ديگر بيفزايد ، يا مبيع را تا خانهء او بردارد ، يا هيزم خرد به شرط نقل به خانهء او ، پس همهء آن فاسد باشد ، مگر آن كه مزدور گيرد براى نقل به أجرتي معلوم ، جداگانه از خريدن منقول .\r\nو اگر ميانهء ايشان جز دادن و استدن به فعل نباشد و لفظ بر زبان نرود ، نزديك شافعى - رضى اللّه عنه - اصلا بيع منعقد نشود ، و نزديك بو حنيفه - رضى اللّه عنه - اگر از محقّرات باشد منعقد شود . و ضبط محقّرات دشوار است « 66 » . و اگر كار به عادات باز گذارى ، مردمان در معاطات « 67 » از حد محقّرات در گذشته‌اند . چه دلال نزديك بزاز مىآيد و از وى ديبايى كه بهاى آن ده دينار باشد مىستاند و بر خريدار مىبرد ، و به نزديك بزاز باز مىآيد و مىگويد كه آن را بپسنديد . بزاز مىگويد : ده دينار بستان . و دلال ده دينار از خريدار مىستاند و به بزاز مىرساند .\r\nبزاز زر مىستاند و در آن تصرف مىكند ، و خريدار جامه مىبرد ، و ميان ايشان اصلا ايجاب و قبول نرفته . همچنين متجهّزان « 68 » بر دكان بيّاع « 69 » جمع مىشوند و متاعى كه قيمت آن مثلا صد دينار است در من يزيد « 70 » مىباشد ، پس يكى از ايشان مىگويد : من نود بدهم ، و ديگرى مىگويد : من نود و پنج بدهم ، و ديگرى مىگويد : صد بدهم . وى را مىگويند : بر سنج . او زر مىسنجد و تسليم مىكند و متاع مىستاند ، بى ايجاب و قبول . و عادتها بر اين جمله مطّرد « 71 » شده است . و اين از جملهء معضلات است كه علاج نمىپذيرد . چه احتمالات سه است :\r\n\r\n\r\n","description":"","footnote":"\r\n( 64 ) أعارت ، به عاريت دادن ، عاريت گرفتن .\r\n( 65 ) حل ، حلال ، مباح .\r\n( 66 ) يعنى ضابطه‌اى براى تميز محقرات از غير محقّرات وجود ندارد .\r\n( 67 ) معاطات ، چيزى را دست بدست دادن ، بيع معاطات ، بيعى كه در آن تشريفات خاص معامله ( مثلا صيغهء ايجاب و قبول ) نباشد .\r\n( 68 ) در شرح زبيدى : ( المجهّزون ) اى الذين يهيئون اهبة الجهاز للعروس ( 5 - 443 ) .\r\n( 69 ) بيّاع ، خريدار ، فروشنده ، دلاّل .\r\n( 70 ) من يزيد ، مزايده .\r\n( 71 ) مطّرد ، رايج .\r\n","page_name":" 142 ","page_number":150},
  {"content":"\r\n\r\nاول آن كه در معاطات در حقير و نفيس مطلقا گشاده شود ، و اين محال است ، چه در او نقل ملك است بى لفظى كه دليل بر آن باشد . و حق تعالى بيع را حلال كرده است . و بيع نام ايجاب و قبول است و آن حاصل نشده است ، و فعل مجرد را به دادن و استدن بيع نگويند ، پس به چه موجب حكم توان كرد كه ملك از هر دو جانب نقل شده است ؟ خاصه در كنيزكان و غلامان و زمينها و ستوران و جامه‌هاى گرانمايه و آن چه تنازع در آن بسيار باشد ، چه تسليم كننده را رسد كه رجوع كند و گويد كه نفروخته‌ام .\r\nاحتمال دوم آن كه در به كليت بسته شود ، چنان كه شافعى - رضى اللّه عنه - گفته است . و در آن اشكال است از دو وجه :\r\nيكى آن كه گمان آن است كه آن محقّرات در زمان صحابه - رضى اللّه عنهم - معتاد بوده است ، و اگر با بقال و طباخ « 72 » و قصاب تكلف ايجاب و قبول كردندى هر آينه بر ايشان گران بودى ، و آن نقل شدى و منتشر گشتى . و آن زمان كه در او از آن عادت به كليت اعراض رفتى مشهور شدى ، چه زمانها در مثل اين به يك ديگر نزديك نباشد « 73 » .\r\nدوم آن كه امروز در اين افتاده‌اند ، و آدمى چيزى از طعامها و غير آن نخرد مگر آن كه داند كه فروختگار آن را به معاطات ملك گرفته است « 74 » ، پس تلفظ او را به عقد چه فايده ؟ چون كار بر اين جمله باشد .\r\nاحتمال سوم آن كه ميان محقرات و غير آن فرق كرده آيد . چنان كه بو حنيفه - رضى اللّه عنه - گفته است . و آن گاه ضبط محقرات دشوار شود ، و وجه نقل ملك بى لفظى كه بر آن دلالت كند مشكل بود .\r\nو ابن سريج قولى بر وفق آن از مذهب شافعى - رضى اللّه عنه - تخريج كرده است ، و آن نزديك‌تر احتمال‌هاست به اعتدال . و اگر براى مسيس حاجت « 75 » و عموم آن ميان خلق و غلبهء ظن بدان كه در عصرهاى متقدم معتاد بوده است سوى آن ميل كنيم باكى نباشد .\r\nو اما جواب از آن دو اشكال آن است كه گوييم :\r\n\r\n\r\n","description":"","footnote":"\r\n( 72 ) طبّاخ ، ترجمهء « خبّاز » .\r\n( 73 ) در شرح زبيدى : ( لانّ الاعصار في مثل هذا تتفاوت ) و الاخبار تنقل .\r\n( 74 ) مالك شده است .\r\n( 75 ) مسيس حاجت ، ماسه ( سخت ) بودن حاجت ، داعية الضرورة .\r\n","page_name":" 143 ","page_number":151},
  {"content":"\r\n\r\n[ اوّل 
  ] اما فرق ميان محقرات و غير آن بر ما واجب نيست كه بتقدير « 76 » ضبط آن را تكلف كنيم ، چه آن ممكن نيست ، بل او را دو طرف واضح است . چه پوشيده نماند كه خريدن تره و اندكى از ميوه و نان و گوشت را از محقرات شمرند كه در آن جز معاطات معتاد نباشد ، و طالب ايجاب و قبول را در آن مستقصى « 77 » گيرند و آن تكلّف را خنك شمرند و گران دانند و نسبت بدان كنند كه كارى حقير بى وزن را وزن مىنهد . و اين طرف حقارت است .\r\nو طرف دوم ستوران و بندگان و زمينها [ 72 
  ] و جامه‌هاى گرانمايه از آن جمله است كه تكلّف ايجاب و قبول در آن مستبعد نيست .\r\nو ميان دو طرف ، اوساط متشابه است كه در آن شك باشد ، و آن در محل شبهت است . و حق متدين آن كه در آن به احتياط مايل بود . و همهء ضوابط شرع در آن چه به عادت توان دانست هم بر اين جمله منقسم شود به طرفهاى واضح و ميانهاى مشكل .\r\nاما دوم و آن طلب سبب است براى نقل ملك ، و آن طريق آن است كه فعل دادن و استدن را به دست سبب ساخته شود . چه لفظ براى عين خود سبب نيست ، بل براى دلالت است .\r\nو اين فعل بر مقصود بيع دلالت مىكند ، دلالتى كه در عادت استمرار پذيرفته است ، و مسيس حاجت و عادت متقدمان و اطّراد « 78 » همه عادتها براى قبول هديه‌ها بى ايجاب و قبول با تصرف با آن ضم گشته . و چه فرق است ميان آن كه در او عوض باشد يا نباشد ؟ چه در هبه نيز از نقل ملك چاره نيست . الاّ آن كه عادت پيشينه در هديه‌ها ميان حقير و نفيس فرق نكرده است ، بل طلب ايجاب و قبول در آن هر گونه كه باشد مستقبح بوده است ، و در بيع در غير محقّرات مستقبح نبوده است . اين آن است كه ما آن را معتدل‌ترين احتمالات مىدانيم .\r\nو حق پرهيزكار متدين آن كه ايجاب و قبول نگذارد « 79 » ، براى بيرون آمدن از شبهت خلاف .\r\nو نبايد كه به سبب آن چه بايع آن را بى ايجاب و قبول ملك گرفته است از آن امتناع نمايد ، چه آن را بتحقيق نمىداند ، و روا كه به ايجاب و قبول خريده باشد . و اگر به وقت خريدن او حاضر بوده باشد يا بايع بدان اقرار كرده باشد ، بايد كه امتناع كند و از ديگرى خرد . و اگر آن چيز محقر باشد و او بدان محتاج بود ، بايد كه لفظ ايجاب و قبول در ميان آرد كه فايدهء آن قطع خصومت باشد در\r\n\r\n\r\n","description":"","footnote":"\r\n( 76 ) بتقدير ، بتخمين و بتقريب .\r\n( 77 ) مستقصى ، به نهايت چيزى رسنده ، در عرف زبان امروز مته به خشخاش گذار .\r\n( 78 ) اطّراد ، راست شدن كارى و پى يك ديگر شدن .\r\n( 79 ) گذاشتن ، ترك كردن .\r\n","page_name":" 144 ","page_number":152},
  {"content":"\r\n\r\nمستقبل ، چه از لفظ صريح رجوع ممكن نبود .\r\nسؤال اگر در خريدن چيزى اين ممكن است ، پس در ضيافتى يا مايده‌اى كه حاضر شود و مىداند كه اصحاب آن به معاطات آن قانع‌اند ، يا از ايشان بشنيده باشد يا بديده ، در آن چگونه كند ؟ و امتناع از خوردن بر او واجب شود يا نه ؟\r\nجواب امتناع از خريدن بر او واجب بود ، چون چيزى كه خريده باشد مقدارى نفيس بود و از محقرات نباشد . و اما امتناع از خوردن آن واجب نبود . چه اگر ما در دلالت فعل [ بر 
  ] نقل ملك تردّد مىكنيم نبايد كه آن را دلالت بر اباحت ندانيم . چه كار اباحت فراخ‌تر است و كار نقل ملك تنگ‌تر .\r\nو هر خوردنى كه در آن بيع معاطات حاصل آيد ، تسليم بايع دستورى خوردن و دادن آن باشد آن كس را كه مشترى خواهد ، و آن به قرينهء حال دانسته شود ، چنان كه دستورى حمامى در دخول گرمابه ، و دستورى بايع در اطعام كسى كه مشترى خواهد . پس در منزلت « 80 » آن باشد كه گويد : تو را مباح كردم كه اين طعام بخورى ، يا آن كس را كه خواهى بدهى . چه آن حلال باشد « 81 » ، و ضمان پس از خوردن لازم بود . اين است قياس فقه نزديك من . و ليكن او پس از معاطات ملك او خورده باشد و آن را تلف كرده ، پس ضمان بر او باشد و آن در ذمّت او بود . و بهايى كه تسليم كند اگر مثل قيمت او باشد ، مستحقّ مثل خود يافته بود ، و او را « 82 » روا كه آن را « 83 » ملك گيرد ، هر گاه كه عاجز آيد از مطالبت آن كس كه بر اوست . و اگر بر مطالبت او قادر باشد ، آن چه يافته است آن را ملك او نگوييم ، و اما اينجا رضاى او به قرينهء حال وقت تسليم آن دانسته شده است ، پس دور نباشد كه فعل را دلالتى گرفته آيد بر رضا ، بدانچه دين خود را از آن چه به دو تسليم افتاده است استيفا كند و آن را به حق خود گيرد .\r\nو ليكن در همه حالها جانب فروختگار غامض‌تر است ، زيرا كه آن چه بگرفته است « 84 » ملك آن خواسته است تا در آن تصرف كند . و ملك نتواند گرفت مگر در حالى كه طعام او در دست مشترى تلف شود . پس بسيار باشد كه به استيناف « 85 » قصد تملك محتاج شود . پس تملك او به\r\n\r\n\r\n","description":"","footnote":"\r\n( 80 ) در منزلت ، در حكم .\r\n( 81 ) در ، ترجمه اين عبارت از قلم افتاده است : و لو صرح و قال كل هذا الطعام ثم اغرم لي عوضه لحل الاكل .\r\n( 82 ) خريدار را .\r\n( 83 ) طعام را .\r\n( 84 ) در عوض فروش طعامش .\r\n( 85 ) استيناف ، از سر گرفتن .\r\n","page_name":" 145 ","page_number":153},
  {"content":"\r\n\r\nمجرد رضا ، روا باشد كه از فعل مستفاد بود .\r\nاما جانب خريدار طعام آسان است كه او جز خوردن نمىخواهد ، و آن به اباحتى كه از قرينهء حال مفهوم شود رواست ، و ليكن روا كه از سياق اين لازم آيد كه مهمان آن چه تلف كند ضامن آن باشد ، و ضمان از او ساقط نشود تا آن گاه كه فروختگار آن چه از مشترى گرفته است ملك نگيرد [ 73 
  ] ، پس چون « 86 » گزارنده باشد وام او را و تحمل كننده از او .\r\nو اين رأى ماست در قاعدهء معاطات ، با آن كه غامض است . و العلم عند اللّه تعالى . و اين گمانها و احتمال‌هاست كه ايراد كرديم ، و بناى فتوا جز بر اين گمانها ممكن نيست . و اما پرهيزكار را بايد كه فتوا از دل خود خواهد و از مواضع شبهت بپرهيزد . بتوفيق اللّه تعالى .\r\n\r\nعقد دوم رباست\r\n( 1 ) و حق تعالى آن را حرام گردانيده است و در آن تشديد فرموده است . و بر صرّافانى كه معاملت ايشان در زر و سيم باشد و طايفه‌اى كه خريد و فروش مطعومات كنند احتراز از آن واجب است .\r\nچه ربا نيست مگر در نقد يا طعام . و بر صراف لازم است كه از نسيه و از افزونى احتراز نمايد .\r\nاما نسيه بدان كه چيزى از زر و نقره به زر و نقره نفروشد مگر دست بدست . و آن چنان باشد كه قبض در مجلس بود ، و اين احتراز است از نسيه . و تسليم داشتن صرافان زر به دار الضرب ، و خريدن دينارهاى مضروب حرام است ، از آن رو كه نسيه است ، و از آن روى كه تفاضلى در آن مىباشد ، چه مضروب را به مثل و وزن باز نگردانند .\r\nو اما افزونى بايد كه از سه چيز احتراز كند .\r\nيكى فروختن شكسته به درست ، كه مقابلهء آن جز با مماثله روا نباشد .\r\nدوم فروختن نيك به بد . پس نبايد كه بدى را بخرد به نيكى كه از او كم باشد در وزن ، يا بدى را بفروشد به نيكى با افزونى وزن ، يعنى چون زر را به زر ، يا نقره را به نقره فروشد . و اگر جنسها مختلف بود در افزونى حرجى نباشد .\r\nسوم در مركبات از زر و نقره ، پس دينارهايى كه از زر و نقره آميخته باشد ، اگر مقدار زر\r\n\r\n\r\n","description":"","footnote":"\r\n( 86 ) چون ، مانند .\r\n","page_name":" 146 ","page_number":154},
  {"content":"\r\n\r\nمجهول بود ، معاملت اصلا درست نباشد ، مگر آن كه نقدى روان شهر « 87 » بود كه ما رخصت دهيم در معاملات بر آن ، چون در مقابلهء نقدى نباشد . و همچنين درمهاى مغشوش به مس ، چون روان شهر نبود معامله با آن درست نباشد ، زيرا كه مقصود از او نقره بود و آن مجهول است .\r\nو اگر نقد روان شهر بود ، در معاملت رخصت دهيم براى حاجت و براى آن كه مقصود بيرون آوردن نقره نباشد ، و ليكن به نقره مقابله نبايد كرد اصلا . و همچنين پيرايهء مركب را از زر و نقره ، نه به زر شايد خريد نه به نقره ، بل به متاعى ديگر بايد خريد اگر مقدار زر از او معلوم باشد ، مگر آن كه مموّه « 88 » بود به زر ، تمويهى « 89 » كه به آتش از او زرى كه مقصود توان بود جدا نشود . پس فروختن آن به مثل آن از نقره و به چيزى كه خواهى از غير نقره روا بود . و همچنين صراف را خريدن و فروختن قلاده‌اى كه در او مهره‌ها بود از زر ، به زر روا نباشد ، بل به نقره روا بود اگر در او نقره نباشد . و خريدن جامه‌هاى زربفت كه به آتش از او زرى مقصود حاصل شود ، به زر روا نبود ، و به نقره و غير آن روا باشد .\r\nو اما طايفه‌اى كه بر مطعومات معاملت كنند ، قبض ايشان در مجلس بايد ، اگر چه جنس طعام فروخته يا خريده مختلف باشد يا نباشد . و اگر جنس يكى بود تقابض و رعايت مماثله واجب بود . و معتاد در اين ، معاملهء قصاب است كه گوسفند به دو تسليم مىكنند و گوشت از وى مىخرند ، اما به نقد و اما به نسيه ، يا معاملت خباز كه گندم به دو تسليم كنند و نان از وى خرند ، اما به نقد و اما به نسيه ، يا معاملت روغنگر كه جوز و كنجد و زيتون به وى دهند تا از وى روغن ستانند و مسكه « 90 » ، و اين همه حرام است . و همچنين چون شير فروش را شير دهند تا از وى پنير و روغن و مسكه و ديگر اجزاى شير ستانند . پس طعام را به غير جنس او نبايد فروخت جز نقد ، و به جنس او نشايد فروخت جز نقد و متماثل .\r\nو هر چه از چيزى مطعوم گيرند ، آن را بدان چيز متفاضل و متماثل نشايد فروخت . پس به گندم آرد و نان و پست نشايد فروخت ، و به انگور و خرما دبس « 91 » و دوشاب و سركه و عصير « 92 » روا نباشد ، و به شير روغن و مسكه و دوغ و ترف « 93 » و پنير همچنين .\r\n\r\n\r\n","description":"","footnote":"\r\n( 87 ) روان شهر ، رايج شهر .\r\n( 88 ) مموّه ، تقلبى ، زر اندود .\r\n( 89 ) تمويه ، سيم اندود يا زر اندود كردن .\r\n( 90 ) مسكه ، كره .\r\n( 91 ) دبس ، دوشاب .\r\n( 92 ) در شرح زبيدى : ( و عصير ) هو الخمر .\r\n( 93 ) ترف ، كشك .\r\n","page_name":" 147 ","page_number":155},
  {"content":"\r\n\r\nو چون طعام در حال كمال نباشد كه ذخيره را شايد ، مماثله سود ندارد . پس رطب به رطب و انگور به انگور به تماثل و تفاضل نشايد فروخت .\r\n[ مترجم مىگويد : 
  ] و نزديك أبو حنيفه - رضى اللّه عنه - ربا فضل قدر متفق است با جنس ، اى ، كيل در مكيلات « 94 » و وزن در موزونات ، پس هر چه مكيل و موزون است آن را با جنس به تفاضل نشايد فروخت ، چنان كه گچ به گچ كه هر دو مكيلند ، و آهن به آهن كه هر دو موزون‌اند .\r\nو علت ربا با وجود يكى از اين دو صفت علت است ، چنان كه كيل يا وزن . و هر جا كه مفاضله محقق نشود نزديك وى بيع جايز بود . و فروختن گوشت گوسفند زنده يدا بيد روا باشد . و فروختن رطب به رطب و [ 74 
  ] خرما به خرما به تماثل روا بود .\r\nو اين جمله‌هايى است مقنع در تعريف بيع و تنبيه بر چيزى كه بازارگان را آگاه كند از اسباب فساد ، تا اگر در شك افتد و بر وى پوشيده شود بپرسد . و چون اين مقدار نداند مواضع سؤال را در نيابد ، و در ربا و حرام اقتحام نمايد و نداند .\r\n\r\nعقد سوم - سلم\r\n( 1 ) بازارگان را در آن ده شرط نگاه بايد داشت .\r\nاول آن كه سرمايه معلوم باشد ، علم مثل او ، تا اگر تسليم آن چه سلم داده است متعذر شود ، به قيمت سرمايه رجوع توان كرد . و اگر يك كف درم به گزاف « 95 » در يك كر « 96 » گندم سلم داد ، در يك قول روا نباشد .\r\nدوم آن كه سرمايه در مجلس عقد تسليم كند ، پيش از پراكندن . و اگر پيش از قبض بپراكندند ، سلم فسخ شود .\r\nسوم آن كه چيزى كه در او سلم دهد تعريف صفات او ممكن باشد ، چون دانه‌ها و حيوانات و معدنيات و پنبه و پشم و شير و گوشت و متاع عطاران و مانند آن . و در معجونات و مركبات و آن چه اجزاى او مختلف باشد ، چون كمانهاى مصنوع و تيرهاى معمول ، و موزه‌ها و نعلينها كه\r\n\r\n\r\n","description":"","footnote":"\r\n( 94 ) مكيل ، پيموده ، با پيمانه سنجيده شده .\r\n( 95 ) به گزاف ، تخمينا ، بدون وزن و پيمانه .\r\n( 96 ) كر ، پيمانه‌اى در عراق كه با شصت قفيز برابر است ، و هر قفيز ده عشير يا 25 رطل بغدادى است ( ترجمهء مفاتيح العلوم ) .\r\n","page_name":" 148 ","page_number":156},
  {"content":"\r\n\r\nاجزاى او و صنعت آن مختلف بود ، و پوست حيوانات روا نباشد . و سلم در نان رواست . و اختلافى كه به دو راه مىيابد ، از مقدار نمك و آب و بسيارى و اندكى پختن ، در محل عفو و مسامحت است .\r\n[ مترجم مىگويد : 
  ] و نزديك بو حنيفه - رضى اللّه عنه - سلم در حيوانات روا نباشد ، و در گوشت هم روا نبود .\r\nچهارم آن كه صفت اين چيزها كه قابل صفت است به استقصا بگويد ، تا به حدى كه صفتى كه بدان قيمت متفاوت شود - تفاوتى كه بدان تغابن نباشد - نگذارد كه آن را ياد نكند ، چه آن قايم مقام ديدن است در بيع .\r\nپنجم آن كه مهلت معلوم باشد ، اگر مؤجّل « 97 » بود .\r\n[ مترجم مىگويد : 
  ] و نزديك أبو حنيفه - رضى اللّه عنه - جز به مهلت روا نباشد .\r\nو مهلت به درو آمدن كشت و به ادراك « 98 » ميوه نباشد ، بل به ماهها و روزها بود ، و ادراك پيشتر و پستر باشد .\r\nششم آن كه تسليم او به وقت رسيدن و مهلت مقدور باشد و در غالب مأمون الوجود بود « 99 » . و نبايد كه در انگور سلم دهد به مهلتى كه در آن نرسد ، و همچنين ديگر ميوه‌ها . و اگر غالب وجود او باشد ، و مهلت به سر آيد و از تسليم به سبب آفتى عاجز شود ، اگر خواهد وى را مهلت دهد و اگر خواهد فسخ كند و به سرمايه رجوع نمايد .\r\nهفتم آن كه جاى تسليم ياد كند در آن چه غرض بدان مختلف شود ، تا نزاعى نه انگيزد .\r\nهشتم آن كه به عينى اشارت نكند و نگويد : از گندم اين كشت يا ميوهء اين بستان ، چه آن دينيّت او باطل كند . آرى ، اگر ميوهء شهرى يا ديهى معين كند زيان ندارد .\r\nنهم آن كه در چيزى نفيس عزيز الوجود سلم ندهد ، چون درّى موصوف به صفتى كه آن عزيز « 100 » باشد ، يا كنيزكى خوبروى با فرزندى به هم ، يا غير آن ، از آن جمله كه در غالب مقدور نباشد .\r\n\r\n\r\n","description":"","footnote":"\r\n( 97 ) مؤجّل ، مهلت دار ، زمان دار .\r\n( 98 ) ادراك ، رسيدن .\r\n( 99 ) يعنى غالبا چنين باشد كه در آن وقت آن كشت يا آن ميوه وجود داشته باشد .\r\n( 100 ) عزيز ، كمياب ، ناياب .\r\n","page_name":" 149 ","page_number":157},
  {"content":"\r\n\r\nدهم آن كه در طعام سلم ندهد چون سرمايه طعام باشد ، خواه از جنس [ او 
  ] خواه از غير جنس . و در نقد نيز اگر سرمايه نقد باشد ، و اين در ربا ياد كرده‌ايم .\r\n[ مترجم مىگويد : 
  ] و نزديك أبو حنيفه هر چه را قدر متفق باشد يا جنس ، همين حكم دارد .\r\n\r\nعقد چهارم - اجاره\r\n( 1 ) و آن را دو ركن است : أجرت و منفعت . و اما در عاقد و لفظ آن چه در بيع ياد كرديم اعتبار بايد كرد .\r\n\r\nركن اول [ أجرت 
  ]\r\n( 2 ) أجرت چون بهاست . پس بايد كه معلوم باشد يا موصوف به كل آن چه در مبيع ياد كرديم ، اگر عينى باشد . و اگر دينى بود ، بايد كه صفت و مقدار آن معلوم باشد . و در آن احتراز بايد كرد از كارهايى كه معتاد شده ، و آن مثل كرايهء خانه است به عمارت « 101 » آن ، چه باطل است ، زيرا كه قدر عمارت مجهول است . و اگر درم مقدّر گرداند و بر كراى استاننده شرط كند كه در عمارت صرف كند روا نباشد ، زيرا كه عمل او در صرف مجهول است .\r\nو از جمله كراى سلاّخ است بدان كه پوست پس از سلخ وى را باشد . و كراى حمّال مردار به پوست وى ، و اجارت آسيابان به سبوس يا بعضى آرد باطل است . و همچنين هر چه حاصل آمدن و جدا شدن آن موقوف باشد بر كار أجير .\r\nو از آن جمله آن كه در اجارت سرايها و دكانها مبلغ أجرت مقدّر كند و گويد هر ماهى دينارى و مدت اجاره مقدّر نكند ، پس مدت مجهول باشد ، اجاره منعقد نشود .\r\n\r\nركن دوم - منفعت\r\n( 3 ) كه مقصود [ 75 
  ] اجارت است ، و آن عمل است . و حدّ او آن است كه هر عملى مباح معلوم كه عامل « 102 » را در آن كلفتى باشد ، و نيابت را در آن مدخل بود ، استيجار بر آن جايز است . و همه فرعهاى اين باب در زير اين رابطه مندرج است ، و ليكن شرح آن به دراز نخواهيم كشيد ، چه در فقهيات آن را تطويل داده‌ايم ، و به چيزى كه بلواى « 103 » بدان عام است اشارت خواهيم كرد . پس در عملى كه بر آن اجارت گيرند پنج كار رعايت بايد كرد .\r\n\r\n\r\n","description":"","footnote":"\r\n( 101 ) عمارت ، تعمير .\r\n( 102 ) در نسخهء فيضيه : عاقل .\r\n( 103 ) بلوا ، ابتلا ، گرفتارى .\r\n","page_name":" 150 ","page_number":158},
  {"content":"\r\n\r\nاول آن كه او را قيمت باشد بدانچه در آن رنج و كلفتى بود . اگر متاع كسى را به اجارت ستاند « 104 » تا دكان خود را بدان بيارايد ، يا درختان وى را تا جامه‌ها بر آن خشك كند ، يا درمهاى او را تا دكان بدان زينت دهد ، روا نباشد . چه اين منفعتها به مثابهء دانه‌اى از كنجد و گندم است از عينها ، و فروختن آن روا نيست . و براى اين اگر بيّاعى را مزدور گيرد تا كالاى او به سخنى رواج دهد روا نباشد . و آن چه بياعان در عوض جاه و حشمت و قبول سخن ايشان در ترويج كالا مىستانند حرام است . چه از ايشان جز سخنى كه در آن رنجى نيست و آن را قيمتى نباشد صادر نمىشود ، بل ايشان را آن وقت حلال باشد كه در آن رنج مىبينند ، امّا به بسيارى آمد و شد و امّا به بسيارى سخن در فراهم آوردن كار معاملت ، آن گاه جز أجر مثل را مستحق نشوند . و اما آن چه بيّاعان بر آن اتفاق كرده‌اند ظلم است و استدن آن حق نيست .\r\nدوم آن كه اجارت بايد كه متضمّن استيفاى عينى مقصود نباشد . پس اجارت رز براى ارتفاع « 105 » آن ، و اجارت مواشى براى شير آن ، و اجارت باغها براى ميوهء آن روا نبود . و اجارت زن شير دهنده رواست ، و شير تابع بود ، زيرا كه جدا كرد « 106 » آن ممكن نيست . و همچنين در حبر « 107 » ورّاق « 108 » و رشتهء درزى تسامح است كه جداگانه مقصود نه آيد .\r\nسوم آن كه عمل را حسّا و شرعا تسليم تواند كرد . پس اجارت شخص ضعيف بر كارى كه نتواند ، و اجارت گنگ بر تعليم ، و غير آن روا نباشد . و آن چه فعل او حرام است شرع مانع تسليم آن بود ، چنان كه كسى را اجارت گيرد كه دندان درست را بشكند ، يا عضوى را كه در بريدن آن رخصت نيست ببرد ، يا حايضى را براى روفتن زمين مسجد ، يا معلمى را براى تعليم جادويى و فحش ، و يا زن ديگرى را براى شير دادن بى دستورى شوى ، و يا نقاشى را براى تصوير حيوانات ، و يا زرگرى را براى ساختن آوندهاى زر و نقره ، كلّ آن باطل است .\r\nچهارم آن كه عمل بر أجير واجب نباشد ، و چنان نباشد كه در وى نيابت مستأجر روا نباشد . پس أجرت ستدن بر غزو يا ديگر عبادتها ، كه در آن نيابت روا نيست ، روا نباشد ، چه آن از مستأجر\r\n\r\n\r\n","description":"","footnote":"\r\n( 104 ) در شرح زبيدى : ( فلو استأجر طعامه ) .\r\n( 105 ) ارتفاع ، برداشت ، محصول .\r\n( 106 ) جدا كرد ( مصدر مرخم مركب ) .\r\n( 107 ) حبر ، سياهى ، مركب ، مداد .\r\n( 108 ) ورّاق ، كاغذ فروش ، كراسه نويس . كتاب فروش ( مقدمه الادب ) .\r\n","page_name":" 151 ","page_number":159},
  {"content":"\r\n\r\nواقع نشود . و بر حج و شستن مرده و دفن وى و كاويدن گور و حمل جنازه رواست . و در امامت نماز تراويح و بانگ نماز « 109 » و تصدّى تدريس و اقراء « 110 » قرآن خلاف است . اما بر تعليم مسأله‌اى معيّن يا سورتى معيّن شخصى معيّن را درست است .\r\n[ مترجم مىگويد : 
  ] و نزديك بو حنيفه - رضى اللّه عنه - اجارت در قربتها و طاعتها ، چون حج و امامت و بانگ نماز و مانند آن ، فاسد است .\r\nپنجم آن كه عمل و منفعت معلوم باشد ، و عمل درزى به جامه دانسته شود ، و عمل معلّم به تعيين سوره و مقدار آن ، و حمل ستوران به اندازهء بار و اندازهء مسافت . و هر چه در مجارى عادت خصومت « 111 » انگيزد اهمال « 112 » آن روا نباشد . و تفصيل آن دراز شود ، و اين مقدار ياد كرديم تا آن چه از احكام روشن است دانسته آيد ، و مواقع اشكال دريافته شود تا بتوان پرسيد ، چه استقصا كار مفتى است نه كار عوام .\r\n\r\nعقد پنجم قراض « 113 » است\r\n( 1 ) و در آن سه ركن را رعايت بايد كرد .\r\n\r\nركن اول سرمايه ،\r\n( 2 ) و شرط اول آن است كه نقد باشد و معلوم و به عامل سپرده . و پشيز و عروض « 114 » روا نباشد ، چه تجارت بر آن تنگ بود . و بر صره‌اى از درمها روا نبود ، چه مقدار سود در او روشن نشود . و اگر مالك شرط كند كه در دست او باشد روا نبود ، چه طريق تجارت تنگ شود .\r\n\r\nركن دوم سود است .\r\n( 3 ) و بايد كه معلوم باشد به جزويت ، بدانچه ثلثى شرط كند يا نصفى يا آن جزو كه خواهد . و اگر گويد : صد درم از سود تو را و باقى مرا ، نشايد ، چه روا كه سود بيش از [ 76 
  ] صد درم نبود . پس تقدير او به مقدار معيّن نبايد ، بل مقدار شايع « 115 » بايد .\r\n\r\n\r\n","description":"","footnote":"\r\n( 109 ) بانگ نماز ، اذان .\r\n( 110 ) اقراء ، قرآن خواندن فرمودن .\r\n( 111 ) خصومت ، دعوا .\r\n( 112 ) اهمال ، فرو گذاشتن .\r\n( 113 ) قراض ، مقارضه ، مضاربه ، شركت دو نفر كه پول از يكى و كار و تجارت از ديگرى باشد .\r\n( 114 ) عروض ( ج عرض ) ، متاع و رخت .\r\n( 115 ) شايع ، مشاع .\r\n","page_name":" 152 ","page_number":160},
  {"content":"\r\n\r\n\r\nركن سوم عملى كه بر عامل است ،\r\n( 1 ) و شرط آن عمل آن است كه تجارتى باشد كه در او تنگ گردانيدن به تعيين و تأقيت « 116 » نبود . و اگر شرط كند كه بدين مال ستور خرد براى طلب نسل و نسل آن را قسمت كنند ، يا گندم خرد و نان بپزد و سود آن قسمت كنند ، درست نباشد . زيرا كه در قراض اذن است در تجارت ، و آن در خريد و فروخت است و آن چه از ضرورت آن بود ، و « 117 » نان پختن و چرانيدن ستور پيشه‌هاست . و اگر بر او تنگ گرداند و شرط كند كه نخرد مگر از فلان يا بازرگانى نكند مگر در خز لعلى « 118 » يا شرط كند چيزى را كه در تجارت تنگ كند ، عقد فاسد بود .\r\nو هر گاه كه منعقد شد ، عامل وكيل باشد و تصرف وكلا كند به غبطت « 119 » .\r\nو هر گاه كه مالك فسخ خواهد ، تواند . و چون در حالى فسخ كرد كه همهء مال نقد است ، وجه قسمت پوشيده نشود . و اگر عروض باشد و در آن سودى نبود ، و مالك دهد ، و مالك را تكليف نرسد بدان كه آن را نقد كند ، زيرا كه عقد فسخ شده است و او چيزى التزام ننموده است .\r\nاگر عامل گويد بفروشم و مالك ابا كند ، متبوع رأى مالك باشد ، مگر آن كه عامل زبونى « 120 » را يابد كه به سبب آن بر سرمايه سود ظاهر شود . و هر گاه كه سود باشد ، عامل را رسد كه مقدار سرمايه به جنس سرمايه بفروشد ، نه به نقدى ديگر ، تا پيدا آيد كه فاضل سود است ، و در آن شريك باشند . و آن چه از سرمايه فاضل بود فروختن آن بر وى نباشد . و هر گاه كه سر سال شود تعرف « 121 » قيمت مال بر ايشان واجب آيد براى زكات . و چون چيزى از سود ظاهر شود أقيس « 122 » آن است كه زكات نصيب عامل بر عامل باشد ، و او به ظاهر شدن ربح مالك آن شود .\r\nو عامل را نرسد كه بى دستورى مالك مال قراض را به سفر برد . و اگر ببرد ، تصرفات او درست باشد و ليكن هم عين را و هم بها را ضامن بود ، زيرا كه عدوان او به نقل « 123 » متعدّى شود به بهاى منقول . و اگر به دستورى برد روا بود . و نفقت نقل و نفقت حفظ مال بر مال قراض باشد ، همچنان كه نفقهء كيل و وزن و حملى گران كه مثل آن معتاد تاجر نبود بر سرمايه بود . و اما باز كردن جامه و پيچيدن آن و عملى اندك كه معتاد باشد ، نبايد كه بر آن أجرتي دهد . و نفقت عامل و مسكن او در شهر بر عامل باشد ، و أجرت دكان بر وى نبود . و هر گاه كه در سفر متجرد باشد براى مال\r\n\r\n\r\n","description":"","footnote":"\r\n( 116 ) تأقيت ، وقت معين كردن .\r\n( 117 ) و حال آن كه .\r\n( 118 ) خز لعلى ، پرنيان سرخ .\r\n( 119 ) غبطت ، سود و مصلحت .\r\n( 120 ) زبون ، خريدار .\r\n( 121 ) تعرّف ، دانستن .\r\n( 122 ) أقيس ، صحيح‌تر .\r\n( 123 ) عدوان او به نقل ، تجاوز او بر اثر نقل مال قراض .\r\n","page_name":" 153 ","page_number":161},
  {"content":"\r\n\r\nقراض « 124 » ، نفقهء او در سفر بر مال قراض باشد . و چون باز بگردد بر او باشد كه بقاياى آلات سفر از مطهره و سفره و غير آن رد كند . و اللّه الموفق .\r\n\r\nعقد ششم شركت است\r\n( 1 ) و آن چهار نوع است كه سه از آن باطل است .\r\nاول شركت مفاوضه ، و آن چنان باشد كه گويند هر سود و زيان كه ما را باشد در آن شريك باشيم و سرمايهء ايشان جدا بود .\r\nدوم شركت أبدان ، و آن چنان باشد كه شرط كنند كه در مزد كار شريك باشند .\r\nسوم شركت وجوه ، و آن چنان باشد كه يكى از شهرتى و سخنى مقبول بود ، و از جهت او تنفيل « 125 » باشد ، و از جهت ديگرى عمل ، و آن نيز صحيح نيست مگر چهارم .\r\nچهارم و آن را شركت عنان گويند ، و آن چنان باشد كه هر دو مال خود را بياميزند ، چنان كه متعذّر باشد تمييز آن مگر به قسمت ، و هر يكى از ايشان يار خود را دستورى دهد . پس حكم آن ، قسمت سود و زيان باشد بر اندازهء مالها ، و روا نباشد كه به شرط آن را تغيير كنند .\r\n[ مترجم مىگويد : 
  ] و نزديك أبو حنيفه - رضى اللّه عنه - شركت مفاوضه و شركت أبدان و شركت وجوه جايز است . و در شركت عنان ، تفاوت ربح با تساوى مال و تساوى ربح با تفاوت مال رواست .\r\nو به عزل ، تصرف معزول مرتفع شود . و به قسمت ، ملك از ملك جدا گردد . و درست آن است كه عقد شركت بر عروض مشترك روا باشد ، و شرط نيست كه نقد بود ، به خلاف قراض .\r\nپس اين قدر را از فقه ، تعلم آن بر هر كاسبى واجب است ، و الاّ حرام را اقتحام نمايد از آن روى كه نداند .\r\nو اما معاملت قصاب و طبّاخ و بقال ، كاسب و غير كاسب از آن مستغنى نباشد . و خلل در\r\n\r\n\r\n","description":"","footnote":"\r\n( 124 ) يعنى سفر او فقط و فقط براى مال قراض باشد .\r\n( 125 ) تنفيل ، غنيمت دادن .\r\n","page_name":" 154 ","page_number":162},
  {"content":"\r\n\r\nاو از سه وجه بود : از اهمال شرطهاى بيع ، يا اهمال شرطهاى سلم ، يا اقتصار نمودن بر معاطات .\r\nچه نبشتن خط بر اين جماعت به حاجتهاى هر روزى معتاد است ، پس [ 77 
  ] در هر مدتى حساب كردن ، پس به تراضى قيمت آن معيّن گردانيدن . و از آن جمله است كه به اباحت ، براى حاجت ، حكم مىكنيم و تسليم ايشان را اباحت تناول مىگيريم با انتظار عوض . پس خوردن آن روا باشد ، و ليكن به خوردن ضمان واجب آيد و قيمت آن ، روز تلف كردن لازم شود « 126 » ، پس آن قيمتها در ذمت جمع شود . و چون بر مقدارى تراضى نمودند بايد كه ابرا « 127 » مطلق از ايشان بخواهند ، تا اگر تفاوتى به قيمت كردن راه يافته باشد عهده‌اى باقى نماند .\r\nو بدين قناعت كردن واجب است ، چه تكليف وزن « 128 » بهاى هر يكى از حوايج در هر روزى و هر ساعتى تكليف شطط « 129 » باشد ، و همچنين تكليف ايجاب و قبول و تقديرهاى هر مقدارى اندك از حوايج دشوار بود ، و چون از هر نوعى بسيار شود قيمت كردن آن آسان شود .\r\n\r\nباب سوم در بيان عدل و دور بودن از ظلم در معاملت\r\n( 1 ) بدان كه معاملت روا باشد « 130 » كه بر وجهى رود كه مفتى به صحت و انعقاد آن حكم كند و ليكن مشتمل باشد بر ظلمى كه معاملت كننده بدان متعرض سخط بارى تعالى شود « 131 » . چه هر نهى مقتضى فساد عقد نيست . و بدين ظلم آن مىخواهم كه غيرى را از آن زيان رسد . و آن دو قسم است : يكى آن كه ضرر آن عام است ، دوم آن كه ضرر او خاص است بدان كس كه با وى معاملت كند .\r\n\r\n\r\n","description":"","footnote":"\r\n( 126 ) قيمت روز ( روز مصرف ) .\r\n( 127 ) ابرا ، پاك گردانيدن ، برى الذمّه كردن .\r\n( 128 ) وزن ، سنجيدن .\r\n( 129 ) شطط ، بيداد ، گفتار خارج از صواب ( ملخّص ) .\r\n( 130 ) روا باشد ، ممكن است .\r\n( 131 ) يعنى در معرض خشم خداوند قرار گيرد .\r\n","page_name":" 155 ","page_number":163},
  {"content":"\r\n\r\n\r\nقسم اول كه ضرر او عام است\r\n( 1 ) و آن انواع است :\r\n\r\nنوع اول احتكار ،\r\n( 2 ) كه فروشنده طعام را نگه دارد و گران شدن نرخ انتظار كند . و آن ظلمى عام است ، و صاحب آن در شرع نكوهيده است . پيغامبر - صلّى اللّه عليه و سلم - گفت : من احتكر الطّعام أربعين يوما ثمّ تصدّق به لم تكن صدقته كفّارة لاحتكاره ، اى ، هر كه طعام را چهل روز نگاه دارد تا گران شود و بفروشد ، پس آن را تمام صدقه دهد ، صدقهء او احتكار او را كفارت نكند . و ابن عمر - رضى اللّه عنهما - روايت كرد كه پيغامبر - صلّى اللّه عليه و سلم - گفت : من احتكر الطّعام أربعين يوما فقد برئ من اللّه تعالى و برئ اللّه تعالى منه ، اى ، هر كه چهل روز طعام نگه دارد از حق تعالى بيزار شده باشد و بيزار شود حق تعالى از او . و گفته‌اند : فكأنّما قتل نفسا ، اى ، همچنان باشد كه كسى را كشته است . و روايت است از على - رضى اللّه عنه : من احتكر الطّعام أربعين يوما قسا قلبه ، اى ، هر كه چهل روز طعام را نگاه دارد دل او سخت شود . و از رسول - صلّى اللّه عليه و سلم - آمده است كه او طعام محتكرى را به آتش بسوخت .\r\nو در فضيلت ترك احتكار آمده است : من جلب طعاما فباعه بسعر يومه فكأنّما تصدّق ، اى ، هر كه طعامى از جايى بيارد و آن را به نرخ روز بفروشد ، چنانستى كه آن را صدقه كرده . و در لفظى ديگر : فكأنّما أعتق رقبة ، اى ، چنانستى كه رقبه‌اى « 132 » آزاد كرده . و در كلام مجيد كه مىفرمايد ، قوله تعالى :  وَ مَنْ يُرِدْ فِيهِ بِإِلْحادٍ بِظُلْمٍ نُذِقْهُ مِنْ عَذابٍ أَلِيمٍ  « 133 » ، آمده است كه احتكار از ظلم است و در تحت آن داخل است .\r\nو يكى از سلف در واسط بود ، از آن جا كشتى گندم به بصره فرستاد ، و به وكيل خود بنوشت كه اين طعام همان روزى كه به بصره رسد به فروش و تا فردا نگاه مدار . و در حال رسيدن آن ، نرخ ارزان بود ، بازرگانان وى را گفتند : اگر يك هفته نگاه دارى أضعاف آن سود كنى . وى يك هفته نگاه داشت ، أضعاف آن سود كرد ، و اين به صاحب طعام بنوشت . و او جواب فرمود كه به سودى اندك با سلامت دين قانع بوديم و تو خلاف كردى ، و ما دوست نداريم كه با كم شدن\r\n\r\n\r\n","description":"","footnote":"\r\n( 132 ) رقبه ، بندهء زر خريد .\r\n( 133 ) حج 22 - 25 .\r\n","page_name":" 156 ","page_number":164},
  {"content":"\r\n\r\nچيزى از دين أضعاف سود كنيم ، و تو بر ما جنايت بزرگ كردى ، و چون اين نامه بخوانى كل اين مال به درويشان صدقه ده . و كاشكى من از تبعت احتكار سر بسر برهم ، نه بر من وبالى باشد و نه مرا ثوابى حاصل آيد .\r\nو بدان كه نهى مطلق است . و نظر در وقت و جنس است .\r\nاما جنس پس نهى در هر چه قوت و غذاست [ 78 
  ] مطّرد است . اما چيزى كه قوت نيست و بر قوت اعانت نكند ، چون داروها و خاشاكها « 134 » و زعفران و امثال اين ، اگر چه مطعوم است ، در نهى داخل نيست . و اما آن چه معين قوت است ، چون گوشت و ميوه و آن چه قايم مقام قوت شود در بعضى حالها ، اگر چه بر آن مداومت نتوان كرد ، در محل نظر است . و بعضى علما تحريم در روغن و انگبين و شيره « 135 » و پنير و زيتون و آن چه مناسب آن است طرد كرده‌اند .\r\nو اما وقت محتمل است كه اين نهى در همه وقتها باشد ، و حكايتى كه در فروختن طعام به بصره آورديم بر اين دليل است ، و محتمل است كه مخصوص بود به وقت اندكى طعام و حاجت مردمان ، بر آن كه در تأخير آن ضررى باشد . و اما چون طعامها بسيار باشد و ارزان و مردمان از آن مستغنى ، و جز به بهاى اندك در آن رغبت ننمايند ، و صاحب طعام آن را منتظر باشد و قحط را چشم ندارد ، در آن ضررى نبود . و چون زمان قحط باشد ، در ذخيره كردن انگبين و روغن و شيره « 136 » و امثال آن ضرر بود ، پس بايد كه به تحريم آن حكم كنيم . و اعتقاد در نفى تحريم و اثبات آن بر ضرار است ، چه آن مفهوم است از تخصيص طعام قطعا . و اگر ضرار نباشد احتكار در قوتها از كراهيتى خالى نباشد ، زيرا كه آن انتظار مبادى ضرار است ، و آن گران شدن نرخ است .\r\nو انتظار مبادى ضرار محذور است ، چون انتظار عين ضرار ، و ليكن كم از آن است . و انتظار عين اضرار كم از اضرار است . و به اندازهء درجات اضرار درجات كراهيت و تحريم تفاوت پذيرد .\r\nو در جمله تجارت در قوتها از آن جمله است كه مستحب نباشد ، زيرا كه طلب سود است .\r\nو قوتها اصل‌هايى است كه براى قوام آفريده شده است ، و سود از جملهء زيادتيهاست . پس بايد كه سود در چيزهايى طلب كرده شود كه از جملهء زيادتيهايى بود كه خلق را بدان حاجتى ضرورى\r\n\r\n\r\n","description":"","footnote":"\r\n( 134 ) خاشاكها ( ترجمهء عقاقير ) ، گياهان دارويى .\r\n( 135 ) در نسخهء فيضيه : شير ، در عربى : الشيرج .\r\n( 136 ) در نسخهء فيضيه : شير ، در عربى : الشيرج .\r\n","page_name":" 157 ","page_number":165},
  {"content":"\r\n\r\nنيست . و براى اين يكى از تابعين مردى را وصيت كرد كه فرزند خود را از فروخت دو چيز و دو پيشه صيانت كن :\r\nيكى فروخت طعام ، و دوم فروخت كفن ، كه گرانى سعر « 136 » و مرگ مردمان را آرزو برد .\r\nو يكى پيشهء جزّارى « 137 » كه آن دل را سخت كند ، و دوم زرگرى كه آن دنيا « 138 » را به زر و نقره بيارايد .\r\n\r\nنوع دوم درمهاى ناسره را در اثناى عقد بيع رايج گردانيدن ،\r\n( 1 ) و آن ظلم است . چه معاملت كننده را از آن ضرر رسد اگر نشناسد ، و اگر بشناسد بر ديگرى رايج كند ، و همچنين سوم و چهارم ، و همواره در دستها مىگردد و ضرر عام شود و فساد انتشار پذيرد و وزر و و بال همه به دو رجوع كند ، چه اين در را او گشاده است . پيغامبر - صلّى اللّه عليه و سلم - گفت : من سنّ سنّة سيّئة فعمل بها من بعده كان عليه وزرها و مثل وزر من عمل بها لا ينقص من أوزارهم شيء « 139 » ، اى ، هر كه سنتى بد بنهد و كسى كه پس از او باشد بدان كار كند ، نهندهء سنت بد را بزه آن و مثل بزه هر كه بر آن كار كند حاصل آيد و از بزههاى ايشان چيزى كم نشود . و يكى از سلف گفت : يك درم قلب خرج كردن بتر است از صد درم دزديدن ، زيرا كه دزدى يك معصيت است ، و آن تمام شد و منقطع گشت ، و خرج كردن قلب بدعتى است كه در دين ظاهر كرده است و سنتى بد است كه پس از وى بر آن كار خواهند كرد ، و بزه آن پس از مرگ وى صد سال و دويست و تا آن وقت كه آن درم باقى ماند بر وى باشد ، و آن چه فاسد شود و از مال مردمان نقصان پذيرد به سبب او بود . پس خنك آن كس كه چون بميرد گناهان او با وى بميرد ، و واى بر آن كس كه او بميرد و گناهان وى پس از صد سال و دويست سال بماند ، و در گور وى را بدان عذاب كنند ، چه تا آخر سپرى شدن آن از وى بپرسند .\r\nو حق تعالى گفت ، قوله تعالى :  وَ نَكْتُبُ ما قَدَّمُوا وَ آثارَهُمْ  « 140 » ، اى ، ثبت فرماييم آن چه پيش فرستادند و آن چه واپس گذاشتند از آثار كارهاى ايشان . چنان كه در آيت ديگر فرموده است ، قوله تعالى :  يُنَبَّؤُا الْإِنْسانُ يَوْمَئِذٍ بِما قَدَّمَ وَ أَخَّرَ  « 141 » ، اى ، آدمى آگاه گردانيده شود آن روز بدانچه پيش\r\n\r\n\r\n","description":"","footnote":"\r\n( 136 ) سعر ، نرخ .\r\n( 137 ) جزّارى ، قصابى ، جزارت ، و هو ذبح الحيوانات ( زبيدى ، 5 - 480 ) .\r\n( 138 ) در نسخهء فيضيه : دينار ، در شرح زبيدى : ( فإنه يزخرف الدنيا بالذهب و الفضة ) .\r\n( 139 ) در عربى : لا تنقص من أوزارهم شيئا .\r\n( 140 ) يس 36 - 12 .\r\n( 141 ) قيامت 75 - 13 .\r\n","page_name":" 158 ","page_number":166},
  {"content":"\r\n\r\nفرستاده است و آن چه وا پس گذاشته . و آن چه وا پس گذاشته است آثار كارهاى اوست [ 79 
  ] از سنت بد كه ديگرى بر آن كار كند .\r\nو در درم ناسره پنج كار ببايد دانست :\r\nاول آن كه چون چيزى از آن به وى باز گردد بايد كه آن را در چاه اندازد چنان كه دست به وى نرسد ، و بپرهيزد از آن كه در بيع ديگران رايج گرداند . و اگر آن را تباه كند چنان كه بيش « 142 » بدان معاملت نتوان كرد ، روا باشد .\r\nدوم آن كه بر بازارى واجب بود كه علم نقد بياموزد ، نه به جهت آن كه براى خود استقصا كند ، و ليكن براى آن كه قلبى نادانسته به مسلمانى ندهد و به سبب تقصير در آموختن بزهكار شود . چه هر كارى را علمى است كه بدان نصيحت مسلمانان تمام گردد ، پس تحصيل آن واجب بود . و براى مثل اين ، سلف علامات نقد بياموختندى براى احتياط دين خود ، نه براى احتياط دنياى خود .\r\nسوم آن كه اگر بداد و معاملت كننده را گفت كه قلب است ، از بزه بيرون نيايد . زيرا كه او نستاند جز براى آن كه ديگرى را دهد و او را نياگاهاند . و اگر اين عزم نداشتى در استدن آن اصلا رغبت ننمودى . و بدين مقدار ، از بزه ضررى كه مخصوص باشد به معاملت كننده خلاص يابد .\r\nچهارم آن كه اگر قلب بستاند براى كار كردن بر اين خبر باشد كه پيغامبر - صلّى اللّه عليه و سلم - گفت : رحم اللّه امرأ سهل البيع و سهل القضاء و سهل الاقتضاء ، اى ، خداى - عز و جل - رحمت كناد بر كسى كه در بيع و در دادن و استدن آسانگير باشد . پس در بركت اين دعا داخل شود اگر براى آن عزيمت ستاند كه در چاه اندازد . و اگر براى آن ستاند كه ديگرى را دهد ، شرّى باشد كه شيطان وى را در معرض خيرى نموده بود ، و در تحت دعا در نيايد .\r\nپنجم آن كه درم ناسره آن بود كه در او اصلا هيچ نقره نباشد ، بل مموّه باشد ، يا دينارى كه در او هيچ زر نبود . اما آن چه در او نقره باشد ، اگر چه به مس آميخته بود و نقد شهر باشد ، علما در معاملت كردن بدان مختلف شده‌اند . و ما چون نقد شهر باشد در آن رخصت داده‌ايم ، اگر چه مقدار\r\n\r\n\r\n","description":"","footnote":"\r\n( 142 ) بيش ، ديگر .\r\n","page_name":" 159 ","page_number":167},
  {"content":"\r\n\r\nنقرهء آن داند يا نداند . و اگر آن نقد شهر نبود روا نباشد ، مگر آن كه اندازهء نقره بداند . و اگر در مال او قطعه‌اى باشد كه نقرهء آن ناقص بود از نقد شهر « 143 » ، بر او واجب بود كه معاملت كننده را بياگاهاند ، و بدان معاملت نكند مگر با كسى كه تزويج آن را در جملهء نقد به طريق تلبيس روا ندارد . و اما كسى كه روا دارد ، دادن آن به دو مسلط كردن او باشد بر فساد ، و همچنان كسى بود كه انگور فروشد بر كسى كه داند او خمر سازد ، و آن محظور است و يارى كردن است و شريك شدن در آن .\r\nو سلوك راه حق به امثال اين كارها در بازرگانى دشوارتر از مواظبت است بر عبادتهاى نفل ، و از جهت آن مجرد شدن . و براى آن بعضى گفته‌اند كه بازرگان راستگوى نزد خداى فاضل‌تر از انسان متعبد . و سلف در مثل اين ، احتياط كردندى تا به حدى كه آمده است كه يكى از غازيان در راه خداى - عز و جل - گفت : من بر اسب خود بودم ، حمله كردم تا كافرى را بكشم ، و اسب من تقصير كرد ، باز گشتم و كافر به من نزديك شد . بار دوم حمله كردم ، باز اسب تقصير كرد ، و آن معهود و معتاد نبود ، اندوهگين باز گشتم و شكسته دل و سر فرو انداخته بنشستم ، به سبب آن كه كشتن كافر از من فوت شد و آن چه مرا از خوى اسب ظاهر گشت . پس سر بر عمود خيمه نهادم و اسب ايستاده بود ، در خواب ديدم كه اسب مرا خطاب مىكند و سه بار مىگويد : به خداى كه تو بر پشت من مىخواستى كه كافر را بگيرى ، و تو دى براى من علف خريدى و در بهاى آن درمى قلب دادى ، هرگز اين نتواند بود . پس با ترس و فزع بيدار شدم و بر علاّف رفتم و آن درم را بدل دادم . و اين مثال آن است كه ضرر آن عام است . و امثال اين بر اين قياس بايد كرد .\r\n\r\nقسم دوم آن چه ضرر آن خاص معاملت كننده را باشد\r\n( 1 ) و آن ظلم است ، و عدل آن باشد كه برادر مسلمان را زيان نرساند . و ضابط كلى آن است كه « براى او نخواهد آن چه براى خود نخواهد » . و كل آن چه اگر با او معاملت كنى بر وى دشوار باشد و بر دل وى گران آيد ، با ديگرى آن معاملت نكند ، بل بايد كه درم او و درم غير او نزديك وى برابر باشد . و يكى از سلف گفت : هر كه بر برادر خود به درمى چيزى فروشد كه اگر خود او\r\n\r\n\r\n","description":"","footnote":"\r\n( 143 ) يعنى نقرهء آن از سكهء رايج شهر كمتر باشد .\r\n","page_name":" 160 ","page_number":168},
  {"content":"\r\n\r\nخواستى به پنج دانگ « 144 » خريدى ، نصيحتى « 145 » كه [ 80 
  ] در معاملت فرموده‌اند بگذاشته باشد ، و براى برادر خود دوست نداشته باشد آن چه براى خود دوست دارد . و اين بر سبيل اجمال است .\r\nو اما تفصيل او در چهار كار است : آن كه كالا را نستايد به چيزى كه در او نيست ، و از عيبها و صفتهاى نهانى آن اصلا چيزى پوشيده ندارد ، و از وزن و اندازهء آن چيزى نپوشد ، و از بهاى آن نپوشد آن چه را كه اگر معامله كننده بداند از خريد آن امتناع نمايد .\r\n\r\nاما اول و آن ترك ستودن است .\r\n( 1 ) چه اگر كالا را به چيزى صفت كند كه در وى نبود دروغ باشد . و اگر خريدار آن از وى قبول كند تلبيس و ظلم بود با آن كه دروغ است ، و اگر قبول نكند دروغ و اسقاط مروت باشد ، چه دروغ كه رايج شود روا كه در ظاهر مروت قدح نكند . و اگر به چيزى ستايد كه در او باشد هذيان بود و گفتن ما لا يعنى . و بر هر كلمه‌اى كه گويد با وى حساب خواهند كرد كه چرا گفت . قوله تعالى :  ما يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ  « 146 » . مگر آن كه به چيزى ستايد كه در وى باشد و خريدار آن نداند تا او نگويد ، چنان كه خويهاى پوشيدهء غلامان و كنيزكان و ستوران را صفت كند . پس در ذكر آن قدر كه در ايشان موجود باشد ، بى مبالغت و اطناب باكى نبود . و بايد كه مقصود آن باشد كه برادر مسلمان آن را بداند و در آن رغبت نمايد و حاجت او به سبب آن روا شود .\r\nو نبايد كه بر آن سوگند خورد ، چه اگر دروغ باشد از كبيره‌هايى بود كه سرايها را هامون گرداند « 147 » ، و اگر راست باشد خداى - عز و جل - را عرضهء سوگندان خود ساخته باشد و بد كرده بود ، چه دنيا خسيس‌تر از آن است كه به ذكر نام خداى تعالى آن را ترويج بايد كرد بى ضرورتى . و در خبر است : ويل للتّاجر من بلى و اللّه و لا و اللّه و ويل للصّانع من غد و بعد غد ، اى ، واى بر بازرگانان از بلى و اللّه و لا و اللّه گفتن ، و واى بر پيشه‌وران از فردا گفتن و پس فردا گفتن .\r\nو در خبر است : اليمين الكاذبة منفقة للسّلعة ممحقة للكسب و البركة ، اى ، سوگند دروغ روا كنندهء « 148 » آخريان « 149 » و نيست گردانندهء كسب و بركت باشد . و أبو هريره - رضى اللّه عنه - روايت كرد كه پيغامبر - صلّى اللّه عليه و سلم - گفت : ثلاثة لا ينظر اللّه تعالى إليهم يوم القيامة : عتلّ\r\n\r\n\r\n","description":"","footnote":"\r\n( 144 ) درم برابر با شش دانگ است .\r\n( 145 ) نصيحت ، دلالت به خير و صواب .\r\n( 146 ) ق . 50 - 18 .\r\n( 147 ) اشاره به اين حديث است : اليمين الكاذبة تدع الديار بلاقع ( زبيدى ، 5 - 484 ) .\r\n( 148 ) روا كننده ، رواج دهنده .\r\n( 149 ) آخريان ( أخريان ) ، كالا .\r\n","page_name":" 161 ","page_number":169},
  {"content":"\r\n\r\nمستكبر ، و منّان بعطيته ، و منفّق سلعته بيمينه ، اى ، سه كس‌اند كه حق تعالى نظر رحمت در ايشان نفرمايد : يكى درشتخوى جفا كار گردنكش ، دوم منت نهنده به عطاى خود ، سوم روا كنندهء « 149 » آخريان به سوگند خود . و چون ستودن آخريان با راستى مكروه است ، از آن روى كه فضول است و در رزق زيادت نكند ، پس كراهيت تغليظ « 150 » در كار سوگند پوشيده نماند .\r\nو از يونس عبيد روايت كرده‌اند - و او خز فروش بود - كه از او خزى طلبيدندى براى خريدن ، و غلام او سفط خز بيرون آورد و باز كرد و در او بنگريست و گفت : اللهمّ ارزقنا الجنّة . او غلام را گفت : اين به جاى خود بازبر . و نفروخت و ترسيد كه آن تعريضي باشد بر ستايش آخريان . و مثل اين جماعت آن كسان‌اند كه در دنيا بازرگانى كردند و دين خود را در بازرگانى ضايع نگردانيدند ، بلكه دانستند كه طلب سود آخرت اولىتر است از طلب سود دنيا .\r\n\r\nدوم آن كه عيبهاى مبيع ، جلى و خفى ، ظاهر گرداند و چيزى از آن نپوشاند ،\r\n( 1 ) و آن واجب است ، و اگر بپوشد ظالم و خائن باشد و نصيحت معاملت كننده را گذارنده « 151 » . و خيانت حرام است و نصيحت واجب است . پس هر گاه كه بهترين روى جامه ظاهر كند و دوم روى را بپوشد خائن باشد ، و همچنين چون جامه‌ها را در مواضع تاريك عرضه دارد ، و همچنين چون نيكوتر فردى « 152 » را از موزه و نعلين و امثال آن عرضه كند .\r\nو دليل بر تحريم آن ، غشّ آن است كه روايت كرده‌اند كه پيغامبر - صلّى اللّه عليه و سلم - بر مردى گذشت كه طعام « 153 » خشك مىفروخت ، پيغامبر - صلّى اللّه عليه و سلم - را خوش آمد ، دست خود را در آن كرد ، بويى يافت ، فرمود كه اين چيست ؟ گفت : باران رسيده « 154 » است . فرمود : فهلا جعلته فوق الطّعام حتّى يراه النّاس ؟ من غشّنا فليس منّا ، اى ، چرا آن بالاى طعام نداشتى تا مردمان آن را ببينند ؟ هر كه ما را خيانت كند او از ما نيست .\r\nو دليل بر وجوب نصيحت به ظاهر كردن عيبها آن است كه از پيغامبر - صلّى اللّه عليه و سلم - روايت كرده‌اند كه لمّا بايع جريرا [ 81 
  ] على الإسلام ذهب لينصرف ، فجذب ثوبه و اشترط عليه النّصح لكلّ مسلم ، اى ، چون با جرير بر اسلام بيعت كرد و جرير باز خواست گشت « 155 » ، جامهء وى بكشيد و بر او شرط كرد كه هر مسلمانى را نصيحت كند . پس چون جرير كالايى خواست\r\n\r\n\r\n","description":"","footnote":"\r\n( 149 ) روا كننده ، رواج دهنده .\r\n( 150 ) تغليظ ، تشديد و تأكيد در سوگند .\r\n( 151 ) گذارنده ، تارك .\r\n( 152 ) فرد ، مراد لنگهء كفش است .\r\n( 153 ) طعام ، نمك .\r\n( 154 ) باران رسيده ، آبديده .\r\n( 155 ) خواست باز گردد .\r\n","page_name":" 162 ","page_number":170},
  {"content":"\r\n\r\nفروخت ، عيبهاى آن باز نمودى ، پس خريدار را مخيّر كردى و گفتى : اگر خواهى بستان و اگر خواهى بگذار . وى را گفتند : اگر چنين خواهى كرد هيچ بيعى بر نخواهد آمد . گفت : من با پيغامبر - صلّى اللّه عليه و سلم - بيعت كرده‌ام كه هر مسلمانى را نصيحت كنم .\r\nو واثلة بن اسقع ايستاده بود ، مردى به سيصد درم اشترى بفروخت ، و در حال غفلت واثله خريدار اشتر را ببرد ، و چون واثله بدانست ، از پس او بدويد و فرياد مىكرد كه براى بار كردن « 156 » خريده‌اى يا براى بر نشستن ؟ گفت : براى بر نشستن . گفت : ديده‌اى كه در دست و پاى او آغاز گر « 157 » است و او بسيار نتواند رفت ؟ پس آن خريدار باز گشت و آن را باز داد . و فروختگار صد درم كم كرد ، و واثله را گفت : رحمك اللّه ، بيع مرا تباه كردى . واثله گفت : ما با پيغامبر ( ص ) بيعت كرديم كه هر مسلمانى را نصيحت « 158 » كنيم . و گفت : از پيغامبر - عليه الصلاة و التحيّة - شنيدم كه فرمود : لا يحلّ لاحد يبيع بيعا الاّ ان يبيّن ما فيه و لا يحلّ لمن يعلم ذلك الاّ تبيينه ، اى ، كسى را حلال نباشد كه بيع كند مگر آن چه در اوست بيان كند ، و كسى كه آن را بداند وى را حلال نباشد مگر چون آن را پيدا گرداند .\r\nو از نصيحت آن فهم كرده‌اند كه برادر خود را نپسندند مگر آن چه خود را پسندند . و آن را از فضايل و مزيد مقامات اعتقاد نكرده‌اند ، بل اعتقاد داشته‌اند كه آن از شرطهاى اسلام است كه در بيعت داخل است . و اين كارى است كه بر بيشتر خلق دشوار است . براى اين ، تخلى براى عبادت و اعتزال از مردمان اختيار كرده‌اند ، زيرا كه حقوق الهى گزاردن با مخالطت و معاملت مجاهده‌اى است كه جز صدّيقان نتوانند كرد . و بنده را آن ميسر نشود مگر بدان كه دو كار را اعتقاد كند :\r\nيكى آن كه پوشيدن عيبها و روا كردن « 159 » آخريانها در روزى نيفزايد ، بل كم كند و بركت آن را ببرد .\r\nو در حكايت است كه يكى گاوى داشت و آن را بدوشيدى و آب در شيرش آميختى و بفروختى . پس سيل آمد و آن گاو را غرق گردانيد . بعضى از فرزندان او گفتند كه آن آب‌هاى تفرقه\r\n\r\n\r\n","description":"","footnote":"\r\n( 156 ) غذا را بار كردن ، آن را به روى اجاق گذاشتن ، در شرح زبيدى : ( اشتريتها للحم او للظهر ) اى للذبح او للركوب ؟\r\n( 157 ) آغازگر ( ترجمهء نقبه ) ، اول بيمارى گرگنى اشتر ( مهذب الاسماء ) .\r\n( 158 ) نصيحت ، دلالت به خير و صواب در خريد و فروخت .\r\n( 159 ) روا كردن ، رواج دادن .\r\n","page_name":" 163 ","page_number":171},
  {"content":"\r\n\r\nكه در شير مىآميختيم به يك دفعت جمع شد و گاو را ببرد . و چگونه بر اين جمله نباشد كه پيغامبر - صلّى اللّه عليه و سلم - گفت : البيّعان إذا صدقا و نصحا بورك لهما في بيعهما ، و إذا كذبا و كتما نزعت بركة بيعهما ، اى ، فروختگار و خريدگار چون راست گويند و نصيحت كنند در بيع ايشان بركت بود ، و چون دروغ گويند و بپوشند بركت بيع ايشان برود . و در حديث است : يد اللّه على الشّريكين ما لم يتخاونا ، فإذا تخاونا رفع يده عنهما ، اى ، عنايت الهى بر دو شريك باشد ما دام كه يك ديگر را خيانت نكنند ، و چون خيانت كنند عنايت الهى از ايشان برداشته آيد .\r\nپس اكنون مال از خيانت افزون نشود ، چنان كه از صدقه كم نشود . و هر كه بيشى و كمى به ترازو داند ، اين حديث را استوار ندارد . و هر كه شناسد كه حق تعالى در يك درم بركت كند تا به حدى كه سبب سعادت مردم شود در دين و دنيا ، و از هزارهاى فراهم آورده بركت ببرد تا به حدى كه سبب هلاك مالك آن گردد ، چنان كه آرزو برد كه از آن « 160 » مفلس شود و در بعضى حالها عدم آن را به صلاح خود نزديك‌تر داند ، معنى سخن پيشين ما كه « خيانت مال را نيفزايد و صدقه كم نكند » بشناسد .\r\nو معنى دوم كه « نصيحت بدان تمام شود و بر وى آسان گردد » آن است كه بداند كه سود آخرت و توانگرى آن به از سود دنياست ، و فوايد مالهاى دنيا به گذشتن عمر نيست شود و مظلمت و بزه آن بماند . پس چگونه عاقل روا دارد كه چيزى بهتر به چيزى بدتر بدل كند . و همهء خير در سلامت دين است . و پيغامبر - صلّى اللّه عليه و سلم - گفت : لا تزال لا إله الاّ اللّه تدفع عن الخلق سخط اللّه ما لم يؤثروا صفقة دنياهم على آخرتهم : اى ، كلمهء « لا إله الا اللّه » هميشه سخط خداى از مردمان دفع گرداند ، ما دام كه صفقهء « 161 » دنيا را بر آخرت بر نگزينند . و در لفظ ديگر : ما لم يبالوا ما نقص من دنياهم بسلامة دينهم ، فإذا فعلوا ذلك [ 82 
  ] و قالوا لا إله الاّ اللّه قال اللّه تعالى كذبتم لستم بها صادقين ، اى ، ما دام كه باك ندارند كه از دنياى ايشان چيزى كم شود با سلامت دينشان ، و چون آن بكنند و لا إله الا اللّه گويند ، حق تعالى گويد : دروغ مىگوييد و در آن صادق نه‌ايد . و در حديث ديگر است : من قال لا إله الاّ اللّه مخلصا دخل الجنّة ، اى ، هر كه لا إله الا اللّه به اخلاص بگويد ، در بهشت در رود . پرسيدند كه اخلاص آن چيست ؟ فرمود : ان يحجزه عمّا حرّم اللّه ، اى ، آن كه او را نگاه دارد « 162 » از آن چه حق تعالى حرام كرده است . و نيز گفت : ما آمن بالقرآن من استحلّ محارمه ، اى ،\r\n\r\n\r\n","description":"","footnote":"\r\n( 160 ) از آن ، از آن هزارها .\r\n( 161 ) صفقه ، بيع ، معامله .\r\n( 162 ) « لا إله الا اللّه گفتن » او را نگاه دارد .\r\n","page_name":" 164 ","page_number":172},
  {"content":"\r\n\r\nنگرويده به قرآن هر كه حرامهاى قرآن را حلال داشت . و هر كه دانست كه اين كارها در ايمان او قادح است « 163 » و ايمان او سرمايهء اوست در تجارت آخرت ، هرگز سرمايه‌اى را كه براى عمرى ساخته شده است - كه آن را آخر نيست - به سبب سودى كه از آن روزهاى اندك منفعت گيرد ضايع نگرداند .\r\nو يكى از تابعين گفت : اگر در جامع در روم و آن پر باشد از مردمان و مرا بپرسند كه بهينهء اين جماعت كيست ؟ گويم كه نصيحت كننده‌تر ايشان كيست ؟ و چون گويند كه اين . گويم كه او بهينهء ايشان است . و اگر بپرسند كه بدترين ايشان كيست ؟ گويم : خيانت كننده‌تر ايشان كيست ؟ و چون گويند كه اين . گويم كه او بدترين ايشان است .\r\nو خيانت در بيعها و دست كاريها « 164 » حرام است . پس نبايد كه كار كنى كار خود را خوار دارد « 165 » ، چنان كه اگر ديگرى با وى آن معاملت كردى براى خود نپسنديدى ، بل بايد كه دست كارى نيكو كند و محكم گرداند ، پس عيب آن بگويد اگر در آن عيبى باشد ، و بدين خلاص يابد .\r\nو نعلين دوزى ابن سالم را پرسيد كه در بيع نعلين مرا سلامت چگونه باشد ؟ گفت : هر دو روى نعلين يكسان ساز ، و راست را بر چپ فضل منه ، و آگنش « 166 » نيكو كن و بايد كه از پوست پيراستهء تمام باشد ، و درزها به هم نزديك دوز ، و يكى نعلين را بر ديگرى فضل منه .\r\nو از اين فن است آن چه از احمد حنبل پرسيدند از كار رفوگرى چنان كه پيدا نيايد ، و او گفت : براى كسى كه بفروشد و آن را پوشيده دارد ، روا نباشد ، و رفوگر را آن گاه حلال باشد كه داند كه ظاهر مىكند ، يا براى فروختن نمىخواهد .\r\nسؤال چون بر مردم واجب باشد كه عيبهاى مبيع ياد كند ، معاملت تمام نشود .\r\nجواب چنين نيست ، بل شرط آن باشد كه تاجر براى فروخت جز نيكو - كه اگر نگاه دارد آن را براى خود بپسندد - نخرد . پس در فروخت آن به سود اندك راضى باشد ، و خداى - عز و جل - بر آن بركت كند ، و به تلبيس محتاج نشود . و اين بدان متعذر شده است كه به سود اندك راضى نمىشود ، و سود بسيار جز به تلبيس حاصل نمىشود . و هر كه بدين عادت كرد معيب « 167 » نخرد ، و اگر معيب بنا دانست در دست وى افتد ، بايد كه عيب آن را ياد كند و به قيمت آن\r\n\r\n\r\n","description":"","footnote":"\r\n( 163 ) در شرح زبيدى : ( قادحة في ايمانه ) مضرّة له .\r\n( 164 ) دست كاريها ، كارهاى دستى ، صنايع .\r\n( 165 ) صنعتگرى در كار خود اهمال ورزد .\r\n( 166 ) آگنش ، حشو ، لايى .\r\n( 167 ) معيب ، معيوب .\r\n","page_name":" 165 ","page_number":173},
  {"content":"\r\n\r\nقانع شود . ابن سيرين گوسفندى فروخت و خريدار را گفت : از عيبى كه در اوست بيزار مىشوم :\r\nاين گوسفند علف را به پاى خود بزند . و حسن صالح كنيزكى فروخت و گفت : اين كنيزك بر ما يك بار در نخامه خون انداخته است . و همچنين بوده سيرت اهل دين . و هر كه اين نتواند بايد كه معاملت بگذارد « 168 » يا دل بر عذاب آخرت بنهد .\r\n\r\nسوم اندازه نپوشد . و آن به راست داشتن ترازو و احتياط در سنجش و پيمودن باشد .\r\n( 1 ) پس بايد كه براى ديگرى همچنان پيمايد كه براى خود . چنان كه در كلام مجيد مىفرمايد ، قوله تعالى :     وَيْلٌ لِلْمُطَفِّفِينَ الَّذِينَ إِذَا اكْتالُوا عَلَى النَّاسِ يَسْتَوْفُونَ وَ إِذا كالُوهُمْ أَوْ وَزَنُوهُمْ يُخْسِرُونَ     « 169 » ، اى ، واى بر كم دهندگان حقهاى مردمان در كيل و وزن ، كه چون براى خود پيمايند حق خود از مردمان به تمام و كمال بستانند ، و چون براى ديگرى پيمايند يا بسنجند حقهاى ايشان كم دهند .\r\nو از اين خلاص نيابند مگر بدان كه چون بدهند افزون دهند و چون بستانند كم ستانند ، چه عدل حقيقى كم متصور شود . پس بايد كه ظهور بيشى و كمى را ياد گيرد ، چه هر كه حق خود به كمال بستاند نزديك باشد كه از حد در گذرد . و يكى [ 83 
  ] از سلف گفتى : « ويل » خداى را به حبه‌اى نخريم . و چون بستدى نيم حبه كم استدى ، و چون بدادى نيم حبه زيادت دادى و گفتى :\r\nواى بر آن كسى كه به حبه‌اى بهشتى را كه به عرض آسمان‌ها و زمين باشد بفروشد . و چه زيانكار باشد كسى كه طوبى « 170 » را به ويل بفروشد . و در احتراز از آن جهت مبالغت نمودند كه آن مظلمتهايى است كه توبه از آن ممكن نگردد ، چه اصحاب حبه‌ها شناخته نشوند تا فراهم آيند و حق ايشان داده شود . و همچنين چون پيغامبر - صلّى اللّه عليه و سلم - چيزى خريدى وزّان را كه بهاى آن را مىسخت « 171 » گفتى : زن فارجح ، اى ، بسنج و چرب بسنج .\r\nو فضيل پسر خود را ديد كه دينار را مىشست كه خرج خواست كرد تا تكحيل او را زايل گرداند « 172 » و پاك گرداند ، تا وزن او به سبب آن زيادت نشود ، پس او را گفت : اى پسر ، اين فعل تو بهتر است از دو حج و بيست عمره . و يكى از سلف گفت : شگفت از بازرگانى فروشنده كه چگونه نجات يابد : روز مىسنجد و سوگند مىخورد و شب مىخسبد . و سليمان - صلوات اللّه عليه - پسر خود را گفت : چنان كه مار ميان دو سنگ در رود ، گناه ميان فروختگار و خريدگار در\r\n\r\n\r\n","description":"","footnote":"\r\n( 168 ) گذاشتن ، ترك كردن .\r\n( 169 ) مطفّفين 83 - 1 - 3 .\r\n( 170 ) طوبى ، بهشت ، نام درختى در بهشت .\r\n( 171 ) سختن ، سنجيدن ، وزن كردن .\r\n( 172 ) گرد و سياهى آن را پاك كند .\r\n","page_name":" 166 ","page_number":174},
  {"content":"\r\n\r\nرود . و يكى از پارسايان بر مخنّثى نماز گزارد ، وى را گفتند كه او فاسق بود . او هيچ نگفت . باز اين سخن أعادت كردند ، گفت : چنانستى « 172 » كه مرا گفتيد كه صاحب دو ترازو بودى ، به يكى بدادى و به ديگرى بستدى ! و اين اشارتى است بدان كه فسق او مظلمتى است بينه و بين اللّه ، و اين چه گفتيد از مظالم بندگان است ، و عفو از آن دور تر باشد ، و تشديد در كار ترازو عظيم است و خلاص از او به حبه‌اى و نيم حبه حاصل . و در قرائت عبد اللّه مسعود است ، قوله تعالى : الاّ تَطْغَوا في الميزانِ ، و اقيموا الوَزْنَ بِاللِّسانِ و لا تُخْسِروا الميزانَ « 173 » ، اى ، از اندازه مگذريد در ترازو ، و وزن راست كنيد به زبان - اى ، زبان ترازو - و كم مسنجيد . چه رجحان و نقصان به ميل زبان ترازو پيدا آيد .\r\nو در جمله هر كه انصاف خود از ديگرى بستاند - اگر چه در كلمه‌اى باشد - و انصاف ديگرى ندهد ، در قول خداى - عز و جل :     وَيْلٌ لِلْمُطَفِّفِينَ الَّذِينَ إِذَا اكْتالُوا عَلَى النَّاسِ يَسْتَوْفُونَ وَ إِذا كالُوهُمْ أَوْ وَزَنُوهُمْ يُخْسِرُونَ     داخل شود . چه تحريم آن در پيمودنيها براى آن نيست كه پيمودنى است ، بل براى آن است كه كارى مقصود است كه عدل و انصاف در آن بگذاشته است « 174 » ، و آن در همه كارها باشد . پس صاحب ترازو در خطر بلاست . و هر مكلفى كه هست صاحب ترازوهاست در افعال و اقوال و خطرات خود . پس واى بر او اگر از عدل عدول نمايد و از استقامت ميل كند . و اگر نه تعذّر و استحالت اين بودى ، قوله تعالى :  وَ إِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا  « 175 » وارد نشدى . و بنده‌اى كه معصوم نباشد از ميل كردن از اين استقامت خالى نماند ، الاّ آن كه درجات ميل متفاوت است ، تفاوتى عظيم . و براى آن ، مدت مقام ايشان در آتش تا به هنگام خلاص متفاوت باشد ، تا به حدى كه بعضى در آتش نمانند مگر بر اندازهء راست كردن سوگند ، و بعضى تا هزاران سال باقى مانند . پس از خداى - عز و جل - مىخواهيم كه ما را به استقامت و عدل نزديك گرداند ، چه بر متن صراط مستقيم استوار شدن بى ميلى « 176 » مطموع نيست ، چه او باريك‌تر از موى و تيزتر از شمشير است . و اگر نه آن بودى كه بر صراط مستقيم اقامت نمودى ، از صراطى كه بر متن آتش ممدود است و از موى باريك‌تر و از شمشير تيزتر نتوانستى گذشت . و به قدر استقامت بر صراط مستقيم دنيا ، بنده روز قيامت بر صراط مستقيم به زودى رود .\r\n\r\n\r\n","description":"","footnote":"\r\n( 172 ) چنانستى ، انگار .\r\n( 173 ) رحمن 55 - 8 و 9 : و أقيموا الوزن بالقسط . . .\r\n( 174 ) گذاشتن ، ترك كردن .\r\n( 175 ) مريم 19 - 71 .\r\n( 176 ) ميل ، خميدن ، كجى .\r\n","page_name":" 167 ","page_number":175},
  {"content":"\r\n\r\nو هر كه در طعام « 177 » خاك آميزد پس بپيمايد ، از كم پيمايندگان باشد در كيل . و هر قصاب كه با گوشت استخوانى كه وزن آن معتاد نباشد وزن كند از كم سنجندگان باشد در وزن . و ديگر تقديرات بر اين قياس كن ، تا در گز كردن كه بزّاز كند ، كه چون بخرد ، جامه در وقت گز كردن فرو گذارد و نكشد ، و چون بفروشد نيك بكشد تا تفاوتى در مقدار ظاهر شود . كل اين از كم دادن است كه صاحب آن در معرض ويل باشد .\r\n\r\nچهارم آن كه در سعر وقت « 178 » راست گويد و چيزى از آن نپوشد .\r\n( 1 ) چه آمده است كه نهى النّبيّ صلّى اللّه عليه و سلّم عن تلقّى الرّكبان و نهى عن النّجش . و « تلقّى ركبان » [ 84 
  ] آن است كه كاروان را استقبال كند و متاع را پيش وا « 179 » شود و در نرخ شهر دروغ گويد . و پيغامبر - صلّى اللّه عليه و سلم - گفته است : لا تتلقّوا الرّكبان ، و من تلقّاها فصاحب السّلعة بالخيار بعد ان يقدم السّوق ، اى ، كاروان را پيشوا مشويد ، و هر كه پيشوا شود و بخرد ، صاحب آخريان از آن كه به بازار آيد مخيّر باشد . و اين بيع منعقد است ، و ليكن اگر دروغ او ظاهر شود ، فروشنده را خيار ثابت بود ، و اگر صادق باشد ، در خيار خلاف است ، بدانچه عموم خبر و زوال تلبيس متعارض است « 180 » .\r\nو نيز نهى فرموده است ( ص ) از آن كه شهرى براى بدوى بفروشد . و آن چنان باشد كه بدوى به شهر آيد و با وى قوتى باشد ، و خواهد كه به زودى بفروشد ، و شهرى گويد : اين را نزديك من بگذار تا من در بهاى او بيفزايم و گرانى نرخ را انتظار نمايم . و اين در قوت حرام باشد ، و در ديگر كالاها خلاف است . و ظاهرتر آن است كه حرام است براى عموم « 181 » نهى و براى آن كه تأخير است براى تنگ كردن بر مردم ، بى فايده‌اى كه فضولى تنگ كننده را باشد .\r\nو از نجش نهى فرموده است . و « نجش » آن است كه كسى بر فروشندگان تقدم نمايد پيش خريدار ، و كالا به زيادت بها طلبد ، و « 182 » او كالا را خريدار نباشد و ليكن رغبت خريدار در آن بيفزايد . و اين فعل اگر اتفاق « 183 » با فروختگار نرفته باشد فعلى حرام است و بيع منعقد ، و اگر اتفاقى رفته باشد ، در ثبوت خيار خلاف است ، زيرا كه فريفتن است به فعلى كه فريفتن در مسئلهء\r\n\r\n\r\n","description":"","footnote":"\r\n( 177 ) طعام ، نمك .\r\n( 178 ) سعر وقت ، نرخ روز .\r\n( 179 ) پيشوا ، پيشواز ، پيشباز .\r\n( 180 ) زيرا بنا بر عام بودن حكم خيار در خبر مروى از پيغامبر ( ص ) خيار ثابت است و بنا بر اين زوال تلبيس خيار منتفى است .\r\n( 181 ) عموم ، عام بودن .\r\n( 182 ) و حال آن كه .\r\n( 183 ) اتفاق ، تبانى .\r\n","page_name":" 168 ","page_number":176},
  {"content":"\r\n\r\nمصرّات « 183 » و استقبال كاروان را ماند .\r\nو اين نهيها دلالت كند بدان كه روا نباشد كه بر فروختگار و خريدار در نرخ وقت تلبيس كند و كارى از وى بپوشد كه اگر بداند بر عقد اقدام نكند . و كردن آن كار خيانت و حرام است ، كه ضد نصيحت واجب است . و در حكايت است كه مردى از تابعين در بصره بود و او غلامى داشت به سوس « 184 » كه بر وى شكر فرستادى . و غلام به دو نوشت كه نيشكر را در اين سال آفتى رسيده است ، شكر بخرد . و چون وقت آن آمد سى هزار درم سود كرد . و چون به خانهء خود آمد ، شب را انديشيد و با خود گفت كه سى هزار درم سود كردى و نصيحت مسلمانى بگذاشتى « 185 » ، پس بامداد بر فروشندهء شكر رفت و سى هزار درم به وى داد و گفت : خداى - عز و جل - در اين مال براى تو بركت كناد ! او گفت : اين مرا از كجا مىرسد ؟ گفت : من حقيقت حال از تو پوشيده داشتم ، و « 186 » شكر در آن وقت گران شده بود . او گفت : خداى - عز و جل - بر تو رحمت كناد ، اكنون مرا اعلام دادى و من تو را آن حلال كردم . و او به خانه رفت و تفكر كرد و شب بىخواب بماند و مىگفت : نصيحت او به جاى نياوردم ، شايد كه او از من شرم داشت و مال به من بگذاشت . و بامداد پگاه بر او رفت و گفت : عفاك اللّه ، مال خود بستان كه به خوشدلى من نزديك‌تر است . و او سى هزار درم از وى بستد . و اين خبرها و حكايتها در مناهى دلالت كند بر آن كه وى را نرسد كه فرصت را غنيمت شمرد و غفلت صاحب متاع را طالب باشد و گرانى نرخ را از فروختگار و كمى و كاهش آن را از خريدار بپوشد . و اگر آن بكند ظالم باشد و تارك عدل و نصيحت مسلمانان .\r\nو هر گاه كه مرابحه « 187 » فروشد بدانچه گويد : فروختم بدانچه بر من استاده « 188 » ، يا بدانچه خريده‌ام ، پس بر او بود كه راست گويد . و بعد از آن ، آن چه از عيب و نقصان حادث شود پس از عقد ، واجب باشد كه از آن اخبار كند . و اگر به مهلت خريده باشد ، اخبار آن واجب شود . و اگر به مسامحت و آسانى خريده بود از دوستى يا از فرزندى ، واجب باشد كه آن را ياد كند ، زيرا كه معاملت كننده بر عادت او در استقصا اعتماد كند ، زيرا كه او نظرى براى نفس خود نگذارد « 189 » . و\r\n\r\n\r\n","description":"","footnote":"\r\n( 183 ) مصرّات ، ميش شيرده كه آن را ندوشند تا شير در پستانش جمع شود و در نظر خريدار پر شير جلوه نمايد .\r\n( 184 ) سوس ، شوش .\r\n( 185 ) يعنى دلالت مسلمانى را به خير فرو گذاشتى و فروشنده را از بالا رفتن نرخ شكر آگاه نساختى .\r\n( 186 ) و حال آن كه .\r\n( 187 ) مرابحه ، با سود فروختن .\r\n( 188 ) براى من تمام شده .\r\n( 189 ) گذاشتن ، ترك كردن .\r\n","page_name":" 169 ","page_number":177},
  {"content":"\r\n\r\nچون به سببى از اسباب دقت نظر بگذاشت « 189 » ، اخبار واجب بود ، چه اعتماد در آن بر امانتدارى اوست .\r\n\r\nباب چهارم در إحسان و نيكويى در معاملت\r\n( 1 ) حق تعالى به عدل و إحسان مجموع فرموده است « 190 » و عدل سبب رهايش است و بس ، و در تجارت به مثابت سرمايه است . و إحسان سبب يافتن مراد و نيل سعادت است [ 85 
  ] و آن در تجارت به منزلت سود است . و هر كه در معاملات دنيا به سرمايه قانع باشد ، او را از عاقلان نشمرند ، پس در معاملات آخرت همچنين بود . پس نبايد كه متدين بر عدل و دور بودن از ظلم اقتصار نمايد و أبواب إحسان بگذارد . و خداى - عز و جل - گفته است :  وَ أَحْسِنْ كَما أَحْسَنَ اللَّهُ إِلَيْكَ  « 191 » ، اى ، نيكويى كن چنان كه خداى تعالى بر تو نيكويى كرده است . و گفت ، قوله تعالى :  إِنَّ اللَّهَ يَأْمُرُ بِالْعَدْلِ وَ الْإِحْسانِ  « 192 » ، اى ، خداى تعالى به داد و نيكويى امر مىفرمايد . و گفت ، قوله تعالى :  إِنَّ رَحْمَتَ اللَّهِ قَرِيبٌ مِنَ الْمُحْسِنِينَ  « 193 » ، اى ، رحمت خداى به نيكو كاران نزديك است .\r\nو به إحسان فعلى مىخواهيم كه معاملت كننده از آن منفعت گيرد ، و آن بر او واجب نيست و ليكن تفضّل است ، چه واجب در باب عدل و ترك ظلم داخل باشد ، و آن را ياد كرده‌ايم . و مرتبهء إحسان به يكى از شش كار توان يافت :\r\n\r\nاول - در مغابنه\r\n( 2 ) پس بايد كه يار خود را غبن روا ندارد ، اى ، به سود بسيار وى را در زيانى نيارد كه مثل آن معتاد نباشد . و اما اصل مغابنه رواست ، زيرا كه بيع براى سود است و ليكن تقريب در آن رعايت بايد كرد . و اگر خريدار زيادتر از سود معتاد دهد - اما به سبب قوّت رغبت و اما به سبب شدت\r\n\r\n\r\n","description":"","footnote":"\r\n( 189 ) گذاشتن ، ترك كردن .\r\n( 190 ) متن عربى : و قد امر اللّه تعالى بالعدل و الاحسان جميعا .\r\n( 191 ) قصص 28 - 77 .\r\n( 192 ) نحل 16 - 90 .\r\n( 193 ) اعراف 7 - 56 .\r\n","page_name":" 170 ","page_number":178},
  {"content":"\r\n\r\nحاجت - در حال بايد كه از قبول آن امتناع كند ، و آن إحسان باشد . و هر گاه كه تلبيسى نرود ، زيادت استدن ظلم نباشد . و بعضى علما گفته‌اند كه غبن به زيادت از ثلث موجب خيار است . و به نزديك ما چنان نيست ، و ليكن آن إحسان است كه از غبن كم كرده شود .\r\nو آمده است كه يونس عبيد حله‌هاى مختلف داشت ، بعضى چهار صدگانى و بعضى دويستگانى . او به نماز رفت و برادر زادهء خود به دكان بگذاشت ، و اعرابيى بيامد و حله‌اى به چهار صد درم بخواست ، او حلهء دويستگانى عرضه كرد . اعرابى بپسنديد و بدان راضى شد و از وى به چهار صد درم بخريد و ببرد . و يونس وى را پيش آمد و حلهء خود بشناخت و پرسيد كه به چند خريدى ؟ گفت : به چهار صد درم . يونس گفت : دويست درم بيش نه ارزد ، باز گرد تا آن را باز دهى . اعرابى گفت : در شهر ما پانصد درم ارزد و من بدين راضيم . يونس گفت : باز گرد كه نصيحت در دين به از دنياست و آن چه در آن است . پس او را به دكان برد و دويست درم باز داد . و با برادر زاده خصومت « 194 » كرد ، گفت : شرم نداشتى و از خداى نترسيدى ، مثل بها سود استدى و نصيحت مسلمانان بگذاشتى ؟ او گفت : به خداى كه تا راضى نشد نستدم . گفت : چرا در حق او آن نپسنديدى كه در حق خود پسندى ؟ و اين اگر در پوشيدن نرخ و تلبيس باشد از باب ظلم بود ، و ذكر آن پيش رفته است . و در حديث است : غبن المترسّل حرام . اى ، خيانت و فريب دادن اعتماد كننده حرام است .\r\nو زبير عدى گفت : هژده كس را از صحابه دريافتم كه هيچ كس از ايشان به درمى گوشت ندانستى خريد . پس غبن مثل اين كسان ظلم باشد . و اگر بى تلبيسى رود از باب ترك إحسان بود ، و بى نوعى از تلبيس و پوشيدن نرخ وقت اين معنى تمام نشود .\r\nو إحسان محض آن است كه از سرىّ سقطى آمده است كه او يك كر بادام خريد به شصت دينار - و كرى دوازده وسق باشد و وسقى شصت صاع ، پس يك كر هفت صد و بيست صاع باشد - و در روزنامه « 195 » بنوشت كه سود آن سه دينار است . و چنان خواسته است كه بر هر ده دينار نيم دينار سود كند . پس بهاى كرى بادام نود دينار شد ، و دلال بر وى آمد و بادام خواست ، او گفت : بستان . دلال گفت : به چند ؟ گفت : به شصت و سه دينار . دلال از پارسايان بود ، گفت : بهاى\r\n\r\n\r\n","description":"","footnote":"\r\n( 194 ) خصومت ، دعوا .\r\n( 195 ) در شرح زبيدى : ( و كتب في روزنامجه ) و هو الدفتر الذي يكتب فيه حساب الداخل و الخارج ( 5 - 496 ) ، روزنامجه ، معرّب روزنامه ( مهذب الاسماء ) .\r\n","page_name":" 171 ","page_number":179},
  {"content":"\r\n\r\nاين نود دينار است . سرى گفت : من عهد كردم كه به شصت و سه دينار بفروشم . دلال گفت : من نيز - بينى و بين اللّه - عهد كرده‌ام كه مسلمانى را خيانت نكنم ، اين را جز به نود نستانم . پس نه دلال بخريد و نه سرى بفروخت . و اين از هر دو جانب محض إحسان بود ، چه حقيقت حال مىدانستند .\r\nو از محمد منكدر آمده است كه شقّه‌ها « 196 » داشت ، بعضى پنجگانى و بعضى دهگانى . و غلام در غيبت او شقه‌اى پنجگانى را به اعرابيى به ده درم بفروخت ، و چون او بدانست همهء روز اعرابى را مىطلبيد تا بيافت و گفت : غلام غلط كرده است و پنج ارزيده را به ده [ 86 
  ] فروخته است . اعرابى گفت : من بدان راضى شده‌ام . گفت : اگر چه راضى شده‌اى ، ما براى تو نپسنديم جز آن چه براى خود پسنديم ، پس يكى از سه خصلت اختيار بايد كرد : يا شقهء دهگانى بستان ، و يا پنج درم به تو باز دهيم ، و يا شقه باز دهى و درم خود بستانى . اعرابى پنج درم بستد و باز گشت ، و مىپرسيد كه اين شخص كيست ؟ گفتند : محمد منكدر است . اعرابى گفت : لا إله الا اللّه ، اين آن است كه چون در باديه بى بارانى باشد ، ما به حرمت او استسقا كنيم . و اين إحسان است در آن چه در ده درم جز نيم درم يا يك درم بيش سود نكند ، چنان كه عادت فروختن آن كالا باشد در آن شهر « 197 » .\r\nو هر كه به سود اندك راضى شود ، معاملات او بسيار شود ، و از تكرر آن ، سود بسيار حاصل آيد ، و بدان بركت ظاهر گردد . و على - رضى اللّه عنه - در بازار كوفه با درّه بگشتى و گفتى : معاشر التّجّار ، خذوا الحقّ و أعطوا الحقّ تسلموا ، لا تردّوا الرّبح القليل فتحرموا كثيرة ، اى ، گروه بازرگانان ، حق بدهيد و بستانيد تا بسلامت مانيد ، سود اندك را رد مكنيد كه از بسيار آن محروم شويد . و عبد الرحمن عوف را گفتند : سبب توانگرى تو چيست ؟ گفت : سه چيز : سود اندك رد نكردم ، و حيوانى را از من نخواستند كه در فروختن آن تأخير كردم ، و به نسيه نفروختم . گفته‌اند كه او هزار اشتر بفروخت و جز زانو بند آن سود نكرد ، زيرا هر زانو بندى به درمى بفروخت و هزار درم سود كرد ، و از نفقهء آن روزه براى اشتران هم هزار درم سود كرد « 198 » ، پس دو هزار درم سود شد .\r\n\r\n\r\n","description":"","footnote":"\r\n( 196 ) شقّه ، قوارهء پارچه ، پارچهء جامه .\r\n( 197 ) كه بيش سود نكند .\r\n( 198 ) چون بر اثر فروش اشتران از تعهد نفقهء آن روزهء آنها معاف شد .\r\n","page_name":" 172 ","page_number":180},
  {"content":"\r\n\r\n\r\nدوم - در احتمال غبن\r\n( 1 ) خريدار اگر طعامى از ضعيفى خرد يا چيزى از درويشى ، در آن باكى نباشد كه غبن احتمال « 199 » كند و در آن مساهلت نمايد . چه بدان محسن باشد ، و در دعاى پيغامبر - صلّى اللّه عليه و سلم : رحم اللّه سهل البيع و سهل الشّرى داخل شود . و اما چون از توانگرى بازرگانى خرد كه زيادت از حاجت خود سود طلبد ، احتمال غبن ستوده نباشد ، بل تضييع مال بود بى مزدى و بى سپاسى . و در حديثى از طريق اهل بيت آمده است : المغبون لا محمود و لا مأجور ، اى ، مغبون را نه حمدى باشد و نه اجرى .\r\nو اياز معاويه قاضى بصره بود و از عقلاى تابعين ، او گفتى : من گربز « 200 » نيستم و گربز مرا نتواند فريفت ، و ابن سيرين را هم نتواند فريفت ، و حسن را و پدرم را بفريبد ، يعنى معاويهء قره را .\r\nو كمال در آن است كه نه خود مغبون شود و نه ديگرى را مغبون كند ، چنان كه يكى از سلف عمر را - رضى اللّه عنه - صفت كرده است : كان اكرم من ان يخدع و اعقل من ان يخدع . اى ، كريم‌تر از آن بود كه بفريبد و عاقل‌تر از آن كه فريفته شود . و حسن و حسين ( ع ) و غير ايشان از بهينگان « 201 » سلف - رضى اللّه عنهم - در خريدن استقصا كردندى و مع ذلك بسيار ببخشيدندى ، و يكى از ايشان را گفتند : در خريدن بر اندكى استقصا مىكنى و بسيار مىبخشى و باك ندارى ؟ گفت :\r\nبخشنده براى خداى - عز و جل - بخشد ، و در غبن نقصان عقل باشد . و يكى از ايشان گفت : من عقل و بصيرت خود را مغبون كنم و ديگرى را چنان نكنم كه مرا مغبون كند ، و چون ببخشم براى خداى بخشم و براى او هيچ چيز را بسيار نشمرم .\r\n\r\nسوم - در استيفاى بها و ديگر وامها\r\n( 2 ) و إحسان در آن گاهى به مسامحت باشد و كم كردن بعضى ، و گاهى به تأخير و مهلت دادن ، و گاهى در طلب نقد نيكوتر مساهلت نمودن . و اين همه مندوب است و در آن تحريض آمده است .\r\nپيغامبر - صلّى اللّه عليه و سلم - گفت : رحم اللّه امرا سهل البيع سهل الشّرى سهل القضاء سهل الاقتضاء ، اى ، خداى رحمت كناد بر كسى كه در فروختن و خريدن و استدن و دادن آسانگير باشد . و دعاى پيغامبر را غنيمت بايد شمرد كه گفت : اسمح يسمح لك .\r\nمترجم مىگويد كه اين حديث را به قطع ألف و فتح آن ، و به كسر ألف موصول روايت\r\n\r\n\r\n","description":"","footnote":"\r\n( 199 ) احتمال ، تحمل .\r\n( 200 ) گربز ، فريب كار .\r\n( 201 ) بهينگان ، برگزيدگان .\r\n","page_name":" 173 ","page_number":181},
  {"content":"\r\n\r\nكرده‌اند ، و هر دو لغت است . گويند : اسمحت قرونته و سمحت تسمح . از باب منع ، اى ، نفس او منقاد شد . و سمحت از باب كرم ، اى ، جواد شد . و معنى آن است كه كار بر مردان آسان كن تا بر تو آسان شود ، يا نرم باش تا بر تو نرمى آيد .\r\nو [ 87 
  ] فرمود - صلّى اللّه عليه و سلم : من انظر معسرا او ترك له حاسبه اللّه حسابا يسيرا ، اى ، هر كه تنگدستى را مهلت دهد يا چيزى را براى وى بگذارد « 202 » ، حق تعالى با وى حسابى آسان كند . و در لفظ ديگر : اظلّه اللّه في ظلّ عرشه يوم لا ظلّ الاّ ظلّه ، اى ، خداى - عز و جل - وى را در سايهء عرش خود دارد روزى كه سايه‌اى نباشد مگر سايهء او . و پيغامبر - صلّى اللّه عليه و سلم - مردى را ياد فرمود كه بر نفس خود اسراف كرده بود ، حساب وى كرده شد و حسنه‌اى وى را يافته نيامد ، وى را گفتند : هرگز خيرى كرده‌اى ؟ گفت : نى ، مگر آن كه مردمان را وام دادمى و غلامان خود را گفتمى كه با توانگران مبالغت كنيد « 203 » ، و تنگدست را مهلت دهيد . و در روايتي : بگذاريد « 204 » . پس خداى - عز و جل - فرمود كه ما از تو بدين سزاوارتريم ، و از وى در گذشت . و گفت : من أقرض دينا « 205 » إلى أجل فله بكلّ يوم صدقة إلى اجله ، فإذا حلّ الاجل فانظر بعده فله بكلّ يوم مثل ذلك الدّين صدقة ، اى ، هر كه وامى دهد تا مهلتى ، او را هر روز صدقه‌اى باشد تا مهلت او ، و چون مهلت او به سر آيد ، پس او را زمانى ديگر مهلت دهد ، او را به هر روزى صدقه‌اى باشد مثل آن وام . و از سلف كسى بود كه دوست نداشتى كه غريم « 206 » او وام بگزاردى ، براى اين خبر « 207 » ، تا هر روزى چون صدقه دهنده‌اى باشد به كل اين وام . و گفت : رأيت مكتوبا على باب الجنّة : الصّدقة بعشر أمثالها و القرض بثمانية عشر ، اى ، نبشته‌اى ديدم بر در بهشت كه صدقه را به ده مثل آن جزا باشد و وام را به هشتده « 208 » . و در اين معنى چنين گفته‌اند كه صدقه به محتاج و غير محتاج رسد ، و مذلت وام خواستن را جز محتاج تحمل نكند .\r\nمترجم مىگويد كه تخصيص عدد هژده بدان است كه چون صدقه را به ده مثل آن جزا باشد ، يكى اصل صدقه و نه زايد ، و چون وام را ضعف آن باشد ، هژده تواند بود كه از يكى وام به دو باز رسد .\r\n\r\n\r\n","description":"","footnote":"\r\n( 202 ) گذاشتن ، ترك كردن .\r\n( 203 ) در شرح زبيدى : ( سامحوا الموسر ) اى الغنى الواجد اى سهلوا عليه في الطلب . لذا « مسامحت كنيد » بيشتر محتمل است .\r\n( 204 ) ترجمهء « تجاوزوا » ( در گذريد ) .\r\n( 205 ) در شرح زبيدى : من أقرض دينارا .\r\n( 206 ) غريم ، بدهكار .\r\n( 207 ) به خاطر اين خبر ، براى اينكه بيشتر مشمول حكم اين خبر باشد .\r\n( 208 ) هشتده ، هجده .\r\n","page_name":" 174 ","page_number":182},
  {"content":"\r\n\r\nو پيغامبر - صلّى اللّه عليه و سلم - در مردى نگريست كه مردى را ملازم گرفته بود براى وامى ، به وامخواه اشارت فرمود به دست خود كه ضع الشّطر ، اى ، نيمى حط كن « 208 » . و او بكرد .\r\nپس وام ستاننده را گفت : فأعطه ، اى ، آن چيز به وى ده .\r\nو هر كه چيزى فروشد و بهاى آن را در حال بگذارد و به طلب آن مؤاخذت نكند ، همچون وام دهنده باشد . و آمده است كه حسن - رضى اللّه عنه - استرى فروخت به چهار صد درم ، و چون مال دادنى شد خريدار گفت : اى بو سعيد سماحتى بكن گفت : صد درم از تو اسقاط كردم . پس گفت : اى بو سعيد احسانى بكن . گفت : صد درم ديگر به تو بخشيدم . و از حق خود دويست درم قبض كرد . وى را گفتند : اين نيمى از بهاست ، گفت : إحسان همچنين باشد ، و الاّ إحسان نبود . و در خبر است : خذ حقّك في عفاف - وافيا او غير واف - يحاسبك اللّه حسابا يسيرا ، اى ، حق خود در عفاف بستان - تمام يا ناتمام - تا خداى تعالى با تو حساب آسان كند .\r\n\r\nچهارم - در گزاردن وام\r\n( 1 ) و از إحسان در اين باب نيكويى وام گزاردن است ، و آن بدان باشد كه بر صاحب حق رود ، و او را تكليف نكند كه به تقاضا بر او آيد ، كه پيغامبر - صلّى اللّه عليه و سلم - گفت : خيركم أحسنكم قضاء ، اى ، بهترين شما نيكو گزارنده‌ترين شماست وام را . و هر گاه كه گزاردن وام تواند بايد كه زود بگزارد ، و اگر چه قبل از وقت بود . و بايد كه بهتر را تسليم كند از آن چه شرط كرده باشد بر او ، و إحسان نمايد . و اگر از گزاردن عاجز باشد بايد كه نيت كند كه هر گاه كه تواند بگزارد . پيغامبر - صلّى اللّه عليه و سلم - گفت : من ادّان دينا و هو ينوي قضاءه و كلّ به ملائكته يحفظونه و يدعون له حتّى يقضيه ، اى ، هر كه وامى ستاند و نيت گزاردن دارد ، فريشتگان او را بر او بگمارند تا او را نگاه دارند و براى او دعا گويند تا آن گاه كه آن را بگزارد . و جماعتى از سلف وام كردندى بى حاجتى ، براى اين خبر « 209 » . و هر گاه كه صاحب حق با ايشان سخن درشتى گويد بايد كه آن را احتمال « 210 » نمايد و به لطف مقابله كند ، بر سبيل اقتداى به پيغامبر - صلّى اللّه عليه و سلم - كه وامخواهى چون مهلت برسيد بر وى آمد - و گزاردن آن اتفاق نيفتاده بود - و سخن سخت مىگفت ، صحابه قصد وى كردندى ، پيغامبر - صلّى اللّه عليه و سلم - فرمود : دعوه فانّ لصاحب الحقّ مقالا ، اى ، بگذاريد\r\n\r\n\r\n","description":"","footnote":"\r\n( 208 ) از نصف وام در گذر .\r\n( 209 ) به خاطر اين خبر ، براى اينكه بيشتر مشمول حكم اين خبر باشد .\r\n( 210 ) احتمال ، تحمل .\r\n","page_name":" 175 ","page_number":183},
  {"content":"\r\n\r\nاو را ، كه صاحب حق را گفتارى رسد .\r\nو هر گاه كه ميان وام ستاننده و دهنده سخنى رود ، إحسان آن باشد كه بيشتر ميل متوسط « 211 » به وام ستاننده باشد ، چه وام دهنده از توانگرى وام [ 88 
  ] دهد ، و وام ستاننده از حاجت ستاند . و همچنين بايد كه يارى خريدار بيش از يارى فروختگار باشد ، چه فروختگار از كالا اعراض مىكند و سود آن مىطلبد ، و خريدار بدان محتاج است . اين نيكوتر است مگر آن كه وام ستاننده از حد خود بگذرد ، آن گاه يارى او منع او باشد از تعدى و اعانت صاحب او لازم ، كه پيغامبر - صلّى اللّه عليه و سلم - گفته است : انصر أخاك ظالما او مظلوما ، اى ، برادر خود را يارى ده ، اگر ظالم باشد و اگر مظلوم . پرسيدند : چون ظالم باشد وى را چگونه يارى كنيم ؟ گفت : باز داشتن او از ظلم يارى او باشد .\r\n\r\nپنجم آن كه اقالت « 212 » كند كسى را كه اقالت خواهد ،\r\n( 1 ) چه اقالت نخواهد مگر پشيمانى « 213 » كه از بيع او را ضرر باشد . پس نبايد كه روا دارد كه سبب ضرر برادر خود باشد . پيغامبر - صلّى اللّه عليه و سلم - گفت : من أقال نادما بيعه « 214 » أقال اللّه عثرته يوم القيامة ، اى ، هر كه بيع پشيمانى را اقالت كند ، حق تعالى عثرت « 215 » او روز قيامت عفو فرمايد : يا چنان كه گفته است ، دعاى فريشتگان شامل وى شود .\r\n\r\nششم آن كه در معاملت خود قصد جماعتى از درويشان كند كه بر ايشان نسيه فروشد ،\r\n( 2 ) و عزيمتش در حال آن باشد كه اگر توانگرى ايشان پيدا نيايد مطالبت نكند . و در پارسايان سلف يكى بود كه دو دفتر داشت ، در يكى نام درويشان و ضعفا ، كه كسى ايشان را نشناسد ، نوشتى . چون درويشى طعامى يا ميوه‌اى ديدى و آرزو بردى و گفتى كه محتاجم مثلا به پنج رطل از اين و بها ندارم ، او گفتى : بستان و بهاى آن وقتى كه به دست تو آيد بده . و آن را از بهينگان نشمردندى ، بل از\r\n\r\n\r\n","description":"","footnote":"\r\n( 211 ) متوسط ، ميانجى .\r\n( 212 ) اقالت ، فسخ كردن .\r\n( 213 ) « ى » نكره .\r\n( 214 ) در شرح زبيدى : ( من أقال نادما صفقته ) اى وافقه على نقضها و اجابه إليه .\r\n( 215 ) عثرت ، لغزش .\r\n","page_name":" 176 ","page_number":184},
  {"content":"\r\n\r\nبهينگان كسى را شمردندى كه نام اصلا در دفتر ننوشتى و آن را وام ندانستى . پس طريق بازرگانى سلف امروز مندرس شده است . و قيام نمايندهء بدين كار احيا كنندهء اين سنت باشد . و در جمله ، تجارت محك مردان است ، و دين و ورع مرد بدان دانسته شود . و براى آن گفته‌اند ، شعر :\r\n لا يغرّنك من المرء قميص رقعه * او إزار فوق كعب السّاق منه رفعه\r\nأو جبين لاح فيه اثر قد قلعه * ولدى الدّرهم فانظر غيّه او ورعه \r\nاى ، از مرد فريفته مشو به پيراهن پيوندى « 216 » او ، يا ازاى كه زبر شتالنگ باشد « 217 » ، يا پيشانى كه در آن اثر سجده باشد ، بلكه به گمراهى و پرهيزكارى او نزديك درم نگر .\r\nو براى آن گفته‌اند كه چون ديديد كه بر مردى كه همسايگان او در حضر و رفيقان او در سفر و معاملت كنندگان با او در بازار ثنا گويند ، در صلاح او به شك مباشيد .\r\nو مردى پيش عمر - رضى اللّه عنه - گواهى داد . عمر وى را فرمود كسى كه تو را بشناسد بر من آر . وى مردى از بازار بياورد كه بر وى ثنا گفت . عمر ثنا گوينده را گفت : أنت جاره الادنى الّذي تعرف مدخله و مخرجه ؟ اى ، تو همسايهء نزديك‌تر اويى كه در آمدن و بيرون شدن او را بشناسى ؟\r\nگفت : نى . فرمود : كنت رفيقه في السّفر الّذي يستدلّ به على مكارم الاخلاق ؟ اى ، در سفر كه بدان بر مكارم اخلاق دليل توان گرفت رفيق او بوده‌اى ؟ گفت : نى . فرمود : فعاملته بالدّينار و الدّرهم الّذي يستبين به ورع الرّجل ؟ اى ، پس به دينار و درم با وى معاملت كرده‌اى كه پرهيزكارى مردان بدان پيدا آيد ؟ گفت : نى . فرمود : اظنّك رأيته قائما في المسجد يهمهم بالقرآن يخفض رأسه طورا و يرفعه اخرى ، اى ، پندارم كه او را در مسجد قايم ديده‌اى كه به خواندن قرآن آواز در سينه مىگرداند ، گاهى سر فرود مىبرد و گاهى بر مىآرد . گفت : آرى . فرمود : اذهب فلست تعرفه ، اى ، برو كه او را نمىشناسى . و آن گواه را گفت : اذهب فأتني به من يعرفك ، اى ، برو و مرا كسى آر كه تو را بشناسد . و اللّه اعلم .\r\n\r\n\r\n","description":"","footnote":"\r\n( 216 ) پيراهن پيوندى ، پيراهن وصله‌دار ، مرقّع صوفيان .\r\n( 217 ) اشاره به تقصير ثياب ( كوتاه كردن جامه‌ها ) كه سنت است و رسم صوفيان بود كه شلوار كوتاه ( بالاى شتالنگ ) مىپوشيدند .\r\n","page_name":" 177 ","page_number":185},
  {"content":"\r\n\r\n\r\nباب پنجم در شفقت بازرگان بر دين خود در آن چه به دو مخصوص باشد و آخرت او را آبادان گرداند\r\n( 1 ) نبايد كه بازارگان را معاش او از معاد مشغول گرداند كه عمر او ضايع شود و صفقهء او زيانكار بود « 218 » . و آن چه از دنيا يابد بدانچه در آخرت فوت شود وفا نكند ، پس از آن جمله باشد كه آخرت بفروشند و دنيا خرند . بل عاقل بايد كه بر نفس خود مشفق بود ، و شفقت او بر نفس خود به نگاه داشت سرمايه باشد ، و سرمايهء او دين اوست و بازرگانى او در آن است [ 89 
  ] ، يكى از سلف گفت كه سزاوارتر چيزى به عاقل آن است كه به دو در عاجل محتاج‌تر باشد . و چيزى كه در عاجل به دو محتاج‌تر است آن است كه عاقبت او در آجل ستوده‌تر است . و معاذ جبل گفت در وصيتى : انّه لا بدّ لك من نصيبك من الدّنيا و أنت إلى نصيبك من الآخرة أحوج ، فابدأ بنصيبك من الآخرة فخذه فانّك ستمرّ على نصيبك من الدّنيا فتنظمه ، اى ، تو را چاره‌اى نيست از نصيب تو از دنيا ، و تو به نصيب خود از آخرت محتاج‌ترى ، پس آغاز از نصيب آخرت كن و آن را بگير كه به زودى بر نصيب خود از دنيا بگذرى و آن را با اين جمع كنى . چنان كه در كلام مجيد مىفرمايد ، قوله تعالى :\r\nو لا تنس نصيبك من الدّنيا « 219 » ، اى ، در دنيا نصيب خود از آخرت فراموش مكن ، كه دنيا مزرعهء آخرت است و حسنات در آن كسب توان كرد .\r\nو شفقت بازرگان بر دين خود تمام نشود مگر به رعايت هفت كار :\r\n\r\nاول خوبى نيت و عقيدت در آغاز بازرگانى .\r\n( 2 ) پس بايد كه به تجارت نيت آن كند كه از خواستن عفت ورزد ، و طمع خود از مردمان باز دارد از آن روى كه به حلال از ايشان بى نيازى طلبد « 220 » ، و بدان كه « 221 » كسب مىكند بر كار دين استعانت كند و به كفايت عيال قيام نمايد تا به بازرگانى از مجاهدان باشد . و نصيحت مسلمانان نيت كند ، و آن كه ديگر مردمان را آن خواهد كه نفس خود را .\r\n\r\n\r\n","description":"","footnote":"\r\n( 218 ) صفقه ، دست بر دست ديگرى زدن در بيع ، كنايه از داد و ستد ، يعنى داد و ستد او سودى ندارد .\r\n( 219 ) قصص 28 - 77 .\r\n( 220 ) با حلال ( با آن چه از راه حلال او را حاصل شود ) از مردمان بى نيازى طلب كند .\r\n( 221 ) بدان كه ، با آن چه .\r\n","page_name":" 178 ","page_number":186},
  {"content":"\r\n\r\nو نيت كند كه طريق عدل و إحسان را در معاملت - چنان كه ياد كرديم - متابعت نمايد . و نيت امر معروف و نهى منكر كند در آن چيزى كه در بازار بيند با صدق . و چون اين عقيدتها و نيتها در ضمير خود متمكّن گرداند ، عمل او در راه آخرت باشد . پس اگر مالى يابد آن زيادت بود ، و اگر زيانى بيند در دنيا ، سود آخرت حاصل كرده باشد .\r\n\r\nدوم آن كه قصد آن دارد كه در پيشه و بازرگانى خود به فرضى از فرضهاى كفايت قيام نمايد .\r\n( 1 ) چه پيشه‌ها و تجارتها اگر گذاشته آيد ، معيشتها باطل گردد و خلق هلاك شوند . چه راست شدن كارهاى همه به يارى كردن يك ديگر است و تكفّل هر فريقى عملى را . و اگر همه روى به يك پيشه آرند ، پيشه‌هاى ديگر معطل ماند و همه هلاك شوند . و بعضى مردمان قول پيغامبر را - صلّى اللّه عليه و سلم - كه اختلاف امّتى رحمة بر اين حمل كرده‌اند ، اى ، اختلاف همتهاى ايشان در دست كاريها و پيشه‌ها .\r\nو از پيشه‌ها بعضى مهم است و بعضى نه ، بدانچه رجوع آن به تنعّم و تزيّن است در دنيا .\r\nپس بايد كه به پيشه‌اى مهم مشغول شود تا در قيام او بدان ، مهمى از مسلمانان كفايت پذيرد . و از نقاشى و زرگرى و بلند كردن بنا به گچ و كل آن چه وضع آن براى آرايش دنياست دور باشد ، چه اهل دين آن را كراهيت داشته‌اند .\r\nو اما عمل ملاهى و آلت‌هايى كه استعمال آن حرام است ، دور بودن از آن از باب ترك ظلم است . و از جملهء آن ، دوختن درزى است قباى ابريشم براى مردان ، و ساختن زرگر مركبهاى « 222 » زر و سيم يا انگشترىهاى زر براى مردان . و كل آن از معاصى است ، و مزدى كه براى آن ستانند حرام است . و براى آن در او زكات واجب مىكنيم ، اگر چه در پيرايهء زن واجب نكنيم ، چه آن را چون براى مردان سازند حرام است ، و آن چه زنان را سازد آن را به پيرايهء مباح ملحق نگرداند ما دام كه مقصود آن زنان نباشد « 223 » . پس حكم بر قصد بنا دارد .\r\nو ياد كرديم كه فروختن طعام و فروختن كفن مكروه است ، زيرا كه آن موجب انتظار موت مردم است ، و انتظار حاجت ايشان به گرانى نرخها . و مكروه است كه جزّار « 224 » بود ، زيرا كه\r\n\r\n\r\n","description":"","footnote":"\r\n( 222 ) مركب ، زين .\r\n( 223 ) در نسخهء فيضيه : و صلاح است آن چه زنان را شايد آن را به پيرايه ملحق نگرداند ما دام كه مقصود آن زنان نباشد ، متن عربى : و كونها مهيأة للنساء لا تلحقها بالحلى المباح ما لم يقصد ذلك بها .\r\n( 224 ) جزّار ، قصاب .\r\n","page_name":" 179 ","page_number":187},
  {"content":"\r\n\r\nسختى دل بار آرد . و حجّام و كنّاس بودن هم مكروه است ، براى مخالطت به نجاست . و دباغ و آن چه در معنى اوست همچنين . و ابن سيرين دلالى را كراهيت داشته است . و قتاده مزد دلال را كراهيت داشتى . و شايد كه سبب كراهيت آن است كه دلاّل مستغنى نباشد از دروغ « 225 » و افراط در ستودن كالا تا آن را رايج گرداند ، و نيز عمل در او مقدر نيست « 226 » : وقتى اندك باشد ، وقتى بسيار . و در اندازهء أجرت به عمل نمىنگرند ، بل به قيمت جامه مىنگرند ، عادت اين است . و اين ظلم است ، بل بايد كه در اندازهء رنج نگرند .\r\nو خريدن حيوان را كراهيت داشته‌اند ، چه مشترى قضاى خداى را در او - و آن مرگ است كه حيوان در صدد آن است « 227 » و از آمدنش چاره نيست - كراهيت دارد . و گفته‌اند كه حيوان به فروش و كالاى مرده بخر « 228 » .\r\nو صرافى را كراهيت [ 90 
  ] داشته‌اند ، زيرا كه احتراز در او از دقايق ربا دشوار است ، و نيز طلب دقايق صفات است در چيزى كه عين آن مقصود نيست و مقصود رواج آن است . و سود صراف كم متميز شود ، مگر به اعتماد آن كه معامله كنندهء با او دقايق نقد نداند . پس صراف كم مسلّم ماند اگر چه احتياط كند . و صراف و غير او را شكستن درم و دينار درست مكروه است ، مگر بضرورت در جايى كه در نيكويى آن به شك باشد . و احمد حنبل گفت : از پيغامبر - صلّى اللّه عليه و سلم - نهى وارد شده است در زرگرى كردن از دينارهاى درست ، و من شكستن را كراهيت دارم . و گفت : به دينار ، درم خريم و بدان زر ستانيم و زرگرى كنيم .\r\nو تجارت جامه دوست داشته‌اند . و سعيد مسيب گفت : هيچ تجارت نزديك من دوست‌تر از بزازى نيست ، اگر در آن سوگند نباشد . و در روايت آمده است : خير تجاراتكم البزّ و خير صناعاتكم الخرز ، اى ، بهترين بازرگانيهاى شما جامه فروشى است ، و بهتر پيشه‌هاى شما مشك دوزى است « 229 » . و در حديث ديگر است : لو اتّجر اهل الجنّة لاتّجروا في البزّ ، و لو اتّجر اهل النّار لاتّجروا في الصّرف ، اى ، اگر اهل بهشت بازرگانى كردندى در جامه كردندى ، و اگر اهل آتش بازرگانى كردندى در صرف « 230 » كردندى .\r\n\r\n\r\n","description":"","footnote":"\r\n( 225 ) در شرح زبيدى اضافه شده : از اين رو گفته‌اند كه سرمايهء دلاّل دروغ است .\r\n( 226 ) مقدار كار در آن معلوم نيست .\r\n( 227 ) در صدد آن است ، رويا روى آن است .\r\n( 228 ) مراد از كالاى مرده كالاى بى جان است .\r\nاز منقول و غير منقول ، متن عربى : بع الحيوان و اشتر الموتان .\r\n( 229 ) مراد چرمدوزى است .\r\n( 230 ) صرف ، صرافى .\r\n","page_name":" 180 ","page_number":188},
  {"content":"\r\n\r\nو بيشتر كارهاى نيك از مردمان سلف ده پيشه بوده است : مشك دوزى و درودگرى و حمالى و درزيگرى و نعلين دوزى و گازرى و موزه دوزى و آهنگرى و دوك تراشى و شكار بر و بحر و ورّاقى « 231 » . و عبد الوهاب ورّاق گفت كه احمد حنبل از من پرسيد كه پيشهء تو چيست ؟ گفتم :\r\nوراقت . گفت : كسبى طيّب است و اگر من به دست كار كردمى همين كار كردمى . پس گفت :\r\nمنويس مگر به مواصفه - اى ، به تعيين صفتها - و حواشى و پشت جزوه‌ها استثنا كن .\r\nو چهار كس از پيشه‌وران نزديك مردمان به ضعيف رايى موسوم‌اند : جولاهگان « 232 » و پنبه فروشان و دوك تراشان و معلّمان . و شايد بدان سبب است كه بيشتر مخالطت ايشان با زنان و كودكان است . و مخالطت جماعتى كه عقل ايشان ضعيف است عقل را ضعيف گرداند ، چنان كه مخالطت عاقلان عقل را بيفزايد . و از مجاهد آمده است كه مريم ( ع ) در طلب عيسى مىرفت ، بر جولاهگان گذشت و از ايشان بپرسيد كه راه كدام است ؟ ايشان به غير راه اشارت كردند . مريم گفت : اى بار خداى ، بركت از كسب ايشان بردار و ايشان را درويش مىران و در چشم مردم حقير گردان . و حق تعالى دعاى او مستجاب گردانيد .\r\nو سلف كراهيت داشته‌اند از استدن أجرت بر هر چه از نوع عبادت باشد . و فرضهاى كفايت چون شستن مردگان و دفن ايشان و همچنين بانگ نماز و نماز تراويح ، اگر چه به صحت استيجار « 233 » حكم رفته است . و تعليم قرآن و علم شرع همچنين باشد . چه حق اين كارها آن است كه براى آخرت بدان بازرگانى كنند ، پس مزد استدن بدان ، دنيا را از آخرت بدل استدن بود ، و آن مستحب نباشد .\r\n\r\nسوم آن كه بازارهاى دنيا او را از بازار آخرت مانع نيايد .\r\n( 1 ) و بازار آخرت مسجدهاست ، چنان كه در كلام مجيد مىفرمايد ، قوله تعالى :  رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ وَ إِقامِ الصَّلاةِ وَ إِيتاءِ الزَّكاةِ  « 234 » ، اى ، مردمانى كه تجارت و بيع ايشان را از ذكر خداى تعالى و اقامت نماز و دادن زكات مشغول نگرداند . قال اللّه تعالى :  فِي بُيُوتٍ أَذِنَ اللَّهُ أَنْ تُرْفَعَ  « 235 » ، اى ، در مسجدهايى كه حق تعالى اجازه فرموده است كه بنا كرده شود و نام خداى در آن ياد كرده آيد . پس بايد كه اول روز را تا وقت در رفتن به بازار براى آخرت دارد و ملازم مسجد باشد و بر ورد مواظبت نمايد . و عمر - رضى اللّه\r\n\r\n\r\n","description":"","footnote":"\r\n( 231 ) وراقى ، كاغذ فروشى ، كراسه نويسى ، كتابفروشى .\r\n( 232 ) جولاه ، بافنده .\r\n( 233 ) استيجار ، مزد خواستن .\r\n( 234 ) نور 24 - 37 .\r\n( 235 ) نور 24 - 36 .\r\n","page_name":" 181 ","page_number":189},
  {"content":"\r\n\r\nعنه - بازرگانان را گفتى : اجعلوا اوّل نهاركم لآخرتكم و ما بعده لدنياكم ، اى ، اول روز براى آخرت خود داريد و آن چه پس از آن است براى دنياى خود . و پارسايان سلف اول و آخر روز براى آخرت خود داشتندى و ميانهء روز براى تجارت . و بامداد هريسه و سر بريان « 236 » نفروختندى مگر كودكان و اهل ذمّت . [ 91 
  ] و در خبر است : انّ الملائكة إذا صعدت بصحيفة العبد [ و فيها 
  ] في اوّل النّهار و في آخره ذكر اللّه و خير كفّر اللّه عنه ما بينهما من سيّئ الاعمال ، اى ، چون فريشتگان صحيفهء بنده بالا برند و در آن در اول و آخر روز ذكر خدا و خير باشد ، حق تعالى آن چه ميان آن باشد از كارهاى بد مكفّر « 237 » گرداند . و در خبر است : تلتقي ملائكة اللّيل و النّهار عند طلوع الفجر و عند صلوة العصر ، فيقول اللّه : كيف تركتم عبادى ؟ فيقولون : تركناهم و هم يصلّون و جئناهم و هم يصلّون . فيقول اللّه : أشهدكم انّى قد غفرت لهم ، اى ، فريشتگان شب و روز فراهم آيند نزديك طلوع صبح و نماز ديگر ، پس بارى تعالى گويد : بندگان مرا چگونه گذاشتيد ؟ « 238 » گويند : در نماز گذاشتيم و در نماز بر ايشان رفتيم .\r\nپس بارى تعالى گويد : من شما را گواه گرفتم كه ايشان را بيامرزيدم .\r\nپس هر گاه كه در ميانهء روز بانگ نماز بشنود - براى نماز پيشين يا نماز ديگر - بايد كه بر كارى نه ايستد ، و از جاى خود انگيخته شود ، و كل آن چه در آن بوده است بگذارد . چه آن چه او را فوت شود از فضيلت تكبير إحرام با امام در اول وقت ، دنيا با آن چه در آن است برابر آن نباشد .\r\nو هر گاه كه به جماعت حاضر نيايد ، نزديك بعضى علما عاصى شود . و سلف نزديك بانگ نماز پيشين رستى نمودندى « 239 » و بازارها به كودكان و اهل ذمّت بگذاشتندى ، و به قيراطها مزدور گرفتندى براى حفظ دكانها ، و آن ايشان را « 240 » معيشت بودى ، چنان كه در كلام مجيد مىفرمايد ، قوله تعالى :  رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ  . آمده است « 241 » كه ايشان آهنگر و مشك دوز بودند ، يكى از ايشان پتك برداشتى يا درفش فرو بردى ، اگر بانگ نماز شنيدى پتك را بينداختى و درفش را بر نياوردى و به سوى نماز رفتى .\r\n\r\nچهارم آن كه بدين اقتصار ننمايد ، بلكه ملازم ذكر خداى تعالى باشد در بازار ،\r\n( 1 ) به تسبيح و تهليل مشغول بود ، كه ذكر خداى تعالى در بازار ، ميان غافلان ، فاضل‌تر باشد . پيغامبر - صلّى اللّه عليه و\r\n\r\n\r\n","description":"","footnote":"\r\n( 236 ) مراد كلهء گوسفند است .\r\n( 237 ) مكفّر ، پوشيده ، ناچيز كرده .\r\n( 238 ) گذاشتن ، ترك كردن .\r\n( 239 ) رستى ، بر يك ديگر پيشى گرفتن ، در عربى : كان يتبدّرون .\r\n( 240 ) مزدوران را .\r\n( 241 ) در تفسير آمده است .\r\n","page_name":" 182 ","page_number":190},
  {"content":"\r\n\r\nسلم - گفت : ذاكر اللّه في الغافلين كالمقاتل بين الفارّين و كالحيّ بين الاموات ، اى ، ياد كنندهء خداى تعالى ميان غافلان چون كارزار كننده باشد ميان گريزندگان ، و چون زنده ميان مردگان . و در لفظى ديگر : كالشّجرة الخضراء بين الهشيم ، اى ، چون درخت سبز باشد ميان گياه خشك ريزنده . و گفت ( ص ) : من دخل السّوق فقال : « لا إله الاّ اللّه وحده لا شريك له ، له الملك و له الحمد يحيى و يميت و هو حىّ لا يموت بيده الخير و هو على كلّ شيء قدير » كتب اللّه له الفى ألف حسنة ، اى ، هر كه در بازار در رود ، پس اين كلمات را بگويد ، حق تعالى براى وى دو هزار هزار حسنه ثبت فرمايد . و ابن عمر ، و سالم عبد اللّه ، و محمد واسع و غير ايشان بدين قصد در بازار رفتندى تا فضيلت اين ذكر يابند . و حسن گفت : ياد كنندهء خداى در بازار ، روز قيامت بيايد و او را روشنيى چون روشنى ماه باشد ، و برهانى چون برهان خورشيد . و هر كه در بازار آمرزش خواهد از خداى ، خداى تعالى وى را به عدد اهل آن بيامرزد . و عمر - رضى اللّه عنه - چون در بازار رفتى گفتى : اللهمّ انّى أعوذ بك من الكفر و الفسوق و من شرّ ما احاطت به السّوق اللّهمّ انّى أعوذ بك من يمين فاجرة و صفقة خاسرة .\r\nو أبو جعفر فرغانى گفت كه روزى نزديك جنيد بوديم ، ذكر مردمان رفت كه در مسجد نشينند و تشبّه نمايند به صوفيّه ، و تقصير كنند از آن چه واجب است بر ايشان از حق نشستن در مسجد ، و عيب كنند آن كس را كه در بازار رود . پس جنيد گفت : بسا كسانى كه در بازارند ، حكم ايشان آن است كه در مسجد روند و گوش بعضى از آن كسان كه در مسجدند بگيرند و بيرون آرند و به جاى ايشان بنشينند . و گفت : من مردى را مىشناسم كه در بازار مىرود و ورد او هر روز سيصد ركعت است و سى هزار تسبيح . و در وهم من چنان آمد كه بدان خود را خواست « 242 » .\r\nو همچنين بود بازرگانى كسانى كه براى طلب كفايت بازرگانى كردند ، نه براى تنعّم در دنيا ، چه هر كه دنيا براى استعانت بر كار آخرت طلبد ، سود آخرت چگونه گذارد ؟ « 243 » و بازار و مسجد و خانه داراى يك حكم است ، و تجارت جز به تقوى نيست .\r\nپيغامبر - صلّى اللّه عليه و سلم - گفت : اتّق اللّه حيث كنت ، اى ، بترس از خداى هر جا كه باشى . و متجرّدان [ 92 
  ] دين در هر حال كه باشند وظيفت تقوى از ايشان منقطع نشود ، و حيات و معيشت ايشان در آن بود كه تجارت و سود خود را در آن بينند . و گفته‌اند : من احبّ اللّه عاش و من\r\n\r\n\r\n","description":"","footnote":"\r\n( 242 ) فرغانى مىگويد : در پندار من چنين نمود كه منظور جنيد خودش بوده است .\r\n( 243 ) گذاشتن ، ترك كردن .\r\n","page_name":" 183 ","page_number":191},
  {"content":"\r\n\r\nاحبّ الدّنيا طاش و الاحمق يغدو و يروح في لاش ، و العاقل عن عيوب نفسه فتّاش ، اى ، هر كه خداى تعالى را دوست دارد زندگانى يابد ، و هر كه دنيا را دوست دارد سبكسار شود ، و احمق بامداد و شبانگاه در ناچيز سپرى كند ، و عاقل كسى است كه عيب خود مىجويد .\r\n\r\nپنجم آن كه قوى حرص نباشد بر كار بازار و تجارت ،\r\n( 1 ) بدان كه اول در رونده و آخر بيرون آينده بود ، و بدان كه در دريا نشيند براى تجارت . و اين هر دو مكروه است . و گفته‌اند : من ركب البحر فقد استقصى في طلب الرّزق ، اى ، هر كه در دريا نشيند در طلب رزق استقصا نموده باشد . و در خبر است : لا تركب البحر الاّ لحج او عمرة او غزو . اى ، در دريا منشين مگر براى گزاردن حج يا عمره يا غزو . و عمرو عاص گفت : لا تكن اوّل داخل في السّوق و الآخر خارج منها فانّ فيها باض الشّيطان و فرّخ ، اى ، در بازار اول در رونده و آخر بيرون آينده مباش ، كه شيطان در آن بيضه نهاده است و بچه بيرون آورده . و از معاذ جبل و عبد اللّه عمر - رضى اللّه عنهما - آمده است كه ابليس فرزند خود زلنبور را گويد كه لشكريان خود را ببر كه تو صاحب بازارهايى و دروغ و سوگند و فريبش « 244 » و مكر و خيانت را بيارايى ، و با اول در رونده و آخر بيرون آيندهء آن همراه باش . و در خبر است :\r\nشرّ البقاع الاسواق و شرّ أهلها اوّلهم دخولا و آخرهم خروجا ، اى ، بدترين جايگاهها بازار است ، و بدترين اهل آن آن كه پيشتر در رود و پستر بيرون آيد .\r\nو تمام اين احتراز از آن باشد كه وقت كفايت خود را مراقبت كند ، و چون كفايت حاصل كرد باز گردد و به تجارت آخرت مشغول بود . و همچنين بوده‌اند پارسايان سلف . و از ايشان كس بودى كه چون دانگى سود كردى باز گشتى و بدان قناعت كردى . و حمّاد سلمه دامنيها « 245 » فروختى در سفطى پيش خود نهاده ، و هر گاه كه دو حبه سود كردى باز گشتى « 246 » . و إبراهيم بشّار گفتى كه إبراهيم ادهم را گفتم كه امروز مىروم كار گل خواهم كرد ، گفت : اى پسر بشار ، تو طالبى و مطلوب ، تو را كسى ديگر مىطلبد كه از او فوت نشوى ، و تو چيزى مىطلبى كه از تو فوت نشود « 247 » . آيا نديده‌اى حريص محروم و ضعيف مرزوق را ؟ گفتم : به نزديك بقال دانگى دارم . گفت : بر تو بادا به صبر ، دانگى دارى و كار مىطلبى ! و كسى از ايشان پس از نماز پيشين\r\n\r\n\r\n","description":"","footnote":"\r\n( 244 ) فريبش ( اسم مصدر ) .\r\n( 245 ) دامنى ، سر انداز و مقنعهء زنان .\r\n( 246 ) از بازار باز گشتى و نيمهء ديگر از روز را صرف عبادت كردى .\r\n( 247 ) در شرح زبيدى : و تطلب ما يفوتك ( 5 - 514 ) ، در عربى : انّك طالب و مطلوب ، يطلبك من لا تفوقه ، و تطلب ما قد كفيته ( دار الشعب ، ص 799 ) .\r\n","page_name":" 184 ","page_number":192},
  {"content":"\r\n\r\nباز گشتى « 247 » ، و كسى پس از نماز ديگر . و كسى بود كه در هفته‌اى يك روز يا دو روز بيش كار نكردى و بدان اكتفا نمودى .\r\n\r\nششم آن كه بر دور بودن از حرام اقتصار ننمايد ، بل از مواقع شبهت و مواضع ريبت بپرهيزد .\r\n( 1 ) و در فتاوى ننگرد ، بل از دل خود فتوا خواهد . و آن چه در او غلغيجى « 248 » و خار خارى « 249 » يابد از آن دور شود ، و چون كالايى بر او برند كه در آن ريبتى يابد ، بپرسد تا بشناسد و الا شبهت خورده باشد . و شير بر پيغامبر - صلّى اللّه عليه و سلم - بردند ، پرسيد كه من اين لكم هذا ؟ اى ، اين از كجا به شما رسيده است ؟ گفتند : از گوسفندى . گفت : و من اين لكم هذه الشّاة ؟ اى ، اين گوسفند شما از كجاست ؟ گفتند : از فلان . پس آن تناول فرمود . پس گفت : انّا معاشر الانبياء امرنا ان لا نأكل الاّ طيّبا و لا نعمل الاّ صالحا ، اى ، ما گروه پيغامبرانيم ، ما را فرموده‌اند كه نخوريم مگر حلال و كارى نكنيم مگر شايسته . و گفت : انّ اللّه تعالى امر المؤمنين بما أمر به المرسلين ، اى ، حق تعالى مؤمنان را بدان فرموده است كه پيغامبران را فرموده است . قوله تعالى :  يا أَيُّهَا الَّذِينَ آمَنُوا كُلُوا مِنْ طَيِّباتِ ما رَزَقْناكُمْ  « 250 » ، اى ، اى مؤمنان ، بخوريد از حلال آن چه شما را روزى كرده‌ايم . و پيغامبر - صلّى اللّه عليه و سلم - از اصل چيزى و از اصل اصل آن بپرسيد ، و زيادة از آن نپرسيد ، زيرا كه آن چه وراى آن باشد متعذر شود . و در « كتاب حلال و حرام » جاى وجوب اين سؤال بيان خواهيم كرد ، كه پيغامبر - صلّى اللّه عليه و سلم - از كل آن چه اهل او بر او بردندى نپرسيدى .\r\nو واجب است كه بازرگان در معاملت كننده بنگرد ، و هر كه منسوب باشد به ظلم و دزدى و خيانت و ربا با وى معاملت نكند . و همچنين با لشكريان و ظالمان البته معاملت نكند ، و با اصحاب و اعوان [ 93 
  ] ايشان هم ، زيرا كه بدان معين باشد بر ظلم . و در حكايت است كه در ثغرى از ثغور مردى بود ، متولّى عمارت باره‌اى بود ، او گفت : در نفس من چيزى از آن كار واقع شد ، و اگر چه آن كار از خيرات بود ، بل از فرايض اسلام ، ليكن اميرى كه من از دست وى متولّى بودم ظالم بود ، پس سفيان را بپرسيدم ، گفت : در اندك و بسيار معين ايشان مباش . گفتم : اين باره‌اى است در راه خداى براى مسلمانان . گفت : آرى ، و ليكن كمتر چيزى كه تو را پيش آيد آن باشد كه بقاى ايشان دوست دارى تا أجر تو را بدهند ، پس بقاى كسى كه خداى را معصيت كند دوست داشته باشى .\r\n\r\n\r\n","description":"","footnote":"\r\n( 247 ) از بازار باز گشتى و نيمهء ديگر از روز را صرف عبادت كردى .\r\n( 248 ) غلغيج ، غلغلك درونى ، دغدغه .\r\n( 249 ) خار خار ، ترديد ، وسوسة ، دغدغه .\r\n( 250 ) بقره 2 - 172 .\r\n","page_name":" 185 ","page_number":193},
  {"content":"\r\n\r\nو در خبر آمده است : من دعا لظالم بالبقاء ، فقد احبّ ان يعصى اللّه في أرضه ، اى ، هر كه براى ظالمى دعا گويد به بقا ، دوست داشته باشد كه خداى را در زمين او معصيت كنند . و در حديث ديگر است : انّ اللّه ليغضب إذا مدح الفاسق : اى ، خداى - عز و جل - در خشم شود چون فاسق را بستايند . و در خبر ديگر است : من اكرم فاسقا فقد أعان على هدم الإسلام ، اى ، هر كه فاسقى را گرامى دارد ، بر ويران كردن اسلام يارى كرده باشد .\r\nو سفيان را نزديك مهدى « 251 » بردند و در دست او درج « 252 » سفيد بود . گفت : اى سفيان ، دوات مرا ده تا بنويسم . گفت : بگو مرا چه خواهى بنوشت ، اگر حق باشد دوات تو را دهم . و يكى از امرا از بعضى « 253 » علما كه به نزديك او محبوس بودند خواست كه گلى به وى دهد تا نامه‌اى را مهر كند ، گفت : اول نامه را به من ده تا آن چه در اوست بنگرم . پس همچنين احتراز كردندى از يارى ظالمان . و معاملت با ايشان قوىتر اعانتى است . پس بايد كه صاحب دين را تا امكان دارد از آن دور باشد .\r\nو بايد كه مردمان نزديك وى منقسم شوند . يكى قسم آن كه با ايشان معاملت كند ، و يك قسم آن كه معاملت نكند . و آن قسم كه با ايشان معاملت كند در اين زمان ، بايد كه اندك‌تر از آن باشد كه با ايشان معاملت نكند . و يكى از سلف گفت كه مردمان را زمانى آمد كه مرد در بازار رفتى و پرسيدى كه از اين مردمان با كه معاملت كنم ؟ گفتندى : با هر كه خواهى معاملت كن مگر با فلان و فلان . پس وقتى ديگر آمد ، گفتندى : با هيچ كس معاملت مكن مگر با فلان و فلان . و مىترسم كه زمانى آيد كه آن هم برود ، و نزديك است . و كأنّه قد كان الّذي خاف ان يكون ، فانّا للَّه و انّا إليه راجعون ، اى ، گويا آن چه از بودن آن مىترسيدند بود ، پس انّا للَّه و انّا إليه راجعون .\r\n\r\nهفتم بايد كه در همهء مجارى معاملت خود با هر يك از معاملت كنندگان مراقبت نمايد .\r\n( 1 ) چه او مراقبت و محاسب است ، و جواب روز حساب در هر كردارى و گفتارى ساخته « 254 » دارد كه « چرا و براى چه بر آن اقدام نمودى ؟ » و گفته‌اند : بازرگان را روز قيامت با هر مردى كه چيزى به وى فروخته باشد وقفه‌اى فرمايند و از هر يكى با وى حساب كنند . و يكى از ايشان گفت كه بازرگانى را در خواب ديدم ، گفتم : خداى - عز و جل - با تو چه كرد ؟ گفت پنجاه هزار صحيفه بر من باز\r\n\r\n\r\n","description":"","footnote":"\r\n( 251 ) خليفهء سوم عباسى .\r\n( 252 ) درج ، كاغذ .\r\n( 253 ) بعضى ، يكى .\r\n( 254 ) ساخته ، مهيا ، آماده .\r\n","page_name":" 186 ","page_number":194},
  {"content":"\r\n\r\nكردند ، گفتم : آيا اين همه گناهان است ؟ گفتند : اين معاملتهاى مردمان است ، و به عدد كسانى است كه در دنيا با ايشان معاملت كرده‌اى . هر آدمى را صحيفه‌اى مفرد بود در آن چه ميان من و او بوده است ، از اول معاملت تا آخر آن باز نمودند .\r\nپس اين آن است كه بر كاسب است از عدل و إحسان و شفقت بر دين . پس اگر بر عدل اقتصار نمايد از صالحان باشد ، و اگر إحسان با آن ضمّ كند از مقرّبان بود ، و اگر با آن وظايف دين - چنان كه در باب پنجم ياد كرديم - رعايت كند از صديقان باشد . و الحمد للَّه ربّ العالمين و صلواته على رسوله محمّد و آله أجمعين . [ 94 
  ]\r\n\r\n","description":"","footnote":"","page_name":" 187 ","page_number":195},
  {"content":"\r\n . \r\n","description":"","footnote":"","page_name":" 188 ","page_number":196},
  {"content":"\r\n\r\n\r\nكتاب حلال و حرام\r\n( 1 ) و اين چهارمين كتاب است از « ربع عادات » از كتب احياى علوم دين شامل هفت باب :\r\nباب اول در فضيلت طلب حلال و نكوهش حرام باب دوم در مراتب شبهتها و تمييز آنها از حلال و حرام باب سوم در باز جست حلال و پرسيدن در حلال و حرام باب چهارم در بيرون آمدن تايب از مظلمتهاى مالى حرام باب پنجم در گرفتن ادرارات و صلات پادشاهان باب ششم در رفتن نزديك پادشاهان و مخالطت با ايشان باب هفتم در مسئله‌هاى متفرق\r\n\r\n","description":"","footnote":"","page_name":" 189 ","page_number":197},
  {"content":"\r\n . \r\n","description":"","footnote":"","page_name":" 190 ","page_number":198},
  {"content":"\r\n\r\nبسم اللّه الرّحمن الرّحيم حمدى بى نهايت و مدحى بى غايت آن خداى را كه آدمى را از گل صلصال « 1 » بيافريد ، پس صورت او را در احسن تقويم « 2 » و كمال اعتدال مركب گردانيد ، پس در اول نشو او را به شيرى گواران چون آب زلال پرورش فرمود ، پس به انواع روزيهاى حلال از دواعى ضعف و انحلال صيانت نمود ، پس شهوت او را كه دشمن اوست از اقدام و اقتحام در قيد آورد و بدانچه طلب قوت حلال بر وى فريضه كرد مقهور گردانيد ، و به شكستن آن « 3 » ، لشكر شيطان را ، كه متشمّر « 4 » اضلال است ، به هزيمت رسانيد ، زيرا كه مجراى او در فرزند آدم مجراى خون است ، اما چون قوت حلال مجرى و مجال بر او تنگ كرده است از او مصون است ، چه بدرقهء او « 5 » در مضايق رگها جز شهوت نيست كه به غلبه و استرسال « 6 » راند ، و چون به زمام حلال مزموم « 7 » شود ، خائب و خاسر و بى معين و ناصر ماند .\r\nو درود بر خاتم انبيا محمد مصطفى - عليه الصلاة و السلام - كه گمراهى را راهنماى است ، و بر عترت او كه در راه دين مجاهده افزاى .\r\nاما بعد ، بدان كه پيغامبر - صلّى اللّه عليه و سلم - فرموده است : طلب الحلال فريضة على كلّ مسلم . و اين حديث ابن مسعود روايت كرده است . و فهم اين فريضه از ديگر فرايض بر عقلا\r\n\r\n\r\n","description":"","footnote":"\r\n( 1 ) صلصال ، گل خشك .\r\n( 2 ) تقويم ، راست كردن ، تعديل .\r\n( 3 ) به شكستن شهوت .\r\n( 4 ) متشمر ، آماده ، مهيّا .\r\n( 5 ) بدرقهء او ، راهبر و راهنماى شيطان .\r\n( 6 ) در شرح زبيدى : ( الاسترسال ) اى الدّعة [ آسوده خاطر ، خود سرانه ، افسار گسيخته 
  ] ( 6 - 4 ) .\r\n( 7 ) مزموم ، مهار شده .\r\n","page_name":" 191 ","page_number":199},
  {"content":"\r\n\r\nدشوارتر است ، و كردن آن بر جوارح گران‌تر . و بدين سبب علم و عمل آن به كليت مندرس شده است و باريكى علم آن سبب باريكى عمل گشته « 8 » ، كه جاهلان چنان پنداشته‌اند كه حلال مفقود است و در رسيدن به دو مسدود ، و از حلالها نمانده است مگر آب روان و گياهان بيابان ، و آن چه جز آن است دستهاى ظالمان پليد كرده است و معاملتهاى فاسدان تباه گردانيده ، و چون قناعت نمودن به گياه متعذّر است ، توسّع نمودن در حرام متعيّن . پس اين قطب را اصلا از دين بينداخته‌اند ، و ميان مالها فرقى و اصلى نشناخته‌اند . و اين اعتقاد از حق بغايت دور است ، چه حلال و حرام پيداست و ميان آن تشابه امور . و در همه حالها اين هر سه قرين بوده است ، و يكى به ديگر پيوسته نموده . و چون اين بدعتى است در دين كه ضرر آن عام گشته است و شرر آن عام پذيرفته ، پس برداشتن پرده از روى آن واجب است به راه نمودن سوى فرق ميان حلال و حرام و شبهت ، بر وجهى از تحقيق و بيان كه تنگ گردانيدن از حيّز امكان آن را بيرون نيارد . و ما آن را در هفت باب روشن خواهيم كرد :\r\nباب اول در فضيلت طلب حلال و نكوهش حرام و درجات حلال و حرام باب دوم در مراتب شبهتها و اسباب انگيزش آن و تمييز آن از حلال و حرام باب سوم در باز جست حلال و پرسيدن و اهمال آن در حلال و حرام [ 95 
  ] باب چهارم در بيرون آمدن تايب از مظلمتهاى حرام باب پنجم در ادرارات و صلات پادشاهان و آن چه از او حلال است و آن چه حرام باب ششم در رفتن نزديك پادشاهان و مخالطت با ايشان باب هفتم در مسئله‌هاى متفرق .\r\n\r\n\r\n","description":"","footnote":"\r\n( 8 ) در شرح زبيدى : ( و صار غموض علمها ) و دقّة فهمها ( سببا لاندراس عملها ) ( 6 - 4 ) .\r\n","page_name":" 192 ","page_number":200},
  {"content":"\r\n\r\n\r\nباب اول در فضيلت طلب حلال و نكوهش حرام ، و بيان أصناف حلال و درجات آن و بيان انواع حرام و درجات ورع در آن\r\n\r\nفضيلت حلال و نكوهش حرام\r\n( 1 ) خداى تعالى و تقدس فرموده است :  كُلُوا مِنَ الطَّيِّباتِ وَ اعْمَلُوا صالِحاً  . « 9 » خوردن طعامهاى پاك را پيش از عمل شايسته فرموده است . و گفته‌اند كه مراد از آن طعام حلال است .\r\nقوله تعالى :  لا تَأْكُلُوا أَمْوالَكُمْ بَيْنَكُمْ بِالْباطِلِ  « 10 » ، اى ، مال يك ديگر را به وجهى كه در شرع حلال نباشد - از خيانت و غصب و دزدى و قمار و غير آن - مخوريد .\r\nقوله تعالى :  إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً  « 11 » ، اى ، كسانى كه مالهاى يتيمان مىخورند به ظلم ، نمىخورند مگر آتش ، اى ، عاقبت آن آتش خواهد بود .\r\nقال اللّه تعالى :  يا أَيُّهَا الَّذِينَ آمَنُوا اتَّقُوا اللَّهَ وَ ذَرُوا ما بَقِيَ مِنَ الرِّبا  « 12 » . پس گفت :  فَإِنْ لَمْ تَفْعَلُوا فَأْذَنُوا بِحَرْبٍ مِنَ اللَّهِ وَ رَسُولِهِ  « 13 » . پس گفت :  وَ إِنْ تُبْتُمْ فَلَكُمْ رُؤُسُ أَمْوالِكُمْ  « 14 » . پس گفت :  وَ مَنْ عادَ فَأُولئِكَ أَصْحابُ النَّارِ هُمْ فِيها خالِدُونَ  « 15 » . در اين آيات ربا خوار را در اول اعلام فرمود به محاربت خداى - عز و جل - و در آخر آن به جاويد بودن در آتش تهديد كرد . و آيت‌هايى كه در حلال و حرام و در آخر\r\n\r\n\r\n","description":"","footnote":"\r\n( 9 ) مؤمنون 23 - 51 .\r\n( 10 ) بقره 2 - 188 .\r\n( 11 ) نساء 4 - 10 .\r\n( 12 ) بقره 2 - 278 .\r\n( 13 ) بقره 2 - 279 .\r\n( 14 ) بقره 2 - 279 .\r\n( 15 ) بقره 2 - 275 .\r\n","page_name":" 193 ","page_number":201},
  {"content":"\r\n\r\nآمده است نامحصور است .\r\nو ابن مسعود از پيغامبر - صلّى اللّه عليه و سلم - روايت كرده كه فرمود : طلب الحلال فريضة على كلّ مسلم . و چون گفت : طلب العلم فريضة على كلّ مسلم ، بعضى علما گفته‌اند كه بدين ، علم حلال و حرام خواسته است ، و مراد از هر دو حديث يكى است ، كه تا علم حلال و حرام نداند طلب حلال نتواند .\r\nو فرمود : من سعى على عياله من حله فهو كالمجاهد في سبيل اللّه و من طلب الدّنيا حلالا في عفاف كان في درجة الشّهداء ، اى ، هر كه براى عيال خود در حلال سعى نمايد او چون غازى « 15 » باشد در راه خداى ، و هر كه دنيا طلبد از روى حلال در عفت ، در درجهء شهيدان باشد .\r\nو گفت : من اكل الحلال أربعين يوما نوّر اللّه قلبه و اجرى ينابيع الحكمة من قلبه على لسانه ، اى ، هر كه چهل روز حلال خورد خداى - عز و جل - دل او را روشن گرداند و چشمه‌هاى حكمت از دل او به زبان او روان كند . و در روايت ديگر : زهّده اللّه تعالى في الدّنيا ، اى ، [ 96 
  ] خداى - عز و جل - وى را در دنيا زاهد گرداند .\r\nو آمده است كه سعد وقاص - رضى اللّه عنه - از پيغامبر - صلّى اللّه عليه و سلم - در خواست تا از خداى - عز و جل - در خواهد كه هر كه دعا گويد آن را اجابت كند . پيغامبر - صلّى اللّه عليه و سلم - فرمود : أطب طعمتك تستجب دعوتك ، اى ، طعام خود را حلال دار تا دعاى تو مستجاب شود .\r\nو چون پيغامبر - صلّى اللّه عليه و سلم - حريص بر دنيا را ياد كرد ، گفت : ربّ أشعث اغبر مشرّد في الاسفار مطعمه حرام و ملبسه حرام و غذّى بالحرام يرفع يديه فيقول يا ربّ يا ربّ فانّى يستجاب لذلك ، اى ، بسا آدمى كاليده موى گرد آلود رمانيده در سفرها كه طعام او حرام باشد و لباس او حرام و از حرام غذا يافته بود ، پس دستهاى خود بر دارد و گويد : يا رب ، يا رب ، كى اجابت باشد او را ؟\r\nو ابن عباس - رضى اللّه عنه - روايت كرد كه پيغامبر - صلّى اللّه عليه و سلم - گفت : انّ للَّه ملكا على بيت المقدس ينادى في كلّ ليلة من اكل حراما لم يقبل منه صرف و لا عدل ، اى ، خداى - عز و جل - را فريشته‌اى است بر بيت المقدس كه هر شبى ندا كند كه هر كه حرام خورد ، صرف و عدل از وى\r\n\r\n\r\n","description":"","footnote":"\r\n( 15 ) غازى ، غزو كننده ، جهاد كننده .\r\n","page_name":" 194 ","page_number":202},
  {"content":"\r\n\r\nپذيرفته نشود . و در تفسير آن گفته‌اند صرف نفل است و عدل فرض .\r\nو گفت ( ص ) : من اشترى ثوبا بعشرة دراهم و في ثمنه درهم حرام لم يقبل اللّه صلوته ما دام عليه ، اى ، هر كه جامه‌اى خرد به ده درم و در بهاى آن درمى حرام باشد ، خداى - عز و جل - نماز او نپذيرد ما دام كه بر او باشد « 16 » .\r\nو گفت ( ص ) : و كلّ لحم نبت من الحرام فالنّار اولى به ، اى ، هر گوشتى كه از حرام روييده است ، آتش به دو سزاوارتر .\r\nو گفت ( ص ) : من لم يبال من اين اكتسب المال لم يبال اللّه من اين ادخله النّار ، اى ، هر كه باك ندارد كه مال از كجا كسب كند ، خداى تعالى باك ندارد كه از كجا وى را به آتش برد .\r\nو گفت ( ص ) : العبادة عشرة أجزاء تسعة منها في طلب الحلال ، اى ، عبادت ده جزو است ، نه جزو از آن در طلب حلال است . اين را مرفوع روايت كرده‌اند و موقوف « 17 » است بر بعضى صحابه .\r\nو نيز گفت ( ص ) : من امسى وانيا من طلب الحلال بات مغفورا له ، و أصبح و اللّه عنه راض ، اى هر كه شبانگاه كند « 18 » مانده « 19 » از طلب حلال ، آمرزيده شب گذارد و بامداد كند ، و « 20 » خداى - عز و جل - از وى خشنود شود .\r\nو گفت ( ص ) : من أصاب مالا من مأثم فوصل به رحما او تصدّق به او أنفقه في سبيل اللّه ، جمع اللّه ذلك جميعا ثمّ قذفه في النّار ، اى ، هر كه مالى از بزه يابد و بدان صلت رحم به جاى آرد يا در راه خداى تعالى صدقه دهد يا نفقة كند ، حق تعالى كل آن را جمع كند پس در آتش اندازد .\r\nو گفت ( ص ) : خير دينكم الورع ، اى ، بهترين دين شما پرهيزكارى است .\r\nو گفت ( ص ) : من لقى اللّه ورعا أعطاه اللّه ثواب الإسلام كلّه ، اى ، هر كه پرهيزكار به حضرت خداى تعالى رسد ، خداى وى را ثواب اسلام و كل مسلمانان دهد .\r\nو روايت كرده‌اند - حكاية عن اللّه - در بعضى كتب كه گفت : و امّا الورعون فانّى استحيى ان أحاسبهم ، اى ، من شرم دارم از آن چه با پرهيزكاران حساب كنم .\r\n\r\n\r\n","description":"","footnote":"\r\n( 16 ) بر ذمهء او باشد .\r\n( 17 ) موقوف ، حديثى كه اسناد آن به صحابه برسد . حديث مرفوع ، - كتاب آداب نكاح ، پاورقى 255 .\r\n( 18 ) شبانگاه كند ، شب كند ، روز به شب آورد .\r\n( 19 ) مانده ، خسته و كوفته .\r\n( 20 ) در حالى كه .\r\n","page_name":" 195 ","page_number":203},
  {"content":"\r\n\r\nو گفت : درهم من ربا اشدّ عند اللّه من ثلاثين زنية في الإسلام ، اى ، يك درم ربا نزديك خداى تعالى صعبتر است از سى زنا در اسلام .\r\nدر حديث بو هريره - رضى اللّه عنه - آمده است كه معده حوض تن است و رگها بدان آينده است ، پس چون معده صحيح باشد رگها با صحت باز گردد ، و چون بيمار باشد با بيمارى باز گردد . و مثل طعمه در دين چون بنياد است در بنا ، و چون بنياد ثابت و استوار باشد بنا مستقيم بود ، و چون بنياد ضعيف بود و كج ، بنا ويران شود و در افتد . و خداى - عز و جل - فرموده است :  أَ فَمَنْ أَسَّسَ بُنْيانَهُ عَلى تَقْوى مِنَ اللَّهِ وَ رِضْوانٍ خَيْرٌ ، أَمْ مَنْ أَسَّسَ بُنْيانَهُ عَلى شَفا جُرُفٍ هارٍ فَانْهارَ بِهِ فِي نارِ جَهَنَّمَ وَ اللَّهُ لا يَهْدِي الْقَوْمَ الظَّالِمِينَ  « 21 » ، اى ، آيا آن كه اساس بناى خود بر تقوى و خشنودى خداى تعالى نهد بهتر باشد يا آن كه بنا بر كران آب بر بن افتيده نهد ؟ پس آن بنا و بانى را در آتش دوزخ اندازند . . .\r\nو در حديث است : من اكتسب مالا من حرام فانّ تصدّق به لم يقبل منه و ان تركه وراءه كان ، زاده الى النّار ، اى ، هر كه مال حرام كسب كند ، اگر صدقه دهد قبول نباشد و اگر بر جا گذارد توشهء وى بود سوى آتش . و جمله‌اى از اخبار كه فضيلت كسب حلال ظاهر گرداند در « كتب آداب كسب » ياد كرده‌ايم .\r\n\r\nو اما آثار\r\n( 1 ) از صدّيق - رضى اللّه عنه - آمده كه شيرى از [ 97 
  ] كسب بندهء خود تناول كرد ، پس پرسيد بنده را ، بنده گفت : براى جماعتى كهانت « 22 » كردم ، ايشان به من دادند . صدّيق انگشت به دهن خود كرد تا آن را به رنج و سختى از حلق بر آورد ، تا به حدّى كه گمان بردند كه جانش از تن جدا خواهد شد ، پس گفت : اى بار خداى ، عذر مىخواهم از آن قدر كه در رگها بماند و يا در معاء « 23 » بماند . و در بعضى خبرهاست كه پيغامبر را - صلّى اللّه عليه و سلم - از اين حال اعلام كردند ، فرمود : او ما علمتم انّ الصّديق لا يدخل جوفه الاّ طيّبا ؟ اى ، آيا ندانسته‌ايد كه صدّيق در جوف خود جز چيزى كه پاك باشد نفرستد ؟\r\nو عمر - رضى اللّه عنه - همچنين از شير اشتران صدقه شربتى به خطا تناول كرده بود ، انگشت خود به حلق فرو برد تا كل آن بر انداخت .\r\nو عايشه - رضى اللّه عنها - گفت : انّكم لتغفلون عن افضل العبادة و هو الورع ، اى ، شما از\r\n\r\n\r\n","description":"","footnote":"\r\n( 21 ) توبه 9 - 109 .\r\n( 22 ) كهانت ، غيب گويى ، فال گيرى .\r\n( 23 ) معاء ، روده .\r\n","page_name":" 196 ","page_number":204},
  {"content":"\r\n\r\nفاضل‌ترين عبادتى غافل مشويد ، و آن ورع است .\r\nو عبد اللّه عمر - رضى اللّه عنهما - گفت : لو صلّيتم حتّى تكونوا كالحنايا ، و صمتم حتّى تكونوا كالاوتار ما تقبل ذلك منكم الاّ بورع حاجز ، اى ، اگر نماز كنيد تا چون كمان كوژ پشت شويد و روزه داريد تا چون زه كمان نزار گرديد ، آن از شما قبول نشود مگر به ورعى باز دارنده .\r\nو إبراهيم ادهم گفت : در اين راه كسى به مقصود نرسيد مگر آن كس كه بدانستى در جوف خود چه فرستد .\r\nو فضيل عياض گفت : هر كه بشناسد آن چه در جوف خود فرستد ، حق تعالى وى را در مقام صدّيقى نويسد ، پس بنگر اى بيچاره ، نزديك چه كسى افطار مىكنى ! و إبراهيم ادهم را گفتند : از چاه زمزم چرا آب نخوردى ؟ گفت : اگر مرا دلوى بودى بخوردمى .\r\nو سفيان ثورى گفت : هر كه در طاعت خداى - عز و جل - از حرام نفقت كند ، همچنان باشد كه جامهء پليد به بول بشويد . و جامه را جز آب زلال پاك نكند ، و گناه را جز حلال مكفّر نگرداند .\r\nو يحيى معاذ گفت : طاعت خداى تعالى خزينه‌اى است از خزانه‌هاى خداى تعالى و كليد آن دعاست و دندانه‌هاى آن كليد لقمهء حلال است .\r\nو ابن عباس - رضى اللّه عنهما - گفت : لا يقبل اللّه الصّلاة امرئ و في جوفه حرام ، اى ، حق تعالى نماز مردى قبول نكند كه در جوف او حرام باشد .\r\nو سهل تسترى گفت : بنده به حقيقت ايمان نرسد جز به چهار چيز : اداى فريضه‌ها به سنت ، و خوردن حلال ، و دور بودن از مناهى به ظاهر و باطن ، و تا مرگ بر آن صبر كردن . و گفت : هر كه دوست دارد كه آيات صدّيقان بر وى كشف شود ، بايد كه جز حلال نخورد و جز به سنت يا ضرورت كار نكند .\r\nو گفته‌اند : هر كه چهل روز بر شبهت خوردن مداومت نمايد ، دلش تاريك شود . و آن تأويل قول خداى تعالى است :  كَلَّا بَلْ رانَ عَلى قُلُوبِهِمْ ما كانُوا يَكْسِبُونَ  « 24 » ، اى ، گناه بر دلهاى ايشان غالب شد تا آن را همچون زنگى بپوشيد ، به سبب آن چه كسب مىكردند از معصيت .\r\nو ابن المبارك گفت : يك درم از شبهت باز دادن « 25 » نزديك من دوست‌تر از آن كه صدقه\r\n\r\n\r\n","description":"","footnote":"\r\n( 24 ) مطفّفين 83 - 14 .\r\n( 25 ) باز دادن ، پس دادن ، استرداد .\r\n","page_name":" 197 ","page_number":205},
  {"content":"\r\n\r\nدهم به صد هزار درم و صد هزار درم و صد هزار تا به ششصد هزار درم .\r\nو يكى از سلف گفت كه باشد كه بنده لقمه‌اى بخورد و دل او بدان بگردد و تباه شود ، پس هرگز به جاى خود باز نيايد .\r\nو سهل گفت : هر كه لقمهء حرام خورد ، جوارح او معصيت كند اگر چه او خواهد يا نخواهد ، و داند يا نداند . و هر كه طعمهء وى حلال باشد جوارح او در طاعت و در خيرات موفّق باشد .\r\nو يكى از سلف گفت كه اول لقمه‌اى كه بنده از حلال بخورد آن چه از گناهان وى از پيش رفته باشد آمرزيده شود . و هر كه نفس خود را در مقام خوارى بايستاند در طلب حلال ، گناهان او از وى ساقط شود ، چون برگ درخت .\r\nو در آثار سلف آمده است كه واعظى چون براى مردم بنشيند ، علما گويند كه از وى سه چيز تفقد « 26 » كنيد : اگر معتقد بدعت باشد با وى همنشينى مكنيد كه او به زبان شيطان سخن گويد ، و اگر طعمهء او بد باشد سخن او در هوى باشد ، و اگر عقل او متمكّن نباشد از سخن او افساد بيش باشد از اصلاح . پس با وى همنشينى نبايد كرد .\r\nو در اخبار مشهور است از على بن ابى طالب - كرم اللّه وجهه - و از غير او : انّ الدّنيا حلالها حساب و حرامها عذاب ، اى ، حلال دنيا را حساب است و حرام آن عذاب . و ديگران زيادت كرده‌اند :\r\nو شبهتها عتاب .\r\nو آمده است كه يكى از صالحان طعامى به يكى از ابدال داد و او آن را نخورد . آن صالح از او بپرسيد ، گفت : ما جز حلال [ 97 
  ] نخورديم ، به سبب آن دلهاى ما مستقيم باشد و حال ما دايم بماند و ملكوت بر ما كشف شود و آخرت را مشاهده كنيم ، و اگر سه روز از آن چه شما مىخوريد ما بخوريم ، به چيزى از علم يقين باز نگرديم و خوف و مشاهده از دلهاى ما بشود . پس آن صالح گفت : من صايم الدهرم ، در ماهى سى ختم قرآن كنم . پس آن بدل « 27 » وى را گفت : اين شربت « 28 » از شير كه تناول كردن من آن را ديدى در شب ، من دوست‌تر از سى ختم در سيصد ركعت دارم از اعمال تو ، و آن شربت شير از آهوى وحشى بود .\r\nو ميان احمد حنبل و يحيى معين صحبت ديرينه بود ، پس احمد از وى جدا شد ، چون شنيد\r\n\r\n\r\n","description":"","footnote":"\r\n( 26 ) تفقد ، باز جستن .\r\n( 27 ) بدل ، بدل ( ج : ابدال ) .\r\n( 28 ) شربت ، به مقدار يك بار آشاميدن .\r\n","page_name":" 198 ","page_number":206},
  {"content":"\r\n\r\nكه مىگفت : من از كسى چيزى نپرسم و اگر ديو مرا دهد بخورم . تا يحيى معذرت كرد و گفت : من مزاح مىكردم . احمد گفت : در كار دين مزاح مىكردى ؟ و نمىدانى كه خوردن از كار دين است ، و حق تعالى آن را بر عمل صالح تقديم كرده است ، قوله تعالى :  كُلُوا مِنَ الطَّيِّباتِ وَ اعْمَلُوا صالِحاً  « 29 » .\r\nو در خبر آمده است كه در تورات نبشته است كه هر كه باك ندارد كه خوردنى او از كجا باشد ، خداى - عز و جل - باك ندارد كه وى را از كدام در به آتش اندازد .\r\nو از على - رضى اللّه عنه - آمده است كه پس از كشته شدن عثمان و نهب دار « 30 » ، طعامى نخوردم جز مهر كرده از بيم شبهت .\r\nو فضيل بن عياض و ابن عيينه و ابن المبارك نزديك وهيب بن ورد در مكه فراهم آمدند .\r\nپس رطب را ياد كردند . وهيب گفت كه رطب نزد من دوست‌ترين طعام است ، الاّ آن است كه آن را نمىخورم به سبب آميخته شدن رطب مكه به بستانهاى وقفى زبيده و غير آن . و ابن المبارك او را گفت : اگر در مثل اين نظر كنى نان بر تو تنگ شود . گفت : به چه سبب ؟ گفت : اصول ضيعتها به خالصات آميخته است . وهيب را غشى افتاد . سفيان « 31 » گفت : اين مرد را بكشتى ابن المبارك گفت : مراد من جز آن نبود كه بر وى آسان كنم . و چون به هوش باز آمد ، گفت : خداى تعالى بر من گواه كه هرگز نان نخورم تا به حضرت وى رسم . پس از آن شير خوردى . و مادر او روزى شير آورد ، و او را از آن بپرسيد ، مادر گفت : از گوسفند بنى فلان است . پس ، از بهاى آن پرسيد و گفت : ايشان گوسفند از كجا يافته‌اند ؟ ما در حال آن باز گفت . و چون به دهن نزديك آورد گفت :\r\nاين باقى مانده است كه كجا مىچريد ؟ مادر خاموش شد ، و او آن شير نخورد ، زيرا كه در موضعى مىچريد كه مردمان را در آن حقى بود . پس مادر گفت : بخور كه خداى تعالى تو را بيامرزد . گفت :\r\nنخواهم كه بيامرزد و « 32 » من آن را خورده باشم ، و مغفرت او به معصيت يابم .\r\nو بشر حافى از ورعان بود ، او را پرسيدند كه از كجا مىخورى ؟ گفت : از آن جا كه مردمان مىخورند ، و اگر كسى مىخورد و مىگريد ، نه چنان باشد كه مىخورد و مىخندد . و گفت : دستى كوتاه‌تر از دستى باشد و لقمه‌اى خردتر از لقمه‌اى . پس احتراز ايشان از شبهتها همچنين بوده .\r\n\r\n\r\n","description":"","footnote":"\r\n( 29 ) مؤمنون 23 - 51 .\r\n( 30 ) نهب‌دار ، مراد غارت خانهء عثمان است .\r\n( 31 ) سفيان بن عيينه .\r\n( 32 ) در حالى كه .\r\n","page_name":" 199 ","page_number":207},
  {"content":"\r\n\r\n\r\nأصناف حلال و مداخل آن\r\n( 1 ) بدان كه تفصيل حلال و حرام ، محل بيان آن كتب فقه است . و مريد از تطويل آن مستغنى بود ، بدانچه وى را طعمه‌اى معيّن باشد كه حلالى آن به فتوا بداند و جز آن نخورد . و اما آن كه در خوردن توسّع نمايد از وجوه متفرق ، به همه حال به علم حلال و حرام محتاج باشد ، چنان كه در كتب فقه تفصيل كرده‌ايم . و ما اكنون در سياق تقسيمى « 33 » به مجامع آن اشارت كنيم ، و آن تقسيم آن است كه مال حرام نشود جز براى معنيى در عين او يا براى خللى در جهت كسب او .\r\n\r\nقسم اول آن چه حرام است براى صفتى در عين او ، چون خمر و خوك و غير آن .\r\n( 2 ) و تفصيل او آن است كه عينهاى خوردنى بر روى زمين از سه قسم بيرون نيست : يا از معادن است چون نمك و گل و غير آن ، يا از نبات ، يا از حيوان .\r\nو اما معادن و آن اجزاى زمين است ، و كلّ آن چه از آن بيرون آيد حرام نيست ، مگر از آن روى كه خورنده را زيان دارد . و بعضى از آن به منزلت زهر است . و نان اگر مضر باشد خوردن او حرام بود . و گلى كه خوردن آن معتاد است حرام نيست ، مگر از روى ضرر . و فايدهء سخن ما كه حرام نيست با آن كه « 34 » خورده نشود آن است كه اگر چيزى از آن در خوردنى يا در طعامى افتد حرام نشود .\r\nو اما نبات از او حرام نيست مگر آن چه عقل را يا حيات را يا صحّت را زايل كند و مزيل « 35 » عقل بنگ و خمر و ديگر مسكرات است ، و [ 99 
  ] مزيل حيات زهرهاست ، و مزيل صحت داروها در غير وقت آن . و مجموع آن به ضرر باز مىگردد ، مگر خمر و مسكرات . چه آن چه از او مست نكند هم حرام است با اندكى « 36 » ، از براى عين او و صفت او و آن شدّت نشئه است .\r\nو اما زهر چون به سبب اندكى ، يا به سبب آن چه با چيزى ديگر سرشته شود ، زيان نكند حرام نباشد .\r\nو اما حيوانات دو قسم است : خوردنى و ناخوردنى . و تفصيل آن در كتابهاى اطعمه آمده است ، و نظر در تفصيل آن دراز است ، خصوصا در مرغان غريب و حيوانات برّ و بحر .\r\n\r\n\r\n","description":"","footnote":"\r\n( 33 ) « ى » نكره .\r\n( 34 ) با وجود آن كه .\r\n( 35 ) مزيل ، زايل كننده .\r\n( 36 ) با وجود اندكى .\r\n","page_name":" 200 ","page_number":208},
  {"content":"\r\n\r\nو آن چه خوردن او حلال است ، حلال آن گاه باشد كه ذبح او ذبح شرعي بود كه در او شرطهاى ذبح و آلت و جاى ذبح رعايت يافته باشد ، و آن در كتاب صيد و ذبايح مذكور است .\r\nو آن چه ذبح او شرعي نباشد يا بميرد حرام بود . و جز دو مرده حلال نباشد : ماهى و ملخ . و آن چه از طعامها مستحيل « 37 » شود ، چون كرم سيب و پنير ، در معنى ماهى و ملخ بود ، چه احتراز از آن ممكن نيست . و اما چون جدا كرده شود و خورده آيد ، حكم او حكم مگس و جعل « 38 » و كژدم بود .\r\nو هر چه خون او روان نباشد در تحريم آن سببى نيست ، مگر استقذار « 39 » . و اگر استقذار نيست كراهيت نبودى . و اگر شخصى باشد كه آن را استقذار نكند ، به خصوص « 40 » طبع او التفاتى نباشد ، چه براى عموم « 41 » استقذار به خبايث پيوسته است ، پس خوردن آن كراهيت باشد ، چنان كه اگر كسى آب بينى جمع كند و بياشامد . و كراهيت مگس و امثال آن براى نجاست آن نيست ، كه صحيح آن است كه به مرگ پليد نشود ، چه پيغامبر - صلّى اللّه عليه و سلم - مگسى را كه در طعام افتد ، هم در آن طعام فرو بردن فرموده است . و باشد كه آن طعام گرم بود و سبب مردن مگس شود .\r\nو اگر مورچه‌اى يا مگسى در ديگى افتد و از هم بريزد ، ريختن آن واجب نشود . چه مستقذر جرم اوست چون باقى ماند ، و نجس نشده است تا ديگ به نجاست آن حرام شود . و آن دليل است كه تحريم او براى استقذار است . و براى آن مىگوييم : اگر جزوى از آدمى مرده در ديگى افتد ، اگر چه وزن آن دانگى باشد ، همه حرام شود ، نه براى نجاست او ، چه درست آن است كه آدمى به مردن پليد نشود ، و ليكن خوردن آن حرام است ، براى احترام « 42 » نه براى استقذار .\r\nو اما حيوانات خوردنى ، چون به شرط شرع ذبح كرده شود ، همه اجزاى او حلال نباشد ، بل خون و سرگين و كلّ آن چه حكم به نجاست او رفته حرام باشد ، زيرا تناول نجاست مطلقا حرام است . و ليكن در اعيان چيزى پليد حرام نيست مگر از حيوانات .\r\nو اما از نباتها ، مسكرات پليد است و بس ، بيرون از آن چه عقل را زايل كند و مستى نيارد ، چون بنگ « 43 » . چه پليدى مسكر تغليظى است براى زجر « 44 » از آن ، به سبب آن كه در مظنهء مستى\r\n\r\n\r\n","description":"","footnote":"\r\n( 37 ) مستحيل ، دگرگون .\r\n( 38 ) جعل ، گوگال ، سرگين غلطان ، سرگين گردان ، خبزدوك ، گوى گردانك .\r\n( 39 ) استقذار ، پليد شمردن ، ناخوش داشتن .\r\n( 40 ) خصوص ، خاص بودن .\r\n( 41 ) عموم ، عام بودن .\r\n( 42 ) احترام ، حرام داشتن .\r\n( 43 ) يعنى بنگ هر چند حرام است پليد نيست .\r\n( 44 ) زجر ، منع .\r\n","page_name":" 201 ","page_number":209},
  {"content":"\r\n\r\nاست . و هر گاه كه قطره‌اى از نجاست يا جزوى از نجاست جامده در خوردنيى يا در طعامى يا در روغنى افتد ، خوردن كل آن حرام شود ، و انتفاع بدان بجز خوردن حرام نباشد . چه چراغ افروختن و طلا كردن « 45 » كشتى و حيوانات را دادن روا بود .\r\nو اين مجامع آن است كه براى صفتى در ذات او حرام شود . و اللّه الموفق و المعين .\r\n\r\nقسم دوم آن چه براى خللى در جهت اثبات يد بر او حرام باشد .\r\n( 1 ) و نظر در او مجال واسع دارد .\r\nپس گوييم كه گرفتن مال يا به اختيار ملك گيرنده شود ، يا بى اختيار او . و آن چه بى اختيار باشد ، چون ميراث است . و آن چه به اختيار او بود : يا نه از مالكى باشد ، چون بيرون آوردن از معدنها ، يا از مالكى باشد . و آن چه از مالكى باشد ، امّا بقهر بود و امّا به تراضى و آن چه بقهر گيرند : بدان باشد كه مالك آن را عصمتى « 46 » نبود ، چون غنيمتها ، و يا به دانگى استحقاق گرفتن باشد ، چون زكات از جماعتى كه از دادن آن امتناع نمايند و نفقتهايى كه واجب شود . و آن چه بر تراضى گيرند : يا به عوضى باشد ، چون فروخته و مهر و أجرت ، يا بى عوضى ، چون بخشيده و وصيت . و از اين سياق شش قسم حاصل آيد :\r\nاول آن كه مالكى نباشد ، چون يافتن از معادن و احياى موات و شكار و هيزم زدن و آب از جوى برداشتن و كاه درودن . و اين حلال است به شرط آن كه آدميى محترم « 47 » را بدان اختصاصى نباشد . و چون از اختصاص خالى بود ملك گيرنده شود ، و تفصيل آن در « كتاب احياى موات » آيد .\r\nدوم آن كه بقهر گيرند از كسى كه او را حرمتى نبود ، و آن فىء « 48 » و غنيمت و ديگر مالهاى كافران حربى است . و آن حلال است مسلمانان را چون خمس از آن بيرون آرند و باقى ميان مستحقان بعدل قسمت كنند ، و از كافرى [ 100 
  ] كه او را حرمتى و امانى و عهدى بود نستده باشند . و تفصيل آن شرطها در « كتاب سير از كتاب فىء و غنيمت » و « كتاب جزيت » باشد .\r\nسوم آن كه بقهر باشد به طريق استحقاق ، در حال امتناع كسى كه حق بر او بود « 49 » ، پس\r\n\r\n\r\n","description":"","footnote":"\r\n( 45 ) طلا كردن ، اندودن .\r\n( 46 ) عصمت ، مصونيت ، تحفّظ .\r\n( 47 ) محترم ، آن كه او را حرمت و امان باشد .\r\n( 48 ) فىء ، مالى كه بدون جنگ و بى هيچ كشتارى نصيب مسلمانان شود .\r\n( 49 ) بر ذمهء او بود .\r\n","page_name":" 202 ","page_number":210},
  {"content":"\r\n\r\nبى رضاى او ستده باشد . و آن حلال است چون سبب استحقاق و صفتى كه بدان مستحق شود تمام باشد ، و بر مقدار مستحق اقتصار افتد . و بايد كسى استيفا كند كه وى را حقّ استيفا باشد از قاضى يا سلطان يا مستحقّ . و تفصيل آن در « كتاب صدقات » و « كتاب وقف » و « كتاب نفقات » بود . چه در او نظر است در صفت مستحقان زكات و وقف و نفقت و غير آن از حقوق . و چون شرطهاى آن مستوفى شد حلال باشد .\r\nچهارم آن كه برضا گرفته شود به معاوضه . و آن حلال است چون شرط هر دو عوض و هر دو عاقد و هر دو لفظ - اى ، ايجاب و قبول - رعايت يابد ، با آن چه شرع بدان تعبّد فرموده است از گذاشتن « 50 » شرطهاى مفسد . و بيان آن در « كتاب بيع ، و سلم ، و اجارت ، و حوالت ، و ضمان ، و قراض ، و شركت ، و مساقات « 51 » ، و شفعه ، و صلح ، خلع ، و كتابت ، و صداق » و ديگر معاوضات آمده است .\r\nپنجم آن كه برضا گرفته شود بى عوضى . و آن حلال است چون شرط معقود عليه و شرط هر دو عاقد و شرط عقد رعايت يابد ، و بدان نه انجامد كه به وارثى و غير آن ضرر رسد . و آن در « كتاب هبات و وصايا و صدقات » مذكور است .\r\nششم آن چه بى اختيار حاصل آيد ، چون ميراث . و آن حلال است چون موروث به يكى از اين پنج جهت « 52 » كسب كرده باشد بر وجهى كه حلال بود . پس حلال باشد آن بعد از گزاردن وام ، و تنفيذ وصيتها ، و راست كردن قسمت ميان ورثه ، و بيرون آوردن زكات و حج و كفّارات اگر واجب بوده باشد . و آن در « كتاب وصايا و فرايض » مذكور است .\r\nو اين مجامع مدخلهاى حلال و حرام است كه به جملهء آن اشارت كرديم تا مريد بداند كه اگر طعمهء او پراكنده باشد و از يك جهت معيّن نبود ، از علم اين كارها مستغنى نباشد . و هر چه از جهتى از اين جهتها تناول كند بايد كه از اهل علم بپرسد ، و به جهل بر آن اقدام ننمايد . چه چنان كه عالم را بخواهند پرسيد كه چرا علم خود را خلاف كردى ، جاهل را بخواهند پرسيد كه چرا جهل خود را ملازمت نمودى و علم نياموختى پس از آن چه تو را گفته شده بود كه « طلب علم\r\n\r\n\r\n","description":"","footnote":"\r\n( 50 ) گذاشتن ، ترك كردن ، اجتناب .\r\n( 51 ) مساقات ، آبيارى و مواظبت درخت و شركت در محصول و دخل آن .\r\n( 52 ) جهات مذكور در پنج قسم قبلى .\r\n","page_name":" 203 ","page_number":211},
  {"content":"\r\n\r\nبر هر مسلمانى فريضه است » .\r\n\r\nدرجات حلال و حرام\r\n( 1 ) بدان كه همهء حرامها پليد است و ليكن بعضى پليدتر از بعضى است ، و همهء حلالها پاك است و ليكن بعضى پاكتر و صافىتر از بعضى است . چنانچه طبيب حكم مىكند بر حرارت شيرينيها و ليكن مىگويد : بعضى گرم در درجهء اولى چون شكر ، و بعضى در درجهء ثانى چون فانيذ « 52 » ، و بعضى در درجهء ثالث چون دوشاب ، و بعضى در درجهء چهارم چون انگبين . پس حرام همچنين بعضى در درجهء اول پليد است و بعضى در دوم و بعضى در سوم و بعضى در چهارم درجه . و همچنين حلال نيز در درجات صفات و پاكى متفاوت است . و ما به اهل طب اقتدا كنيم از براى تقريب « 53 » ، و اگر چه تحقيق آن حصر واجب نكند ، چه به هر درجه‌اى از درجه‌ها نيز تفاوت نامحصور راه يابد ، و بسيار شكر باشد از شكر ديگر گرم‌تر باشد ، و همچنين غير آن .\r\nپس همچنين مىگوييم كه ورع از حرام بر چهار درجه است :\r\nاول ورع عدول است . و آن ، آن است كه به اقتحام آن فسق واجب آيد و عدالت ساقط گردد ، و اسم عصيان ثابت شود و شخص به سبب آن متعرض آتش باشد . و آن ورع است از هر چيزى كه به فتواى فقها تحريم شده .\r\nدوم ورع صالحان . و آن امتناع است از آن چه احتمال تحريم بدان راه يابد و ليكن مفتى بر ظاهر بنا حكم كند و به تناول آن رخصت دهد ، و آن موضعهاى شبهت است به اجمال ، و گذاشتن « 54 » آن را ورع صالحان نام كنيم ، و او در درجهء دوم است .\r\nسوم آن كه در فتوا حرام نباشد و در حلالى آن شبهتى نباشد ، و ليكن بيم آن بود كه به حرام ادا كند « 55 » و آن ترك چيزى است كه در آن باك نباشد ، از ترس آن چه در آن باك است . و اين ورع متقيان است . پيغامبر - صلّى اللّه عليه و سلم - گفت : لا يبلغ العبد درجة المتقين حتّى يدع ما لا بأس به مخافة ما به بأس ، اى ، بنده به درجهء متقيان نرسد تا چيزى را كه در آن باك نباشد از بيم آن چه در آن باك بود بگذارد « 56 » .\r\n\r\n\r\n","description":"","footnote":"\r\n( 52 ) فانيذ ( معرّب پانيذ ) ، قند سفيد ، شكر سفيد .\r\n( 53 ) از براى تقريب ، تقريبا .\r\n( 54 ) گذاشتن ، ترك كردن ، اجتناب .\r\n( 55 ) ادا كند ، منجر شود .\r\n( 56 ) گذاشتن ، ترك كردن ، اجتناب .\r\n","page_name":" 204 ","page_number":212},
  {"content":"\r\n\r\nچهارم آن چه اصلا در آن باك نباشد و ترس از آن نبود كه به چيزى انجامد كه در آن باك بود و ليكن تناول آن براى غير خداى تعالى باشد و نه بر نيت آن كه تواند بدان بر بندگى خداى - عز و جل - قوّت گيرد ، يا به سببهايى كه آن را آسان كند كراهيت يا معصيتى راه يابد . و باز بودن از آن ورع صدّيقان است .\r\nو اين درجات حلال است به اجمال [ 101 
  ] تا آن گاه كه او را به امثله و شواهد مفصّل گردانيم .\r\nو اما حرامى كه آن را در درجهء اول ياد كرديم . و آن ، آن است كه پرهيزيدن از آن شرط است در عدالت و دور كردن علامت فسق . و آن نيز در پليدى بر درجات است . چه آن چه به عقدى فاسد گرفته شود - چون معاطات مثلا در چيزى كه در آن معاطات روا نباشد - حرام است ، و ليكن به درجهء آن چه بر سبيل قهر غصب كنند نيست ، بل مغصوب غليظتر « 56 » است ، چه در او گذاشتن راه شرع است در كسب كردن و رنجه داشتن ديگرى ، و « 57 » در معاطات رنجه داشتن نيست ، و گذاشتن راه تعبّد است و بس . پس وا گذاشتن او طريق تعبّد را به معاطات آسانتر از گذاشتن آن « 58 » به ربا . و دريافتن اين تفاوت به وعيد شرع و تشديد و تأكيد اوست در بعضى نهيها ، چنان كه در « كتاب توبه » بخواهد آمد ، آن جا كه فرق ميان كبيره و صغيره مذكور خواهد شد ، بدانچه به ظلم استده از درويشى يا پارسايى يا يتيمى پليدتر و غليظتر از آن باشد كه از قوى يا توانگرى يا فاسقى استده شود ، زيرا كه درجات رنجه داشت « 59 » مختلف شود به اختلاف رنجانيده شده .\r\nو اين دقيقه‌هاست در تفاصيل پليديها ، نبايد كه از آن غفلت رود . و اگر نه اختلاف درجه‌هاى عاصيان بود [ ى 
  ] ، دركهاى آتش مختلف نشدى . و چون اسباب تغليظ دانستى ، به مقصور كردن آن بر سه درجه يا چهار حاجت نباشد ، چه آن به منزلت تهكّم « 60 » و تشهّى « 61 » بود ، و آن طلب حصر است در چيزى كه آن را حاصر نيست « 62 » . و دليل بر اختلاف درجات حرام در پليدى آن است كه در تعارض محذورات و ترجيح بعضى از آن بر بعضى بخواهد آمد ، تا چون به خوردن\r\n\r\n\r\n","description":"","footnote":"\r\n( 56 ) غليظ ، شديد .\r\n( 57 ) و حال آن كه .\r\n( 58 ) از گذاشتن طريق تعبّد .\r\n( 59 ) رنجه داشت ( مصدر مرخم مركب ) .\r\n( 60 ) تهكّم ، فسوس كردن ، مسخره كردن .\r\n( 61 ) تشهّى ، آرزو كردن .\r\n( 62 ) حاصر ، حصر كننده ، نمىتوان آن را محدود كرد .\r\n","page_name":" 205 ","page_number":213},
  {"content":"\r\n\r\nمردار يا طعام غير يا صيد حرم مضطر شويم ، بعضى را از اين بر بعضى تقديم نماييم .\r\n\r\nامثلهء چهار درجه در ورع و شواهد آن\r\n\r\nاما درجهء اول و آن ورع عدول است .\r\n( 1 ) پس هر چه فتوا حرامى آن اقتضا كند ، از آن چه در شش مدخل از مدخلهاى حرام كه ياد كرديم داخل شود براى فقد شرطى از شرطهاى آن ، آن حرام مطلق است كه مقتحم « 63 » آن به فسق و معصيت منسوب شود . و او آن است كه به حرام مطلق آن را مىخواهيم « 64 » ، و آن را به مثالها و شاهدها حاجت نيست .\r\n\r\nاما درجهء دوم مثالهاى آن هر شبهتى بود كه دور بودن از آن واجب نيست و ليكن مستحب است ،\r\n( 2 ) چنان كه در باب شبهتها بخواهد آمد . چه بعضى از شبهتها آن است كه دور بودن از آن واجب است ، و آن به حرام لاحق شود . و بعضى آن است كه دور بودن از آن مكروه است ، و بپرهيزيدن از آن پرهيزكارى موسوسان باشد ، چنان كه كسى از شكار باز ايستد از بيم آن كه شكارى از آدميى كه مالك آن بوده جسته بود ، و اين وسوسة است . و بعضى آن است كه دور شدن از آن مستحب است و واجب نيست . و آن ورع آن است كه قول پيغامبر - صلّى اللّه عليه و سلم - كه فرموده است :\r\nدع ما يريبك إلى ما لا يريبك ، اى ، بگذار چيزى را كه تو را در گمان اندازد ، و سوى چيزى رو كه تو را در گمان نه اندازد ، بر آن بايد گرفت و بر نهى تنزيه حمل بايد كرد . و همچنين قول پيغامبر - صلّى اللّه عليه و سلم : كل ما أصميت و دع ما أنميت ، اى ، صيدى را كه زخم كردى و پيش تو مرد آن را بخور ، و آن چه خسته كردى و از پيش تو غايب شد پس آن را مرده يافتى مخور ، چه احتمال دارد كه به افتادن يا به سببى ديگر مرده باشد ، نه به زخم تو . و اختيار آن است ، چنان كه بيان خواهيم كرد ، كه آن حرام نيست و ليكن گذاشتن « 65 » آن از ورع صالحان است . و فرمودن پيغامبر - عليه السّلام - كه بگذار ، امر به تنزيه است ، چه در بعضى روايتها آمده است : كلّ منه و ان غاب عنك ما لم تجد فيه أثرا من غير سهمك ، اى ، بخور از آن اگر چه از تو غايب شده باشد ، ما دام كه در او از غير تير خود اثرى نيابى . و همچنين عدىّ حاتم را گفت ( ص ) در سگ معلّم « 66 » : و ان اكل\r\n\r\n\r\n","description":"","footnote":"\r\n( 63 ) مقتحم ، مرتكب .\r\n( 64 ) و او همان است كه مراد ما از حرام مطلق آن است .\r\n( 65 ) گذاشتن ، ترك كردن ، اجتناب .\r\n( 66 ) معلّم ، تربيت شده ، سگ معلّم ، سگ شكارى .\r\n","page_name":" 206 ","page_number":214},
  {"content":"\r\n\r\nفلا تأكل فانّى أخاف ان يكون انّما أمسك على نفسه ، اى ، اگر سگ بخورده تناول مكن ، چه ترسم كه او براى خود نگاه داشته باشد . و اين بر سبيل تنزيه نهى فرموده نه براى ترس . چه بو ثعلبهء خشنى را گفت : كل منه . او پرسيد : و ان اكل منه ؟ فرمود : و ان اكل ، اى ، اگر چه سگ بخورده باشد از آن بخور .\r\nزيرا كه بو ثعلبه درويشى كاسب بود ، حال او اين ورع را احتمال نكردى ، و حال عدىّ احتمال كردى .\r\nو از ابن سيرين آمده است كه چهار هزار درم بگذاشت به سبب چيزى كه در دل وى اثر كرده ، با آن چه علما متفق بودند كه در آن باكى نبود . و مثالهاى اين درجه وقتى كه تعرض « 66 » درجه‌هاى شبهت خواهيم [ 102 
  ] كرد ياد كنيم . و هر شبهتى كه اجتناب از آن واجب نيست مثال اين درجه است .\r\n\r\nو اما درجهء سوم و آن ورع متقيان است ،\r\n( 1 ) و قول پيغامبر - صلّى اللّه عليه و سلم : لا يبلغ العبد درجة المتّقين حتّى يدع ما لا بأس به مخافة ما به بأس شاهد آن است . و عمر - رضى اللّه عنه - گفت : كنّا ندع تسعة اعشار الحلال مخافة ان نقع في الحرام ، اى ، ما نه جزو از ده جزو حلال بگذاشتيمى از بيم آن كه در حرام افتيم . و بو دردا - رضى اللّه عنه - گفت كه تمام تقوى آن است كه بنده در مثقال ذرّه‌اى بترسد تا بدان حد كه آن چه داند كه حلال است ، از بيم آن كه حرام باشد بگذارد ، تا ميان او و آتش حجابى بود . و براى اين يكى از ايشان صد درم داشت بر مردى ، چون آن مرد صد درم بر او برد نود و نه بستد ، و از همه استدن بپرهيزيد ، از بيم آن كه چيزى زيادة ستده شود . و يكى از ايشان بازرگانى كردى و هر چه بستدى به نقصان حبه‌اى بستدى ، و هر چه بدادى به زيادت حبه‌اى بدادى ، تا آن باز دارنده باشد از آتش . و اين درجهء احتراز است از چيزى كه مردمان بدان تسامح نمايند . و آن در فتوا حلال است ، و ليكن از گشادن در آن بيم آن باشد كه به غير آن كشد ، و نفس بر گستاخى ألف گيرد و ورع بگذارد .\r\nو از اين است آن چه از على معبد آمده است كه در خانه‌اى به كرا بودم و نامه‌اى مىنوشتم ، خواستم كه به خاك ديوار نبشته را خشك كنم ، پس انديشيدم كه ديوار ملك من نيست ، و نفس من گفت : خاك ديوار را چه قدر باشد ؟ و آن خاك برداشتم و بر نبشته افشاندم . پس چون در خواب شدم ، شخصى ايستاده ديدم كه مىگفت : اى على ، فردا بدانند آن كسانى كه گويند : خاك\r\n\r\n\r\n","description":"","footnote":"\r\n( 66 ) تعرض ، به چيزى پرداختن .\r\n","page_name":" 207 ","page_number":215},
  {"content":"\r\n\r\nديوار را چه مقدار باشد . و شايد معنى اين سخن آن است كه بدانند كه چگونه منزلت ايشان كم شود ، چه تقوى را منزلتى است كه به فوت ورع متقيان فوت شود ، و مراد آن نيست كه مستحق عقوبتى گردد .\r\nو از آن جمله است آن چه از عمر - رضى اللّه عنه - آمده است كه از بحرين وى را مشكى رسيده بود . گفت و از نى « 67 » بايستى تا آن را بسنجد تا ميان مسلمانان بخش كنم . قوم « 68 » او عاتكه گفت كه من نيكو دانم سنجيد . گفت : مدانيا « 69 » ! ترسم كه دست تو بر آن آيد ، پس انديشى كه در دستت اثر غبارى است و آن را به گردن خود مالى ، و بدان سبب مرا زيادت از مسلمانان ديگر رسيده باشد . و پيش عمر عبد العزيز مشك مسلمانان مىسنجيدند ، او بينى خود بگرفت تا بوى آن به وى نرسد ، و چون آن را مستبعد شمردند گفت : از او جز بوى منفعت نگيرند . و حسن بن على « 70 » رضى اللّه عنهما - خرد بود ، خرمايى از صدقه برداشت ، پيغامبر - صلّى اللّه عليه و سلم - گفت : كخ كخ ألقها ، اى ، بينداز آن را .\r\nو از اين جمله است آن چه آمده است كه يكى از سلف شبى نزديك مردى بود در حال نزع ، و چون او وفات كرد ، گفت : چراغ فرو مىرانيد كه وارثان را در روغن حقى حادث شد . و سليمان تيمى از نعيمهء عطّاره روايت كرد كه عمر عطر مسلمانان را به قوم « 71 » خود دادى تا بفروشد ، وقتى بر من فروخت و در قيمت زيادت و نقصان نكرد ، اما به دندان آن را مىشكست ، و در انگشت او از آن چيزى آويخت ، آن را به دامنى « 72 » ماليد . و چون عمر بر وى رفت ، گفت : اين چه بوى است ؟\r\nاو حال تقرير كرد . عمر گفت : عطر مسلمانان مىگيرى ؟ پس دامنى از سر او بستد و سبوى آب بياورد و بر آن مىريخت و در خاك مىماليد و مىانبوييد « 73 » تا بوى وى نماند . پس نعيمه گفت : بار ديگر بر قوم عمر رفتم ، او عطر بسخت « 74 » ، در انگشت او چيزى از آن متعلق شد « 75 » ، انگشت به دهان كرد ، پس به خاك ماليد . و اين از عمر ورع و تقوى بود ، از بيم آن كه آن به غير آن نه انجامد ، و الا از شستن دامنى عطر به مسلمانان نرسد ، و ليكن انكار كرد « 76 » از قوم خود براى منع و زجر او ، و از بيم آن كه كار از آن حد در نگذرد .\r\n\r\n\r\n","description":"","footnote":"\r\n( 67 ) وازن ، وزن كننده .\r\n( 68 ) قوم ، همسر .\r\n( 69 ) مدانيا ، ندانى .\r\n( 70 ) در شرح زبيدى : حسين بن على ( 6 - 26 ) .\r\n( 71 ) قوم ، همسر .\r\n( 72 ) دامنى ، سر انداز زنان ، مقنعه .\r\n( 73 ) انبوييدن ، بوييدن .\r\n( 74 ) سختن ، وزن كردن ، سنجيدن .\r\n( 75 ) متعلق شدن ، آويختن .\r\n( 76 ) انكار كردن ، زشت شمردن .\r\n","page_name":" 208 ","page_number":216},
  {"content":"\r\n\r\nو از اين جمله است آن چه آمده است كه از احمد حنبل - رضى اللّه عنه - پرسيدند كه مردى در مسجد باشد و مجمر سلطان بيارند و مسجد را به عود بخر كنند . گفت : بايد كه از مسجد بيرون آيد كه از عود جز بوى آن منفعتى نباشد ، و اين نزديك است به حرام . چه آن قدر از بوى عطر كه به جامهء وى آويزد روا كه « 76 » مقصود باشد ، و [ روا كه 
  ] در آن ضنّت رود « 77 » ، و نتوان دانست كه در آن تسامح هست يا نه . و هم از وى پرسيدند كه اگر از كسى ورقى از حديث بيفتد ، يا بندهء آن را روا باشد كه از آن بنويسد ، پس ورق باز دهد ؟ گفت : نى ، دستورى خواهد پس بنويسد . و اين نيز روا كه در شك باشد كه صاحب او بدان راضى است يا نه ؟ [ 103 
  ] و آن چه در محل شك باشد - و اصل تحريم آن بود - حرام باشد ، و ترك او از درجهء اول بود .\r\nو از آن جمله پرهيزكارى است از زينت ، زيرا كه بيم آن باشد كه به غير آن داعى شود ، اگر چه زينت در نفس خود مباح است . و احمد حنبل را - رضى اللّه عنه - از نعلين سندى « 78 » پرسيدند . گفت : من آن را در پاى نكنم ، و ليكن از بهر گل در آن رخصت دهم و از براى زينت نه .\r\nو از آن جمله است آن چه آمده است كه عمر - رضى اللّه عنه - زنى داشت كه وى را دوست داشتى ، و چون خليفه شدى وى را گذاشتى از بيم آن كه در باطلى شفاعت كند و او را « 79 » رضاى وى بايد طلبيد . و اين از جملهء گذاشتن چيزى است كه در آن باكى نيست ، از بيم آن كه مبادا به چيزى ادا كند كه در آن باكى است .\r\nو بيشتر مباحات داعى باشد به محظورات ، تا به حدى كه سير خوردن و عطر به كار داشتن شهوت عزب بجنباند . پس شهوت به انديشيدن داعى شود ، و انديشيدن به ديدن ، و ديدن به جز آن . و همچنين نگريستن در سرايهاى توانگران و تجمّل ايشان مباح است ، و ليكن حرص انگيزد و به طلب مثل آن داعى شود ، و از آن ارتكاب چيزى كه تحصيل آن حلال نباشد لازم آيد . و همچنين همهء مباحات ، چون به قدر حاجت در وقت حاجت گرفته نشود با احتراز از غايله‌هاى آن - اول به معرفت ، و دوم به حذر - كم باشد كه از خطر خالى ماند . و همچنين كل آن كه به شره گرفته شود كم باشد كه از خطر خالى باشد تا به حدى كه احمد حنبل - رضى اللّه عنه - گچ كردن\r\n\r\n\r\n","description":"","footnote":"\r\n( 76 ) روا كه ، باشد كه .\r\n( 77 ) ضنّت ، بخل ، روا كه مقصود نباشد آن مقدار بو كه در جامهء وى آويزد .\r\n( 78 ) در شرح زبيدى : ( النعال السبتية ) و هي التي لا شعر عليها من قولهم سبت رأسه سبتا إذا حلقه ( 6 - 28 ) . نعال سبتيه ، كفشهايى كه مويهاى پوست آن به دباغى زايل و در نتيجه نرم شده باشد .\r\n( 79 ) عمر را .\r\n","page_name":" 209 ","page_number":217},
  {"content":"\r\n\r\nديوارها كراهيت داشته است و گفته كه گچ كردن زمين براى دفع خاك باشد و اما گچ كردن ديوار آرايشى بى فايده است ، تا به حدى كه گچ كردن مسجد و آرايش آن منكر داشته است ، و براى آن دليل آورده است كه پيغامبر را - صلّى اللّه عليه و سلم - پرسيدند كه مسجد را تكحيل كنيم ؟ گفت : لا عريش كعريش موسى ، اى ، نبايد كرد و سايه‌بانى از چوب و گياه چنان كه موسى را - صلوات اللّه عليه - بود بسنده است . و تكحيل آن باشد كه از چيزى چون سرمه ديوار را بيندايند . و پيغامبر - صلّى اللّه عليه و سلم - در آن رخصت نداده .\r\nو سلف جامهء تنك كراهيت داشتندى و گفتندى : هر كه را جامه تنك باشد دين تنك بود . و اين همه را از بيم آن كردندى كه پسر وى شهوت در مباحات به غير آن سرايت كند . چه آرزو برندهء در محظور و مباح يك شهوت است . و چون مسامحت با وى معتاد گشت گستاخ شود . پس خوف تقوى از اين همه پرهيز « 80 » اقتضا كند . و هر چه از مثل اين ترس خالى باشد حلال طيّب است در درجهء سوم . و كل آن چه در او بيم آن نباشد كه به معصيت ادا كند حكم او اين است .\r\n\r\nو اما درجهء چهارم و آن ورع صدّيقان است .\r\n( 1 ) و حلال طلق به نزديك ايشان آن است كه در اسباب حصول آن معصيتى نرفته باشد ، و بدان به معصيتى استعانت كرده نشود ، و در حال و مآل قضاى حاجتى از آن مقصود نباشد ، بل تناول آن براى خداى تعالى بود . و بس ، و براى نيرو گرفتن بر عبادت او ، و باقى داشتن حيات براى آن . و اين جماعت آن كسان‌اند كه هر چه براى خداى تعالى نباشد حرام دانند ، براى امتثال قول حق تعالى :  قُلِ اللَّهُ ثُمَّ ذَرْهُمْ  ، اى ، بگوى خداى ، سپس دست از ايشان بدار . و اين مرتبهء موحّدانى است كه از حظهاى نفسانى مجرّد شوند و مقصد خود براى خداى تعالى يگانه كنند . و شك نيست كه هر كه بپرهيزد از چيزى كه رسيدن بدان به معصيتى باشد ، يا بدان بر معصيتى استعانت كرده شود ، بپرهيزد از چيزى كه به سبب كسب آن معصيتى يا كراهيتى مقرون شود .\r\nو از آن جمله آن است كه از يحيى بن يحيى - رضى اللّه عنه - آمده است كه شربتى « 81 » دارو تناول كرد ، قوم « 82 » او گفت : اگر گامى چند در سراى بر وى دارو در كار آيد . گفت : اين رفتن را وجهى نمىدانم ، و سى سال است كه من با نفس خود حساب مىكنم . پس چنانستى كه در اين\r\n\r\n\r\n","description":"","footnote":"\r\n( 80 ) پرهيز از اين همه را .\r\n( 81 ) شربت ، به اندازهء يك بار نوشيدن .\r\n( 82 ) قوم ، همسر .\r\n","page_name":" 210 ","page_number":218},
  {"content":"\r\n\r\nرفتن وى را نيتى كه تعلق آن به دين باشد حاضر نشد ، بدان سبب روا ندانست كه بر آن اقدام كند .\r\nو سرىّ - رضى اللّه عنه - گفت كه وقتى در كوهى به گياهى رسيدم و آبى از آن كوه بيرون مىآمد ، از آن گياه و آب تناول كردم ، و انديشيدم كه اگر روزى حلالى پاكيزه خورده‌ام آن امروز است .\r\nهاتفى آواز داد كه قوّتى كه تو را بدين جاى رسانيد از كجاست ؟ از آن حديث باز گشتم و پشيمان شدم .\r\nو از اين جمله است آن چه از ذو النون مصرى - رضى اللّه عنه - آمده است كه او گرسنه و محبوس بود ، زنى پارسا براى وى طعامى فرستاد بر دست [ 104 
  ] زندانبان ، و ذو النون آن را نخورد ، و عذر بر اين جمله تقرير كرد كه بر طبق ظالمى به من رسيد ، يعنى كه قوّتى كه طعام را به من رسانيد پاك نبود . و اين غايت قصوى است در ورع .\r\nو از آن جمله است آن چه بشر - رضى اللّه عنه - از جويهايى كه اسرا كاويده بودند آب نخوردى . چه جوى سبب آب رفتن راست ، و موجب رسيدن آن به دو ، اگر چه آب در نفس خود مباح است ، چه او چون منفعت گيرنده‌اى باشد به جويى كه آن به كار مزدوران كاويده شده است و مزد ايشان از حرام داده‌اند . و براى اين بعضى از ايشان از انگور حلال كه از رز حلال بود امتناع نمودند و صاحب رز را گفتند كه تو آن را تباه كردى ، بدانچه از جويى آب دادى كه آن را ظالمان كاويده‌اند . و اين از ظلم دور تر است از خوردن نفس آب نهر ، زيرا كه احتراز است از آن چه انگور مدد از آب گرفته است . و بعضى از ايشان چون به حج رفتندى از حوضهايى كه ظالمان ساخته بودند آب نخوردندى ، با آن كه آب مباح است ، و ليكن به حوض محفوظ مانده است و حوض به مال حرام ساخته شده است ، پس چنانستى كه از حوض منفعت گرفته است . و امتناع ذو النون از دست زندانبان از اين همه قوىتر است . زيرا كه دست زندانبان را به حرام صفت نتوان كرد ، به خلاف طبق مغصوب كه بر آن نهاده باشد ، و ليكن آن به قوّتى كه از غذاى حرام حاصل آمده است به وى رسيده است . و براى اين صدّيق - رضى اللّه عنه - شير خورده را بر آورد ، از بيم آن كه قوّتى در وى حاصل آيد از حرام ، با آن كه نادانسته خورده بود و اخراج آن واجب نبود .\r\nو ليكن خالى كردن باطن را از ناشايست از ورع صدّيقان است .\r\nو از آن جمله است پرهيزكارى از كسب حلال ، كه درزى در مسجد دوزد « 83 » ، چه احمد\r\n\r\n\r\n","description":"","footnote":"\r\n( 83 ) در عربى : و من ذلك التورّع عن كسب حلال اكتسبه خياط في المسجد .\r\n","page_name":" 211 ","page_number":219},
  {"content":"\r\n\r\nحنبل - رضى اللّه عنه - نشستن درزى را در مسجد كراهيت داشته است . و او را از دوك تراشى پرسيدند كه در گنبد گورستان نشيند در وقتى كه از باران ترسد ، گفت : گورستان از كار آخرت است . و يكى از ايشان چراغى را فرو مىراند كه غلام وى آن را از چراغى افروخته بود كه از آن جماعتى بود كه مال ايشان مكروه بود . و ديگرى امتناع نمود از گرم كردن تنور براى نان كه در او انگشتى « 84 » از هيزم مكروه مانده بود . و يكى از ايشان باز بود « 85 » از آن چه بند نعلين را در روشنايى شمعى استوار كند كه از مشعل سلطان روشن شده باشد .\r\nو اين دقايق ورع است نزديك سالكان راه آخرت . و تحقيق در اين آن است كه ورع را اوّلى است ، و آن باز بودن است از آن چه در فتوا حرام است ، و آن را غايتى است ، و آن ورع صدّيقان است و باز بودن است از كل آن چه براى خداى تعالى نيست ، از آن چه به شهوت گرفته است ، يا بدان به مكروهى رسيده ، يا مكروهى به سبب آن پيوسته . و ميان ايشان درجات است در احتياط . و هر چند كه بنده بر نفس خود تشديد بيشتر كند ، روز قيامت سبك بارتر باشد ، و بر صراط زودتر گذرد ، و از راجح شدن كفهء بدى بر كفهء نيكى دور تر بود . و به حسب تفاوت اين درجات در پرهيزكارى ، منازل در آخرت متفاوت شود ، چنان كه درجات آتش در حق ظالمان متفاوت باشد ، به حسب تفاوت درجات حرام در پليدى . و چون حقيقت كار دانستى اختيار به دست تو است : اگر خواهى احتياط بيشتر كن ، و اگر خواهى آسان گير و رخصت مىطلب . چه ثمرهء احتياط مر تو را خواهد بود ، و تبعهء « 86 » آسانگيرى بر تو خواهد ماند . و اللّه اعلم بالصواب .\r\n\r\nباب دوم در مراتب شبهتها و مواضع انگيزش آن و منازل آن و تمييز آن از حلال و حرام\r\n( 1 ) پيغامبر - صلّى اللّه عليه و سلم - فرمود : الحلال بيّن و الحرام بيّن و بينهما امور مشتبهات لا يعلمها كثير من النّاس ، اى ، حلال پيداست و حرام پيداست و ميان آن دو ، كارهاى مشتبه است كه بسيارى از\r\n\r\n\r\n","description":"","footnote":"\r\n( 84 ) انگشت ، زغال .\r\n( 85 ) باز بودن ، امتناع .\r\n( 86 ) تبعه ، تبعت ، عاقبت بد .\r\n","page_name":" 212 ","page_number":220},
  {"content":"\r\n\r\nمردمان آن را ندانند . پس هر كه از شبهتها بپرهيزد ، دين و عرض خود را صيانت ساخته بود ، و هر كه در شبهتها افتد ، حرام را مواقعت كند « 87 » ، چنان كه شبانى كه گرد بر گرد مرغزارى نگاه داشته « 88 » چراند ، زود باشد كه در آن افتد . و اين [ 105 
  ] حديث نص است در اثبات اين سه قسم . و مشكل آن قسم ميانه است كه بسيارى از مردمان ندانند ، و شبهت آن است . و از بيان آن و دور كردن پرده از آن چاره نيست ، چه چيزى كه مردمان بسيار آن را ندانند و اندكى بدانند ، در پرده بود .\r\nپس مىگوييم كه حلال طلق آن است كه در ذات آن ، صفتهايى كه موجب تحريم است در عين آن نباشد ، و به اسباب آن تحريمى يا كراهيتى راه نيابد . و مثال آن ، آب است كه مردم از باران گيرند پيش از آن كه در ملك كسى افتد ، و در حال گرفتن روى او موافق هوايى باشد كه در ملك او بود ، يا در زمينى مباح .\r\nو حرام محض آن است كه در او صفتى حرام گرداننده باشد ، چنان كه شدت مستى در خمر و نجاست در بول ، يا به سببى حاصل آيد كه قطعا منهى بود ، چنان كه از ظلم و ربا و غير آن حاصل كند .\r\nو اين دو طرف ظاهر است . و آن چه كار آن محقق باشد و غير آن را محتمل بود ، و آن احتمال را سببى نه كه بر آن دلالت كند ، هم بدين طرفها پيوندد . چه صيد بر و بحر حلال است ، و هر كه آهويى گيرد ، احتمال آن دارد كه از ملك صيادى جسته باشد ، و همچنين صورت بندد كه ماهى از دست و خريطهء « 89 » صياد بخزيده بود . و مثل اين احتمال به آب باران كه از هوا گرفته باشند راه نيابد ، و ليكن اين هم در معنى آب باران است و احتراز از او وسوسة باشد . پس اين فن را ورع موسوسان نام كرديم تا امثال آن به دو ملحق شود ، زيرا كه اين مجرّد وهم است كه بدان دلالتى نيست .\r\nآرى ، اگر دليلى راه نمايد ، امّا قاطع - چنان كه در گوش ماهى حلقه‌اى باشد - و امّا محتمل - چنان كه بر آهو اثرى بود كه احتمال آن دارد كه داغى باشد كه جز پس از ضبط نتوان كرد ، و احتمال آن هم باشد كه جراحتى بود - اين محلّ ورع باشد . و چون دلالت از همه وجوه منتفى شود ، پس احتمالي كه دلالت آن معدوم بود همچنين باشد كه نفس احتمال معدوم بود . و از\r\n\r\n\r\n","description":"","footnote":"\r\n( 87 ) در حرام افتد .\r\n( 88 ) نگاه داشته ، حفاظت شده .\r\n( 89 ) خريطه ، كيسه و جوال كوچك .\r\n","page_name":" 213 ","page_number":221},
  {"content":"\r\n\r\nاين جنس باشد كسى كه سرايى عاريت گيرد ، پس عاريت دهنده غايب شود و او تحرّج « 90 » نمايد و گويد كه شايد مرده باشد ، و در اين سراى حق وراث را بود . و اين وسوسة است ، چه بر مرگ او سببى قاطع يا مشكّك دلالت نمىكند ، چه شبهتى كه از آن حذر بايد كرد آن است كه از شك زايد . و شك عبارت است از دو اعتقاد متقابل كه از دو سبب زايد . و آن چه سبب ندارد اعتقاد آن در نفس ثابت نباشد تا مساوى اعتقاد مقابل شود و شك گردد . و براى اين مىگوييم : چون كسى در شك افتد كه سه ركعت گزارد يا چهار ؟ بايد سه ركعت گيرد ، چه اصل عدم آن است « 91 » ، و اگر آدمى پرسد كه نماز پيشين كه پيش از اين به ده سال گزارده چهار ركعت بوده يا سه ، بقطع محقق نشود كه چهار بوده و چون قطع نبود تجويز « 92 » كند كه سه بوده باشد ، و اين تجويز شك نباشد ، چه سببى حاضر نيست كه موجب آن اعتقاد باشد كه سه بيش نبود . پس حقيقت [ شك 
  ] فهم بايد كرد تا به وهم و تجويزى كه آن را سبب نباشد مشتبه نشود . و اين به حلال مطلق لاحق است .\r\nو آن چه تحريم آن محقق است و در آمدن محلّل آن ممكن و ليكن سببى بر آن دلالت نمىكند ، به حرام محض لاحق باشد ، چنان كه بر دست كسى طعام مورث او باشد ، و جز او وى را وارثى نباشد ، پس مورث غايب شود ، و او گويد : وفات او و انتقال ملك به من محتمل است . پس اقدام او بر آن طعام اقدامى باشد بر حرام محض ، زيرا كه احتمالي است كه آن را سببى نيست .\r\nپس نبايد كه اين نمط از اقسام شبهتها شمرده شود . و مراد ما از شبهت جز اين نيست كه كار آن بر ما مشتبه گردد ، بدانچه ما را دو اعتقاد در آن متعارض شود كه حاصل شدن آن از دو سبب باشد كه مقتضى آن دو اعتقاد بود .\r\nو موجبات شبهت چهار است :\r\n\r\nموجب اول شك در سبب محلل و محرّم\r\n( 1 ) و آن از دو بيرون نيايد : يا هر دو برابر باشد ، يا يكى غالب . اگر هر دو برابر باشد ، حكمى كه در سابق بوده است استصحاب كرده شود و به شك گذاشته نيابد . و اگر يكى از دو احتمال غالب\r\n\r\n\r\n","description":"","footnote":"\r\n( 90 ) تحرّج ، پرهيز كردن از گناه ، در شرح زبيدى : ( فيخرج ) المستعير على الدّار .\r\n( 91 ) در شرح زبيدى : ( إذ الأصل عدم ) الركعة ( الرابعة ) فيبنى على الناقص ( 6 - 33 ) .\r\n( 92 ) تجويز ، روا شمردن .\r\n","page_name":" 214 ","page_number":222},
  {"content":"\r\n\r\nباشد ، غلبه‌اى كه از دلالتى معتبر حاصل آيد ، حكم غالب را بود . و اين جز به مثال و شواهد روشن نشود . پس چهار قسم كنيم .\r\n\r\nقسم اول آن كه حلالى معلوم نباشد پيش از آن « 93 » ،\r\n( 1 ) پس شكى در محلل واقع شود . و اين شبهتى است كه دور بودن از آن واجب است ، و اقدام نمودن بر آن حرام . مثال آن آن كه شكارى را خسته « 94 » كند و او در آب افتد ، پس او را مرده يابند و ندانند كه به غرق شدن مرده است يا به خستگى « 95 » . و اين حرام باشد ، زيرا كه اصل تحريم است مگر [ 106 
  ] چون به طريق معيّن بميرد ، و در طريق معيّن شك افتاده است .\r\nپس يقين به شك گذاشته نشود ، چنان كه در حديث نجاست و عدد ركعتهاى نماز . و آن چه پيغامبر - صلّى اللّه عليه و سلم - عدّى بن حاتم را گفت : لا تأكله فلعلّه قتله كلب غير كلبك « 96 » ، بر اين محمول است . و براى اين چون پيغامبر - صلّى اللّه عليه و سلم - را چيزى آوردندى كه مشتبه شدى كه صدقه است يا هديه ، بپرسيدى تا كه بداند كه از اين دو كدام است . و آورده‌اند كه پيغامبر - عليه السّلام - شبى از غم و انديشه بيدار بود ، يكى از امّهات المؤمنين بپرسيد كه از انديشه بيدار بودى ؟ گفت : أجل ، وجدت تمرة فخشيت ان تكون من الصّدقة ، اى ، آرى ، خرمايى يافتم ، پس بترسيدم كه از صدقه باشد . و در روايتي ديگر : فأكلتها فخشيت ، اى ، بخوردم و به سبب آن بترسيدم .\r\nو از آن جمله است آن چه يكى از صحابه گفته است كه ما در سفر در خدمت پيغامبر - صلّى اللّه عليه و سلم - بوديم و گرسنه شديم ، پس به منزلى نزول كرديم كه در آن سوسمار بسيار بود ، و در اثناى آن چه ديگها به سوسمار مىجوشيد ، پيغامبر - صلّى اللّه عليه و سلم - فرمود :\r\nامّة مسخت من بنى اسرائيل فأخاف ان تكون هذه « 97 » ، اى ، امتى از بنى اسرائيل مسخ شده است ، پس من مىترسم كه آن اين باشد . پس ديگها نگونسار كرديم . پس حق تعالى پيغامبر را - صلّى اللّه عليه و\r\n\r\n\r\n","description":"","footnote":"\r\n( 93 ) حلالى ، حلال بودن ، در عربى : ان يكون التحريم معلوما من قبل .\r\n( 94 ) خسته ، زخمى ، خستگى ، زخم ، جراحت .\r\n( 95 ) خسته ، زخمى ، خستگى ، زخم ، جراحت .\r\n( 96 ) آن را مخور ، چه شايد سگى غير از سگ تو آن را كشته باشد .\r\n( 97 ) در نسخهء فيضيه اضافه شده است : فاكفأنا القدور ثم اعلمه اللّه بعد ذلك انه لم يمسخ اللّه خلقا فجعل له نسلا .\r\n","page_name":" 215 ","page_number":223},
  {"content":"\r\n\r\nسلم - معلوم گردانيد كه هيچ خلقى را مسخ نگردانيده است كه او را پس از مسخ نسلى بوده است . و امتناع او در اول براى آن بود كه اصل عدم حلّ « 97 » است ، و در آن چه آن ذبح محلّل است شك بود .\r\n\r\nقسم دوم آن كه حلالى معلوم باشد و در محرّم شك بود .\r\n( 1 ) پس اصل حلال است و حكم آن راست . چنان كه چون دو مرد دو زن را به زنى كردند و پرنده‌اى بپريد ، و يكى از ايشان گفت : اگر اين پرنده زاغ است ، زن او به طلاق . و ديگرى گفت : اگر زاغ نيست ، زن او به طلاق . و معلوم نشد كه زاغ بود يا نه . هيچ كدامى از ايشان حرام نشود ، و بر هر دو مرد اجتناب لازم نيايد . و ليكن ورع آن باشد كه از هر دو اجتناب نمايند و طلاق دهند تا شويان ديگر را حلال شوند . و مكحول در اين مسئله اجتناب فرموده است . و شعبى هم به اجتناب فتوا داده است ، در واقعهء دو مرد كه با يك ديگر منازعت كردند و يكى از ايشان ديگرى را گفت كه تو بد خواهى . و او گفت : هر كه از ما بدخواهتر است زن او سه طلاق . و ديگرى گفت : آرى . پس كار مشكل شد . و بدين اجتناب اگر ورع خواسته است درست است ، و اگر تحريم محقق خواسته است وجه ندارد ، كه در آب‌ها و نجاستها و حدثها و نمازها ثابت شده است كه ترك يقين به شك واجب نيايد ، و اين در معنى آن است .\r\nسؤال ميان اين وجه و آن وجه چه مناسبت است ؟\r\nجواب به مناسبت حاجت نيست ، چه از عين آن « 98 » در بعضى صورتها لازم است . چه درگاه آن كه در پاكى آب متيقّن باشد پس در نجاست شك افتد آبدست روا باشد « 99 » ، پس خوردن چگونه روا نباشد . و چون خوردن روا داشته شد ، مسلم كرده آمد كه يقين به شك گذاشته نشود ، الاّ اينجا دقيقه آن است كه موازنهء آب « 100 » آن باشد كه به شك بود كه زن را طلاق داده است يا نه . پس گفته آيد كه اصل آن است كه طلاق نداده است . و موازنهء مسئلهء پرنده آن كه نجاست يكى از دو آوند محقق باشد و عين آن مشتبه ، پس او را روا نباشد كه يكى را از آن بى اجتهاد به كار بندد ، زيرا كه يقين نجاست يقين طهارت را مقابله كرده است و استصحاب باطل شده است . پس همچنين\r\n\r\n\r\n","description":"","footnote":"\r\n( 97 ) حلّ ، حلال شدن .\r\n( 98 ) عين آن ، موارد نظير آن .\r\n( 99 ) وضو از آن آب جايز است .\r\n( 100 ) تناظر « آب » و « طلاق زن » در دو مثال .\r\n","page_name":" 216 ","page_number":224},
  {"content":"\r\n\r\nاينجا طلاق بر يكى از دو زن واقع شده است ، و عين مطلّقه به غير مطلّقه متلبس « 101 » گشته .\r\nپس گوييم كه اصحاب شافعى - رضى اللّه عنه - در « دو آوند » مختلف شده‌اند بر سه وجه .\r\nبعضى گفته‌اند : بى اجتهاد استصحاب كند . و بعضى گفته‌اند : پس از حصول يقين پليدى در مقابلهء يقين پاكى ، اجتناب واجب باشد و اجتهاد سود ندارد . و مقتصدان گفته‌اند كه اجتهاد كند ، و آن درست است . و ليكن موازنهء او آن است كه يك مرد را دو زن باشد ، پس گويد : اگر زاغ است ، زينب طلاق و اگر نيست ، عمره طلاق . پس لا جرم وطى هر دو به استصحاب روا نباشد . و اجتهاد روا نبود ، چه در [ 107 
  ] تحريم زن علامتى نيست . زيرا كه اگر هر دو را وطى كند « 102 » ، و گويد بر اين اقتصار نمايم ، به تعيين آن بى ترجيح متحكّم « 103 » باشد . پس در اين معنى حكم يك شخص را فرق باشد از حكم دو شخص ، چه هر يكى در نفس خود در تحريم به شك است .\r\nسؤال اگر دو آوند دو شخص را باشد ، بايد كه به اجتهاد حاجت نبود و هر يكى به آوند خود آبدست كند ، زيرا كه پاكى آن بيقين دانسته است و اكنون در آن به شك شده است .\r\nجواب اين در فقه محتمل است . و راجحتر در ظنّ من منع است . چه دو شخص اينجا همچنان است كه يك شخص ، زيرا كه صحت آبدست اقتضاى ملك نكند ، بل آبدست آدمى به آب ديگرى در رفع حدث همچون آبدست اوست به آب خود . پس اختلاف ملك و اتحاد آن را اثرى ظاهر نشود . به خلاف وطى در زن ديگرى ، چه آن حلال نباشد ، زيرا كه علامات را در پليديها مدخل است و اجتهاد در آن ممكن ، به خلاف طلاق . پس تقويت استصحاب به علامتى كه قوّت يقين نجاست را كه در مقابلهء طهارت است دفع كند واجب است . و أبواب استصحابها و ترجيحها از غوامض فقه و دقايق آن است . و آن را در كتب فقهى به استقصا بياورده‌ايم ، و اكنون جز تنبيه بر قواعد آن مقصود ما نيست .\r\n\r\nقسم سوم آن چه اصل او تحريم باشد ، و ليكن آن چه موجب تحليل آن بود به ظنى غالب طارى شود « 104 » .\r\n( 1 ) پس او\r\n\r\n\r\n","description":"","footnote":"\r\n( 101 ) تلبّس ، آميخته و مبهم گرديدن كار .\r\n( 102 ) از نسخهء فيضيه ترجمهء عبارت زير افتاده است :\r\nكان مقتحما للحرام قطعا ، و ان وطى إحداهما ( قطعا مرتكب حرام شده است ، و اگر يكى را وطى كند ) ( 6 - 37 ) .\r\n( 103 ) متحكّم ، حكم كننده .\r\n( 104 ) طارى شدن ، ظاهر شدن .\r\n","page_name":" 217 ","page_number":225},
  {"content":"\r\n\r\nمشكوك فيه بود ، و غالب حلالى او باشد . و در اين ببايد نگريست . و اگر غلبهء ظن به سببى كه در شرع معتبر بود مستند باشد ، مختار آن است كه حلال بود ، و اجتناب او از ورع « 105 » . مثال او آن كه تيرى سوى صيدى اندازد و او غايب شود ، پس آن را مرده يابد ، و به دو جز از تير او اثرى نباشد ، و ليكن احتمال آن باشد كه به افتادن يا به سببى ديگر مرده بود . پس اگر اثر كوفتگى يا جراحتى بر وى ظاهر شود به قسم اول پيوندد . و قول شافعى - رضى اللّه عنه - در اين قسم مختلف شده است .\r\nو مختار آن است كه حلال است ، زيرا كه جراحت سببى ظاهر است و متحقق شده است . و اصل آن است كه غير آن بر وى ظاهر نشده است . چه طروّ « 106 » آن مشكوك فيه است ، پس يقين به شك دفع نشود .\r\nسؤال ابن عباس - رضى اللّه عنهما - گفته است : كل ما أصميت و دع ما أنميت ، اى ، بخور آن را كه زخم كردى و پيش تو بمرد ، و بگذار آن را كه خسته كردى و از چشم تو غايب شد پس آن را مرده يافتى . و عايشه - رضى اللّه عنها - روايت كرد كه مردى در خدمت پيغامبر - صلّى اللّه عليه و سلم - خرگوشى آورد و گفت : اين كشتهء من است در شب ، تير خود در او بشناخته‌ام .\r\nپيغامبر - عليه السّلام - گفت : انّ اللّيل خلق من اللّه لا يقدّر قدره الاّ الّذي خلقه لعلّه أعان على قتله شيء ، اى ، شب آفريده‌اى است از آفريده‌هاى خداى تعالى كه اندازهء آن نداند مگر آن كه بيافريده است ، شايد كه تو را بر كشتن آن چيزى يارى كرده باشد . و همچنين در معنى سگ معلّم عدىّ را گفت : فان اكل فلا تأكل فانّى أخاف ان يكون انّما أمسك على نفسه ، اى ، اگر بخورده مخور ، چه مىترسم كه به جهت خود نگاه داشته باشد . و غالب آن است كه سگ معلّم خوى خود فراموش نكند ، و نگاه ندارد جز براى صاحب خود ، و مع ذلك چون بخورد نهى فرموده است . و اين براى تحقيقي است ، و آن تحقيق آن است كه حلالى تمام نشود مگر آن كه تمام سبب متحقق گردد . و تمام سبب آن باشد كه به مرگ رسد ، بى آن كه چيزى ديگر بر وى طارى شود ، و آن مشكوك فيه است . و اين شكى است در تمام سبب ، تا « 107 » مشتبه شده است كه مرگ او بر حلّ است يا بر حرمت . پس اين در معنى آن نباشد كه مرگ آن در ساعتى بر حلّ است ، پس در طارى شدن چيزى بر آن شك افتد .\r\nجواب نهى ابن عباس و باز بودن « 108 » پيغامبر - صلّى اللّه عليه و سلم - براى ورع و تنزيه بوده\r\n\r\n\r\n","description":"","footnote":"\r\n( 105 ) و اجتناب از او به علت ورع است .\r\n( 106 ) طروّ ، طارى شدن ، ظاهر شدن .\r\n( 107 ) تا ، حتى .\r\n( 108 ) باز بودن ، امتناع .\r\n","page_name":" 218 ","page_number":226},
  {"content":"\r\n\r\nاست ، به دليل آن چه در بعضى روايتها آمده است كه پيغامبر - صلّى اللّه عليه و سلم - گفت : كل منه و ان غاب عنك ما لم تجد فيه أثرا من غير سهمك ، اى ، بخور از آن اگر چه از تو غايب شود ما دام كه در وى اثرى نيابى جز از تير خود . و اين تنبيهى است بر معنيى كه آن را ياد كرده‌ايم ، و آن معنى آن است كه اگر اثرى ديگر يابد ، سبب متعارض شود ، و بدان سبب ظن متعارض گردد ، و اگر جز خستن خود نبيند [ 108 
  ] غالب ظن حاصل آيد ، و استصحاب بدان گذاشته شود ، چنان كه به خبر واحد و قياس عمومات مطلق گذاشته شود « 109 » .\r\nو اما آن چه گفته كه مرگ آن در ساعتى بر حل متحقق نشده است و آن شك باشد در سبب ، نه چنان است . بل سبب متحقق شده است ، چه جراحت سبب مرگ است ، و طارى شدن غير مشكوك فيه است . و دليل بر صحت اين ، اجماع است بر آن كه اگر كسى خسته « 110 » شود و غايب گردد پس او را مرده يابند ، قصاص بر خسته كننده واجب آيد ، بل اگر غايب نشود محتمل بود كه مرگ او از شوريدن خلطى در باطن او بود ، چنان كه آدمى ناگاه بميرد ، پس بايد كه قصاص واجب نشود ، مگر به گردن زدن يا جراحتى كه در حال بكشد ، زيرا كه علتهاى كشنده در باطن باشد و به سبب آن تندرستى « 111 » ناگهان بميرد . و اين هيچ كس نگفته است ، با آن كه بناى قصاص در شبهت است .\r\nو همچنين بچه‌اى كه در شكم مادر [ تزكيه شده 
  ] باشد - بدانچه مادر حلال بود ، و شايد كه او پيش از ذبح مادر مرده باشد ، نه به سبب ذبح مادر ، يا روح در وى نيامده است ، و غرّهء « 112 » جنين واجب آيد . و شايد كه روح در وى دميده نشده باشد ، يا پيش از جنايت به سببى ديگر مرده بود ، و ليكن به سببهاى ظاهر بنا كرده شود ، چه احتمال ديگر چون به دليل مستند نيست به وهم و وسوسة لاحق شود ، چنان كه ياد كرديم ، پس اين همچنان باشد .\r\nو اما آن چه پيغامبر - صلّى اللّه عليه و سلم - گفت كه « ترسم كه براى خود نگاه داشته باشد » در اين صورت شافعى را - رضى اللّه عنه - دو قول است : و مختار تحريم است .\r\n[ مترجم مىگويد : 
  ] و قول بو حنيفه رضى اللّه عنه همين است .\r\n\r\n\r\n","description":"","footnote":"\r\n( 109 ) در عربى : كما نحكم على الاستصحاب بخبر الواحد و القياس المظنون و العمومات المظنونة و غيرها ( 6 - 38 ) .\r\n( 110 ) خسته ، مجروح .\r\n( 111 ) آدم تندرستى ، « ى » نكره .\r\n( 112 ) غرّهء جنين ، اصطلاح فقهى ، ديهء جنين ، الغرّة بالضم ، هي دية الجنين ( كشاف ) .\r\n","page_name":" 219 ","page_number":227},
  {"content":"\r\n\r\nچه معلّم چون آلتى باشد و وكيلى كه براى صاحب خود نگاه دارد و بدان سبب حلال شود .\r\nو اگر سگ معلّم به نفس خود مسترسل شود « 113 » و بگيرد حلال نباشد ، چه متصوّر است كه براى خود صيد كند . و هر گاه كه به اشارت او بر انگيزد پس بخورد ، انگيختن او در اول دليل باشد كه به منزلت آلت است و در وكالت او سعى مىكند ، و خوردن او در آخر دلالت كند كه براى خود نگاه داشته است نه براى صاحب خود ، پس سببى كه دلالت كند متعارض شده است ، و احتمال بدان متعارض گشته ، و اصل تحريم است . پس آن استصحاب كرده شود و به شك زايل گردانيده نيايد . چنان كه مردى را وكيل كند تا براى وى كنيزكى خرد ، و او كنيزك بخرد ، و پيش از آن كه بيان كند كه براى خود خريده است يا براى موكل بميرد ، موكّل را وطى كنيز حلال نباشد . چه وكيل را قدرت است كه هم براى خود تواند خريد و هم براى موكّل ، و دليلى مرجّح نيست ، و اصل تحريم است . و اين به قسم اول پيوندد نه به قسم سوم .\r\n\r\nقسم چهارم آن كه حل از پيش معلوم باشد ، و ليكن بر ظن غالب شود كه محرّمى طارى شده است ،\r\n( 1 ) به سببى كه معتبر باشد در غلبهء ظن شرعا . پس استصحاب رفع كرده شود و به تحريم حكم نموده آيد ، چه ما را آشكار شده كه استصحاب ضعيف است و با غالب ظن آن را حكمى نماند . و مثال او آن است كه اجتهاد بدان ادا كند كه يكى از اين دو آوند پليد است ، به سبب اعتماد بر علامتى معين كه غلبهء ظن آرد . و آن تحريم شرب واجب كند ، چنان كه منع آبدست واجب گرداند . و همچنين چون مردى گويد « اگر زيد عمرو را بكشد » يا « زيد به انفراد صيدى را بكشد » زن او طلاق داده باشد . پس زيد صيد را خسته « 114 » كند ، و او غايب شود پس مرده يافته آيد ، زن بر او حرام شود . چه ظاهر آن است كه به كشتن منفرد بوده است ، چنان كه سابق شد .\r\nو نصّ شافعى - رضى اللّه عنه - است كه هر كه در غديرها آبى متغيّر يابد و محتمل باشد كه به دير ماندن متغيّر شده است يا به نجاست ، روا كه استعمال كند . و اگر آهويى بيند كه در او بول كند ، پس متغير يابد و احتمال آن باشد كه به بول متغير شده است يا به دير ماندن ، استعمال روا نباشد ، چه مشاهدهء بول احتمال نجاست را دلالتى مغلّب « 115 » است . و اين مثال آن است كه ياد\r\n\r\n\r\n","description":"","footnote":"\r\n( 113 ) خود روانه شود بى فرمان صياد .\r\n( 114 ) خسته ، مجروح .\r\n( 115 ) مغلّب ، غالب .\r\n","page_name":" 220 ","page_number":228},
  {"content":"\r\n\r\nكرديم . و اين در غلبهء ظنى است كه مستند باشد به علامتى كه به عين چيزى متعلّق شود .\r\nو اما غلبهء ظن نه از جهت علامتى كه به عين چيزى [ متعلق 
  ] باشد ، قول شافعى - رضى اللّه عنه - در آن مختلف است كه اصل حل بدان زايل كرده شود يا نه ؟ چه قول او مختلف شده است در آبدست از آوند مشركان و مدمنان خمر « 115 » ، و نماز در گورستان منبوش « 116 » ، و نماز با گل شارعها ، يعنى آن چه زيادت از آن مقدار باشد كه احتراز از او متعذّر شود . و اصحاب از اين عبارت كرده‌اند كه چون اصل و غالب متعارض شود ، كدام را از او اعتبار بايد كرد ؟ و در آب خوردن از آوندهاى مدمنان خمر و مشركان همين حكم است [ 109 
  ] زيرا كه خوردن پليد حلال نباشد . و مأخذ نجاست و حل يكى است ، و تردّد « 117 » در يكى تردّد در ديگرى واجب كند . و مختار آن است كه اصل معتبر باشد . و علامت چون به عين متناول متعلّق نباشد ، رفع اصل اقتضا نكند .\r\nو برهان آن بخواهد آمد در موجب دوم شبهت را « 118 » ، و آن شبهت آميختن است .\r\nو از اين جمله حكم حلالى كه طارى شدن محرّمى بر آن مشكوك يا مظنون باشد ، و حكم حرامى كه در آمدن محلّلى مشكوك يا مظنون بود ، روشن شد . و فرق ميان ظنى كه مستند باشد به علامتى كه در عين چيزى بود ، و ميان ظنى كه مستند نباشد به علامتى كه در عين چيزى بود ، پيدا آمد . و هر چه در اين قسمهاى چهارگانه به حلالى آن حكم كرديم آن حلال است در درجهء اول ، و احتياط گذاشتن « 119 » آن است . و كسى كه بر آن اقدام نمايد از زمرهء متقيان و صالحان نباشد ، بل از جملهء عدول بود كه در فتواى شرع به فسق و عصيان و استحقاق عقوبت وى حكم كرده نشود ، مگر آن چه به مرتبهء وسوسة لاحق گردانيديم ، چه احتراز از آن اصلا از ورع نيست . و اللّه تعالى و تقدس هادى است بر كل حق و صواب .\r\n\r\nموجب دوم - شبهت [ و آن 
  ] شكى است كه از اختلاط پيدا آيد .\r\n( 1 ) و آن بدان باشد كه حلال با حرام بياميزد و كار مشتبه گردد و متميز نشود . و اختلاط : اما به عددى نامحصور باشد از هر دو جانب يا از يك جانب ، و اما به عددى محصور . پس اگر آميختن به عددى محصور باشد : يا آميختن امتزاج بود ، چنان كه به\r\n\r\n\r\n","description":"","footnote":"\r\n( 115 ) مدمن خمر ، دائم الخمر .\r\n( 116 ) منبوش ، از بيخ بر كنده ، زير و رو شده .\r\n( 117 ) تردّد ، دو دلى .\r\n( 118 ) موجب دوم شبهت ( « را » فك اضافه ) .\r\n( 119 ) گذاشتن ، ترك كردن .\r\n","page_name":" 221 ","page_number":229},
  {"content":"\r\n\r\nاشارت متميز نشود ، چون آميختن مايعات ، يا آميختن استبهام « 120 » بود با آن كه اعيان متميز باشند ، چون آميختن بندگان و اسبان و سرايها . و آن چه به استبهام آميزد : يا عين او مقصود باشد ، چون عروض ، و يا مقصود نبود ، چون نقود . و از اين تقسيمهاى سه‌گانه قسمها بيرون آيد .\r\n\r\nقسم اول آن كه عينين به عدد محصور بر طبق استبهام بياميزد .\r\n( 1 ) چنان كه مردارى به كشتارى يا ده كشتار ، يا همشيره‌اى به ده زن اجنبيه بياميزد ، يا يكى از دو خواهر را به زنى كند ، پس ملتبس شود . و اين شبهتى است كه اجتناب آن به اجماع واجب است ، زيرا كه اجتهاد و علامات را در اين مجال نيست ، و چون به عددى محصور بياميزد جمله چون يك چيز شود ، و يقين تحريم و تحليل در آن متقابل باشد . و در اين فرقى نيست ميان آن كه حل ثابت بود پس اختلاط حرام گرداننده طارى شود ، چنان كه طلاق بر يكى از دو زن در مسئلهء پرنده ، يا اختلاط پيش از استحلال باشد ، چنان كه زنى همشيره به اجنبيه بياميزد ، و استحلال يكى از ايشان خواهد . و اين در طارى شدن تحريم مشكل است ، چون طلاق يكى از دو زن به سبب آن چه سابق شده است از استصحاب . و ما بر وجه جواب تنبيه كرديم ، و اين وجه آن است كه يقين تحريم مقابل يقين حل شده است و استصحاب ضعيف گشته ، و جانب خطر در نظر شرع غالب‌تر است و براى آن راجح شده است . و اين آن وقت باشد كه حرام محصور به حلالى محصور آميخته باشد ، و اگر حلالى محصور به حرامى نامحصور مختلط شود ، پنهان نباشد كه وجوب اجتناب اولىتر باشد .\r\n\r\nقسم دوم آميختن حرامى محصور به حلال نامحصور ،\r\n( 2 ) چنان كه زنى همشيره يا ده زن همشيره به زنان شهرى بزرگ آميخته شود . پس بدين سبب از نكاح زنان آن شهر اجتناب بر وى لازم نيايد ، بل او مجاز است كه با هر يك از ايشان كه بخواهد نكاح كند . و اجتناب روا نباشد « 121 » ، چه لازم آيد كه چون\r\n\r\n\r\n","description":"","footnote":"\r\n( 120 ) استبهام ، مشتبه شدن .\r\n( 121 ) در عربى : و هذا لا يجوز ان يعلل بكثرة الحلال ( و اين روا نباشد كه كثرت حلال را علت بداند ) . . . إذ كل من ضاع له رضيع ( همشيره ) او قريب او محرم بمصاهرة او سبب من الاسباب فلا يمكن ان يسدّ عليه باب النكاح ( زبيدى ، 6 - 41 ) .\r\n","page_name":" 222 ","page_number":230},
  {"content":"\r\n\r\nيك زن حرام با نه زن حلال بياميزد نكاح روا بود ، و اين هيچ كس نگفته است . بل علت مجموع غلبه و حاجت است . چه هر كه را همشيره‌اى يا خويشاوندى ضايع شود ، سد باب نكاح بر وى لازم نيايد . و همچنين هر كه را كه داند مال دنيا قطعا به حرامى آميخته است ، ترك خريدن و خوردن بر وى لازم نيايد . چه آن حرج باشد و در دين حرج نيست . و اين بدان دانسته شود كه در زمان پيغامبر - صلّى اللّه عليه و سلم - چون سپرى بدزديدند و در غنيمت به گليمى خيانت كردند ، هيچ كس از خريدن سپر و گليم در دنيا امتناع ننمود ، و همچنين بود هر چه دزديده شد . و همچنين معلوم بود كه بعضى مردمان در درم و دينار ربا مىستانند ، و « 122 » پيغامبر - صلّى اللّه عليه و سلم - و مردمان صالح درمها را به كليت نگذاشتند . و در جمله دنيا آن گاه از حرام خالى شود كه همه خلق از معصيت معصوم بود ، و آن محال است . و چون اين در همهء دنيا شرط نيست ، در شهرى نيز شرط نباشد ، مگر چون ميان جماعتى محصور بود . بل گذاشتن آن از ورع است موسوسان را ، چه آن نه از پيغامبر - صلّى اللّه عليه و سلم - [ 110 
  ] نقل شده است و نه از صحابه ، و نه در ملتى از ملتها و نه در عصرى از عصرها وفا كردن بدان صورت بندد .\r\nسؤال هر عددى كه هست در علم حق تعالى محصور است ، پس حد محصور چيست ؟ و اگر آدمى خواهد ، اهل شهرى را هم حصر تواند كرد ، اگر وى را دست « 123 » آن بود .\r\nجواب تحديد آن كارها ممكن نيست ، و ضبط آن به تقريب است . پس گوييم : اگر هر عددى - كه اگر در يك عرصه فراهم آيند - شمردن ايشان نگرنده را به مجرد نگريستن دشوار باشد ، چون هزار و دو هزار ، نامحصور بود ، و اگر آسان باشد ، چون ده و بيست ، محصور بود . و ميان اين دو طرف اوساط متشابه است كه به حكم ظن به يكى از اين دو طرف پيوسته شود ، و در آن چه در آن شك افتد از دل فتوا خواهد . چه بزه را حزازتها باشد كه آن را در دل اثر بود . و در مثل اين مقام پيغامبر - صلّى اللّه عليه و سلم - وابصه « 124 » را گفت : استفت قلبك و ان أفتوك و أفتوك و أفتوك ، اى ، از دل خود فتوا خواه ، اگر چه مردم تو را فتوا دهند و فتوا دهند و فتوا دهند . و همچنين در اين چهار قسم - كه در موجب اول ياد كرديم - طريقه‌هاى متقابل باشد در نفى و\r\n\r\n\r\n","description":"","footnote":"\r\n( 122 ) و حال آن كه .\r\n( 123 ) دست ، قدرت .\r\n( 124 ) وابصة بن معبد و كان من المكاءين . . . يعنى از آن گروه كه در قرآن ( انفال 8 - 35 ) از آنان ياد شده است ، آنان كه به هنگام نماز با مسخرگى چون مرغان به دهان بانگ مىكردند و چون كودكان به بازى كف مىزدند ( طبرى ) .\r\n","page_name":" 223 ","page_number":231},
  {"content":"\r\n\r\nاثبات و ميانه‌هاى متشابه . و مفتى به گمان فتوا دهد . و بر مستفتى واجب است كه از دل خود فتوا خواهد . پس اگر در دل او خار خارى باشد ، آن - بينه و بين اللّه - بزه بود . و فتواى مفتى وى را در آخرت نرهاند ، چه او به ظاهر فتوا دهد ، و دانندهء سراير حق تعالى است .\r\n\r\nقسم سوم آن كه حلالى نامحصور به حرامى نامحصور بياميزد .\r\n( 1 ) چنان كه حكم مالهاست در اين روزگار ما « 123 » . پس كسى كه احكام از صورتها گيرد پندارد كه نسبت نامحصور به نامحصور چون نسبت محصور باشد به محصور ، و ما آن جا به تحريم حكم كرده‌ايم پس اينجا همان حكم كنيم ، و « 124 » مختار خلاف آن است . و آن مختار آن است كه بدين آميختن ، تناول چيزى معيّن كه احتمال حرامى و حلالى دارد حرام نشود ، مگر آن كه علامتى بدان پيوندد كه دليل كند كه آن حرام است . و اگر در عين آن علامتى نباشد ، گذاشتن آن ورع بود و گرفتن آن حلال ، كه خورندهء آن را بدان فاسق نبايد گفت . و يكى از علامتها آن است كه از دست سلطان ظالم گيرد . و ديگر علامتها بخواهد آمد .\r\nو دليل بر آن چه گفتيم اثر است و قياس :\r\nاما اثر آن است كه از زمان پيغامبر - عليه السّلام - و از زمان خلفاى راشدين ، پس از او ، معلوم شده است . چه بهاى خمرها و درمهاى ربا از دست اهل ذمّت به مالها آميخته بود ، و همچنين خيانتى كه در غنيمت رفتى . و از آن وقت باز كه پيغامبر - صلّى اللّه عليه و سلم - از ربا نهى فرمود و گفت : اوّل ربا أضعه ربا العبّاس ، اى ، نخست كلندرى كه آن را وضع « 125 » كنم كلندر عباس است ، همهء مردمان « 126 » ربا نگذاشتند « 127 » ، چنان كه خوردن خمر و ديگر معصيتها نگذاشتند ، تا به حدى كه روايت كرده‌اند كه يكى از اصحاب پيغامبر - صلّى اللّه عليه و سلم - خمر بفروخت و عمر - رضى اللّه عنه - گفت : لعنت خداى بر فلان باد ، كه او اول كسى است كه فروختن خمر سنت نهاد . چه فهم نكرده بودند كه تحريم خمر تحريم بهاى اوست . و پيغامبر - صلّى اللّه عليه و سلم - گفت : انّ فلانا يجرّ في النّار عباءة قد غلّها ، اى ، فلان را در آتش مىكشد گليمى كه در آن خيانت كرده است .\r\n\r\n\r\n","description":"","footnote":"\r\n( 123 ) سال 490 ه ( زبيدى ) .\r\n( 124 ) و حال آن كه .\r\n( 125 ) وضع ، باز داشتن .\r\n( 126 ) در نسخهء فيضيه : و همهء مردمان .\r\n( 127 ) گذاشتن ، ترك كردن .\r\n","page_name":" 224 ","page_number":232},
  {"content":"\r\n\r\nو مردى كشته شد و متاع او را تفتيش كردند ، در ميان آن مهره‌هايى از مهره‌هاى جهودان يافتند كه دو درم بيش نيرزيد ، در آن خيانت كرده بود . و همچنين صحابهء پيغامبر - صلّى اللّه عليه و سلم - اميران ظالم را دريافتند « 127 » ، و كسى از ايشان امتناع ننمود از خريدن از بازار ، به سبب غارت مدينه - و اصحاب يزيد آن را سه روز غارت كرده بودند - و كسى كه از آن مالها امتناع مىنمود ، در ورع مشار إليه « 128 » بود . و بيشترى از آن امتناع نمىنمودند ، با آن كه مالهاى غارت شده در ايام ظالمان بسيار بود و آميخته . و هر كه چيزى واجب كند كه سلف صالح نكردندى و گويد كه او از شرع چيزى دريافت كه ايشان در نيافتند ، او موسوس و مختلّ العقل بود . و اگر روا بود كه در امثال اين بر ايشان مزيدى كرده آيد ، مخالفت ايشان هم روا بود در مسئله‌هايى كه جز اتفاق ايشان مستندى نيست : در آن چه گفته‌اند كه جدّه چون مادر است در تحريم ، و پسر پسر چون پسر است ، و موى خوك و [ 111 
  ] پيه او چون گوشت اوست كه در قرآن مذكور است ، و در بيرون شش چيز « 129 » كه در حديث آمده است هم حكم ربا قايم است . و اين محال است ، زيرا كه ايشان به فهم شريعت سزاوارتر از ديگران‌اند .\r\nاما قياس آن كه اگر اين در گشاده آيد در تصرفهاى شرعي بسته شود و عالم خراب شود ، كه فسق بر مردم غالب است و به سبب آن در شرطهاى شرع كه در عقدهاست تساهل كنند ، و آن هر آينه به آميختن مؤدى باشد « 130 » .\r\nسؤال از پيغامبر - صلّى اللّه عليه و سلم - نقل كرده‌اند كه او از سوسمار امتناع نمود و گفت :\r\nمىترسم كه از آن جمله باشد كه حق تعالى آنان را مسخ كرده است ، و آن در اختلاط غير محصور است « 131 » .\r\nجواب آن را بر ورع و تنزيه حكم كنيم . يا گوييم كه سوسمار را شكلى غريب است كه روا بود كه آن بر مسخ دلالت كند . پس آن دلالتى باشد در عين متناول .\r\nسؤال اين از زمان پيغامبر - صلّى اللّه عليه و سلم - و زمان صحابه - رضى اللّه عنهم - معلوم\r\n\r\n\r\n","description":"","footnote":"\r\n( 127 ) روزگار اميران ظالم را ديده‌اند .\r\n( 128 ) در شرح زبيدى : ( مشار إليه ) بالبنان [ انگشت نما 
  ] .\r\n( 129 ) و آن زر و سيم و گندم و جو و خرما و نمك است به روايت شيخين ( زبيدى ) .\r\n( 130 ) به اختلاط احوال كشيده شود .\r\n( 131 ) در شرح زبيدى : ( و هو في اختلاط غير المحصور بالمحصور ) .\r\n","page_name":" 225 ","page_number":233},
  {"content":"\r\n\r\nاست به سبب ربا و دزدى و غارت و خيانت در غنيمت ، و ليكن آن به اضافت « 132 » حلال كمتر بوده است ، پس در زمان ما چه گويى ، كه بيشتر آن چه در دست مردمان است حرام است . به سبب فساد معاملتها و اهمال شرطها و بسيارى ربا و كثرت پادشاهان ظالم ؟ پس اگر كسى مالى گيرد و در عين آن ، تحريم را علامتى معين نباشد ، آن حرام بود يا نه ؟\r\nجواب آن حرام نبود ، و پرهيزكارى گذاشتن آن بود ، و ليكن اين پرهيزكارى مهمتر از آن پرهيزكارى بود كه در حلال اندكى از آن بود . و جواب آن چه گفتى كه « بيشتر مالها در زمان ما حرام است » آن است كه اين سخن غلط محض است ، و منشأ اين غفلت است از فرق ميان « بسيار » و « بيشتر » ، كه بيشتر مردمان بل بيشتر فقها پندارند كه آن چه نادر نيست « بيشتر » باشد ، و پندارند كه آن دو قسم متقابل است كه در ميان آن سومى نيست . و نه چنين است ، بل قسمها سه است : اندك - و آن نادر است - و بسيار و بيشتر . و مثال اين آن است كه خنثى ميان خلق نادر است ، و بيمار به اضافت آن بسيار ، و همچنين مسافر ، تا به حدى كه گفته شود كه بيمارى و سفر از عذرهاى عام است ، و استحاضت « 133 » از عذرهاى نادر . و معلوم است كه بيمارى نادر نيست ، و بيشتر نيز نيست ، بل بسيار است . و فقيه چون تساهل كند و گويد : بيمارى و سفر غالب است و عذرهاى عام است ، بدان گفته آن خواهد كه نادر نيست . و اگر اين نخواهد غلط باشد ، چه تندرست و مقيم بيشتر است ، و مسافر و بيمار بسيار ، و مستحاضه و خنثى نادر .\r\nو چون اين مفهوم شد گوييم كه آن چه گفتى كه « حرام بيشتر است » باطل است . زيرا كه مستند اين سخن يا بسيارى ظالمان و لشكريان است ، يا بسيارى ربا و معاملتهاى فاسد ، يا بسيارى تكرر دستها از اول اسلام تا بدين زمان ما بر اصل‌هاى مالهايى كه امروز موجود است .\r\nاما مستند اول باطل است . زيرا كه ظالم « بسيار » است و « بيشتر » نيست . بدانچه ظالمان لشكريان‌اند ، چه ظلم نكند جز كسى كه او را غلبه‌اى و قوّتى باشد . و ايشان را چون به كل عالم اضافت كنى صد يك آن نباشند ، چه هر سلطانى كه صد هزار لشكرى مثلا وى را فراهم آيد ، اقليمى در ضبط وى باشد كه در وى زيادة از هزار هزار آدمى بود ، و شايد كه عدد مردمان يك شهر از شهرهاى مملكت او بيش از لشكر او باشد . و اگر عدد پادشاهان بيش از عدد رعيت بود\r\n\r\n\r\n","description":"","footnote":"\r\n( 132 ) اضافت ، نسبت .\r\n( 133 ) استحاضه ، خون ديدن زن از رگ عاذل نه از حيض ، خونى است كه زن در كمتر از سه روز و بيشتر از ده روز در حال حيض بيند و بيشتر از چهل روز در حال نفاس ( تعريفات جرجانى ) .\r\n","page_name":" 226 ","page_number":234},
  {"content":"\r\n\r\nهمه هلاك شوند ، چه هر يكى از رعيت را لازم آيد كه به ده كس از ايشان قيام نمايد ، با تنعم ايشان در معيشت ، و آن صورت نبندد ، بل كفايت يك كس از ايشان از هزار كس و زيادت از آن فراهم آيد . و سخن دزدان همين است « 134 » ، چه ايشان در شهرى بزرگ عددى اندك باشند .\r\nاما مستند دوم و آن بسيارى ربا و معاملتهاى فاسد است . آن نيز « بسيار » است و « بيشتر » نيست . چه بيشتر مسلمانان بر شرطهاى بيع معاملت كنند ، پس عدد ايشان بيشتر بود . و آن كه به ربا و غير آن معاملت كند ، اگر معاملتهاى او تنها شمرده شود ، عدد صحيح آن بيشتر از فاسد باشد ، مگر آن كه به توهّم خود در شهر كسى را طلبند كه مخصوص باشد به ناپاكى و پليدى و بىديانتى ، تا صورت بندد كه معاملتهاى فاسد او را بيشتر توان گفت ، و مثل آن نادر بود . و اگر « بسيارى » « 135 » باشد « بيشتر » نبود اگر همه [ 112 
  ] معاملتهاى او فاسد باشد . و چگونه چنين بود ؟ كه او هم از معاملهء صحيحى خالى نباشد كه با معاملهء فاسد او برابر بود يا زيادت از آن . و اين قطعى است كسى را كه بينديشد . و اين سخن بر نفسها غالب نشده است ، مگر به سبب استكثار فساد و استعظام آن ، اگر چه نادر باشد . تا « 136 » روا باشد كه چنان پنداشته مىشود كه زنا و شرب خمر شايع شده است چنان كه حرام شايع شده ، و در خيال مىآيد كه ايشان بيشترند ، و اين خطاست . چه ايشان اندك‌ترند ، اگر چه در ايشان بسيارى « 137 » هست .\r\nمستند سوم و آن مخيّل‌تر است ، كه گفته شود كه مالها حاصل نمىشود مگر از معدن و نبات و حيوان .\r\nو حيوان و نبات به توالد حاصل مىآيد . پس چون در گوسفندى مثلا بنگريم و آن در هر سالى بارى بزايد ، عدد اصل‌هاى آن تا زمان پيغامبر - عليه السّلام - نزديك به پانصد بود .\r\nمترجم مىگويد كه اين از زمان مصنّف بود - رضى اللّه عنه - و از زمان ما بيش از ششصد باشد « 138 » .\r\nو خالى نبود از آن كه در يكى از اصل‌هاى آن غصبى يا معاملتى فاسده راه يافته باشد ، پس\r\n\r\n\r\n","description":"","footnote":"\r\n( 134 ) دربارهء دزدان نيز همين معنى صادق است .\r\n( 135 ) بسيارى ( ى نكره ) ترجمهء « كثيرا » .\r\n( 136 ) تا ، حتى .\r\n( 137 ) بسيارى ( ى مصدرى ) ترجمهء « الكثرة » .\r\n( 138 ) توضيح مترجم با جملهء « و از زمان ما بيش از ششصد باشد » ، و تكرار آن در چند سطر پايين‌تر نيز تأييدى است بر اينكه ترجمهء فارسى اين كتاب در سال 620 ه پايان يافته است ، و اين تاريخ در مقدمهء همين ترجمه از مؤيد الدين محمد خوارزمى دو بار تصريح شده است .\r\n","page_name":" 227 ","page_number":235},
  {"content":"\r\n\r\nچگونه تقدير توان كرد كه اصل‌هاى آن از تصرف باطل تا اين زمان مسلّم باشد ؟ و همچنين حكمهاى حبوب و فواكه به پانصد اصل يا هزار اصل « 139 » محتاج باشد تا اول شرع .\r\nمترجم مىگويد كه از زمان ما به زيادت از ششصد اصل يا زيادت از هزار و دويست اصل تا اول شرع محتاج باشد .\r\nو آن حلال نبود تا اصل او و اصل اصل او همچنين تا زمان نبوّت حلال نباشد .\r\nو اما معدنها ، و آن چنان است كه از او به ابتدا « 140 » يافته شود . و آن كمتر مالهاست . و بيشتر آن چه از او استعمال كرده شود درم و دينار است ، و بيرون نيايد مگر از سراى ضرب . و او در دست ظالمان است ، بل معدنها براى ظالمان است . مردمان را از آن منع مىكنند ، و درويشان « 141 » را از آن رنج مىنمايند تا به كارهاى با مشقت آن را بيرون مىگيرند ، پس از ايشان به غصب مىستانند . و چون نظر در اين كرده شود دانسته آيد كه ماندن يك دينار چنان كه عقدى فاسد يا ستم ظالمى بدان راه نيابد ، نه وقت يافتن از معادن و نه وقت زدن در سراى ضرب و نه پس از آن در معاملتهاى صرف و ربا ، بعيد و نادر است يا محال .\r\nپس چيزى حلال نباشد مگر شكار و گياه صحراى موات و هيزم مباح . پس كسى كه چيزى از آن به دست آرد آن را نتواند خورد و محتاج باشد كه بدان حبوب و حيوانات خرد كه آن جز به كشتن و زادن حاصل نيايد . پس حلالى در مقابلهء حرامى بدهد . و اين قوىترين طريقه‌هاست در تخييل آن كه حرام بيشتر است .\r\nو جواب آن است كه اين غلبه از بسيارى حرام كه با حلال آميزد نزاده است ، پس از نمطى « 142 » كه ما در آنيم بيرون آيد ، و بدانچه پيش از اين ياد كرديم پيوندند ، و آن تعارض اصل و غالب است . چه اصل در اين مالها آن است كه قابل تصرفهاست و تراضى بر آن رواست . و سبب غالب ، كه او را از صلاحيت آن بيرون برد ، معارض آن شده است . پس اين آن محل را ماند كه شافعى را - رضى اللّه عنه - در آن دو قول است از نجاستها . و صحيح نزديك ما آن است كه نماز در شارعها روا باشد چون پليدى ديده نشود ، و گل شارعها پاك است ، و آبدست از آوندهاى مشركان و نماز در گورستانهاى منبوش رواست . پس اول اين كار ثابت گردانيم ، پس\r\n\r\n\r\n","description":"","footnote":"\r\n( 139 ) در شرح زبيدى : ان زرعت في السنة مرتين .\r\n( 140 ) بدون كار ( زبيدى ) .\r\n( 141 ) درويشان ، تهيدستان .\r\n( 142 ) نمط ، روش ، طريقه .\r\n","page_name":" 228 ","page_number":236},
  {"content":"\r\n\r\nآن چه در آنيم بر او قياس كنيم :\r\nو دليل اين آن است كه عمر - رضى اللّه عنه - از آبى كه در سبوى زنى ترسا بود آبدست كرد ، با آن كه شراب ايشان خمر است و طعام ايشان خوك و از آن چه در شرع ما پليد است احتراز نكنند . پس آوندهاى ايشان از دستهاى ايشان چگونه مسلّم ماند ؟ بل گوييم : بقطع دانيم كه صحابه پوستينهاى دباغت داده و جامه‌هاى رنگ كرده و قصارت « 143 » يافته مىپوشيدند ، و هر كه حالهاى دبّاغان و قصّاران و صبّاغان تأمل كند داند كه غالب بر ايشان نجاست است ، و طهارت در آن جامه‌ها محال است يا نادر . بل گوييم كه دانيم كه ايشان نان گندم و جو تناول مىكردند و آن را نمىنشستند با آن كه خرمنهاى آن به ستور مالند « 144 » و بول و سرگين ستوران بدان رسد ، و كم باشد كه از آن مسلّم ماند . و بر ستوران مىنشستند و پشتهاى ايشان كه از خوى « 145 » خالى نباشد نمىشستند با آن كه در پليديهاى بسيار غلتيدندى . بل هر ستورى كه از شكم مادر بيرون آيد بر وى رطوبتهاى پليد بود - و بارانها باشد كه آن را زايل كند و [ 113 
  ] باشد كه نكند - و از آن احترازى نكردندى . و در راهها پاى برهنه و با نعلين رفتندى و با آن نماز گزاردندى . و بر خاك نشستندى و بى حاجتى در گل رفتندى . و در بول و عذره « 146 » نرفتندى و بر آن ننشستندى و از آن تنزه نمودندى . و شارعها از پليديها كى مسلّم ماند با بسيارى سگان و بول [ آن 
  ] و بسيارى ستوران و سرگين آن ؟ و نبايد كه عصرها و شهرها را در آن مختلف پنداشته آيد تا گمان برده شود كه در عصر ايشان شارعها بشستندى ، يا از ستوران نگاه داشتندى . هيهات ! چه استحالت « 147 » آن به طريق عادت قطعا معلوم است .\r\nپس روشن شد كه جز از پليدى مشاهد « 148 » يا علامتى بر پليدى كه بر عينى دلالت كند احتراز ننمودندى . اما ظن غالب را - كه از گردانيدن وهم در مجارى حالها انگيخته شود - اعتبار نكردندى . و اين به نزديك شافعى - رضى اللّه عنه - واقعتر ، كه نزديك او آب اندك بى تغيّر پليد نشود . چه صحابه هميشه در گرمابه رفتندى و از حوضها آبدست كردندى و « 149 » در آن آب‌هاى اندك بودى و دايما دستهاى مختلف در آن زدندى . و اين در اين غرض قاطع است . و هر گاه كه روايى آبدست از سبوى زن ترسا ثابت شد ، روايى شرب آن هم ثابت شود ، و حكم حل به\r\n\r\n\r\n","description":"","footnote":"\r\n( 143 ) قصارت ، گازرى .\r\n( 144 ) به وسيلهء ستور كوبند .\r\n( 145 ) خوى ، عرق .\r\n( 146 ) عذره ، غايط و پليدى .\r\n( 147 ) استحالت ، دگرگونى تدريجى .\r\n( 148 ) مشاهد ، ديده شده .\r\n( 149 ) و حال آن كه .\r\n","page_name":" 229 ","page_number":237},
  {"content":"\r\n\r\nحكم نجاست انجامد .\r\nسؤال قياس حل بر نجاست روا نباشد . چون در كارهاى طهارت توسع نمودندى و از شبهتهاى حرام بغايت احتراز كردندى ، پس بر آن قياس چگونه توان كرد ؟\r\nجواب اگر مراد از توسع آن است كه با نجاست نماز كردندى ، بد گمانى است . چه نماز عماد دين است ، و گزاردن آن با نجاست معصيت باشد . و واجب است كه در ايشان اعتقاد آن باشد كه از هر نجاستى كه اجتناب آن واجب بودى احتراز نمودندى ، و تسامح جايى رفتى كه واجب نبودى . و اين صورتها كه در آن اصل و غالب متعارض است در محل تسامح ايشان بود . پس ظاهر شد كه غالبى كه مستند نشود به علامتى كه تعلّق آن به عين باشد معتبر نيست .\r\nو اما تورّع ايشان در حلال به طريق تقوى بود ، و آن گذاشتن « 150 » چيزى است كه در آن باكى نباشد ، از بيم آن چه در او باكى بود . زيرا كه كار مالها مخوف است ، و نفس بدان ميل كند اگر ضبط كرده نشود ، و كار طهارت چنان نيست ، كه طايفه‌اى از حلال محض امتناع نموده‌اند از بيم آن كه دل ايشان را مشغول گرداند . و از كسى حكايت نكرده‌اند كه از آبدست كردن از آب دريا كه طهور محض است احتراز نموده است . پس فرق در اين باب زيان ندارد در غرضى كه در آن جمع كرده‌ايم ، با آن كه ما در اين مستند همان جواب كه در دو مستند سابق گفته‌ايم مىگوييم .\r\nو آن چه ياد كرده‌اند كه « بيشتر حرام است » مسلّم نمىكنيم . زيرا كه مال اگر چه اصل‌هاى آن بسيار باشد ، لازم نيايد كه در اصل‌هاى او حرامى بود ، بل مالهايى كه امروز موجود است ظلم به اصول بعضى از آن راه يافته است ، نه به همه . چنان كه دزديده و مغصوب امروز اندك‌تر است به اضافت با نادزديده و نامغصوب . پس همچنين است حال هر مالى در هر عصرى و هر اصلى . پس غصب كرده و به فساد گرفته - از مالهاى دنيا - در هر زمانى به اضافت غير آن كمتر است . و معلوم نيست كه اين فرع معيّن از كدام قسم است « 151 » . پس مسلّم نكنيم كه غالب تحريم آن است . و اگر مغصوب به توالد مىبيفزايد ، غير مغصوب هم مىبيفزايد . و فرع « بيشتر » هر آينه در هر\r\n\r\n\r\n","description":"","footnote":"\r\n( 150 ) گذاشتن ، ترك .\r\n( 151 ) در شرح زبيدى : ( و لسنا ندري ان هذا الفرع بعينه من اى القسمين ) هل هو من اصل صالح او اصل فاسد ( 6 - 48 ) .\r\n","page_name":" 230 ","page_number":238},
  {"content":"\r\n\r\nعصرى و زمانى بيشتر بود . بل غالب آن است كه حبوب براى خوردن غصب كنند ، نه براى كشتن ، و همچنين غصب حيوانات براى خوردن باشد ، نه براى نگاه داشتن به جهت توالد . پس چگونه توان گفت كه فروع حرام بيشتر ؟ و « 151 » هميشه اصول حلال بيش از اصول حرام بوده است . و مستر شد بايد كه طريق شناختن « اكثر » از اين دريابد ، چه اين حال لغزيدن قدم است و بيشتر علما در اين غلط كنند ، پس حال عوام مردم چه باشد ؟ اين در متوالدات « 152 » است ، از حبوب و حيوانات .\r\nو اما معدنها مخلّى « 153 » است در تركستان و غير آن ، هر كه خواهد بگيرد ، و ليكن پادشاهان بعضى را از ايشان مىستانند - و هر آينه كمتر مىستانند نه بيشتر - و آن كه از پادشاهان معدنى را نگاه داشته است ، ظلم او به منع مردمان است از آن .\r\nاما گيرندهء از آن براى سلطان مىگيرد به أجرت . و درست آن است كه نايب كردن در اثبات يد بر مباحات [ 114 
  ] و مزدور گرفتن بدان رواست . و مزدور در آب كشيدن ، چو آن آب بر آرد ، آب ملك مزدور گيرنده باشد و او مستحق أجرت شود . و يافتن از معادن همچنين . و چون بر اين تفريع « 154 » كنيم ، عين زر حرام نباشد ، مگر آن كه ظلم او به نقصان مزد كار تقدير كرده شود ، و آن به اضافت اندك باشد ، و آن تحريم زر واجب نكند ، بل ظالم باشد به ماندن أجرت در ذمّت او .\r\nو اما سراى ضرب ، زرى كه از او بيرون آيد عين زر سلطان نبود كه مغصوب باشد و بر مردمان بدان ستم كرده ، بل بازرگانان زر يا نقره بر اهل سراى ضرب برند و ايشان را بر گداختن و زدن دينار و درم مزدور گيرند ، و به وزن آن چه تسليم كرده باشند از ايشان بستانند ، مگر اندكى كه در وجه أجرت پيش ايشان بگذارند ، و آن جايز باشد . و اگر دينارهايى مضروب از زر سلطان كرده شود ، آن به اضافت مال بازرگانان هر آينه اندك باشد .\r\nآرى ، سلطان بر مزدوران سراى ضرب ظلم كند بدانچه ضريبه « 155 » از ايشان بستاند ، براى آن كه ايشان را بدان مخصوص داشته است از ديگر مردمان تا به حشمت سلطان بديشان مالى رسد ، و آن از باب ظلم باشد و به اضافت آن چه از سراى ضرب بيرون آيد اندك بود . و اهل سراى ضرب و سلطان را از جملهء آن چه از آن بيرون آيد از صد جزو يكى مسلم نشود و آن عشر\r\n\r\n\r\n","description":"","footnote":"\r\n( 151 ) و حال آن كه .\r\n( 152 ) متوالدات ، توليد مثل كنندگان ، در عربى : النبات و الحيوان حاصلان بالتوالد .\r\n( 153 ) مخلّى ، مجاز ، آزاد .\r\n( 154 ) تفريع ، بر آوردن فرع از اصل .\r\n( 155 ) ضريبه ، باج و خراج .\r\n","page_name":" 231 ","page_number":239},
  {"content":"\r\n\r\nعشير « 156 » باشد ، پس چگونه « بيشتر » بود ؟ و آن غلطهايى است كه به وهم در دلها سابق شده است .\r\nو جماعتى از آن جمله كه در دين ايشان ضعفى است براى آراستن آن « 157 » تشمّر نموده‌اند ، تا ورع را زشت گردانند و در آن ببندند « 158 » ، و تمييز كردن را ميان مالى و مالى زشت شمرند ، و اين عين بدعت و گمراهى است .\r\nسؤال اگر غلبهء حرام تقدير كرده شود حرام تقدير كرده شود و نامحصور به محصور بياميزد ، در آن چه گوييد ؟ چه در عين متناول علامتى خاص نباشد .\r\nجواب رأى ما آن است كه گذاشتن « 159 » آن ورع باشد ، و گرفتن آن حرام نبود . زيرا كه اصل حلّ است ، و جز به علامتى معيّن برداشته نشود ، چنان كه در گل شارعهاست و نظاير آن . بل بر اين زيادت كنيم و گوييم : اگر حرام همهء دنيا فرا گيرد تا به حدى كه بيقين دانسته شود كه در دنيا حلالى نمانده ، گوييم كه تمهيد شرطها از آن وقت آغاز كنيم ، و از آن چه گذشته است در گذاريم و گوييم : هر چه از حد بگذرد به ضد آن منعكس شود . پس هر گاه كه همه حرام شود ، همه حلال گردد . و برهان اين آن است كه در اين واقعه پنج احتمال است :\r\nيكى آن كه مردمان خوردن بگذارند تا همه بميرند .\r\nدوم آن كه بر مقدار ضرورت و سدّ رمق اقتصار نمايند و تا وقت مرگ بدان روزگار گذارند .\r\nسوم آن كه به مقدار حاجت بگيرند چنان كه خواهند ، به دزدى و غصب و تراضى ، بى آن كه مالى را از مالى و جهتى را از جهتى تمييز كنند .\r\nچهارم آن كه شرطهاى شرع را متابعت كنند ، و قاعده‌ها از سر گيرند ، بى آن كه بر حاجت اقتصار نمايند .\r\nپنجم آن كه با شرطهاى شرع بر مقدار حاجت اقتصار نمايند .\r\n\r\n\r\n","description":"","footnote":"\r\n( 156 ) عشر عشير ، صد يك .\r\n( 157 ) آن غلطها .\r\n( 158 ) مطابق متن عربى : و سدّوا بابه ، در نسخهء فيضيه : و در آن نبينند .\r\n( 159 ) گذاشتن ، ترك .\r\n","page_name":" 232 ","page_number":240},
  {"content":"\r\n\r\nو اما اول بطلان آن پوشيده نشود .\r\nو اما دوم هم قطعا باطل است . زيرا كه چون مردمان برسد رمق اقتصار نمايند و اوقات خود با ضعف بگذارند ، مرگ در ايشان شايع شود و كارها و پيشه‌ها باطل گردد و همهء دنيا به خرابى انجامد . و در خرابى دنيا خرابى دين باشد ، كه دنيا مزرعهء آخرت است . و احكام خلافت و قضا و سياستها ، بل بيشتر احكام فقه ، مقصود از آن حفظ مصالح دنياست ، تا مصالح دين بدان تمام شود .\r\nو اما سوم و آن اقتصار نمودن است بر قدر حاجت بى زيادتى بر آن ، با تسويه ميان مالها به غصب و دزدى و تراضى ، چنان كه افتد . و آن برداشتن سدّ شرع است از ميان مفسدان و ميان انواع فساد . پس دستها به دزدى و غصب و انواع ظلم دراز شود ، و ايشان را از آن باز نتوان داشت . چه گويند كه صاحب يد از ما به استحقاق متميّز نيست ، چه آن بر ما و بر او حرام است ، و او را مقدار حاجت است بس « 159 » ، و اگر او محتاج است ما نيز محتاجيم ، و اگر در حق من زيارت از حاجت روز است من نيز از كسى دزديده‌ام كه از حاجت روز او زيادت است . و چون [ 115 
  ] حاجت روز يا سال رعايت كرده نشود ، پس چه چيزى رعايت كرده شود ، و چگونه ضبط كرده آيد ؟ و به إغراء اهل فساد و بطلان سياست شرع انجامد .\r\nپس نماند مگر احتمال چهارم ، و آن احتمال آن است كه هر صاحب يدي بر آن چه در دست اوست گذاشته شود و گفته آيد كه او بدان اولىتر ، و روا نباشد كه از او به دزدى و غصب گرفته شود ، بل بايد به رضاى او گرفته آيد . و تراضى راه شريعت است ، و چون جز به تراضى روا نباشد ، تراضى را هم در شرع طريقى است كه مصلحتها بدان متعلق است . پس چرا اصل معتبر باشد و تفصيل آن معطل ؟\r\nو اما احتمال پنجم و آن اقتصار است به قدر حاجت با كسب كردن به طريق شرع از اصحاب يد ، و آن لايق ورع است كسى را كه سلوك راه آخرت خواهد ، و ليكن واجب كردن آن بر همگان و در فتواى عامه داخل كردن وجه ندارد ، زيرا كه دستهاى ظالمان دراز شود به سوى آن چه در دست مردمان زيادت از قدر حاجت است ، و همچنين دستهاى دزدان . پس هر كه غلبه كند بربايد ، و هر كه فرصت يابد بدزدد ، و گويد : او را حقى نيست مگر در قدر حاجت ، و من نيز\r\n\r\n\r\n","description":"","footnote":"\r\n( 159 ) او فقط به قدر حاجت حق دارد .\r\n","page_name":" 233 ","page_number":241},
  {"content":"\r\n\r\nمحتاجم . پس نماند مگر آن چه بر سلطان واجب كرده آيد كه هر چه از حاجت زيادت است از دست مالكان بيرون كند ، و همهء اهل حاجت را روز بروز يا سال بسال بر سبيل إدرار « 160 » برساند .\r\nو در اين تكليف بيدادى و تضييع مالهاست .\r\nاما تكليف بيدادى ، بدان كه سلطان را ميسر نشود كه با بسيارى مردمان بدين كار قيام نمايد ، بلكه آن اصلا متصور نشود .\r\nو اما تضييع مالها ، بدان كه آن چه از ميوه‌ها و گوشتها و حبوب از مقدار حاجت زيادت آيد ، بايد كه در دريا انداخته شود يا گذاشته شود تا بپوسد . چه آن چه بارى تعالى - جل جلاله - از ميوه‌ها و حبوب آفريده است زيادت از اندازهء توسع مردمان و ترفّه ايشان است ، پس چگونه از اندازهء حاجت ايشان زيادت نبود ؟\r\nپس اين كار بدان ادا كند كه زكات و حج و كفارتهاى مالى و هر عبادتى كه به توانگرى باز بسته است از مردمان ساقط شود ، چه در ملك ايشان جز مقدار حاجت نباشد ، و اين در غايت زشتى است . بل گوييم كه اگر در اين وقت پيغامبرى آيد ، به دو واجب باشد كه كار از سر گيرد ، و تفصيل اسباب ملكها بر تراضى و ديگر طريقه‌ها تمهيد فرمايد ، و اگر همه مالها حلال يافتى چه خواستى كرد ، همان بكند بى فرقى . و بدين چه گفتم كه « بر پيغامبرى واجب باشد » آن مىخواهم كه چون پيغامبرى براى مصلحت خلق در دين و دنياى ايشان مبعوث شود . چه اگر همه را بر مقدار ضرورت و حاجت اقتصار فرموده شود ، مصالح به إتمام نرسد ، و اگر بعث او براى صلاح نباشد اين واجب نيايد . و ما مجوّزيم كه بارى تعالى سببى مقدّر كند كه همه خلق را هلاك گرداند ، و دنيا از ايشان فوت شود ، و در دين گمراه گردند ، چه او آن كس را كه خواهد گمراه كند . و ليكن تقدير « 161 » مىكنيم كه كار بر آن جمله رود كه در بعث پيغامبران براى صلاح دين و دنيا از سنت الهى مألوف و معتاد است .\r\nو مرا چه حاجت است كه اين تقدير كنم ؟ چه آن چه تقدير مىكنم واقع شده است . زيرا كه پيغامبر - صلّى اللّه عليه و سلم - پس از فترت پيغامبران مبعوث شد ، و بر شرع عيسى - صلوات اللّه و سلامه عليه - ششصد سال گذشته بود . مردمان دو قسم بودند : مكذّبان عيسى از جهودان و بت پرستان ، و مصدّقان وى كه فسق از ايشان شايع شده بود ، چنان كه در زمان ما شايع شده است .\r\n\r\n\r\n","description":"","footnote":"\r\n( 160 ) إدرار ، وظيفة ، مقرّرى .\r\n( 161 ) تقدير ، فرض كردن .\r\n","page_name":" 234 ","page_number":242},
  {"content":"\r\n\r\nو كافران به فروع شريعت مخاطب باشند ، و مالها در دست مكذّبان و مصدّقان . اما مكذّبان بر خلاف شريعت عيسى معاملت مىكردند ، و مصدّقان اگر چه اصل را تصديق داشتند اما در ورزيدن شريعت مساهلت مىنمودند ، چنان كه مسلمانان در اين وقت مساهلت مىنمايند ، با آن چه عهد پيغامبر ما - صلّى اللّه عليه و سلم - نزديك‌تر است .\r\nمترجم مىگويد كه اين در زمان مصنف بود ، و در اين وقت از عهد پيغامبر ما - صلّى اللّه عليه و سلم - زيادت از ششصد سال « 162 » [ 116 
  ] بر آمده است ، و در مساهلت ورزيدن در شريعت از همه اندازه گذشته .\r\nپس كل مالها يا بيشتر يا بسيارى از آن حرام بود . و پيغامبر - صلّى اللّه عليه و سلم - از گذشته عفو فرمود و تعرّض نكرد آن را ، و اصحاب يد « 163 » را به مالها مخصوص داشت ، و شرع را ممهّد « 164 » گردانيد . و آن چه تحريم آن در شرعي ثابت شده باشد ، به بعث پيغامبرى حلال نشود ، و بدانچه صاحب يد حرام را تسليم كند حلال نگردد . چه ما در جزيت اهل ذمت ، آن چه به تعيين بدانيم كه از بهاى خمر است يا از مال ربا نستانيم . و مالهاى ايشان در آن روزگار هم چون مالهاى اكنون ما بود . و كارهاى عرب صعبتر بود ، زيرا كه عموم « 165 » نهب و غارت ميان ايشان اطّرادى « 166 » و استمرارى داشت .\r\nپس روشن شد كه احتمال چهارم از احتمالات فتوا را معين است « 167 » ، و پنجم طريق ورع است ، بل تمام ورع آن است كه در مباح بر اندازهء حاجت اقتصار نمايد ، و توسّع دنيا را به كليت بگذارد ، و اين طريق آخرت است . و ما در اين حال در فقه كه منوط است به مصالح خلق سخن مىگوييم . و فتواى ظاهر را حكمى و طريقى است بر مقتضى مصالح . و سلوك طريق دين جز آحاد نتوانند ، و اگر همه خلق بدان مشغول باشند نظام باطل شود و عالم خراب گردد ، چه آن طلب ملك بزرگ است در آخرت ، و اگر همهء خلق به طلب ملك دنيا « 168 » مشغول شوند و پيشه‌هاى خسيس و كارهاى حقير بگذارند نظام باطل شود ، و به باطل شدن آن ملك نيز باطل گردد . پس پيشه‌وران را مسخّر گردانيده‌اند براى آن كه ملك پادشاه منتظم باشد ، و همچنين ارباب دنيا را\r\n\r\n\r\n","description":"","footnote":"\r\n( 162 ) شاهدى ديگر بر صحت تاريخ پايان يافتن اين ترجمه در سال 620 ه ، پاورقى 138 .\r\n( 163 ) اصحاب يد ، متصرفان .\r\n( 164 ) ممهّد ، نيك گسترده ، استقرار يافته ، هموار و نيكو .\r\n( 165 ) عموم ، عام بودن .\r\n( 166 ) اطّراد ، شيوع ، رواج .\r\n( 167 ) در عربى : متعين في الفتوى .\r\n( 168 ) در شرح زبيدى : ( ملك الدنيا ) الذي هو الرئاسة على الناس .\r\n","page_name":" 235 ","page_number":243},
  {"content":"\r\n\r\nمسخر گردانيده‌اند تا اصحاب دين را طريق دين مسلّم ماند ، و آن ملك آخرت است ، و اگر نه چنين بودى اصل دين هم مسلّم نماندى . پس شرط سلامت دين ايشان آن است كه بيشتر مردمان از طريق ايشان روى بگردانند و به كارهاى دنيا مشغول شوند . و اين قسمتى است كه مشيّت أزلي بدان سابق شده است ، چنان كه در كلام مجيد مىفرمايد ، قوله تعالى :  وَ رَفَعْنا بَعْضَهُمْ فَوْقَ بَعْضٍ دَرَجاتٍ لِيَتَّخِذَ بَعْضُهُمْ بَعْضاً سُخْرِيًّا  « 169 » ، اشارت بدان است .\r\nسؤال به تقدير عموم « 170 » تحريم نيازى نيست تا آن غايت كه هيچ چيز حلال نيست ، چه آن غير واقع است ، و اين معلوم است . و شك نيست در آن كه بعضى حرام است . و آن بعض اقل است يا اكثر ، در آن نظر است . و آن چه ذكر گرديد كه اقل است ، به اضافت به كل روشن باشد ، و ليكن دليل محصّل « 171 » بايد بر تجويز آن كه نه از مصالح مرسله « 172 » است ، و آن قسمها كه شما ذكر كرديد از مصالح مرسله است . و آن را شاهدى معيّن لازم است كه بر آن قياس كرده آيد تا دليل به اتفاق مقبول بوده باشد ، زيرا بعضى از علما مصالح مرسله را قبول نكنند .\r\nجواب اگر مسلم شود كه حرام همان اقل است ، پس براى برهان ما را عصر رسول - عليه السّلام - و صحابه بسنده است ، با وجود ربا « 173 » و سرقت و خيانت در غنيمت و غارت . و اگر تقدير كنند زمانى را كه بيشتر حرام بوده ، هم تناول حلال باشد ، و برهان آن سه چيز است :\r\nاول تقسيمى كه حصر نموديم ، چهار از آن را إبطال كرديم و پنجم را اثبات كرديم . چه آن ، چون « 174 » همه حرام بود ، جارى باشد در آن چه حرام اقل بود يا اكثر . و قول قايل كه آن مصلحت مرسله است هوسى است . چه آن كسى كه تخيّل مىكند ، در امور مظنونه تخيّل كرده است ، و اين مقطوع به است « 175 » . و ما شك نداريم كه مصلحت دين و دنيا مراد شرع است ، و اين بضرورت\r\n\r\n\r\n","description":"","footnote":"\r\n( 169 ) زخرف 43 - 32 .\r\n( 170 ) تقدير عموم ، فرض كردن عام بودن . . .\r\n( 171 ) محصّل ، وجودى و ثبوتى كه سلب از آن خارج باشد .\r\n( 172 ) مصالح ، مال مصالح ( « كتاب آداب كسب و معاش » پاورقى 35 ) . مرسل ، در اصطلاح اصول ، وصفى است مناسب كه اعتبار عين آن در عين حكم نه به نص و نه به اجماع ثابت نشده باشد و حكم بر وفق آن مترتب نشود ( كشاف اصطلاحات الفنون ) ، در شرح زبيدى : قال الاسنودى في شرح منهاج : اعلم ان المناسب قد يعتبره الشارع و قد يلغيه و قد لا يعلم حاله و هذا الثالث هو المسمى بالمصالح المرسلة و يعبر عنه بالمناسب المرسل ( 6 - 53 ) .\r\n( 173 ) در نسخهء فيضيه : زنا ، در عربى : مع وجود الرّبا ، متن طبق عربى تصحيح شد .\r\n( 174 ) چون ، هر گاه .\r\n( 175 ) و اين كه ما ذكر كرديم قطعى است .\r\n","page_name":" 236 ","page_number":244},
  {"content":"\r\n\r\nمعلوم است و مظنون نيست . و شكى نداريم كه باز گردانيدن همهء خلق به قدر ضرورت و حاجت ، يا به گياه و صيد ، اولا خراب كنندهء دنياست ، و مخرّب دين است به واسطهء دنيا ثانيا . پس از آن چه در آن شك نداريم محتاج نيست به اصلى كه بر آن شاهد بود ، چه استشهاد بر خيالات مظنون متعلّق است به آحاد اشخاص .\r\nبرهان دوم آن كه به قياس محرّر به اصلى دليل آورد كه فقهاى آنسون به قياسهاى جزئى « 176 » بر آن متفق باشند . و اگر چه پيش محصّلان « 177 » جزئيات مستحقر است به اضافت بدانچه ما ياد كرديم از امر كلى كه آن ضرورت پيغامبرى است ، اگر در زمانى مبعوث شود كه تحريم عام شده باشد ، حتى اگر به غير آن حكم كند عالم خراب شود . و قياس محرّر جزوى آن است كه اصل و غالب متعارض شده است در آن چه علامات تعيين كننده از او منقطع است ، از امورى كه نامحصور است . پس حكم به اصل است نه به غالب ، [ به 
  ] قياس بر گل شارعها و سبوى زن ترسا و آوندهاى مشركان . و آن را پيش از اين به فعل صحابه به اثبات كرده‌ايم . و آن چه گفتيم كه علامتهاى تعيين كننده از او منقطع است ، احتراز است از آوندهايى كه اجتهاد بدان راه دارد . و آن چه گفتيم كه از امور نامحصور است ، احتراز است از ملتبس شدن « مردار » و « همشيره » به « ذبح كرده » و « اجنبيه » « 178 » سؤال طهوريت آب يقين است و آن اصل است . و ما مسلم نكرده‌ايم كه اصل در مالها حلال است ، بل اصل در آن تحريم است .\r\nجواب مالهايى كه براى صفتى در عين آن حرام نيست ، چون خمر و خوك « 179 » ، بر صفتى آفريده شده است كه مستعد قبول معاملات است به تراضى ، چنان كه آب مستعد آبدست آفريده شده است و در بطلان اين استعداد « 180 » شك افتاده است . پس ميان هر دو فرقى نيست ، چه آن « 181 »\r\n\r\n\r\n","description":"","footnote":"\r\n( 176 ) آنسون ( ج آنس ) ، خو گرفتگان ، در شرح زبيدى : ( الفقهاء الآنسون بالاقيسة الجزئية ) و المراد بالفقهاء ائمة الامصار ما عدا الظاهرية المنكرين لاصل القياس ( 6 - 54 ) .\r\n( 177 ) محصّلان ، اهل تحصيل و تحقيق .\r\n( 178 ) آن چه در ميان دو ستاره واقع است از متن فارسى نسخهء فيضيه افتاده و در حاشيهء همان صفحه افزوده شده است . چون اين حاشيه بر اثر صحافى ناقص شده بود ، ناگزير آن را بر اساس متن عربى تكميل كرديم ( بنگريد به شرح زبيدى ، 6 - 53 - 54 ) .\r\n( 179 ) چون تحريم خمر و خوك ( براى صفتى كه در آن است ) .\r\n( 180 ) بر اثر تغييرى كه در آب پديد آمده ، مثلا مضاف يا نجس شده .\r\n( 181 ) يعنى مالهايى كه براى صفتى در عين آن حرام نيست .\r\n","page_name":" 237 ","page_number":245},
  {"content":"\r\n\r\nبه دخول ظلم بر آن بيرون مىآيد از قبول معامله به تراضى ، چنانچه آب به دخول نجاست بر آن از قبول آبدست بيرون آيد . پس فرقى نبود .\r\nو جواب دوم آن كه يد « 182 » دلالتى ظاهر است كه بر ملك دليل كند ، كه آن قايم مقام استصحاب است و قوىتر از آن است ، به دليل آن چه شرع آن را به استصحاب لاحق گردانيده است . چه هر كه [ را 
  ] وامى دعوى كنند « 183 » قول قول او باشد ، زيرا كه اصل برائت ذمت است ، و اين استصحاب است . و بر هر كه ملكى دعوى كنند كه در دست او باشد قول نيز قول او باشد ، زيرا كه يد قايم قايم مقام استصحاب است . پس هر چه در دست آدمى يافته شود اصل آن است كه ملك او باشد ، ما دام كه علامتى معيّن بر خلاف آن دليل نكند . و السلام .\r\nبرهان سوم آن كه دلالت هر چيزى كه بر جنس نامحصور باشد و نه بر عينى ، معتبر نبود اگر چه قطع باشد « 184 » . پس چون به طريق ظن دلالت كند اولى كه معتبر نباشد . و بيان اين سخن آن است كه آن چه دانسته شود كه ملك زيد است ، حق او آن باشد كه بى دستورى زيد تصرف ممنوع باشد ، و اگر دانسته شود كه در عالم آن را مالكى است و ليكن از دانستن مالك آن و وارث او نااميدى حاصل آيد ، آن مال در وجه مصالح مسلمانان است « 185 » كه تصرّف در آن به حكم مصلحت روا بود ، و اگر دلالتى باشد كه آن را مالكى است محصور ، در ميان ده تن مثلا يا بيست تن ، تصرف روا نبود .\r\nپس در چيزى كه شك باشد كه جز صاحب يد آن را مالك هست يا نه ، زيادت از آن نباشد كه به قطع و يقين دانسته شود كه آن را مالكى است و ليكن عين آن را نتوان دانست « 186 » ، پس بايد كه تصرف به مصلحت روا باشد . و مصلحت آن است كه در پنج قسم ياد كرديم . پس اين اصل شاهد آن باشد . و چگونه بر اين [ 117 
  ] جمله نباشد و « 187 » هر مالى ضايع كه مالك آن مفقود بود ، سلطان آن را در مصالح صرف كند ، و از مصالح درويشان و غير آن باشد « 188 » . پس اگر به درويشى صرف افتد ملك او شود و تصرف او بدان نافذ باشد ، و اگر از وى بدزدند بريدن دست واجب\r\n\r\n\r\n","description":"","footnote":"\r\n( 182 ) يد ، تصرف .\r\n( 183 ) در عربى : إذ من ادّعى عليه دين .\r\n( 184 ) اگر چه آن دلالت قطعى باشد .\r\n( 185 ) و از آن جمله است مصالح درويشان و غير ايشان از طلاب علوم .\r\n( 186 ) عين آن ، عين مالك ، يعنى نتوان دانست كه مالك چه كسى است .\r\n( 187 ) و حال آن كه .\r\n( 188 ) و از آن جمله است مصالح درويشان و غير ايشان از طلاب علوم .\r\n","page_name":" 238 ","page_number":246},
  {"content":"\r\n\r\nآيد . پس در ملك غير تصرف چگونه نافذ گردد ؟ و اين نيست مگر براى آن كه حكم كرديم كه مصلحت آن اقتضا كند كه ملك به وى نقل شود و او را حلال گردد . پس به موجب مصلحت حكم كرديم .\r\nسؤال تصرف آن به سلطان مخصوص باشد .\r\nجواب سلطان را در ملك غيرى بى دستورى او چرا تصرف روا باشد ؟ پس روايى آن را سببى نيست جز مصلحت . و آن مصلحت آن است كه اگر بگذارند « 188 » ضايع شود . و او ميان دو كار باشد : ضايع گردانيدن ، و در مهمى صرف كردن . و صرف در مهمى به از ضايع كردن ، پس بر آن راجح باشد . و مصلحت در چيزى كه در آن شك بود و تحريم آن دانسته نشود آن باشد كه به دلالت يد حكم كرده آيد ، و به ارباب يد گذاشته شود . چه ستدن آن از ايشان به شك و تكليف كردن ايشان را كه بر حاجت اقتصار نمايند مؤدّى باشد « 189 » به ضررى كه ياد كرديم . و جهات مصلحت مختلف است . چه سلطان گاهى چنان مصلحت بيند كه از آن مال پلى سازد ، و گاهى چنان كه در وجه لشكر اسلام صرف كند ، و گاهى چنان كه به درويشان دهد ، و به گشتن « 190 » مصلحت تصرف او مىگردد « 191 » .\r\nو از اين تقدير آن حاصل مىآيد كه مردمان در اعيان مالها گرفتار « 192 » نباشند به ظنهايى كه آن به دلالتهاى خاص كه در آن عينها باشد مستند نباشد ، چنان كه سلطان و درويشان كه از او مىستانند گرفتار نباشند به دانستن آن كه مال را مالكى است ، چون عين آن مالك كه به دو اشارت توان كرد ندانند . و ميان عين مالك و عين ملكها در اين معنى فرق نيست .\r\nو اين بيان شبهت آميختن است . و نظر باز نماند « 193 » جز در آميختن مايعات و درمها و كالاها در دست يك مالك . و بيان آن بيايد در باب « طريق تفصيل بيرون آمدن از مظالم » .\r\n\r\nموجب سوم - شبهت را آن است كه به سبب محلّل معصيتى پيوندد در قرينه‌ها ، يا در لواحق ، يا در سوابق ، يا در عوض .\r\n( 1 ) و\r\n\r\n\r\n","description":"","footnote":"\r\n( 188 ) گذاشتن ، ترك كردن .\r\n( 189 ) مؤدّى باشد ، منجر شود .\r\n( 190 ) گشتن ، گرديدن ، تغيير كردن .\r\n( 191 ) گشتن ، گرديدن ، تغيير كردن .\r\n( 192 ) گرفتار ، ترجمهء « مأخوذ » ( مسئول ) .\r\n( 193 ) باز نماند ، باقى نماند ( عربى : لم يبق الا النّظر ) .\r\n","page_name":" 239 ","page_number":247},
  {"content":"\r\n\r\nآن معصيتهايى باشد كه فساد عقد و إبطال سبب محلّل « 193 » اقتضا نكند .\r\n\r\nمثال معصيت در قرينه‌ها\r\n( 1 ) فروختن است در وقت بانگ نماز « 194 » روز آدينه ، و به كارد غصبى بسمل كردن « 195 » ، و به تيشهء غصبى هيزم زدن ، و بر بيع ديگرى بيع كردن - چه پس از اقرار به بيع در مدت خيار و چه پيش از آن - و هر نهى كه در عقدها وارد است و بر فساد آن دلالت نمىكند . چه باز بودن از كل آن ورع است ، و اگر چه آن چه بدين اسباب حاصل آيد به تحريم آن حكم نكنيم . و اين نمط را شبهت خواندن تسامح است ، چه در غالب امر به لفظ « شبهت » اشتباه و نادانستن را خواهند و « 196 » اينجا اشتباه نيست ، بل معلوم است كه بسمل كردن به كارد ديگرى معصيت است ، و حلالى بسمل كرده نيز معلوم است . و ليكن اشتقاق شبهت از مشابهت است ، و تناول آن چه از اين كارها حاصل آيد مكروه است ، و كراهيت تحريم را ماند . پس اگر به شبهت آن خواسته شود ، آن را وجهى باشد ، و الا بايد كه اين را كراهيت خوانند نه شبهت . و چون معيّن دانسته شد ، در نامها مضايقتى نباشد ، چه عادت فقها در اين اطلاقات تسامح است .\r\nپس بدان كه اين كراهيت را سه درجه است : اول آن كه نزديك است به حرام ، و ورع از آن مهم است ، و آخر آن به نوع مبالغتى مىرسد كه نزديك مىشود كه به ورع موسوسان پيوندد ، و ميان اين ، اوساط است كه به هر دو طرف مىكشد ، چه كراهيت در شكار به سگ غصبى قوىتر از آن است كه در بسمل كردن به كارد غصبى و خسته كردن « 197 » به تير غصبى ، چه سگ را اختيارى است .\r\nو علما را اختلاف است در آن كه شكار او « 198 » مالك سگ را باشد يا صياد را . و نزديك بدان ، تخمى است كه در زمين غصبى كارد ، كه كشت مالك تخم را باشد ، و ليكن در آن شبهت است . و اگر مالك زمين را در كشت حق حبس اثبات كنيم همچون ثمن حرام باشد ، و ليكن در قياس راجحتر آن است كه حق حبس ثابت نشود ، چنان كه به آسياى غصبى آرد كند ، و به دام غصبى صيد گيرد ، چه حق صاحب دام در منفعت آن به صيد متعلق نباشد . و نزديك به آن هيزم\r\n\r\n\r\n","description":"","footnote":"\r\n( 193 ) فساد عقل و إبطال سبب محلّل را .\r\n( 194 ) بانگ نماز ، اذان .\r\n( 195 ) بسمل كردن ، ذبح كردن .\r\n( 196 ) و حال آن كه .\r\n( 197 ) خسته كردن ، مجروح كردن .\r\n( 198 ) شكار سگ .\r\n","page_name":" 240 ","page_number":248},
  {"content":"\r\n\r\nزدن است به تيشهء غصبى ، پس بسمل كردن ملك خود به كارد [ 118 
  ] غصبى ، كه هيچ كس نگفته است كه بسمل كرده حرام باشد ، و پس از آن فروختن در وقت بانگ نماز « 198 » ، چه تعلّق آن به مقصود عقد ضعيف است « 199 » ، و اگر چه قومى به فساد عقد حكم كرده‌اند ، چه در آن جز آن نيست كه به فروختن ، مشغول شده است از « 200 » واجبى ديگر كه بر او بوده است . و اگر بيعى به مثل اين فاسد شود ، پس هر كه بر او يك درم زكات باشد يا يك نماز فايت كه وجوب آن به فور است يا در ذمت او مظلمت دانگى بود ، بيع او نيز فاسد شود ، زيرا كه مشغولى به بيع او را مانع بود از گزاردن آن واجبها ، و « 201 » جمعه را پس از بانگ نماز جز وجوب نيست « 202 » . و اين سخن بدان كشد كه نكاح فرزندان ظالمان درست نيست ، و هر كه را در ذمت او يك درم از غير بود درست نباشد « 203 » ، زيرا كه بدان قول « 204 » از فعلى كه بر او واجب است مشغول شده است « 205 » ، الاّ آن است كه از آن روى كه در روز جمعه بخصوص نهى آمده است ، بسيار بود كه در فهم ما سابق بود كه در آن خصوصى « 206 » است ، پس كراهيت قوىتر باشد و در حذر كردن از آن باكى نيست ، و ليكن به وسوسة كشد تا به حدى كه از نكاح دختران ارباب مظالم و ديگر معاملتها تحرّج نموده شود . و آمده است كه يكى از ايشان « 207 » چيزى خريد ، پس شنيد كه آن را روز جمعه خريده بوده « 208 » ، باز داد از بيم آن كه به وقت نماز خريده باشد . و اين غايت مبالغت است ، زيرا كه به شك رد كرده است . و مثل اين و هم در تقدير مناهى و مفسدات از روز شنبه و ديگر روزها منقطع نشود . و ورع خوب است و مبالغت در او خوب‌تر ، و ليكن تا حدى معلوم ، كه پيغامبر - صلّى اللّه عليه و سلم - گفته است : هلك المتنطّعون ، اى ، هلاك شوند دور شوندگان .\r\nمترجم مىگويد كه اصل « تنطّع » تعمق است در سخن گفتن . چه « نطع » كام زيرين را گويند ، و پس از آن در هر كارى كه غلوّ تعمّق رود « تنطّع » مىگويند . و غلوّ مذموم است ، چه خير در ميان غلوّ و تقصير است .\r\nو از امثال اين مبالغتها حذر بايد كرد ، چه صاحب آن را اگر چه آن زيان ندارد ، بسيار باشد\r\n\r\n\r\n","description":"","footnote":"\r\n( 198 ) در شرح زبيدى : ( و يليه البيع في وقت النداء ) هو الاذان الذي يكون عند صعود الخطيب على المنبر ( 6 - 57 ) .\r\n( 199 ) ص 242 - 12 .\r\n( 200 ) مشغول شدن از چيزى ، رو گردانيدن از آن چيز ، دل پرداختن از چيزى به چيز ديگر .\r\n( 201 ) و حال آن كه .\r\n( 202 ) در عربى : فليس للجمعة الا الوجوب بعد النداء .\r\n( 203 ) نكاح درست نباشد .\r\n( 204 ) قولى كه در عقد نكاح بر زبان آيد .\r\n( 205 ) مشغول شدن از چيزى ، رو گردانيدن از آن چيز ، دل پرداختن از چيزى به چيز ديگر .\r\n( 206 ) خصوص ، خصوصيت .\r\n( 207 ) يكى از ايشان ، يكى از ورعان ، ورعى .\r\n( 208 ) فروشنده .\r\n","page_name":" 241 ","page_number":249},
  {"content":"\r\n\r\nكه ديگرى را موهم شود كه مثل اين مهم باشد . پس عاجز شود از خيرى كه از آن آسانتر باشد ، و اصل ورع بگذارد . و مستند بيشتر مردمان در اين زمان ما اين است ، چه راه بر ايشان تنگ كرده شده است و نوميد شده‌اند از آن چه بدان قيام نمايند ، پس بدين سبب آن را طرح كرده‌اند « 208 » .\r\nچنان كه موسوسى در طهارت چون از طهارت عاجز شود آن را بگذارد . و همچنين بعضى موسوسان در حلال توهّم كرده‌اند كه همه مالهاى دنيا حرام است ، پس توسّع نموده‌اند و تمييز بگذاشته ، و اين عين گمراهى است .\r\n\r\nو اما مثال لواحق\r\n( 1 ) تصرفى است كه در سياق خود به معصيتى انجامد . و اعلاى آن فروختن انگور است بر خمّار ، و فروختن غلام به كسى كه معروف باشد به فجور غلامان ، و فروختن شمشير بر راهزنان .\r\nو علما در صحت و حلالى بهايى كه از آن ستانند اختلاف كرده‌اند . و در قياس قوىتر آن است كه آن درست است و بها حلال است و فروشنده بدان عقد عاصى ، چنان كه بسمل كننده به كارد غصبى عاصى شود و بسمل كرده حلال باشد . چه او به اعانت بر معصيت عاصى شود ، و آن به عين عقد تعلّق ندارد . و آن چه از اين وجه گيرند مكروه باشد ، كراهيتى سخت ، و حرام نبود . و ترك آن از ورع باشد .\r\nو پس از آن ، مرتبهء فروختن انگور است به كسى كه خمر خورد و اگر چه خمّار نباشد ، و فروختن شمشير بر كسى كه غزا كند و ظلم نيز . زيرا كه احتمال متعارض باشد . و سلف فروختن شمشير در وقت فتنه كراهيت داشته‌اند ، از بيم آن كه ظالمى خرد . و اين ورع فوق اول است ، و كراهيت آن « 209 » سبك‌تر است .\r\nو پس از آن چيزى است كه آن مبالغت است و نزديك است به وسوسة . و آن قول جماعتى است كه معاملت كشاورزان به آلات كشاورزى روا نيست ، چه ايشان بدان كشت مىكنند و طعام بر ظالمان مىفروشند ، پس بديشان گاو و آلت كشت نبايد فروخت ، چه بدان كشد كه بر كشاورز طعام نبايد فروخت ، چه بدان بر كشاورزى قوّت مىگيرد ، و براى اين از آب عام او را نصيب نبايد داد . و اين به حدّ تنطّع مىرسد كه منهى است . و هر كه روى به چيزى آرد به قصد\r\n\r\n\r\n","description":"","footnote":"\r\n( 208 ) طرح كردن ، به دور افكندن .\r\n( 209 ) كراهت فروختن .\r\n","page_name":" 242 ","page_number":250},
  {"content":"\r\n\r\nخير ، چاره نباشد كه اسراف كند اگر علم محقّق وى را مانع نباشد . و بسيار باشد كه بر چيزى اقدام نمايد [ 119 
  ] كه در دين بدعت بود ، و مردمان پس از او در ضرر افتند ، و او پندارد كه به خير مشغول است . و براى اين پيغامبر - صلّى اللّه عليه و سلم - فرموده است : فضل العالم على العابد كفضلى على ادنى رجل من اصحابى ، اى ، فضل عالم بر عابد همچون فضل من است بر كمترين مردى از ياران من . و متنطّعان آن كسان‌اند كه بيم آن بود كه از آن جمله باشند كه خداى تعالى در حق ايشان گفته است ، قوله تعالى :  الَّذِينَ ضَلَّ سَعْيُهُمْ فِي الْحَياةِ الدُّنْيا وَ هُمْ يَحْسَبُونَ أَنَّهُمْ يُحْسِنُونَ صُنْعاً  « 210 » ، اى ، آن كسان‌اند كه عمل ايشان در حيات دنيا باطل شد و ايشان پندارند كه طاعت مىكنند .\r\nو در جمله نبايد كه مردم به دقايق ورع مشغول شوند مگر در حضور عالمى متقن « 211 » ، زيرا كه چون بگذرد « 212 » از آن چه وى را فرموده‌اند و به ذهن خود تصرف كند بى آن كه بشنود ، افساد او بيش از اصلاح باشد . و از سعد ابى وقاص آمده كه رز خود بسوخت ، از بيم آن كه انگور به كسى بايد فروخت كه از آن خمر سازد . و اين را وجهى ندانيم اگر سببى خاص ندانسته بود كه موجب سوختن بود . زيرا كسانى از صحابه كه از او رفيع قدرتر بودند خرما ستان و رز خود را نسوختند .\r\nو اگر اين روا باشد ، هر آينه بريدن آلت تناسل از بيم زنا ، و بريدن زبان از بيم دروغ ، و ديگر اتلافها روا بود .\r\n\r\nو اما مقدمات\r\n( 1 ) راه يافتن معصيت را بدان نيز سه درجه است .\r\nدرجهء عليا و آن آن است كه كراهيت در آن سخت باشد ما دام كه اثر او در تناول كننده باقى ماند . چون خوردن از گوسفندى كه او را علف غصبى داده باشند ، يا در چراگاه حرام چرانيده باشند ، چه آن معصيت است ، و سبب بقاى او بوده است . و بسيار بود كه باقى ماندهء از گوشت و خون و اعضاى آن از آن علف باشد . و اين ورع مهم است ، اگر چه واجب نيست ، و از بعضى سلف - رضى اللّه عنهم - نقل شده است « 213 » .\r\n\r\n\r\n","description":"","footnote":"\r\n( 210 ) كهف 18 - 104 .\r\n( 211 ) متقن ، كاردان ورزيده .\r\n( 212 ) گذشتن ، تجاوز كردن ، از حد گذشتن .\r\n( 213 ) اين ورع نقل شده است ، در عربى : و فعل ذلك جماعة من السلف .\r\n","page_name":" 243 ","page_number":251},
  {"content":"\r\n\r\nو بو عبد اللّه طوسى تروغبدى « 214 » گوسفندى داشت ، آن را هر روز بر گردن گرفتى و به صحرا بردى و بچرانيدى و نماز گزاردى و از شير آن تناول كردى ، پس ساعتى از او غافل شد ، و او از برگ رزى كه بر طرف بوستان بود بخورد ، به سبب آن او را در بوستان بگذاشت و گرفتن آن حلال نداشت .\r\nسؤال از عبد اللّه بن عمر و عبيد اللّه « 215 » روايت كرده‌اند كه ايشان اشتر خريدند و به حمى « 216 » فرستادند . آن اشتران چندان بچريدند كه فربه شدند . پس عمر - رضى اللّه عنه - گفت :\r\nدر حمى چرانيده‌اند ؟ گفتند : آرى . پس نيمى بستد . و آن دلالت كند كه نزديك او گوشتى كه از علف حاصل آيد صاحب علف را باشد . پس بايد كه اين ، تحريم اقتضا كند ؟\r\nجواب نه چنين است . زيرا كه علف به خوردن تباه شود ، و گوشت آفريده‌اى نو است و عين علف نيست ، پس صاحب علف را در آن شركتى نيست . و ليكن عمر - رضى اللّه عنه - ايشان را قيمت گياه تغريم فرموده است « 217 » ، و آن را مثل نيمهء اشتر دانسته ، و به اجتهاد نيمه بستده ، چنان كه با سعد ابى وقاص چون از كوفه باز آمد و نيز با أبو هريره « 218 » مناصفه كرد ، چه كل آن چه گرفته بودند حق عامل ندانست ، و نيمهء آن را در حق عمل ايشان بسنده ديد ، و از روى اجتهاد به نيمه‌اى مقدّر كرد .\r\nو مرتبهء ميانه آن چه نقل شده است كه بشر حارث امتناع نمود از آبى كه در جوى ظالمان مىرفت ، زيرا كه جوى رسانندهء آب است به دو و در كاويدن آن معصيت رفته است ، و ديگرى امتناع نمود انگور رزى كه از جويى كه به ظلم كاويده بودند آب يافته بود ، و اين رفيعتر از آن است و در ورع بليغتر ، و ديگرى امتناع نمود از آب خوردن از حوضهاى پادشاهان در راهها ، و عالىتر از آن ، امتناع ذو النون است از طعام حلالى كه بر دست زندانيان به دو رسيده است و گفتن\r\n\r\n\r\n","description":"","footnote":"\r\n( 214 ) در نسخهء فيضيه : بروغندى ، در شرح زبيدى : التروغندى ، و قد وجد في بعض النسخ هكذا ، و تروغندى من قرى طوس ، ضبط لغتنامه « تروغبد » است .\r\n( 215 ) برادر عبد اللّه بن عمر .\r\n( 216 ) حمى ، چراگاه حفاظت شده ، قرق ، چراگاهى كه عمر آن را براى شتران صدقه اختصاص داده بود ( زبيدى ) .\r\n( 217 ) تغريم فرمودن ، به اداى تاوان ملزم ساختن .\r\n( 218 ) چون از بحرين باز آمد ( زبيدى ) .\r\n","page_name":" 244 ","page_number":252},
  {"content":"\r\n\r\nاو كه بر دست ظالمى به من رسيده است . و درجات اين منحصر نشود .\r\nدرجهء سوم و آن نزديك است به وسوسة و مبالغت ، آن است كه امتناع نمايد از حلالى از دست مردى كه به دو رسيده كه به زنا يا به قذف « 219 » عاصى باشد ، و آن نه چنان است كه به خوردن حرام عاصى باشد كه رسانندهء قوّت اوست كه از غذاى حرام آمده است . و زنا و قذف قوّتى واجب نكند كه بدان بر حمل طعام استعانت توان كرد . بل امتناع از گرفتن حلال كه بر دست كافرى رسد وسوسة است ، چه كفر به بر داشتن طعام تعلقى ندارد . و اين بدان كشد كه از دست كسى [ 120 
  ] كه معصيت كرده باشد ، اگر چه به غيبتى يا دروغ بود ، نبايد گرفت . و اين غايت تنطّع و اسراف است .\r\nپس بايد كه آن چه از ورع ذو النون و بشر شناخته شده است ضبط « 220 » كرده آيد كه معصيت در سبب رساننده بوده است ، چون « جوى » و « قوّت دست » كه از حرام حاصل شده بود . و اگر امتناع نمايد از خوردن آب كوزه‌اى ، براى آن كه كوزه‌گر روزى معصيت كرده باشد به زدن آدمى يا دشنام دادن به او ، وسوسة باشد . اگر امتناع نمايد از گوشت گوسپندى كه او را حرام خوارى چرانده باشد ، اين دور تر از « دست زندانبان » بود ، زيرا كه طعام را قوّت زندان وان « 221 » راند ، و گوسفند به نفس خود رود و چراننده مانع گشتن « 222 » او باشد از راه و بس . و اين نزديك است به وسوسة . پس بنگر كه چگونه درجه درجه خوض كرديم در بيان آن چه اين كارها يك ديگر را بدان داعى شود .\r\nو بدان كه كل اين از فتواى علماى ظاهر بيرون است . چه فتواى فقيه مخصوص باشد به درجهء اول كه همه خلق را بدان تكليف توان كرد ، و اگر مردم بدان فراهم آيند عالم خراب نشود ، بيرون آن چه جز آن است از ورع متقيان و صالحان . و فتوا در اين باب آن است كه پيغامبر - صلّى اللّه عليه و سلم - وابصه را گفته است : استفت قلبك و ان أفتوك و أفتوك . . . « 223 » و چون گفت : الاثم حزّاز القلوب « 224 » ، آن معنى دانسته شد . و هر چه از اين اسباب در دل مريد اثر كند ، اگر با حزازت دل بدان اقدام نمايد ، بدان ضرر يابد و دلش تاريك شود به قدر حزازتى كه نزد اوست ، بل اگر اقدام\r\n\r\n\r\n","description":"","footnote":"\r\n( 219 ) قذف ، به زنا نسبت دادن ، الرّمى بالزّنا و النسبة إليه ( كشاف ) .\r\n( 220 ) ضبط ، به خاطر داشتن .\r\n( 221 ) زندان وان ، زندانبان .\r\n( 222 ) گشتن ، منحرف شدن .\r\n( 223 ) ص 223 - 20 .\r\n( 224 ) گناه دلها را مىآزارد .\r\n","page_name":" 245 ","page_number":253},
  {"content":"\r\n\r\nنمايد بر چيزى حرام كه در علم خداى حرام باشد و او پندارد كه حلال است ، در سختى دل آن را اثرى نباشد ، و اگر بر چيزى اقدام نمايد كه در فتواى علماى ظاهر حلال بود و ليكن در دل خود حزازتى يابد ، زيانكار بود .\r\nو آن چه ياد كرديم كه مبالغت منهى است ، بدان آن خواسته‌ايم كه دل صافى معتدل را از مثل آن كارها حزازتى نباشد . و اگر دل موسوسى از اعتدال مايل شود و حزازتى يابد ، و يا آن چه از دل خود مىيابد اقدام نمايد ، آن زيانكار بود ، زيرا كه در حق نفس خود - بينى و بين اللّه - به فتواى دل خود گرفتار « 225 » باشد . و براى آن بر موسوسان طهارت و نيّت نماز تشديد باشد ، چه بر دل او چون غالب شود كه به همه اجزاى او به سه بار آب نرسيده است ، به سبب غلبهء وسوسة واجب باشد كه چهارم بار استعمال كند ، و در حق او حكم آن باشد ، اگر چه در سبب آن مخطى است . و ايشان قومىاند كه تشديد كردند ، پس حق تعالى بر ايشان تشديد فرمود . و براى آن بر قوم موسى تشديد رفت ، چون در سؤال از بقره استقصا كردند « 226 » . و اگر اول بار براى عموم لفظ « بقره » هر چه « اسم » بر آن منطلق شدى « 227 » بگرفتندى بسنده بودى . پس از اين دقيقه‌ها كه ايراد كرديم به نفى و اثبات « 228 » غافل نبايد بود . چه هر كه بر كنه سخن مطلع نشود و به مجامع آن محيط نگردد ، زود باشد كه در ادراك مقاصد آن خطا كند .\r\n\r\nو اما معصيت در عوض\r\n( 1 ) آن را نيز درجات است .\r\nدرجهء عليا كه كراهيت در آن سخت باشد آن است كه چيزى در ذمّت بخرد و بهاى آن از غصب يا مال حرام بگزارد . پس در او ببايد نگريست : اگر فروشنده پيش از قبض ثمن به خوشدلى طعام تسليم كرده باشد و خريدار پيش از دادن بها آن را بخورده ، آن حلال باشد و ترك آن به اجماع واجب نباشد - يعنى پيش از پرداخت بها - و از ورع مؤكّد نيز نباشد .\r\nپس اگر بها از حرام بدهد پس از خوردن چنانستى كه بها نداده باشد ، و اگر اصلا بها ندهد ، مظلمه‌اى تقلّد نموده باشد بدانچه ذمت خود « 229 » گروگان وام گذاشته باشد ، و آن طعام حرام\r\n\r\n\r\n","description":"","footnote":"\r\n( 225 ) گرفتار ، مأخوذ .\r\n( 226 ) سورهء بقره 2 - 67 - 71 .\r\n( 227 ) هر چه نام گاو دارد ، هر نوع گاوى .\r\n( 228 ) نفيا و اثباتا .\r\n( 229 ) ذمت خود را .\r\n","page_name":" 246 ","page_number":254},
  {"content":"\r\n\r\nنگردد .\r\nو اگر بها از حرام بدهد و فروشنده با آن كه مىداند كه حرام است او را بيزار گرداند ، « 229 » ذمت او بيزار شود ، و بر او جز مظلمهء تصرف كه در درمهاى حرام كرده است بدانچه آن را به فروشنده داده است نماند .\r\nو اگر به گمان آن كه بها حلال است بيزار گرداند ، بيزارى « 230 » حاصل نشود . زيرا كه آن بيزار گردانيدن است بدانچه بستده است به بيزارى ستدن « 231 » . و آن دادن را نشايد « 232 » . و اين حكم خرنده و خورندهء از آن است و حكم ذمّت .\r\nو اگر به خوشدلى به دو تسليم نكند ، و او بستاند و بخورد حرام باشد ، خواه پيش از دادن بها از حرام و خواه پس از آن . زيرا كه مختار در فتوا آن است كه حق حبس فروشنده را ثابت باشد تا آن گاه كه ملك او به قبض نقد متعيّن شود ، چنان كه ملك مشترى متعين است . و حق [ 121 
  ] حبس يا به ابرا « 233 » زايل شود يا به استيفا « 234 » ، و چيزى از آن نرفته است ، و ليكن او ملك خود خورده باشد و بدان عاصى باشد ، چنان كه گرو كنندهء طعام چون بى دستورى گرو ستاننده بخورد عاصى باشد . و ميان او و ميان كسى كه طعام غيرى خورد فرق است ، و ليكن اصل تحريم شامل است . و اين همه آن وقت باشد كه پيش از دادن بها طعام قبض كند ، يا به خوشدلى فروشنده و يا بى خوشدلى فروشنده .\r\nو اما چون بهاى حرام اول بدهد پس قبض كند : اگر بايع با آن كه داند كه بها حرام است مبيع به وى دهد حقّ حبس او باطل شود ، و او را « 235 » در ذمت او بها باقى ماند ، چه آن چه بگرفته است بها نيست . و خوردن مبيع حرام نباشد به سبب باقى ماندن بها .\r\nو اما چون نداند كه بها حرام است و اگر بدانستى بدان راضى نشدى و مبيع به وى تسليم نكردى ، حق حبس او بدين تلبيس « 236 » باطل نشود . پس خوردن او حرام باشد ، چنان كه خوردن مرهون تا آن گاه كه او را بيزار گرداند ، يا بها از حلال بدهد ، يا او به حرام راضى شود و او را بيزار گرداند . پس ابرا او درست باشد ، و رضاى او به حرام درست نبود . و اين مقتضى فقه است و\r\n\r\n\r\n","description":"","footnote":"\r\n( 229 ) بيزار گرداندن ، برئ الذمة كردن ، بيزارى ، برائت .\r\n( 230 ) بيزار گرداندن ، برئ الذمة كردن ، بيزارى ، برائت .\r\n( 231 ) يعنى به عنوان اينكه همهء حقوق خود را وصول كرده است او را برئ الذمة گردانيد ( زبيدى ) .\r\n( 232 ) و بهاى حرام شايستهء پرداخت حق ( ايفاء ) نيست .\r\n( 233 ) ابرا ، برئ الذمة ساختن خريدار ، پاك گردانيدن .\r\n( 234 ) استيفا ، تمام گرفتن .\r\n( 235 ) خريدار را .\r\n( 236 ) يعنى تلبيس خريدار كه حرمت بها را پنهان داشته .\r\n","page_name":" 247 ","page_number":255},
  {"content":"\r\n\r\nبيان حكم در درجهء اول از حلّ و حرمت .\r\nو اما باز بودن از آن از ورع مهم است . زيرا كه معصيت در سبب رساننده چون متمكّن شود كراهيت در آن قوى باشد ، چنان كه گفته شده است . و قوىتر اسباب رساننده بهاست ، و اگر بهاى حرام نباشد ، فروشنده به تسليم مبيع راضى نباشد « 237 » ، پس رضاى او بدان آن را از كراهيت بيرون نيارد ، و ليكن عدالت « 238 » بدان باطل نشود ، و درجهء تقوى و ورع زايل گردد .\r\nو اگر سلطانى مثلا جامه يا زمينى در ذمّت بخرد ، و به رضاى فروشنده پيش از دادن بها قبض كند و به فقيهى يا غير او دهد بر سبيل صلت يا خلعت ، و او در شك باشد كه بهاى او از حلال خواهد داد يا از حرام ، اين خفيفتر باشد ، چه در راه يافتن معصيت به بها شك افتاده است .\r\nو تفاوت خفّت او به تفاوت بسيارى حرام و اندكى آن باشد در مال آن سلطان . و آن چه در آن بر ظن غالب شود ، و بعضى قوىتر از بعضى بود ، رجوع در آن به چيزى بايد كرد كه در دل منقدح « 239 » شود .\r\nمرتبهء ميانه كه عوض غصب و حرام نباشد ، و ليكن مهيا براى معصيت بود . چنان كه عوض بها انگور دهد يا شمشير ، و ستاننده خمر خوار باشد يا راهزن . و اين ، تحريم مبيع ، كه در ذمّت خريده است ، اقتضا نكند ، و ليكن كراهيتى اقتضا كند كم از كراهيتى كه در غصب باشد . و تفاوت درجات اين مرتبه نيز به تفاوت غلبهء معصيت باشد بر ستانندهء بها و كمى آن . و هر گاه كه عوض عمل حرام باشد ، بدل او حرام بود . و اگر تحريم آن محتمل باشد و ليكن به ظنى مباح داشته آيد ، بدل او مكروه باشد . و نهى از كسب حجّام و كراهيت آن به نزديك من بر اين معنى محمول است ، كه پيغامبر - صلّى اللّه عليه و سلم - بارها از آن نهى كرده است ، پس فرموده ( ص ) كه اشتر را از آن علف داده شود « 240 » . و آن چه در وهم مىآيد كه تحريم آن به سبب آميختن با پليدى است وهمى باطل است . زيرا كه اگر چنين باشد ، طرد « 241 » اين معنى در كنّاس و دبّاغ لازم آيد . و اگر در كنّاس\r\n\r\n\r\n","description":"","footnote":"\r\n( 237 ) يعنى فروشنده در ازاى بهاى حرام ( كه حرمت آن از فروشنده پنهان بوده است ) به تسليم مبيع راضى شده پس سبب موصله بها ( ى حرام ) است .\r\n( 238 ) عدالت خريدار ، عادل بودن خريدار .\r\n( 239 ) انقداح ، روشن شدن .\r\n( 240 ) يعنى أجرت آن در اين راه مصرف شود .\r\n( 241 ) طرد ( در مقابل عكس ) ، در اصطلاح اصول فقه ، صدق كردن محدود بر چيزى است كه حد بر آن به طور مطّرد كلى صدق كند ، و اين معنى گفتار اصوليان است كه مىگويند : هر چه در حد يافت شود در محدود نيز هست و اطّراد مانع دخول غير محدود در حد مىشود .\r\n","page_name":" 248 ","page_number":256},
  {"content":"\r\n\r\nو دباغ طرد كرده شود ، در قصاب طرد نتوان كرد ، كه كسب قصاب چگونه مكروه باشد ، و « 241 » آن بدل گوشت است و گوشت در نفس خود مكروه نيست . و آميختن قصاب با پليدى بيش از حجّام و فصّاد است ، كه حجام خون را بمكد و به پنبه پاك كند . و ليكن سبب آن است كه حجامت و فصد جراحت است ، و جراحت تخريب به نيت حيوان باشد و بيرون آوردن خون كه قوام زندگانى او بدان است . و اصل در آن تحريم است ، و به ضرورتى حلال شود . و حاجت و ضرورت به حدس و اجتهاد دانسته آيد . و بسيار باشد كه سودمند دانسته شود و « 242 » زيانكار باشد نزديك حق تعالى ، و حرام بود ، و ليكن از راه ظن به حلالى آن حكم كرده مىشود . و براى آن فصاد را روا نباشد كه بنده و كودك [ و 
  ] معتوهى « 243 » را بى دستورى ولى و مالك او « 244 » فصد كند . و اگر نه آنستى كه در ظاهر حلال است ، پيغامبر - صلّى اللّه عليه و سلم - أجرت حجّام ندادى . و اگر محتمل تحريم نبودى ، نهى نفرمودى . پس ميان مزد دادن و نهى كردن تلفيق نتوان كرد مگر به استنباط اين معنى . و اين [ 122 
  ] معنى بايستى كه در قرينه‌هايى كه به سبب پيوسته باشد ياد كرديمى ، زيرا كه بدان نزديك‌تر است .\r\nمرتبهء سفلى و آن درجهء وسوسة است . و آن چنان باشد كه آدمى سوگند خورد كه از رشتهء مادر خود نپوشد . پس ريسمان او را بفروشد و بدان جامه خرد . و در اين كراهيت نيست ، و ورع از آن وسوسة باشد . و از مغيره آمده است كه در اين واقعه گفته كه حلال نباشد ، و استشهاد آورده كه پيغامبر - صلوات اللّه و سلامه عليه - جهودان را لعنت كرد به سبب آن كه چون خمر بر ايشان حرام شد ايشان آن را بفروختند . و اين غلط است . زيرا كه بيع خمر باطل است ، چه خمر را در شرع منفعتى نمانده است ، و بهاى بيع باطل حرام بود . و اين از آن جمله نيست ، بل مثال اين آن است كه در ملك مردى كنيزكى باشد كه خواهر رضاعى او بود ، پس آن را به كنيزكى بيگانه « 245 » بفروشد ، پس هيچ كس را نرسد كه از آن تورّع نمايد و به بيع خمر تشبيه كند ، و اين غايت اسراف است در اين طرف .\r\nو همهء درجات و كيفيت تدريج در آن تعريف كرديم ، اگر چه تفاوت اين درجات در سه و چهار و عددى ديگر محصور نشود ، و ليكن مقصود از شمردن تعريف و تفهيم است .\r\n\r\n\r\n","description":"","footnote":"\r\n( 241 ) و حال آن كه .\r\n( 242 ) و حال آن كه .\r\n( 243 ) معتوه ، بى خرد ، دل شده ، سبك عقل .\r\n( 244 ) در متن عربى اضافه دارد : و قول طبيب .\r\n( 245 ) در ازاى كنيزكى بيگانه .\r\n","page_name":" 249 ","page_number":257},
  {"content":"\r\n\r\nسؤال پيغامبر - صلّى اللّه عليه و سلم - گفت : من اشترى ثوبا بعشرة دراهم و فيها درهم حرام ، لم تقبل صلواته ما كان عليه ، اى ، هر كه جامه‌اى خريد به ده درم كه در آن درمى حرام باشد ، نماز او مقبول نباشد ما دام كه بر او بود . و ابن عمر - رضى اللّه عنهما - به وقت روايت اين حديث دو انگشت در گوش كرد و گفت : اين هر دو گوش كر باد اگر اين را از پيغامبر - صلّى اللّه عليه و سلم - نشنيده‌ام .\r\nجواب اين حديث بر آن محمول است كه به ده درم معين باشد ، نه در ذمّت . و چون در ذمّت خرد ، هم در بيشتر صورتها كه به تحريم حكم كرده‌ايم بدان حمل شود . و بسيار ملك هست كه به منع قبول نماز بر آن تهديد آمده است ، از براى معصيتى كه به سبب آن راه يافته است ، اگر چه بر فساد عقد « 246 » دليلى نبود ، چون چيزى كه به وقت بانگ نماز آدينه خرند يا غير آن .\r\n\r\nموجب چهارم - اختلاف در دليلها\r\n( 1 ) و آن چون اختلاف سبب است ، كه سبب سبب حكم حلّ و حرمت است ، پس دليل سبب باشد براى معرفت حلّ و حرمت ، و آن سببى است در حق شناختن . و آن چه در شناخت بنده ثابت نشود ، ثبوت آن را در نفس خود فايده‌اى نبود ، اگر چه در علم خداى سبب آن رفته باشد . و آن يا به تعارض دليلهاى شرع باشد ، يا به تعارض علامتهاى دليل كننده ، يا به تعارض مشابهتها .\r\n\r\nقسم اول تعارض دليلهاى شرع ،\r\n( 2 ) چون تعارض دو عموم كتاب يا سنت ، يا تعارض دو قياس ، يا تعارض قياسى و عمومى . و اين همه شك آرد ، و رجوع در آن به استصحاب بود ، يا اصلى كه پيش از آن معلوم بوده باشد . و اگر ترجيحى در جانب خطر ظاهر شود گرفتن آن واجب بود ، و اگر در جانب حلّ بود گرفتن آن روا باشد ، و ليكن ورع گذاشتن « 247 » آن بود .\r\nو پرهيزيدن از مواضع خلاف در ورع مهم است ، هم مفتى را و هم مقلّد را . اگر چه مقلّد را روا باشد كه فتواى امام خود ، كه پندارد كه او فاضل‌ترين علماى شهر است ، بگيرد . و آن را به\r\n\r\n\r\n","description":"","footnote":"\r\n( 246 ) در نسخهء فيضيه : بر فساد عقل ، متن طبق عربى تصحيح شد .\r\n( 247 ) گذاشتن ، ترك كردن .\r\n","page_name":" 250 ","page_number":258},
  {"content":"\r\n\r\nتسامع « 248 » شناسد ، چنان كه فاضل‌ترين طبيبان شهر را به تسامع و قرينه‌ها شناسد ، اگر چه طب نداند .\r\nو مستفتى را نرسد كه آن چه از مذهبها بر او واسعتر باشد برگزيند ، بل بر او واجب بود كه باز جست كند تا بر ظنّ او غالب شود كه فاضل‌تر كدام است ، پس او را متابعت كند و اصلا خلاف ننمايد .\r\nآرى ، اگر امام او را به چيزى فتوا دهد و آن امام را در او مخالفى بود ، از خلاف به اجماع گريختن از ورع مؤكد باشد . و همچنين چون نزد مجتهد دليلها متعارض شود و جانب حلّ به حدس و تخمين و ظن راجح بود ، ورع او آن باشد كه از او اجتناب نمايد . پس مفتيان به حلالى چيزى فتوا فرمودندى و هرگز بدان اقدام ننمودندى از راه پرهيزيدن از آن و ترسيدن از شبهت در آن . و اين را نيز بر سه مرتبه قسمت كنيم .\r\nمرتبهء اول آن چه استحباب در پرهيزيدن از آن مؤكد است ، و آن باب آن است كه دليل مخالف در آن قوى باشد ، و وجه ترجيح مذهب ديگر بر آن باريك . پس پرهيزيدن از شكار سگ معلّم - چون سگ از آن بخورد - از مهمات است اگر چه مفتى فتوا دهد كه حلال است ، زيرا ترجيح در آن پوشيده است ، و ما « 249 » اختيار كرده‌ايم كه حرام است [ 123 
  ] ، و آن أقيس قولهاى شافعى « 250 » رضى اللّه عنه - است . و هر گاه كه شافعى را - رضى اللّه عنه - قولى جديد موافق مذهب بو حنيفه - رحمة اللّه عليه - يا غير او از ائمه - رحمهم اللّه - يافته شود ، ورع مهم باشد ، اگر چه مفتى به قول ديگرى فتوا دهد .\r\nو از آن جمله پرهيزيدن است از متروك تسميه « 251 » ، اگر چه قول شافعى - رضى اللّه عنه - در آن مختلف نيست ، زيرا كه آيت قرآن در ايجاب آن ظاهر است و اخبار در آن متوارد . چه هر كه پيغامبر را - صلّى اللّه عليه و سلم - از صيد پرسيد ، گفت : إذا أرسلت كلبك المعلّم و ذكرت عليه اسم اللّه فكل ، اى ، چون سگ شكارى خود را فرستادى و نام خداى تعالى بر آن ياد كردى بخور . و اين بتكرار نقل شده و به « ذبح به تسميه » معروف گشته . و اين همه دليل اشتراط تسميه را قوّت دهد .\r\nو ليكن قول پيغامبر - صلّى اللّه عليه و سلم : المؤمن يذبح على اسم اللّه سمّى او لم يسمّ چون درست شده است - اى ، ذبح مؤمن بر نام خداى تعالى باشد ، تسميه گويد يا نگويد - محتمل است\r\n\r\n\r\n","description":"","footnote":"\r\n( 248 ) تسامع ، شنيدن .\r\n( 249 ) يعنى شافعيان ( زبيدى ) .\r\n( 250 ) در شرح زبيدى : ( هو أقيس قولى [ دو قول 
  ] الشافعي ) اى اقواهما قياسا ( 6 - 65 ) .\r\n( 251 ) متروك تسميه ، بسم اللّه نگفته ، مذبوح بدون ذكر نام خدا .\r\n","page_name":" 251 ","page_number":259},
  {"content":"\r\n\r\nكه اين عام باشد و موجب آن كه آيت و خبرهاى ديگر را از ظواهر گردانيده شود « 252 » ، و ظواهر بر حال گذاشته آيد و تأويل كرده نشود . و حمل آن بر فراموش كار ممكن است ، كه « 253 » فراموشى سبب تمهيد عذر او باشد در گذاشتن « 254 » تسميه ، و تعميم آن و تأويل آيت ممكن است ، امكانى نزديك‌تر به سبب آن ، و ما آن را ترجيح كرده‌ايم ، و احتمال كه « 255 » در مقابل آن است رفع آن را منكر نتوان شد . پس ورع از مثل آن مهم باشد ، و در درجهء اول واقع شود .\r\nمرتبهء دوم و آن پيوستهء درجهء وسوسة است ، آن كه از خوردن جنين كه در شكم حيوان مذبوح يابند و از خوردن سوسمار بپرهيزد . و در صحاح ، اخبار « حديث جنين » درست « 256 » شده است كه ذكات « 257 » او ذكات مادر اوست - درستيى كه نه در متن آن احتمالي راه دارد و نه در اسناد آن ضعفى . و همچنين درست شده است كه سوسمار بر خوان پيغامبر - صلّى اللّه عليه و سلم - بخورده‌اند « 258 » . و اين حديث در صحيحين آمده است .\r\nو ظن ما به بو حنيفه - رحمه اللّه - آن است كه اين حديثها به دو نرسيده است ، و اگر برسيدى به موجب آن حكم كردى اگر انصاف دادى . و اگر انصاف دهنده‌اى انصاف ندهد ، خلاف او غلط باشد ، آن را اعتبارى نبود و شبهتى نه انگيزد ، چنان كه اگر چيزى به خبر واحد دانسته شود و كسى در آن خلاف نكند .\r\nمرتبهء سوم آن كه در مسأله‌اى اصلا خلافى مشهور نبود و ليكن حلالى « 259 » به خبر واحد معلوم شده باشد ، و گوينده‌اى گويد كه « مردمان در خبر واحد مختلف شده‌اند و بعضى آن را قبول نكرده ، پس من از آن بپرهيزم . » چه ناقلان اگر چه عدول « 260 » بوده‌اند ، غلط بر ايشان جايز است . و دروغ براى غرضى پوشيده ممكن است . و عدل را نيز گاهى دروغى گفته شود « 261 » ، و وهم بر او جايز بود . چه روا كه به سمع او چيزى رسد ، و در فهم او چيزى در آيد كه خلاف مراد گوينده\r\n\r\n\r\n","description":"","footnote":"\r\n( 252 ) در عربى اضافه دارد : و يحتمل ان يخصّص هذا بالنّاسى ، ترجمه : و محتمل است كه آن ( قول پيغامبر ) مخصوص بر فراموش كار ( از ياد برندهء تسميه در وقت ذبح يا شكار ) باشد .\r\n( 253 ) كه ، زيرا كه .\r\n( 254 ) گذاشتن ، ترك كردن .\r\n( 255 ) يعنى احتمالي كه .\r\n( 256 ) درست ، مسلّم .\r\n( 257 ) ذكات ، ذبح .\r\n( 258 ) در شرح زبيدى سپس آمده است : ( و سأله خالد بن وليد عنه ، فقال إحرام هو يا رسول اللّه ؟ قال لا و لكنّه لم يكن بأرض قومى فأجدني إعافة . و اكله خالد ، و رسول اللّه ( ص ) ينظر ، 6 - 71 ) .\r\n( 259 ) حلالى ( ى مصدرى ) .\r\n( 260 ) عدول ( ج عدل و عادل ) مردان شايستهء گواهى .\r\n( 261 ) يعنى عادل نيز گاهى دروغ گويد .\r\n","page_name":" 252 ","page_number":260},
  {"content":"\r\n\r\nباشد . و اين ورعى است كه مثل آن از صحابه - رضى اللّه عنهم - نقل نشده است . و ايشان آن چه از عدلى شنيدندى نفس ايشان بدان ساكن شدى .\r\nاما چون به سببى خاص و دلالتى معيّن در حق راوى تهمتى راه يابد ، توقف را وجهى ظاهر باشد ، اگر چه عدل بود « 261 » . و خلاف كسى كه در اخبار آحاد خلاف كرده است عبرت « 262 » ندارد ، چون خلاف نظّام « 263 » در اصل اجماع ، و قول او كه « آن حجت نيست » . و اگر مثل اين ورع روا باشد ، هم از ورع بود كه آدمى از گرفتن ميراث جد امتناع نمايد و گويد : در كتاب خداى تعالى ذكرى نيست مگر پسران را ، و پسر پسر را به پسر لا حق كردن از اجماع صحابه است ، و ايشان معصوم نبودند و غلط بر ايشان روا بود ، چه نظّام در اين خلاف كرده است . و اين هوس است و بدان داعى بود كه آن چه به عمومات قرآن دانسته شود گذاشته آيد « 264 » . چه بعضى متكلّمان گفته‌اند كه عموم را صيغت نيست ، و احتجاج بدان است كه صحابه از آن به قرينه‌ها و دلالتها فهم كرده‌اند . و اين همه وسوسة است .\r\nپس هيچ طرفى از اطراف شبهت نيست كه نه در آن غلوّى است و اسرافى ، پس بايد كه آن فهم كرده شود . و هر گاه كه چيزى از اين كارها مشكل شود ، از دل فتوا بايد خواست . و ورع بايد كه به چيزى كه وى را در ريبت اندازد بگذارد و چيزى گيرد كه در ريبت نه [ 124 
  ] اندازد و حزازت دلها و خار خار سينه‌ها را بگذارد « 265 » . و اين به اشخاص و واقعات مختلف شود . و ليكن بايد كه دل خود را از دواعى وسوسة نگاه دارد تا جز به حق حكم نكند ، و در مواضع وسوسة وى را حزازتى نباشد ، و در مواقع كراهيت از حزازتى خالى نماند ، و مثل اين در غايت عزّت « 266 » باشد . و براى اين ، پيغامبر - صلّى اللّه عليه و سلم - هر كسى را به فتواى دل حوالت نكرده است و تنها وابصه را آن گفته است ، بدانچه حال او دانسته .\r\n\r\nقسم دوم آن كه علاماتى كه دليلى كند بر حلّ و حرمت متعارض شود ،\r\n( 1 ) كه بسى بود كه نوعى از متاع در وقتى غارت كنند و وقوع مثل آن از غير غارت نادر باشد ، پس آن مثلا در دست مرد مصلحى ديده شود ،\r\n\r\n\r\n","description":"","footnote":"\r\n( 261 ) راوى .\r\n( 262 ) عبرت ، اعتبار .\r\n( 263 ) مراد نظّام معتزلى است .\r\n( 264 ) گذاشتن ، ترك كردن .\r\n( 265 ) گذاشتن ، ترك كردن .\r\n( 266 ) عزّت ، ندرت ، كميابى .\r\n","page_name":" 253 ","page_number":261},
  {"content":"\r\n\r\nپس صلاح او بر حلالى « 265 » دليل كند ، و نوع متاع و اندكى آن از غير غارت بر حرامى « 266 » ، پس كار متعارض شود . و همچنين چون يك عدل حلالى گويد و عدل ديگر حرام . يا شهادت دو فاسق ، يا قول كودكى و بالغى متعارض شود . پس اگر ترجيحى ظاهر گردد بدان حكم افتد ، و ورع ترك آن است ، و اگر ترجيحى ظاهر نشود توقف واجب بود . و تفصيل آن در « باب تعرف ، به بحث و سؤال » بخواهد آمد ، ان شاء اللّه تعالى .\r\n\r\nقسم سوم تعارض اشتباه در صفتهايى كه احكام بدان منوط باشد .\r\n( 1 ) مثال او آن است كه به مالى براى فقها وصيت كنند ، پس دانسته شود كه كسى كه در فقه كامل بود در آن داخل شود ، و كسى كه در آغاز تعلّم باشد - از يك روز يا از يك ماه - داخل نشود . و ميان آن دو درجه‌هاى نامحصور است كه در آن شك افتد ، و مفتى به حسب ظن فتوا دهد ، و ورع ترك آن است . و اين غامض‌ترين موجبات شبهت است ، چه در آن صورتهايى است كه مفتى را در آن تحيّر آرد ، تحيّرى لازم كه آن را حيلت « 267 » نباشد ، چه موصوف به صفت در درجهء متوسط باشد كه ميان دو درجهء متقابل بود كه ميل او به يكى از آن ظاهر نشود .\r\nو همچنين صدقات كه محتاجان را بايد داد . چه هر كه چيزى ندارد احتياج او معلوم باشد ، و هر كه مالى بسيار دارد هم توانگريى او معلوم . و ميان آن دو مسئله‌هاى غامض پيش آيد : چنان كه كسى را كه سراى و متاع و جامه و كتاب دارد ، چه آن چه به قدر حاجت باشد از دادن صدقه به دو باز ندارد ، و زيادت از آن باز دارد « 268 » ، و نظر « 269 » در اندازهء فراخى سراى و بناها ، و مقدار قيمت آن ، بدانچه در ميان شهر باشد و سرايى كم از آن وى را بسنده بود ، و همچنين در نوع متاع خانه ، چون رويين باشد نه سفالين ، و همچنين در عدد و قيمت آن ، و همچنين چيزى كه بدان هر روز حاجت باشد ، و چيزى كه بدان هر سال ، چون اسباب زمستان ، و آن چه جز در سالها بدان حاجت نباشد . و چيزى را از آن حدى نيست . و در مثل اين ، وجه آن است كه پيغامبر - صلّى اللّه عليه و سلم - گفته است : دع ما يريبك إلى ما لا يريبك . و اين همه در محل ريبت است . پس اگر مفتى\r\n\r\n\r\n","description":"","footnote":"\r\n( 265 ) « ى » مصدرى .\r\n( 266 ) « ى » مصدرى .\r\n( 267 ) حيلت ، چاره ، گزير .\r\n( 268 ) مالى كه به قدر حاجت صاحب مال باشد مانع صدقه دادن به وى نمىشود ، ولى مال زيادتر از حاجت مانع شود . نيز در اينجا افتادگى دارد ، در عربى : و الحاجة ليست محدودة و انما تدرك بالتقريب .\r\n( 269 ) در شرح زبيدى : و يتصدى منه النظر .\r\n","page_name":" 254 ","page_number":262},
  {"content":"\r\n\r\nتوقف نمايد ، وجه او جز آن نباشد . و اگر به گمان و تخمين فتوا دهد ، ورع در آن توقّف بود . و اين مهمترين مواضع ورع است .\r\nو همچنين آن چه به اندازهء كفايت واجب شود از نفقت قرابتان و كسوت زنان ، و كفايت فقها و علما از بيت المال . چه در آن ، دو طرف است : يكى قاصر ، و ديگر زايد ، و ميان آن ، كارهاى متشابه است كه به اختلاف شخص و حال مختلف شود . و اطلاع بر حاجتها جز خداى را نيست ، و آدمى را بر حد آن وقوف نتواند بود . پس آن چه كم از نيم من مكه باشد ، مردى ضخم « 270 » را بسنده نبود ، و آن چه زيادت از يك من و نيم بود ، بيش از بسندگى بود ، و آن چه ميان آن است ، آن را حدى محقق نباشد . پس ورع از هر چه در ريبت افتد آن را بگذارد و چيزى گيرد كه در آن ريبت نباشد .\r\nو در هر حكمى كه آن به سببى منوط است كه آن را به لفظ دانند همين حكم باشد . چه عرب و ديگر اهل لغت متضمنات لغت « 271 » را به حدهاى معين مقدّر نكرده‌اند كه اطراف آن از مقابلات آن جدا شود ، چنان كه لفظ « شش » كه آن كم از آن و بيش از آن را از عددها محتمل نيست ، و ديگر لفظهاى حساب و تقديرات « 272 » . و لفظهاى لغوى چنان نيست . پس در كتاب و سنت لفظى نيست كه نه شك راه يابد به اوساط آن كه در مقتضيات ميان طرفهاى متقابل داير باشد « 273 » .\r\nو بدين فن حاجت عظيم باشد در وصايا و در اوقاف . چه وقف بر صوفيان مثلا از آن جمله است كه درست باشد ، و بحث از آن كه در تحت اين لفظ كه « 274 » داخل شود از غوامض است . و همچنين ديگر لفظها . و ما به لفظ « صوفى » على الخصوص اشارتى [ 125 
  ] بكنيم تا طريق تصرف در لفظها بدان دانسته شود . چه در استيفاى لفظها طمع نتوان داشت . و اين شبهتها از علامتهاى متعارض خيزد كه به دو طرف متقابل كشد . و آن همه از شبهتهايى باشد كه اجتناب از آن لازم بود چون جانب حل ، به دلالتى كه بر ظن غالب شود يا به استصحاب ، راجح نيايد ، به موجب قول پيغامبر - صلّى اللّه عليه و سلم : دع ما يريبك إلى ما لا يريبك . و به موجب ديگر دليلها كه ذكر آن سابق شده است .\r\nو اين موجبات شبهتهاست . و بعضى سخت‌تر از بعضى است . و اگر شبهتهاى متفرق در يك چيز جمع شود ، كار دشوارتر شود . چنان كه طعامى مختلف فيه بستاند در عوض انگورى كه بر\r\n\r\n\r\n","description":"","footnote":"\r\n( 270 ) ضخم ، درشت هيكل .\r\n( 271 ) متضمّن ، در بر دارنده ، شامل ، متضمّنات لغت ، آن چه در هالهء معنايى لغت آيد ( از معانى حقيقى و مجازى ) مراد است .\r\n( 272 ) تقديرات ، اندازه‌ها .\r\n( 273 ) داير باشد ، دور زند .\r\n( 274 ) كه ، چه كسى .\r\n","page_name":" 255 ","page_number":263},
  {"content":"\r\n\r\nخمّار فروخته باشد پس از نداى نماز روز آدينه ، و در مال بايع حرامى آميخته باشد كه بيشتر از مال او « 275 » نبود و ليكن بدان مشتبه شده باشد . پس ترادف شبهتها بدان ادا كند « 276 » كه كار در اقتحام آن سخت شود . و آن مرتبه‌هاست كه راه دريافتن آن تعريف كرديم ، و حصر آن از قوّت آدميان بيرون است . پس آن چه از اين شرح روشن شد ببايد گرفت ، و آن چه پوشيده ماند ببايد گذاشت . چه بزه از حزازتهاى دل است « 277 » . و فتوا خواستن دل را « 278 » آن جا بايد كه مفتى به اباحت فتوا دهد . اما جايى كه به تحريم فتوا دهد ، امتناع از آن لازم باشد . آن گاه « 279 » بر هر دلى هم اعتماد نيست ، چه بسيار موسوس باشد كه از هر چيزى بگريزد ، و بسيار صاحب شره متساهل باشد كه بر هر چيز بيارامد . و اين دو دل را عبرت « 280 » نيست ، و عبرت دل عالم متقى راست كه دقايق حالها را مراقبت نمايد ، چه آن محكى است كه كارهاى پوشيده را بدان امتحان توان كرد . و اين چنين دل بغايت عزيز « 281 » باشد . و هر كه به دل خود واثق نباشد ، بايد كه روشنايى از دلى طلبد كه بدين صفت موصوف باشد و واقعهء خود به دو عرضه دارد . و در زبور آمده است كه حق - تعالى و تقدس - به داود - عليه السّلام - وحى فرستاد كه بنى اسرائيل را بگوى كه من به نماز و روزهء شما نظر نفرمايم ، و ليكن در كسى نظر فرمايم كه چون در چيزى به شك افتد براى من آن را بگذارد ، و او آن كس باشد كه وى را به نصرت خود مؤيد گردانيم و با ملايكهء خود او را مباهات فرماييم .\r\n\r\nباب سوم در باز جستن سؤال و ناگاه به چيزى رسيدن و اهمال و مظان آن\r\n( 1 ) بدان كه هر كه بر تو طعامى آرد يا هديه‌اى ، يا آن كه خواهى از وى بخرى يا بخشيده ستانى « 282 » ، تو را نرسد كه از آن تفتيش كنى و بپرسى كه حلال اين به تحقيق نمىدانم ، پس آن را نگيرم ، بل تفتيش كنم . و آن هم نرسد كه باز جست « 283 » بگذارى و كلّ آن چه تحريم آن يقيني نيست بگيرى . بل\r\n\r\n\r\n","description":"","footnote":"\r\n( 275 ) بيشتر از مال او ، بيشتر مال او ، در عربى : اكثر ماله .\r\n( 276 ) ادا كردن ، منجر شدن .\r\n( 277 ) در عربى : فان الاثم حزّاز القلب ( گناه دل را مىآزارد ) .\r\n( 278 ) فتوا خواستن دل را ، از دل فتوا خواستن .\r\n( 279 ) آن گاه ، از آن گذشته ، بعلاوه .\r\n( 280 ) عبرت ، اعتبار .\r\n( 281 ) عزيز ، كمياب ، نادر .\r\n( 282 ) بخشيده ستانى ، هبه قبول كنى .\r\n( 283 ) باز جست ( مصدر مرخم مركب ) .\r\n","page_name":" 256 ","page_number":264},
  {"content":"\r\n\r\nسؤال گاهى واجب باشد ، و گاهى حرام ، و گاهى مندوب ، و گاهى مكروه . و از تفصيل آن چاره نيست . و قول شافى در او آن است كه جايگاه سؤال آن باشد كه در او ريبتى بود . و منشأ ريبت و جايگاه انگيزش آن يا كارى باشد كه تعلق به مال دارد ، يا كارى كه به صاحب مال .\r\n\r\nاما موجب اول حالهاى مالك است\r\n( 1 ) و آن را به اضافت « 284 » دانستن تو سه حال است : اول مجهول ، دوم مشكوك ، سوم معلوم به نوع گمانى « 285 » كه از دلالتى زايد .\r\n\r\nحالت اول آن كه مجهول باشد .\r\n( 2 ) و مجهول آن بود كه با او قرينه‌اى نباشد كه بر فساد و ظلم او دلالت كند ، چون زىّ « 286 » لشكريان ، و يا دليل صلاح او باشد ، چون جامهء اهل تصوف و جامهء بازرگانان و اهل علم و غير آن از علامتها . و چون در ديهى نادانسته روى و مردى را بينى كه از حال او چيزى ندانى و بر او علامتى نباشد كه با اهل فساد يا صلاح نسبت دارد ، او مجهول باشد . و چون در شهرى غريب باشى و در بازارى روى و طباخى و قصابى يا غير ايشان را بينى و علامتى نباشد كه بر خيانت يا بر نفى آن دلالت كند ، آن مجهول باشد ، كه حال او ندانسته‌اى ، و نگويى كه مشكوك فيه است ، زيرا كه شك عبارتى است از دو اعتقاد متقابل كه آن را دو سبب متقابل باشد . و بيشتر فقها فرق ندانند ميان چيزى [ 126 
  ] كه دانسته نشود و چيزى كه در آن شك باشد . و از آن چه سابق شده است شناخته‌اى كه ورع ترك چيزى است كه دانسته نشود . يوسف أسباط گفت : سى سال است كه در دلم از هيچ چيز خار خار نبوده است كه نه آن را بگذاشته‌ام . و جماعتى از سخت‌ترين اعمال بحث كردند و گفتند كه آن ورع است . حسّان ابى سنان گفت : هيچ چيز نزديك من آسانتر از ورع نيست ، از هر چيزى كه در دلم خار خارى بود آن را بگذارم . و اين شرط ورع است .\r\n\r\n\r\n","description":"","footnote":"\r\n( 284 ) به اضافت ، معادل آن چه در عرف امروزى گويند : در ارتباط با .\r\n( 285 ) گمان ، ترجمهء « ظن » .\r\n( 286 ) زىّ ، پوشش ، شعار ، هيئت .\r\n","page_name":" 257 ","page_number":265},
  {"content":"\r\n\r\nو ما اكنون حكم ظاهر را ياد كنيم و گوييم : حكم اين حال آن است كه اگر مجهول « 287 » طعامى يا هديه‌اى بر تو آرد ، يا خواهى كه از دكان او چيزى بخرى ، سؤال بر تو لازم نشود ، بل دست او و مسلمانى او دو دلالت كافى است در گرفتن آن از او ، بى تفتيش . و نرسد تو را كه گويى فساد و ظلم بر مردمان غالب است ، چه اين وسوسة است و بد گمانى در حق آن مسلمان بعينه . و بعضى گمان بزهكارى است . و اين مسلمان را به سبب اسلام بر تو حق آن است كه بر وى گمان بد نبرى . و اگر در عين او گمان بد برى ، به سبب آن كه از غير او فسادى ديده‌اى ، خيانت كرده باشى ، و در حال نقد بزه اندوختى ، و اگر « 288 » مالى بگرفتى كه در حرام بودن آن به شك بودى .\r\nو دليل بر اين آن است كه مىدانيم كه صحابه - رضى اللّه عنهم - در غزوه‌ها و سفرها به ديهها نزول كردندى و مهمانى كسى را رد نفرمودندى ، و در شهرها در رفتندى و از بازارها احتراز ننمودندى ، و « 289 » حرام در زمان ايشان هم موجود بود . و از ايشان سؤال نقل نشده است مگر از ريبتى . چه پيغامبر - صلّى اللّه عليه و سلم - از كل آن چه بر وى بردندى سؤال نفرمودى ، بل در اول قدوم به مدينه آن چه بر وى بردند از آن تفتيش فرمود كه صدقه است يا هديه . زيرا كه از قرينهء حال - و آن دخول مهاجران بوده است در مدينه در حال درويشى - بر ظن غالب مىشد كه آن چه بر ايشان مىبرند از راه صدقه است ، و اسلام دهنده و دست او دلالت نمىكرد كه صدقه نيست او را . و پيغامبر را به ضيافت مىخواندند و او اجابت مىفرمود و نمىپرسيد كه صدقه است يا نه ، چه عادت نرفته است كه ضيافت بر وجه صدقه باشد . و براى اين امّ سليم او را بخواند « 290 » . و در زيى ، چنان كه انس مالك - رضى اللّه عنه - روايت كرده است ، هم بخواند و طعامى كه در آن كدو بود پيش آورد . و مردى پارسى نيز پيغامبر را بخواند ، و پيغامبر - صلّى اللّه عليه و سلم - گفت كه من و عايشه - رضى اللّه عنها - هر دو بياييم ؟ آن مرد گفت كه نه . پيغامبر - عليه السّلام - گفت : پس نيز نياييم . پس اجابت كرد و او و عايشه برابر برفتند ، پيه آبه‌اى پيش آورد . و بر چيزى از اين ، سؤال نقل نشده است . و أبو بكر صديق - رضى اللّه عنه - بندهء خود را از كسب او بپرسيد ، به سبب آن كه چيزى او را از كار وى در ريبت آورده بود . و عمر - رضى اللّه عنه - نيز پرسيد از كسى كه از اشتران صدقه او را شير داد ، به سبب آن كه در ريبت افتاد ، از آن كه مزهء\r\n\r\n\r\n","description":"","footnote":"\r\n( 287 ) مجهول ، شخص ناشناس .\r\n( 288 ) و اگر ، و هر چند .\r\n( 289 ) و حال آن كه .\r\n( 290 ) خواندن ، دعوت كردن .\r\n","page_name":" 258 ","page_number":266},
  {"content":"\r\n\r\nوى او را به شگفت آورد ، چه موافق آن چه هر روزى پيش از آن بودى نبود ، و اين اسباب ريبت است .\r\nپس هر كه ضيافتى بيابد از مردى مجهول ، به اجابت او بى تفتيش عاصى نباشد . بل اگر در سراى او تجملى با مالى بسيار بيند ، او را نرسد كه گويد : « حلال اندك باشد و اين بسيار است ، پس از كجا او را از حلال چندين فراهم آيد ؟ » بل چون شخص بعينه احتمال آن دارد كه مالى ميراث يافته باشد يا كسب كرده ، مستحق گمان نيك باشد . و بر اين زيادت كنم و گويم كه او را نرسد كه از او بپرسد ، بل اگر تورع كند و نخواهد كه بر جوف « 291 » او چيزى رود مگر آن چه بداند كه از كجاست ، اين نيكو باشد ، و بايد كه در گذاشتن « 292 » آن تلطف نمايد . و اگر از خوردن آن او را چاره نيست ، بى سؤال بخورد . چه پرسيدن رنجانيدن و پرده دريدن و اندوهگين گردانيدن باشد ، و اين بى شك حرام است .\r\nو اگر گويى : شايد كه نرنجد . گوييم : شايد كه برنجد . و تو از بيم شايد مىپرسى ، پس اگر به شايد قناعت خواهى كرد ، شايد كه مال او حلال باشد . و بزه در رنجانيدن مسلمانى كم از آن نيست كه در خوردن شبهت يا حرام . و غالب بر مردمان آن است كه از تفتيش برنجند . و نبايد كه از غير او بپرسد چنان كه او بداند ، زيرا كه رنجانيدن بيشتر باشد . و اگر چنان پرسد كه او نداند [ 127 
  ] ، در آن بد گمانى و پرده دريدن باشد و تجسس و تشبث به غيبت ، اگر چه صريح نبود . و اين همه در يك آيت منهى است ، قال اللّه تعالى :  اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ وَ لا تَجَسَّسُوا وَ لا يَغْتَبْ بَعْضُكُمْ بَعْضاً  « 293 » ، اى ، بسيارى گمانها بگذاريد ، كه بعضى از گمانها بزهكارى است - و آن گمان آن است كه در اهل خير يا كسى كه از او فسقى معلوم نباشد گمان بد برد - و عيبها مجوييد و يك ديگر را غيبت مكنيد ، اگر چه در وى آن چيز موجود باشد ، به چيزى كه آن كس كراهيت دارد ياد مكنيد .\r\nو بسيار زاهد جاهل باشد كه دلها به تفتيش برنجاند و سخن درشت رنجاننده بگويد ، و شيطان آن را در چشم او خوب نمايد تا به خوردن حلال مشهور شود . و اگر باعث او محض دين باشد ، از رنج دل مسلمان بيش از آن ترسد كه از رسانيدن چيزى به جوف خود كه آن را نداند . چه او به چيزى كه آن را نداند گرفتار نبود چون علامتى موجب گذاشتن « 294 » نباشد .\r\nپس بايد كه بداند كه راه پرهيزكارى گذاشتن « 295 » است ، نه تجسس كردن . و چون از\r\n\r\n\r\n","description":"","footnote":"\r\n( 291 ) جوف ، شكم ، اندرون .\r\n( 292 ) گذاشتن ، ترك كردن .\r\n( 293 ) حجرات 49 - 12 .\r\n( 294 ) گذاشتن ، ترك كردن .\r\n( 295 ) گذاشتن ، ترك كردن .\r\n","page_name":" 259 ","page_number":267},
  {"content":"\r\n\r\nخوردن چاره نبود ، پرهيزكارى خوردن بود و گمان نيك داشتن . اين مألوف و معتاد صحابه - رضى اللّه عنهم - بوده . و هر كه در پرهيزكارى بر ايشان مزيد مىطلبد ، گمراه و مبتدع باشد و موافق و متّبع نباشد . زيرا كه اگر كسى به كل آن چه در زمين است نفقت كند ، به يك مدّ و نيم مدّ ايشان نرسد .\r\nمترجم مىگويد : و مدّ به نزديك حجازيان چهار دانگ منى باشد و به نزديك عراقيان منى .\r\nو پيغامبر - صلّى اللّه عليه و سلم - طعام بريره تناول فرموده ، و او را گفتند كه آن طعام صدقه است . فرمود كه او را صدقه ، و ما را از او هديه . و نپرسيد كه دهندهء صدقه كيست ، و اگر چه به نزديك او مجهول بود از آن امتناع ننمود .\r\n\r\nحالت دوم آن كه در او شك باشد ،\r\n( 1 ) به سبب دلالت چيزى كه ريبت آرد . و ما نخست صورت آن را ، سپس حكم آن را ياد كنيم .\r\nاما صورت و آن چنان بود كه بر حرامى آن چه در دست اوست دلالتى باشد ، يا از آفرينش او ، و يا از زىّ او و جامهء او ، و يا از كردار او و گفتار او .\r\nو اما آفرينش بدان كه بر آفرينش تركان و بدويان باشد و جماعتى كه به ظلم و راه زدن معروف باشند ، و موى لب دراز دارد و موى سر متفرق بر عادت اهل فساد .\r\nو اما جامه بدان كه قباه و كلاه و زىّ اهل فساد و ظلم دارد ، از لشكريان و غير ايشان .\r\nو اما كردار و گفتار بر آن چه اقدام وى بر چيزى كه حلال نباشد مشاهده شود ، چه اين دلالت كند بر آن كه وى در مال نيز تساهل نمايد و به طريقى كه حلال نباشد بگيرد . و اين جايهاى ريبت است .\r\nاما حكم پس اگر خواهد كه از چنين كسى چيزى بخرد يا هديه‌اى بستاند يا بر او مهمان رود ، و او غريب ناشناخته باشد ، و او را جز اين علامتها از او ظاهر نشود ، او را محتمل است كه گفته آيد كه تصرف دليل ملك باشد ، و اين « 294 » دلالتهاى ضعيف است . پس اقدام روا باشد ، و گذاشتن\r\n\r\n\r\n","description":"","footnote":"\r\n( 294 ) يعنى آن چه از صورت دلالت‌گر است .\r\n","page_name":" 260 ","page_number":268},
  {"content":"\r\n\r\nاز ورع بود . و محتمل كه گفته شود كه دلالت تصرف ضعيف است و مثل آن دلالتى در مقابل آن است ، پس موجب ريبت باشد و بى تفتيش بر آن اقدام نمودن روا نبود . و اين مختار است ، و بدين فتوا دهيم براى قول پيغامبر - صلّى اللّه عليه و سلم : دع ما يريبك إلى ما لا يريبك . و ظاهر اين امر وجوب است ، اگر چه احتمال استحباب را دارد ، براى قول او : الاثم حزّاز القلوب - و وقع اين در دل معلوم است - و براى آن كه پيغامبر - صلّى اللّه عليه و سلم - پرسيد كه صدقه است يا هديه ، و ابو بكر - رضى اللّه عنه - غلام خود را پرسيد ، و عمر - رضى اللّه عنه - آورندهء شير را پرسيد .\r\nو اين همه در محل ريبت بود . و حمل آن بر ورع اگر چه ممكن است ، و ليكن جز به قياسى حمل نبايد كرد . و قياس بر حلالى آن گواهى نمىدهد ، چه دلالت تصرف و اسلام بدين دلالت معارض است . و چون تعارض آمد ، حلال داشتن را مستندى نماند ، چه ناگذاشتن « 294 » حكم تصرف و استصحاب به شكى باشد كه استناد به علامتى ندارد ، چنان كه اگر آب را متغير يابيم ، و احتمال دارد كه تغير آن به دير ماندن باشد ، و اگر آهويى را ببينيم كه در او كميز مىكند ، و تغيّر به دو و به غير او محتمل بود ، استصحاب بگذاريم . و اين بدان نزديك است . و ليكن ميان اين دلالتها تفاوت است ، چه درازى موى لب و قبا و هيئت لشكريان بر ظلم مالى دلالت كند .\r\nاما گفتار و كردار مخالف شرع ، اگر به ظلم مالى تعلق دارد ، آن نيز دليلى ظاهر باشد ، چنان كه اگر بشنود كه ظلم و غصب فرمايد يا عقد ربا بندد . اما چون بيند كه در حال خشم كسى را دشنام دهد [ 128 
  ] و يا عورتى كه بر او گذرد در او نگرد ، اين دلالتهاى ضعيف باشد . چه بسيار آدمى بود كه در طلب مال گناهى ارتكاب ننمايد و جز حلال كسب نكند و مع ذلك در هيجان خشم و شهوت خود را نگاه نتواند داشت « 295 » . پس بايد كه اين تفاوت بداند . و ممكن نيست كه ضبط اين را به حدى « 296 » توان كرد . پس بايد كه بنده در مثل اين ، فتوا از دل خود خواهد . و مىگوييم كه اگر اين را از مجهولى بيند ، آن را حكمى باشد . و اگر از كسى بيند كه به ورع معروف بود در آبدست و نماز و خواندن قرآن ، آن را حكمى ديگر بود ، زيرا كه دو دلالت به اضافت مال متعارض شد و هر دو ساقط گشت و مرد همچنان مجهول ماند . چه يكى از اين دو دلالت را با مال بخصوصيت مناسبتى نيست . چه بسيار كس باشد كه در مال تحرّج نمايد و در غير آن نه . و بسيار كس بود كه آبدست و نماز و خواندن قرآن را نيكو اقامت كند ، و از هر وجه كه يابد بخورد . پس\r\n\r\n\r\n","description":"","footnote":"\r\n( 294 ) گذاشتن ، ترك كردن .\r\n( 295 ) در نسخهء فيضيه : نگاه نتوان داشت .\r\n( 296 ) در شرح زبيدى : ( به حد ) محدود .\r\n","page_name":" 261 ","page_number":269},
  {"content":"\r\n\r\nدر چنين جايها ميل دل را تحكيم بايد كرد ، چه آن كارى است ميان بنده و خداى . و دور نباشد كه تعلق آن به سببى پوشيده بود كه كسى جز او و ربّ الارباب بدان مطلع نشود ، و آن حكم حزازت دل است .\r\nپس بر دقيقه‌اى ديگر واقف بايد شد ، و آن دقيقه آن است كه اين دلالت چنان بايد كه از او معلوم شود كه بيشتر مال او حرام است بدانچه لشكرى يا عامل سلطان يا نوحه‌گر يا مطرب باشد .\r\nچه اگر دلالت كند كه در مال او اندكى حرام است ، سؤال واجب نباشد ، بل از ورع باشد .\r\n\r\nحالت سوم آن كه به نوع خبرتى و ممارستى حال معلوم باشد ،\r\n( 1 ) چنان كه در حلالى و حرامى مال ظنى واجب كند ، چنان كه صلاح مرد و عدالت و ديانت او در ظاهر بداند ، و مجوّز باشد كه باطن خلاف آن بود . پس اينجا سؤال نه واجب باشد و نه جايز بود ، چنان كه در مجهول ، بل اولى اقدام است . و اقدام اينجا از شبهت دور تر از اقدام بر طعام مجهولى . چه آن از ورع دور است ، اگر چه حرام نيست . اما طعام اهل صلاح خوردن عادت انبيا و اولياست . پيغامبر - صلّى اللّه عليه و سلم - گفت : لا تأكل الاّ طعام تقيّ و لا يأكل طعامك الاّ تقيّ ، اى ، تناول مكن مگر طعام پرهيزكارى ، و نبايد كه طعام تو تناول كند مگر پرهيزكارى . و اما هر گاه كه به خبرت بداند كه لشكرى يا مطرب يا كلندرى « 297 » است ، از دليل گرفتن به هيئت و شكل و جامه مستغنى باشد . پس اينجا لا محاله سؤال واجب شود ، چنان كه در مواضع ريبت ، بل اولى .\r\n\r\nموجب دوم آن چه استناد شك در آن به سببى باشد در مال نه در حال مالك\r\n( 2 ) و آن به آميختن حرام بود به حلال . چنان كه در بازارى خروارهاى طعام غصبى اندازند ، و اهل بازار آن را بخرند . پس خريدار آن شهر و آن بازار را واجب نباشد كه از آن چه مىخرد بپرسد ، مگر آن كه ظاهر شود كه بيشتر آن چه در دست ايشان است حرام است ، آن گاه پرسيدن واجب آيد . و اگر آن بيشتر نباشد ، تفتيش از ورع بود ، و واجب نشود . و بازار بزرگ را حكمش حكم شهر\r\n\r\n\r\n","description":"","footnote":"\r\n( 297 ) كلندرى ( ى نسبت ) ، رباخوار ( حاشيهء متن فارسى ) .\r\n","page_name":" 262 ","page_number":270},
  {"content":"\r\n\r\nاست .\r\nو دليل آن كه سؤال و تفتيش واجب نيست چون بيشتر حرام نباشد آن است كه صحابه از خريدن در بازارها امتناع ننمودندى ، بل با آن كه در بازارها درمهاى ربا و خيانت در غنيمت و غير آن بود ، از هر عقدى كه اتفاق افتادى در آن نپرسيدندى . و پرسيدن از آحاد ايشان نقل شده است بر سبيل ندور و در بعضى حالها ، و آن در محال ريبت است در حق آن شخص معيّن . و همچنين غنيمت مىگرفتند از كافرانى كه با مسلمانان كارزار كرده بودندى ، و بسيار بودى كه مال ايشان را گرفتندى ، و احتمال داشتى كه در آن غنيمتها از آن چه از مسلمانان گرفته بودندى « 298 » چيزى باشد كه گرفتن آن رايگان به اتفاق « 299 » روا نباشد . بل نزديك شافعى - رضى اللّه عنه - به مالك باز بايد داد . و به نزديك أبو حنيفه - رضى اللّه عنه - مالك او به بها سزاوارتر باشد . و هرگز نقل نشده است كه از اين تفتيش كردندى .\r\nو عمر - رضى اللّه عنه - سوى فاتحان آذربيجان بنوشت كه شما در شهرهايى مىباشيد كه مردار در آن دباغت مىدهند . پس كشتار « 300 » را از مردار بنگريد . و در پرسيدن دستورى داد و بفرمود كه بپرسيد ، و از درمهايى كه بهاى آن بود بپرسيدن نفرمود . زيرا كه بيشتر درمهاى ايشان بهاى پوستها نبودى ، اگر چه پوستها هم فروخته شدى ، و بيشتر پوستها همچنان بود . و براى اين ابن مسعود - رضى اللّه عنه - گفت كه شما در شهرهايى ساكنيد كه بيشتر قصابان از مغانند ، پس بايد كه كشتار را از مردار بنگريد . پس اين پرسيدن را بيشتر مخصوص گردانيد . و مقصود جز به ذكر صورتها و فرض مسئله‌ها كه وقوع آن در عادت بسيار باشد روشن نشود . پس بايد كه آن را فرض كنيم .\r\n\r\nمسئله حرامى در مال [ 129 
  ] شخصى معيّن بياميخت ،\r\n( 1 ) چنان كه بر دكان بيّاعى طعام غصب يا مال غارت فروخته شود ، و چنان كه قاضى يا رئيس يا عامل يا فقيه إدرار « 301 » سلطانى ظالم دارد و او را نيز مال ميراث يا دهقانى « 302 » يا بازارگانى « 303 » باشد كه به طريقه‌هاى شرع معاملت كند ، و كلندر هم ستاند . پس اگر بيشتر مال او حرام باشد ، ميزبانى و قبول هديه و صدقهء او روا نباشد ، مگر پس از\r\n\r\n\r\n","description":"","footnote":"\r\n( 298 ) كافران گرفته بودند .\r\n( 299 ) به اتفاق فقها .\r\n( 300 ) كشتار ( اسم مفعول ) ، ذبيحه ، كشته .\r\n( 301 ) إدرار ، وظيفة .\r\n( 302 ) « ى » مصدرى .\r\n( 303 ) « ى » مصدرى .\r\n","page_name":" 263 ","page_number":271},
  {"content":"\r\n\r\nتفتيش . پس اگر ظاهر شود كه حلال است فهو المقصود و الاّ گذاشته شود . و اگر حرام اندك‌تر بود و گرفته « 303 » مشتبه ، پس آن در محل نظر باشد ، زيرا كه در مرتبه‌اى است ميان دو مرتبه . چه حكم كرديم كه اگر كشتارى ميان ده مردار مشتبه شود ، همه را ببايد گذاشت . و اين از يك وجه آن را ماند ، كه مال يك مرد همچون محصور باشد ، خاصه چون مالش بسيار نبود مثل سلطان ، و از وجهى مخالف آن است ، چه وجود مردار در اين حال يقين معلوم باشد و حرامى كه با مال او آميخته است محتمل است كه از دست او بيرون آمده است و در اين حال موجود نيست .\r\nپس اگر مال اندك بود تا « 304 » بقطع دانسته شود كه حرام در مال موجود است ، اين مسئله و مسئلهء آميختن مردار يكى باشد . و اگر مال بسيار بود و محتمل كه حرام در حال موجود نباشد ، اين خفيفتر از آن بود ، و از وجهى آميختن نامحصور را ماند ، چنان كه در بازارها و شهرها باشد ، و ليكن غليظتر از آن بود ، زيرا كه به يك شخص مخصوص است ، و شك نيست كه بى تفتيش فرا گرفتن آن بسى از ورع دور است . و ليكن نظر در آن است كه فسقى مناقض عدالت هست يا نه ؟ و آن از روى معنى غامض است به سبب تجاذب اشباه ، و از روى نقل هم غامض است ، زيرا كه آن چه از صحابه و ديگر سلف نقل شده است كه « از مثل اين امتناع نموده‌اند » حمل آن به ورع ممكن است ، و نصّى در تحريم يافته نمىشود . و آن چه منقول است كه بر خوردن اقدام نموده‌اند ، چون خوردن بو هريره طعام معاويه را و امثال آن اگر در دست وى حرامى تقدير كرده شود ، آن نيز محتمل است كه اقدام او پس از تفتيش و معلوم كردن باشد كه عين آن چه مىخورد از وجهى مباح است .\r\nو دلالت افعال در اين باب ضعيف است ، و مذهب علماى متأخر مختلف ، تا به حدى كه يكى از ايشان مىگويد : اگر سلطان « 305 » چيزى به من دهد بستانم . و در چيزى كه بيشتر آن حرام است هم اباحت را طرد كرده است « 306 » چون عين گرفته نشناسد و احتمال حلالى « 307 » دارد . و دليل آورده كه بعضى از سلف صلات بستده‌اند ، چنانچه در بابى كه در بيان مالهاى سلطان است بخواهد آمد .\r\nپس چون كمتر باشد و احتمال دارد كه در حال موجود نبود ، خوردن حرام نباشد . و اگر\r\n\r\n\r\n","description":"","footnote":"\r\n( 303 ) گرفته ، آن چه گرفته مىشود .\r\n( 304 ) تا ، كه در نتيجه .\r\n( 305 ) در نسخهء فيضيه : اگر شيطان . . .\r\n( 306 ) طرد ( اصطلاح اصول فقه ) ، « كتاب حلال و حرام » ، پاورقى 241 ، اباحت را صادق دانسته است .\r\n( 307 ) « ى » مصدرى .\r\n","page_name":" 264 ","page_number":272},
  {"content":"\r\n\r\nوجود او در حال محقق باشد ، چنان كه در مسئلهء اشتباه مردار است به كشتار ، اين از آن جمله است كه ندانم كه جواب آن چه گويم ، و از مشتبهاتى است كه مفتى در آن حيران شود ، زيرا كه متردد است ميان مشابهت محصور و نامحصور . و زن همشيره چون در ديهى مشتبه شود كه در او ده زن باشد گذاشتن واجب شود ، و اگر در شهرى بود كه در او ده هزار باشند واجب نبود . و ميان اين دو ، عددهاست كه اگر مرا از آن بپرسند ، آن را ندانم كه چه جواب گويم . و علما در مسئله‌هاى واضح‌تر از اين توقف نموده‌اند ، كه احمد حنبل را پرسيدند كه مردى شكارى به تير زد و آن شكار در ملك غير وى افتاد ، تير انداز را باشد يا مالك زمين را ؟ گفت : ندانم . پس بارها مراجعت نمودند ، او همين گفت كه ندانم . و بسيارى از اين نوع در « كتاب علم » از سلف حكايت كرده‌ايم . پس مفتى را از دريافت حكم در همه صورتها طمع ببايد بريد .\r\nو ابن مبارك را يار او كه از بصره بود بپرسيد : جماعتى كه با سلطان معاملت مىكنند ، با ايشان معاملت كنم يا نه ؟ گفت : اگر معاملت نكنند مگر با سلطان ، معاملت مكن ، و اگر با سلطان و غير سلطان معاملت كنند ، بكن . و اين دليل است كه در كمتر مسامحت است ، و در بيشتر نيز مسامحت محتمل است . و در جمله از صحابه نقل نشده است كه معاملت قصاب و طباخ و بازرگان به كليت بگذاشتندى براى آن كه يك عقد فاسد بستى يا يك بار با سلطان معاملت كردى .\r\nو تقدير آن بعيد است . و مسئله در نفس خود مشكل است .\r\nسؤال از على بن ابى طالب - كرم اللّه وجهه - آمده است كه در آن رخصت داده و گفته : خذ ما يعطيك السّلطان فانّ ما يعطيك من [ 130 
  ] الحلال و ما يأخذ من الحلال اكثر من الحرام ، اى ، بستان آن چه سلطان به تو مىدهد ، چه آن چه تو را مىدهد از حلال است ، و آن چه از حلال مىبستاند بيش از حرام است .\r\nو ابن مسعود را يكى پرسيد كه مرا همسايه‌اى است كه او را جز خبيث نمىدانم ، او ما را دعوت كند و ما نيز محتاج شويم از او سلف بستانيم . گفت : إذا دعاك فأجبه و ان احتجت فاستسلفه فانّ لك المهنأ و عليه المأثم ، اى ، چون دعوت كند اجابت كن ، و چون محتاج شوى از او سلف بستان ، چه تو را گواران است و بر او بزهكارى . و سلمان فارسى به مثل اين فتوا داده است . و على ( ع )\r\n\r\n","description":"","footnote":"","page_name":" 265 ","page_number":273},
  {"content":"\r\n\r\nبه بسيارى تعليل كرده است « 307 » . و ابن مسعود به طريق اشارت تعليل كرده است بدانچه او بزهكار است زيرا كه آن را مىداند ، و تو را گواران است زيرا كه نمىدانى .\r\nو آمده است كه مردى از ابن مسعود پرسيد كه مرا همسايه‌اى است كه كلندر خورد و او ما را دعوت كند ، به دعوت او برويم ؟ گفت : آرى ، و اين سخن بارها از ابن مسعود به روايتهاى بسيار مختلف آمده .\r\nو شافعى و مالك صلات خليفه بستده‌اند ، با آن چه دانسته‌اند كه در مال ايشان حرام آميخته است .\r\nجواب اما آن چه از على بن ابى طالب - رضى اللّه عنه - آمده است و روايت كرده‌اند : مشهور از ورع او آن است كه بر خلاف دلالت كند ، چه او از مال بيت المال امتناع نمودى تا به حدى كه شمشير خود بفروختى ، و جز يك پيراهن نداشتى و به وقت شستن جز آن نيافتى ، و انكار نمىكنم كه رخصت او در جواز صريح است ، و فعل او احتمال ورع دارد ، و ليكن اگر اين نقل درست باشد ، هم در اين مسئله دلالت نكند ، چه مال سلطان را حكمى ديگر است . چه آن به حكم بسيارى « 308 » نزديك است كه به نامحصور لاحق شود ، و بيان آن بخواهد آمد . و همچنين فعل شافعى و مالك تعلق به مال سلطان دارد ، و حكم آن بخواهد آمد . و سخن ما در آحاد مردمان است ، و مال ايشان به حصر نزديك است .\r\nو اما قول ابن مسعود : گفته‌اند كه آن را خوّات « 309 » تيمى نقل كرده است و آن ضعيف الحفظ است . و مشهور از ابن مسعود آن است كه بر گذاشتن شبهتها دلالت كند كه گفته است :\r\nلا يقولنّ أحدكم « أخاف و أرجو » فانّ الحلال بيّن و الحرام بيّن ، و بين ذلك مشتبهات . فدع ما يريبك إلى ما لا يريبك ، اى ، نگويد يكى از شما « مىترسم و اميد مىدارم » چه حلال پيداست و حرام پيداست ، و ميان آن دو شبهتهاست . پس آن چه ريبت كردى بگذار و آن چه نباشد بگير . و گفته : اجتنبوا الحكّاكات ففيها الاثم ، اى ، دور شويد از خار خارها ، چه در آن بزه است .\r\nسؤال چرا گفتيد كه « چون بيشتر حرام باشد گرفتن آن روا نبود » با آن كه در آن علامتى نيست\r\n\r\n\r\n","description":"","footnote":"\r\n( 307 ) در شرح زبيدى : ( و قد علل على ) رضى اللّه عنه ( بالكثير ) اى ان الحلال كثير ( 6 - 86 ) .\r\n( 308 ) « ى » مصدرى .\r\n( 309 ) در شرح زبيدى : ( جواب ) بالجيم و الموحدة ابن عبد اللّه ( التيمي و هو ضعيف الحفظ ) عند النقلة ( 6 - 86 ) .\r\n","page_name":" 266 ","page_number":274},
  {"content":"\r\n\r\nكه بر تحريم آن بخصوص دلالت كند و يد علامت ملك است تا به حدى كه اگر كسى مال مثل اين مرد بدزدد ، دست او ببرند . و بسيارى « 308 » ظنّ مرسل « 309 » را اقتضا كند كه به عين « 310 » متعلق نباشد . پس بايد كه چون غالب ظن باشد در گل شارعها « 311 » ، و در آميختن به نامحصور چون بيشتر حرام بود . و روا نباشد كه بر اين دليل گرفته آيد به عموم قول پيغامبر - صلّى اللّه عليه و سلم : دع ما يريبك إلى ما لا يريبك « 312 » زيرا كه آن مخصوص است به بعضى مواضع به اتفاق علما ، و آن ريبت كند به علامتى كه در عين ملك باشد به دليل اختلاط اندك به نامحصور ، چه آن موجب ريبت است . و با اين همه قطع كرديد به آن كه حرام نبود .\r\nجواب يد دلالت ضعيف است ، همچون استصحاب ، و مؤثر نيست مگر وقتى كه سالم باشد از معارضى قوى . پس چون اختلاط را تحقيق كنيم و دانيم كه حرام آميخته موجود است در اين حال ، و مال از آن حرام خالى نيست ، و به حقيقت دانستيم كه بيشتر حرام است و اين در حق شخصى معيّن است كه مال او به حصر نزديك است « 313 » ، ظاهر شد كه از مقتضى يد اعراض واجب بود . و اگر قول پيغامبر ( صلعم ) دع ما يريبك إلى ما لا يريبك بر اين حمل كرده نشود بى محمل ماند ، چه ممكن نباشد كه بر آميختن اندكى به حلال نامحصور حمل كرده شود « 314 » ، چه آن در زمان پيغامبر - صلّى اللّه عليه و سلم - موجود بود و او آن را نگذاشتى « 315 » . و بر هر موضع كه اين حمل كرده شود ، اين در معنى آن باشد و بر تنزيه حمل توان كرد ، چه آن گردانيدن ظاهر است بى قياس . چه تحريم اين در قياس علامتها و استصحابها دور نيست . و بسيارى « 316 » را در تحقيق ظن اثرى است ، و حصر را همچنين ، و هر دو فراهم شده‌اند .\r\nو أبو حنيفه - رحمة اللّه عليه - گفته است كه در آوندها اجتهاد نكند « 317 » مگر چون پاك بيشتر باشد . پس جمع شدن استصحاب و اجتهاد به علامت و قوّت بسيارى « 318 » شرط كرده است .\r\n\r\n\r\n","description":"","footnote":"\r\n( 308 ) « ى » مصدرى .\r\n( 309 ) مرسل ، در اصطلاح اصول ، وصفى است مناسب كه اعتبار عين آن در عين حكم نه به نص و نه به اجماع ثابت نشده باشد و حكم بر وفق آن مترتب نشود ( از كشاف اصطلاحات الفنون ) .\r\n( 310 ) در شرح زبيدى : اى به عين ذلك المال .\r\n( 311 ) ص 228\r\n( 312 ) آن چه پس از اين ستاره تا ستارهء بعد آمده از متن فارسى افتاده ولى با خطى ديگر در كنار همان صفحه نوشته شده است ، چون آخر سطور اين حاشيه نيز به هنگام صحافى از نسخهء فيضيه بريده شده بود ناگزير آن را بر اساس چند متن عربى تكميل كرديم و در جاى خود قرارش داديم ( شرح زبيدى ، 6 - 87 ) .\r\n( 313 ) در شرح زبيدى : ( يعزب ) اى يخفى ( ماله عن الحصر ) .\r\n( 314 ) قول پيغامبر حمل كرده شود .\r\n( 315 ) گذاشتن ، ترك كردن .\r\n( 316 ) « ى » مصدرى .\r\n( 317 ) آدمى نكند ( فاعل غير معين ) .\r\n( 318 ) « ى » مصدرى .\r\n","page_name":" 267 ","page_number":275},
  {"content":"\r\n\r\nو كسى كه گفته است كه هر آوندى كه خواهد بى اجتهاد بگيرد از راه ، بنا بر مجرد استصحاب ، او خوردن آب هم روا دارد ، پس اينجا هم به مجرد علامت يد تجويز لازم بود . و در بولى كه به آب مشتبه بود اين حكم نرود ، چه در آن استصحاب نيست . و در مردارى كه به كشتار مشتبه گردد هم مطّرد « 318 » نبود ، چه در مردار استصحاب نيست ، و يد دلالتى نكند كه غير مردار هم نيست ، و بر طعام مباح دلالت كند كه ملك است . پس اينجا چهار متعلق است : يكى استصحاب ، دوم اندكى يا بسيارى آميخته ، سوم محصورى و نامحصورى چيزى كه در آن آميخته است ، چهارم علامت خاص در عين چيزى كه تعلق اجتهاد بدان باشد . پس هر كه از مجموع اين چهار غافل شود ، بسيار [ 131 
  ] باشد كه غلط كند ، و بعضى مسئله‌ها را تشبيه كند به چيزى كه شبيه آن نباشد .\r\nو حاصل از اين چه ياد كرديم كه حرام آميخته به مال يك شخص يا بيشتر حرام است يا كمتر « 319 » و هر يك از اينها را اما بيقين توان دانست اما به ظن از علامتى و اما بوهم ، و پرسيدن اين در دو موضع واجب شود .\r\nيكى آن كه بيشترين حرام بيقين دانسته شود .\r\nدوم آن كه به ظن دانسته آيد « 320 » چنان كه تركى مجهول را بيند كه محتمل باشد كه بيشترين مال او از غنيمت باشد . و اگر كمترى آن بيقين معلوم باشد محل توقف بود . و نزديك است كه سيرت بيشتر سلف و ضرورت حالها مشير باشد به ميل كردن سوى رخصت .\r\nو اما سه قسم باقى ، پرسيدن در آن اصلا واجب نيست .\r\n\r\nمسئله چون مردى حاضر شود بر طعام كسى كه داند كه در دست او حرامى در آمده است ،\r\n( 1 ) از ادرارى كه گرفته يا مثل آن ، و نداند كه آن « 321 » تا كنون باقى است يا نه ، رواست كه بخورد و تفتيش لازم نيست ، و ليكن تفتيش در آن از ورع است ، و اگر بداند كه از آن چيزى باقى مانده است ، و ليكن نداند كه آن بيشتر است يا كمتر ، او راست كه به كمتر بگيرد . و گذشت « 322 » كه كار اقل مشكل است ، و اين نزديك است بدان .\r\n\r\n\r\n","description":"","footnote":"\r\n( 318 ) « كتاب حلال و حرام » ، پاورقى 241 .\r\n( 319 ) يا بيشتر آن حرام است يا كمتر آن .\r\n( 320 ) بيشترين حرام به ظن دانسته آيد .\r\n( 321 ) يعنى حرام .\r\n( 322 ) گذشت ، قبلا ذكر شد .\r\n","page_name":" 268 ","page_number":276},
  {"content":"\r\n\r\n\r\nمسئله چون در دست متولّى خيرات يا اوقاف يا وصايا « 323 » ، دو مال باشد : يكى را مستحق بود ، و دوم را نه ،\r\n( 1 ) زيرا كه بدان صفت « 324 » موصوف نباشد ، او را گرفتن آن چه به دو دهد « 325 » روا باشد يا نه ؟ بنگريم :\r\nاگر اين صفت ظاهر باشد كه متولى آن را بشناسد ، و ظاهر او « 326 » عدالت بود ، روا بود كه بى پرسيدن بستاند ، زيرا كه گمان آن باشد كه به دو ندهد جز آن چه مستحق آن است « 327 » . و اگر صفت پوشيده باشد ، و حال متولى معلوم كه بياميزد و باك ندارد كه چگونه كند ، پرسيدن واجب آيد ، كه اينجا يدي و استصحابى نيست كه بدان اعتماد كرده شود . و اين موازن « 328 » سؤال پيغامبر - صلّى اللّه عليه و سلم - است از صدقه و هديه ، چون متردد شد ، زيرا كه يد و استصحاب هديه را از صدقه جدا نكند . پس جز سؤال از آن نرهاند ، چه سؤال را آن جا كه از مجهول ساقط كرده‌ايم ، به علامت يد و اسلام ساقط كرده‌ايم ، تا « 329 » اگر نداند كه مسلمان است و خواهد كه از ذبح كردهء او بخورد و محتمل باشد كه مغ است ، روا نباشد كه بخورد تا نداند كه مسلمان است . پس يد بر مردار و صورت بر اسلام دلالت نكند « 330 » ، مگر چون بيشتر اهل شهر مسلمان باشند . پس روا بود كه بر كسى كه علامت كفر نبود گمان مسلمانى برد ، اگر چه خطا در آن ممكن باشد . پس بايد كه پوشيده نماند جايهايى كه يد و حال در آن شاهد باشد از جايهايى كه نباشد .\r\n\r\nمسئله روا كه در شهرى سرايى بخرد ، اگر چه داند كه مشتمل است بر سرايهاى غصبى .\r\n( 2 ) زيرا كه آن آميخته است به نامحصور ، و ليكن پرسيدن و احتياط از ورع باشد . و اگر در كوچه‌اى ده سراى بود و يكى از آن غصبى يا وقف باشد ، تا متميز نشود خريدن روا نبود ، و پرسيدن آن واجب بود . و اگر در شهرى رود و در آن رباطها باشد كه به وقف بر ارباب مذاهب مخصوص بود و او بر مذهبى از جملهء آن مذهبها باشد ، روا نبود كه در هر كدام از آن كه خواهد ساكن شود و از وقف آن بخورد بى پرسيدن . چه آن از باب آميختن است در محصور ، و بى پرسيدن بر آن اقدام نمودن روا\r\n\r\n\r\n","description":"","footnote":"\r\n( 323 ) در شرح زبيدى : ( المتولي للخيرات من الاوقاف و الوصايا ) .\r\n( 324 ) صفتى كه صاحب خيرات بدان اشاره كرده .\r\n( 325 ) متولى به كسى دهد .\r\n( 326 ) ظاهر متولى .\r\n( 327 ) متولى مستحق آن است .\r\n( 328 ) موازن ، برابر .\r\n( 329 ) تا ، كه در نتيجه .\r\n( 330 ) بر اينكه ما في اليد مردار است ( به ذبح غير شرعي ) يا كشتار ( به ذبح شرعي ) دلالت نكند .\r\n","page_name":" 269 ","page_number":277},
  {"content":"\r\n\r\nنباشد ، زيرا كه رباطها و مدرسه‌ها در شهر هر آينه محصور باشد .\r\n\r\nمسئله آن جا كه سؤال از ورع گرفته‌ايم « 331 » ، نشايد كه صاحب طعام و مال را بپرسد اگر از خشم او ايمن نباشد .\r\n( 1 ) و سؤال آن گاه واجب كرده‌ايم كه محقق باشد كه بيشتر مال او حرام است و در آن حال از خشم مثل او باكى نباشد . چه ايذاى ظالم بيش از آن واجب بود ، و غالب آن است كه مثل او از سؤال نرنجد .\r\nآرى ، اگر از دست غلام يا وكيل يا شاگرد او يا از بعضى اهل او بود ، از آن جمله كه در تحت رعايت اويند ، روا كه بپرسد هر گاه كه در ريبت افتد ، زيرا كه ايشان از پرسيدن او در خشم نشوند . و نيز بر وى واجب است كه ايشان را بپرسد تا ايشان طريق حلال بياموزند . و براى اين ، ابو بكر صديق - رضى اللّه عنه - غلام خود را بپرسيد . و عمر - رضى اللّه عنه - بپرسيد آن كس را كه شير اشتر صدقه به دو داد . و بپرسيد از أبو هريره چون با مال بسيار باز آمد ، و گفت : ويحك اكل هذا طيب ؟ از آن روى كه از بسيارى آن متعجب گشت ، و بو هريره از رعيت او بود . خاصه كه در صيغت سؤال رفق فرمود . و براى اين على - رضى اللّه عنه - گفت : ليس شيء احبّ إلى اللّه تعالى من عدل امام و رفقه ، و لا شيء أبغض إليه من جوره و خرقه ، اى ، در حضرت خداى - عز و جل - چيزى دوست‌تر از عدل امام و رفق او نيست ، و چيزى دشمن‌تر از جور و درشتى او نيست .\r\n\r\nمسئله حارث محاسبى - رضى اللّه عنه - گفت : اگر او را دوستى يا برادرى باشد كه اگر بپرسد از خشم او ايمن بود ، نبايد كه براى ورع بپرسد .\r\n( 2 ) زيرا كه باشد كه چيزى كه از او پوشيده بود پيدا [ 132 
  ] آيد ، پس او را بر هتك ستر بعث كرده باشد ، پس آن به دشمنايگى انجامد .\r\nمصنّف - رضى اللّه عنه - گفت : آن چه محاسبى ياد كرد خوب است . زيرا كه پرسيدن چون از ورع است در مثل اين كارها ، پس ترك آن به جهت احتراز از هتك ستر و اثارت « 332 » دشمنايگى مهمتر .\r\nو حارث هم بر اين زيادت كرد و گفت : اگر چيزى از آن وى را ريبت كرد هم نپرسد ، و\r\n\r\n\r\n","description":"","footnote":"\r\n( 331 ) سؤال را از ورع شمرده‌ايم .\r\n( 332 ) اثارت ، بر انگيختن .\r\n","page_name":" 270 ","page_number":278},
  {"content":"\r\n\r\nگمان برد كه او را از حلال مىدهد و از حرام دور مىدارد . و اگر دلش بر آن قرار نمىگيرد ، بايد كه به تلطف از آن احتراز نمايد و به پرسيدن پردهء او ندرد . و گفت : زيرا كسى را از علما نديدم كه اين بكرد . و اين سخن از او ، با آن كه به زهد مشهور بود ، دليل مسامحت است در آن چه حرام اندك با مال بياميزد ، و ليكن اين در حال توهّم باشد نه در حال تحقق ، زيرا كه لفظ ريبت دليل بر توهّم است به دلالتى كه بر آن بود و موجب يقين نباشد . پس اين دقيقه‌ها را در سؤال بايد رعايت كرد .\r\n\r\nمسئله روا كه گوينده‌اى گويد كه در پرسيدن از كسى كه بعضى مال او حرام باشد چه فايده باشد ؟\r\n( 1 ) چه كسى كه مال حرام را حلال دارد دروغ هم بگويد . و اگر به امانت او واثق است به ديانت او در حلال نيز گو واثق باش .\r\nپس گوييم كه هر گاه كه آميختن حرامى به مال آدميى بدانى و او را در آن چه به ضيافت او حاضر شوى و هديهء او قبول كنى غرضى باشد ، به سخن او وثوقى نبود . پس در پرسيدن از او فايده‌اى نباشد ، و بايد كه از غير او پرسيده آيد .\r\nو همچنين اگر بيّاع باشد و در اين بيع براى طلب سود رغبت كند ، به قول او كه « از حلال است » استوارى حاصل نيايد ، و از غير او ببايد پرسيد . و از صاحب يد چون متهم نباشد بايد پرسيده شود ، چنان كه از متولى پرسيده شود كه مال از كدام وجه داده است ، و چنان كه پيغامبر - صلوات اللّه و سلامه عليه - پرسيد از هديه و صدقه ، چه آن نرنجاند و گوينده در آن متهم نباشد . و همچنين چون او را متهم دارد كه طريق كسب حلال نمىداند ، و در قول او ، چون از طريق صحيح اخبار كند ، تهمت نباشد . و همچنين بايد بنده و خدمتكار خود را بپرسد تا طريق كسب او بداند .\r\nپس اينجا پرسيدن فايده كند .\r\nو چون صاحب مال متهم باشد ، از غير او بپرسد . و اگر يك عدل خبر دهد قبول بايد كرد .\r\nو اگر فاسقى خبر كند كه به قرينهء حال دانسته شود كه او دروغ نگويد ، چه او را در آن غرضى نباشد ، قبول سخن او روا بود . زيرا كه اين كارى است بينه و بين اللّه . و مطلوب استوارى نفس است ، چه ، به قول فاسقى آن استوارى حاصل آيد كه به قول عدلى در بعضى حالها نيايد . و نه هر كه فاسق بود دروغ گويد ، و نه هر كه از ظاهر او عدالت ديده شود راست گويد . و گواهى براى ضرورت حكم به عدالت ظاهر منوط شده است ، كه بر باطنها اطلاع نباشد . و\r\n\r\n","description":"","footnote":"","page_name":" 271 ","page_number":279},
  {"content":"\r\n\r\nأبو حنيفه - رحمة اللّه عليه - گواهى فاسق قبول كرده است . و بسيار شخص باشد كه بشناسى او را و بدانى كه به معصيت ارتكاب نمايد ، اما چون تو را از چيزى خبر كند بر آن واثق باشى . و همچنين از كودك مميّز چون او را به تثبّت « 333 » شناسى ، اگر اخبارى كند ، از سخن او استوارى حاصل آيد و بر آن اعتماد روا بود .\r\nو اما چون مجهولى اخبار كند كه از حال او اصلا چيزى دانسته نشود ، پس چنان كه خوردن از دست او را روا داشته‌ايم زيرا كه يد او دلالت ظاهر است بر ملك او ، بسيار باشد كه گوييم : مسلمانى او دلالت ظاهر است بر صدق او . و در اين جاى نظر است . و سخن او از اثرى در نفس خالى نباشد ، تا « 334 » اگر جماعتى از ايشان فراهم آيند ظنى قوى حاصل آيد ، الاّ آن كه اثر يكى در آن بغايت ضعيف بود . پس حد تأثير او در دل ببايد ديد ، چه مفتى در مثل اين موضع دل است ، و دل را التفات‌هاست به قرينه‌هاى پوشيدهء باريك كه در نطاق « 335 » نطق نگنجد . پس در آن تأمل بايد كرد . و دليل بر آن كه التفات بر آن واجب است آن است كه از عقبهء حارث روايت آمده است كه خدمت پيغامبر - صلّى اللّه عليه و سلم - آمد و گفت : من زنى به زنى كردم ، و پرستارى سياه آمده است و مىگويد كه ما را هر دو شير داده است . و او دروغگوى است . پيغامبر - صلّى اللّه عليه و سلم - گفت : بگذار آن را « 336 » . عقبه گفت : اين زن سياه است . بدين ، تحقير و تصغير او خواست . پيغامبر - عليه السّلام - فرمود : كيف و قد زعمت انّها قد أرضعتكما ؟ لا خير لك فيها دعها [ 133 
  ] عنك ، اى ، چگونه بدين ثابت باشى و « 337 » او مىگويد كه شما هر دو را شير داده است ؟ هيچ نيكويى نيست تو را در آن ، بگذار آن را . و در لفظى ديگر : كيف و قد قيل آمده است ، اى ، چگونه بدان ثابت باشى و « 338 » اين سخن گفته شده ؟ و هر گاهى كه دروغ مجهول « 339 » دانسته نشود و امارت غرض او در آن ظاهر نگردد ، هر آينه آن را در دل وقعى باشد . و براى آن ، كار به احتراز مؤكد شود . و اگر دل بدان « 340 » بيارامد ، احتراز حتما واجب و لازم بود .\r\n\r\nمسئله جايى كه سؤال واجب باشد ، اگر قول دو عدل متعارض شود ،\r\n( 1 ) هر دو ساقط گردد و همچنين قول دو فاسق ، و روا كه در دل او قول يك عدل يا يك فاسق راجح شود ، و روا كه رجحان به كثرت\r\n\r\n\r\n","description":"","footnote":"\r\n( 333 ) تثبّت ، تأنى و مشاورت در رأيى .\r\n( 334 ) تا ، حتى .\r\n( 335 ) نطاق ، كمر بند .\r\n( 336 ) آن زن را كه به زنى كردى .\r\n( 337 ) در حالى كه .\r\n( 338 ) در حالى كه .\r\n( 339 ) مجهول ، شخص گمنام .\r\n( 340 ) به احتراز .\r\n","page_name":" 272 ","page_number":280},
  {"content":"\r\n\r\nباشد يا به اختصاص به خبرت و معرفت . و آن از آن جمله است كه صورتهاى آن بسيار شود .\r\n\r\nمسئله اگر متاعى مخصوص غارت شود ،\r\n( 1 ) و از آن نوع متاعى در دست امينى ديد و خواست كه بخرد و محتمل است كه غصبى نباشد .\r\nپس اگر آن آدمى را به صلاح شناسد ، خريدن روا بود و ترك از ورع . و اگر مردى مجهول بود كه از وى چيزى نداند ، پس اگر از نوع آن متاع از غير غصب بسيار باشد ، روا كه بخرد ، و اگر آن متاع در آن بقعه « 340 » نيابد مگر نادر و به سبب غصب بسيار شده است [ و 
  ] بر حلالى دلالت نكند مگر يد ، و علامتى خاصه از شكل متاع و نوع آن متعارض شده است ، پس ترك خريدن او از ورع مهم باشد . و ليكن در وجوب آن نظر است . چه علامت متعارض است ، و من نتوانم كه در اين حكمى كنم جز آن كه آن را به دل مستفتى باز گردانم تا بنگرد كه در نفس او چه چيزى قوىتر است . اگر قوىتر آن است كه غصبى است ، ترك لازم باشد ، و اگر نه ، خريدن او حلال بود . و در بيشتر آن واقعه‌ها كار پوشيده است ، و آن از مشتبهاتى است كه بسيارى از مردمان آن را ندانند .\r\nپس هر كه از آن حذر كند استبراء « 341 » عرض و دين خود به جاى آورده باشد . و هر كه اقتحام نمايد ، گرد قرق « 342 » گشته بود و نفس خود را در مخاطره انداخته .\r\n\r\nمسئله اگر گوينده‌اى گويد كه پيغامبر - صلّى اللّه عليه و سلم - بپرسيد از شيرى كه پيش او برده شد ،\r\n( 2 ) چون گفته آمد كه از گوسفندى است ، بپرسيد كه آن گوسفند از كجاست ، چون آن گفته شد ، پرسيدن آن بگذاشت . پس سؤال از اصل مال واجب شود يا نه ؟ اگر واجب شود از يك اصل واجب شود يا از دو يا از سه ؟ و ضبط در آن چيست ؟\r\nپس مىگوييم : ضبط و تقديرى نيست ، بل نظر در ريبت است كه مقتضى پرسيدن است ، اما از روى وجوب و اما از روى ورع ، و سؤال را غايت نيست ، مگر آن جا كه ريبتى كه مقتضى آن است منقطع گردد ، و آن به اختلاف حالها مختلف شود .\r\n\r\n\r\n","description":"","footnote":"\r\n( 340 ) بقعه ، مكان ، سرزمين .\r\n( 341 ) استبراء ، حفظ كردن ، بر كنار داشتن از آلايش .\r\n( 342 ) قرق ، چراگاه حفاظت شده .\r\n","page_name":" 273 ","page_number":281},
  {"content":"\r\n\r\nپس اگر تهمت از آن جا باشد كه صاحب يد طريق كسب حلال نداند ، چون گويد كه از گوسفند من است ، شك در گوسفند افتد ، و چون گويد بخريده‌ام ، منقطع شود . و اگر ريبت در ظلم باشد ، و آن از آن جمله است كه ميان عرب بودى و مغصوب در دست ايشان بزادى . پس بدين چه گويد از گوسفند من است ، ريبت منقطع نشود ، و بدانچه گويد گوسفند را گوسفند من زاده است ، هم منقطع نگردد ، و اگر بگويد از پدر ميراث يافته‌ام و حال پدر او مجهول باشد ، سؤال انقطاع پذيرد ، و اگر معلوم باشد كه مال پدرش همه حرام بود ، تحريم ظاهر گردد ، و اگر بيشتر آن از حرام بود ، پس بسيارى زادن و درازى زمان و راه يافتن ميراث بدان ، حكم آن نگرداند . پس در اين معانى بايد نگريستن .\r\n\r\nمسئله پرسيدند كه در خانقاه صوفيان جماعتى صوفيان باشند و در دست خادم ايشان كه طعام بديشان رساند وقفى باشد خانقاه را ،\r\n( 1 ) و وقفى ديگر باشد از جهتى ديگر بر غير آن جماعت ، و او هر دو را بر آميزد و بر اين جماعت خرج كند ، پس خوردن طعام او حرام باشد يا حلال يا شبهت ؟\r\nپاسخ گفتم كه التفات اين سؤال به هفت اصل است :\r\nاصل اول آن كه طعامى كه بديشان دهد در غالب به معاطات « 343 » خرد ، و مختار صحت معاطات است « 344 » ، خاصه در طعامها و چيزهاى حقير ، پس در اين جز شبهت خلاف نيست .\r\nاصل دوم آن كه بنگرد كه خادم مال حرام به عين مىخرد يا در ذمت . اگر به عين مال حرام مىخرد ، حرام باشد ، و اگر خريدن او را نداند ، غالب آن است كه در ذمت خريده باشد ، و به غالب گرفتن « 345 » رواست . پس ، از اين ، تحريم نخيزد ، بل شبهت احتمالي [ 134 
  ] بعيد باشد ، و آن خريدن است به عين مال حرام .\r\nاصل سوم آن كه از كه مىخرد . اگر از كسى مىخرد كه بيشتر مال او حرام است ، روا نباشد . و اگر كمتر مال او حرام است ، در آن نظرى است كه گفته شده است . و اگر نداند ، روا كه بدان\r\n\r\n\r\n","description":"","footnote":"\r\n( 343 ) معاطات ، در اصطلاح فقهى ، بيعى كه در آن تشريفات خاص معامله نباشد ، مثلا صيغهء ايجاب و قبول نباشد .\r\n( 344 ) درست بودن بيع به معاطات .\r\n( 345 ) گرفتن ، شمردن ، فرض كردن .\r\n","page_name":" 274 ","page_number":282},
  {"content":"\r\n\r\nگيرد « 345 » كه از كسى مىخرد كه مال او حلال است يا از كسى كه حال او بيقين نداند . و هر كسى را كه مشترى حال او بيقين نداند مجهول باشد . و گفته شده است كه از مجهول خريدن رواست ، زيرا كه آن غالب است . پس ، از آن ، تحريمى نخيزد ، بل شبهت احتمال بود .\r\nاصل چهارم آن كه آيا براى نفس خود مىخرد يا براى قوم . چه متولى و خادم چون نايب باشد ، و او را رسد كه براى ايشان خرد و براى نفس خود نيز . و تعيين آن به نيت باشد يا به صريح لفظ . و چون خريدن به معاطات عادت دارد لفظ جارى نشود ، و غالب آن است كه وى در وقت معاطات نيت نكند . و قصاب و خباز و طباخ و هر كه با او معاملت كند اعتماد ايشان بر او باشد ، و قصدشان آن بود كه به دو مىفروشند نه بر جماعتى كه حاضرنه‌اند . پس خريدن ، از او واقع شود و طعام در ملك او آيد . و در اين اصل تحريمى و شبهتى نيست ، و ليكن ثابت است كه ايشان از ملك خادم مىخورند .\r\nاصل پنجم آن كه خادم طعام نزد ايشان آورد ، و ممكن نيست كه آن ، ضيافت و هديه‌اى بى عوض باشد ، چه او بدان راضى نشود ، و بردن او به اعتماد آن است كه از وقف عوض ستاند . پس آن معاوضه است ، و ليكن بيع و وام نيست . زيرا كه اگر ايشان را به بها مطالبت كند مستبعد باشد ، و قرينهء حال بر آن دلالت نكند . پس ماننده‌تر اصلى كه اين حال بر آن تنزيل كرده شود ، بخشيدن است به شرط ثواب ، اى ، هديه‌اى كه در آن لفظى نباشد از شخصى كه قرينهء حال او اقتضا كند كه ثواب طمع دارد . و آن درست باشد و ثواب لازم آيد . و اينجا خادم طمعى ندارد جز آن كه در ثواب آن چه رسانيده است حق ايشان از وقف بستاند ، تا وام خود كه از قصاب و طباخ و بقال كرده است بگزارد . و در اين شبهتى نيست ، چه در هديه و طعام آوردن لفظى شرط نيست ، اگر چه با انتظار ثواب بود . و سخن آن كه اين را براى ثواب روا ندارد معتبر نيست .\r\nاصل ششم آن كه در ثوابى كه بر هديه دهنده لازم آيد خلاف است « 346 » . بعضى كمتر مالى گفته‌اند ، و بعضى قدر قيمت ، و بعضى آن كه بخشنده بدان راضى شود ، تا به حدى كه او را رسد كه به أضعاف قيمت آن راضى نشود . و صحيح آن است كه رضاى او معتبر است ، و اگر راضى نشود آن هديه بر او رد بايد كرد . و اينجا خادم راضى است بدانچه حق ايشان از وقف بستاند .\r\n\r\n\r\n","description":"","footnote":"\r\n( 345 ) گرفتن ، شمردن ، فرض كردن .\r\n( 346 ) خلاف است ، اختلاف است .\r\n","page_name":" 275 ","page_number":283},
  {"content":"\r\n\r\nپس اگر حق ايشان بر اندازهء آن بود كه خورده‌اند ، كار تمام شود . و اگر كم از آن بود و خادم بدان راضى شود ، هم درست باشد . و اگر معلوم گردد كه خادم راضى نشود ، اگر در دست او وقفى ديگر نباشد كه به قوّت آن جماعت آن را مىگيرد ، پس چنانستى كه در ثواب به مقدارى راضى شده است كه بعضى از او حلال است و بعضى حرام . و حرام در دست آن جماعت نيامده است . و اين چون خللى است كه در بها راه يابد ، و حكم آن پيش از اين ياد كرده‌ايم كه كجا تحريم اقتضا كند و كجا شبهت . و اينجا تحريم اقتضا نكند ، چنان كه تفصيل كرده‌ايم . پس هديه حرام نشود به سبب آن كه هديه دهنده به واسطهء هديه به حرامى رسد .\r\nاصل هفتم آن كه وام قصاب و طباخ و بقال از ارتفاع « 347 » هر دو وقف بگزارد . پس اگر آن چه از حق ايشان ستاند به قيمت آن چه بديشان داده است وافى باشد ، كار درست آيد . و اگر كم از آن باشد و قصاب و طباخ و بقال به هر بها كه بديشان دهد از حرام يا حلال راضى شوند ، پس اين نيز خللى باشد كه به بهاى طعام راه يابد . پس در حكم اين ، بدان بايد نگريست كه در خريدن در ذمت و در گزاردن بهاى آن از حرام پيش آورده‌ايم . اين آن گاه باشد كه بداند كه بهاى آن از حرام گزارده است . و اگر احتمال آن و غير آن دارد ، شبهت بعيدتر باشد .\r\nپس ، از اين تقدير آن حاصل آمد كه خوردن آن حرام نيست و ليكن شبهت است ، و آن دور است از ورع . زيرا كه آن أصلها چون بسيار شود و به هر يك احتمالي راه يابد ، احتمال حرام به كثرت آن در نفس قوىتر شود . چنان كه خبر ، اگر اسناد آن دراز شود ، احتمال دروغ و غلط در آن قوىتر از آن باشد كه كوتاه شود . و اين ، حكم اين واقعه است و از فتاوى است . و براى آن آورده‌ايم تا كيفيت تخريج واقعه‌هاى پوشيده و به هم در شده دانسته شود و معلوم گردد كه چگونه به أصلها باز گردانيده آيد ، كه اين از آن جمله است كه بيشتر مفتيان از آن عاجز شوند . [ 135 
  ]\r\n\r\n\r\n","description":"","footnote":"\r\n( 347 ) ارتفاع ، محصول .\r\n","page_name":" 276 ","page_number":284},
  {"content":"\r\n\r\n\r\nباب چهارم در كيفيت بيرون آمدن تايب از مظالم مالى\r\n( 1 ) بدان كه هر كه توبه كند و در دست او مالى آميخته باشد ، بر او دو وظيفة است : يكى در جدا كردن حرام و بيرون آوردن آن . و دوم در مصرف بيرون آورده . و نظر در اين دو است « 348 » :\r\n\r\nنظر اول در كيفيت جدا كردن و بيرون آوردن\r\n( 2 ) بدان كه هر كه توبه كند و در مال او حرامى معلوم العين باشد ، از غصب يا وديعت يا غير آن ، كار او آسان است و بر او « 349 » پيدا كردن حرام بود .\r\nو اگر پوشيده بود و آميخته : يا در مالى باشد كه از ذات مثلى بود ، چون دانه‌ها و نقدها و روغنها ، و يا در عينهاى متمايز ، چون بندگان و جامه‌ها و سرايها .\r\nپس اگر در متماثلى باشد - يا در كل مال شايع ، چنان كه تجارت كند و داند كه در مرابحهء بعضى از آن دروغ گفته است و در بعضى راست ، يا روغنى غصب كند و بر روغن خود بياميزد ، يا از درمها و دانه‌ها و دينارها باشد - پس از دو بيرون نبود : يا معلوم القدر باشد ، يا مجهول القدر .\r\nاگر معلوم القدر باشد ، چنان كه داند كه يك نيمه از جملهء مال او حرام است ، پس بر او « 350 » جدا كردن آن نيمه باشد .\r\nو اگر مشكل شود آن را دو طريق بود : يكى گرفتن « 351 » به يقين و دوم گرفتن به غالب ظن . و علما در اشتباه ركعتهاى نماز به هر دو طريق گفته‌اند . و ما در نماز جز گرفتن به يقين روا نداريم .\r\nزيرا كه اصل مشغولى ذمّت است ، پس آن استصحاب كرده شود ، و جز به علامتى قوى تغيير كرده نيايد . و در عدد ركعتها علامتى نيست كه بدان وثوقى باشد . اما اينجا نتوان گفت كه اصل آن است كه آن چه در دست اوست حرام است ، بل مشكل است ، پس گرفتن به غالب ظن از روى اجتهاد روا بود . و ليكن ورع گرفتن به يقين است . پس اگر ورع خواهد ، طريق تحرّى « 352 » و\r\n\r\n\r\n","description":"","footnote":"\r\n( 348 ) در شرح زبيدى : ( فلينظر فيهما ) اى الوظيفتين .\r\n( 349 ) يعنى وظيفهء او .\r\n( 350 ) يعنى وظيفهء او .\r\n( 351 ) گرفتن ، شمردن ، فرض كردن .\r\n( 352 ) تحرّى ، رأى صواب جستن .\r\n","page_name":" 277 ","page_number":285},
  {"content":"\r\n\r\nاجتهاد آن است كه جز آن مقدار كه حلال او بيقين داند باقى نگذارد . و اگر خواهد كه به ظن گيرد ، طريق آن مثلا آن است كه در دست او مال تجارت باشد كه بعضى از آن فاسد بود ، و بيقين داند كه يك نصف از آن حلال است ، و يك ثلث حرام ، و در سدس باقيمانده شك باشد . پس در آن به غالب ظن حكم بايد كرد . و طريق تحرّى در همهء مالها همچنين است . و آن چنان باشد كه مقدار يقين از هر دو جانب در حل و حرمت جدا كند و در مقدارى كه در آن متردد است ، اگر بر ظن او حرمت غالب شود بيرون آرد ، و اگر حل غالب شود روا كه نگاه دارد ، و اگر در آن به شك بود نگاه داشتن رواست ، و ورع بيرون آوردن باشد . و اين ورع مؤكّد است ، زيرا مشكوك فيه است . و نگاه داشتن به اعتماد آن بود كه در دست اوست . پس حل غالب‌تر باشد ، و آن به يقين آميختن حرام ضعيف شده . و محتمل است كه گفته آيد اصل تحريم است ، پس نبايد گرفت جز آن چه بر ظن حلالى او غالب شود ، و يك جانب از ديگرى اولى نيست . و مرا در حال ترجيحى روشن نمىشود ، و اين از مشكلات است .\r\nسؤال انگار كه به يقين گرفت ، ليكن چون بيرون آورده معلوم نباشد كه عين حرام است ، شايد كه حرام آن باشد كه در دست او باقى مانده است ، پس چگونه بر آن اقدام نمايد ؟ و اگر آن جا روا باشد ، در مردارى كه به نه كشتار بياميزد هم روا باشد . پس روا كه يكى از آن ده - هر كدام كه خواهد - بيرون اندازد و باقى را بگيرد و حلال دارد ، و ليكن گفته شود كه شايد كه مردار در آن جمله است كه باقى است . بل اگر نه بيندازد و يكى را باقى گذارد ، حلال نباشد براى احتمال آن كه حرام آن بود .\r\nپس گوييم : اين موازنه راست بودى ، اگر نه آنستى كه مال به بيرون آوردن بدل حلال شود .\r\nو اما به مردار ، معاوضه را راهى نيست ، براى آن كه معاوضه را به دو راه نيست . پس پرده از اين اشكال برداريم بدانچه فرض كنيم كه درمى معيّن به درمى ديگر مشتبه شود ، بدانچه كسى را دو درم بود يكى از آن حرام بود و عين آن مشتبه . احمد حنبل را از اين پرسيده‌اند و او گفته است كه هر دو بگذارد تا آن گاه كه روشن شود . و او آوندى گرو كرده بود ، پس چون وام بگزارد ، مرتهن دو آوند بياورد و گفت : نمىدانم كه آوند تو كدام است . و او هر دو را بگذاشت . مرتهن گفت : اين آوند [ 136 
  ] از آن تو است ، و من تو را مىآزمودم . پس احمد وام بگزارد و گرو باز نستد . و اين ورع است ، و ليكن ما مىگوييم كه آن واجب نيست .\r\n\r\n","description":"","footnote":"","page_name":" 278 ","page_number":286},
  {"content":"\r\n\r\nپس درمى فرض كنيم كه آن را مالكى معيّن حاضر باشد ، و گوييم : چون يكى از آن دو درم به مالك باز دهد و مالك با آن كه حقيقت حال مىداند بدان راضى شود ، درم ديگر او را حلال باشد ، زيرا كه اگر اين باز داده در علم خداى تعالى آن گرفته « 351 » است ، مقصود حاصل شده و اگر غير اين است ، پس هر يكى را درمى است در دست صاحب او . پس احتياط آن باشد كه بيع كنند به لفظ و اگر نكنند ، به مجرد معاطات مقاصه « 352 » و مبادله واقع شود .\r\nو اگر مغصوب منه را درمى فوت شده باشد در دست غاصب ، و رسيدن به عين آن دشوار گشته و مستحق ضمان شده ، پس آن چه بستده ، از ضمان واقع شده به مجرد قبض . و اين از جانب او واضح است . چه مضمون له ضمان را به مجرد قبض بى لفظى مالك شود . و اشكال در جانب ديگر است كه در ملك او نيامده است . پس گوييم : چون او نيز درمى از آن خود تسليم كرده است ، پس او را نيز درمى فوت شده است در دست ديگرى و رسيدن بدان ممكن نيست ، پس او چون « 353 » فايت باشد و اين بدل آن شود و در علم حق تعالى واقع باشد ، چنان كه تقاص واقع باشد اگر هر دو مرد هر يكى درم ديگرى تلف كند . بل در عين مسئلهء ما اگر هر يكى آن چه به دست اوست در دريا اندازد يا بسوزد ، آن را تلف كرده باشد و عهدهء ديگر به طريق مقاصه بر وى واجب نشود ، پس همچنين است چون تلف نكند .\r\nپس گفتن اين به از گفتن آن كه اگر درمى حرام بگيرد و آن را در هزار هزار درم ديگر بيندازد ، از همهء مال محجور « 354 » شود و تصرف آن جايز نبود . و اين مذهب بدان مؤدّى شود . پس بنگر كه در اين چه دورى « 355 » است ، و در آن چه ياد كرديم جز ترك لفظ نيست . و معاطات بيع است . و كسى كه آن را بيع نگيرد جايى « 356 » نگيرد كه احتمال بدان راه دارد . چه ، دلالت فعل جايى كه لفظ بتوان گفت ضعيف باشد . پس دادن و ستدن قطعا براى مبادلت است . و بيع ممكن نيست ، زيرا كه مبيع مشار إليه نيست و در عين خود معلوم نه ، و باشد كه از آن جمله بود كه قابل بيع نباشد ، چنان كه نيم من آرد به پانصد من آرد ديگر بياميزد ، و همچنين است دوشاب و رطب و هر چه بعضى از آن به بعضى فروخته نشود .\r\n\r\n\r\n","description":"","footnote":"\r\n( 351 ) درم گرفته .\r\n( 352 ) مقاصه ، قصاص در محاسبه ، تقاص .\r\n( 353 ) چون ، مانند .\r\n( 354 ) محجور ، بازداشته ، ممنوع .\r\n( 355 ) دورى ، بعد .\r\n( 356 ) در جايى ، در موردى .\r\n","page_name":" 279 ","page_number":287},
  {"content":"\r\n\r\nسؤال پس شما تسليم حق او در مثل اين صورتها روا داشتيد و آن را بيع گرفتيد .\r\nجواب بيع نگيريم ، بل گوييم كه اين بدل است از آن چه در دست او فايت شده است ، چنان كه كسى كه رطب او تلف كرده « 357 » باشد چون مثل آن بگيرد . اين آن وقت باشد كه صاحب مال با او مساعدت كند . و اگر نكند و اصرار نمايد و گويد : نستانم جز عين ملك خود ، و اگر مبهم ماند بگذرم و نبخشم ، و مال تو را بر تو معطل كنم ، گوييم كه بر قاضى واجب باشد كه به نيابت او قبض كند تا مال مردى كه اين درم در آن آميخته است طيّب شود . چه اين محض تعنّت « 358 » و تنگ گردانيدن است ، و شرع بدان وارد نشود . و اگر قاضى نباشد ، مردى متدين را تحكيم « 359 » كنند ، تا براى او در قبض آرد . و اگر از آن نيز عاجز آيد ، به نفس خود متولى آن شود و بر نيت دادن به دو درمى جدا كند ، و آن به تعيين او را باشد و باقى مال طيب شود . و اين در آميختن مايعات ظاهرتر و لازمتر باشد .\r\nسؤال پس بايد كه گرفتن آن او را حلال باشد ، و حق به ذمت او نقل شود . پس چه حاجت بود به بيرون آوردن ، پس در باقى تصرف كردن ؟\r\nجواب بعضى گفته‌اند كه او را حلال باشد كه بگيرد ما دام كه مقدار حرام باقى ماند ، و روا نباشد كه همه را بگيرد ، كه هيچ كس تجويز نكرده است . و جماعتى گفته‌اند كه او را نرسد كه بگيرد تا قدر حرام به توبه و قصد بدل كردن بيرون نيارد . و طايفه‌اى گفته‌اند كه استاننده را روا كه از او بستاند ، و اما او را نبايد داد ، و اگر بدهد عاصى او باشد نه استاننده . و كسى روا نداشته است كه همه را بگيرد ، زيرا كه مالك اگر ظاهر شود ، او را رسد كه حق خود از اين جمله بطلبد . چه گويد :\r\nآن چه از اين جمله به من رسد شايد كه عين حق من باشد . . . « 360 » و اين مال بدين احتمال بر غير آن راجح است . و آن چه به حق نزديك‌تر مقدم باشد ، چنان كه مثل بر قيمت و عين بر مثل مقدم بود . پس همچنين آن چه احتمال دارد كه در آن به مثل رجوع شود مقدم است بر آن چه احتمال دارد كه به قيمت رجوع شود ، و آن چه احتمال رجوع به عين دارد مقدم باشد بر آن چه احتمال ندارد . و اگر اين را روا باشد كه اين بگويد ، صاحب درم ديگر را نيز روا [ 137 
  ] بود كه هر دو درم بگيرد و در آن تصرف كند و گويد : بر من قضاى حق تو است از موضع ديگر . چه آميختن از هر دو جانب\r\n\r\n\r\n","description":"","footnote":"\r\n( 357 ) تلف كرده ، تلف شده .\r\n( 358 ) تعنّت ، اذيت كردن .\r\n( 359 ) تحكيم ، كسى را بر مال خويش حاكم گردانيدن .\r\n( 360 ) در متن عربى اضافه دارد : و بالتعيين و اخراج حق الغير و تمييزه يندفع هذا الاحتمال .\r\n","page_name":" 280 ","page_number":288},
  {"content":"\r\n\r\nاست ، و ملك يكى از آنها - به تقدير فوت شدن - از ملك ديگرى اولى نيست ، مگر آن كه در كمتر نگريسته شود و تقدير كرده آيد كه آن فايت است ، يا به آميزنده نگريسته آيد و او را به فعل او متلف حق ديگرى شمرده شود ، و هر دو در غايت دورىاند . و اين در مثليّات واضح است ، زيرا كه در اتلافها بى عقدى عوض شود .\r\nاما چون سرايى به سرايها يا بنده‌اى به بندگان مشتبه شود ، طريقى جز مصالحت و تراضى نباشد . و اگر ابا نمايد كه جز عين حق خود نستاند و بر آن قادر نشود ، و ديگرى خواهد كه همهء ملك او را مانع باشد « 361 » : پس اگر اين چيزها در قيمت متماثل باشد طريق آن است كه قاضى همهء سرايها بفروشد و بها بر ايشان به قدر نسبت قسمت كند ، و اگر متفاوت بود ، از طالب بيع قيمت بهترين سرايها بستاند ، و مقدار قيمت كمترين به ممتنع « 362 » دهد ، و در قدر تفاوت توقف نمايد تا روشن شود و يا صلح كنند ، زيرا كه مشكل است . و اگر قاضى نباشد ، كسى كه همه در دست او بود و خواهد كه از آن خلاص يابد ، به نفس خود بكند . و مصلحت اين است . و آن چه جز اين است از احتمال‌هاى ضعيف است كه ما آن را اختيار نكنيم . و در آن چه در پيش رفته است تنبيهى است بر علت اين كار . و اين در حنطه « 363 » ظاهر است و در نقدها كم از آن و در عروض « 364 » غامض‌تر ، كه بعضى از آن بدل بعضى نباشد و براى آن به بيع حاجت آيد . و ما مسئله‌ها تصوير كنيم كه بيان اين اصل بدان تمام شود « 365 »\r\n\r\nمسئله هر گاه با جماعتى ميراث يابد ، و سلطان ضيعتى از ارث ايشان غصب كرده باشد ،\r\n( 1 ) پس بر او قطعه‌اى معيّن رد كند ، آن از آن همهء وارثان بود . و اگر از آن ضعيف نيمى رد كند ، و آن قدر حق او بود ، وارثان در آن شريك بوند . پس آن نيمى كه از آن اوست متميز نيست تا گويند باز گردانيده آن است و باقى مغصوب است ، و متميز نشود به نيت سلطان و قصد او كه غصب را در نصيب ديگران حصر كند « 366 »\r\n\r\n\r\n","description":"","footnote":"\r\n( 361 ) در شرح زبيدى : و أراد الآخر ان يرد عليه عين ملكه ( 6 - 98 ) .\r\n( 362 ) ممتنع ، مخالف بيع .\r\n( 363 ) حنطه - گندم .\r\n( 364 ) عروض ، ( ج عرض ) ، متاع ، كالا .\r\n( 365 ) آن چه ميان دو ستاره واقع شده از متن نسخهء فيضيه افتاده ولى در حاشيهء همان صفحه افزوده شده است ، چون اين حاشيه نيز ناقص شده بود ناگزير به يارى چند چاپ از متن عربى تكميل شد و در جاى خود قرار گرفت .\r\n( 366 ) آن چه ميان دو ستاره واقع شده از متن نسخهء فيضيه افتاده ولى در حاشيهء همان صفحه افزوده شده است ، چون اين حاشيه نيز ناقص شده بود ناگزير به يارى چند چاپ از متن عربى تكميل شد و در جاى خود قرار گرفت .\r\n","page_name":" 281 ","page_number":289},
  {"content":"\r\n\r\n\r\nمسئله چون از سلطانى ظالم او را زمينى رسد و از آن ارتفاعى حاصل آيد ،\r\n( 1 ) پس تايب شود ، بايد كه أجر مثل « 366 » آن در آن مدت حساب كند . و همچنين است هر مغصوبى كه آن را منفعتى باشد يا از آن زيادتى حاصل آيد ، تا أجرت مغصوب و هر زيادتى كه از آن حاصل شده بيرون نيارد توبهء او درست نبود . و تقدير أجرت بنده و جامه و آوند و امثال آن - از آن جمله كه اجارهء آن معهود نباشد - دشوار بود ، و جز به اجتهاد و تخمين نتوان دانست . و همچنين همهء قيمت‌كردنها به اجتهاد باشد .\r\nو طريق ورع ، گرفتن اقصاى قيمت است . و آن چه بر مال مغصوب سود كرده است - در عقدهايى كه بر ذمت بسته است و بها از آن گزارده - ملك او باشد و ليكن با شبهت ، چه بهاى آن حرام بوده است ، چنان كه حكم آن سابق شده است . و اگر به عين آن مالها عقد بسته است ، از عقدهاى فاسد باشد . و در قول بعضى به اجارت مغصوب منه نافذ شود براى مصلحت . پس مغصوب منه بدان از غاصب اولى بود . و قياس آن است كه آن عقدها فسخ كرده شود و بها باز استده و عوض باز داده آيد . و اگر به سبب بسيارى آن نتواند ، پس آن مالها در دست او حلال نباشد ، و براى مغصوب منه به قدر سرمايه حلال و زيادت از آن حرام بود ، كه آن را براى صدقه بيرون بايد آوردن ، پس نه غاصب را حلال بود و نه مغصوب منه را ، بل حكم آن حكم مالى حرام باشد كه در دست وى افتد .\r\n\r\nمسئله هر كه مالى ميراث يابد و نداند كه مورث او از حلال كسب كرده است يا از حرام\r\n( 2 ) و آن را علامتى نباشد ، به اتفاق علما حلال بود . و اگر داند كه در آن حرامى است و در قدر آن به شك باشد ، مقدار حرام به تحرّى بيرون آرد . و اگر نداند و ليكن داند كه مورث او كارهاى سلطان كردى و احتمال آن دارد كه او در عمل خود چيزى نگرفته باشد يا گرفته بود و به سبب درازى مدت در دست او نمانده ، شبهتى بود كه تورّع از آن خوب باشد و واجب نه . و اگر داند كه بعضى مال او از ظلم بود ، بيرون كردن آن قدر به اجتهاد لازم آيد . و بعضى از علما گفته‌اند : لازم نيايد ، بل بزه بر مورث باشد . و دليل آورده آيد كه مردى عمل سلطان مىكرد ، وفات يافت ، صحابيى گفت : الآن طاب ماله ،\r\n\r\n\r\n","description":"","footnote":"\r\n( 366 ) أجر مثل ، أجرت المثل .\r\n","page_name":" 282 ","page_number":290},
  {"content":"\r\n\r\nاى ، اكنون مال او طيب شد ، يعنى بر وارث . و اين ضعيف است ، زيرا كه نام صحابى را ياد نكرده است . شايد كه اين سخن از متساهلى صادر شده باشد ، چه در صحابه كس بودى كه تساهل نمودى ، و ليكن براى حرمت صحبت « 367 » ، او را ياد نكنند . و مردن مرد حرامى متيقن را چگونه مباح گرداند ؟ و آن از كجا گرفته شود ؟ آرى ، اگر وى بيقين نداند روا كه گفته شود كه او بدانچه نداند گرفتار نباشد . پس وارثى را كه بيقين نداند كه در آن حرام است حلال باشد .\r\n\r\nنظر دوم در مصرف\r\n( 1 ) چون حرام بيرون آرد ، آن را سه حال باشد :\r\nيكى آن كه مالك معين دارد ، پس به دو بايد داد يا به وارث [ 138 
  ] او ، و اگر غايب باشد او را انتظار بايد كردن و به دو رسانيدن ، و اگر آن را زيادتى و منفعتى باشد ، فايدهء آن را تا به وقت حضور او جمع بايد كردن .\r\nدوم آن كه مالك غير معين باشد ، كه از دانستن عين او نوميدى حاصل باشد و معلوم نشود كه مرده است يا نه ، و اگر مرده است وارث گذاشته است يا نه . و بسيار باشد كه به سبب كثرت مالكان باز دادن ممكن نگردد ، چون خيانت در غنيمت . چه غازيان چون متفرق شدند ايشان را چگونه جمع كند ؟ و اگر جمع شوند يك دينار به هزار كس يا دو هزار كس چگونه رساند ؟ پس اين را صدقه بايد داد .\r\nسوم مال فىء « 368 » باشد و مالهايى كه براى مسلمانان بود . و اين را در وجه پل و مسجد و رباط و حوض در راه مكه صرف بايد كرد و امثال اين كارها ، كه هر كه از مسلمانان بر آن گذرد در منفعت آن شريك باشد ، تا همهء مسلمانان را عام بود .\r\nو در حكم قسم اول شبهت نيست .\r\nاما صدقه دادن و پل بنا كردن ، بايد كه قاضى آن را سرپرستى كند . پس اگر قاضى متدين\r\n\r\n\r\n","description":"","footnote":"\r\n( 367 ) صحبت ، صحابى بودن .\r\n( 368 ) فىء ، خراج و جزيه‌اى كه از مال كافران بى كار زار به دست آيد ، و اما المأخوذ بقتال فهي غنيمة ( كشاف اصطلاحات الفنون ) كتاب « حلال و حرام » پاورقى 398 .\r\n","page_name":" 283 ","page_number":291},
  {"content":"\r\n\r\nپيدا شد مال را به دو تسليم كند . . . « 368 » و الاّ عالمى متدين را از اهل شهر تحكيم « 369 » كند ، چه تحكيم از انفراد اولى . و اگر نتواند بايد به نفس خود متولى آن باشد ، چه مقصود صرف است . و اما تعيين صارف براى مصرفهاى دقيق در مصلحتها مطلوب است . پس اصل صرف ، به سبب عجز از صارفى كه او در حال قدرت اولى باشد ، ترك نبايد كرد .\r\nسؤال چه دليل است كه صدقهء حرام جايز است ؟ و چگونه صدقه دهد چيزى را كه ملك او نيست ؟ و جماعتى گفته‌اند كه آن روا نباشد زيرا كه حرام است . و از فضيل آمده است كه دو درم به دست او آمد ، چون دانست كه آن از وجه حلال نيست ميان سنگها انداخت و گفت : جز حلالى ندهم صدقه را ، و آن چه خود را نپسندم ديگرى را نپسندم .\r\nجواب آرى ، آن را هم وجهى و احتمالي هست ، و ليكن ما خلاف آن را اختيار كرده‌ايم براى خبر و اثر و قياس .\r\nو اما خبر گويند گوسفند بريان حرامى به خدمت پيغامبر - صلّى اللّه عليه و سلم - آوردند ، و آن گوسفند با پيغامبر گفت كه حرام است . پيغامبر فرمود : اطعموها الاسارى ، اى ، أسيران را دهيد . و چون قوله تعالى :     الم ، غُلِبَتِ الرُّومُ فِي أَدْنَى الْأَرْضِ وَ هُمْ مِنْ بَعْدِ غَلَبِهِمْ سَيَغْلِبُونَ     « 370 » نازل شد مشركان تكذيب نمودند ، و صدّيق را گفتند : آيا نبينيد كه صاحب شما چه خبر مىآرد ؟ مىگويد كه روم به زودى غالب خواهد شد . ابو بكر صدّيق - رضى اللّه عنه - با ايشان گرو بست به دستورى « 371 » پيغامبر - صلّى اللّه عليه و سلم . و چون حق تعالى صدق او را محقق گردانيد ، ابو بكر چيزى كه از ايشان بستده بود بياورد ، پيغامبر گفت : هذا حرام فتصدّق به « 372 » ، اى ، اين حرام است به صدقه ده .\r\nمؤمنان به نصرت الهى شاد شدند . و تحريم قمار پس از آن نازل شد كه پيغامبر - صلّى اللّه عليه و سلم - ابو بكر را به گرو بستن كافران دستورى داده بود .\r\nو اما اثر از ابن مسعود - رضى اللّه عنه - آمده است كه كنيزكى خريد و مالك آن را بسيار طلبيد تا بها بدهد ، نيافت ، پس بهاى آن را صدقه كرد و گفت : اللّهمّ هذا عنه ان رضى و الاّ\r\n\r\n\r\n","description":"","footnote":"\r\n( 368 ) تحكيم ، كسى را بر مال خويش حاكم گردانيدن .\r\n( 369 ) در متن عربى اضافه دارد : و ان كان القاضي مستحلا ، فهو بالتسليم إليه ضامن لو ابتدأ به فيما لا يضمنه ، فكيف يسقط عنه به ضمان قد استقر عليه ؟ ( زبيدى ، 6 - 100 ) .\r\n( 370 ) روم 30 - 1 - 3 .\r\n( 371 ) دستورى ، اجازه .\r\n( 372 ) در شرح زبيدى : هذا سحت فتصدق به .\r\n","page_name":" 284 ","page_number":292},
  {"content":"\r\n\r\nفالاجر لي ، اى ، اى بار خداى ، اين از براى او صدقه دادم اگر بدان راضى شود و الاّ مزد مرا بود . « 373 » و از حسن پرسيدند از توبهء خيانت كنندهء در غنيمت و آن چه گرفته شود پس از پريشان شدن جيش ، گفت : بدان تصدق كند .\r\nو آمده است كه مردى را نفس او بر آن داشت كه به صد دينار زر از غنيمت خيانت كرد ، پس بر امير خود آمد تا باز دهد ، امير آن را قبض نكرد و گفت : مردم پريشان شدند . پس آن زر بر معاويه آورد ، او نيز از گرفتن امتناع كرد . پس يكى از عابدان را ديد و خبر خود با وى در ميان نهاد ، او گفت : خمس آن به معاويه ده و باقى صدقه كن . و چون اين خبر به معاويه رسيد دلتنگ شد از آن چه اين جواب در خاطر وى نيامده بود . و احمد حنبل و حارث محاسبى و جماعتى از ورعان هم اين طريق اختيار كرده‌اند .\r\nو اما قياس آن كه گويد اين مال متردد است ميان آن كه ضايع گردد و ميان آن كه در چيزى صرف شود ، كه از مالك آن نوميدى حاصل شده است . و بضرورت دانيم كه آن را در چيزى صرف كردن به از انداختن در دريا . چه اگر در دريا اندازيم بر نفس خود و بر مالك آن فايت كرده باشيم و فايده‌اى از آن حاصل نباشد ، و چون در دست درويشى اندازيم كه مالك آن را دعا گويد ، مالك را بركت دعا و درويش را سدّ حاجت او حاصل شود . و حصول ثواب مالك را بى اختيار او در صدقه دادن منكر نبايد شد . چه در خبر صحيح است : انّ للزّارع و الغارس اجرا في كلّ ما يصيبه النّاس و الطّيور من ثماره ، اى ، كشت كننده و درخت [ 139 
  ] نشاننده را مزدى باشد در هر چه مردمان و مرغان از ميوه‌هاى آن بيابند « 374 » .\r\nو اما آن كه گفته است كه جز حلال صدقه ندهد ، آن جايى باشد كه براى خود اجرى طلبيم ، و « 375 » ما اكنون خلاص مىطلبيم از مظلمت نه مزد . و آن را ميان صدقه دادن و ضايع كردن متردد گردانيده‌ايم ، در حالى كه جانب صدقه را بر تضييع ترجيح داده‌ايم .\r\nو آن كه گفته است ديگرى را نپسنديم آن چه خود را نپسنديم ، آن هم چنان است . و ليكن براى ما حرام است ، بدانچه بى نيازيم از آن ، و درويش را حلال است ، چه دليل شرع حلال گردانيده است . و چون مصلحت تحليل « 376 » اقتضا كند ، تحليل واجب باشد . و چون حلال شد ،\r\n\r\n\r\n","description":"","footnote":"\r\n( 373 ) مرا بود ، بر عهدهء من است .\r\n( 374 ) در شرح زبيدى پس از اين جمله آمده است : ( و ذلك به غير اختياره ) .\r\n( 375 ) و حال آن كه .\r\n( 376 ) تحليل ، حلال كردن .\r\n","page_name":" 285 ","page_number":293},
  {"content":"\r\n\r\nرسيدن به حلال او را پسنديده باشيم .\r\nو گوييم : روا باشد كه بر نفس خود و عيال خود صدقه كند چون درويش باشد . اما اهل و عيال پوشيده نماند ، زيرا كه بدانچه از عيال و اهل او باشند درويشى از ايشان منتفى نشود ، بل ايشان به صدقه اولى باشند ، و اما نفس او را هم روا كه مقدار حاجت خود بستاند ، زيرا كه او نيز درويش است . و اگر درويشى را صدقه داده بودى ، پس چون او درويش بود هم روا باشد . و در بيان اين اصل نيز مسئله‌ها تصوير كنيم .\r\n\r\nمسئله چون از دست سلطان مالى رسيده باشد ،\r\n( 1 ) بعضى گفته‌اند : به سلطان باز دهد ، چه او بدانچه متولى آن است داناتر ، پس هم در گردن او كند آن چه در گردن خود گرفته است ، و اين به از آن كه صدقه دهد . و اين قول اختيار محاسبى است ، چه او گفته است : چگونه صدقه دهد ؟ و شايد كه آن را مالكى معيّن باشد . و اگر آن روا باشد ، روا بود كه از سلطان بدزدد و صدقه دهد . و جماعتى گفته‌اند كه صدقه دهد ، چون داند كه سلطان به مالك آن باز نخواهد داد ، زيرا كه آن يارى ظالم باشد و تكثير اسباب ظلم نيز باشد ، پس دادن به دو تضييع حق مالك باشد .\r\nو مختار آن است كه چون از عادت سلطان دانسته باشد كه او به مالك باز ندهد ، خود از جهت مالك صدقه كند ، و آن ، مالك را بهتر از آن كه به سلطان باز دهد . زيرا باشد كه آن را مالك معيّن نبود و حق مسلمانان باشد ، پس دادن آن به سلطان تضييع و اعانت سلطان ظالم باشد و تفويت « 377 » بركت دعاى درويش بر مالك . و اين ظاهر است . و چون از ميراث به دست او آيد و او به استدن از سلطان متعدى نباشد ، آن شبيه لقطه‌اى « 378 » باشد كه از شناختن صاحب آن نوميد شود .\r\nچه او را روا نباشد كه از جهت مالك صدقه دهد ، و ليكن در لقطه روا بود كه ملك گيرد ، اگر چه توانگر باشد ، از آن روى كه به جهتى مباح كسب كرده است ، و آن التقاط « 379 » است ، و « 380 » اينجا مال از جهت مباح حاصل نشده است . پس در منع او از ملك گرفتن مؤثر باشد ، و در منع از صدقه دادن مؤثر نبود .\r\n\r\n\r\n","description":"","footnote":"\r\n( 377 ) تفويت ، نابود كردن .\r\n( 378 ) لقطه ( به سكون يا فتح ق ) شكسته و ريزهء هر چيزى ، پاره‌هاى زر كه از معدن يا در راه يابند ( ملخص ) .\r\n( 379 ) التقاط ، چيزى گمشده و بى صاحب را از گذرگاه بر گرفتن .\r\n( 380 ) و حال آن كه .\r\n","page_name":" 286 ","page_number":294},
  {"content":"\r\n\r\n\r\nمسئله كسى كه در دست او مالى حاصل شود كه آن را مالك نبود ،\r\n( 1 ) ما روا داريم كه به قدر حاجت خود بگيرد . پس در قدر حاجت او نظر است ، كه در « كتاب اسرار زكات » ياد كرده‌ايم . چه قومى گفته‌اند كه كفايت يك ساله براى خود و عيال خود بگيرد . و اگر بر خريدن ضيعتى يا تجارتى كه بدان براى عيال كسب كند قادر شود ، بكند . و اين ، اختيار محاسبى است . و ليكن همو گفته است كه اولى آن كه همه صدقه دهد اگر در نفس خود قوّت توكل يابد ، و لطف خداى در حال چشم دارد .\r\nو اگر نتواند ، روا كه ضيعتى بخرد يا سرمايه‌اى سازد كه بدان زندگانى تواند كرد به معروف . و هر روز كه حلالى يابد آن روز از آن باز باشد ، و چون نماند « 380 » باز گردد ، و چون حلالى معيّن يابد ، به مثل آن چه پيش از آن نفقت كرده است صدقه دهد ، و آن نزديك او قرض باشد . و بر نان اقتصار نمايد ، و گوشت را بگذارد اگر تواند ، و الا بخورد بى تنعم و توسع . و بر آن چه گفته شد مزيد نيست .\r\nو ليكن در قرض گرفتن « 381 » آن چه نفقت كرده است نظر است . و شك نيست كه ورع آن است كه آن را قرض گيرد . و چون حلالى يافت ، به مثل آن صدقه دهد ، و ليكن هر گاه بر درويشى كه او را صدقه خواهد داد آن واجب نشود ، دور نباشد كه بر او نيز واجب نشود چون براى درويشى « 382 » ستاند ، خاصه كه چون در دست او از ميراث افتاده باشد و متعدى نباشد به غصب و كسب آن تا كار بر وى در آن تغليظ « 383 » كرده آيد .\r\n\r\nمسئله چون در دست او حلال و حرام يا شبهت باشد « 384 » و آن همه از حاجت او فاضل نماند ،\r\n( 2 ) پس اگر وى را عيال باشد بايد كه نفس خود را [ 140 
  ] به حلال مخصوص گرداند . زيرا كه حجت بر نفس او مؤكدتر از آن است كه در بنده و عيال و فرزندان خرد و بزرگ او ، كه ايشان را از حرام نگاه بايد داشت ، اگر به چيزى نه انجامد كه سخت‌تر از آن باشد . و اگر انجامد به قدر حاجت بدهد . و در جمله آن چه در ديگرى محذور است در نفس خود او محذور است و زيادت . چه او با علم مىخورد ، و عيال در نفس خود روا كه معذور باشد ، چون نداند يا به نفس خود نگيرد . پس در حلال به نفس خود آغاز كند ، پس به عيال . و چون در حق نفس خود متردد باشد ميان خوردنى و\r\n\r\n\r\n","description":"","footnote":"\r\n( 380 ) حلالى نماند .\r\n( 381 ) گرفتن ، شمردن .\r\n( 382 ) « ى » مصدرى .\r\n( 383 ) تغليظ ، چيزى را بر كسى دشوار كردن .\r\n( 384 ) در شرح زبيدى : ( إذا كان في يده حلال و حرام او ) حلال و ( شبهة ) .\r\n","page_name":" 287 ","page_number":295},
  {"content":"\r\n\r\nپوشيدنى و ميان ديگر مئونتها ، چون مزد حجّام و رنگرز و گازر و حمال و طلا كردن « 385 » با آهك و روغن و عمارت خانه و تعهد ستور و تافتن تنور و بهاى هيزم و روغن چراغ ، بايد كه خوردنى و پوشيدنى را به حلال مخصوص دارد ، كه آن چه به تن او تعلق دارد و از آن بى نياز نباشد اولى بدان كه حلال بود . و چون كار ميان خوردنى و پوشيدنى باشد ، محتمل بود كه خوردنى را به حلال مخصوص دارد ، زيرا كه آن به خون و گوشت او مىآميزد ، و آن گوشتى كه از حرام رست آتش بدان اولى باشد .\r\nو اما پوشيدنى ، فايدهء آن ستر عورت است و دافع گرما و سرما و مضرتهاى آن از بشره . و اين به نزديك من ظاهرتر است . و حارث محاسبى گفت كه پوشيدنى مقدم دارد ، زيرا كه مدتى بر او باقى باشد و خوردنى نباشد ، براى آن كه روايت كرده‌اند كه مقبول نشود نماز كسى كه بر او جامه‌اى باشد كه آن را به ده درم خريده است و در آن يك درم حرام باشد . و اين محتمل است ، و ليكن امثال اين آورده شده است كه كسى را كه در شكم او حرام بود ، گوشت او از حرام رويد .\r\nپس مراعات گوشت و استخوان كه از حلال رويد اولى . و براى آن صدّيق - رضى اللّه عنه - از گلو بر آورد شربتى را كه ناشايسته خورده بود ، تا از آن گوشت نرويد كه ثابت و باقى ماند .\r\nسؤال چون همه در غرضهاى او صرف مىشود ، ميان نفس او و غير او ، و ميان جهتى و جهتى چه فرق باشد و مدرك اين فرق چيست ؟\r\nجواب اين از سخن پيغامبر - صلّى اللّه عليه و سلم - معلوم شده است ، كه آمده است كه رافع خديج وفات يافت ، و تركه اشترى آب كش و بنده‌اى حجام باقى گذاشت . پس پيغامبر را - صلّى اللّه عليه و سلم - از آن پرسيدند ، از كسب حجام « 386 » منع فرمود . ديگر بار سؤال نمودند ، او همان گفت . گفتند كه او را يتيمان‌اند . گفت : اعلفوه النّاضح ، اى ، اين اشتر را از آن « 387 » علف دهيد . و اين دليل فرق است ميان آن چه او « 388 » خورد يا ستور او . و چون راه فرق گشاده شد ، تفصيلى كه ياد كرده‌ام بر آن قياس كن .\r\n\r\n\r\n","description":"","footnote":"\r\n( 385 ) طلا كردن ، طلى كردن ، اندودن .\r\n( 386 ) يعنى درآمد كسب حجّام .\r\n( 387 ) يعنى درآمد كسب حجّام .\r\n( 388 ) او ( مرجع مشخص ندارد ، مبهم است ) ، آدمى .\r\n","page_name":" 288 ","page_number":296},
  {"content":"\r\n\r\n\r\nمسئله حرامى كه در دست او « 387 » است اگر بر فقرا صدقه دهد ،\r\n( 1 ) او راست كه بر ايشان گشاده دارد . و اگر بر نفس خود انفاق كند ، تا آن مقدار كه تواند تنگ گيرد . و آن چه بر عيال نفقت كند ، در آن مقتصد باشد ، و بايد كه وسط باشد ميان توسيع « 388 » و تضييق . پس كار بر سه مرتبه باشد : پس اگر بر ميهمانى كه به دو رسد نفقت كند و فقير بود ، بايد كه بر او توسّع كند . و اگر غنى بود ، به دو نخوراند مگر كه در بيابانى بود ، يا بشب فرار رسد و چيزى نيابد ، كه او در آن وقت فقير است . و اگر فقيرى كه به مهمانى او آيد تنگدست و با تقوى بود ، كه اگر بداند از آن بپرهيزد ، بايد كه طعام را بر او عرضه كند و او را آگاهى دهد ، تا جمع كرده بود ميان حق ضيافت و ترك فريبش « 389 » . و نبايد كه برادر خود را بدانچه آن را كراهيت دارد اكرام كند . و نبايد كه اعتماد كند بر آن كه چون او نمىداند پس او را زيان ندارد ، زيرا كه حرام چون در معده رود در سختى دل اثر كند ، اگر چه صاحب آن ندانسته باشد . و از اين جهت أبو بكر و عمر - رضى اللّه عنهما - قى كردند ، اگر چه از روى جهل آشاميده بودند . و بدين اگر چه فتوا داديم بدان كه براى فقير حلال است ، به حكم حاجت حلال داشتيم . پس اين را چون خنزير و خمر بضرورت حلال داريم . پس به طيّبات لاحق نمىشود .\r\n\r\nمسئله چون حرام يا شبهت در دست مادر و پدر بود ،\r\n( 2 ) بايد كه هم خوارگى ايشان بگذارد « 390 » . و اگر برنجند ، در حرام محض با ايشان موافقت نكند ، بل ايشان را باز دارد . چه مخلوق را در معصيت خالق طاعت نبايد داشت . و اگر شبهت باشد و بگذاشتن آن براى ورع بود ، پس اين معارضه شود بدان كه طلب رضاى ايشان ورع است بل واجب ، پس در گذاشتن بايد تلطف نمايد . و اگر نتواند ، گو موافقت كن و اندك خور ، بدانچه لقمه خرد گيرد و دير بخايد ، و توسّع ننمايد ، چه آن غرور است . و برادر و خواهر بديشان نزديك است ، چه حق ايشان نيز مؤكد است . و همچنين اگر مادر او را جامه‌اى از شبهت پوشاند و اگر باز دهد برنجد ، بايد كه قبول كند و در پيش او بپوشد و در غيبت بكشد ، و بكوشد كه نماز بر آن نگزارد مگر در حضور او . و چون اسباب ورع متعارض شود ، اين دقيقه‌ها رعايت بايد كرد .\r\n\r\n\r\n","description":"","footnote":"\r\n( 387 ) او ( مرجع مشخص ندارد ، مبهم است ) ، آدمى .\r\n( 388 ) توسيع ، گشاده داشتن .\r\n( 389 ) « ش » مصدرى .\r\n( 390 ) گذاشتن ، ترك كردن ، اجتناب .\r\n","page_name":" 289 ","page_number":297},
  {"content":"\r\n\r\nو از بشر حافى آمده است كه مادرش رطبى به دو داد و گفت : به حق من بر تو كه اين را تناول كنى . و او آن را كاره بود ، پس بخورد ، آن گاه بر بأم رفت و آن را از گلو برآورد ، و مادرش هم در عقب وى برفت و او را در مراجعت « 391 » ديد . و آن بدان كرد تا هم رضاى او طلبيده باشد و هم معده را نگاه داشته باشد .\r\nو احمد حنبل را گفتند كه از بشر حافى پرسيدند كه مادر و پدر را در شبهت طاعت بايد داشت ؟ گفت : نه . پس احمد گفت كه اين صعب است . و او را گفتند كه از محمد مقاتل عباداتى هم اين معنى پرسيدند ، [ 141 
  ] او گفت : برّ مادر و پدر به جاى بايد آورد ، پس شما چه مىفرماييد ؟\r\nاحمد گفت : دوست دارم كه مرا از اين نپرسى ، چه گفتهء ايشان شنيده‌اى . پس گفت : در غايت خوبى باشد كه با ايشان مدارا كنى .\r\n\r\nمسئله كسى كه مال حرام محض دارد ، بر او حج نباشد ،\r\n( 1 ) و كفارت مالى لازم نيايد ، زيرا كه او مفلس است ، و زكات واجب نبود ، چه معنى زكات ربع عشر است مثلا ، و او را همه مىبايد داد ، اما به مالك اگر او را بشناسد و اما به درويشان اگر نشناسد .\r\nو چون مال شبهت دارد و محتمل است كه حلال باشد ، اگر آن را بيرون نيارد « 392 » حج لازم باشد ، زيرا كه حلالى آن ممكن است و حج جز به درويشى ساقط نشود و درويشى او محقق نيست ، چنان كه در كلام مجيد مىفرمايد ، قوله تعالى :  وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا  « 393 » . و چون صدقه دادن بدانچه زيادت از حاجت باشد واجب است آن جا كه تحريم غالب باشد ، پس زكات اولى كه واجب شود . و اگر كفارت بر وى لازم آيد ، بايد كه هم روزه دارد و هم بنده آزاد كند تا بيقين تخليص جسته باشد . چه قومى گفته‌اند كه جمع آن بر او واجب است ، و بعضى گفته‌اند كه روزه واجب آيد نى اطعام ، كه توانگرى معلوم ندارد ، و محاسبى گفته است كه اطعام بسنده باشد . و مختار ما آن است كه هر شبهتى « 394 » به وجوب گذاشتن « 395 » آن حكم كنيم و بيرون كردن آن از دست او لازم گردانيم بدانچه احتمال حرام غالب‌تر باشد ، چنان كه گفته‌ايم ، بر او هم روزه واجب آيد و هم اطعام . اما روزه ، بدان كه در حكم مفلس است . و اما اطعام ، بدان كه صدقه\r\n\r\n\r\n","description":"","footnote":"\r\n( 391 ) مراجعت ، بر گرداندن ، قى كردن .\r\n( 392 ) يعنى آن را از يد و تصرف خود خارج نكند .\r\n( 393 ) آل عمران 3 - 97 .\r\n( 394 ) يعنى كه هر شبهتى كه . . .\r\n( 395 ) گذاشتن ، ترك كردن ، اجتناب .\r\n","page_name":" 290 ","page_number":298},
  {"content":"\r\n\r\nبه مجموع بر او واجب بود ، و يحتمل كه از آن او بود . پس لزوم از جهت كفارت بود .\r\n\r\nمسئله كسى كه در دست او مالى حرام باشد كه آن را براى حاجت نگاه داشته بود ،\r\n( 1 ) پس خواهد كه حج تطوّع كند ، اگر پياده باشد باكى نبود ، كه « 395 » اين مال در غير عبادت بخواهد خورد ، پس خوردن او در عبادت اولى . و اگر پياده نتواند رفت و به زيادت مركب حاجت باشد ، پس به مثل اين حاجت در راه نشايد گرفت ، چنان كه در شهر مركبى نشايد خريد . و اگر در اقامت متوقع باشد كه بر حلال قادر شود چنان كه از بقيت حرام مستغنى گردد ، اقامت در انتظار آن حلال به از حج پياده باشد از مال حرام .\r\n\r\nمسئله هر كه براى حج واجب به مال شبهت بيرون آيد ،\r\n( 2 ) بايد كه در آن كوشد كه قوت او از حلال بود . و اگر آن نتواند ، از وقت إحرام تا تحلّل بايد كه حلال باشد . و اگر نتواند ، بايد كه بكوشد كه روز عرفه ايستادن او در حضرت الهى و دعاى او در وقتى نباشد كه طعام و لباس او حرام بود . پس بايد كه بكوشد كه در شكم و بر پشت او حرامى نباشد ، چه ما اين را ، اگر چه براى حاجت روا داشتيم ، براى نوعى ضرورت گفته‌ايم و به حلالها لاحق نگردانيده‌ايم . و اگر نتواند ، بايد كه ترس و غم ملازم دل او باشد ، براى آن كه مضطر است به تناول چيزى كه حلال نيست ، چه شايد كه حق تعالى به سبب ترس و اندوه و كراهيت او در وى نظر رحمت فرمايد و از وى در گذارد « 396 » .\r\n\r\nمسئله مردى از احمد حنبل پرسيد كه پدرم وفات كرد و مالى گذاشت ،\r\n( 3 ) و معاملت با كسى كردى كه معاملت او مكروه است . گفت : به اندازهء سود از مال او بگذار « 397 » . گفت : او را وامى است و بر او وامى است . گفت : وام او بستان و وامى كه بر اوست بگذار . گفت : تو اين روا بينى ؟ گفت : اگر چنين نكنى او را محبوس وام گذاشته باشى . و آن چه او گفته است درست است ، و آن دليل است بر آن كه در اخراج مقدار حرام تحرّى فرموده است . چه به اندازهء سود بيرون آوردن فرموده است ، و اعيان مالهاى او را ملك او گردانيده است در بدل آن چه در معاوضه‌هاى فاسد بداده است به\r\n\r\n\r\n","description":"","footnote":"\r\n( 395 ) كه ، زيرا كه .\r\n( 396 ) در گذارد ، در گذرد .\r\n( 397 ) گذاشتن ، ترك كردن ، اجتناب .\r\n","page_name":" 291 ","page_number":299},
  {"content":"\r\n\r\nطريق مقاصه و مقابله ، چون تصرف بسيار شده است و ردّ متعذر گشته . و در گزارد وام او اعتقاد بر آن كرده است كه اين يقين است ، پس به سبب شبهت نبايد گذاشتن « 397 » .\r\n\r\nباب پنجم در ادارات و صلات سلاطين و آن چه از آن حلال باشد و آن چه حرام بود\r\n( 1 ) بدان كه هر كه از سلطان مالى ستاند او را چاره نباشد كه در سه كار نظر كند : يكى در رسيدن آن مال به دست سلطان كه از كجا رسيده است ، دوم در صفت خود كه بدان مستحق گرفتن شده است ، سوم در مقدارى كه بستاند ، كه چون آن را به حال او و حال شريكان او در استحقاق اضافت كنى مستحق آن باشد .\r\n\r\nنظر اول در جهات دخل سلطان\r\n( 2 ) و هر چه سلطان را حلال باشد ، جز احياى « 398 » او و آن چه رعيت در آن شريك باشند ، دو قسم است :\r\nيكى آن كه از كافران ستاند : و آن غنيمت است كه بقهر ستاند ، و فىء است كه از مالهاى ايشان « 399 » بىكارزار به دست او آيد ، و جزيت يا مالهاى مصالحت است كه به شروط و معاقده ستاند .\r\nقسم دوم آن است كه از مسلمانان ستاند . و از آن حلال نباشد مگر دو قسم : يكى ميراثها ، دوم مالهاى ضايع كه آن را مالكى معين نباشد ، و وقفهايى كه متولى ندارد « 400 » . اما صدقات ، در اين زمان نمىستانند . و آن چه جز آن است ، از خراج مسلمانان و مصادره‌ها و انواع رشوت ، همه حرام\r\n\r\n\r\n","description":"","footnote":"\r\n( 397 ) گذاشتن ، ترك كردن ، اجتناب .\r\n( 398 ) احيا ، آبادكرده‌ها ، اراضى آباد .\r\n( 399 ) از مالهاى كافران .\r\n( 400 ) در شرح زبيدى : أحدهما مال ( المواريث ) و هي التركات التي لا وارث لها ( و ) يلحق بها ( سائر الاموال الضائعة التي لا يتعين لها مالك ) و كذا ديات مقتول لا ولىّ له ( و ) الثاني ( الاوقاف التي لا متولى لها ) ( 6 - 110 ) .\r\n","page_name":" 292 ","page_number":300},
  {"content":"\r\n\r\nاست .\r\nو چون فقيهى يا غير او را ادرارى يا صلتى يا خلعتى بر وجهى نوشته شود از هشت حال خالى نباشد : يا بر جزيت نويسند ، يا بر ميراثها ، يا بر اوقاف ، يا بر ملكى كه سلطان احيا كرده باشد ، يا بر ملكى كه سلطان خريده بود ، يا بر عامل خراج مسلمانان ، يا بر بيّاعى از جملهء بازرگانان ، يا بر خزانه .\r\nاول جزيت . و چهار خمس آن مصالح راست « 400 » و يك خمس جهتهاى معيّن را . پس آن چه بر يك خمس از آن جهتها يا بر چهار خمس براى آن چه در او مصلحتى بود - و رعايت احتياط در مقدار آن بود - [ نويسند 
  ] ، « 401 » آن حلال است به شرط آن كه جزيه را بر ايشان جز بر وجهى شرعي تعيين نكنند ، كه در آن زيادت از دينارى نباشد ، يا از چهار دينار كه آن نيز در محل اجتهاد است . و سلطان را رسد كه آن چه در محل اجتهاد است بكند . و شرط است كه ذمّى كاسب باشد به وجهى كه تحريم آن « 402 » معلوم نباشد ، چنان كه عامل سلطان ظالم و فروشندهء خمر نباشد و كودك و زن نبود ، چه بر ايشان جزيت نيست . و اين كارهايى است كه در كيفيت ضرب جزيه و مقدار آن و صفت آن كس كه به دو صرف شود و مقدار آن چه صرف كنند رعايت بايد كرد ، پس در كل آن نظر واجب باشد .\r\nدوم ميراثها و مالهاى ضايع . و آن مصالح راست . و نظر در آن آن است كه همهء مال متوفّى حرام است يا بيشتر آن يا كمتر آن ؟ و حكم آن گفته شده است . و اگر حرام نباشد نظر در صفت آن كس بايد كرد كه به دو داده شود بدان كه در دادن او مصلحت بود ، پس در مقدار داده .\r\nسوم وقفها . و نظر در آن همچنان است كه در ميراث با زيادت كارى ، و آن شرط واقف است تا آن چه گرفته شود موافق او باشد در همهء شرطها .\r\nچهارم آن چه سلطان احيا كرده است . و در اين ، اعتبار شرطى نيست ، چه او را رسد كه از ملك خود آن چه خواهد ، آن را كه خواهد و چنان كه خواهد بدهد . و نظر در آن است كه غالب آن باشد كه\r\n\r\n\r\n","description":"","footnote":"\r\n( 400 ) « كتاب آداب كسب » ، پاورقى 35 .\r\n( 401 ) در عربى : فيما يكتب على الخمس . . .\r\n( 402 ) حرام بودن آن چه از وى مىستانند .\r\n","page_name":" 293 ","page_number":301},
  {"content":"\r\n\r\nبه اكراه مزدوران و دادن أجرت ايشان از حرام احيا كرده بود ، چه احيا به كاويدن كاريز و جوى و بناى ديوارها و هموار كردن زمين حاصل شود ، و سلطان آن را به نفس خود نكند . پس اگر به اكراه كرده باشند ، ملك سلطان نشود و حرام بود . و اگر به مزدورى كرده باشند و مزد ايشان از حرام داده ، شبهت بود . و بر اين معنى در تعلق كراهيت به عوضها تنبيه كرده‌ايم .\r\nپنجم آن چه سلطان در ذمّت خريده بود ، از زمين يا جامه‌هاى خلعت يا اسب يا غير آن . آن ملك او باشد و روا كه در آن تصرف كند . و ليكن بهاى آن از حرام خواهد داد ، و آن گاهى تحريم اقتضا كند و گاهى شبهت ، و تفصيل آن گفته شده است .\r\nششم آن كه بر عامل خراج مسلمانان باشد « 403 » ، يا بر كسى كه مالهاى قسمت و مصادره جمع كند .\r\nو آن حرامى است كه در آن هيچ شبهتى نيست . و آن بيشتر ادارات است در اين روزگار ، مگر آن چه بر زمينهاى عراق است كه آن نزديك شافعى - رضى اللّه عنه - وقف است بر مصالح مسلمانان .\r\nهفتم آن كه بر بيّاعى باشد « 404 » كه با سلطان معاملت كند . و اگر با غير ايشان معاملت نكند ، مال او چون مال خزانهء سلطان باشد . و اگر معاملت او با غير ايشان بيشتر بود ، پس آن چه دهد قرض باشد بر سلطان و بدل آن از حرام بستاند ، پس خلل به عوض راه يابد . و حكم بهاى حرام سابق شده است .\r\nهشتم آن كه بر خزانه باشد « 405 » يا بر عاملى كه حلال و حرام بر او جمع شود . و چون سلطان را جز از حرام [ 144 
  ] دخلى دانسته نشود ، حرام محض بود . و اگر بيقين بداند كه در خزانه حلال و حرام هست ، محتمل است كه آن از حرام باشد . و آن غالب‌تر است ، زيرا كه اغلب مالهاى سلطان در اين عصرها حرام است و حلال در دست ايشان معدوم است . پس مردمان در اين اختلاف كرده‌اند . گروهى گفته‌اند كه آن چه بيقين ندانيم كه حرام است ، روا كه بگيريم . و ديگران گفته‌اند كه آن چه محقق نشود كه حلال است ، گرفتن آن روا نيست و شبهت اصلا حلال نباشد . و اين هر\r\n\r\n\r\n","description":"","footnote":"\r\n( 403 ) در عربى : السادس ان يكتب على عامل خراج المسلمين .\r\n( 404 ) در عربى : السابع ما يكتب على بيّاع . . .\r\n( 405 ) در عربى : الثامن ما يكتب على الخزانة .\r\n","page_name":" 294 ","page_number":302},
  {"content":"\r\n\r\nدو اسراف است . و اعتدال آن است كه ذكر آن تقديم كرده‌ايم ، و آن حكم آن است كه اگر اغلب حرام باشد ، گرفتن حرام بود ، و اگر اغلب حلال بود و در او حرامى بيقين باشد ، موضع توقف بود ، چنان كه رفته است .\r\nو كسى كه گرفتن مال سلاطين روا داشته است چون « 406 » در آن حرام و حلال باشد ، هر گاه كه محقق نشود كه عين آن چه گرفته است حرام است ، حجت آورده است بدانچه از جماعتى از صحابه - رضى اللّه عنهم - روايت كرده‌اند كه ايشان روزگار اميران ظالم دريافتند و از ايشان مالها بستدند . ايشان بو سعيد خدرى و بو هريره و زيد بن ثابت و بو ايوب و جرير بن عبد اللّه و جابر و انس و مسور مخرمة بودند . از آن جمله بو سعيد و بو هريره از مروان و يزيد و عبد الملك بستدند « 407 » ، و ابن عباس و ابن عمر از حجاج ، و بسيارى از تابعين چون شعبى و إبراهيم و حسن و ابن ابى ليلى نيز از ايشان بستدند ، و شافعى - رضى اللّه عنه - از هارون الرشيد به يك دفعه هزار دينار بستد ، و مالك - رضى اللّه عنه - از خلفا اموال بسيار گرفت .\r\nو على بن ابى طالب - رضى اللّه عنه - گفت : خذ ما أعطاك السّلطان فانّ ما يعطيك من الحلال ، و ما يأخذه من الحلال اكثر ، اى ، بگير آن چه سلطان به تو داد كه تو را از حلال مىدهد ، و آن چه او از حلال مىستاند بيشتر است .\r\nو آن كس كه از ايشان نستد از راه تورّع بود و ترسيدن بر دين خود ، كه نبايد « 408 » كه باعث باشد بر چيزى كه حلال نبود . چنان كه بو ذر أحنف قيس را گفت : خذوا العطاء ما دام نحلة ، فإذا كان أثمان دينكم فدعوه ، اى ، عطا را بستانيد ما دام كه بخشيده باشد ، بخششى به خوش منشى ، پس چون بهاى دين شما باشد بگذاريد . و بو هريره - رضى اللّه عنه - گفت : إذا أعطينا قبلنا و إذا منعنا لم نسأل ، اى ، چون ما را بدهند قبول كنيم و چون از ما باز دارند نخواهيم . و از سعيد مسيب آمده است از ابو هريره ، كه چون معاويه وى را بدادى خاموش بودى ، و چون ندادى در وى طعن كردى . و شعبى از ابن مسروق « 409 » روايت كرد كه هميشه عطاها باعث باشد اهل آن را تا ايشان را به دوزخ برد ، اى ، بر حرام باعث شود ، نه آن كه در نفس خود حرام است .\r\n\r\n\r\n","description":"","footnote":"\r\n( 406 ) چون ، هنگامى كه .\r\n( 407 ) مقصود زمانى است كه عبد الملك والى مدينه بوده است ، زيرا وى در سال 42 ه در سن 17 سالگى از جانب معاويه به ولايت آن جا بر گزيده شد ( زركلى ) .\r\n( 408 ) نبايد ، مبادا .\r\n( 409 ) در شرح زبيدى : و في بعض النسخ ابى مسروق و كلاهما لم اعرفه و لعله عن مسروق .\r\n","page_name":" 295 ","page_number":303},
  {"content":"\r\n\r\nو نافع روايت كرد كه مختار « 410 » بر ابن عمر - رضى اللّه عنهما - مال فرستادى و او قبول كردى ، پس گفتى كه من از كسى نخواهم و آن چه خداى تعالى مرا روزى كند رد نكنم . و ناقه‌اى بر او فرستاد و آن را قبول كرد ، و آن را ناقهء مختار گفتندى . و ليكن اين معارض است بدانچه روايت كرده‌اند كه ابن عمر « 411 » هديهء هيچ كس رد نكرد ، مگر هديهء مختار و اسناد در آن ثابت‌تر است . و از نافع آمده است كه ابن معمر بر ابن عمر شصت هزار درم فرستاد و او آن را بر مردمان قسمت كرد ، پس سائلى بر او آمد و او وام كرد از بعضى از آن جماعت كه بر ايشان قسمت كرده بود وسائل را داد .\r\nو چون حسن على - رضى اللّه عنهما - بر معاويه آمد ، گفت : « 412 » صلتى بدهم تو را كه كسى را از عرب پيش از تو نداده‌ام و پس از تو نيز ندهم . پس چهار صد هزار درم به حسن داد و او آن بستد « 413 » . و حبيب ابى ثابت گفت كه صلت مختار ديدم كه بر ابن عمر و ابن عباس آوردند و ايشان آن را قبول كردند . حبيب را گفتند كه آن صلت چه بود ؟ گفت : مال و كسوت . و زبير عدىّ روايت كرد كه سلمان گفت : چون تو را دوستى باشد عامل يا بازرگان كلندرى ، پس به طعامى يا مثل آن خواند يا چيزى به تو دهد ، قبول كن كه گوارايى آن تو را باشد و و بال بر او بود . و چون اين در ربا دهنده ثابت شد ، حكم ظالم همين باشد . و جعفر « 414 » از پدر خود روايت كرد كه حسن و حسين - رضى اللّه عنهما - صلات معاويه قبول كردندى . و حكيم بن جبير گفت كه بر سعيد جبير گذشتيم و او عامل عشر بود در اسفل فرات ، پس بر عشّاران « 415 » كسى فرستاد كه از آن چه بر شماست بر ما طعام فرستيد ، پس [ 145 
  ] ايشان طعام فرستادند و او از آن تناول كرد و ما بر وى موافقت نموديم . و علاء زهير ازدى گفت : إبراهيم نخعى بر پدرم آمد و او عامل حلوان بود ، پس او را صلتى داد و او قبول كرد . و إبراهيم گفت : در صلت عاملان باكى نيست ، زيرا كه ايشان را مئونتى و رزقى است ، و در بيت المال حلال و حرام در آيد ، پس آن چه تو را دهند از حلال باشد . و اين همه صلتهاى پادشاهان ظالم بستده‌اند ، و همه طعن كرده‌اند در كسى كه ايشان را در معصيت خداى - عز و جل - فرمانبردارى نمايد .\r\n\r\n\r\n","description":"","footnote":"\r\n( 410 ) مختار بن ابى عبيدهء ثقفي .\r\n( 411 ) در نسخهء فيضيه : ابن مسعود ، متن طبق نسخه‌هاى عربى تصحيح شد .\r\n( 412 ) معاويه گفت .\r\n( 413 ) اهل تحقيق مىدانند كه در روزگار معاويه روايات نادرست و بى اساس بسيار جعل شد ، ممكن است اين مورد نيز يكى از آنها بوده باشد .\r\n( 414 ) در شرح زبيدى : الامام ابى عبد اللّه ( جعفر ) الصادق ( 6 - 114 ) .\r\n( 415 ) عشّار ، باج ستان ، از ده يكى ستاننده ( مقدمهء الادب ) .\r\n","page_name":" 296 ","page_number":304},
  {"content":"\r\n\r\nپس اين جماعت مىگويند كه آن چه از جماعتى آمده است كه نستده‌اند ، آن دليل تحريم نيست بل دليل ورع است ، چون ورع خلفاى راشدين و ابو ذر و غير ايشان از زاهدان . چه ايشان حلال مطلق را از راه زهد بگذاشته‌اند ، و از حلالى كه به محظورى ادا كند از راه ورع و تقوى باز بوده‌اند . پس اقدام اين جماعت دليل جواز است ، و امتناع ايشان دليل تحريم نيست . و آن چه از سعيد مسيب آمده است كه عطاى خود در بيت المال بگذاشته تا سى و اند هزار جمع شده ، و آن چه از حسن نقل افتاده است كه از آب صرّاف آبدست نكنم اگر چه وقت نماز تنگ شود ، زيرا كه اصل مال او ندانم ، همه ورعى است كه انكار نتوان كرد . و متابعت ايشان در تورّع اولىتر از متابعت اين جماعت در توسّع ، و ليكن متابعت اين جماعت در توسّع حرام نيست .\r\nپس اين است شبهت كسى كه گرفتن مال سلطان ظالم روا دارد . و جواب آن است كه آن چه از گرفتن اين جماعت نقل شده است محصور است و اندك است به اضافت « 416 » آن چه از رد و انكارشان نقل شده است . و اگر در گذاشتن ايشان احتمال ورع است ، در گرفتن آن سه احتمال متفاوت در درجه است به تفاوت ايشان در ورع . چه ورع را در حق سلاطين چهار درجه است .\r\nدرجهء اول آن كه از مال ايشان اصلا چيزى نستاند ، چنان كه ورعان كرده‌اند و چنان كه خلفاى راشدين كردند ، تا به حدى كه أبو بكر صدّيق - رضى اللّه عنه - كل آن چه از بيت المال استده بود حساب كرد ، شش هزار درم شد ، پس آن را به بيت المال باز داد . و عمر - رضى اللّه عنه - مال بيت المال قسمت مىكرد ، دختركى از آن وى در آمد و يك درم از آن مال بر گرفت ، عمر در طلب او بر خاست چنان كه ردا از يك دوش وى بيفتاد ، و آن دخترك به خانه در رفت و مىگريست و سيم در دهن نهاده ، و عمر - رضى اللّه عنه - انگشت در دهن او كرد و آن را بيرون آورد و بر خراج انداخت « 417 » و گفت : يا ايّها النّاس ، ليس لعمر و لا لآل عمر الاّ ما للمسلمين قريبهم و بعيدهم ، اى ، اى مردمان ، عمر را و آل عمر را نيست مگر آن چه دور و نزديك مسلمانان راست . و بو موسى اشعرى بيت المال برفت و يك درم يافت ، پسرى خرد از آن عمر مىگذشت ، به دست وى داد ، و عمر آن را به دست وى بديد [ و پرسيد : اين از كجا گرفتى ؟ 
  ] پسر او را گفت : مرا بو موسى داده است .\r\nعمر گفت : يا ابا موسى ما كان في اهل مدينة اهل بيت أهون عليك من آل عمر ، أردت ان لا يبقى من امّة محمّد\r\n\r\n\r\n","description":"","footnote":"\r\n( 416 ) به اضافت ، به نسبت .\r\n( 417 ) ضميمهء مال بيت المال كرد .\r\n","page_name":" 297 ","page_number":305},
  {"content":"\r\n\r\nصلّى اللّه عليه و سلّم احد الاّ طلبنا بمظلمة ، اى ، در مدينه خاندانى بر تو خوارتر از آل عمر نبود ، خواستى كه هيچ كس از امت محمد مصطفى نماند كه نه ما را به مظلمت خود مطالبت كند . و آن درم به بيت المال باز داد ، با آن كه مال حلال بود ، و ليكن ترسيد كه او مستحق آن قدر نباشد . پس براى دين خود را استبرأ كرد و بر كمتر اقتصار نمود ، براى امتثال قول پيغامبر - صلّى اللّه عليه و سلم : دع ما يريبك إلى ما لا يريبك . و قوله : و من تركها فقد استبرأ لدينه و عرضه . و براى آن كه از پيغامبر - صلّى اللّه عليه و سلم - در مالهاى سلطانى تشديدات شنيدى تا به حدى كه چون عبادة بن صامت را براى صدقه بفرستاد ، وى را گفت : اتّق اللّه يا ابا الوليد لا تجيء يوم القيامة ببعير تحمله على رقبتك له رغاء « 418 » او بقرة لها خوار او شاة « 419 » لها ثؤاج « 420 » ، اى ، بترس از خداى اى أبو الوليد ، نه آيى روز قيامت با اشترى يا گاوى يا گوسفندى كه آن را بر گردن خود بردارى ، و او بانگ مىكند . گفت [ 146 
  ] يا رسول اللّه همچنين باشد ؟ گفت : نعم و الّذي نفسي بيده ، الاّ من رحمه اللّه ، اى ، آرى ، بدان خدايى كه نفس من در قبضهء قدرت اوست ، مگر آن كه خداى - عز و جل - بر وى ببخشايد . عباده گفت : بدان خداى كه تو را به حق فرستاده كه هرگز بر چيزى عمل نكنم .\r\nو پيغامبر - صلّى اللّه عليه و سلم - گفت : انّى لا أخاف عليكم ان تشركوا بعدى انّما أخاف عليكم ان تنافسوا ، اى ، من بر شما نمىترسم از آن كه پس از من شرك آريد ، مىترسم از آن كه پس از من منافست « 421 » كنيد . و اين ترس از منافست مال بود . و براى اين ، عمر در حديثى دراز كه در آن از مال بيت المال ياد كرد گفت : انّى لا أجد نفسي فيه الاّ كالوالى مال اليتيم ، ان استغنيت استعففت و ان افتقرت اكلت بالمعروف ، اى ، من نفس خود نمىيابم مگر چون والى مال يتيم ، اگر بى نياز باشم تعفف طلبم و هيچ چيز از آن نگيرم ، و اگر محتاج باشم به قدر أجرت عمل بخورم . و آمده است كه پسر طاوس از زبان پدر نامه‌اى ساخت بر عمر عبد العزيز - رضى اللّه عنه - و عمر او را سيصد دينار بداد . پس طاوس ضيعت خود بفروخت و سيصد دينار بر عمر فرستاد ، با آن كه سلطان مثل عمر عبد العزيز بود . و اين درجهء علياست در ورع .\r\nدرجهء دوم آن كه مال سلطان بستاند و ليكن آن گاه كه وى را معلوم باشد كه آن چه مىستاند از وجهى حلال است ، پس بدان كه در دست سلطان مالى ديگر از حرام باشد او را زيان ندارد . و همهء\r\n\r\n\r\n","description":"","footnote":"\r\n( 418 ) رغاء ، بانگ شتر .\r\n( 419 ) خوار ، بانگ گاو و گوسفند .\r\n( 420 ) ثؤاج ، بانگ گوسفند و گاو .\r\n( 421 ) منافست ، رقابت .\r\n","page_name":" 298 ","page_number":306},
  {"content":"\r\n\r\nآثارى كه نقل شده يا بيشتر آن ، يا آن چه به أكابر صحابه و ورعان ايشان چون ابن عمر - رضى اللّه عنهما - مخصوص است ، بدين محمول باشد ، كه او « 422 » از مبالغان بود در ورع ، پس چگونه در مال سلطان توسّع نمايد ؟ و او از مبالغ‌ترين صحابه بودى در انكار پادشاهان و نكوهيدن مالهاى ايشان .\r\nچنان كه آمده است كه بر ابن عامر جمع شدند و او بيمار بود « 423 » ، و بر نفس خود مىترسيد از آن چه والى بوده است و مىانديشيد كه در حضرت الهى بدان گرفتار باشد . پس وى را گفتند : ما به تو اميد خير مىداريم : چاهها كاويده‌اى و حجّاج را آب داده‌اى و كارهاى نيكو كرده‌اى . و ابن عمر خاموش بود . پس او را گفت : يا ابن عمر تو چه مىگويى ؟ گفت : مىگويم كه اگر آن چه مىگويند آن باشد كه از كسب حلال باشد و نفقه‌اى صالح ، زود باشد كه بخواهى رسيد ، پس بخواهى ديد . و در حديثى ديگر است كه گفت : انّ الخبيث لا يكفّر الخبيث و انّك قد ولّيت البصرة و لا أحسبك الاّ قد أصبت منها شرّا ، اى ، پليد پليد را مكفّر نگرداند ، و تو ولايت بصره گرفته‌اى و نمىپندارم جز آن كه در آن بدى كرده‌اى . پس ابن عامر گفت : از براى من دعا نمىگويى ؟ گفت : از پيغامبر - صلّى اللّه عليه و سلم - شنيدم كه مىگفت : لا يقبل اللّه صلوة به غير طهور و لا صدقة من غلول ، و قد ولّيت البصرة ، اى ، خداى - عز و جل - قبول نكند نماز بى آبدست و صدقهء از خيانت ، و تو والى بصره بوده‌اى . پس در آن چه به خيرات صرف كرده بود قول او اين بود .\r\nو از ابن عمر آمده است كه در ايام حجّاج گفت : ما شبعت من الطّعام منذ انتهبت الدّار إلى اليوم هذا ، اى ، سير و به كام از طعام نخورده‌ام از آن روز باز كه دار را غارت كرده‌اند « 424 » تا امروز . و از على - رضى اللّه عنه - روايت كرده‌اند كه او را سويقى « 425 » بود در آوندى مهر كرده كه از آن تناول كردى ، وى را گفتند كه در عراق اين مىكنى با بسيارى طعام آن ؟ گفت : اما انّى لا أختمه بخلا ، و لكنّى اكره ان يحمل « 426 » فيه ما ليس منه و اكره ان يدخل بطنى غير طيب ، اى ، مهر آن از بخل نمىكنم ، و ليكن كراهيت من از آن چيزى است كه در وى حاصل شود كه از آن نباشد ، و من نخواهم كه در شكم من جز پاك برود . پس مألوف از ايشان اين بوده . و ابن عمر را چيزى خوش نه آمدى كه نه آن را بگذاشتى . گويند نافع را از او به سى هزار طلبيدندى ، وى گفت : انّى أخاف ان تفتنني دراهم ابن عامر - و كان هو الطّالب - اذهب فأنت حرّ ، اى ، مىترسم كه درمهاى ابن عامر مرا مفتون كند - و او\r\n\r\n\r\n","description":"","footnote":"\r\n( 422 ) ابن عمر .\r\n( 423 ) در شرح زبيدى : ( و هو في مرضه ) الذي مات فيه .\r\n( 424 ) از روز غارت خانهء عثمان و قتل وى در سال 35 ه .\r\n( 425 ) سويق ، آرد .\r\n( 426 ) در شرح زبيدى : ان يجعل .\r\n","page_name":" 299 ","page_number":307},
  {"content":"\r\n\r\nطالب نافع بود - برو كه تو آزادى . و بو سعيد خدرى گفت : ما منّا احد الاّ و قد مالت به الدّنيا الاّ ابن عمر ، اى ، نيست از ما كسى كه نه ميل به دنيا گردانيده است مگر ابن عمر . و بدين روشن شد كه در او و در كسى كه در منصب او باشد گمان نتوان برد كه چيزى گيرد كه حلالى آن نداند .\r\nدرجهء سوم آن كه از سلطان بستاند تا درويشان را صدقه دهد و بر مستحقان تفرقه كند . چه آن چه مالك معيّن ندارد حكم آن در شرع اين باشد . و چون سلطان اگر [ 147 
  ] از وى نستانى آن را تفرقه نكند ، و بدان بر ظلمى استعانت نمايد ، گوييم : اين بستدن و تفرقه كردن آن اولى باشد از گذاشتن آن در دست او . بعضى علما اين اختيار كرده‌اند ، و وجه آن بخواهد آمد . و آن چه اكثر ايشان بستده‌اند بر اين محمول است . و براى آن ابن المبارك گفت : آن كسان كه امروز عطاها مىستانند و ابن عمر و عايشه را حجت مىآرند بديشان اقتدا نمىكنند ، زيرا كه ابن عمر نستد مگر در حال تفرقه كرد ، تا « 427 » هم در آن مجلس وام بكرد پس از آن چه شصت هزار تفرقه كرده بود .\r\nو عايشه همچنين كرد . و جابر زيد قبول كرد و صدقه داد و گفت : ستدن از ايشان و صدقه دادن نزديك من دوست‌تر از آن كه در دست ايشان گذاشتن . و شافعى - رضى اللّه عنه - همچنين كرد در آن چه از هارون قبول فرمود ، چه ، در حال تفرقه كرد تا به حدى كه براى نفس خود حبّه‌اى نگذاشت .\r\nدرجهء چهارم : آن كه بتحقيق نداند كه حلال است و تفرقه نكند بل نفقت كردن « 428 » خواهد ، و ليكن از سلطانى ستاند كه بيشتر مال او حلال باشد . و خلفا در زمان صحابه و تابعين همچنين بودند و بيشتر مال ايشان حرام نبود . و تعليل على - رضى اللّه عنه - كه گفت : فان ما يأخذه من الحلال اكثر دليل اين است كه اعتماد بر بيشتر كرده است . و ما در مال آحاد مردمان در آن توقف كرده‌ايم . و مال سلطان به بيرون آمدن از محصورى ماننده‌تر ، پس دور نباشد كه اجتهاد مجتهدى بدان ادا كند كه گرفتن آن روا باشد . و ما آن جا كه بيشتر حرام باشد منع كرده‌ايم .\r\nپس چون اين درجات فهم كنى بتحقيق بدانى كه ادرارات ظالمان در زمان ما به مثابت آن نيست ، بل ميان اين و آن از دو وجه قاطع فرق است .\r\nيكى آن كه در زمان ما همهء مالهاى پادشاهان ، يا بيشتر آن ، حرام است . و چگونه بر اين\r\n\r\n\r\n","description":"","footnote":"\r\n( 427 ) تا ، حتى .\r\n( 428 ) نفقت كردن ، خرج عيال كردن .\r\n","page_name":" 300 ","page_number":308},
  {"content":"\r\n\r\nجمله نباشد ؟ كه حلال صدقات و فىء و غنيمت است ، و آن موجود نيست و چيزى از آن در دست پادشاهان نمىآيد . و جز جزيت نمانده است ، و آن به انواع ظلم مىستانند كه ستدن آن بر آن وجه حلال نباشد و از حدهاى شرع مىبگذرد ، هم در مقدار آن چه مىستانند و هم در كسى كه از وى ستانند و هم در وفاى به شرط آن . و چون جزيت را قياس كنى با مالهايى كه بديشان مىرسد ، از خراج مسلمانان و مصادره‌ها و رشوتها و أصناف ظلم ، هزار يك نباشد .\r\nوجه دوم آن كه ظالمان در عصر اول به سبب نزديكى ايشان به زمان خلفاى راشدين از ظلم خود ترسان بودند ، و راغب در آن كه دلهاى صحابه و تابعين را استمالت كنند ، و حريص بر آن كه علما عطا وصلت ايشان قبول كنند ، پس بى سؤال و مذلتى بديشان مىفرستادند ، بل به قبول ايشان منّت تقلّد مىنمودند و بدان شاد مىشدند . پس از ايشان بستدندى و تفرقه كردندى ، و پادشاهان را در عصرهاى ايشان فرمانبردارى ننمودندى و به مجالس ايشان نرفتندى و جمع ايشان را تكثير نكردندى و بقاى ايشان نخواستندى ، بل بر ايشان دعاى بد گفتندى و زبان در ايشان كشيدندى و از ايشان انكار منكرات كردندى . و بيم آن نبود كه پادشاهان از دين ايشان همان قدر كم كنند كه ايشان از دنياى پادشاهان كم مىكنند ، پس در ستدن ايشان باكى نبودى . و اما اكنون ، نفسهاى پادشاهان به عطايى مسامحت نكنند مگر با جماعتى كه استخدام ايشان طمع دارند و بديشان تكثير كنند و در غرضهاى خود از ايشان يارى خواهند و به رفتن ايشان بر در سراى تجمل نمايند و مواظبت دعا و ثنا و تزكيت و اطراء « 429 » در حضور و غيبت ايشان را تكليف فرمايند .\r\nپس اگر ستاننده نفس خود را به هفت چيز خوار نگرداند ، روا باشد : اول به خواستن ، و دوم به آمد و شد بر در سراى ايشان براى خدمت ، سوم به دعا و ثنا ، و چهارم به مساعدت در غرضها در حال استعانت ، و پنجم به تكثير در مجلس و موكب ، و ششم به اظهار دوستى و موالات ، و هفتم به پوشيدن ظلم و مقابح افعال و مساوى اعمال « 430 » ، چه آن گاه يك درم به وى ندهند ، اگر چه در فضل شافعى بود مثلا . پس در اين زمان آن چه دانسته شود كه حلال است از ايشان نشايد ستد ، به سبب آن كه بدين معنيها ادا كند . پس چگونه باشد استدن آن چه حرام بودن آن معلوم باشد ، يا مشكوك باشد ؟ پس كسى كه بر مالهاى ايشان دليرى نمايد و خود را به صحابه و\r\n\r\n\r\n","description":"","footnote":"\r\n( 429 ) اطراء ، در مدح مبالغه كردن .\r\n( 430 ) مساوى اعمال ، كارهاى زشت .\r\n","page_name":" 301 ","page_number":309},
  {"content":"\r\n\r\nتابعين تشبّه كند ، فريشتگان را به دربانان قياس كرده باشد . چه ، در گرفتن مالها از ايشان حاجت مىباشد به مخالطت و مراعات و خدمت عمّالشان و [ 148 
  ] تحمل مذلت و ثنا گفتن و بر درهاى ايشان رفتن . و آن همه معصيت است ، چنان كه در بابى كه پيوستهء اين است بيان خواهيم كرد .\r\nپس مداخل مالهاى ايشان و حلال و حرام آن از آن چه گذشت روشن شد . پس اگر صورت بندد « 431 » كه آدمى از حلال آن ، به قدر استحقاق ، در خانهء خود نشسته كه بر او آرند ، بستاند و در آن به تفقد عامل و خدمت و ثنا و تزكيت و مساعدت ايشان محتاج نشود ، حرام نباشد ، و ليكن مكروه بود براى معنيهايى كه در بابى كه پس از اين است بر آن تنبيه خواهيم كرد .\r\n\r\nنظر دوم در قدر آن چه بستاند و صفتهاى ستاننده\r\n( 1 ) و بايد كه مال را از مالهاى مصالح « 432 » فرض كنيم ، چون چهار خمس فىء و ميراث « 433 » ، كه آن چه جز آن است از آن جمله است كه مستحق آن متعيّن است ، اگر از وقف يا صدقه يا خمس فىء يا خمس غنيمت باشد . و آن چه ملك سلطان بود ، از آن چه احيا كرده باشد يا بخريده ، روا كه آن چه خواهد دهد . و نظر در مالهاى ضايع است و مال مصالح ، چه دادن آن روا نباشد جز كسى را كه در او مصلحت عامه بود يا كه او محتاج باشد و از كسب عاجز . و اما توانگرى كه در او مصلحت نباشد ، مال بيت المال به دو نبايد داد . و صحيح اين است ، اگر چه علما در آن خلاف كرده‌اند . و در سخن عمر چيزى آمده است كه دليل باشد بدان كه هر مسلمانى را در بيت المال حقى است براى مسلمانى او و تكثير جمع اسلام . و ليكن مع ذلك مال را بر همهء مسلمانان قسمت نكردندى ، بل بر جماعتى قسمت كردندى كه به صفتهايى مخصوص بودندى .\r\nو چون اين ثابت شد ، پس هر كه به كارى قيام نمايد كه مصلحت آن به مسلمانان رسد و اگر به كسب ديگر مشغول شود و آن كار معطل ماند ، او را در بيت المال حقّ كفايت « 434 » واجب باشد . و همهء علما در اين داخل‌اند ، اعنى علمايى كه به مصالح دين تعلق دارند ، از علم فقه و حديث و تفسير و قرائت . تا به حدى كه معلمان و مؤذنان و طلبهء اين علمها نيز در آن داخل‌اند ، چه اگر ايشان مكفىّ الحال نباشند طلب علم نتوانند كرد . و كاركنان كه مصالح دنيا به كارهاى ايشان\r\n\r\n\r\n","description":"","footnote":"\r\n( 431 ) صورت بندد ، تصور شود .\r\n( 432 ) مال مصالح ، « كتاب آداب كسب و معاش » ، پاورقى 35 .\r\n( 433 ) مراد انفال و ميراث بلا وارث است .\r\n( 434 ) در شرح زبيدى : ( حق الكفاية ) اى قدر ما يكفيه .\r\n","page_name":" 302 ","page_number":310},
  {"content":"\r\n\r\nباز بسته است در اين داخل‌اند ، و ايشان لشكرهاى مواجب خورند كه ملك را به شمشير نگاه دارند از اهل گمراهى و اهل بغى و از دشمنان اسلام . و دبيران و مستوفيان و وكيلان و هر كه در ترتيب ديوان خراج به دو حاجت باشد ، اعنى عاملان مالهاى حلال نه حرام ، هم در اين داخل‌اند .\r\nچه اين مال مصالح و مصلحت راست ، اما به دين تعلق دارد و اما به دنيا . و حراست دين به علماست و حراست دنيا به لشكرها . و دين و ملك هر دو برادر همزادند و يكى از ايشان بى نياز از ديگرى نيست .\r\nو طبيب اگر چه دين به دو باز بسته نيست و ليكن صحت تن به دو باز بسته است ، و دين تبع آن است ، پس روا كه او را و كسى را كه جارى مجراى او باشد ، در علمهايى كه براى مصلحت تن‌ها و شهرها بدان حاجت افتد ، از اين مالها ادرارى باشد تا به معالجت مسلمانان پردازد ، يعنى كسى از ايشان كه بى أجرت علاج كند . و در اين جماعت حاجت شرط نيست ، بل روا كه با آن چه توانگر باشند بديشان دهند . چه خلفاى راشدين مهاجر را و انصار را مىدادند ، و ايشان به حاجت معروف نبودند . و مقدارى معلوم هم مقدّر نيست ، بل آن به اجتهاد امام است ، و روا كه بسيار دهد و توانگر گرداند و روا كه بر كفايت اقتصار نمايد ، چنان كه حال اقتضا كند و مال محتمل آن باشد .\r\nچه حسن على - رضى اللّه عنه - از معاويه در يك دفعت چهار صد هزار درم بستد . و عمر - رضى اللّه عنه - جماعتى را در سالى دوازده هزار درم نقره داد ، و نام عايشه را - رضى اللّه عنها - در اين جريده ثبت فرموده بود ، و جماعتى را ده هزار درم و جماعتى را شش هزار درم و همچنين كم و بيش دادى . و اين مال آن جماعت است ، پس بر ايشان قسمت بايد كرد تا از آن چيزى باقى نماند .\r\nو اگر حصهء هر يكى مالى بسيار رسد باكى نباشد .\r\nو همچنين سلطان را رسد كه از اين مال اصحاب خصايص را به خلعتها و صلتها مخصوص گرداند ، چه آن در زمان سلف بكرده‌اند . و ليكن بايد كه در اين باب به مصلحت نگرد .\r\nو هر گاه كه عالمى يا شجاعى به صلتى مخصوص شود ، بر آن بعث و تحريض مردمان باشد كه بديشان تشبّه نمايند و به كار ايشان مشغول باشند . و فايدهء خلعتها و صلتها و انواع تخصيصها اين است ، و آن همه به اجتهاد پادشاهان منوط است .\r\nو نظر در پادشاهان ظالم در دو چيز است : يكى آن كه بر سلطان ظالم واجب است كه دست از ولايت بدارد . و او [ 149 
  ] يا معزول باشد يا واجب العزل ، پس چگونه روا باشد كه از دست او\r\n\r\n","description":"","footnote":"","page_name":" 303 ","page_number":311},
  {"content":"\r\n\r\nبستاند و « 435 » او بتحقيق سلطان نيست ؟ دوم آن كه مستحقان را به عموم ندهد ، پس آحاد را چگونه روا بود كه از او بستانند ؟ و آيا استدن به اندازهء حصّت ايشان روا باشد ، يا اصلا روا نباشد ، يا هر يك را روا بود كه هر چه به دو دهند بستاند ؟\r\nاما اول رأى ما آن است كه استدن حق را مانع نباشد . زيرا كه سلطان ظالم جاهل هر گاه كه قوّت و شوكت او را مساعدت نمايد و عزل او دشوار باشد ، و در ديگرى به جاى او نشاندن فتنه‌اى خيزد كه طاقت او نتوان داشت ، به ترك او واجب آيد و طاعت او لازم شود ، چنان كه طاعت امرا . چه در فرمودن به طاعت امرا و منع از كشيدن دست از مساعدت ايشان اوامر و زواجر آمده است . پس رأى ما آن است كه خلافت منعقد است اين كس را كه از بنى عباس تكفل نموده است ، و ولايت سلاطين كه متابعان خليفه‌اند در أقطار شهرها نافذ است . و در كتاب مستظهرى « 436 » ياد كرده‌ايم آن چه در اين باب به وجه مصلحت اشارت كند . و سخن كوتاه آن است كه ما صفتها و شرطها در سلاطين براى طلب زيادت مصالح رعايت نماييم . و اكنون اگر به بطلان ولايتها حكم كنيم مصلحتها رأسا باطل شود . پس سرمايه در طلب سود چگونه فايت توان كرد ؟\r\nبل ولايت اكنون جز تبع شوكت نيست . پس هر كه صاحب شوكت او را متابعت كند وى خليفه است . و هر كه مستقل باشد به شوكت ، و مطيع خليفه بود در اصل خطبه و سكه ، او سلطان نافذ حكم است . و قاضيان در أقطار زمين واليان نافذ احكام‌اند . و تحقيق آن را در احكام امامت از كتاب الاقتصاد في الاعتقاد ياد كرده‌ايم ، و اكنون بدان تطويل نمىدهيم .\r\nو اما اشكال ديگر آن است كه چون سلطان مستحقان را بتعميم ندهد ، آيا يكى را روا كه از او بستاند يا نه ؟ علماى دين بر چهار مرتبه در اين اختلاف كرده‌اند :\r\nبعضى غلو نموده و گفته‌اند كه هر چه بستاند ، همهء مسلمانان در آن شريك باشند ، و چون دانسته نشود كه حصهء او از آن دانگى است يا حبه‌اى ، پس همه را ببايد گذاشت .\r\nو بعضى گفته‌اند كه روا كه قوت روز خود بستاند و بس ، چه به سبب حاجت ، اين قدر را مستحق باشد بر مسلمانان .\r\nو قومى گفته‌اند كه قوت سالى ببايد ستد ، چه ستدن كفايت هر روز دشوار باشد ، و او\r\n\r\n\r\n","description":"","footnote":"\r\n( 435 ) و حال آن كه .\r\n( 436 ) به نام خليفهء عباسى مستظهر بالله ( خلافت : 487 - 512 ه ) .\r\n","page_name":" 304 ","page_number":312},
  {"content":"\r\n\r\nصاحب حق است در اين مال ، پس چگونه ترك كند آن را .\r\nو گروهى گفته‌اند : آن چه دهند بستاند ، و مظلوم باقيان‌اند . و قياس اين است . زيرا كه مال مشترك نيست ميان مسلمانان ، چون غنيمت ميان غانمان ، و چون ميراث ميان وارثان . زيرا كه آن « 437 » ملك ايشان شده است ، و اين اگر قسمت اتفاق نه افتد تا اين جماعت وفات كنند ، قسمت او بر ورثهء ايشان به حكم ميراث واجب نشود ، بل آن حق نامتعيّن است و جز به قبض متعيّن نشود . بل آن چون صدقات است - و هر گاه كه درويشان حصهء خود از صدقات بيابند ملك ايشان گردد - و بدانچه مالك بر أصناف ديگر به منع حق ايشان ظلم كند ممتنع نشود . اين آن گاه باشد كه همهء مال به دو ندهند ، بل از مال به دو آن دهند كه اگر به طريق ايثار و تفضيل « 438 » ، با تعميم ديگران ، به دو دادندى ، استدن او را جايز بودى . و تفضيل در عطا جايز است .\r\nابو بكر صديق - رضى اللّه عنه - بسويّت « 439 » داد . و عمر به او مراجعت كرد ، و فرمود « 440 » كه فضل ايشان به نزديك خداى است ، و دنيا بجز بلاغ « 441 » نيست . و عمر در زمان خود بتفضيل داد :\r\nعايشه را دوازده هزار درم ، و زينب را ده هزار ، و جويريه را شش هزار ، و همچنين صفيه « 442 » را ، و على را خاصه - رضى اللّه عنهما - أقطاع « 443 » داد ، و عثمان را نيز پنج بستان از سواد « 444 » أقطاع داد . و عثمان على را - رضى اللّه عنهما - ايثار نمود ، و على از او قبول كرد و انكار نفرمود . و آن همه رواست ، چه ، در محلّ اجتهاد است . و آن از مسئله‌هايى است كه من در آن چنين گويم كه « هر مجتهدى مصيب است » . و آن هر مسأله‌اى است كه در آن نص نباشد بر عين آن مسئله و هر مسأله‌اى كه بدان نزديك بود تا در معنى او باشد به قياس جلى ، چون اين مسئله و مسئلهء حد شرب ، چه ايشان چهل تازيانه و هشتاد تازيانه زده‌اند ، و همه سنت است و حق است . و هر يك از ابو بكر و عمر - رضى اللّه عنهما - مصيب است به اتفاق . چه مفضول « 445 » در زمان عمر چيزى به فاضل « 446 » باز نداد از آن چه در زمان أبو بكر استده بود ، و فاضل از قبول فضل امتناع ننمود در زمان عمر . و همهء صحابه در آن شريك شدند و هر يكى را از اين دو رأى حق دانستند . پس اين\r\n\r\n\r\n","description":"","footnote":"\r\n( 437 ) يعنى غنيمت و ميراث .\r\n( 438 ) تفضيل ، ترجيح ، برتر شمردن از ديگران .\r\n( 439 ) بسويّت ، يكسان ، برابر هم .\r\n( 440 ) ابو بكر .\r\n( 441 ) بلاغ ، كفايت .\r\n( 442 ) زينب ( بنت جحش ) و جويريه و صفيّه نيز از زنان پيغامبر ( ص ) بودند .\r\n( 443 ) أقطاع ، قطعه زمينى كه حكمران به رسم تيول به كسى واگذارد تا از درآمد آن زندگانى كند ، أقطاع دادن ، زمينى را به تيول دادن ( ترجمهء مفاتيح العلوم ) .\r\n( 444 ) سواد ، آبادانى بيرون شهر ، روستاهاى عراق .\r\n( 445 ) مفضول ( مقابل فاضل ) آن كه ديگرى بر او فضل دارد .\r\n( 446 ) فاضل ، كسى كه در حسب و علم از ديگران افزون باشد .\r\n","page_name":" 305 ","page_number":313},
  {"content":"\r\n\r\nجنس را دستورى « 447 » بايد گرفت در اختلاف‌هايى كه در آن هر مجتهدى مصيب گفته شود . [ 150 
  ] و اما هر مسأله‌اى نادر كه در آن از مجتهدى نصى يا قياسى جلى فايت شده باشد به سبب غفلت يا رأيى خطا ، و در قوّت چنان باشد كه حكم مجتهد بدان نقض كرده شود ، در آن رأى نگوييم كه « هر يك مصيب است » بل مصيب آن است كه نص يافته است يا آن چه در معنى نص است .\r\nو از مجموع اين آن حاصل شود كه هر كه از اهل خصوص موصوف باشد به صفتى كه مصالح دين يا دنيا بدان متعلق بود و از سلطان خلعتى يا ادرارى بر تركات يا جزيت بستاند ، به مجرد استدن آن فاسق نشود ، و به خدمت و معاونت و ثنا و اطراء ايشان و غير آن از لوازم كه مال در غالب جز بدان ندهند فاسق شود ، چنان كه آن را به زودى بيان خواهيم كرد . و اللّه المستعان .\r\n\r\nباب ششم در آن چه از مخالطت سلاطين ظالم حلال باشد و آن چه حرام بود ، و حكم در رفتن بر ايشان و اكرام ايشان\r\n( 1 ) بدان كه تو را با اميران يا عاملان ظالم سه حال است : حالت اول ، و اين بدترين حالهاست ، آن كه بر ايشان بر وى ، دوم ، آن كه كم از آن است ، آن كه ايشان بر تو آيند ، سوم ، و آن سليمتر است ، آن كه از ايشان دور باشى ، نه تو ايشان را بينى و نه ايشان تو را .\r\n\r\nاما حالت اول و آن رفتن است بر ايشان .\r\n( 2 ) در شرع بغايت نكوهيده است ، و در آن تغليظات و تشديدات است كه اخبار و آثار بدان وارد شده است . و ما آن را نقل كنيم تا دليل نكوهيدن شرع آن را بدانى . پس حرام و مباح و مكروه آن را در ميان آريم ، چنان كه فتوا در ظاهر علم اقتضا كند .\r\n\r\nو اما اخبار\r\n( 3 ) چون پيغامبر - صلّى اللّه عليه و سلم - اميران ظالم را صفت كرد ، فرمود : فمن نابذهم\r\n\r\n\r\n","description":"","footnote":"\r\n( 447 ) دستورى ، رخصت ، جواز .\r\n","page_name":" 306 ","page_number":314},
  {"content":"\r\n\r\nنجا و من اعتزلهم سلم او كاد ان يسلم و من وقع في دنياهم فهو منهم ، اى ، هر كه با ايشان دشمنى كرد نجات يافت ، و هر كه از ايشان دور شد برست يا نزديك شد كه برهد ، و هر كه در دنياى ايشان افتاد او از ايشان باشد . زيرا كه هر كه از ايشان دور شد از بزه ايشان برست ، و ليكن از عذاب نقمتى « 448 » كه همه را نازل شود نرهد ، براى آن كه دشمنى و منازعت با ايشان بگذاشتى . و گفت ( ص ) : سيكون من بعدى أمراء يكذبون و يظلمون فمن صدّقهم بكذبهم و أعانهم على ظلمهم فليس منّى و لست منه و لم يرد على الحوض ، اى ، پس از من اميران خواهند بود كه دروغ گويند و ستم كنند ، پس هر كه دروغ ايشان را تصديق كند و بر ظلم ايشان را يارى دهد ، او از من نباشد و من از او نباشم و به من به حوض « 449 » نرسد .\r\nو بو هريره - رضى اللّه عنه - روايت كرد كه پيغامبر - عليه السّلام - گفت : أبغض القرّاء إلى اللّه عزّ و جلّ الّذين يزورون الامراء ، اى ، دشمن‌ترين قرّاء نزديك خداى - عز و جل - آن كسان‌اند كه به زيارت امرا روند . و در خبر ديگر است : خير الامراء الّذين يأتون العلماء و شرّ العلماء الّذين يأتون الامراء ، اى ، بهترين اميران آن كسان‌اند كه بر عالمان آيند و بدترين عالمان آن كسان‌اند كه بر اميران روند . و نيز در خبر است : العلماء أمناء الرّسل على عباد اللّه ما لم يخالطوا السّلطان فإذا فعلوا ذلك فقد خانوا الرّسل فاحذروهم و اعتزلوهم ، اى ، عالمان امينان پيغامبرانند - عليهم السلام - بر بندگان خداى - عز و جل - تا با سلطان نياميزند و چون آميزش بكردند پيغامبران را خيانت نمودند ، پس از ايشان حذر بايد كرد و دور بايد شد . اين حديث انس - رضى اللّه عنه - روايت كرده است .\r\n\r\nو اما آثار\r\n( 1 ) حذيفه - رضى اللّه عنه - گفت : ايّاكم و مواقف الفتن ، اى ، پرهيز كنيد از مواقف « 450 » فتنه‌ها . گفتند : آن چيست ؟ گفت : أبواب الامراء ، يدخل أحدكم على الامير فيصدّقه بالكذب و يقول ما ليس فيه ، اى ، درهاى اميران ، يكى از شما بر امير رود پس او را تصديق كند و بگويد آن چه در او نيست .\r\nو بو ذر - رضى اللّه عنه - سلمهء قيس را گفت : يا سلمة لا تغش أبواب السّلطان فانّك لا تصيب من دنياهم شيئا الاّ أصابوا من دينك افضل منه ، اى ، اى سلمه ، بر درهاى سلطان مرو كه تو از دنياى ايشان چيزى نگيرى كه نه ايشان از دين تو بيش از آن بگيرند . و سفيان گفت : در دوزخ واديى است كه در آن ساكن نشوند مگر عالمانى كه پادشاهان را بسيار زيارت كنند . و اوزاعى گفت : هيچ چيز نزد خداى - عز و جل - دشمن‌تر از عالمى نيست كه عاملى را زيارت كند . و سمنون گفت : چه\r\n\r\n\r\n","description":"","footnote":"\r\n( 448 ) نقمت ، كيفر ، عقوبت .\r\n( 449 ) مراد حوض كوثر است .\r\n( 450 ) مواقف ( ج موقف ) ، جاهاى ايستادن .\r\n","page_name":" 307 ","page_number":315},
  {"content":"\r\n\r\nزشت باشد كه بر عالم آيند و او را نيابند ، پس چون از او بپرسند گويند : بر امير است . و شنيدمى كه گفتندى : چون عالم را [ 151 
  ] ببينيد كه دنيا دوست مىدارد او را بر دين خود متهم داريد ، تا آن گاه كه آن را بيازمودم « 451 » . چه هرگز بر سلطان در نرفتم كه نه با نفس خود حساب كردم پس از بيرون آمدن ، پس دركى « 452 » بر نفس خود يافتم ، با آن كه در روى ايشان سخن درشت مىگويم و هواى ايشان را خلاف مىكنم . و عبادهء صامت گفت : دوستى عالم عابد با اميران دليل نفاق است ، و دوستى او با توانگران دليل ريا . و بو ذر گفت : هر كه تكثير جمعى كند ، او از ايشان باشد . و ابن مسعود گفت : مردى با دين درست بر سلطان رود و بى دين بيرون آيد . او را گفتند : چرا ؟ گفت :\r\nزيرا كه خشنودى ايشان مىطلبد به خشم خداى - عز و جل . و عمر عبد العزيز مردى را كار فرمود ، گفتند : اين مرد عامل حجّاج بوده است . معزولش كرد . او گفت : من بر چيزى اندك عمل او كردم . گفت : صحبت يك روزهء او تو را در شومى و بدى بسنده است . و فضيل گفت : مرد را نزديكى سلطانى زيادت نشود كه نه دورى او از خداى تعالى زيادت گردد . و سعيد مسيب زيت فروختى و گفتى : در اين كار بى نيازى است از آن پادشاهان . و وهيب گفت : اين جماعت كه بر پادشاهان مىروند امت را زيانكارتر از مقامرانند « 453 » . و محمد مسلمه گفت : مگس بر عذره « 454 » نيكوتر از آن كه عالم بر در اينان .\r\nو چون زهرى با سلطان مخالطت كرد ، برادرى دينى داشت ، او به وى بنوشت كه خداى ما را و تو را از فتنه‌ها عافيت دهاد ! كه تو حالى ملابست نموده‌اى ، كه هر كه تو را بشناسد بايد كه براى تو دعا گويد و تو را ببخشايد « 455 » ، پيرى بزرگ شده‌اى و نعمتهاى خداى - عز و جل - تو را گر انبار كرده است بدانچه كتاب خود تو را تفهيم فرموده است و سنت پيغامبر خود بياموخته ، و ميثاق خداى - عز و جل - با علما نه بر اين جمله است كه تو مىكنى ، خداى - عز و جل - گفته است لتبيّننّه للنّاس و لا تكتمونه « 456 » ، اى ، هر آينه علم را بيان كنند براى مردمان و آن را پوشيده ندارند . و بدان كه آسانتر چيزى كه تو ارتكاب نموده‌اى و سبك‌تر چيزى كه احتمال كرده‌اى آن است كه وحشت از ظالم را به انس بدل گردانيده‌اى ، و راه گمراهى را آسان كرده‌اى بدانچه نزديك\r\n\r\n\r\n","description":"","footnote":"\r\n( 451 ) در عربى : حتى جرّبت ذلك ، يعنى علاوه بر شنيدن خود تجربه كردم .\r\n( 452 ) درك ، تاوان ، دادن يا بستدن نابهنجار ( مقدمة الادب ) .\r\n( 453 ) مقامر ، قمارباز .\r\n( 454 ) عذره ، پليدى مردم ، سرگين ( مقدمة الادب ) .\r\n( 455 ) در عربى : ان يدعو لك اللّه و يرحمك .\r\n( 456 ) آل عمران 3 - 187 .\r\n","page_name":" 308 ","page_number":316},
  {"content":"\r\n\r\nشده‌اى به كسى كه به سبب نزديكى تو حقى نمىگزارد و باطلى نمىگذارد « 455 » ، و تو را قطبى « 456 » گرفته‌اند كه آسياى ظلمشان بر تو مىگردد ، و پلى كرده كه سوى بلاى خود مىروند ، و نردبانى ساخته كه بر بأم ضلالت خود بدان مىشوند ، به واسطهء تو عالمان را در شك مىاندازند و دلهاى جاهلان را منقاد مىگردانند ، و در غايت اندكى است آن چه تو را آبادان كرده‌اند در جنب آن چه خراب گردانيده‌اند ، و در نهايت بسيارى است آن چه از تو بستده‌اند بدانچه از دين تو تباه كرده‌اند . پس به چه ايمنى ؟ كه از آن جمله باشى كه خداى تعالى در حق ايشان گفته است : فخلف من بعدهم خلف أضاعوا الصّلاة و اتّبعوا الشّهوات فسوف يلقون غيّا « 457 » ، اى ، باقى ماند پس از ايشان قومى بد كه نماز را ضايع كردند و شهوتها را متابعت نمودند ، پس زود باشد كه به وادى دوزخ رسند . و تو با كسى معاملت مىكنى كه از جهل منزه است ، و اعمال تو را كسى نگاه مىدارد كه از غفلت مبرّاست ، پس دين خود را علاج كن كه بيمار شده است و توشهء خود را بساز كه سفرى دور پيش آمده است . و بر خداى - عز و جل - در آسمان و زمين چيزى پوشيده نماند . و السلام .\r\n\r\nو اين آثار و اخبار دليل است بدان كه در مخالطت سلاطين فتنه‌ها و انواع فساد است ،\r\n( 1 ) و ليكن ما آن را به طريق فقه تفصيلى كنيم كه در آن محظور از مكروه و مباح متميز شود . و گوييم كه روندهء بر سلطان در معرض معصيت خداى تعالى است : يا به فعل يا به سكوت يا به قول يا به اعتقاد ، و از يك كار از اين كارها خالى نتوان بود .\r\n\r\nاما فعل\r\n( 2 ) بدان كه در رفتن « 458 » بر ايشان در غالب حال در سرايهاى غصبى بود ، و گام زدن و در رفتن در آن بى دستورى مالكان حرام است . و نبايد « 459 » كه بر اين سخن فريفته گردى كه از آن جمله است كه مردمان در آن مسامحت كنند ، چون خرمايى يا نان ريزه‌اى ، چه اين سخن در غير غصبى درست است ، اما در غصبى نه ، كه اگر گفته شود كه « هر نشستنى سبك ملك را كم نكند ، پس اين در محل تسامح باشد ، و همچنين در گذشتن « 460 » » ، پس اين در هر يكى « 461 » بتوان گفت ، پس در كل نيز همچنين باشد ، و غصب به فعل همه تمام مىشود ، و تسامح آن گاه تواند بود كه منفرد باشد ، چه اگر مالكى آن را بداند روا كه كراهيت ندارد . و اما چون به سبب اشتراك آن ، طريقى به\r\n\r\n\r\n","description":"","footnote":"\r\n( 455 ) گذاشتن ، ترك كردن .\r\n( 456 ) قطب ، ميخ آسيا ، آهنى كه سنگ آسيا به گردش مىگردد ( مقدمة الادب ) .\r\n( 457 ) مريم 19 - 59 .\r\n( 458 ) در رفتن ، ورود ، دخول .\r\n( 459 ) نبايد ، مبادا .\r\n( 460 ) در گذشتن ، در عبور كردن .\r\n( 461 ) هر واحدى ، هر ملكى .\r\n","page_name":" 309 ","page_number":317},
  {"content":"\r\n\r\nاستغراق « 462 » باشد ، حكم تحريم بر همه [ 152 
  ] واقع گردد . و روا نباشد كه ملك كسى را راه ساخته شود به اعتماد آن كه هر كسى گامى خواهد نهاد كه در آن نقصانى نباشد ، زيرا كه مجموع مفوّت « 463 » ملك شود . و اين چون زدني سبك باشد كه براى تعليم مباح بود ، و ليكن به شرط انفراد ، و اگر از جماعتى باشد كه موجب قتل شود ، بر همه قصاص واجب آيد ، با آن كه هر يكى اگر منفرد بودى موجب قصاص نگشتى .\r\nو اگر ظالم در موضع غير مغصوب فرض كرده شود ، چون زمين موات مثلا ، پس اگر زير خيمه يا مظلّه‌اى « 464 » باشد از مال او كه حرام است ، در رفتن بر او روا نباشد ، زيرا كه انتفاع است به حرام و سايه گرفتن از آن . و اگر آن همه حلال فرض كنى ، به در رفتن - از آن روى كه در رفتن است - عاصى نشود ، و به سلام گفتن هم ، و ليكن اگر سجود يا ركوع كند يا در خدمت او بايستد ، ظالم را اكرام كرده باشد به سبب ولايتى كه آلت ظلم اوست ، و تواضع ظالم را معصيتى است . بل هر كه توانگرى را كه ظالم نباشد براى توانگرى تواضع كند ، نه براى معنى ديگر كه موجب تواضع باشد ، چهار دانگ از دين او كم شود ، پس تواضع ظالم چگونه باشد ؟ و جز مجرّد سلام مباح نيست . و اما دست بوسيدن و در خدمت پشت خم دادن معصيتى است ، مگر در حال خوف ، يا امام عادل را ، يا عالمى را ، يا كسى را كه به كارى دينى مستحق آن باشد . بو عبيدهء جرّاح دست عمر را - رضى اللّه عنهما - ببوسيد چون در شام او را بديد ، و عمر بر او انكار نكرد .\r\nو بعضى سلف مبالغت كرده‌اند تا به حدى كه از جواب سلام امتناع نموده‌اند . و روى گردانيدن از ايشان براى استحقارشان از محاسن قربتهاست . و اما در جواب سلام ناگفتن نظر است ، زيرا كه آن واجب است ، پس بايد كه به ظلم ساقط نشود . و اگر در رونده « 465 » آن همه بگذارد و بر سلام اقتصار نمايد ، از نشستن بر بساط ايشان خالى نباشد « 466 » . و چون بيشتر مالهاى ايشان حرام است ، بر فرشهاى ايشان نبايد نشست . اين از روى فعل است .\r\n\r\nو اما سكوت\r\n( 1 ) آن كه فرش ابريشمين بيند و اوانى سيمين ، و ايشان و غلامان ايشان جامه‌هايى كه حرام است پوشيده باشند . و هر كه بديى بيند و خاموش باشد ، در آن بدى شريك باشد ، بل از\r\n\r\n\r\n","description":"","footnote":"\r\n( 462 ) استغراق ، همه را فرا گرفتن ، الاستغراق هو الشمول لجميع الافراد بحيثه لا يخرج عنه شيء ( اصطلاح است ) .\r\n( 463 ) مفوّت ، فايت كننده .\r\n( 464 ) مظلّه ، سايبان .\r\n( 465 ) در رونده ، وارد شونده بر ظالم .\r\n( 466 ) يعنى ناگزير بر بساط آنان ( ظالمان ) بايد بنشيند .\r\n","page_name":" 310 ","page_number":318},
  {"content":"\r\n\r\nسخن چيزى شنود كه فحش و دروغ و دشنام و رنجانيدن بود ، و بر كلّ آن خاموش بودن حرام است ، بل اگر ايشان را بيند كه جامه مىپوشند و يا نان مىخورند ، و كل آن چه در دست ايشان است حرام است ، پس خاموش بودن بدان روا نباشد ، بل امر معروف و نهى منكر به زبان واجب آيد ، اگر به فعل نتواند . و اگر گويى كه بر خود بترسد پس در خاموشى معذور باشد ، اين سخن حق است و ليكن او مستغنى است از آن چه خود را در معرض آن آرد ، كه آن چه بى عذرى مباح نباشد ارتكاب نمايد . چه او اگر در نرود « 466 » و نبيند ، خطاب و باز جست بر او متوجه نشود تا [ به 
  ] عذرى از او ساقط گردد . و مىگوييم كه هر كه در موضعى فسادى داند و داند كه ازالت آن نتواند ، روا نباشد كه آن جا حاضر شود تا آن فساد از پيش او رود و آن را بيند و خاموش باشد ، بل بايد كه از ديدن آن احتراز كند .\r\n\r\nو اما قول\r\n( 1 ) آن كه ظالم را دعا و ثنا گويد ، يا سخن باطل او را تصديق نمايد به صريح گفتن يا جنبانيدن سر ، يا پيدا آوردن استبشار در روى او « 467 » ، يا دوستى و هوا خواهى و آرزوى ديدار و خواستن درازى عمر و زندگانى او ظاهر گرداند . چه غالب آن است كه بر سلام اقتصار ننمايد ، بل سخن گويد و از اين قسم سخنها نگذرد .\r\nو اما دعاى او روا نباشد ، مگر آن كه گويد : أصلحك اللّه ، يا وفّقك اللّه للخيرات ، يا طوّل اللّه عمرك في طاعته ، يا آن چه بر اين منوال باشد . و اما دعاى نگاه داشتن و درازى عمر و زندگانى و فراخى نعمت با مخاطبهء يا مولى و آن چه در معنى آن است روا نبود . پيغامبر - صلّى اللّه عليه و سلم - گفت : من دعا لظالم بالبقاء فقد احبّ ان يعصى اللّه في أرضه ، اى ، هر كه ظالمى را دعا گويد به درازى عمر ، دوست داشته باشد كه خداى را معصيت كرده شود در زمين او .\r\nو اگر از دعا بگذرد و به ثنا رسد و چيزى گويد كه در او نباشد ، بدان دروغزن و منافق و مكرم « 468 » ظالم بود . و اين سه معصيت است . و پيغامبر - صلّى اللّه عليه و سلم - گفته است : انّ اللّه ليغضب إذا مدح الفاسق ، اى ، خداى - عز و جل - در خشم شود چون فاسق ستوده شود . و در خبر است : من اكرم فاسقا أعان على هدم الإسلام ، اى ، هر كه فاسقى را كرامت كند ، بر ويران كردن اسلام يارى كرده باشد . [ 153 
  ] و اگر از اين بگذرد ، به تصديق گفتار و تزكيت و ثناى كردار او رود ، عاصى باشد به\r\n\r\n\r\n","description":"","footnote":"\r\n( 466 ) در رفتن ، ورود ، دخول .\r\n( 467 ) يعنى روى خوش و خندان نشان دادن .\r\n( 468 ) مكرم ، بزرگ دارنده .\r\n","page_name":" 311 ","page_number":319},
  {"content":"\r\n\r\nتصديق و اعانت . چه ثنا و تزكيت اعانت است بر معصيت و تحريك رغبت در آن ، چنان كه تكذيب و تقبيح و مذمت باز داشتن است از آن و ضعيف گردانيدن دواعى آن . و اعانت بر معصيت معصيت است اگر چه به نيم سخن باشد . و سفيان را پرسيدند كه اگر ظالمى بر شرف هلاك باشد در بيابانى ، شربتى آب به وى شايد داد ؟ گفت : نبايد داد ، و ببايد گذاشت تا بميرد . و غير او گفت :\r\nبايد آب داد چندان كه نفس به دو باز آيد ، پس ، از او اعراض بايد كرد .\r\nو اگر از آن بگذرد و به اظهار دوستى و آرزوى لقا و درازى بقاى او رسد : اگر دروغزن باشد ، معصيت دروغ و نفاق ارتكاب نموده بود ، و اگر راستگوى بود ، به دوستى بقاى ظالمى عاصى بود . چه حق ظالم آن است كه او را براى خداى تعالى دشمن دارد . چه دشمنى براى خداى تعالى واجب است ، و دوستى معصيت او و راضى بودن بدان عصيان بود . و هر كه ظالمى را دوست دارد : اگر براى ظلم دوست دارد ، او عاصى بود به دوستى خود ، و اگر به سببى ديگر دوست دارد ، از آن روى كه وى را دشمن نداشته است عاصى بود ، چه واجب بر او آن بودى كه وى را دشمن داشتى . و اگر در شخصى نيكى و بدى فراهم آيد ، واجب باشد كه او را براى آن نيكى دوست دارد و براى آن بدى دشمن . و در « كتاب اخوت » وجه دوست دارندگان يك ديگر را براى خداى تعالى ، و وجه جمع كردن ميان دشمنى و دوستى بخواهد آمد .\r\nو اگر از آن برهد ، و هيهات ، از فسادى كه به دل او راه يابد نرهد ، چون توسّع او بيند در نعمت ، پس نعمتهاى خداى را بر خود حقير شمرد ، و اقتحام نمايد نهى پيغامبر را - عليه السّلام - كه گفته است : يا معاشر المهاجرين لا تدخلوا على اهل الدّنيا فانّها مسخطة للرّزق ، اى ، اى گروه مهاجران ، بر اهل دنيا درمرويد كه آن ناپسنديدن روزى بار آرد . و اين با وجود آن است كه ديگرى به دو اقتدا كند « 468 » ، و جمع ظالمان را به نفس خود تكثير كرده باشد . و اين همه يا از مكروهات است يا از محظورات . و از سعيد مسيب آمده است چون از بيعت وليد و سليمان ، پسران عبد الملك مروان ، امتناع نمود و گفت هرگز دو تن را بيعت نكنم ، چه پيغامبر - صلّى اللّه عليه و سلم - از دو بيعت نهى فرموده است ، وى را گفتند : از يك در در رو « 469 » و از ديگرى بيرون آى . گفت كه به خداى كه روا ندارم كه كسى به من اقتدا كند . پس بدين سبب او را صد تازيانه بزدند ، و پلاس سياه پوشانيدند .\r\n\r\n\r\n","description":"","footnote":"\r\n( 468 ) يعنى اقتداى ديگرى به دو علاوه مىشود بر فسادى كه به دل خود او راه مىيابد .\r\n( 469 ) در رفتن ، ورود ، دخول .\r\n","page_name":" 312 ","page_number":320},
  {"content":"\r\n\r\nپس در رفتن بر ايشان جز به دو عذر روا نيست : يكى آن كه از جهت ايشان امر الزام باشد نه امر اكرام ، و دانند كه اگر امتناع نمايند برنجانند ، يا رعيت ايشان را طاعت ندارند و كار سياست مضطرب شود . پس اجابت واجب شود ، نه براى فرمانبردارى ايشان ، بل براى رعايت مصلحت خلق تا ولايت مضطرب نشود . دوم آن كه براى دفع ظلمى يا از خود يا مسلمانى ديگر [ در 
  ] رود ، اما بر طريق حسبت « 469 » و اما به طريق تظلم . پس اين رخصتى شود به شرط آن كه دروغ نگويد و نستايد ، و نصيحتى كه قبول آن متوقّع باشد نگذارد . و اين حكم در رفتن است .\r\n\r\nحالت دوم آن كه سلطان ظالم به زيارت او آيد ،\r\n( 1 ) و در اين حال از جواب سلام چاره نيست . و اما بر خاستن و اكرام براى مقابلهء اكرام حرام نيست ، چه او بدانچه علم و دين را اكرام كرده است مستحق إحماد است ، چنان كه به ظلم مستوجب ابعاد است . پس اكرام در موازات اكرام بود ، و جواب در مقابلهء سلام . و ليكن اولى آن است كه اگر با او در خلوت باشد بر نخيزد ، تا عزّ دين و حقارت ظلم او را بدان ظاهر شود ، و خشم او براى دين و اعراض او از كسى كه از خداى رو گردانيده و حق تعالى از او اعراض فرموده است پيدا آيد .\r\nو اگر با جمعى در رود ، رعايت حشمت ارباب ولايت در آن چه ميان رعايا باشد مهم است ، پس در قيام آوردن بدين نيت باكى نيست . و اگر داند كه در رعيت از آن افسادى پيدا نه آيد ، و از خشم او رنجى به وى نرسد ، ترك اكرام به ايستادن اولى باشد . و پس از ملاقات نصيحت واجب شود . و اگر كارى مىكند كه تحريم آن نمىداند و متوقّع است كه اگر بداند بگذارد « 470 » ، تعريف « 471 » آن واجب باشد . و اما تحريم چيزى كه تحريم آن مىداند ، چون خمر خوردن و ستم كردن ، در ذكر آن فايده‌اى نباشد ، بل تخويف واجب بود هر گاه كه گمان برد كه تخويف در او مؤثر است . و واجب باشد كه طريق مصلحت بنمايد ، اگر طريقى بر وفق شرع داند كه غرض ظالم از آن بى معصيتى حاصل شود ، تا باز دارد بدان او را از رسيدن به غرض خود به ظلم . پس در [ 154 
  ] محل جهل او تعريف واجب است ، و در چيزى كه دليرى « 472 » مىكند تخويف بايد ، و در حال غفلت\r\n\r\n\r\n","description":"","footnote":"\r\n( 469 ) حسبت ، احتساب ( محتسبى ) ، امر به معروف آن گاه كه ترك آن ظاهر باشد و نهى از منكر آن گاه كه فعل آن آشكار و ظاهر بود .\r\n( 470 ) گذاشتن ، ترك كردن .\r\n( 471 ) تعريف ، شناساندن .\r\n( 472 ) دليرى ، بىباكى ، بى پروايى .\r\n","page_name":" 313 ","page_number":321},
  {"content":"\r\n\r\nاز چيزى كه از ظلم بدان « 473 » مستغنى شود ارشاد . و اين سه لازم است بر هر كه [ در 
  ] رفتن او بر سلطان اتفاق افتد ، به عذر يا بى عذر .\r\nمحمد صالح گفت : بر حمّاد سلمه بودم ، و در خانهء او جز بوريايى نبود كه او بر آن نشستى و مصحفى كه خواندى و انبانى كه در او غلهء او بودى و مطهره‌اى كه از آن وضو ساختى ، و در اثناى آن كه آن مىنگريستم محمد سليمان دستورى خواست ، و او دستورى داد ، وى در آمد و پيش او بنشست ، پس گفت : چه موجب است كه هر گاه كه من تو را مىبينم ترسى بر من غالب شود ؟\r\nحمّاد گفت : موجب آن است كه پيغامبر - صلّى اللّه عليه و سلم - گفته است : انّ العالم إذا أراد بعلمه وجه اللّه هابه كلّ شيء منه ، و إذا أراد ان يكنز الكنوز هاب من كلّ شيء ، اى ، چون عالم به علم خود رضاى بارى تعالى خواهد همه چيز از وى بترسد ، و چون خواهد كه گنجها سازد او از هر چيزى بترسد .\r\nپس چهل هزار درم بر وى عرضه داشت و گفت : اين را بستان و بدان استعانتى كن . فرمود كه اين را بازده بدان كس كه از وى بستم بستده‌اى . گفت : به خداى كه تو را نداده‌ام مگر از آن چه ميراث يافته‌ام . فرمود كه مرا بدان حاجتى نيست . گفت : بستان و قسمت كن . فرمود : شايد كه اگر من در قسمت عدل كنم ، كسى را كه در آن روزى « 474 » نبوده باشد گويد كه در قسمت عدل نكرده است و بدين بزهكار شود ، پس اين را از پيش من ببر .\r\n\r\nحالت سوم آن كه از ايشان دورى گزيند ،\r\n( 1 ) چنان كه نه ايشان او را بينند و نه او ايشان را بيند . و آن واجب است ، كه سلامت جز در آن نيست . و بر او واجب است كه به سبب ظلم بغض ايشان را اعتقاد كند « 475 » و بقاى ايشان نخواهد و بر ايشان ثنا نگويد و از احوال ايشان نپرسد و به خواص ايشان تقرب نطلبد و بر آن چه فوت شود به سبب مفارقت ايشان متأسف نباشد ، و آن آن گاه بود كه كار ايشان در خاطر او بگردد « 476 » ، و اگر از ايشان غافل شود آن نيكوتر . و چون تنعم ايشان در خاطر او بيايد بايد كه ياد كند آن چه حاتم اصم گفته است كه ميان من و پادشاهان يك روز است : اما دى كه گذشته ، از آن لذتى نيابند ، و از فردا هم مرا و هم ايشان را بيم است ، و يك امروزى بيش نيست ،\r\n\r\n\r\n","description":"","footnote":"\r\n( 473 ) بدان ، به واسطهء آن چيز .\r\n( 474 ) روزى ، قسمت .\r\n( 475 ) اعتقاد كردن ، در دل گرفتن .\r\n( 476 ) يعنى اين همه آن گاه موضوعيت پيدا مىكند كه تنعّم ايشان در دل او خطور كند .\r\n","page_name":" 314 ","page_number":322},
  {"content":"\r\n\r\nپس در يك امروز چه شايد بود ؟ و آن چه بو دردا گفته است كه اصحاب مال مىخورند و ما نيز مىخوريم ، و مىآشامند و ما مىآشاميم ، و مىپوشند و ما مىپوشيم ، ايشان را مالهاى زيادتى است كه در آن مىنگرند [ و ما با ايشان در آن 
  ] مىنگريم ، پس ما با ايشان راستيم ، و حساب اين بر ايشان است و ما از آن فارغيم .\r\nو هر كه علم او به ظلم ظالمى و معصيت عاصيى محيط شود ، بايد كه درجهء آن ظالم و عاصى در دل او انحطاط پذيرد . و اين بر او واجب است ، چه هر كه از او مكروهى صادر گردد ، مرتبهء او هر آينه در دل مردم كم شود . و معصيت بايد كه مكروه باشد ، چه آن از سه حال بيرون نيست : يا از آن غافل باشد ، و يا بدان راضى ، و يا آن را كاره . و غفلت با علم صورت نبندد ، و رضا وجه ندارد ، پس از كراهيت چاره نباشد . پس بايد كه خيانت « 476 » هر يكى بر حق خداى - عز و جل - چون خيانت « 477 » او باشد بر حق تو .\r\nسؤال كراهيت در تحت اختيار نيايد ، پس چگونه واجب باشد ؟\r\nجواب نه چنين است . زيرا محب به ضرورت طبع مكروه محبوب و مخالف او را كراهيت دارد ، و معصيت خداى را آن كس كراهيت ندارد كه خداى را دوست ندارد ، و خداى را آن كس دوست ندارد كه او را نشناسد ، و معرفت او واجب است پس محبت او واجب باشد ، و چون او را دوست دارد بايد كه مكروه او را كراهيت دارد و محبوب او را دوست دارد . و تحقيق آن در « كتاب محبت و رضا » بخواهد آمد .\r\nسؤال و اگر گويى علماى سلف بر سلاطين مىرفتند .\r\n[ جواب 
  ] گوييم آرى ، از ايشان بياموز ، پس در رو . چه در حكايت آمده است كه هشام عبد الملك به حج رفت ، و چون به مكه رسيد گفت : مردى را از اصحاب رسول - صلّى اللّه عليه و سلم - بر من آريد . گفتند : يا امير المؤمنين همه به آخرت رفتند . گفت : از تابعين بياريد . طاوس يماني را بياوردند . او چون در آمد در حاشيهء بساط وى نعلين از پاى بيرون آورد و لفظ امير المؤمنين ، چنان كه در سلام معهود بود ، در زبان نراند و ليكن گفت : السلام عليك يا هشام . و هشام را به كنيت ياد نكرد ، و در برابر او بنشست و گفت : اى هشام چونى ؟ هشام را نايرهء خشم\r\n\r\n\r\n","description":"","footnote":"\r\n( 476 ) در عربى : جنايت .\r\n( 477 ) در عربى : جنايت .\r\n","page_name":" 315 ","page_number":323},
  {"content":"\r\n\r\nاشتعال پذيرفت و قصد كشتن طاوس [ 155 
  ] كرد . وى را گفتند : تو در حرم خداى و حرم پيغامبر اويى ، اين امكان ندارد . گفت : اى طاوس ، تو را چه بر آن داشت كه چنين كردى ؟ طاوس گفت :\r\nچه كردم ؟ خشم او زيادت شد ، گفت : نعلين بر حاشيهء بساط من بيرون كردى و دست مرا نبوسيدى و مرا با لقب امير المؤمنين نخواندى و به كنيت ياد نكردى و در برابر من بنشستى و گفتى : چگونه‌اى اى هشام ؟ طاوس گفت : آن چه نعلين در حاشيهء بساط تو بيرون كردم در آن عيبى نيست ، كه من روزى پنج بار پيش بارگاه خداى - عز و جل - نعلين بيرون كنم و او مرا عقوبت نفرمايد و بر من خشم نگيرد . و اما آن چه گفتى كه چرا دست من نبوسيدى ، از على بن ابى طالب - رضى اللّه عنه - شنيدم كه مىگفت : لا يحلّ لرجل ان يقبّل يدي احد الاّ يد امرأته بشهوة او ولده برحمة ، اى ، حلال نباشد مردى را كه دست كسى ببوسد مگر دست زن خود به شهوت يا فرزند خود به رحمت .\r\nو اما آن چه گفتى كه امير المؤمنين ، من ندانم كه همهء مردمان به امارت تو راضىاند يا نه ، پس نخواستم كه دروغ گويم . و آن چه گفتى چرا مرا به كنيت ياد نكردى ، حق تعالى دوستان خود را به نام ياد كرد و گفت : يا داود ، يا يحيى ، يا عيسى ، و دشمنان را به كنيت ياد كرد و گفت : تبّت يدا ابى لهب . و آن چه گفتى چرا در برابر من بنشستى ، من از امير المؤمنين على - رضى اللّه عنه - شنيدم كه مىگفت : إذا أردت ان تنظر إلى رجل من اهل النّار فانظر إلى رجل جالس و حوله قوم قيام ، اى ، چون خواهى كه مردى را از اهل آتش بينى ، مردى نشسته را ببين و « 478 » گرد بر گرد او گروهى ايستاده بر پاى .\r\nپس هشام گفت : مرا پندى ده . گفت : از امير المؤمنين على - كرم اللّه وجهه - شنيدم كه در دوزخ مارانند چون كوه‌ها و كژدمان‌اند چون استران ، هر اميرى كه با رعيت خود عدل نكند وى را بگزند . پس بر خاست و بگريخت .\r\nو سفيان ثورى گفت كه مرا پيش بو جعفر منصور بردند در منا و او گفت : حاجتى بخواه .\r\nگفتم : از خدا بترس كه زمين را از ظلم و جور پر كرده‌اى . گفت : سر به زير افكند ، پس سر بر آورد و گفت : حاجتى بخواه . گفتم : همانا بدين مرتبت به شمشيرهاى مهاجران و انصار رسيدى و مىبينى كه فرزندانشان از گرسنگى مىميرند ، پس از خداى بترس و حقوق آنان را بديشان برسان . پس سر به زير افكند ، پس سر بر آورد و گفت : حاجتى بخواه . گفتم : عمر خطاب - رضى اللّه عنه - حج كرد و خازن خود را گفت : چند خرج كرده‌اى ؟ گفت : ده درم و اندى . و اينجا\r\n\r\n\r\n","description":"","footnote":"\r\n( 478 ) در حالى كه .\r\n","page_name":" 316 ","page_number":324},
  {"content":"\r\n\r\nكارهايى مىبينم كه كوه‌ها طاقت حمل آن ندارد . پس بيرون رفت . پس بر سلاطين چنين رفتندى چون ايشان را الزام نمودندى ، و جانهاى خود را در خطر انداختندى در انتقاد براى خداى - عز و جل - از ظلم ايشان .\r\nو ابن ابى شميله پيش عبد الملك رفت ، و او به حسن عقل و أدب موصوف بود . پس او را گفت : « 479 » مرا پندى ده . او گفت : مردمان در قيامت از غصه‌ها و تلخيها و معاينهء هلاك در آن نرهند مگر كسى كه خداى - عز و جل - را خشنود كرده است به خشم نفس خود . پس عبد الملك بگريست و گفت : اين سخن را مثالى خواهم ساخت ، تا بزيم پيش چشم من باشد .\r\nو عثمان ، ابن عامر را عمل فرمود « 480 » . اصحاب پيغامبر - صلّى اللّه عليه و سلم - بر او آمدند ، و بو ذر با آن كه دوست او بود تباعد نمود . پس ابن عامر با وى عتاب فرمود . بو ذر گفت : من از پيغامبر - صلّى اللّه عليه و سلم - شنيدم كه مىگفت : انّ الرّجل إذا ولى ولاية تباعد اللّه عنه ، اى ، مرد چون ولايت گيرد حق تعالى از وى تباعد فرمايد .\r\nو مالك دينار بر امير بصره رفت و گفت : اى امير ، من در بعضى كتب خوانده‌ام كه خداى گويد : احمق‌تر از سلطان كه باشد ، و جاهل‌تر از عاصى بر من كه بود ، و عزيزتر از كسى كه به من فريفته شود كيست ؟ اى شبان بد ، گوسفندان درست و فربه به تو سپردم ، گوشتشان بخوردى و صوفشان بپوشيدى ، و ايشان را استخوان‌هاى لرزان گذاشتى « 481 » پس والى بصره او را گفت كه آيا مىدانى كه تو را بر ما چه دلير مىگرداند ، و ما را از تو چه چيز بد دل مىكند ؟ « 482 » گفت : نى . گفت :\r\nكم طمعى در ما ، و ترك نگاه داشتن آن چه در دست ماست « 483 » .\r\nو عمر عبد العزيز با سليمان عبد الملك ايستاده بودند « 484 » ، آواز رعد آمد ، سليمان از آن بترسيد و سينهء خود بر پيش كوههء زين باز نهاد « 485 » . عمر گفت : اين آواز رحمت اوست ، پس چون آواز عذاب او شنوى چگونه باشد ؟ پس سليمان سوى مردمان نگريست و گفت : در غايت\r\n\r\n\r\n","description":"","footnote":"\r\n( 479 ) عبد الملك او را گفت .\r\n( 480 ) ابن عامر را به ولايت بصره منصوب كرد ( زبيدى ) .\r\n( 481 ) مراد از شبان و گوسفندان ، سلطان و رعيت است .\r\n( 482 ) بد دل مىكند ، ترسان مىكند ، در متن عربى « يجنبنا » كه مصحف « يجبّبنا » است از « تجبين » ، بد دل خواندن ( تاج المصادر بيهقى ) .\r\n( 483 ) در عربى : ترك الاهتمام لما في أيدينا .\r\n( 484 ) در عرفه و در زمان خلافت سليمان ( زبيدى 6 - 139 ) .\r\n( 485 ) پيش كوهه ، بلندى جلو زين ، تاج زين ، در نسخهء فيضيه : و سينهء خود بر پيش كوبهء زين بار نهاد ، در عربى : و وضع صدره على مقدمة الرحل .\r\n","page_name":" 317 ","page_number":325},
  {"content":"\r\n\r\nبسيارىاند ! « 486 » عمر گفت : يا امير المؤمنين خصمان تواند . سليمان گفت : خداى - عز و جل - تو را بديشان مبتلا گرداند « 487 » .\r\nو آمده است كه سليمان عبد الملك به مدينه رفت و از آن جا قصد مكه داشت . پس أبو حازم را بخواند ، و چون بر او آمد ، گفت : اى أبو حازم ، چه سبب است كه ما مرگ را كراهيت مىداريم ؟\r\nگفت : سبب آن است كه آخرت را خراب كرده‌ايد و دنيا را آبادان گردانيده ، و نمىخواهيد كه از آبادانى به ويرانى رويد .\r\nگفت : اى أبو حازم ، رفتن به حضرت خداى [ 156 
  ] - عز و جل - چگونه خواهد بود ؟ گفت :\r\nاى امير المؤمنين ، نيكو كار را چنان كه غايبى بر اهل خود رود ، و بد كردار را چنان كه گريخته‌اى را پيش خداوند او برند . سليمان بگريست و گفت : كاشكى بدانمى كه مرا در حضرت الهى چه خواهد بود . بو حازم گفت : نفس خود را بر كتاب حق تعالى - جلت عظمته - عرضه دار ، آن جا كه گفته است انّ الابرار لفي نعيم و انّ الفجّار لفي جحيم « 488 » ، اى ، نيكوكاران هر آينه در نعمت خواهند بود و بد كرداران هر آينه در آتش بزرگ . سليمان گفت : پس رحمت خداى تعالى كجاست ؟ گفت : قريب من المحسنين ، اى ، نزديك است بر نيكو كاران .\r\nپس سليمان گفت : اى أبو حازم ، كدام بندهء خداى گرامىتر ؟ گفت : اهل جوانمردى و پرهيزكارى .\r\nگفت : كدام كار فاضل‌تر ؟ گفت : گزاردن فريضه‌ها با گذاشتن « 489 » حرامها .\r\nگفت : كدام دعا به اجابت نزديك‌تر ؟ گفت : دعاى كسى كه به دو إحسان رسيده باشد در حق محسن .\r\nگفت : كدام صدقه فاضل‌تر ؟ گفت : آن كه خواهنده در غايت درويشى باشد و دهنده در نهايت اندك مالى .\r\nگفت : كدام سخن به عدل نزديك‌تر ؟ گفت : سخن حق گفتن پيش كسى كه از او بيم و اميد باشد .\r\nگفت : كدام مؤمن زيرك‌تر ؟ گفت : مردى كه طاعت خداى تعالى كند ، و مردمان را بدان\r\n\r\n\r\n","description":"","footnote":"\r\n( 486 ) در عربى : فقال ما اكثر الناس .\r\n( 487 ) در شرح زبيدى : فكان الامر كذلك لانه تولّى الامر بعده ( 6 - 139 )\r\n( 488 ) انفطار 82 - 13 و 14 .\r\n( 489 ) گذاشتن ، ترك كردن .\r\n","page_name":" 318 ","page_number":326},
  {"content":"\r\n\r\nبخواند .\r\nگفت : كدام مؤمن زيان زده‌تر ؟ گفت : مردى كه در هواى برادر خود سعى نمايد و « 490 » آن برادر ظالم بود ، پس آخرت خود به دنياى ديگرى بفروخته باشد .\r\nسليمان گفت : چه مىفرمايى در اين كارها كه ما در آنيم ؟ گفت : مرا از اين معاف دار . گفت :\r\nندارم ، و خواهم كه مرا نصيحت كنى . گفت : اى امير المؤمنين ، پدران تو مردمان را به شمشير قهر كردند و اين ملك را بعنوت « 491 » ، بى مشورت مسلمانان و بى رضاى ايشان ضبط كردند تا به حدى كه در كشتن مردم از حد بگذشتند ، و در اين حال از دنيا ارتحال نموده‌اند و به آخرت انتقال كرده‌اند . پس اگر بدانى كه ايشان را چه گفتند و با ايشان چه خطاب كردند ، تنبيهى عظيم باشد .\r\nپس مردى از همنشينان او گفت : بد سخنى گفتى اى أبو حازم . گفت : حق تعالى را با علما پيمانى است كه علم را براى مردمان بيان كنند و پوشيده ندارند .\r\nسليمان گفت : پس چگونه اين فساد را اصلاح توانيم كرد ؟ گفت : بدان كه از حلال بستانى و به جايگاه حق بدهى . سليمان گفت : اين ، كه تواند كرد ؟ گفت : آن كه بهشت طلبد و از آتش بترسد .\r\nسليمان گفت : براى من دعايى گوى . بو حازم گفت : اى بار خداى ، اگر سليمان دوست تو است براى دنيا و آخرت او را مهيّا دار ، و اگر دشمن تو است او را بقهر سوى چيزى آر كه دوستى و خشنودى تو در آن است .\r\nپس سليمان گفت : مرا وصيتى كن . گفت : وصيت كنم و كوتاه كنم . تعظيم كن پروردگار خود را ، و منزه دار از آن كه تو را جايى كه باز داشته است ببيند ، يا جايى كه فرموده است نيابد .\r\nو عمر عبد العزيز بو حازم را گفت : مرا پند ده . گفت : پهلوى بر زمين نه و مرگ را نزديك سر خود دان ، پس بنگر كه در آن ساعت چه دوست دارى كه در گور با تو باشد ، آن را بگير ، و از چه كراهيت دارى در گور كه با تو بود ، آن را بگذار . چه ، شايد كه آن ساعت نزديك است .\r\nو اعرابيى بر سليمان عبد الملك رفت . گفت : اى اعرابى سخن گوى . اعرابى گفت : اى امير المؤمنين ، با تو سخنى خواهم گفت ، اگر چه آن را احتمال « 492 » كردن سخت است ، اما اگر قبول كنى عاقبت آن محبوب تو باشد . گفت : اى اعرابى ، ما از كسى كه نصيحت او اميد نداريم و از\r\n\r\n\r\n","description":"","footnote":"\r\n( 490 ) و حال آن كه .\r\n( 491 ) عنوت ، قهر و غلبه .\r\n( 492 ) احتمال ، تحمل .\r\n","page_name":" 319 ","page_number":327},
  {"content":"\r\n\r\nخيانت او ايمن نباشيم احتمال فرماييم . اعرابى گفت : اى امير المؤمنين ، جماعتى گرد تو در آمده‌اند كه براى خود بدى اختيار كرده‌اند ، و دنيا به دين و خشنودى تو به خشم پروردگار خريده ، در كار خداى از تو مىترسند و در كار تو از خداى نمىترسند ، و با آخرت به جنگ‌اند و با دنيا به آشتى . پس ايشان را امين مدار بر چيزى كه حق تعالى تو را امين داشته است ، چه ايشان از تضييع امانت باك ندارند و از ظلم و اهانت بر امت نترسند ، و « 493 » تو را از آن چه ايشان كنند بخواهند پرسيد . پس دنياى ايشان را به افساد آخرت خود اصلاح مكن ، چه غبن هيچ كس از آن بزرگتر نباشد كه آخرت خود به دنياى ديگرى بفروشد .\r\nپس سليمان گفت : اى اعرابى ، تيغ زبان خود را كه برانتر از زبانهء تيغ تو است بر آورده‌اى .\r\nگفت : همچنين است كه امير المؤمنين مىفرمايد ، و ليكن در موافقت امير المؤمنين است نه در مخالفت او .\r\nو آمده است كه أبو بكره بر معاويه رفت ، پس گفت : بترس از خداى ، اى معاويه ، و بدان كه هر روزى كه بر تو مىگذرد و هر شبى كه به تو مىرسد از دنيا جز دور تر نمىشوى و به آخرت جز نزديك‌تر نمىگردى [ 157 
  ] و در پى تو طالبى است كه از او نرهى ، و براى تو علمى نصب كرده‌اند كه از آن نگذرى ، و بسى زود بدان علم رسى و آن طالب به تو پيوندد . و من و آن چه ما در اوييم فانى است ، و آن چه سوى او مىشويم باقى است ، اگر خير باشد خير ، و اگر شر باشد شر .\r\nپس رفتن علما بر سلاطين ، اى علماى آخرت ، همچنين بوده است .\r\nاما علماى دنيا براى آن روند تا بر ايشان تقرب جويند ، و به حيلتهاى دقيق طريقه‌هاى توسّع در آن چه موافق غرض ايشان مىباشد استنباط كنند . و اگر به مثل اين سخنان كه ياد كرديم در معرض وعظ بگويند ، مقصود ايشان اصلاح نباشد ، بل كسب جاه و قبول نزد ايشان بود . و در اين دو غرور است كه احمقان بدان فريفته شوند :\r\nيكى آن كه اظهار آن كنند كه قصد من در دخول بر ايشان اصلاح ايشان باشد به وعظ . و بود كه بر خودشان اين را پوشيده گردانند . و باعث ايشان جز شهوت پوشيده كه در شهرت و تحصيل معرفت پادشاهان دارند نيست . و علامت صدق در طلب اصلاح آن است كه اگر بدان موعظت ، ديگرى ، در ميان علمايى كه از اقران او باشند ، قيام نمايد و موقع قبول يابد و اثر اصلاح پيدا آيد ، بايد كه بدان شاد شود و بر كفايت آن مهم خداى را شكر گويد ، چنان كه كسى را\r\n\r\n\r\n","description":"","footnote":"\r\n( 493 ) و حال آن كه .\r\n","page_name":" 320 ","page_number":328},
  {"content":"\r\n\r\nبيمارى « 493 » ضايع باشد كه علاج وى بر او واجب بود ، و اگر كسى وى را معالجت كند و به شود شادى عظيم وى را روزى دهد « 494 » . و اگر سخن خود را بر سخن ديگرى ترجيحى در نفس يابد مغرور باشد .\r\nو دوم آن كه گويد : مقصود من شفاعت مسلمانى است براى دفع مظلمتى . و اين نيز جاى غرور است ، و ميزان همان است كه گفته شد .\r\nو چون طريق در رفتن بر ايشان ظاهر شد ، بايد كه در حالهايى كه در مخالفت سلاطين و مباشرت مالهاى ايشان روا باشد مسئله‌ها تصوير كنيم .\r\n\r\nمسئله چون سلطان بر تو مالى فرستد تا بر درويشان تفرقه كنى ،\r\n( 1 ) اگر آن را مالكى معين باشد نشايد گرفت . و اگر نباشد ، بل حكم آن صدقه كردن بود به درويشان ، چنان كه سابق شده است ، روا كه بستانى و تفرقه كنى ، و به گرفتن آن عاصى نباشى . و ليكن بعضى از علما از آن امتناع نموده‌اند .\r\nپس نظر در او اولى بود . و مىگوييم كه اولى آن است كه بگيرى اگر از سه غايله ايمن باشى .\r\nغايلهء اول آن كه به سبب گرفتن تو ، سلطان گمان برد كه مال او حلال است و اگر حلال نبودى تو دست بدان دراز نكردى و در ضمان خود نياوردى . پس اگر چنين است نبايد گرفت ، چه آن محذور است . و خير تفرقه كردن آن به دليريى كه سلطان را بر كسب حرام حاصل شود وفا نكند « 495 » .\r\nغايلهء دوم آن كه ديگران ، از علما و جهال ، در تو نگرند و در گرفتن به تو اقتدا نمايند و بر جواز آن استدلال نمايند ، پس تفرقه نكنند . و اين بزرگتر از اول است ، كه جماعتى گرفتن شافعى را حجت مىسازند بر آن كه گرفتن آن رواست و از تفرقه كردن و گرفتن او بر نيت تفرقه غافل مىشوند . پس مقتدا بايد كه از اين در غايت احتراز باشد ، چه فعل او سبب گمراهى خلق مىشود .\r\nوهب منبّه گفت كه مردى را پيش پادشاهى بردند در حضور مردمان و بر خوردن گوشت خوك اكراه « 496 » كردند ، او نخورد ، پس گوشت گوسفند پيش آوردند و به شمشير اكراه نمودند ،\r\n\r\n\r\n","description":"","footnote":"\r\n( 493 ) « ى » نكره .\r\n( 494 ) روزى دهد ، نصيب كند .\r\n( 495 ) وفا نكند ، نرسد .\r\n( 496 ) اكراه ، به زور و ستم كسى را بر كارى واداشتن .\r\n","page_name":" 321 ","page_number":329},
  {"content":"\r\n\r\nهم نخورد . وى را از آن بپرسيدند ، گفت كه مردمان اعتقاد كرده‌اند كه مرا به خوردن گوشت خوك مطالب گردانيده‌اند « 497 » ، و چون بسلامت بيرون روم و اين گوشت « 498 » خورده باشم ، ايشان ندانند كه من چه خوردم ، پس گمراه شوند .\r\nو وهب منبّه و طاوس بر محمد برادر حجاج رفتند در بامداد زمستانى كه بغايت سرد بود ، و او عامل بوده است « 499 » ، پس غلام خود را فرمود كه طيلسان بياورد و بر طاوس اندازد ، و طاوس بر كرسى نشسته بود . و او بياورد و بر طاوس انداخت ، و طاوس كتفها دايم مىجنبانيد تا طيلسان از خود بينداخت ، و محمد يوسف در خشم شد . وهب منبّه در باز گشت گفت : تو بى نياز بودى از آن كه او را به خشم آرى ، اگر طيلسان بستدى و صدقه دادى روا بودى . گفت : همچنين است اگر نه آنستى كه كسى كه از پس من باشد گويد كه طاوس بستده است ، پس قبول مرا حجت سازد و آن چه من كردم نكند « 500 » ، و الاّ بستدمى و صدقه دادمى . و السلام .\r\nغايلهء سوم آن كه دل تو بر دوستى او مايل شود بدانچه تو را به عطا مخصوص كرد و بر ديگران برگزيد . و اگر چنين باشد قبول مكن ، چه آن زهر كشنده است و درد پوشيده است ، اى ، آن چه ظالمان را در دل تو دوست گرداند . چه هر چيز را كه دوست دارى هر آينه بر آن حريص باشى و در آن مداهنت [ 158 
  ] كنى . عايشه - رضى اللّه عنها - گفت : جبلت النّفوس على حبّ من احسن إليها ، اى ، نفسها آفريده شده است بر دوستى آن كه به جاى او نيكويى كند . و پيغامبر - صلّى اللّه عليه و سلم - گفت : اللّهمّ لا تجعل لفاجر علىّ يدا فيحبّه قلبى ، اى ، اى بار خداى ، بد كردار را بر من دست نيكويى مده كه دل من وى را دوست گيرد . بيان فرموده است ( ص ) كه نزديك است كه دل از آن امتناع نتواند نمود .\r\nو آمده است كه يكى از امرا بر مالك دينار ده هزار درم فرستاد ، و مالك كلّ آن به مردم داد . پس محمد واسع نزديك او آمد و گفت : مالى كه آن مخلوق براى تو فرستاده بود چه كردى ؟\r\nگفت : اصحاب مرا بپرس . ايشان گفتند : همه بداد . محمد واسع گفت : سوگند مىدهم تو را به خداى كه دل تو اين ساعت به دوستى او مايل‌تر است يا پيش از آن كه مال فرستاده بود ؟ گفت :\r\nاكنون . گفت : از اين مىترسيدم . و راست گفته است ، زيرا كه چون او را دوست دارد ، بقاى او\r\n\r\n\r\n","description":"","footnote":"\r\n( 497 ) از من خواسته‌اند كه گوشت خوك بخورم .\r\n( 498 ) گوشت گوسفند .\r\n( 499 ) و كان عاملا على اليمن من طرف الوليد بن عبد الملك ( زبيدى ) .\r\n( 500 ) يعنى به صدقه ندهد .\r\n","page_name":" 322 ","page_number":330},
  {"content":"\r\n\r\nدوست دارد و معزولى و نكبت و مرگ او نخواهد و اتّساع ولايت و كثرت مال او دوست دارد ، و اين همه دوست داشتن اسباب ظلم است ، و آن نكوهيده است .\r\nو سلمان فارسى ابن مسعود را گفت « 501 » : هر كه به كارى راضى شود ، اگر چه از آن غايب باشد چنانستى كه در آن حاضر است . و قال اللّه تعالى  وَ لا تَرْكَنُوا إِلَى الَّذِينَ ظَلَمُوا  « 502 » . در تفسير اين آيت گفته‌اند كه با عمل ظالمان راضى مباشيد . و اگر در قوّت چنان باشى كه بدين سبب دوستى نيفزايد ، در استدن باكى نبود .\r\nو آمده است كه يكى از عابدان بصره مالها بگرفتى و تفرقه كردى . وى را گفتند :\r\nنمىترسى كه ايشان را دوست گيرى ؟ گفت : اگر مردى دست من گيرد و مرا به بهشت ببرد ، پس پروردگار خود را معصيت كند ، دل من وى را دوست ندارد ، زيرا كه كسى « 503 » كه وى را مسخر « 504 » كرده است براى دستگيرى من ، هموست كه مرا براى خود دشمن وى سازد تا بدان شكر نعمت تسخير وى بگزارم .\r\nو بدين روشن شد كه گرفتن مال از ايشان در اين روزگار اگر چه بعينه از وجه حلال باشد محذور و مذموم است ، زيرا كه از اين غايله‌ها خالى نماند . و السلام .\r\n\r\nمسئله اگر گوينده‌اى گويد كه چون گرفتن مال سلطان و تفرقه كردن آن روا باشد ،\r\n( 1 ) پس روا بود كه مال او بدزدند ، يا وديعت او را منكر شوند و بر مردمان تفرقه كنند ؟ گوييم : روا نباشد ، زيرا كه شايد كه آن را مالكى معين بود و او را عزم آن باشد كه به دو دهد . و اين چنان نيست كه مال بر تو فرستد ، چه در حق عاقل گمان نتوان برد كه چيزى صدقه دهد كه مالك آن را بداند . پس تسليم او دليل است بر آن كه مالك آن را نمىشناسد . و اگر از آن جمله باشد كه مثل اين بر او مشكل شود ، قبول مال از وى روا نبود تا دانسته نشود . پس چگونه دزديدن روا باشد ؟ و محتمل كه ملك او باشد به حكم آن كه بخريده باشد در ذمّت ، چه يد « 505 » دليل است بر ملك . پس بدان سبيلي نبود . بل اگر لقطه‌اى يابد و ظاهر شود كه صاحب آن لشكريى است ، و احتمال دارد كه به خريدن در ذمّت يا جز آن ملك او شده است ، باز دادن به دو واجب بود . پس دزديدن مال ايشان - نه از ايشان و نه از كسى\r\n\r\n\r\n","description":"","footnote":"\r\n( 501 ) در شرح زبيدى : قال سلمان و ابن مسعود .\r\n( 502 ) هود 11 - 113 .\r\n( 503 ) و آن خداست .\r\n( 504 ) تسخير ، كسى را بى مزد به كارى واداشتن .\r\n( 505 ) يد ، تصرف .\r\n","page_name":" 323 ","page_number":331},
  {"content":"\r\n\r\nكه او را وديعت داده باشند - روا نبود . و همچنين انكار وديعت ايشان روا نباشد . و بر كسى كه مال ايشان دزدد حد واجب شود ، مگر آن كه دزد دعوى كند كه ملك ايشان نيست ، آن گاه به دعوى حد ساقط شود .\r\n\r\nمسئله معاملت با ايشان حرام باشد ،\r\n( 1 ) چه بيشتر مال ايشان حرام بود ، پس آن چه بر سبيل عوض استده شود حرام بود . و اگر بهاى آن از جايى دهد كه حلال آن معلوم باشد ، نظر در چيزى باقى ماند كه بر ايشان تسليم شود . و اگر معلوم باشد كه بدان معصيت كنند ، چون فروختن ديبا بديشان با آن چه مىدانند كه ايشان آن را بپوشند ، پس آن حرام است ، و چون فروختن انگور به خمّار . و همانا خلاف « 506 » جز در صحت بيع نيست . و اگر ممكن بود كه بپوشند و ممكن كه زنان را پوشانند ، شبهت مكروه باشد . اين در چيزى بود كه معصيت در عين آن باشد از مالها . و فروختن اسب بر ايشان همين حكم دارد ، خاصه وقتى كه به جنگ مسلمانان روند يا به جبايت « 507 » خراج مال ايشان ، چه آن اعانت ايشان است به اسب خود ، و آن محظور باشد .\r\nو اما فروختن درم و دينار بر ايشان و آن چه به منزلت آن بود از آن جمله كه معصيت در عين آن نباشد ، بل بدان توصّل « 508 » حاصل آيد به معصيت ، پس مكروه است براى آن كه در آن اعانت است بر ظلم ، چه به مالها و ستوران و ديگر سببها استعانت مىكنند بر ظلم . و اين كراهيت جارى است در هديه فرستادن بر ايشان ، و براى ايشان كار كردن بى أجرت هم باشد « 509 » ، تا به حدى كه در تعليم ايشان و تعليم نوشتنى و دبيرى و حساب فرزندان ايشان را هم بود « 510 » . و اما تعليم قرآن مكروه نيست ، مگر از آن روى كه أجرت ستاند . چه آن حرام باشد ، مگر آن كه از وجهى باشد كه حلال آن بداند . و اگر [ 159 
  ] وكيل ايشان شود و براى ايشان چيزى از بازار بخرد بى جعلى « 511 » و أجرتي ، آن مكروه بود از آن روى كه اعانت است . و اگر چيزى خرد كه داند كه مقصود ايشان از آن معصيت است - چون غلام ، و ديبا براى پوشيدن ، و اسب براى بر نشستن « 512 » به جهت ظلم و\r\n\r\n\r\n","description":"","footnote":"\r\n( 506 ) خلاف ، اختلاف نظر فقهى .\r\n( 507 ) جبايت ، گرد آوردن ، خراج گرفتن .\r\n( 508 ) توصّل ، پيوستگى .\r\n( 509 ) كراهت جارى باشد .\r\n( 510 ) كراهت جارى بود .\r\n( 511 ) جعل ، پايمزد ، كارمزد ، دستمزد ( مقدمة الادب ) .\r\n( 512 ) بر نشستن ، سوار شدن .\r\n","page_name":" 324 ","page_number":332},
  {"content":"\r\n\r\nقتل - حرام بود . پس هر گاه كه قصد معصيت به مبتاع « 513 » ظاهر شود تحريم حاصل آيد . و هر گاه كه ظاهر نبود ، و به حكم حال و دلالت آن « 514 » محتمل بود « 515 » ، كراهيت حاصل شود .\r\n\r\nمسئله بازارهايى كه آن را به مالهاى حرام بنا كرده‌اند ،\r\n( 1 ) تجارت در آن حرام باشد و سكنى در آن روا نباشد . و اگر بازرگانى در آن ساكن شود و به طريق شرعي كسب كند ، كسب او حرام نباشد و به سكنى عاصى بود ، و مردمان را روا كه از ايشان بخرند . و ليكن اگر بازارى ديگر يابند ، اولى كه از آن بازار خرند ، چه آن اعانت ساكنان و تكثير كرايهء دكانهاى ايشان است . و همچنين معاملت در بازارى كه ايشان را بر آن خراج نبود ، اولى از معاملت بازارى كه ايشان را بر آن خراج بود . و جماعتى مبالغت كرده‌اند تا به حدى كه معاملت برزگران و معاملت مالكان زمينهايى كه بر آن خراج است روا نداشتند و نكرده‌اند ، زيرا كه بسيار باشد كه ايشان آن چه بستانند آن را به وجه خراج دهند ، پس اعانت بدان حاصل آيد . و اين غلو است در دين و حرج « 516 » بر مسلمانان . چه خراج در همهء زمينها عام است ، و مردمان را از ارتفاع « 517 » زمين چاره نيست ، پس منع آن را معنى نباشد . و اگر اين روا بود ، زراعت زمين بر مالك حرام شود تا خراج از وى نطلبند . و آن از آن جمله است كه دراز شود و بدان كشد كه أبواب معيشت بسته گردد .\r\n\r\nمسئله معاملت قضات و عمال و خدم ايشان « 518 » حرام است ،\r\n( 2 ) چون معاملت ايشان « 519 » ، بل قوىتر .\r\nاما قاضيان ، بدان كه حرام صريح از مالهاى ايشان « 520 » مىستانند و تكثير جمع ايشان « 521 » مىكنند و خلق را به زىّ « 522 » خود مىفريبند ، چه ايشان بر زىّ علمااند و آميخته مىشوند به پادشاهان و مالهاى ايشان مىستانند . و طبعها مجبول « 523 » است بر تشبّه و اقتدا به ارباب جاه و حشمت ، و آن سبب انقياد مردمان مىباشد سوى ايشان .\r\nاما خدم و حشم ، بيشتر مالهاى ايشان از غصب و حرام صريح باشد ، و مال مصلحت « 524 » و\r\n\r\n\r\n","description":"","footnote":"\r\n( 513 ) مبتاع ، آن چه خريده شده ، مورد ابتياع ، به مبتاع ، به وسيلهء مبتاع .\r\n( 514 ) در شرح زبيدى : ( به حكم الحال و حكم دلالتها عليه ) .\r\n( 515 ) قصد معصيت محتمل بود .\r\n( 516 ) حرج ، سختى .\r\n( 517 ) ارتفاع ، برداشت محصول .\r\n( 518 ) پادشاهان و امرا .\r\n( 519 ) پادشاهان و امرا .\r\n( 520 ) پادشاهان و امرا .\r\n( 521 ) پادشاهان و امرا .\r\n( 522 ) زىّ ، لباس و هيئت و شعار .\r\n( 523 ) مجبول ، عادت شده ( ملخّص ) .\r\n( 524 ) مال مصلحت ، مالى كه بايد در مصلحت عمومى و مقاصد شريعت خرج شود .\r\n","page_name":" 325 ","page_number":333},
  {"content":"\r\n\r\nجزيت و ميراث و وجه حلال به دست ايشان نيايد تا شبهت به سبب آميختن حلال ضعيف شود .\r\nطاوس گفت كه من پيش ايشان گواهى ندهم اگر چه بتحقيق دانم ، زيرا كه از تعدى ايشان بر آن كس كه بر او گواهى داده باشم بترسم .\r\nو در جمله رعيت به تباهى پادشاهان تباه شده است ، و پادشاهان به تباهى علما تباه شده . و اگر نه قاضيان بد و نه عالمان بد باشند ، فساد پادشاهان كم شود از بيم انكار ايشان . و براى آن پيغامبر - صلّى اللّه عليه و سلم - گفت : لا تزال هذه الامّة تحت يد اللّه و كنفه ما لم تمالى قرّاؤها أمراءها ، اى ، هميشه اين امت در حفظ و كنف الهى باشند تا « 522 » قرّايانشان اميران را يارى ندهند . و قرّاء را بدان ذكر كرده است كه ايشان از علمايى بوده‌اند كه منبع علم ايشان قرآن است و معانى آن كه از سنت مفهوم مىشود . و آن چه وراى آن است از علمها ، آن پس از ايشان محدث شده است .\r\nو سفيان گفت : با سلطان و با كسى كه با سلطان آميزد مخالطت مكن . و گفت : صاحب قلم و صاحب دوات و صاحب كاغذ و صاحب پوست نى « 523 » كه در دوات بود ، همه شريك يك ديگرند .\r\nو راست گفته است ، چه پيغامبر - صلّى اللّه عليه و سلم - ده كس را در خمر لعنت فرموده است تا « 524 » شيره بيرون آرنده براى ديگرى و براى خود . و ابن مسعود - رضى اللّه عنه - گفت : آكل الرّبا و مؤكله و شاهداه و كاتبه ملعونون على لسان محمّد - صلّى اللّه عليه و سلم ، اى ، دهنده و ستانندهء ربا و گواهان و نويسندهء آن ملعونانند به زبان محمد - صلّى اللّه عليه و سلم - جابر و عمر از پيغامبر - عليه الصلاة و السلام - همچنين روايت كرده‌اند . و ابن سيرين گفت : حامل نامهء سلطان مباش ، تا بدانى كه در او چيست . و خليفه‌اى از سفيان دواتى خواست كه پيش او بود و او نداد و گفت كه آن گاه بدهم كه بدانم كه چه خواهى نبشت ، و هر كه گرد بر گرد ايشان است از خدمتكاران ، ظالم است همچون ايشان ، و دشمنى همه واجب است براى خداى تعالى . و عثمان زايده را به رى لشكريى پرسيد كه راه كجاست ؟ او هيچ نگفت و خود را كر ساخت ، و بترسيد كه او روى به ظلمى آورده باشد ، و او به نمودن راه معين او بود .\r\nو با فاسقان از بازرگانان و جولاهان و حجّامان و اهل گرمابه‌ها و زرگران و رنگرزان و ديگر پيشه‌وران اين مبالغتها از سلف نقل نشده است ، با آن چه دروغ و فسق بر ايشان غالب است ،\r\n\r\n\r\n","description":"","footnote":"\r\n( 522 ) تا ، تا وقتى كه .\r\n( 523 ) پوست نى ، ليقه ، در شرح زبيدى : ( و صاحب الطين ) الاحمر ( الذي يختم به ) الكتاب ( و صاحب الليطة ) ( 6 - 150 ) .\r\n( 524 ) تا ، حتى .\r\n","page_name":" 326 ","page_number":334},
  {"content":"\r\n\r\nبل با كافران [ 160 
  ] از اهل ذمت هم . و اين خاصه در حق ظالمان است كه مال ايتام و مساكين مىخورند ، و بر رنجه داشتن مسلمانان مواظبت مىنمايند ، و در بر انداختن رسوم شريعت و شعار آن يك ديگر را يارى مىكنند ، زيرا كه معصيت دو قسم است : لازم و متعدى .\r\nفسق لازم است و متعدى نشود ، و كفر همچنين ، و آن جنايتى است در حق اللّه و حساب آن بر خداست .\r\nو اما معصيت واليان به ظلم ، و آن متعدى است . و تغليظ در كار ايشان براى آن است . و بر اندازهء عموم ظلم و عموم تعدى ، دشمنى حق تعالى ايشان را زيادت شود . پس زيادت احتراز از ايشان و از معاملت ايشان واجب آيد . پيغامبر - صلّى اللّه عليه و سلم - گفت : يقال للشّرطىّ دع سوطك و ادخل النّار ، اى ، شرطى « 525 » را گفته شود تازيانهء خود را بگذار و در آتش رو . و گفت : من أشراط السّاعة رجال معهم سياط كأذناب البقر ، اى ، از علامات روز قيامت مردانىاند كه با ايشان تازيانه‌هاست چون دمهاى گاوان .\r\nپس اين حكم ايشان است . و هر كه بدين شناخته شد در او اشكالى نماند . و هر كه شناخته نشد علامت آن قبا و درازى موى لب است و ديگر هيئتهاى مشهور . پس هر كه بر آن هيئت ديده شود اجتناب از او واجب بود . و آن از بد گمانى نباشد ، زيرا كه به نفس خود جنايت كرده است ، چه بر زىّ ايشان شروع كرده است ، و برابرى زى برابرى دل است ، چه جز ديوانه خود را به ديوانگان ماننده نسازد ، و جز فاسق به فاسقان تشبّه ننمايد . آرى فاسق ، باشد كه تلبيس كند و به اهل صلاح تشبّه نمايد ، و اما اهل صلاح را نرسد كه تشبّه به اهل فساد نمايند ، زيرا كه آن تكثير جمع ايشان باشد . قوله تعالى :  إِنَّ الَّذِينَ تَوَفَّاهُمُ الْمَلائِكَةُ ظالِمِي أَنْفُسِهِمْ  « 526 » . اين آيه در شأن قومى از مسلمانان نازل شده است كه تكثير قوم مشركان مىكردند به مخالطت .\r\nو آمده است كه حق تعالى وحى فرستاد به يوشع بن نون كه من از قوم تو چهل هزار كس را از نيكان و چهل هزار كس « 527 » را از بدان هلاك خواهم كرد . او پرسيد كه حال نيكان چيست ؟\r\nفرمود كه براى خشم من در خشم نشدند ، و با بدان هم طعام و هم شراب بودند . و بدين روشن شد كه دشمنى ظالمان و خشم بر ايشان براى خداى تعالى واجب است . و ابن مسعود روايت كرد كه پيغامبر - صلّى اللّه عليه و سلم - گفت : انّ اللّه تعالى لعن علماء بنى اسرائيل إذ خالطوا الظّالمين في\r\n\r\n\r\n","description":"","footnote":"\r\n( 525 ) شرطى ، رئيس شحنه .\r\n( 526 ) نساء 4 - 97 .\r\n( 527 ) در عربى : ستين ألفا .\r\n","page_name":" 327 ","page_number":335},
  {"content":"\r\n\r\nمعايشهم ، اى ، خداى - عز و جل - عالمان بنى اسرائيل را لعنت فرمود ، چون با ظالمان مخالطت كردند در معيشتهاى ايشان .\r\n\r\nمسئله جايهايى كه ظالمان بنا كرده‌اند ، چون پلها و رباطها و مسجدها و سقايه‌ها « 528 »\r\n، ( 1 ) در آن احتياط بايد كرد و بنگريست .\r\nاما پل بر آن گذشتن روا باشد براى حاجت ، و ورع آن است كه از آن احتراز كند تا امكان دارد ، و اگر گذرى ديگر بيابد ورع متأكد شود . و گذشتن اگر چه گذرى ديگر بود براى آن روا داشته‌ايم كه چون آن عينها را مالك معيّن شناخته نمىشود ، حكم آن باشد كه در وجه خيرات بود ، و اين خير است . و اما چون داند كه خشت و سنگ آن از سرايى معلوم يا گورستانى يا مسجدى معيّن نقل شده است ، گذشتن بر آن اصلا روا نباشد ، مگر به ضرورتى كه بدان مثل آن از مال غير حلال شود ، پس بر او استحلال « 529 » واجب شود از مالكى كه شناسد .\r\nو اما مسجد اگر از زمين غصبى يا چوب غصبى از مسجدى ديگر بنا كنند ، يا مالك آن معيّن باشد ، در رفتن در آن اصلا روا نباشد ، و براى نماز جمعه هم . بل اگر امام در آن ايستد ، او بايد پس امام نماز بگزارد و بيرون مسجد ايستد . چه گزاردن نماز در زمين غصبى فرض « 530 » را ساقط گرداند ، و در حق اقتدا منعقد باشد . پس بدين سبب روا داريم كه اقتدا شود به كسى كه در زمين غصبى نماز مىگزارد ، اگر چه صاحب آن در وقت ايستادن عاصى باشد . و اگر از مالى باشد كه مالك آن معلوم نبود ، ورع آن باشد كه به مسجدى ديگر رود اگر يابد ، و اگر غير آن نيابد گزاردن جمعه و جماعت در آن نگذارد « 531 » ، زيرا كه محتمل است كه از ملك بانى باشد ، اگر چه احتمال بعيد بود . و اگر آن را مالكى معيّن نبود ، پس مصالح مسلمانان را باشد . و هر گاه كه در مسجدى بزرگ سلطان ظالم را بنايى باشد ، كسى كه با فراخى مسجد در آن بنا نماز گزارد معذور نباشد ، اى در ورع . احمد حنبل را گفتند كه در بيرون نيامدن براى نماز ، حجت تو چيست و ما به\r\n\r\n\r\n","description":"","footnote":"\r\n( 528 ) سقايه ( سقايه ) ، آب انبار .\r\n( 529 ) استحلال ، حلالى خواستن ، طلب گذشت .\r\n( 530 ) فرض ، فريضه .\r\n( 531 ) گذاشتن ، ترك كردن .\r\n","page_name":" 328 ","page_number":336},
  {"content":"\r\n\r\nلشكريم « 532 » ؟ گفت : حجت من إبراهيم تيمى و حسن است ، ايشان از فتنهء حجاج ترسيدند ، و من نيز از فتنه مىترسم .\r\nو اما گچ و خلوق « 533 » مانع در رفتن « 534 » نباشد . چه او از آن منفعتى نمىگيرد ، و آن آرايش است ، و اولى آن كه در آن ننگرد .\r\nو اما بورياها را كه در آن اندازند ، اگر آن را مالكى معيّن باشد نشستن بر آن حرام بود [ 161 
  ] و الاّ پس از آن كه در وجه مصلحت عامه نشست ، گستردن آن روا باشد ، و ليكن ورع آن است كه از آن عدول نمايد ، چه در محل شبهت است .\r\nو اما سقايه حكم آن همين است كه ياد كرديم ، از آن آبدست كردن و خوردن و در رفتن در آن از ورع نيست ، مگر آن كه از فوت نماز ترسد ، پس آبدست كند . و حوضهاى راه مكه همچنين باشد .\r\nو اما رباطها و مدرسه‌ها اگر رقبهء « 535 » زمين غصبى باشد ، يا خشت آن از موضعى معيّن نقل كرده باشند كه باز دادن آن به مالك ممكن بود ، پس در دخول آن رخصت نباشد . و اگر مالك پوشيده بود ، براى جهت خير معيّن گردد ، و ورع اجتناب از آن باشد ، و ليكن به در رفتن آن فسق لازم نيايد . و اين بناها اگر از خدم سلاطين صادر شود كار آن صعبتر بود ، چه ايشان مالهاى ضايع « 536 » در مصالح صرف نتوانند كرد و اين « 537 » جز واليان و ارباب امر را روا نباشد .\r\n\r\nمسئله زمين غصبى را چون شارع سازند « 538 » گذشتن در آن البته روا نباشد ،\r\n( 1 ) و اگر مالكى معيّن ندارد روا بود . و ورع آن است كه از آن عدول نمايد ، اگر امكان دارد . و اگر بر شارع مباح ساباطى « 539 » باشد ، گذشتن در آن روا بود . و نشستن زير ساباط بر وجهى كه به پوشش حاجت نباشد ، چنان كه\r\n\r\n\r\n","description":"","footnote":"\r\n( 532 ) در شرح زبيدى : ( و نحن بالعسكر ) و هو الموضع الذي بنى فيه المعتصم و سمّاه « سرّ من رأى » ( سامرة ) و قد نسب إليه هكذا جماعة من المحدثين و غيرهم ، منهم على بن محمد بن على بن موسى الكاظم يعرف هو و ابنه الحسن العسكري ( 6 - 153 ) .\r\n( 533 ) خلوق ، بوى خوش .\r\n( 534 ) در رفتن ، داخل شدن .\r\n( 535 ) رقبه ، زمينى كه نزديك به آب رود باشد ( غياث ) .\r\n( 536 ) مالهاى ضايع ، مالهاى مجهول المالك .\r\n( 537 ) صرف مالهاى ضايع در مصالح .\r\n( 538 ) شارع ، راه راست ، راه بزرگ .\r\n( 539 ) ساباط ، پوشش در ميان دو ديوار ، پوشش و سقف بازار .\r\n","page_name":" 329 ","page_number":337},
  {"content":"\r\n\r\nدر شارع براى كار بايستد ، هم روا بود . و اگر از پوشش منفعت گيرد در دفع گرمى خورشيد يا باران يا غير آن ، حرام بود ، زيرا كه مقصود از پوشش آن است . و حكم مسجدى يا زمينى مباح كه پوشش و ديوار آن از غصب باشد ، همين است ، زيرا كه به مسجد گذشتن از ديوار و پوشش آن منفعتى نباشد ، مگر آن كه او را فايده‌اى بود به گرمى يا به سردى يا به حجاب از چشمها يا غير آن ، آن گاه حرام شود ، زيرا كه انتفاعى باشد به حرام . چه نشستن بر غصب براى آن حرام نيست كه در آن بسودن « 540 » است بل انتفاع است . و مطلوب از زمين قرار به آن است و از پوشش سايه ، پس ميان ايشان فرقى نيست .\r\n\r\nباب هفتم در مسئله‌هاى متفرق كه حاجت ما بدان بسيار باشد و در فتاوى از آن پرسيده شده است\r\n\r\nمسئله پرسيدند از « 541 » خادم صوفيان كه گاهى به بازار مىرود و طعامى گرد مىكند يا نقدى و بدان طعام مىخرد ،\r\n( 1 ) كه آيا روا باشد كه از آن بخورد ؟ و به صوفيان مخصوص باشد يا نه ؟\r\nگفتم : اما صوفيان چون آن را بخورند در حق ايشان شبهتى نيست . و اما غير ايشان چون به رضاى خادم خورند حلال بود ، و ليكن از شبهتى خالى نبود . اما حلال ، براى آن كه چيزى كه خادم صوفيان را دهند به سبب صوفيان « 542 » دهند ، ليكن به خادم دهند نه به صوفيان . او چون « 543 » مردى معيل است كه وى را به سبب عيال دهند ، زيرا كه متكفل ايشان است ، و آن چه بستاند ملك وى شود ، نه ملك عيال او ، پس او را رسد كه غير عيال را هم از آن بدهد . چه ، دور باشد كه گويى : از ملك دهنده بيرون نيايد ، و خادم بر خريدن بدان و تصرف كردن در آن مسلط نشود . چه آن گفتن باشد كه معاطات بسنده نيست « 544 » ، و اين ضعيف است . آن گاه در صدقات و هدايا هيچ كس نگفته است . و دور بود كه گويى كه اين ملك نقل شده است به صوفيانى كه وقت سؤال\r\n\r\n\r\n","description":"","footnote":"\r\n( 540 ) يعنى تماس با آن چه بر آن نشيند يا لمس كند .\r\n( 541 ) از ، دربارهء .\r\n( 542 ) به سبب خدمت صوفيان ( زبيدى ) .\r\n( 543 ) چون ، مانند .\r\n( 544 ) و نياز به اجراى صيغه دارد ( زبيدى ) .\r\n","page_name":" 330 ","page_number":338},
  {"content":"\r\n\r\nدر خانقاه حاضرند . چه ، خلاف نيست در آن كه روا باشد كه كسى را كه پس از ايشان رسد بدهد .\r\nو اگر همه بميرند يا يكى از ايشان ، واجب نباشد كه نصيب او به وارث دهند . و امكان ندارد كه گويى : آن به جهت تصوف واقع باشد و مستحق متعين نگردد . چه جماعتى كه در آن داخل شوند منحصر نباشد ، بل هر كه تا روز قيامت بر آيد در آن داخل شود . و تصرف در آن جز واليان را نباشد . و روا نبود كه خادم نايب از آن جهت شود . پس هيچ وجه نيست جز آن كه گفته شود كه ملك اوست ، و او صوفيان را براى وفا كردن « 545 » به شرط تصوف و مروت مىدهد . و اگر ايشان را از آن منع كند ، ايشان هم او را منع كنند از آن كه وى خود را در معرض تكفل ايشان ظاهر گرداند ، تا « 546 » رفق « 547 » او منقطع شود ، [ 162 
  ] چنان كه رفق معيل انقطاع پذيرد چون عيال او بميرد .\r\n\r\nمسئله پرسيدند از مالى كه براى صوفيان وصيت كنند ،\r\n( 1 ) كه را روا باشد كه به دو داده آيد ؟\r\nگفتم : تصوف كارى باطن است و بر آن اطلاع نباشد ، و حكم را باز نتوان بست به حقيقت آن ، بل به كارهاى ظاهر كه اهل عرف در اطلاق اسم صوفيان بر آن اعتماد كنند . و ضابط كلى آن است كه هر كه به صفتى باشد كه چون به خانقاه صوفيان نزول كند نزول او را در آن و آميختگى او را با ايشان منكر نشمرند ، او در جملهء ايشان داخل باشد . و تفصيل آن است كه در آن پنج صفت را ببايد نگريست : صلاح ، و درويشى ، و زىّ صوفيان ، و مشغول نبودن به حرفتى ، و مخالطت با ايشان به طريق مساكنت « 548 » در خانقاهها . پس بعضى از اين صفتها از اين جمله است كه زوال آن زوال نام اقتضا كند ، و بعضى را به بعضى جبر « 549 » شود . پس فسق مانع استحقاق باشد ، زيرا كه صوفى اجمالا مردى را گويند كه از اهل صلاح باشد و به صفتى مخصوص . پس كسى كه فسق او ظاهر شود ، اگر چه بر زىّ ايشان بود ، مستحق وصيت نباشد . و صغيره‌ها را در آن اعتبار نكنيم .\r\nو اما پيشه و مشغول شدن به كسب مانع استحقاق باشد . و دهقان « 550 » و عمّال و بازرگان ، در دكان يا در خانه ، و مزدورى كه به أجرت خدمت كند مستحق نباشد . و اين به زى و مخالطت جبر\r\n\r\n\r\n","description":"","footnote":"\r\n( 545 ) در شرح زبيدى : ( و انما يطعم الصوفية و لا يشترط ) التصوف ( و المروءة ) ( 6 - 155 ) .\r\n( 546 ) تا ، تا آن جا كه .\r\n( 547 ) رفق ، سود رسانيدن كسى را .\r\n( 548 ) مساكنت ، با هم در يك جا سكونت كردن .\r\n( 549 ) جبر ، جبران .\r\n( 550 ) دهقان ، رئيس ده و آن را كه مال و عقار است .\r\n","page_name":" 331 ","page_number":339},
  {"content":"\r\n\r\nنشود . و اما ورّاقى « 551 » و در زيى و آن چه بدان نزديك باشد ، از آن جمله كه كردن آن لايق صوفيان باشد ، چون آن را نه اندر دكان و نه بر جهت كسب و حرفت بكنند مانع استحقاق نباشد ، و آن به مساكنت ايشان با باقى صفات جبر شود .\r\nو اما توانستن بر پيشه ، بى كردن ، مانع نباشد .\r\nاما وعظ و تدريس منافى اسم تصوف نباشد چون خصلتهاى باقى از زى و مساكنت و درويشى موجود بود ، چه گفتن صوفى مقرى يا صوفى واعظ يا صوفى عالم و مدرّس متناقض نيست ، و « 552 » صوفى دهقان و صوفى بازرگان و صوفى عامل متناقض است .\r\nو اما درويشى ، اگر زايل شود به توانگرى مفرط كه مرد بدان به ثروت ظاهر منسوب گردد ، وصيت صوفيان ستدن روا نباشد . و اگر او را مالى باشد و دخل او به خرج وفا نكند ، حق او باطل نشود ، و همچنين است اگر مالى دارد قاصر از وجوب زكات ، اگر چه او را خرجى نباشد . و اين كارهايى است كه آن را جز عادت دليلى نيست .\r\nاما مخالطت و مساكنت با ايشان ، آن را اثرى است ، و ليكن كسى كه با ايشان مخالطت نكند و در خانهء خود يا در مسجد به زىّ ايشان و متخلّق به خويهاى ايشان باشد ، در سهم ايشان شريك بود ، و ترك مخالطت را ملازمت زى جبر كند . و اگر بر زى ايشان نباشد و صفتهاى باقى در او موجود بود ، مستحق نباشد ، مگر آن كه مساكن ايشان باشد در رباط ، پس حكم ايشان بتبعيّت بر او هم واقع شود . و مخالطت و زى هر يكى از آن به جاى ديگرى باز ايستد . و فقيهى كه به زىّ ايشان نباشد ، حكم او همين است . پس اگر بيرون بود « 553 » صوفى شمرده نشود . و اگر با ايشان ساكن باشد و باقى صفات موجود باشد در او ، دور نباشد كه حكم ايشان بتبعيّت بر او واقع شود .\r\nو اما پوشيدن مرقّع از دست پيرى از پيران ايشان شرط استحقاق نيست ، و عدم او با وجود شرطهاى مذكور زيان ندارد .\r\nو اما متأهل ، كه ميان خانه و رباط متردد باشد ، از جملهء ايشان بيرون نشود .\r\n\r\nمسئله آن چه وقف باشد بر رباط صوفيان و ساكنان آن ،\r\n( 1 ) كار در آن واسعتر از آن است كه در\r\n\r\n\r\n","description":"","footnote":"\r\n( 551 ) ورّاقى ، كاغذ فروشى ، كراسه نويسى ، كتابفروشى ( مقدمة الادب ) .\r\n( 552 ) در حاكى كه .\r\n( 553 ) بيرون از رباط بود ( زبيدى ) .\r\n","page_name":" 332 ","page_number":340},
  {"content":"\r\n\r\nوصيت صوفيان . زيرا كه معنى وقف صرف كردن است در مصالح ايشان ، پس غير صوفى را روا باشد كه با ايشان بخورد به رضاى ايشان بر مايده ، يك بار يا دو بار ، چه بناى كار طعام بر تسامح است تا به حدى كه از غنيمتهاى مشترك تنها خوردن طعام رواست . و قوّال « 554 » را روا كه با ايشان در دعوت ايشان طعام خورد ، و آن از مصالح معيشت ايشان باشد . و از وصيت صوفيان روا نباشد كه قوّال را دهند . و همچنين هر كه را بخوانند از عالمان و بازرگانان و قاضيان و فقيهان ، از آن جمله كه در استمالت دل ايشان غرضى دارند ، ايشان را خوردن به رضاى صوفيان روا باشد ، چه واقف جز بر اعتقاد آن چه عادت صوفيان است وقف نكند ، پس بر عرف حمل شود و ليكن پيوسته نباشد . پس كسى را كه صوفى نبود ، روا نباشد كه با ايشان دايما ساكن شود و بخورد ، اگر چه بدان راضى باشند ، چه ايشان را نرسد كه شرط واقف را به مساكنت غير جنس ايشان بگردانند « 555 » .\r\nو اما فقيه چون بر زى و اخلاق ايشان باشد ، روا كه بر ايشان نزول كند . و فقيه بودن منافى تصوف نباشد [ 163 
  ] . و جهل شرط تصوف نيست به نزديك كسى كه تصوف را داند . و التفات نبايد كرد به خرافات بعضى احمقان كه علم را حجاب گويند ، زيرا كه جهل حجاب است . و تأويل اين سخن در « كتاب علم » گفته‌ايم و بيان كرده‌ايم كه حجاب علم مذموم است نه علم محمود ، و محمود و مذموم را شرح كرده‌ايم .\r\nو اما فقيه چون به زى و اخلاق ايشان نباشد ، ايشان را رسد كه او را از نزول بر خود منع كنند . و اگر به نزول او راضى باشند ، او را با ايشان خوردن به طريق تبعيت حلال باشد . و عدم زى را مساكنت جبر كند و ليكن به رضاى اهل زى و شاهد اين كارها عادت است . و در آن كارهاى متقابل است كه اطراف آن در نفى و اثبات پوشيده نماند ، و اوساط آن متشابه « 556 » است .\r\nپس هر كه در موضع اشتباه احتراز كند ، براى دين خود استبرأ كرده باشد ، چنان كه در باب شبهتها بر آن تنبيه كرده‌ايم .\r\n\r\nمسئله پرسيدند كه ميان رشوت و هديه چه فرق است ،\r\n( 1 ) با آن كه هر يكى از آن به رضاست ، و از غرض\r\n\r\n\r\n","description":"","footnote":"\r\n( 554 ) قوّال ، خواننده ، آن كه در مجالس سماع صوفيان با آواز شعر و سرود خواند .\r\n( 555 ) گرداندن ، تغيير دادن .\r\n( 556 ) متشابه ( در مقابل محكم ) آن چه حكم روشن ندارد .\r\n","page_name":" 333 ","page_number":341},
  {"content":"\r\n\r\nخالى نيست ، و يكى از آن حرام است و ديگرى نه .\r\nگفتيم كه مال را هرگز كسى بذل نكند مگر به غرضى . و غرض يا آجل باشد ، چون ثواب ، يا عاجل . و عاجل يا مال باشد ، و يا فعل و اعانت بر مقصودى معيّن ، و يا تقرب به دل كسى كه او را هديه دهد به طلب دوستى او را ، اما براى عين دوستى و اما براى غرضى ديگر كه به دوستى او بدان توان رسيد . و قسمهايى كه از اين حاصل شود پنج است :\r\nاول آن چه غرض از آن ثواب آخرت است . و آن بدان باشد كه گيرندهء آن مال يا محتاج باشد ، يا عالم ، يا نسيب « 557 » به نسبى دينى ، يا پارسا و متدين . پس آن چه گيرنده داند كه براى حاجت به دو مىدهند ، گرفتن آن حلال نباشد اگر محتاج نبود . و آن چه داند كه براى شرف نسب به او مىدهند ، نيز حلال نبود اگر داند كه در دعوى نسب كاذب است . و آن چه براى علم او دهند ، هم حلال نباشد ، مگر آن كه در علم آن چنان باشد كه دهنده اعتقاد دارد . پس اگر در خيال او افكند كمالى را در علم تا بدان بر تقرب باعث شده بود و « 558 » كامل نبود ، حلال نباشد . و آن چه براى دين و صلاح او دهند ، حلال نباشد اگر در باطن فاسق بود به فسقى كه اگر دهنده بداند ندهد . و كم باشد كه صلاح چنان بود كه اگر باطن او منكشف شود ميل دلها به دو باقى ماند . و ستر جميل الهى است كه خلق را به نزديك خلق دوست مىگرداند . و پرهيزكاران در خريدن كسى را وكيل كردندى كه معلوم نباشد كه او وكيل ايشان است ، تا در بيع ايشان مسامحتى نرود ، از بيم آن كه دين فروشى باشد ، چه آن كارى مخطر است . و تقوى پوشيده است و چون علم و نسب و درويشى نيست . پس بايد كه گيرندهء براى دين تا امكان دارد از گرفتن باز باشد .\r\nدوم آن چه مقصود به آن در عاجل غرضى معيّن باشد ، چون درويش كه توانگر را هديه‌اى فرستد به طمع خلعت او . و اين هبت است به شرط ثواب ، و حكم آن پوشيده نيست . و حلال نباشد جز بدان كه وفا كند به ثواب معيّن كه دهنده در آن طمعى داشته است و جز بدان كه شرطهاى عقدها موجود شود .\r\nسوم آن كه مراد اعانت باشد به فعلى معيّن ، چون كسى كه به سلطان محتاج باشد ، پس وكيل و حاجب او را هديه دهد . و اين هبت باشد به شرط ثوابى كه به قرينهء حال توان دانست ، پس نظر\r\n\r\n\r\n","description":"","footnote":"\r\n( 557 ) نسيب ، منتسب ، صاحب نسب .\r\n( 558 ) در حاكى كه .\r\n","page_name":" 334 ","page_number":342},
  {"content":"\r\n\r\nدر آن عمل باشد كه ثواب آن است : « 558 » كه اگر حرام بود ، چون سعيى در تنجيز « 559 » إدرار حرام ساختن يا ظلم كسى يا غير آن ، گرفتن حرام باشد .\r\nو اگر واجب باشد ، چون دفع ظلم كه متعيّن است بر هر كه تواند « 560 » و گواهى « 561 » كه متعيّن باشد ، آن چه بستاند حرام باشد . و آن رشوتى است كه در تحريم آن شكى نيست .\r\nو اگر مباح باشد - نه واجب و نه حرام - و در آن رنجى بود كه اگر شناخته شود استيجار « 562 » بر آن چه جايز باشد ، آن چه بستاند حلال بود هر گاه كه به غرض وفا كند . و آن چون جعاله « 563 » باشد ، چنان كه گويد : اين قصه به سلطان رساند و دينارى از وى قبول كند ، و آن كار چنان باشد كه در آن به رنجى و كارى متقوّم « 564 » حاجت بود ، يا گويد : از فلان كس در خواه تا مرا در فلان كار معاونت كند ، يا در حق من به چنين چيزى انعام فرمايد : اگر در إتمام مقصود وى به سخنى دراز حاجت باشد ، آن جعل « 565 » بود ، چنان كه وكيل خصومت « 566 » در پيش قاضى ستاند ، پس اين حرام نبود اگر در حرامى سعى نكند .\r\nو اگر مقصود او به سخنى كه در آن رنجى نباشد حاصل شود و ليكن اين سخن يا آن فعل از صاحب جاه مفيد باشد ، چنان كه وى دربان سلطان را گويد كه او را از در رفتن « 567 » باز مدار ، يا قصهء او پيش سلطان نهد و بس ، اين حرام باشد ، زيرا كه عوض جاه است ، و جواز آن در شرع ثابت نيست ، بل آن چه بر نهى آن دلالت كند ثابت است ، چنان كه در « هداياى ملوك » بخواهد آمد . و چون از اسقاط حق شفعه و رد به عيب و در آمدن شاخه‌هاى درخت در هواى مالك ، و جمله‌اى از غرضها ، با آن چه [ 164 
  ] وجود آن مقصود باشد ، گرفتن عوض روا نباشد ، پس گرفتن عوض از جاه چگونه روا باشد ؟\r\nو نزديك است بدين آن چه طبيب ستاند در عوض كلمه‌اى كه بدان بر دارويى تنبيه كند كه به دانستن آن منفرد باشد . چنان كه كسى منفرد باشد به دانستن گياهى كه بواسير را قلع كند يا غير آن ، و آن را جز به عوضى نگويد ، كه عمل او در گفتن آن بى قيمت باشد چون دانه‌اى از كنجد . چه گرفتن عوض بر آن دانه روا نباشد و بر علم او نيز ، چه او علم به ديگرى نقل نكند ، بل مثل علم او\r\n\r\n\r\n","description":"","footnote":"\r\n( 558 ) كارى كه در ازاى هديه بايد انجام شود .\r\n( 559 ) تنجيز ، زود روا كردن .\r\n( 560 ) يعنى تواند دفع ظلم كند .\r\n( 561 ) گواهى ، شهادت .\r\n( 562 ) استيجار ، طلب دستمزد كردن .\r\n( 563 ) جعاله ( به فتح و كسر و ضم ج ) ، پايمزد ( ملخّص ) .\r\n( 564 ) متقوّم ، با قيمت ، قيمت دار .\r\n( 565 ) جعل ، پايمزد ، كار مزد ، دستمزد .\r\n( 566 ) خصومت ، مرافعه ، اقامهء دعوا .\r\n( 567 ) در رفتن ، داخل شدن .\r\n","page_name":" 335 ","page_number":343},
  {"content":"\r\n\r\nديگرى را حاصل آيد و علم او بر قرار بماند .\r\nو كم از اين است آن كه كسى در صناعتى حاذق بود ، چون صيقلى « 568 » مثلا كه كژى شمشير يا آينه را به يك كوفتن زايل كند به سبب آن كه موقع خلل نيكو بشناسد و در اصابت آن حاذق بود ، و روا كه به يك كوفتن مالى بسيار در قيمت شمشير و آينه در افزايد ، و ما در گرفتن أجرت بدين باكى نداريم ، زيرا كه در تعليم مثل اين صناعتها ، مرد رنج برد تا بدان كسب كند و خود را از بسيارى كار فارغ گرداند .\r\nچهارم آن چه مقصود از آن تحصيل محبت باشد در دل آن كه بر او هديه فرستد ، نه براى غرضى معيّن و ليكن براى طلب استيناس و تأكيد صحبت و تقرب به دلها . و آن مقصود عقلاست و در شرع مندوب است . پيغامبر - صلّى اللّه عليه و سلم - گفت : تهادوا تحابّوا ، اى ، يك ديگر را هديه فرستيد تا يك ديگر را دوست گيريد . و در جمله آدمى در غالب نيز قصد محبت ديگرى براى عين محبت او نكند ، بل براى فايدهء محبت او كند . و ليكن چون فايده معيّن نباشد و غرضى معيّن كه در حال يا در مآل باعث آن باشد در نفس او متمثّل نشود ، آن را هديه خوانند ، و گرفتن آن روا باشد .\r\nپنجم آن كه مطلوب تقرّب باشد به دل او و تحصيل دوستى او ، نه براى انس گرفتن از آن روى كه انس است و بس ، بل براى آن تا به « 569 » جاه او به غرضهايى رسد كه جنس او منحصر باشد ، اگر چه عين آن منحصر نشود . و اگر نه جاه و حشمت او بودى بر وى هديه نفرستادندى .\r\nپس اگر جاه او به علم يا نسب او باشد ، كار خفيفتر باشد ، و گرفتن هديه مكروه باشد ، چه در آن شايبهء رشوت است ، و ليكن در ظاهر آن هديه است . و اگر جاه او به تقلد ولايتى « 570 » باشد از قضا « 571 » يا عمل « 572 » يا ولايت صدقه يا جبايت مال يا غير آن از اعمال سلطانى ، تا ولايت اوقاف مثلا ، كه اگر آن ولايت نبودى او را هديه نفرستادى ، اين رشوتى است كه در لباس هديه به موقف عرض مىرساند ، چه مقصود از آن در حال طلب تقرب است و اكتساب محبت و ليكن براى كارى كه در جنس آن منحصر است ، چه آن چه به واسطهء ولايتها بدان توان رسيد پوشيده نماند . و علامت آن كه دوستى او نمىطلبد آن است كه در حالى كه آن ولايت به ديگرى رسد آن مال به ديگرى\r\n\r\n\r\n","description":"","footnote":"\r\n( 568 ) صيقلى ، آينه پرداز ، صيقل كار .\r\n( 569 ) به ، به وسيلهء .\r\n( 570 ) ولايتى ، شغل و مقامى .\r\n( 571 ) قضا ، قضاوت ، شغل قضا .\r\n( 572 ) عمل ، كار ديوانى .\r\n","page_name":" 336 ","page_number":344},
  {"content":"\r\n\r\nرساند . و اين از آن جمله است كه اتفاق كرده‌اند كه كراهيت آن صعب است ، و در حرامى آن مختلف شده‌اند . و معنى در او متعارض است ، چه داير است ميان هديهء محض و ميان رشوتى كه در مقابلهء جاه محض در غرضى معيّن بذل كنند . و چون مشابههء قياسى متعارض شود و اخبار و آثار يك جانب را از آن قوّت دهد ، ميل بدان جانب معيّن شود . و اخبار در اين باب بر تشديد كار دلالت مىكند .\r\nپيغامبر - صلّى اللّه عليه و سلم - گفت : يأتي على النّاس زمان يستحلّ فيه السّحت بالهديّة و القتل بالموعظة ، يقتل البرئ ليوعظ به العامّة ، اى ، بر مردمان روزگارى آيد كه در آن حرام به هديه و كشتن به پند دادن حلال داشته شود ، بىگناهى كشته آيد تا عامه را بدان پند داده شود .\r\nو ابن مسعود را - رضى اللّه عنه - از سحت « 573 » پرسيدند ، گفت : مردى حاجت مردم روا كند ، پس براى او هديه فرستاده شود ، و شايد كه روا كردن حاجت به كلمه‌اى خواسته باشد كه در آن رنجى نبود يا بر سبيل تبرّع بوده باشد نه به قصد أجرت ، پس روا نباشد كه بعد از آن چيزى در معرض عوض بستاند . و شفاعت مسروق در كارى قبول افتاد ، پس مشفوع له براى وى كنيزكى فرستاد ، او در خشم شد و رد كرد و گفت : آن چه در دل تو است اگر بدانستمى در كار تو سخنى نگفتمى و در آن چه از آن باقى مانده است نگويم . و طاوس را از هداياى سلطان پرسيدند ، گفت :\r\nحرام است . و عمر - رضى اللّه عنه - نيمى از سود مال قراض كه فرزندان او از بيت المال گرفته بودند بستد و گفت : شما را به سبب من وام داده بودند . اى ، براى جاه ولايت من به شمار رسيده بود . و قوم « 574 » أبو عبيدهء جرّاح براى خاتون ملكهء روم خلوقى فرستاده بود « 575 » او در مكافات آن جواهرى فرستاد [ 165 
  ] ، عمر آن را بستد و بفروخت و بهاى خلوق بداد و باقى به بيت المال رسانيد . و جابر و أبو هريره - رضى اللّه عنهما - گفتند : هدايا الملوك غلول ، اى ، هديه‌هاى پادشاهان خيانت در غنيمت است . و چون عمر عبد العزيز هديه را رد كرد ، وى را گفتند كه پيغامبر - صلّى اللّه عليه و سلم - هديه قبول فرمودى . گفت : او را هديه بود و ما را رشوت است . اى ، تقرب بر او براى نبوت بود نه براى تقلد ولايت ، و ما را براى تقلد ولايت مىدهند .\r\nو بزرگتر از اين آن است كه بو حميد ساعدى روايت كرده كه پيغامبر - صلّى اللّه عليه و سلم\r\n\r\n\r\n","description":"","footnote":"\r\n( 573 ) سحت ، رشوه ( ملخّص ) .\r\n( 574 ) قوم ، همسر .\r\n( 575 ) در نسخهء فيضيه : براى خاتون و ملكهء روم ، در شرح زبيدى : ( الى خاتون ملكة روم ) اى زوجة الملك ( خلوقا ) اى طيبا في قاروره ( 6 - 162 ) .\r\n","page_name":" 337 ","page_number":345},
  {"content":"\r\n\r\n- براى صدقات ازد « 576 » واليى فرستاد ، و چون او به خدمت پيغامبر - صلّى اللّه عليه و سلم - معاودت نمود ، بعضى از آن چه با او بود نگاه داشت و گفت : اين مال شماست ، و اين مرا هديه داده‌اند .\r\nپيغامبر - صلّى اللّه عليه و سلم - گفت : الا جلست في بيت أبيك و بيت امّك حتى تأتيك هديّتك ان كنت صادقا ؟ اى ، چرا در خانهء پدر خود و مادر خود ننشستى تا هديهء تو بر تو آمدى ، اگر راستگويى ؟\r\nپس گفت : مالى استعمل الرّجل منكم فيقول « هذه لكم و هذه هديّة لي ! » الا جلس في بيت امّه ليهدى له ؟ و الّذي نفسى بيده لا يأخذ احد منكم شيئا به غير حقّه الاّ أتى اللّه يحمله ! فلا يأتينّ أحدكم يوم القيامة ببعير له رغاء او بقرة لها خوار او شاة تيعر ، اى ، چه افتاده است كه من يكى را از شما عمل مىفرمايم و او مىگويد كه « اين شما راست ، و اين هديهء من است ! » چرا در خانهء مادر خود ننشست تا براى او هديه فرستاده شود ؟ بدان خدايى كه نفس من در قبضهء قدرت اوست كه يكى از شما چيزى به ناحق نگيرد كه نه به حضرت الهى رسد و آن را با خود برداشته ! پس بايد كه يكى از شما روز قيامت اشترى يا گاوى يا گوسفندى كه بانگ مىكند با خود نيارد . پس هر دو دست برداشت تا به حدى كه سپيدى زير هر دو بازوى وى بديدم . پس گفت : اللهمّ هل بلّغت ؟ اى ، اى بار خداى آيا رسانيدم ؟ و چون اين تشديدها ثابت شد ، پس قاضى يا والى بايد كه نفس خود را در خانهء پدر و مادر تقدير كند . پس آن چه پس از عزل به دو داده شود در حالى كه در خانهء مادر و پدر خود بود ، روا كه آن را در ولايت بگيرد . و آن چه داند كه براى ولايت به دو داده مىشود ، گرفتن آن حرام بود . و آن چه بر او مشكل شود از هديهء دوستان او كه اگر معزول بودى آيا بدادندى يا نه ، آن شبهت بود و بايد كه از آن احتراز كند .\r\n\r\n\r\n","description":"","footnote":"\r\n( 576 ) ازد ، بطنى از يمن ( گروه كمتر از قبيله را بطن يا حىّ گويند ) .\r\n","page_name":" 338 ","page_number":346},
  {"content":"\r\n\r\n\r\nكتاب آداب صحبت و يارى و برادرى و زندگانى كردن با أصناف خلق\r\n( 1 ) و اين پنجمين كتاب است از « ربع عادات » از كتب احياى علوم دين شامل سه باب :\r\nباب اول در فضيلت برادرى و درجات و فوايد آن باب دوم در حقوق يارى و برادرى و آداب و لوازم آن باب سوم در حقهاى مسلمانى و خويشاوندى و همسايگى . . .\r\n\r\n","description":"","footnote":"","page_name":" 339 ","page_number":347},
  {"content":"\r\n . \r\n","description":"","footnote":"","page_name":" 340 ","page_number":348},
  {"content":"\r\n\r\nبسم اللّه الرّحمن الرّحيم حمد و ثناى نامتناهى حضرت الهى را كه بندگان گزيدهء خود را از راه تفضل و منت به عوارف تخصيص مغمور كرد ، و دلهاى ايشان را به لطايف تردّد و تألف معمور گردانيد تا يك ديگر را به برادرى گرفتند ، و سينه‌هاى ايشان را از شوايب غش و غل تصفيه فرمود تا در سلك موافقت و مخالطت انتظام پذيرد . و درود فراوان بر واسطهء قلادهء انبيا محمد مصطفى - صلوات اللّه و سلامه عليه - باد ، و بر اهل بيت و ياران او كه در قول و فعل متابعت او نمودند و در عدل و إحسان موافق و مطابق وى بودند .\r\nبدان كه دوستى الهى و برادرى دينى از فاضل‌ترين قربتهاست و از لطيف‌ترين فوايد طاعتها در مجارى عبادتها . و مصاحبت را شرطهاست كه بدان صحبت كنندگان به محبت خدايى لاحق « 1 » شوند ، در آن حقهاست كه برادرى به رعايت آن از شوايب كدورت مصفّى گردد ، و به اقامت حقوق آن در حضرت حق تقرب توان نمود ، و به نگاه داشت آن درجات عاليه حاصل توان كرد . و ما به توفيق اللّه تعالى - جلّت عظمته [ 167 
  ] و وسعت رحمته - مقاصد اين كتاب در سه باب بيان كنيم .\r\nان شاء اللّه تعالى .\r\nباب اول در فضيلت برادرى و الفت و شرطها و درجه‌ها و فايده‌هاى آن باب دوم در حقوق يارى و برادرى و آداب و لوازم آن باب سوم در حق مسلمانى و خويشاوندى و همسايگى و ملك و كيفيت زندگانى با هر كه بدين اسباب متوسل باشد\r\n\r\n\r\n","description":"","footnote":"\r\n( 1 ) لاحق ، پيوسته ، متصل .\r\n","page_name":" 341 ","page_number":349},
  {"content":"\r\n . \r\n","description":"","footnote":"","page_name":" 342 ","page_number":350},
  {"content":"\r\n\r\n\r\nباب اول در فضيلت برادرى و الفت و شرطها و درجه‌ها و فايده‌هاى آن\r\n\r\nفضيلت الفت و برادرى\r\n( 1 ) بدان كه الفت ثمرهء خوى خوش است و مفارقت نتيجهء خوى بد . پس خوشخويى دوستى و الفت و موافقت اقتضا كند ، و بد خويى دشمنايگى و حسد و مخالفت بار آرد . و هر گاه كه مثمر ستوده باشد ثمره نيز ستوده بود . و فضيلت خوشخويى در دين پوشيده نيست . و آن فضيلت آن است كه حق تعالى پيغامبر خود را - عليه افضل الصّلوات و ازكى التّسليم - بدان مدح فرموده است ، قوله تعالى :  وَ إِنَّكَ لَعَلى خُلُقٍ عَظِيمٍ  « 2 » . و پيغامبر - صلّى اللّه عليه و سلم - گفته است : اكثر ما يدخل الجنّة تقوى اللّه و حسن الخلق ، اى ، بيشترين چيزى كه در بهشت برود پرهيزكارى و خوشخويى است . و اسامهء شريك روايت كرد كه پيغامبر را - صلّى اللّه عليه و سلم - پرسيديم كه بهترين چيزى كه فرزند آدم را داده‌اند چه چيز است ؟ فرمود : حسن خلق . و [ گفت ( ص ) : 
  ] بعثت لاتمّم محاسن الاخلاق ، اى ، بعث من براى إتمام محاسن اخلاق است . و گفت ( ص ) : أثقل ما يوضع في الميزان خلق حسن ، اى ، گران‌تر چيزى كه در ترازو نهاده شود خوى خوش است . و گفت ( ص ) : ما احسن اللّه خلق امرئ و خلقه فيطعمه النّار ، اى ، حق تعالى آفرينش و خوى هيچ مردى را خوب نگردانيد پس وى را طعمهء آتش كرد . و بو هريره\r\n\r\n\r\n","description":"","footnote":"\r\n( 2 ) قلم 68 - 4 .\r\n","page_name":" 343 ","page_number":351},
  {"content":"\r\n\r\nرا گفت : يا ابا هريرة عليك بحسن الخلق ، اى ، خوى خوش را لازم گير . او پرسيد كه خوى خوش چيست ؟ فرمود : تصل من قطعك و تعفو عمّن ظلمك و تعطى من حرمك ، اى ، آن كه بپيوندى با كسى كه از تو ببرد ، و عفو كنى از كسى كه با تو ستم كند ، و عطا دهى كسى را كه تو را محروم گرداند .\r\nو پوشيده نيست كه ثمرهء خوى خوش الفت است و زوال وحشت « 3 » ، و هر گاه كه مثمر نيكو باشد ثمره نيز نيكو بود . و چگونه بر اين جمله نباشد ؟ كه در ستايش نفس الفت ، خاصه چون رابطهء آن ديندارى و پرهيزكارى « 4 » باشد ، چندان آيات و اخبار و آثار آمده كه كافى و مقنع باشد .\r\nحق تعالى گفت بر سبيل اظهار منت عظيم خود بر خلق ، به آن چه ايشان را نعمت الفت بخشيد ، قوله تعالى :  لَوْ أَنْفَقْتَ ما فِي الْأَرْضِ جَمِيعاً ما أَلَّفْتَ بَيْنَ قُلُوبِهِمْ وَ لكِنَّ اللَّهَ أَلَّفَ بَيْنَهُمْ  « 5 » ، اى ، اگر كل آن چه در روى زمين است نفقت كردى ، دلهاى اوس و خزرج را فراهم نتوانستى آورد - به سبب عدأوتي راسخ كه در ميان ايشان بود - ليكن خداى تعالى دلهاى ايشان را با يك ديگر الفت بخشيد ، كه دلها در قبضهء قدرت اوست . و گفت :  فَأَصْبَحْتُمْ بِنِعْمَتِهِ إِخْواناً  « 6 » ، اى ، پس از عداوت به سبب الفت برادران يك ديگر شديد . پس پراكندگى را نكوهيد و از آن زجر فرمود ، قوله تعالى :\r\n وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا وَ اذْكُرُوا نِعْمَتَ اللَّهِ عَلَيْكُمْ إِذْ كُنْتُمْ أَعْداءً فَأَلَّفَ بَيْنَ قُلُوبِكُمْ فَأَصْبَحْتُمْ بِنِعْمَتِهِ إِخْواناً وَ كُنْتُمْ [ 168 
  ] عَلى شَفا حُفْرَةٍ مِنَ النَّارِ فَأَنْقَذَكُمْ مِنْها كَذلِكَ يُبَيِّنُ اللَّهُ لَكُمْ آياتِهِ لَعَلَّكُمْ تَهْتَدُونَ  ، اى ، به دين خداى تمسك نماييد ، و چنان كه در جاهليت متفرق بوديد مباشيد ، و نعمت حق تعالى - بدانچه شما را اسلام روزى كرد - ياد كنيد ، چه دشمنان يك ديگر بوديد و خداى - عز و جل - دلهاى شما را به اسلام فراهم آورد ، پس برادر يك ديگر شديد ، و بر كران دوزخ بوديد ، پس شما را از آن برهانيد ، همچنين خداى - عز و جل - آيت‌هاى خود را براى شما بيان فرمايد تا شما راه راست يابيد .\r\nو پيغامبر - صلّى اللّه عليه و سلم - گفت : انّ أقربكم منّى مجلسا أحاسنكم اخلاقا الموطّئون أكنافا الّذين يألفون و يؤلفون ، اى ، نزديك‌ترين شما به حضرت من خوشخوىترين شمااند كه اطراف و اكناف ايشان پايمال زايران و سائلان باشد ، كه ايشان با ديگران و ديگران با ايشان الفت گيرند .\r\n[ مترجم گويد : 
  ] اى ، جوانمرد و سخى باشند و بدين سبب خواهندگان بر ايشان بسيار\r\n\r\n\r\n","description":"","footnote":"\r\n( 3 ) وحشت ( مقابل الفت و انس ) ، رميدگى .\r\n( 4 ) در متن عربى اضافه دارد : و حبّ اللّه .\r\n( 5 ) انفال 8 - 63 .\r\n( 6 ) آل عمران 3 - 103 .\r\n","page_name":" 344 ","page_number":352},
  {"content":"\r\n\r\nرسند . و روا كه « طى اكناف » عبارت « 7 » از حلم و رفق و نرمى بود .\r\nو گفت ( ص ) : المؤمن ألف مألوف و لا خير فيمن لا يألف و لا يؤلف ، اى ، مؤمن الفت گيرنده باشد و با وى الفت توان گرفت ، و هيچ نيكويى نباشد در كسى كه الفت نگيرد و با وى الفت گرفته نشود . و در ستايش برادرى دينى فرموده ( ص ) : من أراد اللّه به خيرا رزقه خليلا صالحا ان نسى ذكّره و ان ذكر أعانه ، اى ، هر كه حق تعالى وى را نيكويى خواهد او را دوستى نيك روزى گرداند ، كه اگر فراموش كند وى را ياد دهد ، و اگر ياد دارد اعانت نمايد . و گفت ( ص ) : مثل الاخوين إذا التقيا مثل اليدين تغسل إحداهما الأخرى . و ما التقى مؤمنان قطّ الاّ أفاد اللّه أحدهما من صاحبه خيرا ، اى ، مثل دو برادر چون فراهم آيند مثل دو دست است كه يكى از ايشان ديگرى را بشويد . و دو مؤمن هرگز فراهم نيايند كه نه خداى - عز و جل - يكى را از ايشان از يار او فايده دهد . و در ترغيب برادرى خدايى فرمود ( ص ) : من آخى أخا في اللّه رفعه اللّه درجة في الجنّة لا ينالها بشيء من عمله ، اى ، هر كه براى خداى تعالى برادرى كند خداى تعالى وى را رفعتى بخشد در جنت ، پس درجه‌اى يابد كه به هيچ عمل خود نيابد .\r\nو أبو إدريس خولانى معاذ را گفت كه من تو را دوست مىدارم براى خداى . معاذ گفت : پس من مژده دهم مژده دهم كه من از پيغامبر - صلّى اللّه عليه و سلم - شنيده‌ام كه مىگفت : ينصب لطائفة من النّاس كراسىّ حول العرش يوم القيامة وجوههم كالقمر ليلة البدر ، يفزع النّاس و هم لا يفزعون و يخاف النّاس و هم لا يخافون ، و هم اولياء اللّه لا خوف عليهم و لا هم يحزنون ، اى ، كرسيها نهاده شود روز قيامت گرد بر گرد عرش براى گروهى از مردمان كه روى ايشان چون ماه شب چهارده درخشان باشد ، مردمان واپناهند و ايشان نه واپناهند و مردمان بترسند و ايشان نترسند ، و ايشان اولياى خداى تعالىاند كه بر ايشان ترسى نباشد و اندوهگين نشوند . پس پرسيدند : يا رسول اللّه ، ايشان كيان‌اند ؟\r\nگفت : هم المتحابّون في اللّه ، اى ، ايشان دوست دارندگان يك ديگرند براى خداى - عز و جل . و در روايت أبو هريره بر اين جمله است كه گفت : انّ حول العرش منابر من نور عليها قوم لباسهم نور و وجوههم نور ليسوا بأنبياء و لا شهداء يغبطهم النّبيّون و الشّهداء ، اى ، گرد بر گرد عرش منبرها باشد از نور و بر آن منبرها گروهى كه لباسها و رويهاشان از نور بود و ايشان پيغامبران و شهيدان نباشند و پيغامبران و شهيدان ايشان را غبطه كنند . و بو هريره گفت : يا رسول اللّه ، ايشان را صفت فرماى .\r\n\r\n\r\n","description":"","footnote":"\r\n( 7 ) عبارت ، بيان ، تعبير .\r\n","page_name":" 345 ","page_number":353},
  {"content":"\r\n\r\nگفت : هم المتحابّون في اللّه و المتجالسون في اللّه و المتزاورون في اللّه ، اى ، ايشان دوست دارندگان يك ديگرند براى خداى تعالى و همنشينى كنندگان باشند براى خداى تعالى و يك ديگر را زيارت كنندگان‌اند براى خداى تعالى .\r\nو فرمود ( ص ) : ما تحابّ اثنان في اللّه الاّ كان احبّهما إلى اللّه اشدّهما حبّا لصاحبه ، اى ، دو تن يك ديگر را براى خداى تعالى دوست ندارند كه نه دوست‌ترين ايشان نزد خداى تعالى آن كس باشد كه دوست داشتن وى قوىتر باشد .\r\nو گفته‌اند كه چون دو برادر خدايى باشند كه مقام يكى رفيعتر از ديگرى بود ، آن ديگرى را به مقام آن رفيعتر برند و به وى رسانند ، چنان كه فرزندان را به مادر و پدر ، يا بعضى از اهل را به بعضى رسانند ، زيرا كه اخوّت الهى چون كسب كرده شود كم از عمل ولادت نباشد « 8 » . و حق تعالى گفته است :  أَلْحَقْنا بِهِمْ ذُرِّيَّتَهُمْ وَ ما أَلَتْناهُمْ مِنْ عَمَلِهِمْ مِنْ شَيْءٍ  « 9 » . اى ، فرزندان را به درجه پدران رسانيم در بهشت چون درجهء پدران عالىتر باشد ، و همچنين [ 169 
  ] پدران را به درجهء فرزندان چون درجهء فرزندان عالىتر بود ، چون در اصل ايمان مجتمع باشند ، تا چشمشان به ديدار يك ديگر روشن شود ، و بى آن كه نقصان كنيم از درجهء آن كه عالىتر است زيادت كنيم در درجهء آن كه مقام او نازل‌تر است .\r\nو پيغامبر - صلّى اللّه عليه و سلم - گفت : انّ اللّه عزّ و جلّ يقول : حَقَّتْ مَحَبَّتى لِلَّذينَ يَتَزاوَرونَ مِن اجْلى ، و حَقَّتْ مَحَبَّتى لِلَّذينَ يَتَحابّونَ مِن اجْلى ، و حَقَّتْ مَحَبَّتى لِلّذينَ يَتَباذَلونَ مِن اجْلى ، و حَقَّتْ مَحَبَّتى لِلَّذينَ يَتَناصَرونَ مِن اجْلى ، اى ، خداى - عز و جل - گويد : دوستى من واجب شد مر آن كسان را كه يك ديگر را زيارت كنند از براى من ، و دوستى من واجب شد مر آن كسان را كه يك ديگر را دوست دارند از براى من ، و دوستى من واجب شد مر آن كسان را كه يك ديگر را ببخشند از براى من ، و دوستى من واجب شد مر آن كسان را كه يك ديگر را يارى كنند از براى من .\r\nو پيغامبر - صلّى اللّه عليه و سلم - گفت : انّ اللّه عزّ و جلّ يقول يوم القيامة اين المتحابّون لجلالى ؟\r\nاليوم اظلّهم في ظلّى و اليوم لا ظلّ الاّ ظلّى ، اى ، خداى - عز و جل - گويد روز قيامت كه كجايند دوست دارندگان يك ديگر را براى جلال من ؟ من امروز ايشان را در ظل خود دارم ، و امروز آن روز است كه ظلى نباشد مگر ظل من .\r\n\r\n\r\n","description":"","footnote":"\r\n( 8 ) در عربى : لم تكن دون اخوّة الولادة .\r\n( 9 ) طور 52 - 51 .\r\n","page_name":" 346 ","page_number":354},
  {"content":"\r\n\r\n[ مترجم گويد : 
  ] و تفسير « ظل » اينجا « ستر » است . و به « عز و منعت » هم تفسير كرده‌اند .\r\nو گفت ( ص ) : سبعة يظلّهم اللّه في ظلّه يوم لا ظلّ الاّ ظلّه : امام عادل ، و شاب نشأ في عبادة اللّه عزّ و جلّ ، و رجل قلبه متعلّق بالمسجد إذا خرج منه حتّى يعود إليه ، و رجلان تحابّا في اللّه إذا اجتمعا على ذلك و تفرّقا عليه ، و رجل ذكر اللّه خاليا ففاضت عيناه ، و رجل دعته امرأة ذات حسب و جمال فقال انّى أخاف اللّه عزّ و جلّ ، و رجل تصدّق بصدقة فأخفاها حتّى لا تعلم شماله ما تنفق يمينه ، اى ، هفت كس را خداى - عز و جل - در عز و منعت خود دارد ، روزى كه عز و منعت نباشد جز عز و منعت او : امام عادل ، و جوانى كه به بندگى خداى نشو و نما يابد ، و مردى كه دل او به مسجد متعلق باشد چون از آن بيرون آيد تا آن گاه كه بدان باز رود ، و دو كس كه يك ديگر را براى خداى تعالى دوست دارند چون اجتماع و تفرّقشان بر آن بود ، و مردى كه در حال خلوت خداى - عز و جل - را ياد كند و از چشمهاى او آب بسيار رود ، و مردى كه زنى با جمال و حسب او را به خود خواند و او گويد كه من از خداى مىترسم ، و مردى كه صدقه دهد و آن را پنهان دارد تا به حدى كه دست چپ او نداند آن چه دست راست او نفقة كند .\r\nو گفت ( ص ) : ما زار رجل رجلا في اللّه شوقا إليه و رغبة في لقائه الاّ ناداه ملك من خلفه طبت و طابت لك الجنّة ، اى ، مردى مردى را براى خداى تعالى زيارت نكند از روى اشتياق به دو و رغبت در ديدن او كه نه فريشته‌اى از پس او ندا كند كه پاكيزه شدى و بهشت براى تو خوش شد . و گفت ( ص ) : انّ رجلا زار أخا له في اللّه فارصد اللّه له ملكا فقال : اين تريد ؟ فقال : أريد ان ازور اخى فلانا .\r\nقال : لحاجة لك عنده ؟ قال لا . قال : بقرابة بينك و بينه ؟ قال : لا . قال : فبنعمة له عندك ؟ قال : لا . قال : فبم ؟ قال :\r\nاحبّه في اللّه . قال : فانّ اللّه تعالى أرسلني إليك و يخبرك بانّه يحبّك لحبّك ايّاه و اوجب لك الجنّة ، اى ، مردى خواست برادرى را زيارت كند و حق تعالى فريشته‌اى را براى وى نگاهبان گردانيد ، پس آن فريشته وى را گفت : كجا خواهى رفت ؟ گفت : مىخواهم كه برادر خود فلان را زيارت كنم .\r\nگفت : براى حاجتى كه نزديك اوست ؟ گفت : نى . گفت : براى خويشاوندى كه ميان تو و اوست ؟\r\nگفت : نه . گفت : به سبب نعمتى كه او را نزديك تو است ؟ گفت : نه . گفت : پس به چه سبب ؟ گفت :\r\nدوست دارم او را براى خداى - عز و جل . گفت : بدرستى كه خداى - عز و جل - مرا بر تو فرستاده و تو را خبر مىكند كه تو را دوست مىدارد به سبب دوستى تو وى را ، و بهشت تو را واجب گردانيد .\r\n\r\n","description":"","footnote":"","page_name":" 347 ","page_number":355},
  {"content":"\r\n\r\nو گفت ( ص ) : اوثق عرى الايمان الحبّ في اللّه و البغض في اللّه ، اى ، استوارترين دستاويزهاى ايمان دوستى است از براى خداى تعالى و دشمنى از براى خداى تعالى . و بدين سبب واجب است كه مرد را دشمنان باشند كه ايشان را براى خداى - عز و جل - دشمن دارد ، چنان كه وى را دوستان باشند كه ايشان را براى خداى - عز و جل - دوست دارد .\r\nو آمده است كه خداى - عز و جل - به پيغامبرى از پيغامبران وحى فرستاد كه اما زهد تو در دنيا بدان است كه در عاجل راحت طلبيده‌اى . و اما انقطاع تو زى من بدان است كه به من عزيز شده‌اى ، و ليكن هيچ كس را براى من دشمن گرفته‌اى ؟ و هيچ كس را براى من دوست داشته‌اى ؟\r\nو پيغامبر - عليه الصلاة و السلام - گفت : اللّهمّ لا تجعل لفاجر عندي [ 170 
  ] يدا و علىّ منّة فترزقه منّى محبّة ، اى ، اى بار خداى ، هيچ بد كردارى را نزديك من نعمتى و بر من منتى قرار مده كه او را از من دوستى روزى كنى .\r\nو روايت كرده‌اند كه خداى - عز و جل - به عيسى - عليه السّلام - وحى فرستاد كه اگر به عبادت اهل آسمان‌ها و زمينها مرا بندگى كنى و دوستى تو براى خداى و دشمنى تو براى خداى نباشد ، تو را هيچ سود ندارد . و عيسى - عليه السّلام - گفت : دوستى طلبيد « 9 » نزديك حق تعالى به دشمنى اهل معصيت ، و نزديكى طلبيد « 10 » به حضرت او به دورى از ايشان ، و رضاى او بجوييد به خشم ايشان . گفتند : يا روح اللّه ، پس باكى همنشينى كنيم ؟ گفت : با كسى كه ديدن او شما را از خداى - عز و جل - ياد دهد ، و كسى كه به سخن او علم شما بيفزايد ، و كسى كه عمل او شما را در آخرت راغب گرداند . و در اخبار پيشينيان آمده است كه حق تعالى به موسى - عليه السّلام - وحى فرستاد كه اى پسر عمران ، بيدار باش و براى نفس خود برادران طلب ، چه هر دوستى و يارى كه تو را به رضاى من يارى نكند او تو را دشمن است . و به داود - عليه السّلام - وحى فرستاد كه اى داود ، چه افتاده است كه تو را تنها در گوشه‌اى مىبينم ؟ گفت : يا الهى ، خلق را براى تو دشمن مىدارم . فرمود كه اى داود ، بيدار باش و براى خود دوستان طلب ، چه هر دوستى كه در طلب رضاى من با تو موافق نيست ، او تو را دشمن است و دل تو سخت گرداند و تو را از من دور گرداند . و در اخبار داود - عليه السّلام - آمده است كه گفت : يا رب چگونه كنم كه همه مردمان مرا دوست گيرند ، و در آن چه ميان من و تو است بسلامت باشم ؟ فرمود كه با مردمان به خويهاى ايشان\r\n\r\n\r\n","description":"","footnote":"\r\n( 9 ) طلبيد ، بطلبيد .\r\n( 10 ) طلبيد ، بطلبيد .\r\n","page_name":" 348 ","page_number":356},
  {"content":"\r\n\r\nبايد رفت ، و در آن چه ميان من و تو است بايد إحسان برزيد « 11 » . و در بعضى روايتها آمده كه با اهل دنيا به اخلاق دنيا زندگانى كن ، و با اهل آخرت به اخلاق آخرت زندگانى كن .\r\nو پيغامبر - صلّى اللّه عليه و سلم - فرمود : انّ احبّكم إلى اللّه الّذي يألفون و يؤلفون ، و انّ أبغضكم الى اللّه المشّاءون بالنّميمة المفرّقون بين الاخوان ، اى ، دوست‌ترين شما در حضرت خداى تعالى آن كسان‌اند كه ايشان با مردمان و مردمان با ايشان الفت گيرند ، و دشمن‌ترين شما در حضرت خداى تعالى سخن چينان‌اند كه ميان برادران جدايى اندازند .\r\nو گفت ( ص ) : انّ للَّه تعالى ملكا نصفه من النّار و نصفه من الثّلج يقول : اللّهمّ كما الّفت بين الثّلج و النّار كذلك الّف بين قلوب عبادك الصّالحين ، اى ، خداى - عز و جل - را فريشته‌اى است كه نيمهء او از آتش و نيمهء او از برف است و او گويد : اى بار خداى ، چنان كه ميان آتش و برف فراهم آورده‌اى همچنان ميان دلهاى بندگان صالح خود فراهم آر .\r\nو نيز گفت ( ص ) : ما أحدث عبد أخا في اللّه الاّ أحدث اللّه له درجة في الجنّة ، اى ، هيچ بنده‌اى برادرى نو براى خداى تعالى نگيرد كه نه خداى تعالى براى او درجه‌اى نو در بهشت بنا فرمايد .\r\nو گفت ( ص ) : المتحابّون في اللّه على عمود من ياقوتة حمراء في رأس العمود سبعون ألف غرفة يشرفون على اهل الجنّة يضيء حسنهم لاهل الجنّة كما تضيء الشّمس لاهل الدّنيا ، فيقول اهل الجنّة انطلقوا بنا ننظر إلى المتحابّين في اللّه فيضيء حسنهم لاهل الجنّة كما تضيء الشّمس لاهل الدّنيا عليهم ثياب سندس خضر مكتوب على جباههم المتحابّون في اللّه ، اى ، دوست دارندگان يك ديگر را براى خداى تعالى بر ستونى باشند از ياقوت سرخ ، در سر آن ستون هفتاد هزار غرفه باشد ، و بر اهل بهشت مطّلع « 12 » شوند ، خوبى ايشان اهل بهشت را همچنان روشنايى دهد كه خورشيد اهل دنيا را ، پس اهل بهشت گويند : ما را ببريد تا در دوست دارندگان يك ديگر را براى خداى تعالى بنگريم ، پس خوبى ايشان اهل بهشت را همچنان روشنايى دهد كه خورشيد اهل دنيا را ، بر ايشان باشد جامه‌هايى از ديباى سبز و بر پيشانى ايشان نبشته : المتحابّون في اللّه .\r\n\r\nآثار\r\n( 1 ) على بن ابى طالب - رضى اللّه عنه - گفت : بر شما بادا به برادران كه ايشان عدّت دنيا و\r\n\r\n\r\n","description":"","footnote":"\r\n( 11 ) برزيدن ، ورزيدن .\r\n( 12 ) مطّلع ، مشرف .\r\n","page_name":" 349 ","page_number":357},
  {"content":"\r\n\r\nآخرت‌اند . آيا نشنويد قول اهل آتش را ؟ قوله :   فَما لَنا مِنْ شافِعِينَ وَ لا صَدِيقٍ حَمِيمٍ   « 13 » ، اى ، ما را شفيعان نيستند و دوستى نزديك نيست .\r\nو عبد اللّه بن عمر - رضى اللّه عنهما - گفت : به خداى اگر روزها روزه دارم و افطار نكنم و شبها به قيام گذارم و نخسبم ، و مالهاى نفيس « 14 » خود را در راه خداى تعالى نفقت كنم ، و آن روز كه بميرم در دل من دوستى اهل طاعت خداى و دشمنى اهل معصيت خداى نباشد ، مرا چيزى سود ندارد . و ابن سمّاك در وقت وفات گفت : اى بار خداى ، تو مىدانى كه اگر چه تو را فرمانبردارى نكردم ، مطيعان تو را دوست مىداشتم ، پس آن را براى من در حضرت خود قربتى ساز . و حسن - رضى اللّه عنه - بر ضد اين سخن گفت : اى پسر آدم فريفته مشو به قول آن كه گويد مرد با آن كس باشد [ 171 
  ] كه وى را دوست دارد ، كه تو هرگز به نيك مردان نرسى مگر به اعمال نيك ايشان ، چه جهودان و ترسايان پيغامبران خود را دوست مىداشتند و با ايشان نمىباشند . و اين اشارتى است كه مجرد آن ، بى موافقت در بعضى از اعمال يا كلّ آن ، سود ندارد .\r\nو فضيل گفت در بعضى سخنان خود : هان ، خواهى كه ساكن فردوس باشى و مجاور رحمان در سراى او با پيغامبران و صدّيقان و شهيدان و صالحان ! به كدام كار نيك كه اقامت نموده‌اى ؟ و به كدام شهوت كه آن را بگذاشته‌اى ؟ و به كدام خشم كه آن را فرو خورده‌اى ؟ و به كدام رحم منقطع كه آن را بپيوسته‌اى ؟ و به كدام زلّت برادر خود كه آن را پوشيده‌اى ؟ و به كدام نزديكى كه از براى خداى تعالى از او دور شده‌اى ؟ و به كدام دورى كه از براى خداى تعالى نزديكى او جسته‌اى ؟\r\nو آمده است كه حق تعالى به موسى ( ع ) وحى فرستاد كه هرگز براى من كارى كرده‌اى ؟\r\nموسى - عليه السّلام - گفت : الهى ، براى تو نماز گزاردم و روزه داشتم و صدقه دادم و ذكر گفتم .\r\nفرمود كه نماز برهان تو است ، و روزه سپر تو ، و صدقه سايهء تو ، و ذكر نور تو ، پس كدام كار براى من كرده‌اى ؟ موسى گفت : الهى كارى كه براى تو باشد مرا دلالت فرماى . فرمود كه هيچ كس را براى من دوست داشته‌اى ؟ و هرگز هيچ كس را براى من دشمن گرفته‌اى ؟ پس موسى ( ع ) دانست كه فاضل‌ترين كارها دوستى و دشمنى است براى خداى تعالى .\r\n\r\n\r\n","description":"","footnote":"\r\n( 13 ) شعراء 26 - 100 و 101 .\r\n( 14 ) در شرح زبيدى : ( و أنفقت مالى غلقا ) اى حبسا .\r\n","page_name":" 350 ","page_number":358},
  {"content":"\r\n\r\nو ابن مسعود - رضى اللّه عنه - گفت : اگر مردى ميان ركن « 15 » و مقام « 16 » بايستد و هفتاد سال بندگى كند ، هر آينه خداى - عز و جل - روز قيامت وى را با آن كس بعث كند كه وى را دوست دارد . و حسن گفت : بريدن از فاسق قربانى است در حضرت الهى . و مردى محمد واسع را گفت كه من تو را براى خداى دوست مىدارم . گفت : آن كه از براى او مرا دوست مىدارى تو را دوست دارد . پس روى بگردانيد و گفت : اى بار خداى ، من به تو باز داشت مىخواهم « 17 » كه مرا براى تو دوست دارند و « 18 » تو مرا دشمن گرفته باشى . و مردى بر داود طائى رفت ، داود او را گفت : حاجت تو چيست ؟ گفت : زيارت تو . گفت : بدين كه زيارت من كردى خيرى اقامت نمودى ، و ليكن بنگر كه بر من چه نازل شود چون مرا گويند كه تو كيستى كه تو را زيارت كنند ، از زاهدانى ؟ به خداى كه نه . از عابدانى ؟ به خداى كه نه . از صالحانى ؟ به خداى كه نه . پس خود را ملامت كردن گرفت و چنين گفت : در جوانى فاسق بودى و چون پير شدى مرايى گشتى ، به خداى كه مرايى بتر از فاسق باشد . و عمر - رضى اللّه عنه - گفت : چون يكى از شما از برادر خود دوستيى يابد ، بايد كه بدان تمسك نمايد ، چه آن كم يابد . و مجاهد گفت : دوستان خدايى چون فراهم آيند و در روى يك ديگر تبسم فرمايند ، گناه از ايشان همچنان بريزد كه برگ درخت در زمستان چون خشك شود . و فضيل گفت : در روى برادر خدايى نگريستن به دوستى و رحمت عبادت است . و اللّه اعلم .\r\n\r\nبيان معنى دوستى و اخوت الهى و تمييز آن از اخوت دنيوى\r\n( 1 ) بدان كه دوستى و دشمنى براى خداى كارى غامض است و بدانچه ياد كنيم پرده از آن برداشته شود . و آن چنان است كه صحبت دو قسم است :\r\nيكى آن كه به اتفاق واقع شود ، چون صحبت به سبب همسايگى ، يا به سبب فراهم آمدن در دبيرستان « 19 » ، يا در مدرسه ، يا در بازار ، يا بر در سلطان ، يا در سفرها .\r\n\r\n\r\n","description":"","footnote":"\r\n( 15 ) ركن ، مراد حجر الاسود است .\r\n( 16 ) مقام ، مقام إبراهيم در بيت اللّه الحرام ، سنگى كه حضرت إبراهيم بر آن ايستاد . . . و اين همان سنگ معروفى است كه به امر خدا در مسجد الحرام نهاده‌اند و مردم پس از طواف نزد آن نماز گزارند .\r\n( 17 ) در عربى : انّى أعوذ بك .\r\n( 18 ) و حال آن كه .\r\n( 19 ) دبيرستان ، مكتب .\r\n","page_name":" 351 ","page_number":359},
  {"content":"\r\n\r\nدوم آن كه به اختيار انشا كرده شود و مقصود بود . و مراد ما بيان اين قسم است ، چه اخوت دينى لا محاله در اين قسم تواند بود . چه ثواب جز به افعال اختيارى نباشد ، و ترغيب جز در آن نبود . و صحبت عبارتى « 20 » است از مجالست و مخالطت و محاورت . و بدين كارها مردم قصد غيرى نكند مگر چون وى را دوست دارد ، چه از غير محبوب اجتناب نمايد و مباعدت طلبد و قصد مخالطت او نكند . و آن كه محبوب بود : اما براى ذات او بود ، نه به سبب آن كه به واسطهء او به محبوبى و مقصودى وراى آن توان رسيد ، اما براى آن كه به واسطهء او مقصودى ديگر حاصل شود .\r\nو آن مقصود يا مقصور باشد بر دنيا و حظهاى آن ، و يا متعلق باشد به آخرت ، و يا متعلق به حق تعالى بود . و حاصل اين تقسيم چهار قسم بود :\r\nقسم اول و آن دوستى تو است آدمى را براى ذات او . و آن ممكن است ، بدانچه نزديك تو در ذات خود محبوب بود ، پس دوست دارى ، به معنى آن كه از ديدن و شناختن و مشاهدهء اخلاق او لذت يا بى ، چه آن را خوب دانى و نيكو شمرى ، و هر چه نيكو بود ، در حق دريابندهء جمال او لذيذ باشد ، و هر چه لذيذ باشد محبوب بود . و لذت تبع استحسان « 21 » است ، و استحسان تبع مناسبت و ملايمت و موافقت طبعهاست .\r\nپس آن مستحسن يا صورت ظاهر باشد ، اى حسن خلقت ، و يا صورت باطن ، اى كمال عقل و حسن اخلاق . و حسن افعال تابع [ 172 
  ] حسن اخلاق است ، و غزارت « 22 » علم تابع كمال عقل . و جملهء آن نزديك طبع سليم و عقل مستقيم مستحسن است ، و هر چه مستحسن باشد لذيذ و محبوب بود . بل در ائتلاف دلها كارى از اين غامض‌تر است ، چه روا باشد كه ميان دو تن مودتى مستحكم شود ، بى آن كه در صورت ملاحتى باشد و در خلقت و اخلاق حسنى ، و ليكن مناسبتى باشد كه در باطن سبب الفت و موجب موافقت شود . چه شبه هر چيزى بطبع بدان چيز مايل گردد .\r\nو مشابهتهاى باطن پوشيده باشد ، و آن را سببهاى دقيق بود كه آدمى بر آن مطلع نتواند شد . و پيغامبر - صلّى اللّه عليه و سلم - از آن عبارت فرموده است آن جا كه گفته است : الارواح جنود مجنّدة فما تعارف منها ائتلف و ما تناكر منها اختلف ، اى ، جانها لشكرهاى فراهم آمده است ، پس آن چه يك ديگر را از آن بشناسند فراهم آيند و آن چه يك ديگر را نشناسند مختلف شوند . پس ناشناختن يك ديگر\r\n\r\n\r\n","description":"","footnote":"\r\n( 20 ) عبارت ، بيان ، تعبير .\r\n( 21 ) استحسان ، نيكو شمردن .\r\n( 22 ) غزارت ، بسيارى .\r\n","page_name":" 352 ","page_number":360},
  {"content":"\r\n\r\nنتيجهء تباين است ، و فراهم آمدن نتيجهء تناسب است كه از آن به « تعارف » عبارت فرموده است . و در بعضى ألفاظ تلتقي فتشامّ في الهواء آمده است ، اى فراهم آيند و يك ديگر را ببويند .\r\nو يكى از علما بر سبيل كنايت چنين گفته است كه حق تعالى جانها را بر شكل گوى بيافريد و بعضى را از آن بشكافت و بر گرد عرش در آورد . پس هر دو روحى از دو قطعه ، كه آن جا يك ديگر را بشناختند و فراهم آمدند ، در دنيا مواصلت نمودند . و پيغامبر - عليه السّلام - گفت :\r\nأرواح المؤمنين لتلتقيان على مسيرة يوم و ما رأى أحدهما صاحبه قطّ ، اى ، جانهاى مؤمنان بر يك روزه راه با يك ديگر التقا كنند ، و يكى از ايشان ديگرى را هرگز نديده باشد .\r\nو آمده است كه در مكه زنى بود كه زنان را بخندانيدى ، و زنى ديگر بود در مدينه كه هم پيشهء وى داشت ، پس آن زن از مكه به مدينه آمد و بر آن زن مدينه‌اى نزول كرد ، پس به خدمت عايشه - رضى اللّه عنها - رفت و سخنانى گفت كه عايشه را به خنده آورد . عايشه از جاى نزول او پرسيد . او تقرير كرد . عايشه گفت : صدق اللّه و صدق رسول اللّه ، از پيغامبر - صلّى اللّه عليه و سلم - شنيدم كه مىگفت : الارواح جنود مجنّدة ( الحديث ) .\r\nو حق در اين آن است كه مشاهده و تجربه گواهى مىدهند كه چون تناسب مىباشد ائتلاف حاصل مىآيد ، و تناسب در طبعها و خويها به باطن و ظاهر كارى مفهوم است . و اما سببهايى كه آن مناسبت اقتضا مىكند قوّت بشر را بدان اطلاع نتواند بود . و غايت بيهوده گويى منجم است كه گويد : چون طالع كسى بر تسديس طالع ديگرى يا بر تثليث او باشد ، پس آن نظر موافقت و مودت بود ، و تناسب و دوستى يك ديگر اقتضا كند ، و چون بر مقابله يا تربيع آن باشد ، دشمنى بار آرد . و اگر اين سخن صادق بودى ، بدانچه در مجارى سنت الهى در خلقت آسمان و زمين هم بر اين جمله باشد ، اشكال در آن بيش از آن اشكال باشد كه در اصل تناسب . پس خوض كردن در چيزى كه سرّ آن آدمى را مكشوف نباشد معنى ندارد . چه از علم ما را جز اندكى نرسيده است « 23 » . و در تصديق آن تجربه و مشاهده بسنده است ، و خبر بر آن وارد شده است .\r\nپيغامبر - صلّى اللّه عليه و سلم - گفت : لو انّ مؤمنا دخل إلى مجلس فيه مائة منافق و مؤمن واحد ، لجاء حتّى يجلس إليه ، و لو انّ منافقا دخل إلى مجلس فيه مائة مؤمن و منافق واحد ، لجاء حتّى يجلس إليه ، اى ، اگر گرويده‌اى در مجلسى آيد كه در آن صد منافق باشد و يكى گرويده ، هر آينه بيايد تا پهلوى آن\r\n\r\n\r\n","description":"","footnote":"\r\n( 23 ) ناظر به آيهء :  وَ ما أُوتِيتُمْ مِنَ الْعِلْمِ إِلَّا قَلِيلًا  ( إسراء 17 - 85 ) .\r\n","page_name":" 353 ","page_number":361},
  {"content":"\r\n\r\nگرويده بنشيند ، و اگر منافقى به محفلى آيد كه در آن صد مؤمن و يكى منافق بود ، هر آينه بيايد تا پهلوى آن منافق بنشيند . و اين دليل است كه شبه هر چيزى بطبع بدان چيز مايل باشد اگر چه او را بدان شعور نبود .\r\nو مالك دينار گفتى كه دو كس در معاشرت متفق نشوند مگر آن كه هر دو به يك صفت متصف باشند . و اشكال مردمان چون أجناس مرغانند . و دو نوع از مرغان در پريدن فراهم نيايند كه نه در ايشان مناسبتى باشد . پس گفت : مردى روزى زاغى را با كبوترى ديد و از آن تعجب نمود و گفت : متفق شده‌اند و از يك شكل نيستند ! و چون حركت كردند ديدند كه هر دو لنگند ، گفت : بدين موجب متفق شده‌اند . و براى اين يكى از حكما گفت : هر آدمى با شكل خود الفت گيرد ، چنان كه هر مرغى با جنس خود . و چون دو تن مدتى صحبت كنند و در حال متشاكل نباشند ، هر آينه از يك ديگر جدايى گزينند . و اين معنى پوشيده است كه شاعران نيز دريافته‌اند ، تا يكى از ايشان گفته است ، شعر :\r\n و قائل كيف تفارقتما ؟ * فقلت قولا فيه انصاف\r\nلم يك من شكلى ففارقته * و النّاس اشكال و الاّف « 24 » \r\nاى ، گوينده‌اى پرسيد [ 173 
  ] كه چگونه جدا شديد ؟ و من جوابى به انصاف گفتم كه از شكل من نبود ، بدان از او جدا شدم ، و مردمان اشكال و الفت گيرندگان باشند .\r\nو از اين سخن ظاهر شد كه آدمى را روا باشد كه براى ذات او دوست داشته شود ، نه براى فايده‌اى كه از وى حاصل آيد ، در حال يا در مآل ، بل به مجرد جنسيت و مناسبت كه در طبعهاى باطن و خويهاى پوشيده بود . و دوستى جمال هم در اين قسم داخل شود چون « 25 » مقصود بدان راندن شهوت نباشد . چه ، صورت خوب در عين خود لذيذ است ، اگر چه كسى را اصل شهوت نباشد ، تا به حدى كه ديدن ميوه‌ها و شكوفه‌ها و سيب لعل رنگ و آب روان و سبزه ، بى غرضى كه در عين آن باشد ، لذيذ است .\r\nو دوستى براى خداى در اين قسم داخل نشود ، بل اين دوستى طبعى و شهوانى است ، و از كسى كه به خداى نگرود نيز متصور است ، الاّ آن است كه اگر غرضى نكوهيده بدان پيوندد\r\n\r\n\r\n","description":"","footnote":"\r\n( 24 ) الاّف ( ج آلف ) ، الفت گيرندگان .\r\n( 25 ) چون ، اگر .\r\n","page_name":" 354 ","page_number":362},
  {"content":"\r\n\r\nنكوهيده شود ، چون دوست داشتن صورتهاى نيكو براى شهوت ، جايى كه راندن آن روا نباشد . و اگر غرضى نكوهيده بدان نپيوندد مباح بود ، و در آن حمدى و ذمّى نباشد . چه دوستى يا محمود است يا مذموم يا مباح ، كه نه محمود باشد و نه مذموم .\r\nقسم دوم آن كه او را دوست دارد تا از ذات او غير ذات او يابد . پس آن وسيلت باشد به محبوبى غير از او . و وسيلت محبوب هم محبوب بود . و آن چه را براى غير آن دوست دارند به حقيقت آن غير محبوب بود ، و ليكن راه رسيدن به محبوب محبوب است . و براى اين مردمان زر و نقره را دوست دارند و در آن غرضى نيست ، چه نتوان خورد و نتوان پوشيد ، و ليكن وسيلت محبوبات است . و بعضى از مردمان همچنان محبوب باشند كه زر و سيم ، از آن روى كه وسيلت مقصود باشند ، و از ايشان جاهى يا مالى يا علمى حاصل شود . چنان كه كسى پادشاهى را دوست دارد براى نفع گرفتن به مال و جاه او ، و خواص او را دوست دارد تا او را پيش وى ثنا گويند و كار او را در دل وى ممهّد گردانند . و آن طلب اگر بر فوايد دنيا مقصور باشد از جملهء دوستى به خداى نبود ، و اگر بر فوايد دنيا مقصور نباشد و ليكن مقصود او از آن مطلوب جز دنيا نباشد ، چون دوستى شاگرد استاد را ، آن نيز از دوستى خداى بيرون است . چه استاد را دوست مىدارد كه از او علم حاصل كند ، پس محبوب او علم باشد ، و چون مقصود او آن نيست كه به خداى تعالى تقرب نمايد ، بل مقصود او آن است كه جاه و مال و قبول خلق حاصل كند ، پس محبوب او جاه و قبول باشد و علم وسيلت آن است و استاد وسيلت علم است ، پس در چيزى از آن دوستى الهى نيست ، چه كل آن از كسى كه به خداى اصلا ايمان ندارد نيز متصور است .\r\nپس اين نيز دو قسم است : مذموم و مباح . پس اگر مطلوب او غرضهاى نكوهيده بود ، از مقهور كردن اقران ، و در اختيار گرفتن مال يتيمان ، و ظلم بر مردمان به تقلد قضا و غير آن ، از دوستى نكوهيده باشد . و اگر مقصود رسيدن به مباحى باشد آن هم مباح بود . و حكم و صفت وسيلت از حكم و صفت مقصد حاصل شود ، چه وسيلت تابع باشد و به نفس خود قايم نبود .\r\nقسم سوم آن كه وى را دوست دارند ، نه براى ذات او ، بل براى غير او ، و رجوع آن غير به نصيبهاى دنياوى نباشد بل به نصيبهاى اخروى بود . و اين نيز ظاهر است و در آن غموضى « 26 »\r\n\r\n\r\n","description":"","footnote":"\r\n( 26 ) غموض ، پوشيدگى .\r\n","page_name":" 355 ","page_number":363},
  {"content":"\r\n\r\nنيست . چنان كه كسى استاد و پير خود را دوست دارد ، زيرا كه به واسطهء آنان علم و عمل آموزد . و مقصود از علم و عمل فوز آخرت باشد ، و اين در جملهء دوست دارندگان براى خداى تعالى باشد .\r\nو همچنين كسى كه شاگرد خود را دوست دارد كه از او علم گيرد و به واسطهء آن مرتبهء تعليم يابد و به درجهء عظيم در ملكوت آسمانى ترقى نمايد . چه عيسى - عليه السّلام - گفته است كه هر كه علم داند و بر آن كار كند و ديگران را بياموزد ، او را در ملكوت آسمان عظيم خوانند . و تعليم جز به متعلّم راست نيابد . پس متعلّم آلت تحصيل آن كمال باشد معلم را . پس اگر معلم متعلمى را دوست دارد ، چه سينهء خود را جاى كشاورزى او گردانيده است كه به سبب آن كشاورزى در ملكوت آسمان رتبت عظيم يابد ، دوستى وى براى خداى تعالى باشد . بل كسى كه براى خداى تعالى مالهاى خود صدقه دهد و ميهمانان جمع كند تا به جهت ايشان طعامهاى لذيذ نادر پيش آورد ، پس طباخى را از براى حسن صنعت او در طبخ دوست دارد ، او نيز از جملهء دوست دارندگان باشد كه مردم را براى خداى تعالى دوست دارند . و همچنين اگر كسى را دوست دارد كه صدقهء او به مستحقان رساند ، دوستى وى براى خداى تعالى باشد .\r\nبل بدين زيادت كنيم و گوييم : چون كسى را دوست دارد كه وى را به شستن جامه و رفتن خانه و پختن طعام خدمت كند تا او به فراغ خاطر به علم يا به عمل پردازد ، و مقصود او از استخدام در اين كارها فراغ باشد براى عبادت ، هم از جملهء دوست دارندگان براى خداى تعالى باشد .\r\nبل بر اين هم زيادت كنيم و گوييم كه اگر كسى را دوست دارد كه مال خود بر او نفقت كند ، و در نان و جامه و خانه و همه غرضهاى دنياوى او مواسات « 27 » نمايد ، و مقصود [ 174 
  ] او از جملهء اين غرضها فراغت باشد براى علم و عمل تا به خداى - عز و جل - تقرب نمايد ، دوستى وى هم براى خداى تعالى بود . چه در سلف جماعتى بودند كه طايفه‌اى از توانگران كفايت ايشان تكفل نمودندى ، و بدين موجب هر دو فريق يك ديگر را دوست داشتندى ، و دوستى هر دو براى خداى تعالى بود .\r\nبل بر اين نيز زيادت كنيم و گوييم كه هر كه زنى صالحه را به زنى كند تا خود را از وسواس شيطان نگاه دارد و دين خود را صيانت نمايد ، يا فرزندى صالح كه وى را دعا گويد\r\n\r\n\r\n","description":"","footnote":"\r\n( 27 ) مواسات ، غمخوارى ، يارى ، موافقت .\r\n","page_name":" 356 ","page_number":364},
  {"content":"\r\n\r\nحاصل آيد ، و آن زن را براى آن كه واسطهء اين مقاصد دينى است دوست دارد ، دوستى وى براى خداى بود . و براى اين در اخبار آمده است كه مرد در نفقت كردن بر عيال تا به حدى كه لقمه‌اى به دهان وى نهد اجرى عظيم و ثوابى جزيل « 28 » يابد .\r\nبل مىگوييم : هر كه در دوستى خداى و جستن رضاى او و طلب لقاى او در آخرت مولع باشد ، چون غير او را دوست دارد دوستى او براى خداى بود ، زيرا كه صورت نبندد كه او چيزى را دوست گيرد مگر به سبب آن چه مناسب است آن را كه به نزديك او محبوب است ، و اين رضاى خداى تعالى است .\r\nبل بر اين زيادت كنيم و گوييم : اگر در دل او دو محبت باشد ، محبت خداى و محبت دنيا ، و در شخصى هر دو معنى جمع شود ، چنان كه صلاحيت دارد كه هم وسيلت خداى تعالى باشد و هم وسيلت دنيا . پس چون او را براى صلاحيت هر دوگان دوست دارد ، هم دوستى وى الهى بود .\r\nچنان كه كسى استادى را دوست دارد كه وى را دين آموزد ، و مهمات دنياوى او كفايت كند به مواسات در مال ، پس او از آن روى كه در طبع او طلب راحت دنيا و سعادت آخرت هست و استادش وسيلت هر دو است ، به جهت هر دو معنى دوستدار وى بود ، هم از جملهء دوست دارندگانى باشد كه براى خداى تعالى دوست مىدارند . چه از شرط دوستى خدايى آن نيست كه در عاجل حظى را البته دوست ندارند ، چه در دعاهايى كه پيغامبران بدان مأمورند جمع است ميان دنيا و آخرت . و از آن جمله اين دعاست :  رَبَّنا آتِنا فِي الدُّنْيا حَسَنَةً وَ فِي الْآخِرَةِ حَسَنَةً  « 29 » . و عيسى - صلوات اللّه و سلامه عليه - در دعايش گفت : اللّهمّ لا تشمت بى عدوّى و لا تسؤ بي صديقى و لا تجعل مصيبتى في دينى و لا تجعل الدّنيا أكبر همّى . پس دفع شماتت دشمنان از حظهاى دنيا خواست ، و نگفت كه دنيا را اصلا از انديشه من مگردان ، بل گفت : آن را بزرگترين انديشهء من مگردان . و پيغامبر ما - صلوات اللّه و سلامه عليه - در دعاى خود گفت : اللّهمّ انّى اسألك رحمة أنال بها شرف كرامتك في الدّنيا و الآخرة . و گفت : اللّهمّ عافني من بلاء الدّنيا و عذاب الآخرة .\r\nو در جمله چون دوستى سعادت آخرت مناقض دوستى خداى نباشد ، پس دوستى صحت و سلامت و كفايت و كرامت در دنيا چگونه مناقض دوستى خداى تعالى باشد ؟ و دنيا و آخرت عبارت « 30 » است از دو حالت كه يكى از آن نزديك‌تر از ديگر است . پس چگونه صورت بندد كه\r\n\r\n\r\n","description":"","footnote":"\r\n( 28 ) جزيل ، بسيار .\r\n( 29 ) بقره 2 - 201 .\r\n( 30 ) عبارت ، بيان ، تعبير .\r\n","page_name":" 357 ","page_number":365},
  {"content":"\r\n\r\nآدمى حظهاى فردا را دوست دارد و امروز را دوست ندارد ! و حظهاى فردا را از آن دوست دارد كه حظهاى فردا نيز حاضر خواهد شد . پس حال حاضر لا بد باشد كه مطلوب بود . الاّ آن است كه حظهاى عاجل دو قسم است : يكى آن كه ضد حظهاى آخرت است و مانع از آن . و او آن است كه انبيا و اوليا از آن احتراز كرده‌اند و احتراز فرموده . و دوم آن كه ضد حظهاى آخرت نيست . و از آن امتناع ننموده‌اند ، چنان كه نكاح صحيح و خوردن حلال و غير آن . پس آن چه ضد حظهاى آخرت است ، حق عاقل آن است كه آن را كراهيت دارد و دوست نگيرد - اعنى بعقل كراهيت دارد نه بطبع - چنان كه كراهيت دارد تناول طعامى لذيذ كه پادشاهى را باشد و داند كه اگر بدان اقدام نمايد دستش ببرند يا گردنش بزنند ، نه بدان معنى كه آن طعام لذيذ چنان شود كه آرزوى آن ندارد ، و ليكن بدان معنى كه عقل مانع او باشد از اقدام نمودن بدان ، و ضررى « 31 » كه از آن حاصل شود كراهيت دارد .\r\nو مقصود از اين آن است كه اگر استاد را دوست دارد بدانچه وى را مال مىبخشد و تعليم مىكند ، يا او شاگرد را دوست دارد بدانچه وى را خدمت مىكند يا تعلّم مىنمايد ، و يكى از اين حظ عاجل است و دوم حظ آجل است ، پس او از آن جمله باشد كه براى خداى دوست دارند ، و ليكن به شرطى . و آن شرط آن است كه اگر وى را علم نياموزد ، يا آموختن متعذر شود ، دوستى وى بدين موجب نقصان پذيرد . و آن مقدار كه بدين سبب كم شود دوستى الهى بود ، و بدين مقدار ثواب دوستى الهى يابد . و مستنكر « 32 » نيست كه تو آدميى را بغايت دوست دارى براى مجموع غرضها كه به وى منوط باشد ، و اگر بعضى از آن در توقف ماند دوستى تو كمى پذيرد ، و اگر [ 175 
  ] حصول آن غرضها زيادت شود دوستى تو افزونى گيرد . زيرا كه دوستى تو زر را چون دوستى تو سيم را نيست چون در وزن متساوى باشند ، زيرا كه از زر غرضها بيش از آن حاصل شود كه از سيم . پس زيادت دوستى به زيادت حصول غرض باشد . و محال نيست كه غرضهاى دنيايى و اخروى [ با هم در يك شخص 
  ] « 33 » جمع شود ، و آن در جملهء دوستى خدايى داخل شود .\r\nو حدّ او آن است كه هر دوستى اگر گرويدن به خداى و آخرت نباشد وجود آن صورت نبندد ، آن دوستى الهى باشد . و همچنين هر زيادتى در دوستى كه بى گرويدن به خداى و آخرت وجود آن\r\n\r\n\r\n","description":"","footnote":"\r\n( 31 ) يعنى ضررى را .\r\n( 32 ) مستنكر ، ناشناخته ، مستنكر نيست ، بعيد نيست .\r\n( 33 ) عبارت داخل كروسه از شرح زبيدى است .\r\n","page_name":" 358 ","page_number":366},
  {"content":"\r\n\r\nصورت نبندد ، آن دوستى الهى باشد . و نيز آن مقدار اگر چه اندك باشد عزيز « 33 » باشد .\r\nجريرى گفت : در قرن اول معاملت به دين بود تا آن گاه كه كار دين رقت پذيرفت . و در قرن دوم به وفا تا آن گاه كه وفا نماند . و در قرن سوم مروت تا آن گاه كه مروت بشد ، و جز رغبت و رهبت « 34 » نماند .\r\nقسم چهارم آن كه خالص براى خداى تعالى دوست دارد ، نه براى آن كه از وى علمى و عملى فرا گيرد يا او را وسيلت سازد به كارى وراى ذات او . و اين عالىتر درجات است ، و باريك‌تر و پوشيده‌تر آن است . و اين نيز ممكن است . چه از آثار غلبهء دوستى آن است كه از محبوب سرايت كند به كسانى كه متعلّق وى باشد و با وى مناسبتى دارد ، اگر چه مناسبتى بعيد باشد . چه هر كه آدميى را دوست دارد ، دوستى با افراط ، محبّ او را و محبوب او را دوست دارد ، و دوست دارد كسى را كه خدمت وى كند ، و دوست دارد كسى را كه ثناى وى گويد ، و دوست دارد كسى را كه در خشنودى محبوب او مسارعت نمايد . تا به حدى كه بقية بن وليد گفت : مؤمن چون مؤمن را دوست دارد سگ وى را نيز دوست دارد . و همچنين است كه گفته است . و تجربهء احوال عاشقان شاهد آن است و اشعار شاعران نكته ياب دليل آن . و تحفهء دوست را بر سبيل يادگار نگاه دارند « 35 » ، و منزلگاه و محلت و همسايگان او را دوست گيرند ، چنان كه مجنون گفته است ، شعر :\r\n امرّ على جدار ديار ليلى * اقبل ذا الدّيار و ذا الجدارا\r\nو ما حبّ الدّيار شغفن قلبى * و لكن حبّ من سكن الدّيارا \r\nاى ، بر ديوار سراى ليلى مىگذرم ، و سراى و ديوار او را مىبوسم و دوستى سراى دل مرا أسير نكرده است ، و ليكن دوستى ساكن سراى مرا مغلوب گردانيده است .\r\nپس مشاهده و تجربه دليل مىكند كه دوستى از ذات محبوب در گذرد و به چيزهايى كه محيط بر وى باشد و به وى تعلقى و مناسبتى دارد ، اگر چه بعيد باشد ، سرايت كند ، و ليكن اين از خاصيت فرط محبت است ، و اصل محبت در آن كافى نيست . و اتساع دوستى در گذشتن آن از ذات محبوب و سرايت آن به چيزهايى كه گرد بر گرد وى باشد و به اسباب وى متعلّق بود بر اندازهء افراط دوستى و قوّت آن باشد . و همچنين دوستى خداى تعالى ، چون قوى شود و بر دل\r\n\r\n\r\n","description":"","footnote":"\r\n( 33 ) عزيز ، كمياب .\r\n( 34 ) رهبت ، ترس .\r\n( 35 ) در شرح زبيدى : يحفظ ثوب المحبوب و تحفته .\r\n","page_name":" 359 ","page_number":367},
  {"content":"\r\n\r\nغالب و مستولى گردد تا به حدى كه مولع آن شود ، پس به هر موجودى كه جز اوست سرايت كند ، چه هر موجودى كه جز اوست اثرى از آثار قدرت اوست . و هر كه آدميى را دوست دارد ، خط او و صنعت او و همه افعال او دوست دارد . و براى اين چون در خدمت پيغامبر - صلّى اللّه عليه و سلم - نوباوه‌اى « 36 » بردندى ، آن را اكرام كردى و بر چشمهاى خود ماليدى و گفتى كه اين به پروردگار ما قريب العهد است .\r\nو دوستى حق تعالى گاهى از صدق اميدوارى باشد در وعده‌هايى كه فرموده است و آن چه در آخرت از نعمتهاى او متوقّع است ، و گاهى از الطاف و انواع ايادى كه در سابق ارزانى داشته است ، و گاهى براى ذات او نه براى كارى ديگر ، و اين دقيق‌تر و عالىتر انواع دوستى است ، و تحقيق آن در « كتاب محبت » از « ربع منجيات » بخواهد آمد . و دوستى حق تعالى چون قوى شد از هر وجه كه اتفاق افتد ، به هر چيزى كه به دو متعلق باشد نوعى از تعلق سرايت كند ، تا به چيزى كه آن در نفس خود دردمند كننده و مكروه باشد هم شاد شود . و ليكن افراط دوستى در يافتن درد را ضعيف گرداند ، و شادى به كردار محبوب و قصد او دردمند گردانيدن را دريافت درد را بپوشد ، چنان كه زخم زدن معشوق و پنك « 37 » گرفتن او كه در آن نوع عتابى بود ، چه قوّت دوستى چندان شادى انگيزد كه درك درد آن پوشيده ماند . و قومى در دوستى خداى به حدى رسيده‌اند كه گفته‌اند كه ما ميان بلا و نعمت فرقى نكنيم ، چه همه از خداى تعالى است ، و شاد نشويم مگر بدانچه رضاى خداى در آن باشد . تا به حدى كه يكى از ايشان گفته است كه من نخواهم كه مغفرت خداى به معصيت او يابم . و سمنون گفته است « 38 » ، شعر :\r\n و ليس لي في سواك حظّ * فكيف ما شئت فاختبرنى \r\nاى ، مرا جز در تو نصيبى نيست ، چنان كه خواهى مرا امتحان فرماى .\r\nو تحقيق اين [ 176 
  ] در « كتاب محبت » بخواهد آمد . و مقصود آن است كه دوستى خداى چون قوى شود ، دوستى هر كسى كه به حق بندگى خداى در علم يا عمل قيام نمايد بار آرد ، و دوستى هر كسى كه در وى صفتى پسنديدهء خداى باشد ، از خوى خوش يا رعايت آداب شرع ،\r\n\r\n\r\n","description":"","footnote":"\r\n( 36 ) نوباوه ، نوبر .\r\n( 37 ) پنك ، نشگون .\r\n( 38 ) در شرح زبيدى : و قال شقيق البلخي رحمة اللّه تعالى . . .\r\nأورده القشيري في اول رسالة في ترجمة سمنون المحب انّه انشد هذا البيت . . . ( 6 - 189 ) .\r\n","page_name":" 360 ","page_number":368},
  {"content":"\r\n\r\nاقتضا كند . و هيچ گرويدهء دوستدار خداى و آخرت نباشد كه نه « 39 » چون او را از حال دو مرد اخبار كنند يكى عالم عابد و ديگر جاهل فاسق ، كه نه او در نفس خود به عالم عابد ميلى يابد . پس ضعف و قوت آن ميل بر اندازهء ضعف و قوّت ايمان ، و بر اندازهء ضعف و قوّت دوستى خداى تعالى باشد . و اين ميل حاصل شود اگر چه ايشان « 40 » از او غايب باشند ، چنان كه داند كه وى را در دنيا و آخرت از ايشان بدى و نيكى نرسد . پس اين ميل دوستى باشد براى خداى تعالى بى نصيبى ، زيرا كه او را بدان دوست مىدارد كه محبوب و مرضىّ « 41 » بارى تعالى و محبّ اوست و مشغول به عبادت او . الاّ آن است كه چون ميل ضعيف باشد ، اثر او ظاهر نشود ، پس آن را ثوابى و اجرى هم ظاهر نبود . و چون قوى بود ، بعث و تحريض كند بر موالات و نصرت و يارى كردن به « 42 » نفس و مال و زبان . و تفاوت مردمان بر اندازهء تفاوت ايشان باشد در دوستى خداى - عز و جل .\r\nو اگر دوستى مقصور باشد بر نصيبى كه از محبوب يابند در حال يا در مآل ، دوستى مردگان ، از عالمان و عابدان و از صحابه و از تابعين ، بل از پيغامبران گذشته - صلوات اللّه عليهم أجمعين - صورت نبندد . و دوستى كل ايشان در دل هر مسلمانى متدين پوشيده است . و پيدا شدن آن بدان باشد كه چون دشمنان در يكى از ايشان قدح كنند در خشم شود ، و چون دوستان به ستايش و ذكر و محاسن ايشان بپردازند شادمان گردد براى خداى تعالى ، زيرا كه ايشان خواص بندگان خدايند . و هر كه پادشاهى يا شخص صاحب جمالى را دوست دارد ، خاصگان و خدمتكاران و دوستداران او را هم دوست دارد . الاّ آن است كه اين دوستى را به مقابله با نصيبهاى نفس امتحان توان كرد . و روا باشد كه چنان غالب شود كه نفس را هيچ حظى باقى نگذارد ، مگر در چيزى كه آن حظّ محبوب باشد . و از اين عبارت كرده است آن كس كه گفته است ، شعر :\r\n أريد وصاله و يريد هجرى * فاترك ما أريد لما يريد \r\nاى ، من وصال او خواهم و او هجر من ، پس من مراد خود براى مراد او بگذارم . و نيز آن كس كه\r\n\r\n\r\n","description":"","footnote":"\r\n( 39 ) كه نه ، مگر اينكه ، در عربى : الاّ .\r\n( 40 ) آن دو مرد : عالم عابد و جاهل فاسق .\r\n( 41 ) مرضىّ ، پسنديده ، مقبول .\r\n( 42 ) به ، با .\r\n","page_name":" 361 ","page_number":369},
  {"content":"\r\n\r\nگفته است : و ما لجرح إذا أرضاكم الم ، اى ، در خستگيى كه رضاى شما در آن باشد درد نبود .\r\nو روا كه دوستى چنان باشد كه بعضى نصيبها بدان گذاشته شود « 43 » و بعضى نه . چنان كه نفس كسى مسامحت كند كه نيمهء مال خود يا ثلث يا عشر آن را براى محبوب بگذارد . چه اندازهء مال ترازوى دوستى است ، كه درجهء محبوب نتوان دانست مگر به محبوبى كه در مقابلهء آن گذاشته شود . پس هر كه حبّ او همگى دلش را فرارسد ، وى را محبوبى جز او نماند ، پس براى نفس خود چيزى نگاه ندارد . چنان كه أبو بكر صديق - رضى اللّه عنه - براى نفس خود اهل و مال نگذاشت : دختر را كه قرّة عين او بود تسليم كرد و همهء مال خود ببخشيد .\r\nو ابن عمر گفت كه پيغامبر - عليه السّلام - نشسته بود و أبو بكر به خدمت او آمد و گليمى بر او بود كه آن را به خلالى « 44 » استوار كرده بود . جبرئيل - عليه السّلام - فرود آمد ، از حضرت الهى سلام رسانيد و گفت : يا رسول اللّه ، چگونه است كه أبو بكر گليمى را بر خود به خلالى استوار كرده است ؟ پيغامبر - صلّى اللّه عليه و سلم - گفت : مال خود پيش از فتح در حق من صرف كرد .\r\nجبرئيل - عليه السّلام - گفت : سلام خداى - عز و جل - به دو رسان و بگو كه پروردگار تو مىفرمايد كه در اين درويشى از من راضيى يا ساخط ؟ « 45 » پس پيغامبر - صلّى اللّه عليه و سلم روى به أبو بكر - رضى اللّه عنه - آورد و گفت يا ابا بكر ، هذا جبرئيل يقرئك السّلام من اللّه تعالى و يقول : أ راض أنت عنّى في فقرك هذا ام ساخط ؟ ابو بكر بگريست و گفت : اعلى ربّى أسخط انا عن ربّى راض ، انا عن ربّى راض انا عن ربّى راض ، اى ، آيا بر پروردگار خود در خشم شوم ! من از پروردگار خود خشنودم ، سه بار .\r\nپس حاصل اين سخن آن است كه هر كه عالمى را يا عابدى را دوست دارد ، يا كسى را كه در علمى يا عبادتى يا خيرى رغبت نمايد او را براى خداى تعالى دوست داشته باشد ، أجر و ثواب او بر اندازهء قوّت دوستى أبو بود . و اين شرح دوستى است براى خداى تعالى و درجات آن .\r\nو دشمنى هم براى وى بدين روشن شود ، و ليكن ما آن را بيانى زيادت كنيم ، ان شاء اللّه تعالى .\r\n\r\nبيان دشمنى براى خداى تعالى\r\n( 1 ) بدان كه هر كه او را دوستى الهى بود ، ناچار بغض الهيش نيز بود . چه اگر تو آدمى را بدان دوست\r\n\r\n\r\n","description":"","footnote":"\r\n( 43 ) گذاشتن ، ترك كردن .\r\n( 44 ) خلال ، چوب يا آهنى كه بدان دو كنارهء جامه را به هم دوزند تا از باد نپرد .\r\n( 45 ) ساخط ، خشمگين .\r\n","page_name":" 362 ","page_number":370},
  {"content":"\r\n\r\nدارى كه مطيع و محبوب خداى است ، پس اگر او عاصى شود چاره‌اى نباشد از آن كه وى را دشمن دارى ، براى آن كه عاصى و ممقوت خداى است . و هر كه به سببى دوست گيرد بايد كه به ضد آن دشمن گيرد . و اين هر دو متلازمند كه يكى از ديگرى جدا نشوند ، و آن در دوستى و دشمنى [ 177 
  ] مطّرد است در عادات ، و ليكن هر يك از پوستى و دشمنى در دل پوشيده است ، و ترشح آن در حال غلبه باشد . و آن ترشح كند به ظاهر شدن افعال دوست دارندگان و دشمن دارندگان ، از مقاربت و مباعدت و مخالفت و موافقت . پس چون در فعل پيدا آيد ، آن را موالات و معادات خوانند . و براى آن حق تعالى فرمود : هَل واليت فِىَّ وَليّا و هَل عادَيْتَ فِىَّ عَدُوًّا ؟ چنان كه نقل كرديم .\r\nو اين واضح است در حق كسى كه تو را جز طاعات او ظاهر نشود ، چه توانى كه او را دوست دارى ، يا جز فسق و فجور و اخلاق بد او ظاهر نشود ، پس توانى كه او را دشمن دارى . و مشكل اينجا بود كه طاعتها به معصيتها آميخته شود . چه تو گويى : ميان دوستى و دشمنى كه متناقضند چگونه جمع كنم ؟ و همچنين ثمرهء ايشان از موافقت و مخالفت و موالات و معادات متناقضند . پس گوييم كه آن در حق خداى - عز و جل - متناقض نيست ، چنان كه در نصيب آدميان متناقض نيست . چه هر گاه كه در شخصى خصلتهايى فراهم آيد كه نزديك تو بعضى از آن محبوب باشد و بعضى از آن مكروه ، تو آن شخص را از وجهى دوست دارى و از وجهى دشمن .\r\nچه هر كه زنى خوب ديدار « 46 » و بد كردار دارد ، يا فرزندى هوشيار خدمتكار و ليكن فاسق دارد ، ايشان را از وجهى دوست دارد و از وجهى دشمن . پس با ايشان بر حالتى بود ميان دو حالت . چه اگر وى را سه فرزند فرض كرده شود : يكى با ذكا و نيكو كار ، دوم پليد و بد كردار ، و سوم پليد و نيكو كار يا با ذكاى نافرمانبردار ، او نفس خود را با ايشان بر سه حالت متفاوت به حسب تفاوت خصلتهاى ايشان يابد . پس حال تو به اضافت « 47 » سه كس ، كه بر يكى طاعت غالب بود و بر دوم معصيت و بر سوم هر دو جمع باشد ، بايد كه همچنين بود و تفاوت آن بر سه مرتبه باشد . و آن بدان بود كه هر صفتى را به نصيب آن مخصوص گردانى ، از دشمنى و دوستى و اعراض و اقبال و پيوستگى و جدايى و ديگر فعلهايى كه از آن صادر شود .\r\nسؤال بر هر مسلمانى كه هست اسلام او طاعت است ، پس با اسلام وى را چگونه دشمن دارى ؟\r\n\r\n\r\n","description":"","footnote":"\r\n( 46 ) خوب ديدار ، خوبروى .\r\n( 47 ) به اضافت ، به نسبت .\r\n","page_name":" 363 ","page_number":371},
  {"content":"\r\n\r\nجواب به سبب اسلام وى را دوست دارى و به سبب معصيت دشمن . و با او به حالى باشى كه اگر حال او را با حال كافرى بد كردار قياس كنى ، ميان آن دو حال فرقى يا بى . و آن فرق از دوستى اسلام باشد و گزارد حق آن . و جنايت او بر حقوق الهى و طاعت او قياس كنى بر جنايتى كه در حق تو كند و طاعتى كه تو را دارد . چه كسى كه در يك غرض با تو موافقت نمايد و در ديگرى مخالفت كند ، تو با او به حالى متوسط باشى ميان اقبال و اعراض ، و استرسال « 48 » و انقباض « 49 » ، و تودّد « 50 » و توحّش « 51 » ، و در اكرام او چنان مبالغت نكنى كه در اكرام كسى كه در همه غرضهاى تو موافق باشد ، و در اهانت او چنان مبالغت نكنى كه در اهانت كسى كه در جميع أغراض تو را مخالفت مىكند . و اين توسط « 52 » گاهى به طرف اهانت مايل‌تر باشد به سبب غلبهء جنايت ، و گاهى به طرف اكرام مايل‌تر به سبب بسيارى موافقت . پس همچنين بايد بود در حق كسى كه طاعت خداى تعالى اقامت نمايد و بر معصيت وى اقدام كند ، و گاهى رضاى او را متعرّض « 53 » باشد و گاهى سخط او را .\r\nسؤال دشمنى به چه چيز اظهار توان كرد ؟\r\nجواب اما در قول ، بدان كه گاهى سخن گفتن را با وى منقطع كنى و گاهى سخنان درشت گويى و استخفاف نمايى . و اما در فعل ، بدان كه از سعى در اعانت او قطع كنى و در اسائت « 54 » او سعى نمايى و حاجتهاى او را باطل گردانى . و بعضى از اين سخت‌تر از بعضى است ، و اين بر اندازهء درجات فسق و معصيت است كه از وى صادر مىشود .\r\nاما آن چه بر سبيل زلّت رود ، كه معلوم است كه او از آن پشيمان است ، بر آن اصرار ننمايد ، اغماض و پرده پوشيدن در آن اولى .\r\nاما آن چه بر آن اصرار كند از كبيره و صغيره : اگر ميان تو و او صحبتى مستحكم باشد ، آن را حكمى ديگر است ، و علما را در آن خلاف است ، و آن بخواهد آمد . اما چون صحبت و حقى مؤكد نباشد ، از ظاهر كردن اثر دشمنى چاره نبود ، اما در اعراض و دور شدن و اندكى التفات به دو ، و اما در استخفاف و او را سخنان درشت گفتن ، و اين سخت‌تر از اعراض است ، و آن\r\n\r\n\r\n","description":"","footnote":"\r\n( 48 ) استرسال ، گشاده‌رويى .\r\n( 49 ) انقباض ، ترشرويى .\r\n( 50 ) تودّد ، دوستى نمودن .\r\n( 51 ) توحّش ، رميده شدن .\r\n( 52 ) توسط ، متوسط بودن ، در حال ترديد قرار گرفتن .\r\n( 53 ) متعرّض ، پيش آينده .\r\n( 54 ) اسائت ( مقابل إحسان ) ، بدى كردن .\r\n","page_name":" 364 ","page_number":372},
  {"content":"\r\n\r\nبر اندازهء غلظت و خفّت معصيت باشد .\r\nو همچنين در فعل نيز دو مرتبه است : يكى آن كه معونت و رفق و نصرت خود از او بازگيرى ، و اين كمترين درجه است . دوم آن كه غرضهاى او باطل كنى ، چنان كه دشمنان كنند ، و از اين چاره نيست . و ليكن در چيزى كه در معصيت بر او بسته گرداند روا باشد . اما در چيزى كه در آن مؤثر نباشد نبايد كرد . مثال آن : مردى است كه معصيت او خوردن خمر بود ، چون زنى خواهد « 55 » كه اگر نكاح او وى را ميسر شود در آن به مال و جمال و جاه مغبوط « 56 » بود ، الاّ آن كه آن را در منع از خوردن خمر يا تحريض بر آن اثرى نباشد ، و تو بر إتمام مقصود او و إبطال آن قادر باشى ، تو را نرسد كه در إبطال آن سعى كنى . اما اگر اعانت او بر إتمام آن مقصود بگذارى « 57 » براى ظاهر كردن خشم به سبب فسق او ، در آن باكى نباشد . و گذاشتن آن واجب نبود ، چه روا كه تو را نيتى باشد در آن كه به اعانت او تلطف نمايى و شفقت [ 178 
  ] ظاهر گردانى تا دوستى تو را معتقد شود و نصيحت تو را قبول كند ، پس اين نيكو بود . و اگر آن متوقع نباشد « 58 » ، و خواهى كه در آن غرض با او اعانت كنى براى گزاردن حق اسلام او ، از آن منعى نباشد ، بل نيكوتر آن بود ، اگر معصيت او آن باشد كه در حق تو خيانتى كرده باشد ، يا در حق كسى كه تعلق به تو دارد . چه قوله تعالى :  وَ لا يَأْتَلِ أُولُوا الْفَضْلِ مِنْكُمْ وَ السَّعَةِ . . .  « 59 » ( الآية ) در اين معنى نازل شده است : چون مسطح اثاثة در واقعهء افك « 60 » سخنى گفته بود - و أبو بكر - رضى اللّه عنه - در حق وى پيوسته به مال مواسات نمودى و إحسان فرمودى - چون وى اين سخن بگفت ، ابو بكر - رضى اللّه عنه - سوگند ياد كرد كه ديگر در حق وى إحسان نكند . و كدام معصيت زيادت از آن كه حرم پيغامبر را - صلّى اللّه عليه و سلم - تعرض نمايد ، و در زنى مثل عايشه - رضى اللّه عنها - زبان درازى كند . الاّ آن است كه ابو بكر بدين واقعه در نفس خود چون مظلومى بود .\r\nو عفو از كسى كه او بر وى ظلم كرده باشد ، و إحسان به جاى كسى كه در حق وى اسائت كرده بود ، از اخلاق صدّيقان است . و إحسان تو در حق كسى كه بر تو ظلم كرده باشد « 61 » نيكو آيد ،\r\n\r\n\r\n","description":"","footnote":"\r\n( 55 ) زنى را خواستگارى كند .\r\n( 56 ) مغبوط ، محسود .\r\n( 57 ) گذاشتن ، ترك كردن .\r\n( 58 ) اميد و انتظار آن نرود .\r\n( 59 ) نور 24 - 22 .\r\n( 60 ) قضيهء « افك » در ترجمهء تفسير طبرى ، ص 1124 آمده است ، نيز سورهء نور 24 - 11 - 21 .\r\n( 61 ) در نسخهء فيضيه : تظلم كرده باشد ، در عربى : و انما يحسن الاحسان الى من ظلمك ، متن طبق نسخهء عربى تصحيح شد .\r\n","page_name":" 365 ","page_number":373},
  {"content":"\r\n\r\nاما در حق كسى كه بر ديگرى ظلم كرده بود و در خداى بدان عاصى شده ، نيكو نباشد ، چه نيكويى در حق ظالم بدى باشد در حق مظلوم ، و حق مظلوم به رعايت اولى است ، و تقويت دل او به اعراض از ظالم در حضرت خداى به از تقويت دل ظالم . اما چون تو مظلوم باشى ، إحسان تو در حق او آن باشد كه عفو كنى و در گذارى .\r\nو طريقه‌هاى سلف در ظاهر كردن دشمنى با اهل معاصى مختلف است . و همه متفق شده‌اند كه بر ظالمان و مبتدعان و هر كه معصيت او متعدى شود به غير او ، دشمنى اظهار مىبايد كرد . و اما كسى كه معصيت خدا در نفس او بود : بعضى از علما در همهء عاصيان به نظر رحمت نگريسته‌اند ، و بعضى در انكار مبالغت نموده‌اند و دورى از او اختيار كرده . و احمد حنبل براى كمتر سخنى بزرگان را مهجور كردى . يحيى معين را مهجور كرد بدان كه گفت : من از كسى چيزى نخواهم و اگر ديو « 62 » بر من چيزى آرد از او بستانم . و از حارث محاسبى منقطع شد بدان كه در رد معتزله تصنيفي ساخت و گفت « 63 » اول شبهت ايشان آورده‌اى و مردمان را بر آن داشته‌اى كه در آن تفكر كنند ، پس بر ايشان رد كرده‌اى . و از أبو ثور اعراض كرد بدان كه قول پيغامبر - صلّى اللّه عليه و سلم : انّ اللّه تعالى خلق آدم على صورته تأويل گفت . و اين كارى است كه به نيت مختلف شود .\r\nو اختلاف نيت به اختلاف حال بود . پس اگر غالب بر دل او اين نظر باشد كه مردمان مضطر و عاجز و مسخر تقديرند ، تساهل در دشمنايگى اقتضا كند ، و آن را وجهى است . و ليكن مداهنت بدان ملتبس شود ، چه بيشتر داعيه‌هاى اغضا « 64 » كردن از معصيتها مداهنت باشد و مراعات دلها و ترسيدن از وحشت و نفرت آن . و شيطان آن بر نادانان احمق پوشيده گرداند بدان كه آن نگريستن است به چشم رحمت . و محك اين سخن آن است كه در حالى كه جنايت بر خاص حق او بود ، به چشم رحمت نگرد و گويد كه او مسخر است و از قدر حذر نتوان كرد ، و چگونه اين كار نكند كه بر او نبشته شده است ، پس مثل اين كس را نيت در اغماض از جنايت در حق خداى - عز و جل - درست تواند بود . و اگر در حال جنايت بر حق خود در خشم شود ، و در حال جنايت بر حق خداى - عز و جل - رحمت كند ، مداهن و مغرور باشد به فريب شيطان .\r\nسؤال كمتر درجات در اظهار دشمنايگى آن است كه از او دور شود و اعراض نمايد و رفق و\r\n\r\n\r\n","description":"","footnote":"\r\n( 62 ) ديو ، شيطان ، در عربى : سلطان .\r\n( 63 ) احمد حنبل .\r\n( 64 ) اغضا ، چشم پوشى .\r\n","page_name":" 366 ","page_number":374},
  {"content":"\r\n\r\nيارى خود را از او منقطع گرداند ، پس آيا اين اقل واجب است تا بنده به ترك آن عاصى شود يا نه ؟\r\nجواب در ظاهر علم ، اين در تحت ايجاب و تكليف داخل نشود ، چه مىدانيم كه جماعتى كه در زمان پيغامبر و صحابه شراب خوردند و به فواحش ارتكاب نمودند به كليت مهجور نبودند ، بل بعضى از صحابه با ايشان سخن درشت گفتندى و دشمنى اظهار كردندى ، و بعضى اعراض نمودندى و تعرض ايشان نكردندى ، و بعضى در ايشان به چشم رحمت نگريستندى و دورى و جدايى از ايشان نگزيدندى . و اين دقيقه‌هاى دينى است كه طرق سالكان راه آخرت در آن مختلف است . و عمل هر كسى بر مقتضى حال و وقت اوست . و مقتضى احوال در اين كارها يا مكروه است يا مندوب . پس در مرتبت فضايل است و به تحريم و ايجاب نرسد . و آن چه در تكليف داخل شود اصل معرفت بارى تعالى است و اصل دوستى او . و باشد كه اين به غير او متعدى نشود ، چه متعدى افراط دوستى و استيلاى آن باشد ، و آن در فتوا تحت ظاهر تكليف در حق مردمان عوام اصلا داخل نشود .\r\n\r\nبيان مراتب آن كسان كه براى خداى تعالى دشمن داشته شوند و كيفيت معاملت ايشان\r\n( 1 ) اگر گويى : اظهار دشمنى به فعل اگر واجب نبود ، در استحباب آن خود شكى نيست ، و مراتب عاصيان و فاسقان [ 179 
  ] مختلف است ، پس فضيلت به معاملت ايشان چگونه توان يافت ، و همه را در يك مسلك بايد داشت يا نه ؟ پس بدان كه مخالفت خداى تعالى يا در اعتقاد باشد يا در عمل . و مخالف در اعتقاد يا كافر بود يا مبتدع . و مبتدع يا به بدعت خود دعوت كند يا خاموش باشد ، اما به عجز و اما به اختيار . پس اقسام فساد در اعتقاد سه است .\r\nاول - كفر كافر اگر حربى بود ، مستحق كشتن باشد يا بنده گرفتن ، و وراى اين دو كار اهانتى نيست . و اما ذمّى ، ايذاى او روا نباشد مگر به روى گردانيدن و حقير داشتن او ، بدانچه وى را مضطر گردانى به تنگ‌ترين راهى ، و افتتاح سلام « 65 » بگذارى « 66 » . و چون او السلام عليك گويد ، تو\r\n\r\n\r\n","description":"","footnote":"\r\n( 65 ) افتتاح سلام ، پيشى گرفتن در سلام گفتن .\r\n( 66 ) گذاشتن ، ترك كردن .\r\n","page_name":" 367 ","page_number":375},
  {"content":"\r\n\r\nگويى و عليك . و اولى آن كه با وى مخالطت و معاملت و مؤاكلت « 66 » نكنى . و اما گستاخى « 67 » با وى چنان كه با دوستان كنند بغايت مكروه است ، و نزديك است كه آن چه از آن قوى باشد به حد تحريم انجامد . قوله تعالى :  لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ وَ لَوْ كانُوا آباءَهُمْ أَوْ أَبْناءَهُمْ أَوْ إِخْوانَهُمْ أَوْ عَشِيرَتَهُمْ  « 68 » ، اى ، نيابى گروهى را كه گرويده‌اند به خداى و روز قيامت كه دوستى كنند با كسانى كه خداى و رسول او را مخالفت نموده‌اند ، اگر چه پدران ايشان باشند يا پسران ايشان يا برادران ايشان باشند يا دودمان ايشان . قوله تعالى :   يا أَيُّهَا الَّذِينَ آمَنُوا لا تَتَّخِذُوا عَدُوِّي وَ عَدُوَّكُمْ أَوْلِياءَ   « 69 » ، اى ، اى آن كسانى كه بگرويده‌ايد ، دشمنان مرا و دشمنان خود را دوست مگيريد .\r\nمترجم مىگويد كه اين آيت در شأن حاطب بن ابى بلتعه نازل شده است كه او به مشركان مكه نامه نبشته بود و از حال پيغامبر - صلّى اللّه عليه و سلم - اعلام كرده بود .\r\nو پيغامبر - عليه الصلاة و السلام - گفت : المؤمن و المشرك لا تتراءى ناراهما ، اى ، مؤمن و مشرك ، آتش ايشان يك ديگر را نبينند .\r\nمترجم مىگويد كه اين حديث چند وجه احتمال دارد : يكى آن كه مؤمن و مشرك بايد مقاربت و مخالطت نكنند كه آتش‌هاى ايشان يك ديگر را نبينند . و دوم آن كه مراد از « آتش » آتش حرب است ، اى ، آتش‌هاى ايشان مختلف باشد كه يكى به خداى تعالى خواند و ديگرى به شيطان .\r\nو سوم آن كه سمت « 70 » و علامت ايشان مختلف باشد ، اى ، مؤمن بايد كه به مشركان تشبّه ننمايد . و چهارم آن كه مؤمن و مشرك را با يك دگر مشاورت نباشد ، زيرا آنان دشمنان يك ديگرند .\r\nدوم مبتدعى كه به بدعت خود دعوت كند . پس اگر وى را بدعتى باشد كه بدان كفر لازم آيد ، كار او سخت‌تر از ذمّى باشد ، چه با وى به جزيت قرار نشايد داد ، و به عقد ذمت مسامحت نبايد كرد . و اگر بدعتى بود كه بدان كفر لازم نيايد ، كار او - بينه و بين اللّه - خفيفتر از كافر باشد ، و ليكن بايد كه انكار بر او صعبتر از آن باشد كه بر كافر . چه شر كافر متعدى نيست ، كه چون مسلمانان كفر او اعتقاد كرده‌اند به سخن او التفات نكنند ، كه او دعوى اسلام و اعتقاد حق نكند .\r\nاما مبتدعى كه به بدعت دعوت كند و گويد آن چه بدان دعوت مىكند حق است ، او سبب\r\n\r\n\r\n","description":"","footnote":"\r\n( 66 ) مؤاكلت ، هم غذايى ، هم سفرگى .\r\n( 67 ) گستاخى ، رفتار خودمانى و بى تكلف ، گشاده‌رويى .\r\n( 68 ) مجادله 58 - 22 .\r\n( 69 ) ممتحنه 60 - 1 .\r\n( 70 ) سمت ، نشان .\r\n","page_name":" 368 ","page_number":376},
  {"content":"\r\n\r\nگمراهى خلق باشد و شر او متعدى بود ، پس استحباب در اظهار دشمنى با او و منقطع شدن از او و حقير داشتن او و تشنيع بر او به بدعت و تنفير مردمان از او قوىتر باشد . و اگر در خلوت سلام گويد ، در جواب باز دادن به او باكى نباشد . و اگر داند كه اعراض از او و جواب او ناگفتن بدعت را در دل او زشت گرداند و در زجر « 71 » او مؤثر باشد ، ترك جواب اولى . زيرا كه جواب ، اگر چه واجب است ، به كمتر غرضى ساقط شود ، تا به حدى كه در حال به گرمابه بودن يا در قضاى حاجت ساقط مىشود . و غرض زجر مهمتر از اين غرضهاست . و اگر در ملأ باشد ، ترك جواب اولى و آن كه إحسان و اعانت از او باز گيرد ، خاصه در آن چه مردمان را ظاهر شود . و پيغامبر - صلّى اللّه عليه و سلم - گفت : من انتهر صاحب بدعة ملأ اللّه قلبه امنا و ايمانا ، و من أهان صاحب بدعة امّنه اللّه يوم الفزع الاكبر ، و من الان له او أكرمه او لقيه ببشر فقد استخفّ بما انزل اللّه على محمّد ، اى ، هر كه صاحب بدعتى را به سنگ برزند ، حق تعالى دل او را پر امن و ايمان گرداند ، و هر كه صاحب بدعتى را خوار دارد ، خداى تعالى روز فزع أكبر وى را ايمن كند ، و هر كه با او نرمى كند و او را گرامى دارد ، يا به تازه رويى در او بيند ، استخفاف كرده باشد بر آن چه حق تعالى بر محمد ( ص ) فرستاده است .\r\nسوم مبتدع عامى كه دعوت نتواند كرد ، و بيم آن نباشد كه به دو اقتدا كنند ، پس كار او آسانتر بود . و اولى آن كه با سخن درشت و خوار داشتى « 72 » با وى آغاز كرده نشود ، بل در نصيحت او تلطف كرده آيد . چه دلهاى عوام زود بگردد . و اگر نصيحت سود ندارد ، و در اعراض از او تقبيح بدعت او باشد در چشم او ، استحباب اعراض مؤكّد شود . و اگر داند كه آن در وى اثر نكند بدانچه طبع او فسرده « 73 » باشد و اعتقاد او در دل او راسخ گشته ، پس اعراض اولى . [ 180 
  ] زيرا كه در تقبيح بدعت چون مبالغت نرود ، بدعت ميان خلق شايع شود و فساد آن عام گردد .\r\nو اما عاصى به فعل و عمل ، نه به اعتقاد ، از دو بيرون نباشد : يا چنان باشد كه غير او از او رنج بيند ، چون ظلم و غصب و گواهى دروغ و غيبت و تضريب « 74 » ميان مردمان و اقدام به سخن چينى و امثال آن ، يا چنان باشد كه در نفس او مقصور بود و ديگرى را نرنجاند . و اين دو\r\n\r\n\r\n","description":"","footnote":"\r\n( 71 ) زجر ، باز داشتن .\r\n( 72 ) خوار داشت ( مصدر مرخّم مركب ) ، تحقير .\r\n( 73 ) فسرده ، منجمد .\r\n( 74 ) تضريب ، سخن چينى .\r\n","page_name":" 369 ","page_number":377},
  {"content":"\r\n\r\nقسم است . يكى آن كه غير خود را به فساد خواند ، چون صاحب خرابات ، كه ميان مردان و زنان جمع كند و اسباب شرب خمر و فساد براى مفسدان مهيا گرداند . دوم آن كه غيرى را به فساد نخواند ، چون دزد و خمر خوار و زانى . و آن كه ديگرى را به فساد بخواند ، معصيت او يا كبيره باشد يا صغيره . و هر يكى از ايشان يا مصرّ باشد يا مصرّ نبود . پس از اين تقسيمات سه قسم حاصل آيد ، و هر قسمتى را از اين سه مرتبه‌هاست ، و بعضى سخت‌تر از بعضى است ، پس همه را بر يك مسلك نبايد داشت .\r\nاول و اين صعبتر است ، آن است كه مردمان از ايشان رنج بينند ، چون ظلم و غصب و گواهى دروغ و غيبت و تضريب يا سخن چينى . و اولى اعراض باشد از ايشان و ترك مخالطت ، و انقباض از معاملت با ايشان ، چه معصيت در آن چه به ايذاى خلق رجوع دارد صعب بود . پس ايشان اقسام باشند : يكى آن كه در خونها ظلم كند ، ديگرى در مالها ، و ديگرى در عرضها . و بعضى از آن سخت‌تر از بعضى است . و استحباب در خوار داشت ايشان بغايت مؤكد است . و هر گاه كه متوقع بود كه از خوار داشت زجرى « 74 » ايشان را يا غير ايشان را حاصل آيد ، كار در آن مؤكدتر و قوىتر باشد .\r\nدوم صاحب خرابات و آن كه اسباب فساد مهيا كند و طريقهاى آن بر مردمان آسان گرداند . پس اين شخص مردمان را در دنيا رنجه داشت « 75 » ندارد ، و ليكن به فعل خود دين ايشان را باطل كند ، اگر چه بر وفق رضاى ايشان بود . و او به اول نزديك است و ليكن خفيفتر از اول است ، كه « 76 » معصيت ميان بنده و خداى به عفو نزديك‌تر باشد ، و ليكن از آن روى كه على الاجمال متعدى است به غير او ، سخت است . و اين نيز خوار داشت « 77 » و جدايى و ترك جواب سلام اقتضا كند ، چون گمان برد كه در آن او را يا غير او را نوع زجرى حاصل آيد .\r\nسوم آن كه در نفس خود فاسق باشد به خمر خوردن ، يا گذاشتن « 78 » واجب ، يا ارتكاب محظورى كه به وى مخصوص بود . و كار او خفيفتر باشد . و ليكن اگر در وقت مباشرت يافته شود ، منع او از آن چه امتناع نمايد واجب گردد ، اگر چه به زدن و استخفاف بود . چه نهى منكر واجب است . و چون از آن فارغ شود ، و بداند كه آن از عادت اوست و بر آن مصر است : پس اگر به حقيقت بداند\r\n\r\n\r\n","description":"","footnote":"\r\n( 74 ) زجر ، باز داشتن .\r\n( 75 ) رنجه داشت ( مصدر مرخم مركب ) .\r\n( 76 ) كه ، زيرا كه .\r\n( 77 ) خوار داشت ( مصدر مرخّم مركب ) ، تحقير .\r\n( 78 ) گذاشتن ، ترك كردن .\r\n","page_name":" 370 ","page_number":378},
  {"content":"\r\n\r\nكه نصيحت او از معاودت وى مانع باشد ، نصيحت واجب بود ، و اگر به حقيقت نداند و ليكن اميد دارد ، فاضل‌تر نصيحت بود و باز داشتن بتلطف ، يا به درشتى اگر سودمندتر بود .\r\nو اما در اعراض از جواب سلام و باز بودن از مخالطت ، جايى كه اصرار او معلوم باشد و در نصيحت بى منفعت ، نظر است و سيرت علما در آن مختلف . و درست آن است كه آن به اختلاف نيت مختلف شود . و در اين حال گفته‌اند : الاعمال بالنيّات . چه رفق كردن و به چشم رحمت در خلق نگريستن نوعى است از تواضع ، و در عنف و اعراض نوعى است از زجر . و فتوا در اين باب از دل بايد خواست . پس آن چه به هوى و مقتضى طبع او مايل‌تر ، ضد آن اولى . چه استخفاف و عنف باشد « 78 » كه از كبر و عجب و لذت يافتن به اظهار رفعت و نازيدن به صلاح بود ، و رفق باشد كه از مداهنت و استمالت دل بود تا به واسطهء آن غرضى برآيد ، و ترس از تأثير وحشت و نفرت او در جاه و مال به گمانى كه نزديك بود يا دور . و اين همه تردّد است به اشارات شيطان و از اعمال اهل آخرت دور است .\r\nپس هر كه در كارهاى دينى راغب باشد ، در تفتيش اين دقيقه‌ها و مراقبت اين حالها با نفس خود مجاهدت كند . و مفتى در اين باب دل تو بود . و روا كه در اجتهاد مصيب باشد و روا كه مخطى بود ، و باشد كه بر متابعت هوى اقدام او به حكم غرور باشد و پندارد كه براى خداى تعالى كارى مىكند و سالك راه آخرت است . و بيان اين دقيقه‌ها در « كتاب غرور » از « ربع مهلكات » بخواهد آمد .\r\nو دليل تخفيف كار در فسق قاصر كه ميان بنده و خداى باشد آن است كه خمر خوارى را چند نوبت پيش پيغامبر - صلّى اللّه عليه و سلم - بردند و او معاودت مىنمود . يكى از صحابه گفت :\r\nلعنه اللّه ، خمر خوردن او در غايت بسيارى است . پيغامبر - عليه افضل الصلوات و از كى التسليم - گفت : لا تكن عونا للشيطان على أخيك ، اى ، ديو را بر برادر خود معاونت مكن ، يا لفظى كه معنى آن اين است . و اين اشاراتى است بدان كه رفق از عنف و درشتى اولى . [ 181 
  ]\r\n\r\n\r\n","description":"","footnote":"\r\n( 78 ) باشد ، چه بسا .\r\n","page_name":" 371 ","page_number":379},
  {"content":"\r\n\r\n\r\nبيان صفتهايى كه وجود آن شرط است بر كسى كه صحبت او اختيار خواهد افتاد\r\n( 1 ) بدان كه هر آدمى صحبت را نشايد . پيغامبر - صلّى اللّه عليه و سلم - گفت : المرء على دين خليله فلينظر أحدكم من يخالل ، اى ، مرد بر عادت دوست خود باشد ، پس بايد بنگرد كه با كه دوستى مىكند .\r\nمترجم مىگويد كه مراد از اين سخن آن است كه آدمى عادت و خوى كسى گيرد كه با وى مخالطت كند . پس بايد كه با بهتر از خود دوستى گيرد نه با كمتر از خود ، تا درجهء نيكويى وى در ارتفاع باشد نه در انحطاط . و يخالّ ، و يخالل هر دو روايت شده ، و يخالّ صحيح‌تر است .\r\nو چاره نيست كه متميز باشد به خصلتهايى كه به سبب آن در صحبت او رغبت توان كرد .\r\nو شرط اين خصلتها به اعتبار فايده‌هايى باشد كه از صحبت مطلوب بود ، چه معنى شرط آن است كه در رسيدن به مقصود از آن چاره نبود ، و شرطها به اضافت « 79 » مقصود ظاهر شود ، و مطلوب از صحبت فايده‌هاى دينى و دنيوى باشد .\r\nاما دنيايى چون انتفاع به مال و جاه يا مجرد انس گرفتن به مشاهده و محاوره باشد ، و آن از غرضهاى ما نيست .\r\nو اما مقصود دينى ، در آن نيز غرضهاى مختلف جمع شود ، چه از جمله ، استفادت علم و عمل است ، و استفادت جاه تا خود را نگاه دارد « 80 » از ايذاى كسى كه دلش مشوش كند و از عبادت بازش دارد ، و استفادت مال تا بدان اكتفا نمايد از ضايع كردن وقتها در طلب قوت ، و استعانت براى مهمات تا در مصيبتها او را عدّتى باشد و در حالها قوّتى ، و تبرك به مجرد دعا ، و انتظار شفاعت در آخرت . چه يكى از سلف گفت كه برادران بسيار گزين ، چه هر مؤمنى را شفاعتى باشد ، پس شايد كه در شفاعت برادرى داخل شوى .\r\nو در غريب تفسير آمده است كه معنى قول حق تعالى :  وَ يَسْتَجِيبُ الَّذِينَ آمَنُوا وَ عَمِلُوا الصَّالِحاتِ وَ يَزِيدُهُمْ مِنْ فَضْلِهِ  « 81 » آن باشد كه شفاعت ايشان در حق برادران قبول فرمايد ، و برادران را با ايشان به بهشت برد . و گفته‌اند كه چون بنده‌اى آمرزيده شود ، شفاعت او در حق برادران مقبول باشد . و براى اين جماعتى از سلف بر صحبت و الفت و مخالطت تحريض نموده‌اند ، و عزلت و تنهايى را كراهيت داشته‌اند .\r\n\r\n\r\n","description":"","footnote":"\r\n( 79 ) به اضافت ، به نسبت .\r\n( 80 ) نگاه دارد ، مصون دارد .\r\n( 81 ) شورى 42 - 26 .\r\n","page_name":" 372 ","page_number":380},
  {"content":"\r\n\r\nو اين فايده‌هايى است كه هر فايده‌اى شرطها اقتضا كند كه آن حاصل نشود جز بدان شرطها . و تفصيل آن پوشيده نيست . اما على الاجمال بايد كه آن كس را كه صحبت او اختيار كنند در او پنج خصلت باشد : عاقل باشد و خوشخوى ، اما فاسق و مبتدع و حريص بر دنيا نباشد .\r\nو اما عقل و آن سرمايه است . و اصل آن است كه در صحبت احمق هيچ خيرى نبود ، و اگر چه مدتى بماند عاقبت به وحشت « 82 » و قطيعت « 83 » انجامد . و امير المؤمنين على - كرم اللّه وجهه - فرمود ، شعر :\r\n و لا تصحب أخا الجهل و ايّاك و ايّاه * فكم من جاهل اردى حكيما حين أخاه\r\nيقاس المرء بالمرء إذا ما المرء ماشاه * و للشّيء على الشّيء مقاييس و اشباه\r\nو للقلب على القلب دليل حين يلقاه \r\nاى ، با جاهل صحبت مكن و از او بپرهيز ، چه بسيار جاهل عاقل را هلاك گردانيده است چون با وى برادرى كرده است ، مرد را بر مرد قياس كرده شود چون همراهى وى كند ، و چيز را بر چيز قياسها و شباهتهاست ، و دل را بر دل دليل است چون وى را بيند . و چگونه بر اين جمله نباشد كه احمق در آن حال كه خواهد كه تو را منفعت كند و يارى دهد زيان به تو رساند از آن روى كه نداند . شعر :\r\n انّى لآمن من عدوّ عاقل * و أخاف خلاّ يعتريه جنون\r\nفالعقل فن واحد و طريقه * أدرى فارصد و الجنون فنون \r\nاى ، من از دشمن عاقل ايمن باشم و از دوست ديوانه بترسم ، چه عقل يك فن است و آن را بدانم و آن را چشم دارم و ديوانگى گوناگون است . و براى آن گفته‌اند : مقاطعة الاحمق قربان إلى اللّه ، اى ، جدايى از احمق قربت الهى است . و ثورى گفت : النّظر إلى وجه الاحمق خطيئة مكتوبة ، اى ، نگريستن در روى احمق گناهى مثبّت « 84 » است . و به عاقل آن مىخواهم كه كارها چنان كه هست دريابد ، اما به نفس خود و اما به تعليم و تفهيم ديگرى .\r\nو اما خوشخويى از آن چاره نيست ، چه بسيار عاقل هست كه چيزها را چنان كه هست دريابد\r\n\r\n\r\n","description":"","footnote":"\r\n( 82 ) وحشت ( مقابل انس ) ، رميدگى .\r\n( 83 ) قطيعت ، جدايى .\r\n( 84 ) مثبّت ، نوشته شده .\r\n","page_name":" 373 ","page_number":381},
  {"content":"\r\n\r\nو ليكن چون خشمى يا شهوتى يا بخلى يا بد دلىيى وى را غلبه كند فرمانبردار هواى خود شود ، و دانستهء خود را خلاف كند ، بدانچه از قهر صفتها و تقويم خويهاى بد خود عاجز باشد . پس در صحبت وى هيچ خيرى نبود .\r\nو اما فاسقى كه بر فسق اصرار نمايد ، صحبت او را فايده‌اى نباشد . زيرا كسى كه از خداى بترسد بر كبيره اصرار ننمايد . و كسى كه از خداى نترسد از غايلهء او ايمن نباشند ، و بر درستى او وثوقى نبود ، بل به گشتن غرضها بگردد . خداى - عز و جل - فرموده :  وَ لا تُطِعْ مَنْ أَغْفَلْنا قَلْبَهُ عَنْ ذِكْرِنا وَ اتَّبَعَ هَواهُ  « 85 » ، اى ، فرمانبردارى مكن - در دور كردن فقراى صفه - خاصه كسى را كه دل او را غافل گردانيده‌ايم از ذكر خود ، او ايمان و استدلال به آيات الهى را بگذاشته است و متابع هواى خود شده . [ 182 
  ] و گفته :  فَلا يَصُدَّنَّكَ عَنْها مَنْ لا يُؤْمِنُ بِها  « 86 » ، اى ، مگرداناد تو را از ايمان آوردن به قيامت كسى كه بدان ايمان نياورده است . و گفت :  فَأَعْرِضْ عَنْ مَنْ تَوَلَّى عَنْ ذِكْرِنا وَ لَمْ يُرِدْ إِلَّا الْحَياةَ الدُّنْيا  « 87 » ، اى ، روى بگردان از كسى كه از قرآن ما روى بگرداند و نمىخواهد مگر حيات اين جهان را . و گفت :  وَ اتَّبِعْ سَبِيلَ مَنْ أَنابَ إِلَيَّ  « 88 » ، اى ، پسر وى « 89 » بكن راه كسى را كه به من باز گشت . و در مفهوم اين آيت باز داشتن است از صحبت فاسق .\r\nو اما مبتدع در صحبت او خطر آن است كه بدعت او سرايت كند و شومى او به دو رسد . چه مبتدع مستحق جدايى و بريدن از وى است ، پس صحبت او چگونه توان گيرند . و سعيد مسيب روايت كرد كه عمر - رضى اللّه عنه - مردم را بعث و تحريض كرد بدان كه دوست متدين مىبايد طلبيد . و گفت : برادران صادق اختيار كن تا در كنف « 90 » ايشان زندگانى كنى ، چه ايشان در حال نعمت زينتىاند ، و در حال بلا عدّتى . و كار برادر خود را بر نيكوتر وجهى حمل كن ، تا آن گاه كه از او چيزى به تو رسد كه در آن مغلوب شوى و آن را وجهى و محملى نيابى . و از دشمن خود دورى گزين . و از دوست حذر كن مگر كه امين بود ، و امين نيست جز كسى كه از خداى بترسد .\r\nو با فاجر صحبت مكن كه از فجور وى بياموزى ، و او را بر سرّ خود مطلع مگردان . و در كار خود با كسانى مشورت كن كه از خداى بترسند .\r\n\r\n\r\n","description":"","footnote":"\r\n( 85 ) كهف 18 - 28 .\r\n( 86 ) طه 20 - 16 .\r\n( 87 ) نجم 53 - 29 .\r\n( 88 ) لقمان 31 - 15 .\r\n( 89 ) پسر وى ، پيروى .\r\n( 90 ) كنف ، جانب ، كنار ، پناه .\r\n","page_name":" 374 ","page_number":382},
  {"content":"\r\n\r\nو اما خوشخويى علقمهء عطاردى در وصيتى كه در وقت وفات پسر خود را فرموده است مجموع گردانيده است و گفته است : اى پسر ، اگر تو را به مصاحبت مردمان حاجتى باشد با كسى صحبت گير كه اگر خدمت او كنى تو را از خطا نگاه دارد ، و اگر با او صحبت كنى زينتى بخشد ، و اگر تو را مئونتى بايد كفايت كند . صحبت با كسى كن كه اگر به چيزى دست دراز كنى او مساعدت كند ، و اگر از تو نيكويى بيند در شمار آرد ، و اگر بديى مشاهده كند در آن بسته گرداند .\r\nو صحبت با كسى كن كه اگر بخواهى بدهد ، و اگر خاموش باشى افتتاح سخن كند ، و اگر حادثه‌اى به تو رسد مواسات واجب دارد . صحبت با كسى گير كه اگر سخنى بگويى قول تو را استوار دارد ، و اگر كارى خواهى آن را به تو مفوّض گرداند ، و اگر تو را و او را تنازعى رود بر تو ايثار كند . پس چنانستى كه همهء حقهاى مصاحبت جمع گردانيده است و اقامت آن جمله شرط كرده . ابن أكثم گفت كه مأمون گفت كه اين چنين كسى كجاست ؟ وى را گفتند : دانى كه چرا بدان وصيت كرده است ؟ گفت : نه . گفتند : از آن كه خواسته است كه فرزندش با كسى مصاحبت نكند .\r\nو يكى از ادبا گفت : مصاحبت مكن مگر با كسى كه سرّ تو نگاه دارد و عيب تو را بپوشد و در حادثات با تو باشد و چيزهاى مرغوب بر تو ايثار كند و نيكويى تو نشر گرداند و بدى تو مطوى « 91 » دارد . و اگر چنين كسى نيابى مصاحبت مكن مگر با نفس خود . و على - رضى اللّه عنه - گفت ، رجز « 92 » :\r\n انّ أخاك الحقّ من كان معك * و من يضرّ نفسه لينفعك\r\nو من إذا ريب الزّمان صدّعك * شتّت فيك شمله ليجمعك \r\nاى ، برادر حقيقى تو آن است كه با تو باشد ، و آن كه براى منفعت تو به خود زيان رساند ، و آن كه اگر روزگار تو را پراكنده كند براى جمعيت تو فراهمى خود را پريشان گرداند .\r\nو يكى از ايشان گفت : مردمان چهار قسم‌اند : يكى همه شيرينى است كه از وى سيرى نيايد ، و ديگرى همه تلخ است كه گرد او نتوان گشت ، و ديگرى با ترشى است كه از او ببايد گرفت پيش از آن كه از تو بگيرد ، و ديگرى با شورى است ، از آن وقت حاجت بايد گرفت و بس .\r\nجعفر صادق - رضى اللّه عنه - گفت : با پنج كس مصاحبت مكن : يكى دروغزن ، كه تو از\r\n\r\n\r\n","description":"","footnote":"\r\n( 91 ) مطوىّ ، پوشيده ، نور ديده .\r\n( 92 ) رجز ، از بحور عروضى كه وزن آن شش يا هشت بار « مستفعلن » است .\r\n","page_name":" 375 ","page_number":383},
  {"content":"\r\n\r\nدروغ او در غرور باشى ، و او چون سراب است كه دور را به تو نزديك دارد و نزديك را دور .\r\nدوم احمق ، كه تو را از او حاصلى نباشد ، آن گاه كه خواهد كه به تو منفعتى رساند از نادانى وى مضرّت شود . سوم بخيل ، كه در وقتى كه به دو حاجتمندتر باشى از تو قطع كند . چهارم بد دل « 93 » ، كه در وقت شدت تو را در سپارد « 94 » و خود را خلاص دهد . پنجم فاسق ، كه او تورا به خوردنيى ، يا كم از آن ، بفروشد . و او را پرسيدند كه كم از آن چه باشد ؟ گفت : آن كه در خوردنيى طمع كند و نيابد .\r\nو جنيد گفت : اگر فاسقى خوشخوى با من مصاحبت كند ، من از آن دوست‌تر دارم كه عابدى بد خوى . و يكى از علما گفت : مصاحبت مكن مگر با يكى از دو مرد : كسى كه از او چيزى از كار دين بياموزى و آن تو را سود دارد ، و كسى كه او را چيزى از كار دين بياموزى و او از تو قبول كند . و از سومين بگريز . و ابن ابى الحواري گفت : كه استاد من أبو سليمان مرا گفت كه مصاحبت مكن مگر با يكى از دو مرد : مردى كه در دنيا از او به تو رفقى رسد ، يا مردى كه تو را از او ، يا او را از تو ، منفعت باشد در آخرت . و مشغول شدن بجز اين دو كس حماقتى عظيم است . و سهل عبد اللّه گفت : از مصاحبت سه كس از أصناف مردمان دور باش : از جابران غافل و عابدان مداهن و صوفيان جاهل .\r\nبدان كه اكثر اين كلمات به همهء اعراض صحبت محيط نيست ، و محيط آن است كه ياد كرده‌ايم از ديدن مقصودها و رعايت شرطها به اضافت « 95 » آن مقصود . پس چيزى كه در مقاصد دنيا شرط صحبت باشد ، در مقاصد دين شرط نيست . و برادران - چنان كه بشر گفت « 96 » سه قسم‌اند :\r\nبرادرى براى دنيا ، و برادرى [ 183 
  ] براى آخرت ، و برادرى براى انس . و كم باشد كه اين مقاصد در يك كس فراهم آيد ، بل در جمعى متفرق باشد . پس شرطها در ايشان لا محاله متفرق شود . و مأمون « 97 » گفت : برادران سه‌اند : يكى مثل غذاست كه از وى بى نيازى نباشد ، و دوم مثل دارو كه به دو گاه گاه حاجت افتد ، و سوم مثل درد كه هرگز به دو حاجت نباشد و ليكن بنده بدان مبتلا شود ، و او آن كس است كه در او نه منفعت است و نه انس . و گفته‌اند كه مثل جملهء مردمان مثل درخت و نبات است ، كه بعضى از آن سايه دارد و ميوه نه ، و مثل او كسى است كه در دنيا از او منفعت باشد و در آخرت نه ، كه منفعت دنيا چون سايه است كه به زودى زوال پذيرد . و بعضى از\r\n\r\n\r\n","description":"","footnote":"\r\n( 93 ) بد دل ، ترسو .\r\n( 94 ) سپاردن ، تسليم كردن .\r\n( 95 ) به اضافت ، به نسبت .\r\n( 96 ) در شرح زبيدى : ( كما قال شقيق ) البلخي رحمه اللّه .\r\n( 97 ) هفتمين خليفهء عباسى .\r\n","page_name":" 376 ","page_number":384},
  {"content":"\r\n\r\nآن ميوه دارد و سايه نه ، و مثال او كسى است كه آخرت را شايد و دنيا را نه . و بعضى از آن نه ميوه دارد و نه سايه ، و مثال او كسى است كه نه آخرت را شايد و نه دنيا را ، چون امّ غيلان « 97 » كه جامه به درد و از او نه طعامى حاصل شود و نه شرابى ، و مثال او از حيوانات موش و كژدم است ، چنان كه خداى مىفرمايد ، قوله تعالى :  يَدْعُوا لَمَنْ ضَرُّهُ أَقْرَبُ مِنْ نَفْعِهِ لَبِئْسَ الْمَوْلى وَ لَبِئْسَ الْعَشِيرُ  « 98 » ، اى ، مىخواند كسى را كه زيان به عبادت او نزديك‌تر از سود است . و دورى اينجا عبارت است از عدم ، اى زيان دارد و سود ندارد ، و هر آينه بد تصرف كننده و بد يارى دهنده و بد آميزنده است . و شاعر گفت :\r\nشعر :\r\n النّاس شتّى إذا ما أنت ذقتهم * لا يستوون كما لا يستوي الشّجر\r\nهذا له ثمر حلو مذاقته * و ذاك ليس له ظل و لا ثمر \r\nاى ، مردمان مختلفند چون ايشان را بچشى ، اى امتحان كنى ، برابر نباشند ، چون درختان ، بعضى ميوهء شيرين دارند و سايه ، و بعضى نه سايه دارند و نه ميوه .\r\nپس اكنون كسى كه رفيقى نيابد كه با وى برادرى كند و يكى از اين مقصودها از او حاصل نشود ، تنهايى به دو اولى باشد . ابو ذر گفت : الوحدة خير من جليس السّوء و الجليس الصّالح خير من الوحدة ، اى ، تنهايى به از همنشين بد ، و همنشين نيك به از تنهايى .\r\nاما ديانت و عدم فسق ، حق تعالى فرموده است :  وَ اتَّبِعْ سَبِيلَ مَنْ أَنابَ إِلَيَّ  « 99 » ، اى ، و متابعت كن راه آن را كه باز آمد سوى من . و مشاهدهء فسق و مصاحب فاسقان كار معصيت بر دل آسان گرداند و نفرت دل از او باطل گرداند . سعيد مسيب گفت : در ظالمان منگريد كه اعمال شما باطل شود . بل در مخالطت اين جماعت سلامت نيست و سلامت در انقطاع از ايشان است . قوله تعالى :\r\n وَ إِذا خاطَبَهُمُ الْجاهِلُونَ قالُوا سَلاماً  « 100 » ، اى ، چون جاهلان با ايشان خطابى به مكروه كنند ، در پاسخ سخنى گويند كه از بزه مسلّم مانند . و سلاما اينجا به معنى سلامت است ، اى ، ما از بزه شما رستيم و شما از شرّ ما .\r\nپس اين آن است كه خواستيم كه از معانى اخوت و شرطها و فايده‌هاى آن ياد كنيم . و\r\n\r\n\r\n","description":"","footnote":"\r\n( 97 ) امّ غيلان ( مادر غولان ) ، مغيلان ( مخفف آن ) ، درختى است خاردار .\r\n( 98 ) حج 22 - 13 .\r\n( 99 ) لقمان 31 - 15 .\r\n( 100 ) فرقان 25 - 63 .\r\n","page_name":" 377 ","page_number":385},
  {"content":"\r\n\r\nاكنون در ذكر حقوق و لوازم آن و طريقه‌هاى اقامت آن حقوق خوض نماييم .\r\n[ و اما حريص 
  ] و اما كسى كه به دنيا حريص باشد صحبت او زهر قاتل است ، زيرا كه طبعها بر تشبّه و اقتدا سرشته است ، بل طبع را از طبع مسارقت است ، چنان كه بدان شعور نباشد . پس مجالست حريص آدمى را در حرص آرد ، و مجالست زاهد در دنيا بى رغبت گرداند . و براى اين صحبت طالبان دنيا مكروه است و صحبت راغبان آخرت مستحب . على - رضى اللّه عنه - گفت :\r\nأحيوا الطّاعات بمجالسة من يستحيا منه ، اى ، طاعتها را زنده داريد به مجالست كسى كه از او شرم داشته آيد . و احمد حنبل گفت : در بلا نه انداخت مرا مگر صحبت كسى كه وى را حشمت « 100 » ندارم . و لقمان گفت : با علما همنشينى كن و به زانوى خود با ايشان مزاحمت نماى - اى ، همزانوى ايشان باش - كه دلها به حكمت زنده شود ، چنان كه زمين مرده به باران بزرگ قطره .\r\n\r\nباب دوم در صحبت و حقوق برادرى\r\n( 1 ) بدان كه عقد برادرى رابطه است ميان دو شخص ، چون عقد نكاح . و چنان كه نكاح اقتضاى حقوقى كند كه وفا نمودن بدان واجب است تا حق نكاح به اقامت رسد - چنان كه ذكر آن در « كتاب آداب نكاح » سابق شده است - برادرى همچنين باشد . چه برادر تو را بر تو حقى است در مال ، و نفس ، و زبان و دل ، به عفو ، و دعا ، و اخلاص و وفا ، و تخفيف و ترك تكلف و تكليف .\r\nو آن در هشت حق مجموع است .\r\n\r\nحق اول - در مال\r\n( 2 ) پيغامبر - صلّى اللّه عليه و سلم - گفت : مثل الاخوين مثل اليدين يغسل إحداهما بالاخرى « 101 » ، اى ، مثل دو برادر مثل دو دست‌اند كه يكى از آن به ديگرى شسته شود . و به دو دست تشبيه فرموده است نه به دست و پاى ، زيرا كه دو دست در يك غرض يارى كنند . پس همچنين برادرى دو برابر تمام [ 184 
  ] نشود تا هر دو در يك مقصد موافقت ننمايند . و ايشان از وجهى چون يك شخص‌اند ، و\r\n\r\n\r\n","description":"","footnote":"\r\n( 100 ) حشمت ، آزرم حرمت ، شرم .\r\n( 101 ) در متن عربى : تغسل إحداهما الأخرى .\r\n","page_name":" 378 ","page_number":386},
  {"content":"\r\n\r\nاين وجه آن اقتضا كند كه در غم و شادى مساهمت « 102 » نمايند و در حال و مآل مشاركت ، و اختصاص و استيثار « 103 » از ميان برخيزد .\r\nو مواسات مالى را با برادران سه مرتبت است :\r\nاول و آن كمتر مرتبت است ، آن كه او را به منزلت بنده و خدمتكار خود دانى و از فاضل مال خود حاجت او دفع گردانى ، و اگر او را حاجتى پيش آيد و تو زيادت از حاجت خوددارى بايد كه وى را دهى و او را به خواستن محتاج نكنى . و اگر محتاج كنى او را بدان كه از تو بخواهد ، آن غايت تقصير باشد در حق برادرى .\r\nدوم آن كه او را به مثابت نفس خوددارى و به مشاركت او در مال راضى باشى ، تا به حدى كه در دو قسم متساوى كردن مال خود با او مسامحت « 104 » نمايى . حسن بصرى گفت : يكى از ايشان جامهء خود دو نيم كردى براى برادر خود .\r\nسوم و آن مرتبهء بلندتر است ، آن كه او را بر نفس خود برگزينى و حاجت او را بر حاجت خود مقدم دارى . و اين مرتبهء صدّيقان است و نهايت درجات كسانى است كه يك ديگر را دوست دارند . و كمال اين مرتبه آن است كه بنفس « 105 » هم ايثار كنى . چنان كه در حكايتى دراز آمده است كه در حق جماعتى از صوفيان سعايتى كردند پيش يكى از خلفا و او ايشان را كشتن فرمود ، و أبو الحسين نورى ميان ايشان بود ، در پيش سيّاف « 106 » رفتن مبادرت كرد تا اول او كشته شود . وى را گفتند : براى چه مبادرت نمودى ؟ گفت : خواستم تا زندگانى را در اين يك لحظه بر برادران ايثار كنم . و آن سبب نجات ايشان شد .\r\nو اگر نفس خود را با برادران در هيچ مرتبه‌اى از اين مرتبتها نيابى ، بدان كه عقد برادرى در باطن تو هنوز منعقد نشده است ، و آن چه ميان شما مىرود مخالطتى رسمى است كه آن را در عقل و دين وقعى نباشد . چه ميمون مهران گفت : هر كه از برادران به ترك افضال « 107 » راضى شود ، گو با اهل گورستان برادرى كن .\r\n\r\n\r\n","description":"","footnote":"\r\n( 102 ) مساهمت ، هم سهمى .\r\n( 103 ) استيثار ، چيزهاى خوب را براى خود برگزيدن .\r\n( 104 ) مسامحت ، آسان گرفتن ، موافقت كردن .\r\n( 105 ) نفس ، جان .\r\n( 106 ) سيّاف ، جلّاد ، شمشير زن .\r\n( 107 ) افضال ، گرامى داشتن ، نيكويى كردن .\r\n","page_name":" 379 ","page_number":387},
  {"content":"\r\n\r\nاما درجهء فروتر نيز نزديك اهل دين پسنديده نيست . روايت كرده‌اند كه عتبة الغلام در خانهء مردى آمد كه با او برادرى كرده بود و گفت : به چهار هزار درم محتاجم . آن مرد گفت : دو هزار درم بگير . او روى از وى بگردانيد و گفت : دنيا را بر فرمان خداى تعالى برگزيده‌اى ؟ شرم ندارى كه دعوى اخوت الهى كنى و اين سخن گويى ! و كسى كه در درجهء كمتر باشد از برادرى ، بايد كه در دنيا با وى معاملت نكنى . بو حازم مدنى گفت : چون تو را برادرى الهى باشد در كارهاى دنيا با او معاملت مكن . و بدين برادرى خواسته كه در اين مرتبه باشد .\r\nو اما بلندتر : آن است كه حق تعالى مؤمنان را بدان صفت كرده است و گفته ، قوله تعالى :\r\n وَ أَمْرُهُمْ شُورى بَيْنَهُمْ وَ مِمَّا رَزَقْناهُمْ يُنْفِقُونَ  « 108 » ، اى ، در مال انبازان بودند ، چه بعضى از ايشان رخت خود را از بعضى مميز نكردندى . و كس بود از ايشان كه مصاحبت نكردى با كسى كه پاى افزار را به خود اضافت كردى « 109 » . و فتح موصلى در خانهء دوستى آمد و او غايب بود ، و اهل او را فرمود تا صندوق وى بياورند ، و او آن را باز كرد و حاجت خود را از آن برداشت . و كنيزك آن دوست وى را از آن خبر داد ، و او از شادى اين خبر گفت : اگر راست مىگويى تو آزادى براى رضاى حق تعالى . و مردى نزد أبو هريره آمد و گفت : خواهم كه براى خداى با تو برادرى كنم .\r\nگفت : دانى كه حق برادرى چه باشد ؟ گفت : مرا تعريف فرماى . گفت : آن كه به تصرف در دينار و درم خود از من سزاوارتر نباشى . گفت : هنوز من بدين منزلت نرسيده‌ام . گفت : پس از نزد من برو . و على حسين - رضى اللّه عنهما - مردى را گفت : آيا يكى از شما هست كه دست در آستين يا كيسهء برادر خود كند و آن چه خواهد بى دستورى آن برادر بر گيرد ؟ گفت : نى . گفت : پس شما برادران نه‌ايد . و گروهى بر حسن بصرى رفتند و پرسيدند كه نماز كرده‌اى ؟ گفت : آرى . گفتند اهل بازار هنوز نماز نكرده‌اند . گفت : دين خود از اهل بازار كه مىگيرد ؟ به من چنين رسيده است كه يكى از ايشان درم از برادر خود باز دارد ، و اين سخن بر سبيل تعجب گفت .\r\nو إبراهيم ادهم مىخواست كه به بيت المقدس رود ، مردى بر او آمد و گفت : مىخواهم كه با تو رفيقى كنم . گفت : به شرط آن كه من مال تو را مالك‌تر از تو باشم . گفت : نى . إبراهيم گفت :\r\nصدق تو مرا خوش آمد . و إبراهيم ادهم چون مردى با وى رفاقت كردى وى را مخالفت ننمودى .\r\nو صحبت نكردى مگر با كسى كه وى را موافقت نمايد . يك بار شخصى كه بند نعلين فروختى با\r\n\r\n\r\n","description":"","footnote":"\r\n( 108 ) شورى 42 - 38 .\r\n( 109 ) اضافت كردن ، نسبت دادن ، يعنى بگويد اين كفش من است .\r\n","page_name":" 380 ","page_number":388},
  {"content":"\r\n\r\nوى مصاحبت كرد . و در بعضى منزلها « 110 » كسى براى إبراهيم كاسه‌اى ثريد « 111 » فرستاد ، و او انبان رفيق بگشاد و حزمه‌اى از بندها برداشت و بر صاحب هديه فرستاد . و چون رفيق بيامد پرسيد كه بندها كجاست ؟ گفت : آن ثريد كه بخوردى چه چيز بود ؟ گفت : دو بند يا سه بند بدادى بسنده بودى . گفت : اسمح يسمح لك ، اى ، جوانمردى كن تا با تو جوانمردى كرده شود . و وقتى مردى را پياده ديد و دراز گوش رفيق خود بى دستورى او بدان مرد داد ، چون رفيق بيامد خاموش بود و آن را كراهيت نداشت .\r\nو ابن عمر - رضى اللّه عنهما - گفت : بر مردى از اصحاب پيغامبر - صلّى اللّه عليه و سلم - سر گوسفندى هديه آوردند ، او گفت [ 185 
  ] برادرم فلان از من محتاج‌تر است ، پس بر او فرستاد ، و آن برادر نيز بر ديگرى فرستاد ، همچنين يكى بر ديگرى مىفرستاد تا به اولين دهنده باز رسيد پس از آن كه به هفت كس رسيده بود . و آمده است كه مسروق مالى بسيار وام كرد ، و بر برادر او خيثمه وامى بود ، مسروق وام او را بى علم او بتوخت « 112 » . و خيثمه نيز برفت و وام او « 113 » بى علم او بتوخت . و چون پيغامبر - صلّى اللّه عليه و سلم - ميان عبد الرحمن بن عوف و سعد بن ربيع عقد برادرى بست ، عبد الرحمن مال و نفس خود را بر وى ايثار فرمود ، و سعد گفت : بارك اللّه لك فيهما . و آن چه بر وى ايثار فرموده بود بر عبد الرحمن ايثار كرد . [ و اين مساوات است و آن نخستين ايثار 
  ] ، و ايثار فاضل‌تر است از مساوات . و بو سليمان دارانى گفت : اگر همهء دنيا مرا باشد و من آن را لقمه‌اى كنم و به دهن برادرى از برادران خود رسانم ، آن را اندك دانم . و نيز گفت :\r\nچون من لقمه‌اى به دهن برادرى از برادران نهم ، مزهء آن در حلق خود بيابم ، و چون نفقهء برادران فاضل‌تر از صدقهء درويشان است ، على - رضى اللّه عنه - گفت : بيست درم كه به برادر الهى دهم دوست‌تر از آن دارم كه صد درم به درويشان . و نيز گفت : اگر از صاعى طعام دعوت سازم و برادران الهى را بر آن فراهم آرم ، دوست‌تر از آن دارم كه رقبه‌اى آزاد كنم .\r\nو اقتداى همه در ايثار به پيغامبر - صلّى اللّه عليه و سلم - بود كه او با يارى در بيشه‌اى رفت و از آن دو مسواك برداشت ، يكى از آن كژ و ديگرى راست ، پس راست را بدان يار داد . گفت : يا رسول اللّه به راست تو سزاوارترى . فرمود - صلوات اللّه و سلامه عليه : ما من صاحب يصحب صاحبا\r\n\r\n\r\n","description":"","footnote":"\r\n( 110 ) در عربى : في بعض المنازل ( يكى از منزلها ) .\r\n( 111 ) ثريد ، تريد .\r\n( 112 ) توختن ، ادا كردن .\r\n( 113 ) وام مسروق .\r\n","page_name":" 381 ","page_number":389},
  {"content":"\r\n\r\nو لو ساعة من نهار الاّ سئل عن صحبته هل اقام فيها حقّ اللّه او إضاعة ، اى ، هيچ يارى با يارى صحبت نكند اگر چه ساعتى از روز باشد ، كه نه از صحبت او پرسيده شود كه حق خداى تعالى در آن اقامت نموده است يا ضايع كرده . و پيغامبر - صلّى اللّه عليه و سلم - سوى جايى رفت و در آن غسل كرد ، و حذيفهء يماني جامهء او نگاه داشت و او را بپوشيد . پس حذيفه بنشست تا غسل كند ، و پيغامبر - صلّى اللّه عليه و سلم - جامهء او بگرفت و بايستاد و وى را مىپوشيد از مردمان ، و حذيفه مىگفت : يا رسول اللّه ، مادر و پدرم فداى تو بادا ، اين چنين مفرماى . پيغامبر ابا فرمود مگر آن كه وى را بپوشد تا غسل به جاى آورد . و بدين فعل اشارت فرموده كه ايثار اقامت حق خداى است در صحبت . و پيغامبر - عليه الصلاة و السلام - گفت : ما اصطحب اثنان قطّ الاّ و كان احبّهما إلى اللّه أرفقهما بصاحبه ، اى ، دو كس هرگز صحبت نكردند مگر كه دوست‌تر ايشان نزديك خداى رفيقتر ايشان بود در حق يار خود .\r\nو روايت كرده‌اند كه مالك دينار و محمد واسع به خانهء حسن بصرى رفتند و او غايب بود . محمد واسع از زير تخت حسن سله‌اى بيرون آورد كه در آن طعام بود ، و خوردن در گرفت .\r\nمالك گفت : بگذار تا صاحب خانه بيايد . محمد به سخن او التفات نكرد و مىخورد ، و او گشاده‌روتر و خوشخوىتر از مالك بود . پس حسن در آمد و گفت : اى مالك همچنين بوديم ، از يك ديگر احتشام نكرديمى « 114 » ، تا آن گاه كه تو و ياران تو پيدا آمده‌ايد . و اين اشارتى است بدان كه گستاخى در خانه‌هاى برادران از صفاى دوستى باشد . و چگونه نباشد كه خداى تعالى گفت :\r\n أَوْ صَدِيقِكُمْ  « 115 » ، اى ، حرجى نيست كه در خانهء دوست خود در حال غيبت او بى علم او نان خوريد . و گفت :  أَوْ ما مَلَكْتُمْ مَفاتِحَهُ  « 116 » ، يا آن چه كليدهاى آن در دست شماست . و اين چنان بود كه يكى از صحابه چون به سفر رفتى ، كليد خانه به برادر خود دادى و تصرف چنان كه خواهد به دو مفوّض كردى ، و او از خوردن به حكم تقوى تحرّج « 117 » نمودى تا حق تعالى اين آيت بفرستاد و ايشان را دستورى « 118 » داد كه در طعام برادران و دوستان گستاخى نمايند .\r\n\r\nحق دوم در يارى به نفس است در قضاى حاجتها\r\n( 1 ) و قيام نمودن بدان پيش از خواستن و بر حاجتهاى خاصهء خود مقدم داشتن . و اين را نيز درجات است ، چنان كه مواسات مال را . و كمتر\r\n\r\n\r\n","description":"","footnote":"\r\n( 114 ) احتشام كردن ، رودربايستى كردن ، شرم داشتن .\r\n( 115 ) نور 24 - 61 .\r\n( 116 ) نور 24 - 61 .\r\n( 117 ) تحرّج ، پرهيز كردن از گناه .\r\n( 118 ) دستورى ، اجازه .\r\n","page_name":" 382 ","page_number":390},
  {"content":"\r\n\r\nدرجات آن است كه به وقت سؤال و قدرت به حاجتها قيام نمايى ، و ليكن با بشاشت و استبشار و اظهار شادى و قبول منت . يكى از ايشان گفت : چون از يكى از برادران خود روا كردن حاجت خواهى و او بدان قيام ننمايد ، بار دوم وى را ياد ده « 118 » ، چه شايد كه فراموش كرده باشد ، و اگر پس از ياد دادن هم روا نكند ، بر او تكبير گوى و آيهء  وَ الْمَوْتى يَبْعَثُهُمُ اللَّهُ  « 119 » بخوان . و ابن شبرمه حاجت بزرگ برادرى را روا كرد ، و او هديه‌اى بر او آورد . ابن شبرمه پرسيد كه اين چيست ؟\r\nگفت : احسانى كرده‌اى به جاى من « 120 » گفت : عافاك اللّه ، مال خود برگير ، كه چون از دوستى حاجتى خواهى و او مجهود خود در قضاى آن صرف نكند ، براى نماز وضو ساز و چهار تكبير بر وى بگو و او را از مردگان شمر . و جعفر محمد « 121 » گفت : من در قضاى حاجت دشمنان مسارعت نمايم از بيم آن كه مبادا ايشان را رد كنم و ايشان از من بى نياز شوند . در حق دشمنان چنين فرمود ، پس در حق دوستان چگونه باشد ؟ [ 186 
  ] « 122 » و در سلف كسى بود كه فرزندان و عيال برادر خود را پس از وفات او چهل سال نفقت فرمودى ، به حاجتهاى ايشان قيام نمودى ، و هر روز بر ايشان رفتى و مئونتها تحمل كردى ، و ايشان را جز عين متوفّى مفقود نبودى ، بل هر چه از پدر خويش در حيات او ديدندى از وى همان معاينه كردندى . و يكى از ايشان بر در خانهء برادر خود رفتى ، پرسيدى كه روغن داريد ؟\r\nنمك داريد ؟ و هيچ حاجتى هست ؟ و بدان قيام نمودى بى آن كه برادر او بدانستى . و شفقت بدين ظاهر شود . و برادرى « 123 » اگر شفقت بار نيارد ، تا به حدى كه بر برادر خود همچنان شفقت كند كه بر نفس خود ، در آن خير نباشد . ميمون مهران گفت : هر كه از دوستى او تو را منفعت نباشد دشمنى او تو را زيان ندارد . و پيغامبر - صلّى اللّه عليه و سلم - گفت : الا و انّ للَّه اوانى في أرضه و هي القلوب . فاحبّ الاوانى إلى اللّه أصفاها و أصلبها و ارقّها « 124 » . أصفاها من الذّنوب و أصلبها في الدّين و ارقّها على الاخوان ، اى ، بدان كه خداى را در زمين اوانىهاست و آن دلهاست ، و دوست‌ترين اوانىها نزديك او صافىتر و صلبتر و رقيقتر است . صافىتر از گناهان و صلبتر در دين و رقيقتر بر برادران .\r\nو در جمله بايد كه حاجت برادر تو چون حاجت تو باشد يا مهمتر از حاجت تو باشد . و\r\n\r\n\r\n","description":"","footnote":"\r\n( 118 ) ياد دادن ، ياد آور شدن .\r\n( 119 ) انعام 6 - 36 .\r\n( 120 ) به جاى من ، در حق من .\r\n( 121 ) امام جعفر صادق ( ع ) .\r\n( 122 ) صفحهء 187 از نسخهء فيضيّه افتاده است .\r\n( 123 ) « ى » مصدرى .\r\n( 124 ) مصنف مىگويد ( زبيدى ) .\r\n","page_name":" 383 ","page_number":391},
  {"content":"\r\n\r\nبايد اوقات حاجت را تفقد كنى و از احوال او غافل نشوى ، چنان كه از احوال نفس خود . و او را بى نياز گردانى از خواستن و اظهار حاجت به استعانت ، بل به حاجت او قيام نمايى چنان كه نداند كه بدان قيام نموده‌اى . و خود را به سبب آن حقى نشناسى ، بل بدان كه سعى تو در حق خود و قيام تو به كارش قبول كند متقلد منت او باشى .\r\nو روا نيست كه تنها بر گزاردن حاجتها اقتصار كنى ، بل بايد كه در بدايت اكرام به زيادت و ايثار و تقديم او بر فرزندان و قرابتان كوشى . حسن گفت كه برادران نزديك ما دوست‌تر از اهل و فرزندان باشند ، زيرا كه ايشان ما را به دنيا ياد كنند و برادران به آخرت . و حسن گفت :\r\nهر كه برادر خود را براى خداى مشايعت كند ، خداى - عز و جل - روز قيامت از زير عرش خود فريشتگان فرستد كه او را به بهشت مشايعت كنند . و در اثر است كه مردى برادر الهى را زيارت نكند از آرزوى ديدار او ، كه نه فريشته‌اى از پس او ندا كند كه پاك شدى و بهشت براى تو خوش شد . و عطا گفت : برادران را پس از سه روز تفقد نماييد : اگر بيمار باشند بپرسيد ، و اگر مشغول بوند يارى كنيد ، و اگر فراموشى كرده باشند ياد دهيد .\r\nو روايت كرده‌اند از پيغامبر - صلّى اللّه عليه و سلم - كه ابن عمر پيش پيغامبر - عليه السّلام - چپ و راست مىنگريست ، پيغامبر ( ص ) از آن بپرسيد ، گفت : مردى را دوست گرفته‌ام ، او را مىطلبم . پيغامبر - عليه السّلام - فرمود : إذا أحببت أحدا فسله عن اسمه و اسم أبيه و عن منزله ، فان كان مريضا عدته و ان كان مشغولا أعنته ، اى ، چون يكى را دوست گيرى از نام او و نام پدر او و از منزل و خانهء او بپرس ، تا اگر بيمار باشد عيادت كنى ، و اگر مشغول باشد يارى دهى . و در روايتي پرسيدن از نام أجداد و دودمان او هم آمده است .\r\nو مردى در حق كسى كه با او همنشينى كردى گفتى كه روى او شناسم و نام او ندانم .\r\nشعبى گفت : اين معرفت احمقان است . و ابن عباس را پرسيدند كه دوست‌ترين مردمان نزديك تو كيست ؟ گفت : همنشين من . و گفت : مردى بر من سه بار بى حاجتى نيايد كه نه من بدانم كه مكافات او از دنيا چه باشد . و سعيد عاص گفت : همنشين مرا بر من سه چيز واجب است : چون نزديك آيد مرحبا گويم ، و چون بنشيند جاى بر او واسع گردانم ، و چون سخن گويد روى به دو آرم . و حق تعالى گفت :  رُحَماءُ بَيْنَهُمْ  « 125 » . و اين اشارتى است به شفقت و اكرام . و از إتمام شفقت آن\r\n\r\n\r\n","description":"","footnote":"\r\n( 125 ) فتح 48 - 29 .\r\n","page_name":" 384 ","page_number":392},
  {"content":"\r\n\r\nاست كه طعامى لذيذ بى او نخورى ، و در شاديى بى او حاضر نشوى ، و به فراق او آن شادى را منغّص دانى ، و به تنها ماندن از او مستوحش « 126 » شوى .\r\n\r\nحق سوم در زبان است .\r\n( 1 ) و آن گاهى به خاموشى باشد و گاهى به سخن گفتن .\r\nو اما خاموشى بايد كه از چند چيز خاموش بود .\r\nاول خاموشى از ذكر عيبهاى او در غيبت و حضور او ، بل خود را از آن نادان سازد .\r\nدوم خاموشى از رد سخن او ، پس بايد كه بر او مرا « 127 » و مناقشت نكند .\r\nسوم خاموشى از تجسس و پرسيدن از احوال او . چون او را در راهى يا در حاجتى بيند ، مفاتحت نكند به ذكر غرض وى و از مصدر و مورد آن او را نپرسد ، چه روا كه بر وى گران آيد ، يا محتاج گردد به دروغ گفتن .\r\nچهارم آن كه سرهاى او كه به دو گفته باشد پوشيده دارد ، بايد كه به غير او نگويد اگر چه از أخص دوستان وى باشد ، و هيچ چيز از آن كشف نكند اگر چه پس از وحشت « 128 » و مفارقت باشد ، چه آن از لؤم طبع و خبث باطن بود .\r\nپنجم آن كه از قدح اهل و فرزندان و دوستان او حذر كند .\r\nششم از رسانيدن قدح ديگرى به دو حذر كند ، كه دشنام آن كس داده باشد كه به او برساند « 129 » . و انس گفت : كان عليه السّلام لا يواجه أحدا بشيء يكرهه ، اى ، پيغامبر در روى كسى سخنى كه آن كس كراهيت داشتى نگفتى . و رنجيدن [ 187 
  ] « 130 » اول از رساننده باشد پس از آن از گوينده . آرى نبايد كه آن چه از ثناى او شنيده باشد پوشيده دارد ، چه شادى نيز اول از رساننده باشد پس از آن از گوينده ، و پوشيدن آن از حسد بود . و در جمله از هر سخنى كه او كراهيت دارد\r\n\r\n\r\n","description":"","footnote":"\r\n( 126 ) مستوحش ، دچار ترس شده ، وحشت زده .\r\n( 127 ) مرا ( از مراء عربى ) ، ستيزه كردن ، خودنمايى ( غياث ) .\r\n( 128 ) وحشت ( مقابل انس ) ، رميدگى .\r\n( 129 ) يعنى كسى كه خبر قدح را مىرساند در حكم قادح است .\r\n( 130 ) پايان افتادگى در نسخهء فيضيه .\r\n","page_name":" 385 ","page_number":393},
  {"content":"\r\n\r\nبه اجمال و تفصيل بايد كه خاموش باشد ، مگر جايى كه امر معروف و نهى منكر بود ، كه واجب شود و در خاموشى آن رخصتى نباشد . پس در آن كراهيت او معتبر نباشد ، چه از روى تحقيق احسانى است در حق او ، اگر چه پندارد كه در ظاهر اسائتى است .\r\nاما ذكر بديها و عيبهاى او و ذكر بديهاى اهل او ، آن غيبت باشد ، و غيبت در حق هر مسلمانى حرام است . و باز دارندهء تو از آن دو كار است .\r\nيكى آن كه احوال نفس خود مطالعه كنى ، پس اگر در آن يك چيز نكوهيده يا بى ، بر نفس خود آسان گردان آن چه از برادر خود مىبينى ، و تقدير كن « 130 » كه او از قهر نفس در آن يك خصلت عاجز است ، چنان كه تو عاجزى در آن چه بدان مبتلايى . پس او را به يك خصلت نكوهيده گران مشمر ، كه گفته‌اند : اىّ الرّجال المهذّب ؟ اى ، كدام كس از مردان مهذب است ؟ و هر چه از نفس خود در حق خداى - عز و جل - نيابى از برادرت در حق خود چشم مدار ، چه حق تو بيش از آن نيست بر وى كه حق خداى - عز و جل - بر تو .\r\nدوم آن كه اگر از همه عيبها منزه طلبى از همه مردمان دور شوى ، و اصلا كسى نيابى كه با او مصاحبت كنى ، چه هيچ كس از مردمان نيست كه نه او را محاسن و مساوى « 131 » است . و چون محاسن بر مساوى غالب شود ، غايت مطلوب و نهايت مقصود باشد . و مؤمن كريم هميشه در دل خود نيكوييهاى برادر خود حاضر گرداند تا دل او را در دوستى و توقير و احترام نشاطى پيدا آيد .\r\nو اما منافق لئيم هميشه بديها و عيبها بيند . ابن المبارك گفت : مؤمن عذرها طلبد و منافق عثرتها « 132 » . و فضيل گفت : جوانمردى در گذاشتن « 133 » زلّتهاى برادران است . و براى آن از پيغامبر - عليه السّلام - روايت شده است كه گفت : استعيذوا باللّه تعالى من جار السّوء الّذي ان رأى خيرا ستره و ان رأى شرّا أظهره ، اى ، باز داشت خواهيد به خداى تعالى از همسايهء بد كه اگر نيكويى بيند بپوشد ، و اگر بدى بيند ظاهر گرداند . و هيچ شخصى نيست كه نه تحسين حال او به خصلتهايى كه در او باشد ممكن است ، و تقبيح او نيز . و روايت كرده‌اند كه مردى در خدمت پيغامبر - صلّى اللّه عليه و سلم - مردى را ثنا گفت و روز ديگر او را بنكوهيد ، پيغامبر - عليه السّلام - فرمود : تو دى\r\n\r\n\r\n","description":"","footnote":"\r\n( 130 ) تقدير كردن ، فرض كردن ، پنداشتن .\r\n( 131 ) مساوى ، بديها ، عيبها .\r\n( 132 ) عثرت ، لغزش .\r\n( 133 ) در گذاشتن ، عفو كردن .\r\n","page_name":" 386 ","page_number":394},
  {"content":"\r\n\r\nوى را بستودى ، امروز بنكوهيدى ! گفت : به خداى كه دى راست گفتم و امروز دروغ گفتم : دى مرا خشنود كرد ، نيكوترين چيزى كه دانستم بگفتم ، و امروز مرا به خشم آورد ، بترين چيزى كه در وى دانستم تقرير كردم . پيغامبر - صلّى اللّه عليه و سلم - فرمود : انّ من البيان لسحرا ، اى ، بعضى از بيان جادويى است . و چنانستى كه آن را كراهيت داشت و از آن به سحر تشبيه فرمود . و براى آن در خبرى ديگر گفت : البذاء و البيان شعبتان من النّفاق ، اى ، پليد زبانى و بيان دو شاخ از نفاق است . و در حديث ديگر گفت : انّ اللّه يكره لكم البيان كلّ البيان ، اى ، خداى - عز و جل - افراط و مبالغت در بيان را از شما كراهيت دارد . و براى اين شافعى - رضى اللّه عنه - گفت : از مسلمانان هيچ مطيعى نيست كه نه معصيتى ارتكاب نمايد ، و هيچ عاصيى نيست كه نه طاعتى به جاى آرد . پس هر كه طاعت او غالب‌تر از معصيت است ، او عدل بود . و چون مثل اين كس را در حق خداى - عز و جل - عدل گويند ، پس در حق نفس خود و مقتضى برادرى خود عدل دانستن اولى .\r\nو چنان كه بر تو واجب است كه از مساوى او به زبان خاموش باشى ، بدل هم واجب است . و آن بدان باشد كه گمان بد نبرى ، چه بد گمانى غيبت است بدل ، و از آن نهى آمده است . و حد غيبت دل آن است كه فعل او را بر وجه فاسد حمل كنى با آن چه به وجهى نيكو حمل توان كرد . و اما آن چه به يقين و مشاهده منكشف شود ، نتوانى كه آن را ندانى ، و بر تو باشد كه تا امكان دارد آن را بر سهو و نسيان حمل كنى . و اين ظن دو قسم است : يكى را از آن تفرّس خوانند ، و آن ظنى باشد كه به علامتى استناد دارد ، چه آن ظن را بجنباند ، جنبانيدنى ضرورى كه دفع آن نتوان . و دوم آن كه منشأ آن ، بدى اعتقاد تو باشد در آن ، تا به حدى كه اگر از او فعلى صادر شود كه آن را دو وجه باشد ، و بد اعتقادى تو را بر آن دارد كه بى علامتى مخصوص بر وجهى بدتر حمل كنى . و آن جنايتى باشد در حق او به باطن ، و آن در حق هر مؤمنى حرام است چه پيغامبر - صلّى اللّه عليه و سلم - گفت : انّ اللّه قد حرّم على المؤمن من المؤمن دمه و ما له و عرضه و ان يظنّ به بسوء الظّنّ ، اى ، خداى بر مؤمن حرام كرده است از مؤمن خون و مال و عرض او را ، و آن كه بر وى گمان بد برد « 134 » و پيغامبر - صلّى اللّه عليه و سلم - فرموده است : ايّاكم و الظّنّ فانّ الظّنّ أكذب الحديث ، اى ، بپرهيزيد از گمان كه گمان دروغ‌ترين سخنى است . و بد گمانى به تجسس مىكشد و به تحسس . و پيغامبر - صلّى اللّه عليه و سلم - گفت : و لا تجسّسوا و لا تحسّسوا و لا تقاطعوا و لا تدابروا و كونوا عباد اللّه\r\n\r\n\r\n","description":"","footnote":"\r\n( 134 ) جملهء بين دو ستاره از نسخهء فيضيه افتاده است .\r\n","page_name":" 387 ","page_number":395},
  {"content":"\r\n\r\nإخوانا ، اى ، خبرها باز مجوييد و آن را به چشم مراقبت مكنيد .\r\n( اين معنى آن است كه مصنف - رضى اللّه عنه - در تفسير تجسس و تحسس ياد كرده است . مترجم مىگويد كه معنيهاى ديگرى هم گفته‌اند : يكى [ 188 
  ] آن كه تجسس آن باشد كه براى خود كند و تحسس آن كه براى ديگرى ، و دوم آن كه تجسس طلب عيبهاست و تحسس استماع عيبها ، و سوم آن كه تجسس به شب باشد و تحسس به روز . ) و از يك ديگر مبريد ، و پشت به كار يك ديگر مياريد ( و بعضى گفته‌اند كه يك ديگر را در پس پشت بد نگوييد ) و بندگان خداى باشيد و برادر يك ديگر ، اى ، فرمان خداى تعالى را منقاد باشيد و با يك ديگر شفقت كنيد . ( و عباد اللّه بر وجه ندا هم تفسير كرده‌اند ، اى ، اى بندگان خداى ، خداى را برادران باشيد . و اول بهتر است . ) پس عيبها پوشيدن و خود را نادان و غافل ساختن خوى اهل دين است . و در تنبيه بر آن كه « پوشيدن بدى و اظهار نيكى مرتبهء كاملان است » اين معنى بسنده است كه بارى تعالى را در دعا بدان صفت كنند : يا من اظهر الجميل و ستر القبيح . و پسنديدهء حق تعالى كسى بود كه به اخلاق او تخلّق نمايند ، چه او پوشندهء عيبهاست ، و آمرزندهء گناهان است ، و در گذارنده از بندگان . پس تو چگونه در نگذارى از مثل خودى يا فوق خودى ! و به هر حالى كه او بود بنده و مخلوق تو نبود . و عيسى - عليه السّلام - حواريون را گفت : شما چگونه كنيد چون برادر خود خفته بينيد و باد جامهء وى دور كرده ؟ گفتند : وى را بپوشيم . گفت : و عبد الرحمن جبير نفير روايت كرد كه پدرم چنين گفت كه من به يمن بودم و همسايه‌اى جهود داشتم كه او مرا از تورات خبر كردى ، پس آن جهود را جهودى از سفر باز آمد ، من وى را گفتم كه حق تعالى بر ما پيغامبرى فرستاد ، و او ما را به اسلام دعوت فرمود ، و ما اسلام آورديم ، و كتابى فرستاد بر ما كه تورات را تصديق مىكند . آن جهود گفت : راست مىگويى بل عورت وى برهنه كنيد . گفتند : سبحان اللّه ، اين چنين فعل كه كند ؟ گفت : يكى از شما در حق برادر خود سخنى بشنود ، پس بر آن چيزى زيادت كند و بزرگتر از آن با آن ضم گرداند .\r\nو بدان كه ايمان مرد تمام نشود تا به برادران خود نخواهد آن چه به نفس خود خواهد . و بدان كه كمتر درجات برادرى آن است كه با برادر آن معاملت كند كه از او در حق خود خواهد . و شك نيست كه از او پوشيدن عورتها و خاموش بودن از بديها و عيبها چشم دارد ، و اگر نقيض آن چه از او چشم دارد ظاهر گردد ، نيك در خشم شود . پس در غايت دورى باشد كه از او چيزى توقع كند كه در ضميرش براى او آن نبود ، و در حق او آن عزيمت ندارد . و ويل به حكم نص قرآن\r\n\r\n","description":"","footnote":"","page_name":" 388 ","page_number":396},
  {"content":"\r\n\r\nبر او باشد ، چه حق تعالى فرموده است :     وَيْلٌ لِلْمُطَفِّفِينَ الَّذِينَ إِذَا اكْتالُوا عَلَى النَّاسِ يَسْتَوْفُونَ وَ إِذا كالُوهُمْ أَوْ وَزَنُوهُمْ يُخْسِرُونَ     « 135 » . و هر كه از برادرى انصاف بيش از آن طلبد كه نفس او بدان او را مسامحت « 136 » نمايد ، در مقتضى اين آيت در آيد . و منشأ تقصير در پوشيدن عورت ، يا سعى كردن در كشف آن ، دردى پوشيده است در باطن ، و آن كينه و بد خواهى است . و باطن بد خواه كينه‌ور به خبث مشحون باشد ، و ليكن آن را در باطن حبس كند و پوشيده دارد و ظاهر نگرداند چون مجال نيابد ، و چون فرصت يابد رابطه « 137 » گشاده شود و شرم برخيزد و خبث نهانى از باطن ترشح كند .\r\nو هر گاه كه در باطن كسى كينه و بدخواهى باشد ، انقطاع اولى . يكى از حكما گفت : عتاب ظاهر به از كينهء پوشيده . و لطف كينه‌ور جز وحشت زيادت نكند . و هر كه در دل او بر مسلمانى كينه باشد ، ايمان او ضعيف باشد ، و كار او با خطر ، و دل او پليد ، كه لقاى خداى را نشايد . و عبد الرحمن جبير نفير روايت كرد كه پدرم چنين گفت كه من به يمن بودم و همسايه‌اى جهود داشتم كه او مرا از تورات خبر كردى ، پس آن جهود را جهودى از سفر باز آمد ، من وى را گفتم كه حق تعالى بر ما پيغامبرى فرستاد ، و او ما را به اسلام دعوت فرمود ، و ما اسلام آورديم ، و كتابى فرستاد بر ما كه تورات را تصديق مىكند . آن جهود گفت : راست مىگويى و ليكن شما نتوانيد كه بدانچه آورده است قيام نماييد ، ما صفت او و صفت امّت او در تورات مىيابيم كه كسى را روا نباشد كه از عتبهء در او بيرون آيد و در دل او بر برادر مسلمان او كينه‌اى باشد .\r\nهفتم آن كه خاموش باشد از افشاى سرّى كه آن را نزد او وديعت نهند ، و روا باشد كه آن را منكر شود اگر چه آن انكار دروغ بود . چه صدق در هر مقامى واجب نيست ، چنان كه روا باشد كه عيبهاى خود پوشيده دارد اگر چه به دروغ محتاج شود ، پس در حق برادر هم روا بود . چه راز برادر او به منزلت سرّ او باشد ، و ايشان چون يك نفس باشند ، و مختلف نشوند مگر به بدن . و حقيقت برادرى اين است . و همچنين به عملى كه پيش او كند مرايى نبود ، و از اعمال سر به اعمال علانيه بيرون نيامده باشد . چه شناختن برادر او اعمال او را همچنان باشد كه شناختن او نفس خود را بى فرق . و پيغامبر - صلّى اللّه عليه و سلم - گفت : من ستر عورت أخيه ستره اللّه تعالى في الدّنيا و الآخرة ، اى ، هر كه برادر خود را بپوشد خداى - عز و جل - او را در دنيا و آخرت بپوشد . و در خبر ديگر كانّما احيا موءودة آمده است ، اى ، چنانستى كه زنده در گور كرده‌اى را احيا كرده باشد .\r\n\r\n\r\n","description":"","footnote":"\r\n( 135 ) مطفّفين 83 - 1 - 3 .\r\n( 136 ) مسامحت ، آسان گرفتن ، موافقت كردن .\r\n( 137 ) رابطه ، آن چه بدان چيزى را بندند .\r\n","page_name":" 389 ","page_number":397},
  {"content":"\r\n\r\nو نيز گفت ( ص ) : إذا حدّث الرّجل بحديث ثمّ التفت فهو امانة ، اى ، چون مرد حديثى گويد ، پس التفات كند « 137 » ، آن حديث امانت باشد . و گفت ( ص ) : المجالس بالامانة الاّ ثلاثة مجالس : مجلس يسفك فيه دم حرام ، و مجلس يستحلّ فيه فرج حرام ، و مجلس يستحلّ فيه مال حرام من غير حلّه ، اى ، مجلسها به امانت است مگر سه مجلس : مجلسى كه در آن خون حرام ريخته شود ، و مجلسى كه در او فرج حرام حلال داشته آيد ، و مجلسى كه در او مال حرام از [ 189 
  ] غير وجه آن حلال شمرده آيد . و گفت ( ص ) : انّما يتجالس المتجالسان بالامانة ، لا يحلّ لاحدهما ان يفشي على صاحبه ما يكره ، اى ، همنشينى همنشينان به امانت است ، يكى را از ايشان حلال نيست كه آن چه يار او كراهيت دارد آشكارا كند .\r\nو يكى از ادبا را گفتند كه نگاه داشت تو سر را چگونه است ؟ گفت : من گور آنم . و گفته‌اند : صدور الاحرار قبور الاسرار ، اى ، سينه‌هاى آزادگان گورهاى رازهاست . و گفته‌اند : دل احمق در زبان اوست ، و زبان عاقل در دل او ، اى ، احمق نتواند كه آن چه در نفس اوست پنهان دارد ، پس آن را آشكار كند از آن وجه كه نداند . و از اين سبب بريدن از احمقان و احتراز از صحبت ايشان ، بل از مشاهدهء ايشان ، واجب است . و ديگرى را گفتند : سر چگونه نگاه دارى ؟\r\nگفت : بر مخبر « 138 » انكار كنم و بر مستخبر « 139 » سوگند ياد كنم . و ديگرى گفت : پوشيده دارم ، و پوشيده داشتن را هم پوشيده دارم . و ابن المعتز از اين عبارت كرده است و اين بيت گفته ، شعر :\r\n و مستودعي سرّا تبوّأت كتمه * فأودعته صدرى فصار له قبرا \r\nاى ، اى وديعت دهندهء من رازى را ، من آن را به جايى بپوشيدم ، آن را در سينهء خود نهادم و آن گورى شد او را . و ديگرى گفت و خواست كه بر اين بيفزايد ، شعر :\r\n و ما السّرّ في صدرى كثاو بقبره * لانّى أرى المقبور ينتظر النّشرا\r\nو لكنّنى أنساه حتّى كأنّنى * بما كان منه لم احط ساعة خبرا\r\nو لو جاز كتم السّرّ بينى و بينه * عن السّتر و الاخفاء لم يعلم السّرّا « 140 » \r\n\r\n\r\n","description":"","footnote":"\r\n( 137 ) به چپ و راست توجه كند كه كسى از آن مطلع نشود .\r\n( 138 ) مخبر ، خبر دهنده .\r\n( 139 ) مستخبر ، پرسنده ، خبر گيرنده .\r\n( 140 ) اين مصراع در اكثر چاپهاى عربى « عن السرّ و الاحشاء لم تعلم السرّا » ضبط شده است .\r\n","page_name":" 390 ","page_number":398},
  {"content":"\r\n\r\nاى ، راز در سينهء من چون مقيم گور نيست ، زيرا كه من در گور كرده را منتظر نشر بينم ، و لكن من او را فراموش كنم تا چنانستى كه ساعتى علم من بدانچه از او بود محيط نشد ، و اگر پوشيدن سر ميان من و او روا بودى ، از پوشيدن و پنهان داشتن ، كسى آن را سر ندانستى . و يكى سرّ خود را بر برادر خود آشكارا كرد ، پس وى را گفت : ياد گرفتى ؟ « 141 » گفت : بل فراموش كردم .\r\nو بو سعيد ثورى گفت : چون خواهى كه با مردى برادرى كنى وى را به خشم آر ، پس كسى را پنهان بر وى فرست تا از تو و از اسرار تو از او بپرسد ، اگر نيكو گويد و راز نگاه دارد با وى مصاحبت كن . و بو يزيد « 142 » را پرسيدند كه با كه مصاحبت كنيم ؟ گفت : با كسى كه بداند از تو آن چه خداى از تو مىداند ، پس آن را بپوشد بر تو ، چنان كه خداى مىپوشد . و ذو النون گفت : در صحبت كسى كه دوست ندارد كه تو را جز معصوم بيند خيرى نباشد . و هر كه در حال خشم راز آشكار كند لئيم باشد ، زيرا كه در حال رضا همه طبعهاى سليم پوشيدن آن اقتضا كند .\r\nو يكى از حكما گفت : مصاحبت مكن با كسى كه در چهار حال بر تو متغير شود : خشم و خشنودى و طمع و هوى ، بل بايد كه صدق برادرى به اختلاف اين چهار حال ثابت باشد . و براى اين شاعرى در اين معنى گفته است ، شعر :\r\n و ترى الكريم إذا تصرّم وصله * يخفى القبيح و يظهر الاحسانا\r\nو ترى اللّئيم إذا تقضّى وصله * يخفى الجميل و يظهر البهتانا \r\nاى ، كريم را بينى كه چون وصل او منقطع شود زشتى را پنهان كند و إحسان را آشكار گرداند ، و لئيم را بينى چون وصل او بگذرد نيكويى را بپوشد و بهتان را ظاهر كند .\r\nو عباس گفت پسر خود عبد اللّه را كه من اين مرد را - يعنى عمر را - مىبينم كه تو را بر پيران تقديم مىنهد ، پس پنج چيز را از من ياد دار : رازهاى او را آشكار مگردان ، و پيش او كسى را عيب مكن ، و در هيچ كارى او را نافرمانى منماى ، و نبايد كه از تو دروغى شنود ، يا خيانتى بيند . و شعبى گفت : هر كلمه‌اى از اين پنج از هزار كلمه به است .\r\nهشتم آن كه خاموش باشد از مرا و مدافعت در هر چه برادر او سخن گويد . ابن عباس گفت : لا تمار سفيها فيؤذيك و لا حليما فيقليك ، اى ، مرا مكن ، نه با سفيهى كه تو را برنجاند ، و نه با\r\n\r\n\r\n","description":"","footnote":"\r\n( 141 ) ياد گرفتن ، به خاطر سپردن .\r\n( 142 ) با يزيد بسطامى .\r\n","page_name":" 391 ","page_number":399},
  {"content":"\r\n\r\nحليمى كه تو را دشمن گيرد . و پيغامبر - صلّى اللّه عليه و سلم - فرمود : من ترك المراء و هو مبطل بنى له بيت في ربض الجنّة و من تركها و هو محقّ بنى له بيت في اعلى الجنّة ، اى ، هر كه مرا بگذارد و او مبطل باشد براى او خانه‌اى بنا كرده شود در ربض « 143 » بهشت ، و هر كه مرا بگذارد و او محق باشد براى او خانه‌اى بنا كرده شود بر بالاتر بهشت . بر اين جمله فرموده است ، با آن چه « 144 » ترك مبطل مرا را واجب است . و ثواب نفل بزرگتر از ثواب واجب بدان شده است كه خاموش بودن از حق بر نفس گران‌تر باشد از خاموش بودن بر باطل . و ثواب بر اندازهء رنج بود . و قوىتر سببى بر انگيختن آتش كينه را ميان برادران مرا و مناقشت است ، چه آن عين پشت به يك ديگر آوردن و از يك ديگر بريدن است ، چه بريدن اول به راى « 145 » باشد ، پس به قول و پس به تن « 146 » . و پيغامبر - صلّى اللّه عليه و سلم - گفته است : لا تدابروا و لا تباغضوا و لا تحاسدوا و لا تقاطعوا و كونوا عباد اللّه إخوانا ، المسلم أخو المسلم لا يظلمه و لا يحرمه و لا يخذله بحسب المرء من الشّرّ ان يحقر أخاه المسلم ، اى ، پشت به يك ديگر مياريد و يك ديگر را بد مخواهيد و از يك ديگر مبريد و بندگان خداى باشيد و برادر يك ديگر ، كه مسلمان برادر مسلمان است ، بر وى ستم نكند و او را محروم نگرداند و فرو نگذارد ، چه از بدى مرد آن بسنده است كه برادر مسلمان خود را حقير دارد .\r\nو قوىتر حقير داشتى « 147 » مراست . چه هر كه سخن كسى رد كند او را به جهل و حماقت و غفلت و سهو از فهم چيزى چنان كه آن چيز است نسبت كرده باشد ، و آن خوار داشتن است و به خشم آوردن و [ 190 
  ] اندوهگين كردن . و در حديث بو امامهء باهلى است كه پيغامبر - صلّى اللّه عليه و سلم - بيرون آمد و « 148 » ما مرا مىكرديم ، در خشم شد و گفت : ذروا المراء لقلّة خيره ، ذروا المراء فانّ نفعه قليل و انّه يهيّج العداوة ، اى ، مرا را بگذاريد براى اندكى خير آن ، مرا را بگذاريد كه سود او اندكى است و دشمنى انگيزد ميان برادران . و يكى از سلف گفت : هر كه با برادران مرا و منازعت كند ، مروتش اندك شود و كرامتش نماند . و عبد اللّه حسن « 149 » گفت : از مرا با مردان بپرهيز ، كه از مكر حليم يا از مفاجات « 150 » لئيم خالى نمانى . و يكى از سلف گفت : عاجزترين مردمان آن است\r\n\r\n\r\n","description":"","footnote":"\r\n( 143 ) ربض ، گرداگرد شهر ، ديوار شهر ، با روى شهر .\r\n( 144 ) با آن چه ، با آن كه .\r\n( 145 ) راى ، انديشه و فكر .\r\n( 146 ) راى و قول و تن نظير پندار و گفتار و كردار است .\r\n( 147 ) حقير داشت ( مصدر مرخم مركب ) .\r\n( 148 ) واو حاليه .\r\n( 149 ) در شرح زبيدى : هكذا في القوت ( قوت القلوب ) و هو يحتمل ان يكون ابن الحسن بن على بن ابى طالب ثقة روى له الأربعة ( يعنى بخارى ، مسلم ، ترمذى ، نسائى ) او عبد اللّه بن الحسن البصري ( 6 - 219 ) .\r\n( 150 ) مفاجات ، حملهء ناگهانى ، غافلگيرى .\r\n","page_name":" 392 ","page_number":400},
  {"content":"\r\n\r\nكه در طلب برادران تقصير كند ، و عاجزتر از او آن كه پس از آن چه برادرى يافته باشد ضايع گرداند . و بسيارى مرا تضييع و قطيعت باشد و موجب دشمنايگى . و حسن گفت : دشمنى يك مرد به دوستى هزار مرد نبايد خريد .\r\nو در جمله باعث مرا نباشد مگر اظهار تمييز به مزيد عقل و فضل ، و حقير داشت آن كه بر او رد كرده شود به اظهار جهل او ، و آن مشتمل است بر تكبر كردن و حقير داشتن و رنجانيدن و دشنام زدن به حمق و جهل . و دشمنايگى را جز اين معنى نيست ، پس دوستى و مصافات « 151 » با آن چگونه ضم شود ؟ و ابن عباس روايت كرد كه پيغامبر - صلّى اللّه عليه و سلم - گفت : لا تمار أخاك و لا تمازحه و لا تعده موعدا فتخلفه ، اى ، با برادر خود مرا و مزاح مكن و او را وعده‌اى كه خلاف كنى مده . و گفت ( ص ) : انّكم لن تسعوا النّاس بأموالكم و لكنّ ليسعهم منكم بسط وجوه و حسن خلق ، اى ، شما همهء مردمان را به دادن مالهاى خود نرسيد ، و ليكن گشاده رويى و خوشخويى از شما بايد كه به همه برسد . و مرا ضد خوشخويى است .\r\nو سلف در حذر كردن از مرا به حدى رسيده‌اند كه سؤال از هم نكردندى . و گفتندى كه اگر برادر خود را گويى برخيز و او گويد تا كجا ، با وى مصاحبت مكن . بل گفتندى بايد كه برخيزد و نپرسد . بو سليمان دارانى گفت : من در عراق برادرى داشتم و در حادثات بر او آمدمى و گفتمى : مرا از مال خود چيزى بده . و او كيسهء زر خود پيش من انداختى ، من چندان كه خواستمى برداشتمى ، يك روز بر وى آمدم ، گفتم : به چيزى حاجت دارم . گفت : چند خواهى ؟ بدين سبب حلاوت برادرى او از دل من بيرون شد . ديگرى گفت : چون از برادران خود مالى خواهى و او گويد : چه خواهى كرد ؟ حق برادرى بگذاشته باشد « 152 » ، بدان كه قوام برادرى به موافقت است در گفتار و كردار و به شفقت . بو عثمان حيرى گفت : موافقت برادران به از شفقت . و همچنين است كه گفت .\r\n\r\nحق چهارم بر زبان است به گفتار .\r\n( 1 ) چه برادرى ، چنان كه اقتضاى خاموشى كند از چيزهايى كه مكروه است ، اقتضا كند گفتن چيزهايى كه محبوب است ، بل آن به برادرى مخصوصتر است . چه كسى كه به\r\n\r\n\r\n","description":"","footnote":"\r\n( 151 ) مصافات ، صفا و يك رنگى .\r\n( 152 ) گذاشتن ، ترك كردن .\r\n","page_name":" 393 ","page_number":401},
  {"content":"\r\n\r\nخاموشى قانع شود ، با اهل گورستان مصاحبت كند ، و برادرى براى آن خواهند تا از آن فايده‌اى باشد ، نه از براى آن كه از رنج ايشان خلاصى بود . و معنى خاموشى ترك رنجه داشت است . پس بر او واجب بود كه به زبان تودّد نمايد و در حالهايى كه تفقد آن محبوب وى باشد تفقد كند ، چنان كه از عارضه‌اى كه حادث شده است بپرسد ، و مشغولى دل خود به سبب آن و طلب عافيت از آن ظاهر گرداند ، و همچنين جملهء حالهاى مكروه ، بايد كه كراهيت از آن به گفتار و كردار پيدا آرد ، و در جملهء حالهاى محبوب ، بايد كه مشاركت خود در شاد شدن بدان به زبان ظاهر كند . چه معنى برادرى مشاركت است در شادى و غم . و پيغامبر - صلّى اللّه عليه و سلم - گفت : إذا احبّ أحدكم أخاه فليخبره ، اى ، چون يكى از شما دوست دارد برادر خود را ، بايد كه وى را آگاه گرداند . و آگاه كردن بدان فرموده است كه آن زيادت دوستى واجب كند . چه اگر داند كه تو وى را دوست مىدارى ، لا محاله تو را بطبع دوست دارد . و چون دانستى كه او نيز تو را دوست مىدارد ، دوستى تو لا محاله زيادت شود . پس هميشه دوستى از هر دو جانب در تزايد آيد و تضاعف پذيرد .\r\nو دوست داشتن مردمان مؤمن يك ديگر را در شرع مطلوب است و در دين محبوب . و بدين سبب پيغامبر طريق آن را تعليم فرموده است . و گفت ( ص ) : تهادوا تحابّوا ، اى ، هديه دهيد يك ديگر را تا يك ديگر را دوست داريد . و از آن جمله آن است كه در غيبت و حضور او را به نامى خوانى كه به نزديك وى دوست‌تر بود . عمر - رضى اللّه عنه - گفت : سه چيز خالص كند براى تو دوستى برادر تو را : آن كه چون بينى او را اول بر او سلام گويى ، و در مجلس جاى بر او واسع كنى ، و به نامى كه آن را دوست‌تر دارد او را ياد كنى .\r\nو از آن جمله آن است كه بر او ثنا گويى بدانچه از نيكوييهاى او دانى پيش كسى كه او ثنا گفتن را پيش او خواهد ، چه آن بزرگترين سببهاست در جلب دوستى . و همچنين ثناى اهل و فرزندان و صنعت و فعل او ، تا ثناى عقل و خوى و هيئت و خط و شعر و تصنيف او ، و ثناى كل آن چه بدان شاد شود . و آن چه گويى بى دروغ و افراط بايد گفت ، و ليكن از تحسين آن چه قابل تحسين باشد چاره نبود . و مؤكدتر از آن آن است كه ثناى كسى كه به دو ثنا گويد به دو رسانى ، با آن چه « 153 » [ 191 
  ] شادى خود بدان ظاهر كنى ، چه پوشيدن آن محض حسد باشد .\r\nو از آن جمله آن كه بر نيكو كارى او در حق خود شكر گويى ، بل بر نيت او ، اگر چه آن نيت\r\n\r\n\r\n","description":"","footnote":"\r\n( 153 ) و علاوه بر آن .\r\n","page_name":" 394 ","page_number":402},
  {"content":"\r\n\r\nبه إتمام نرساند . على بن ابى طالب - كرم اللّه وجهه و رضى اللّه عنه - گفت : من لم يحمد أخاه على حسن النّيّة لم يحمده على حسن الصّنيعة ، اى ، هر كه شكر نگويد برادر خود را بر نيكو نيّتى او ، بر نيكو كارى او شكر نگويد .\r\nو بزرگ تاثيرتر از آن در جلب دوستى آن است كه چون كسى در غيبت او قصد بدى او كند ، و عرض او را به تعريض « 154 » يا تصريح تعرض نمايد ، دفع كنى . چه حق برادرى تشمّر است در يارى و حمايت گرفتن ، و متعنّت « 155 » او را ملامت و سرزنش كردن و بر وى سخن درشت گفتن .\r\nچه خاموش بودن بر آن موجب خشم باشد و سينه را پر كينه گرداند ، و در حق برادرى تقصير بود .\r\nو پيغامبر - صلّى اللّه عليه و سلم - دو برادر را به دو دست تشبيه فرموده است كه يك ديگر را بشويند ، تا يكى از برادران ديگرى را يارى كند و قايم مقام او باشد . و پيغامبر - صلّى اللّه عليه و سلم - گفت : المسلم أخو المسلم لا يظلمه و لا يخذله و لا يسلمه ، اى ، مسلمان برادر مسلمان است ، بر او ستم نكند و او را فرو نگذارد و نسپارد « 156 » . و اين فرو گذاشتن و سپردن باشد ، چه گذاشتن تا عرض او را تمزيق كنند همچنان باشد كه گذاشتن تا گوشت او را پاره پاره كنند . و در غايت خساست باشد برادرى كه تو را بيند كه سگان تو را مىشكنند و گوشت تو را پاره پاره مىكنند و او ساكن باشد ، و شفقت و حميت براى دفع كردن از تو وى را در حركت نيارد . و تمزيق عرض بر نفس قوىتر از تمزيق گوشت است بر تن ، و براى آن حق تعالى به خوردن گوشت مرده تشبيه كرده است . قوله تعالى :  أَ يُحِبُّ أَحَدُكُمْ أَنْ يَأْكُلَ لَحْمَ أَخِيهِ مَيْتاً  ؟ اى ، آيا دوست دارد يكى از شما كه گوشت برادر خود را در حالت مردگى بخورد ؟ و فريشته‌اى كه در خواب تمثيل مىكند چيزى را كه روح از لوح محفوظ مطالعه كرده باشد به مثالهاى مخصوص ، غيبت را به خوردن گوشت مرده تمثيل كند ، تا « 157 » اگر كسى در خواب بيند كه گوشت مرده مىخورد ، او مردمان را غيبت كرده باشد . زيرا كه آن فريشته در تمثيل ميان چيزى و ميان مثال آن چيز مشاكلت و مناسبت را رعايت مىكند در معنيى كه از مثال به منزلت روح است ، نه در ظاهر صورت . پس اكنون حمايت برادرى به دفع نكوهش دشمنان و تعنّت متعنّتان « 158 » در عقد برادرى واجب بود .\r\nمجاهد گفت : برادر خود را در غيبت ياد مكن ، جز چنان كه دوست دارى كه او تو را در\r\n\r\n\r\n","description":"","footnote":"\r\n( 154 ) به تعريض ، به كنايه .\r\n( 155 ) متعنّت ، عيب گيرنده .\r\n( 156 ) فرو گذاشتن ، خوار داشتن ، سپاردن . رها كردن .\r\n( 157 ) تا ، حتى .\r\n( 158 ) تعنّت ، عيبجويى ، بد گويى ، در نسخهء فيضيه : لعنت متعنّتان .\r\n","page_name":" 395 ","page_number":403},
  {"content":"\r\n\r\nغيبت ياد كند . پس تو را در اين دو معيار است : يكى آن كه تقدير كنى كه آن چه در حق او گفتند اگر در حق تو گفتندى و او حاضر بودى چه دوست داشتى كه در حق تو چه كردى ؟ بايد كه تو با متعرض عرض او همان معاملت كنى . دوم آن كه تقدير كنى كه او حاضر است ، از پس ديوار گوش مىدارد و گمان مىبرد كه تو حضور او نمىدانى ، پس در دل تو از يارى او چه خواستى جنبيدن در حال ديدن و شنيدن او ؟ بايد كه در حال غيبت او همچنان باشد . چه يكى از بزرگان گفته است كه برادر من در غيبت ياد كرده نشود كه نه من او را نشسته تصور كنم ، پس چيزى گويم در حق او كه دوست دارم كه بشنود اگر حاضر باشد . ديگرى گفت : برادر من ياد كرده نشد كه نه من نفس خود را در صورت او تصور كردم . پس بايد در حق برادر خود روا ندارد مگر آن چه در حق نفس خود روا دارد .\r\nبو دردا - رضى اللّه عنه - دو گاو هم يوغ را ديد كه زمين شيار مىكردند ، پس يكى از ايشان بايستاد و خود را خاريدن گرفت ، به سبب او ديگرى هم بايستاد ، ابو دردا بگريست و گفت :\r\nبرادران خدايى براى خداى همچنين كار كنند : چون يكى از ايشان بايستد ديگرى هم موافقت نمايد . و به موافقت اخلاص تمام شود . و هر كه در برادرى براى خداى تعالى مخلص نباشد او منافق بود .\r\nو اخلاص در دوستى آن است كه در غيبت و حضور ، و زبان و دل ، و نهان و آشكارا ، و ملأ و خلأ برابر باشد . و اختلاف و تفاوت در چيزى از آن بى اخلاصى باشد در دوستى . و اين عيب باشد در دين و وليجة در راه مؤمنان .\r\nمترجم مىگويد : وليجة صاحب سر را گويند . و در قرآن آمده است : قوله تعالى :  وَ لَمْ يَتَّخِذُوا مِنْ دُونِ اللَّهِ وَ لا رَسُولِهِ وَ لَا الْمُؤْمِنِينَ وَلِيجَةً  « 159 » . و چون صاحب سرّ مؤمنان كافر نبايد ، صاحب سرّ مخلصان هم منافق نبايد .\r\nو هر كه از نفس خود بر اين قادر نباشد ، وى را انقطاع و عزلت اولى از مخالطت و مصاحبت . چه حق مصاحبت گران است ، جز محققى طاقت آن ندارد . لا جرم ثواب آن بيكران است ، جز موفّقى آن را نيابد . و براى اين ، پيغامبر - صلّى اللّه عليه و سلم - ابو هريره را گفت :\r\nاحسن مجاورة من جاورك تكن مسلما و احسن مصاحبة من صاحبك تكن مؤمنا ، اى ، نيكو كن همسايگى\r\n\r\n\r\n","description":"","footnote":"\r\n( 159 ) توبه 9 - 16 .\r\n","page_name":" 396 ","page_number":404},
  {"content":"\r\n\r\nكسى كه با تو همسايگى كند تا مسلمان باشى ، و نيكو كن يارى كسى كه با تو يارى برزد « 160 » تا گرويده باشى . پس بنگر كه چگونه ايمان را پاداش يارى كرده است ، و مسلمانى را پاداش همسايگى گردانيده . و فرق ميان فضل گرويدگى و فضل مسلمانى هم بر آن حد است كه فرق ميان شفقت در گزاردن حق جوار و گزاردن حق صحبت ، چه صحبت حقهاى [ 192 
  ] بسيار اقتضا كند در وقتهاى متقارب مترادف ، بل هميشه ، و جوار جز حقهاى نزديك اقتضا نكند در وقتهاى متباعدى كه پيوسته نباشد .\r\nو از آن جمله تعليم و نصيحت است . چه حاجت برادر تو به علم كم از حاجت او به مال نيست . پس اگر در علم توانگر باشى ، بر تو واجب بود كه از فضل خود با وى مواسات كنى و به هر چه وى را در دين و دنيا سود دارد راه نمايى . و اگر تو علم آموختى و راه نمودى و او بر مقتضى تعليم و ارشاد نرود ، تو نصيحت را دريغ ندارى . و آن بدان بود كه آفت‌هاى آن فعل و فايده‌هاى گذاشتن « 161 » او ياد كنى ، و بدانچه كراهيت دارد در دنيا و آخرت او را بترسانى تا از آن دور باشد ، و بر عيبهاى آن وى را تنبيه « 162 » كنى ، و زشت را در چشم وى زشت گردانى و خوب را خوب ، و ليكن بايد كه آن در سر باشد و كسى بدان مطلع نشود . چه آن چه در ملأ بود توبيخ و فضيحت باشد ، و آن چه در خلأ بود شفقت و نصيحت ، كه پيغامبر - عليه السّلام - گفت : المؤمن مرآة المؤمن ، اى ، مؤمن آيينهء مؤمن است . يعنى از او بيند آن چه از نفس خود نبيند ، پس از برادران « 163 » عيبهاى نفس خود بشناسد ، و اگر تنها باشد نشناسد ، چنان كه از آيينه عيبهاى صورت ظاهر خود بداند . و مسعر را گفتند كه دوست دارى كسى را كه از عيبهاى تو خبر دهد ؟ گفت : اگر نصيحت كند در آن چه ميان من و او باشد دوست دارم . و اگر در ملأ كند دوست ندارم . و راست گفته است ، چه نصيحت در ملأ فضيحت باشد . و خداى - عز و جل - روز قيامت مؤمن را در كنف خود و ستر خود عتاب فرمايد ، و بر گناهان در سر واقف گرداند ، و نامهء كردار او مهر كرده به دست فريشتگانى كه گرد بر گرد او باشند دهد تا در بهشت ، و چون به در بهشت نزديك رسيد آن نامهء سر به مهر وى را دهند تا بخواند . و اما اهل مقت را بر ملأ ندا كرده آيد و بر فضايح ايشان از جوارح ايشان گواهى خواسته آيد ، پس رسوايى و فضيحت ايشان زيادت گردد . و ما به خداى\r\n\r\n\r\n","description":"","footnote":"\r\n( 160 ) برزيدن ، ورزيدن .\r\n( 161 ) گذاشتن ، ترك كردن .\r\n( 162 ) تنبيه ، آگاه كردن .\r\n( 163 ) از برادران ، به وسيلهء برادران .\r\n","page_name":" 397 ","page_number":405},
  {"content":"\r\n\r\nتعالى باز داشت خواهيم از رسوايى روز عرض أكبر « 163 » . پس فرق ميان سرزنش و نصيحت پنهان داشتن و آشكارا كردن است ، چنان كه فرق ميان مدارات و مداهنت به غرضى است كه باعث اغضاء است : چون براى سلامت دين و صلاح برادر خود كنى مدارات باشد ، و چون براى حظ نفس خود و تحصيل شهوت و سلامت جاه خود كنى مداهنت بود . و ذو النون گفت : با خداى جز به موافقت مباش ، و با خلق جز به مناصحت ، و با نفس خود جز به مخالفت ، و با شيطان جز به عداوت .\r\nسؤال چون در نصيحت ذكر عيبها باشد و در آن رمانيدن دلهاست ، پس چگونه آن از حق برادرى بود ؟\r\nجواب بدان كه رمانيدن به ذكر عيبى باشد كه برادر تو داند كه آن در وى موجود است . اما تنبيه او بر چيزى كه نداند ، عين شفقت باشد و استمالت دلها ، اى ، دلهاى عاقلان . و اما احمقان را اعتبارى نيست . چه هر كه تو را تنبيه كند بر كارى نكوهيده كه بر آن اقدام نمايى ، يا صفتى نكوهيده كه بدان موصوف باشى ، تا نفس خود را از آن پاك گردانى ، همچنان باشد كه تو را تنبيه كند بر مارى يا كژدمى كه زير دامن تو باشد و قصد هلاك تو كرده . پس اگر تو آن را كراهيت دارى ، در غايت حماقت باشى . و صفتهاى نكوهيده كژدمان و مارانند كه در آخرت هلاك كنندهء تو باشند . چه گزيدن ايشان دلها و جانها راست ، و درد آن سخت‌تر از درد تن‌ها و ظاهرهاست ، و آن از آتش افروختهء خداى است كه جز بر دلها بر نتابد . و براى آن عمر - رضى اللّه عنه - از برادران خود آن را هديه خواستى و گفتى : رحم اللّه امرا اهدى إلى أخيه عيوبه ، اى ، رحمت كناد خداى تعالى بر كسى كه سوى برادر خود عيبهاى او را هديه فرستد . و براى آن چون سلمان بر او آمد ، پرسيد كه از من به تو چه رسيده است كه آن را كراهيت دارى ؟ سلمان استعفا « 164 » نمود . چون عمر در آن باب إلحاح فرمود ، گفت : آن كه دو حلّه دارى ، يكى به روز پوشى و يكى به شب ، ديگر آن كه دو نانخورش بر يك خوان آورى . عمر - رضى اللّه عنه - گفت : كار اين دو چيز كه باز نمودى كفايت شد ، چيزى ديگر شنيده‌اى ؟ گفت : نى .\r\nو حذيفهء مرعشى به يوسف أسباط نوشت كه چنان شنيدم كه دين خود به دو حبّه\r\n\r\n\r\n","description":"","footnote":"\r\n( 163 ) روز عرض أكبر ، روز قيامت .\r\n( 164 ) استعفا ، از تكليف شانه خالى كردن ، عذر خواستن .\r\n","page_name":" 398 ","page_number":406},
  {"content":"\r\n\r\nبفروختى ، چه شير فروشى را پرسيدى كه آن را به چند مىفروشى ؟ او گفت : به سدسى . تو گفتى :\r\nنى ، به ثمنى « 165 » ، او گفت : روا بود . و او تو را مىشناخت ، براى دين و صلاح تو مسامحت نمود .\r\nهان قناع « 166 » غافلان از سر باز كن ، و از خواب مردگان بيدار شو ، و بدان كه كسى كه قرآن خواند و بدان مستغنى نشود و دنيا را برگزيند ، ايمن نباشم كه او از جملهء أفسوس « 167 » كنندگان بود به آيت‌هاى خداى - عز و جل - چه دروغزنان را حق تعالى بدان صفت كرده است كه ايشان ناصحان را دوست ندارند « 168 » . و اين در عيبى باشد كه او از آن غافل بود .\r\nو اما آن چه دانى كه او آن را از نفس خود مىداند و ليكن مقهور طبع خود است : اگر پوشيده دارد نبايد كه پردهء او بدرى ، و اگر ظاهر كند از تلطف در نصيحت چاره نباشد ، گاهى به تعريض ، گاهى به تصريح ، تا به حدى كه به وحشت نه انجامد . و اگر دانى كه نصيحت در او اثر نكند ، و او از طبع خود مضطر باشد بدان كه بر آن اصرار نمايد ، خاموشى از آن اولى . و اين [ 193 
  ] در همه چيزى باشد كه تعلق به مصالح دين يا دنياى برادر تو دارد .\r\nاما آن چه تعلق به تقصير او دارد در حق تو ، واجب در آن آن است كه احتمال « 169 » نمايى و عفو كنى و آن را ناديده سازى ، چه تعرض آن بر نصيحت گذرى ندارد « 170 » . آرى ، اگر چنان باشد كه استمرار آن به قطيعت انجامد ، پس عتاب در سر به از قطعيت ، و تعريض در آن به از تصريح ، و مكاتبت به از مشافهت « 171 » ، و احتمال « 172 » به از همه . چه بايد كه مقصود تو از برادرت آن باشد كه نفس خود را اصلاح كنى به مراعات و اقامت حق او و احتمال تقصير او ، نه يارى طلبيدن از او و او را به بندگى گرفتن . ابو بكر كتانى گفت : مردى با من مصاحبت كرد و بر دل من گران بود ، پس روزى وى را چيزى بخشيدم تا آن چه در دل من است زايل شود ، زايل نشد . پس روزى دست او گرفتم و به خانه بردم ، پس گفتم : پاى خود بر رخسار من نه . او امتناع نمود ، گفتم : از اين چاره نيست . پس او پاى بر رخسار من نهاد و آن گرانى از دلم زايل گشت . و بو على رباطى « 173 » گفت : با عبد اللّه رازى « 174 » مصاحبت كردم و او در باديه رفتى ، پس مرا گفت : تو امير باشى يا من ؟ گفتم : تو .\r\n\r\n\r\n","description":"","footnote":"\r\n( 165 ) هر درهم 48 حبه است ، سدس ( سدس درهم 8 حبه ) ، ثمن ( ثمن درهم 6 حبه ) .\r\n( 166 ) قناع ، سرپوش ، سر انداز .\r\n( 167 ) أفسوس ، ريشخند .\r\n( 168 ) اشاره است به : و لكن لا تحبّون النّاصحين ( اعراف 7 - 79 ) .\r\n( 169 ) احتمال ، تحمّل .\r\n( 170 ) آن را ناديده انگارى ، زيرا با نصيحت كارى از پيش نمىرود .\r\n( 171 ) مشافهت ، روياروى سخن گفتن .\r\n( 172 ) احتمال ، تحمّل .\r\n( 173 ) در شرح زبيدى : ( ابو عبد اللّه الرباطي ) و في نسخة أبو على الرباطي .\r\n( 174 ) در شرح زبيدى : ( عبد اللّه الرازي ) . . . و في بعض النسخ المروزي بدل الرّازى .\r\n","page_name":" 399 ","page_number":407},
  {"content":"\r\n\r\nگفت : تو را فرمانبردارى بايد كرد « 174 » ؟ گفتم : آرى ، تو بره‌اى بگرفت و توشهء راه در آن نهاد و آن بر پشت خود برداشت ، و چون گفتم مرا ده تا بردارم ، گفت : نه اميرم ؟ خداى فرموده :  أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  « 175 » ، پس تو را فرمانبردارى بايد بود . پس شبى ما را باران بگرفت ، و او بر سر من بايستاد ، و من نشسته بودم ، و به گليمى مرا حجاب كرد و باران را از من باز داشت تا بامداد . و من با خود مىگفتم : كاشكى من بمردمى و او را نگفتمى كه تو امير باش .\r\n\r\nحق پنجم عفو زلتها و خطاهاست .\r\n( 1 ) و زلتها دو است : اما در دين او باشد به ارتكاب معصيت ، و اما در حق تو به تقصيرى در برادرى .\r\nاما آن چه در دين او باشد ، از ارتكاب معصيت و اصرار بر آن ، بر تو واجب باشد كه در نصيحت تلطف نمايى بدانچه كژى را از او ببرد و حال او را به صلاح و ورع باز آرد و پراكندگى او را جمع گرداند . و اگر نتوانى و او بر آن اصرار نمايد ، در اين مقام طريقهاى صحابه و تابعين مختلف است كه حق دوستى وى را دايم بايد داشت ، يا از وى ببايد بريد . مذهب بو ذر - رضى اللّه عنه - آن است كه ببايد بريد . و گفته است : چون برادر تو بگردد از آن چه بر آن بوده است ، تو وى را دشمن گير از آن روى كه دوست گرفته بودى . و آن را از مقتضى دوستى و دشمنى براى خداى تعالى دانسته است . و مذهب بو دردا و جماعتى از صحابه به خلاف آن است . و بو دردا گفته است : إذا تغيّر أخوك و حال عمّا كان عليه فلا تدعه لاجل ذلك فانّ أخاك يعوّج مرّة و يستقيم اخرى ، اى ، چون برادر تو متغير شود و از آن چه بوده بگردد ، او را براى آن مگذار ، چه برادرت گاهى كژ برود و گاهى راست . و إبراهيم نخعى گفت : به سبب گناه از برادرت مبر ، چه او امروز ارتكاب گناه كند و فردا بگذارد . و نيز گفت : زلّت عالم با مردمان مگوييد ، چه عالم زلّتى كند پس آن را بگذارد . و در خبر است : اتّقوا زلّة العالم و لا تقطعوه و انتظروا فيئته ، اى ، بپرهيزيد از زلت عالم و از او مبريد ، و توبه و باز گشتن او چشم داريد .\r\nو آمده است كه عمر خطاب مردى را به برادرى گرفته بود ، و او به شام رفت ، و عمر يكى را از آيندگان شام از او بپرسيد و گفت : برادرم چه مىكند ؟ آن كس گفت : او برادر شيطان است .\r\n\r\n\r\n","description":"","footnote":"\r\n( 174 ) تو را بايد كه فرمان برى ؟\r\n( 175 ) نساء 4 - 59 .\r\n","page_name":" 400 ","page_number":408},
  {"content":"\r\n\r\nعمر گفت : مگو . او گفت : كبيره‌ها را ارتكاب نموده است و در خمر افتاده . عمر گفت : چون به شام باز خواهى گشت مرا اعلام كن . پس او چون به شام مىرفت چنين كرد . عمر - رضى اللّه عنه - براى آن برادر نوشت ، قوله تعالى :     بِسْمِ اللَّهِ الرَّحْمنِ الرَّحِيمِ ، حم ، تَنْزِيلُ الْكِتابِ مِنَ اللَّهِ الْعَزِيزِ الْعَلِيمِ ، غافِرِ الذَّنْبِ وَ قابِلِ التَّوْبِ شَدِيدِ الْعِقابِ     ( الآية ) « 176 » . پس زير آن نوشته با وى عتاب فرمود و ملامت واجب داشت . و چون آن مرد نامه بخواند بگريست و گفت : كلام خداى تعالى صدق است ، و عمر مرا نصيحت كرده است . پس توبه كرد و از آن رجوع نمود .\r\nو در حكايت است كه دو برادر بودند . يكى از ايشان به هوايى « 177 » مبتلا شد ، پس آن را بر برادر خود ظاهر كرد و گفت : من رنجور شدم ، پس اگر تو خواهى كه بر عقد برادرى خود نباشى فرمان تو راست . او گفت : عقد برادرى كه با تو بسته‌ام به سبب گناه تو هرگز انحلال را بدان راه ندهم . پس بينه و بين اللّه عقد بست « 178 » كه تا خداى - عز و جل - برادر او را از هواى او شفايى نبخشد او آب و نان نخورد . پس چهل روز بى نان و آب بود ، و در آن مدت از هواى او مىپرسيد و او مىگفت : دل به جاى خود است . و او از غم گرسنگى مىگداخت ، تا پس از چهل روز هوا از دل برادرش زايل شد و او را خبر كرد ، آن گاه نان و آب خورد پس از آن چه نزديك افتاده بود كه هلاك شود .\r\nو همچنين آمده است كه در سلف دو برادر بودند ، يكى از ايشان از طريق استقامت عدول نمود ، پس برادر ديگر را گفتند : از وى منقطع نشوى ، و جدايى اختيار نكنى ؟ گفت : در اين حال كه او در گناه افتاده حاجت او به من بيشتر باشد كه دست او گيرم و در عتاب او تلطف نمايم و براى وى دعا گويم تا به حالى كه بوده است باز رسد .\r\nو در اسرائيليات آورده‌اند كه دو برادر بودندى كه در كوهى عبادت كردندى ، يكى از ايشان از كوه فرود آمد تا از شهر به درمى گوشت خرد ، بر در دكان [ 194 
  ] قصاب زنى نابكار ديد و بر وى نگريست و عاشق شد ، و بدان انجاميد كه اتفاق مواقعت « 179 » بود ، و سه روز هم بر آن اقامت نمود ، و به سبب آن گناه شرم داشت كه به برادر خود رجوع كند . آن برادر او را تفقد « 180 » نمود و براى اهتمام به شأن « 181 » او به شهر آمد ، و از حال وى مىپرسيد تا وى را دلالت كردند ، و او\r\n\r\n\r\n","description":"","footnote":"\r\n( 176 ) مؤمن 40 - 1 - 3 .\r\n( 177 ) هوا ، عشق .\r\n( 178 ) با خداى خويش عهد كرد .\r\n( 179 ) مواقعت ، هماغوشى .\r\n( 180 ) تفقد ، جستجو .\r\n( 181 ) شأن ، كار و حال .\r\n","page_name":" 401 ","page_number":409},
  {"content":"\r\n\r\nنزديك وى رفت و او را با آن زن نشسته ديد ، وى را در كنار گرفت و روى او مىبوسيد ، و او از غايت شرم مىگفت كه من تو را نشناسم . گفت : اى برادر حال تو دانسته‌ام و قصهء تو شنيده ، و هرگز به نزديك من دوست‌تر و عزيزتر از اين ساعت نبوده‌اى . پس چون او را ديد كه اين گناه او را از چشم وى ساقط نگردانيده است برخاست و با او رفت . و اين طريقت قومى است ، و لطيف‌تر و به فقه نزديك‌تر از طريقت بو ذر است - رضى اللّه عنه - و طريقت او درشت‌تر « 182 » و به سلامت نزديك‌تر .\r\nسؤال چرا گفتى كه اين لطيف‌تر است و به فقه نزديك‌تر است ؟ كه با مرتكب اين معصيت به ابتدا برادرى روا نباشد ، پس در انتها انقطاع از او واجب بود . زيرا كه حكم چون به علتى ثابت شود ، قياس آن باشد كه به زوال زايل گردد . و علت عقد برادرى يك ديگر را يارى كردن است در دين ، و آن به ارتكاب معصيت استمرار نپذيرد .\r\nجواب لطيف‌تر بدان گفتيم كه در آن لطف و استمالت و مهربانى است ، كه آن موجب رجوع و توبه تواند بود ، چه به سبب دوام صحبت شرم دارد . و هر گاه كه به قطيعت انجاميد و طمع او از صحبت او منقطع شد ، در گناه اصرار كند و بدان استمرار كند .\r\nاما به فقه نزديك‌تر ، بدان كه برادرى عقدى است به منزلت قرابتى ، و چون منعقد شود حق مؤكد گردد و به موجب آن وفا لازم آيد . و از وفا يكى آن است كه در وقت حاجت و افتقار مهمل گذاشته نشود ، و افتقار دين سخت‌تر از افتقار مال است ، و او را مصيبتى رسيده است و آفتى بزرگ نازل گشته كه به سبب آن درويش دين گشته است . پس بايد كه وى را مراعات كند و مراقبت نمايد و مهمل نگذارد ، بل همواره تلطف واجب دارد و يارى كند تا از واقعه‌اى كه نازل شده است خلاص يابد . و برادرى عدّتى است در وقايع و حوادث و اين قوىتر حادثه است . و فاجر چون با متقى مصاحب باشد و خوف و مداومت او بر طاعت مشاهده كند ، به زودى از گناه باز گردد و از اصرار شرم دارد ، بل كاهل « 183 » اگر با حريصى مصاحبت كند از شرم او حريص شود .\r\nجعفر بن سليمان بصرى گفت : هر گاه كه مرا در عمل فترتى باشد در محمد واسع نگرم و اقبال او بر طاعت مشاهده كنم ، پس نشاط عبادت به من باز آيد و كاهلى از من دور شود ، و يك هفته بدان كار كنم .\r\n\r\n\r\n","description":"","footnote":"\r\n( 182 ) در متن عربى « احسن » كه ظاهرا مصحف « أخشن » است .\r\n( 183 ) كاهل در عمل به تكليف شرعي .\r\n","page_name":" 402 ","page_number":410},
  {"content":"\r\n\r\nو اين براى تحقيقي است . و آن تحقيق آن است كه دوستى نوعى خويشاوندى و پيوستگى است ، چون پيوستگى نسب . و خويشاوندى را به معصيت مهجور نبايد كرد . و براى اين خداى - عز و جل - پيغامبر خود را در حق دودمان او فرمود :  فَإِنْ عَصَوْكَ فَقُلْ إِنِّي بَرِيءٌ مِمَّا تَعْمَلُونَ  « 183 » ، اى ، اگر تو را نافرمانبردارى كنند بگو كه من از كار شما بيزارم . و نگفت كه من بيزارم از شما ، براى رعايت حق قرابت و پيوستگى نسب . و بو دردا بدين اشارت كرد ، چون وى را گفتند كه برادر خود را دشمن نگيرى كه او چنين كارى ارتكاب نمود ؟ گفت : من عمل او دشمن دارم ، و او برادر من است . و برادرى دين مؤكدتر از برادرى قرابت است . و براى اين حكيمى را پرسيدند كه برادر نزديك تو محبوب‌تر يا دوست ؟ گفت : آن گاه برادر محبوب بود كه دوست بود . و حسن گفت : بسيار برادر دارى كه مادرت نزاده است . و براى آن گفته‌اند كه خويشاوند به دوستى « 184 » محتاج بود ، و دوست به خويشاوندى محتاج نبود . و جعفر صادق گفت :\r\nدوستى يك روز پيوستگى است ، و دوستى يك ماه خويشاوندى ، و دوستى يك سال خويشاوندى نزديك باشد ، هر كه از اين ببرد خداى تعالى از او ببرد .\r\nپس اكنون وفا نمودن به عقد برادرى ، چون انعقاد آن سابق شد ، واجب بود . و اين جواب ماست از ابتداى برادرى با فاسق ، چه وى را حقى متقدم نيست . و اگر قرابتى متقدم باشد لا جرم نبايد بريد ، بل مجاملت بايد كرد . و دليل بر اين آن است كه قطع برادرى در نفس خود مذموم است « 185 » ، و از آن نهى آمده است . و نسبت قطع آن به ترك آن در ابتدا چون نسبت طلاق است به ترك نكاح . و طلاق در حضرت الهى مبغوضتر از ترك نكاح است . پيغامبر - صلّى اللّه عليه و سلم - گفت : شرار عباد اللّه المشّاءون بالنّميمة المفرّقون بين الاحبّة ، اى ، بدترين بندگان خداى سخن چينان‌اند كه دوستان را از يك ديگر جدا كنند .\r\nو يكى از سلف در پوشيدن زلّتهاى برادران گفت كه محبوب شيطان آن بود كه برادر شما زلّت كند تا شما وى را مهجور گردانيد و از او منقطع شويد . پس شما از محبوب دشمن خود چه\r\n\r\n\r\n","description":"","footnote":"\r\n( 183 ) شعراء 26 - 216 .\r\n( 184 ) ى مصدرى .\r\n( 185 ) در نسخهء فيضيه : كه ترك برادرى در نفس خود مذموم است . طبق متن عربى تصحيح شد . متن عربى : و الدليل عليه ان ترك المؤاخاة و الصحبة ابتدا ليس مذموما و لا مكروها ، بل قال قائلون الانفراد اولى ، فاما القطع الاخوّة عن دوامها فمنهى عنه و مذموم في نفسه ( و دليل بر اين آن است كه ترك آغاز برادرى و مصاحبت نه مذموم است و نه مكروه ، بلكه گفته‌اند كه تنهايى بهتر است ، و اما قطع ادامهء برادرى در نفس خود مذموم است و از آن نهى آمده است ) .\r\n","page_name":" 403 ","page_number":411},
  {"content":"\r\n\r\nباقى گذاشتيد ؟ « 186 » و اين بدان گفت كه ارتكاب معصيت چنان كه محبوب شيطان است ، جدايى دوستان هم محبوب شيطان است [ 195 
  ] و چون شيطان را يكى از اين دو غرض حاصل شد ، نبايد كه غرض دوم با آن اضافت كرده شود . و بدين اشارت فرمود پيغامبر - صلّى اللّه عليه و سلم - چون آن كس را كه مرتكب فاحشه‌اى « 187 » را دشنام زده بود بازداشت و بانگ برزد و گفت :\r\nلا تكونوا أعوانا للشّيطان على أخيكم ، اى ، ديو را بر برادر خود يارى مكنيد .\r\nو به كل اين سخنان ، فرق ميان ابتداى دوستى و دايم داشتن آن ظاهر شد ، زيرا كه مخالطت فاسقان محذور است ، و مفارقت برادران و دوستان هم محذور است ، و چيزى كه بى معارض باشد نه چون آن چيز بود كه معارض دارد . و ابتداى دوستى بى معارض است ، پس مهاجرت و تباعد را اولى ديديم . و در دوام دوستى تعارض است ، پس وفاى به حق برادرى اولى .\r\nاين همه در زلتى است كه در دين باشد .\r\nاما زلتى كه در حق تو بود به چيزى كه موجب وحشت « 188 » باشد ، در آن بى خلاف عفو و احتمال اولى ، بل هر چه احتمال دارد كه آن را بر وجهى خوب حمل كرده شود و صورت بندد كه آن را عذرى قريب يا بعيد تمهيد توان كرد ، آن در حق برادرى واجب بود . و گفته‌اند كه براى زلت برادر هفتاد عذر مىبايد استنباط كردن . و اگر دل قبول نكند ، با دل بگوى كه چه سخنى تو كه هفتاد عذر دوست قبول نكنى ، پس عيب تو را باشد . و اگر عيب چنان ظاهر شود كه قابل تحسين « 189 » نباشد ، بايد كه در خشم نشوى اگر توانى ، و ليكن آن ممكن نيست . شافعى - رضى اللّه عنه - گفت : من استغضب فلم يغضب فهو حمار ، و من استرضى فلم يرض فهو شيطان ، اى ، هر كه به خشم آرند او را و در خشم نشود دراز گوشى باشد ، و هر كه خشنودى او بطلبند و او خشنود نگردد شيطان بود . پس نه شيطان باش نه دراز گوش . و نفس خود را نايب برادر خود ساز در خشنودى دل از او ، و احتراز كن كه به ترك قبول ديو نشوى . أحنف گفت : حق برادر آن باشد كه سه چيز از وى احتمال كرده شود : خشم و ناز و زلت « 190 » . و ديگرى گفت : هرگز كسى را دشنام نزده‌ام ،\r\n\r\n\r\n","description":"","footnote":"\r\n( 186 ) در متن عربى : فما ذا اتقيتم ( نه : أبقيتم ) من محبّة عدوكم ؟\r\n( 187 ) فاحشه ، كار بسيار زشت ، گناه .\r\n( 188 ) وحشت ( مقابل انس ) ، رميدگى .\r\n( 189 ) تحسين ، به نيكويى نسبت دادن .\r\n( 190 ) در نسخهء فيضيه : ظلم و خشم و زلت ، در عربى و شرح زبيدى :\r\nو قال الاحنف : حق الصديق ان تحتمل منه ثلاثة : ظلم الغضب و ظلم الدّالة و ظلم الهفوة . طبق متن عربى تصحيح شد . الدالة ، نازش ( حاشيهء چاپ سنگى طهران ) .\r\n","page_name":" 404 ","page_number":412},
  {"content":"\r\n\r\nزيرا كه اگر مرا كريمى دشنام زند ، من سزاوارترين كسى باشم به مغفرت آن ، و اگر لئيمى دشنام زند ، عرض خود را هدف تير او نسازم . و شاعر گفت ، شعر :\r\n و اغفر عوراء الكريم ادّخاره * و اعرض عن شتم اللّئيم تكرّما \r\nاى ، بد گفت كريم را بپوشم تا دوستى او ذخيره ماند ، و از دشنام زدن لئيم از راه تكرّم اعراض نمايم . و گفته‌اند ، شعر :\r\n خذ من خليلك ما صفا * دون الّذي فيه انكدر\r\nفالعمر اقصر من معاتبة * الخليل على الغير \r\nاى ، فراگير از دوست خود آن چه صافى است بى آن چه در او تيرگى است ، چه عمر كوتاه‌تر از آن است كه دوست را بر تغيّرها عتاب بايد كرد .\r\nو هر گاه كه برادر معذرت كند ، اگر به دروغ و اگر به راست ، عذر او قبول كن . پيغامبر - صلّى اللّه عليه و سلم - گفت : من اعتذر إليه أخوه فلم يقبل ، فعليه مثل اثم صاحب المكس ، اى ، هر كه معذرت برادر خود قبول نكند بزه او همچنان باشد كه بزه باژوان « 190 » . و گفت ( ص ) : المؤمن سريع الغضب سريع الرّضا ، اى ، مؤمن زود غضب و زود رضا باشد ، و بدان صفت نكرد كه در خشم نشود .\r\nو براى آن حق تعالى فرموده است :  وَ الْكاظِمِينَ الْغَيْظَ وَ الْعافِينَ عَنِ النَّاسِ  « 191 » ، اى ، فرو خورندگان خشم . و نگفت كه ايشان را خشم نباشد . و اين براى آن است كه عادت بدان حد نانجامد كه آدمى را خسته « 192 » كند و او دردمند نشود ، بل بدان حد انجامد كه بر آن صبر كند و احتمال نمايد . و چنان كه دردمند شدن از جراحت مقتضى طبع تن است ، دردمند شدن به اسباب خشم مقتضى طبع دل است كه قطع آن ممكن نيست ، و ليكن ضبط آن و فرو خوردن آن و به خلاف مقتضى آن عمل كردن ممكن است ، كه خشم تشفّى و انتقام و مكافات اقتضا كند ، و ترك عمل به مقتضى آن ممكن است . شاعر گفت ، شعر :\r\n و لست بمستبق أخا لا تلمّه * على شعث اىّ الرّجال المهذّب ؟ \r\n\r\n\r\n","description":"","footnote":"\r\n( 190 ) بازوان ، باج گيرنده .\r\n( 191 ) آل عمران 3 - 134 .\r\n( 192 ) خسته ، زخمى .\r\n","page_name":" 405 ","page_number":413},
  {"content":"\r\n\r\nاى ، اگر پراكندگى برادر را جمع نكنى بى برادر مانى ، كدام كس از مردمان مهذب است ؟\r\nو أبو سليمان دارانى گفت احمد ابى الحواري را : چون در اين روزگار با كسى برادرى كنى ، با وى بدانچه كراهيت دارى عتاب مكن ، چه ايمن نباشى كه در جواب چيزى شنوى كه بتر از اول باشد . احمد گفت : من تجربه كردم همچنان يافتم كه او گفته است . و يكى از ايشان گفته است : صبر بر رنج برادر به از عتاب ، و عتاب به از قطيعت و قطيعت به از وقيعت . و بايد كه در حال وقيعت مبالغت در دشمنايگى نكنى . خداى - عز و جل - گفت :  عَسَى اللَّهُ أَنْ يَجْعَلَ بَيْنَكُمْ وَ بَيْنَ الَّذِينَ عادَيْتُمْ مِنْهُمْ مَوَدَّةً  « 193 » ، اى ، شايد كه خداى - عز و جل - ميان شما و ميان دشمنان شما دوستى پديد آرد .\r\nو پيغامبر - صلّى اللّه عليه و سلم - گفت : أحبب حبيبك هونا ما ، عسى ان يكون بغيضك يوما ما ، و أبغض بغيضك هونا ما ، عسى ان يكون حبيبك يوما ما ، اى ، دوست خود را آهسته‌ترى دوست دار كه شايد كه دشمن تو شود روزى ، و دشمن خود را آهسته‌ترى دشمن دار كه شايد كه دوست گردد روزى . اى ، در دوستى چندان افراط مكن كه راز دل خود بگشايى ، كه اگر دشمن شود تو را ترسى حاصل آيد . و در دشمنى چندان [ 196 
  ] مبالغت مكن كه جاى آشتى نگذارى ، كه اگر دوست شود تو را شرمى باقى ماند . و عمر - رضى اللّه عنه - گفت : لا يكن حبّك كلفا و لا بغضك تلفا ، اى ، بايد كه دوستى تو بلاى دل نباشد ، و دشمنى تا آن حد نه انجامد كه تلف او خواهى يا هلاك خود .\r\n\r\nحق ششم دعاى برادر در حال حيات و پس از ممات او ،\r\n( 1 ) به هر چه او دوست دارد نفس خود را و اهل و متعلقان خود را . پس بايد دعاى او همچنان گويى كه دعاى نفس خود و اهل و متعلقان خود را . و ميان خود و او فرق نگذارى كه دعاى تو او را دعاى نفس خود تو است به حقيقت ، كه پيغامبر - صلّى اللّه عليه و سلم - گفت : إذا دعا الرّجل لاخيه في ظهر الغيب قال الملك : و لك مثل ذلك ، اى ، مرد چون برادر خود را در غيبت او دعا كند ، فريشته گويد : و تو را مثل آن باشد . و در لفظى ديگر : يقول اللّه تعالى بك ابدأ يا عبدى ، اى ، حق تعالى فرمايد : به تو آغاز كنم اى بندهء من ، و در حديث است : يستجاب للرّجل في أخيه ما لا يستجاب له في نفسه ، اى ، مرد را در حق برادر او چيزى\r\n\r\n\r\n","description":"","footnote":"\r\n( 193 ) ممتحنه 60 - 7 .\r\n","page_name":" 406 ","page_number":414},
  {"content":"\r\n\r\nمستجاب شود كه در نفس او مستجاب نشود . و در حديث است : دعوة الاخ لاخيه في ظهر الغيب لا تردّ ، اى ، دعاى برادر براى برادر خود در غيبت رد نشود ، و بو دردا گفتى كه من در سجده هفتاد كس را از برادران خود دعا گويم و نامهاى ايشان ياد كنم .\r\nو محمد يوسف اصفهانى گفتى : مثل برادر نيكو كجا باشد ، اهل تو ميراث تو را در قسمت آرند ، و بدانچه گذاشته‌اى تنعّم كنند ، و او در غم تو متفرد باشد ، و بدانچه پيش فرستاده‌اى انديشه‌مند ، در تاريكى شب براى تو دعا گويد و تو در خاك نمناك مدفون . و چنانستى كه برادر نيك به فريشتگان اقتدا كند ، چه در خبر است : إذا مات العبد قال النّاس ما خلّف ؟ و قالت الملائكة ما قدّم ؟\r\nيفرحون له ما قدّم و يسألون عنه و يشفقون عليه ، اى ، چون بنده بميرد مردمان گويند : چه گذاشت ؟ و فريشتگان گويند : چه پيش فرستاد ؟ و بدانچه پيش فرستاده است براى او شاد شوند ، و از آن بپرسند و بر وى شفقت كنند . و گفته‌اند : هر كه بشنود كه برادر او وفات كرد و بر وى ببخشايد و براى وى آمرزش خواهد ، وى را چنانستى كه در جنازهء وى حاضر شده و بر وى نماز گزارده .\r\nو از پيغامبر - صلّى اللّه عليه و سلم - آمده است : مثل الميّت في قبره مثل الغريق يتعلّق بكلّ شيء ، ينتظر دعوة من ولد او والد او أخ او قريب ، و انّه ليدخل على قبور الاموات من دعاء الاحياء من الانوار مثل الجبال ، اى ، مثل مرده در گور مثل كسى غرق شده است كه به هر چيزى تعلق نمايد ، دعايى چشم دارد از فرزند يا از پدر يا از برادر يا از خويشاوند ، و در گورهاى مردگان از دعاى زندگان مثل كوه‌ها از نور داخل شود . و يكى از سلف گفت : دعاى زندگان به منزلت هديه باشد مردگان را ، و فريشته بر مرده در رود « 194 » با طبقى از نور ، و بر وى طبق پوشى « 195 » از نور باشد ، پس گويد :\r\nاين هديهء تو است از برادر تو فلان ، از خويشاوند تو فلان . پس او بدان شاد شود چنان كه زنده به هديه .\r\n\r\nحق هفتم وفا و اخلاص است .\r\n( 1 ) و معنى وفا ثابت شدن است بر دوستى و دايم داشتن آن با وى تا وفات او ، و پس از وفات او با فرزندان و دوستان او . چه دوستى براى آخرت مطلوب است ، و چون پيش از وفات انتقاع پذيرد عمل باطل شود و سعى ضايع گردد . و براى آن پيغامبر -\r\n\r\n\r\n","description":"","footnote":"\r\n( 194 ) در رفتن ، داخل شدن .\r\n( 195 ) طبق پوش ، دستمالى كه طبق را مىپوشاند .\r\n","page_name":" 407 ","page_number":415},
  {"content":"\r\n\r\nصلّى اللّه عليه و سلم - گفت : از جملهء هفت كس كه خداى تعالى ايشان را در سايهء عرش خود دارد ، دو مردند كه يك ديگر را دوست دارند براى خداى تعالى ، و اجتماع و تفرق ايشان بر آن بود . يكى از ايشان گفت : وفاى اندك پس از وفات به از وفاى بسيار در حال حيات . و براى آن آمده است كه پيغامبر - صلّى اللّه عليه و سلم - زالى را ديد كه بر وى در رفت ، اكرام فرمود . و او را از آن پرسيدند ، گفت : انّها كانت تأتينا ايّام خديجة ، و انّ كرم العهد من الايمان ، اى ، او در ايام خديجه بر ما آمدى ، و كرم عهد از ايمان است . پس مراعات همهء دوستان و قرابتان و متعلقان او از وفا باشد . و مراعات ايشان را در دل دوست وقع از آن بيش باشد كه مراعات نفس او را ، چه شادى او به تفقد متعلقان او بيشتر بود . چه بر قوّت شفقت و دوستى دليل بود كه از نفس محبوب در گذرد و به همهء متعلقان او برسد ، تا به حدى كه سگى كه بر در سراى او باشد بايد كه در دل از ديگر سگان متميّز شود .\r\nو هر گاه كه وفا نمودن به دوام دوستى منقطع گردد ، شيطان شماتت كند . چه شيطان هيچ دو تن را كه در نيكويى يك ديگر را يارى دهند چنان حسد نكند كه دو برادر الهى را يا دو دوست الهى را . چه او در افساد ذات البين « 196 » ايشان مجهود خود صرف گرداند . خداى - عز و جل - گفت :  قُلْ لِعِبادِي يَقُولُوا الَّتِي هِيَ أَحْسَنُ إِنَّ الشَّيْطانَ يَنْزَغُ بَيْنَهُمْ  « 197 » ، اى ، بندگان گرويدهء مرا بگوى تا كلمه‌اى گويند كه خوب‌تر باشد كه شيطان ميان ايشان تباه مىكند . نزول اين آيه آن وقت بود كه مؤمنان از ايذاى مشركان شكايت كردند و دستورى خواستند تا قتال كنند ، ايشان را فرمان بر آن جمله بود كه بر وجه نرم [ 197 
  ] تر بگوييد كه خداى تعالى شما را راه نماياد . و اخبار فرموده است كه يوسف - صلوات اللّه عليه - گفت ، قوله تعالى :  مِنْ بَعْدِ أَنْ نَزَغَ الشَّيْطانُ بَيْنِي وَ بَيْنَ إِخْوَتِي  « 198 » ، اى ، پس از آن كه شيطان ميان من و برادران من بحسد تباه گردانيد . و گفته‌اند : دو تن براى خداى تعالى برادرى نكنند ، پس ميان ايشان تفرقهء كلمه‌اى پيدا آيد كه نه آن از گناهى باشد كه يكى از ايشان ارتكاب نمايد .\r\nو بشر حارث گفتى : چون بنده در خدمت خداى تعالى تقصير كند ، خداى - عز و جل - مونس او را از وى سلب فرمايد . و آن بدان است كه همنشينى با برادران اندوه ببرد و بر دين معونت كند . و براى آن ابن المبارك گفت : لذيذتر چيزى مجالست برادران\r\n\r\n\r\n","description":"","footnote":"\r\n( 196 ) ذات البين ، رابطهء دو جانبه .\r\n( 197 ) إسراء 17 - 53 .\r\n( 198 ) يوسف 12 - 100 .\r\n","page_name":" 408 ","page_number":416},
  {"content":"\r\n\r\nاست ، و باز گشتن به چيزى كه وى را بسنده باشد « 199 » . و دوستى هميشگى آن است كه براى خداى تعالى باشد ، و آن چه براى غرضى بود به زوال آن غرض زايل شود .\r\nو يكى از ثمرات دوستى الهى آن است كه در آن حسد دينى و دنياوى نبود . و چگونه حسد كند ؟ كه هر چه برادران او را فايده باشد ، آن فايده به دو باز گردد . و خداى - عز و جل - دوستان را بدان صفت كرده است و گفته ، قوله تعالى :  وَ لا يَجِدُونَ فِي صُدُورِهِمْ حاجَةً مِمَّا أُوتُوا وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ  « 200 » ، اى ، در دلهاى خود خشمى و حسدى نيابند بدانچه غنيمت به مهاجران داده شد ، و بر برادران مهاجران خود مال ايثار كنند ، اگر چه ايشان را « 201 » بدان حاجت بود .\r\n[ مترجم مىگويد : 
  ] و اين آيت در شأن انصار نازل شده است در حالى كه پيغامبر - صلّى اللّه عليه و سلم - مالهاى بنى النضير بر مهاجران قسمت مىكرد ، و انصار را نداد مگر سه كس را كه در غايت احتياج و نهايت افتقار بودند . و انصار بدان راضى شدند و خوشدل بودند و شرط ايثار به تقديم رسانيدند .\r\nو از جملهء وفا يكى آن است كه مرد ، اگر چه منصبش ارتفاع گيرد و ولايتش اتساع پذيرد و جاهش بزرگ گردد ، تواضع او برادر را بر قرار بماند و متغير نشود ، چه ترفّع « 202 » بر برادران به تجدد احوال لئيمى است . و شاعر گويد ، شعر :\r\n انّ الكرام إذا ما اسهلوا ذكروا * من كان يألفهم في المنزل الخشن \r\nاى ، كريمان چون در نرمى افتند ياد كنند كسى را كه در منزل درشت اليف ايشان بوده باشد .\r\nو يكى از سلف پسر خود را وصيت كرد و گفت : اى پسر ، مصاحبت مكن جز با كسى كه چون درويش گردى به تو نزديك شود ، و چون توانگر شوى از تو طمع ندارد ، و چون رتبتش بلند شود بر تو ترفّع نكند . و يكى از حكما گفت : چون برادر تو ولايتى تقلّد نمايد و بر يك نيمه از دوستى خود بر تو ثبات كند ، بسيار باشد .\r\nو ربيع حكايت كرد كه شافعى با مردى بغدادى عقد مؤاخات بست ، پس آن مرد ولايت\r\n\r\n\r\n","description":"","footnote":"\r\n( 199 ) در عربى : و انقلاب إلى كفاية .\r\n( 200 ) حشر 59 - 9 .\r\n( 201 ) خود انصار را .\r\n( 202 ) ترفّع ، تكبر ، برترى نمودن .\r\n","page_name":" 409 ","page_number":417},
  {"content":"\r\n\r\nسيبين « 203 » تقلد نمود ، و از آن چه بود تغييرى به دو راه يافت . شافعى - رضى اللّه عنه - به دو اين أبيات بنوشت ، شعر :\r\n اذهب فودّك من ودادى طالق * ابدا و ليس طلاق ذات البين\r\nفان ارعويت فانّها تطليقة * و يدوم ودّك بى على ثنتين\r\nو ان امتنعت اضمّه بمثالها * فتكون تطليقين في حيضين\r\nفإذا الثّلاث أتتك منّى بتّة * لم تغن عنك ولاية السّيبين \r\nاى ، برو ، كه دوستى تو را طلاق دادم ، نه طلاقى به اين ، پس اگر باز گردى آن يك طلاق رجعى باشد ، و دوستى تو با دو باقى ماند ، و اگر امتناع كنى طلاق دوم با آن ضم كنم ، پس همچون دو تطليق باشد كه در دو حيض بود ، و چون سه طلاق از دوستى من به تو رسد بقطع ، ولايت سيبين آن را كفايت نكند .\r\nو بدان كه موافقت برادر در آن چه مخالفت حق باشد در كارى كه تعلق به دين دارد از وفا نباشد ، بل وفا مخالفت بود . و شافعى - رضى اللّه عنه - با محمد عبد الحكم « 204 » برادرى كرده بود ، و او را نيك مقرب داشتى و بر وى اقبال نمودى و گفتى : به سبب او به مصر مىباشم . پس اين محمد بيمار شد ، و شافعى - رضى اللّه عنه - وى را عيادت فرمود و گفت ، شعر :\r\n مرض الحبيب فعدته * فمرضت من حذرى عليه « 205 »\r\nو اتى الحبيب يعودني * فبرئت من نظرى إليه \r\nاى ، دوست رنجور شد و من به پرسيدن او رفتم ، از ترس رنجورى او رنجور شدم ، و دوست به پرسيدن من آمد ، پس به سبب ديدن او صحت يافتم . و به سبب صدق دوستى اين محمد ، مردمان چنان گمان برده بودند كه شافعى - رضى اللّه عنه - حلقهء « 206 » خود را پس از وفات به وى تفويض مىفرمايد . پس در حال علتى كه در آن وفات يافت از وى پرسيدند كه پس از شما در تحصيل علم\r\n\r\n\r\n","description":"","footnote":"\r\n( 203 ) در شرح زبيدى : ( السّيبين ) مثنى السيب و هما الاعلى و الاسفل كورة العراق .\r\n( 204 ) بنا بر انتساب به جد ، در شرح زبيدى : ( محمد بن ) عبد اللّه بن ( عبد الحكم ) .\r\n( 205 ) در شرح زبيدى ، پس از بيت اول آمده است : فقال محمد في جوابه .\r\n( 206 ) حلقه ، مجلس درس .\r\n","page_name":" 410 ","page_number":418},
  {"content":"\r\n\r\nبه كه رجوع كنيم ؟ و محمد در اين حال به وى مىنگريست تا به وى اشارت فرمايد . شافعى گفت :\r\nسبحان اللّه ، در اين شكى نيست ، بو يعقوب بويطى قايم مقام من است . با آن چه محمد هم كل مذهب او گرفته بود ، و ليكن بويطى فاضل‌تر و عالم‌تر بود و به زهد و ورع نزديك‌تر . پس شافعى - رحمة اللّه عليه - براى خداى تعالى و مسلمانان نصيحت واجب داشت و مداهنت بگذاشت ، و رضاى خلق بر رضاى حق اختيار نكرد . و چون به جوار رحمت الهى انتقال فرمود ، محمد از مذهب او به مذهب پدر معاودت نمودى و كتب مالك - رضى اللّه عنه - درس كردى . و او از بزرگان اصحاب مالك بود .\r\nو بويطى زهد و خمول « 207 » اختيار [ 198 
  ] كرد ، و به حضور در جمعيت و نشستن در حلقه بسى رغبتى ننمود ، به عبادت مشغول شد ، و كتاب ام را تصنيف كرد . و اين كتاب اكنون به ربيع بن سليمان منسوب است و به وى شناسند ، اما تصنيف بويطى است ، و ليكن نام خود در آن ياد نكرده است و آن را به خود منسوب نگردانيده ، پس ربيع در آن تصرف كرده است و مسائلى در آن افزوده و آن را بر مردم ظاهر گردانيده .\r\nو مقصود آن است كه به دوستى وفا كردن كمال دوستى است . أحنف گفت : برادرى گوهرى رقيق است ، اگر آن را نگاه ندارى در معرض تلف افتد . پس آن را نگاه دار به خشم فرو خوردن تا به حدى كه اگر كسى بر تو ستم كند او را معذرت كن ، و به رضا « 208 » تا به حدى كه فضل خود را بسيار نشمرى و تقصير برادر خود را در حساب نگيرى .\r\nو از آثار صدق و اخلاص و تمام وفا آن است كه از مفارقت نيك جزع كنى و طبيعت تو از اسباب آن رمان « 209 » باشد ، چنان كه شاعر گفته است ، شعر :\r\n وجدت مصيبات الزّمان جميعها * سوى فرقة الاحباب هيّنة الخطب \r\nاى ، همهء مصيبتهاى روزگار را جز فراق دوستان آسان يافتم ، و ابن عيينه اين بيت انشاد كرد و گفت : با جماعتى دوستى داشتم ، و امروز سى سال است تا از ايشان جدا مانده‌ام ، اما كم شدن حسرت ايشان از دل در خيال نتوانم آورد .\r\nو از وفا يكى آن است كه تخليطي « 210 » كه مردمان رسانند در حق دوست نشنود ، خاصه كه\r\n\r\n\r\n","description":"","footnote":"\r\n( 207 ) خمول ، عزلت ، گمنامى .\r\n( 208 ) و نگاه دار به رضا .\r\n( 209 ) رمان ، گريزان ، نفور .\r\n( 210 ) تخليط ، فساد افكندن در كلام ، دو به هم زدن .\r\n","page_name":" 411 ","page_number":419},
  {"content":"\r\n\r\nدر اول اظهار كند « 211 » كه من دوست ويم ، تا در حق وى متهم نباشد ، پس در اثناى كلمات سخنى در اندازد و از دوست چيزى نقل كند كه آتش خشم بر افزود ، و آن از دقيقه‌هاى حيلتهاست در سخن چينى . و هر كه از اين احتراز نكند دوستى او اصلا دايم نماند . و يكى حكيمى را گفت : من دوستى تو را خاطبم « 212 » . گفت : اگر سه چيز مهر دهى امتناع ننمايم : آن كه در حق من تخليطي نشنوى و امر مرا خلاف نكنى و مرا عشوه ندهى « 213 » .\r\nو از جملهء وفا آن است كه با دشمن دوست دوستى نكند . و شافعى - رضى اللّه عنه - گفت : إذا أطاع صديقك عدوّك فقد اشتركا في عداوتك ، اى ، چون دوست تو دشمن تو را مطيع شود ، در دشمنى تو هر دو شريك باشند . و السلام .\r\n\r\nحق هشتم تخفيف است و گذاشتن « 214 » تكلّف و تكليف .\r\n( 1 ) و آن بدان باشد كه برادر را چيزى تكليف نكند كه بر وى گران آيد ، بل سرّ « 215 » او را از مهمات و حاجات خود آسوده دارد و مرفه « 216 » از آن چه چيزى از كربتهاى « 217 » خود بر وى نهد ، و از مال و جاه او مدد نخواهد ، و او را تواضع و تفقد و اقامت حقها تكليف نكند ، بل مقصود او از دوستى جز دوستى خدايى نباشد از روى تبرك به دعا و استيناس به لقا و استعانت بر دين ، و تقرب الهى به اقامت حقوق و تحمل مئونت او جويد . يكى از ايشان گفت : هر كه از برادران چيزى طلبد كه ايشان از وى نه آن طلبند ، بر ايشان ستم كرده باشد .\r\nو هر كه از ايشان مثل آن طلبد كه ايشان طلبند ، ايشان را رنجه داشته بود . و هر كه از ايشان چيزى نطلبد بر ايشان متفضّل « 218 » باشد . و يكى از حكما گفت : هر كه خود را نزديك برادران بيش از اندازهء خود دارد ، هم او بزهكار شود و هم ايشان ، و هر كه خود را بر اندازهء خود دارد ، هم خود را رنجه دارد و هم ايشان را رنجه گرداند ، و هر كه خود را كم از قدر خود دارد ، هم او بسلامت باشد و هم ايشان .\r\nو تمام تخفيف آن باشد كه بساط تكلف در نوردد تا به حدى كه دوست از او شرم ندارد در چيزى كه در نفس خود از آن شرم ندارد . جنيد گفت : دو كس براى خداى تعالى برادرى نكردند\r\n\r\n\r\n","description":"","footnote":"\r\n( 211 ) تخليطگر اظهار كند .\r\n( 212 ) خاطب ، خواستگار .\r\n( 213 ) عشوه دادن ، فريب دادن .\r\n( 214 ) گذاشتن ، ترك كردن .\r\n( 215 ) سرّ ، باطن ، ضمير .\r\n( 216 ) آسوده و مرفه دارد .\r\n( 217 ) كربت ، اندوه .\r\n( 218 ) متفضّل ، بزرگوار ، نيكويى كننده .\r\n","page_name":" 412 ","page_number":420},
  {"content":"\r\n\r\nپس يكى از ايشان از يار خود مستوحش شد يا او را حشمت داشت « 219 » كه نه آن به سبب علتى بود در يكى از ايشان . و على - رضى اللّه عنه - گفت : شرّ الاصدقاء من تكلّف لك و من أحوجك إلى مداراة و ألجأك إلى الاعتذار ، اى ، بترين برادران آن است كه براى تو تكلف نمايد و آن كه تو را به مدارات « 220 » محتاج كند و به معذرت مضطر گرداند . و فضيل گفت : انقطاع مردمان از يك ديگر به سبب تكلف است : يكى از ايشان به زيارت ديگرى رود ، و او تكلف كند ، و آن او را مانع شود از زيارت . و عايشه - رضى اللّه عنها - گفت : مؤمن برادر مؤمن است ، پس او را خيانت نكند و از او حشمت ندارد .\r\nو جنيد گفت : با چهار طبقه از اين طايفه « 221 » مصاحبت كردم ، هر طبقه‌اى سى كس : حارث محاسبى و طبقهء او ، و حسن مسوحى و طبقهء او ، و سرّى سقطى و طبقهء او ، و ابن الكريبى و طبقهء او ، و دو كس از ايشان براى خداى تعالى برادرى نكردند كه يكى از يار خود مستوحش شد يا حشمت داشت ، مگر به علتى كه در يكى از ايشان حادث شد . و يكى را از ايشان پرسيدند كه با كدام كس مصاحبت كنيم ؟ گفت : با آن كه بار تكلف از تو بردارد ، و ميان تو و خود مئونت تحفّظ « 222 » را ساقط گرداند . و جعفر بن محمد « 223 » گفتى : گران‌ترين برادران بر من آن كس است كه براى من تكلف كند و من از او تحفّظ نمايم . و سبك‌ترين ايشان بر دل من آن كس است كه با او چنان باشم كه تنها هستم . و يكى از صوفيان گفت : با مردمان معاشرت مكن جز با كسى كه در دل او به نيكى « 224 » بزرگ نشوى و در چشم او به بزه « 225 » حقير نگردى پس آن تو را باشد « 226 » و بر تو بود « 227 » ، و تو نزديك او در هر دو حال يكسان باشى . و اين سخن بدان گفت كه از تكلف و تحفظ بدين خلاص يابد ، و الاّ طبع او را باعث باشد كه از او تحفظ كند ، چون داند كه نزديك او به سبب آن نقصان خواهد پذيرفت . و يكى از ايشان [ 199 
  ] گفت : با ابناى دنيا به أدب باش ، و با ابناى آخرت به علم ، و با عارفان چنان كه خواهى . و ديگرى گفت : مصاحبت مكن جز با كسى كه چون تو گناهى كنى او توبه كند ، و چون بدى كنى از تو عذر خواهد ، و مئونت نفس تو تحمل نمايد ، و\r\n\r\n\r\n","description":"","footnote":"\r\n( 219 ) حشمت داشتن ( حشمت در مقابل گستاخى - 232 و 248 ) ، ملاحظه و شرم داشتن .\r\n( 220 ) مدارات ، سازش .\r\n( 221 ) طايفهء صوفيه ( زبيدى ) .\r\n( 222 ) تحفّظ ، خويشتن‌دارى ، احتراز كردن .\r\n( 223 ) امام جعفر صادق ( ع ) .\r\n( 224 ) « ى » سببيت ، به سبب نيكى .\r\n( 225 ) به سبب بزه .\r\n( 226 ) تو را سود رساند .\r\n( 227 ) تو را زيان بخشد .\r\n","page_name":" 413 ","page_number":421},
  {"content":"\r\n\r\nمئونت نفس خود از تو كفايت كند « 228 » .\r\nو گويندهء اين سخن طريق برادرى را بر مردمان تنگ كرده است ، و كار چنان نيست . بل مؤمن بايد كه با هر متدينى عاقل برادرى كند ، و عزيمت آن دارد كه بر اين شرطها قيام نمايد ، و اين شرطها را تكلف نكند تا برادران او بسيار شوند . و برادرى او بر اين سبب براى خداى تعالى باشد ، و الاّ براى نصيب خود بود بس . و براى آن مردى جنيد را گفت كه برادران در اين روزگار عزيزند « 229 » ، برادرى الهى كجاست ؟ جنيد اعراض نمود ، تا او اين سخن سه بار أعادت كرد . آن گاه جنيد وى را گفت : اگر برادرى مىخواهى كه مئونت تو كفايت كند و بر رنج تو صبر كند ، اين به جان خودم سوگند كه كم است ، و اگر برادرى مىخواهى كه مئونت او تحمل نمايى و بر رنج او صبر كنى ، نزديك من جماعتى هستند ، ايشان را به تو نمايم . پس آن مرد خاموش شد .\r\nو بدان كه مردمان سه قسم‌اند : يكى آن كه از مصاحبت او منفعت گيرى ، و دوم آن كه توانى كه به دو منفعتى رسانى و از او تو را ضررى نباشد و ليكن از او منفعت نگيرى ، و سوم آن كه از او زيان بينى و منفعت هم به دو نتوانى رسانيد ، و او احمق باشد يا بد خوى . و اما از سوم بايد كه اجتناب كنى . اما از دوم اجتناب نبايد ، زيرا كه به دو در آخرت منفعت باشد ، به شفاعت او ، و به دعاى او ، و ثواب تو بر قيام نمودن بدين .\r\nو خداى - عز و جل - به موسى وحى فرستاد كه اگر مرا مطيع باشى برادران تو در غايت بسيارى باشند . اى ، اگر با ايشان مواسات كنى و از ايشان احتمال نمايى و ايشان را بد نخواهى .\r\nو يكى از ايشان گفت : پنجاه سال با مردمان مصاحبت كردم ، ميان من و ايشان خلافى واقع نشد ، زيرا كه من ايشان را بر نفس خود معونت كردمى . و كسى كه اين خوى دارد برادران او بسيار شوند .\r\nو از تخفيف و ترك تكلف يكى آن است كه در نوافل عبادات بر او اعتراض نكند . زيرا كه طايفه‌اى از صوفيان مصاحبت كنند بر شرط آن چه در چهار چيز برابرى « 230 » باشد : اگر يكى از ايشان همه روزها نان خورد ، يار او نگويد كه روزه دار ، و اگر صايم الدهر باشد ، نگويد كه افطار كن ، و اگر همه شب بخسبد ، نگويد كه برخيز ، و اگر همه شب نماز گزارد ، نگويد كه بخسب . يعنى\r\n\r\n\r\n","description":"","footnote":"\r\n( 228 ) تو را از رنج خود معاف دارد ، يعنى براى تو يار شاطر باشد نه بار خاطر .\r\n( 229 ) عزيز ، كمياب .\r\n( 230 ) برابرى ( ى مصدرى ) ، در متن عربى : مساواة .\r\n","page_name":" 414 ","page_number":422},
  {"content":"\r\n\r\nدر هر دو حال نزديك او برابر باشد بى زيادت و نقصان ، زيرا كه آن تفاوت طبع او را هر آينه بجنباند به ريا كارى و تحفّظ . و گفته‌اند : من سقطت كلفته دامت ألفته ، و من خفّت مئونته دامت مودّته ، اى ، هر كه كلفت او ساقط شد الفت او دايم ماند ، و هر كه مئونتش سبك شد دوستيش دايم ماند . و بعضى از صحابه گفتند كه خداى - عز و جل - متكلفان را لعنت فرموده است . و پيغامبر - صلّى اللّه عليه و سلم - گفت : انا و أتقياء امّتى براء من التّكلّف ، اى ، من و پرهيزكاران امت من بيزاريم از تكلف .\r\nو يكى از ايشان گفت : مرد چون در خانهء برادر خود چهار خصلت ظاهر نكند ، انس او به دو تمام نشده باشد : نان بخورد و بخسبد و به آبدست جاى رود و نماز گزارد . و اين سخن با يكى از مشايخ گفتند ، وى گفت : خصلت پنجم نيز باقى است ، و آن خصلت آن است كه با اهل خود به خانهء برادر خود حاضر شود و با وى « 231 » مباشرت كند . زيرا كه خانه براى پوشيده داشتن اين پنج كار است ، و الاّ دلهاى متعبدان را مسجدها براحت‌تر باشد . و چون اين پنج كار بكند ، اتحاد تمام شود و حشمت بر خيزد و گستاخى « 232 » مؤكد گردد . و آن چه عرب در وقت سلام گفتن گويد مرحبا و اهلا و سهلا اشارتى است بدين . اى ، تو را نزديك ما فراخى دل و فراخى جاى است ، و اهلى « 233 » كه بديشان انس گيرى بى وحشتى از ما ، و در اين همه آسانى است ، اى ، بر ما چيزى از آن چه خواهى گران نيايد .\r\nو تخفيف و ترك تكلف تمام نشود ، مگر بدان كه نفس خود را كم از برادران داند ، و در ايشان گمان نيك دارد و در نفس خود گمان بد . و چون ايشان را به از خود داند ، در آن حال او به از ايشان باشد . ابو معاويهء اسود گفت : همهء برادران من به از منند . گفتند : چگونه ؟ گفت : همه مرا بر خود فاضل‌تر مىدانند ، و هر كه مرا بر نفس خود فضل نهاد او به از من بود . و پيغامبر - صلّى اللّه عليه و سلم - گفت : المرء على دين خليله ، و لا خير في صحبة من لا يرى لك مثل ما ترى له ، اى ، مرد بر عادت دوست خود باشد ، و در صحبت كسى كه تو را آن حق نداند كه تو او را دانى خيرى نباشد .\r\nو اين كمتر درجات است ، و آن نگريستن است در مردم به چشم مساوات . و كمال در آن است كه فضل برادر بينى . و براى آن سفيان گفت : چون تو را گويند : اى بترين مردمان ! و تو از آن در خشم شوى ، بترين مردمان باشى . اى ، بايد كه در نفس خود معتقد آن باشى . و وجه آن در « كتاب\r\n\r\n\r\n","description":"","footnote":"\r\n( 231 ) با اهل خود ، با زن خود .\r\n( 232 ) گستاخى ( مقابل حشمت ) ، حجاب حشمت فرو افكندن ، خودمانى شدن .\r\n( 233 ) و تو را نزديك ما اهلى است ، « اهلا » يعنى آمدى تو اهل و اقرباى خود را ( غياث ) .\r\n","page_name":" 415 ","page_number":423},
  {"content":"\r\n\r\nكبر و عجب » بخواهد آمد . و در معنى تواضع و ديدن فضل برادران ، به نظم گفته شده است ، شعر :\r\n تذلّل لمن ان تذلّلت له * يرى ذاك للفضل لا للبله\r\nو جانب صداقة من لا يزال * على الاصدقاء يرى الفضل له \r\nاى ، [ 200 
  ] فروتنى نماى آن كس را كه اگر او را فروتنى نمايى ، آن از فضل تو داند نه از نادانى ، و دور باش از دوستى كسى كه هميشه خود را بر دوستان فضل داند . و ديگرى گفته است ، شعر :\r\n كم صديق عرفته بصديق * صار أعدى من العدوّ العتيق\r\nو رفيق رأيته في طريق * صار عندي هو الصّديق الحقيقي \r\nاى ، بسيار دوست كه او را به دوستى شناختم ، دشمن‌تر از دشمن ديرينه بود ، و بسيار رفيقى كه او را در راه ديدم ، نزديك من دوستى حقيقى گشت . و هر گاه كسى فضل نفس خود را بيند ، برادر خود را حقير داشته باشد . و اين در عموم مسلمانان مذموم است . پيغامبر - صلّى اللّه عليه و سلم - گفت : بحسب المؤمن من الشّر ان يحقر أخاه المسلم ، اى ، مؤمن را اين شر بسنده است كه برادر مسلمان خود را حقير دارد .\r\nو از تتمهء گستاخى و ترك تكلف آن است كه با برادران مشورت كند در هر چه قصد آن دارد ، و قابل اشارت ايشان باشد . و بارى تعالى فرموده است :  وَ شاوِرْهُمْ فِي الْأَمْرِ  « 234 » . و بايد كه چيزى از اسرار خود از ايشان نپوشد ، چنان كه آمده است كه يعقوب ، برادر زادهء معروف كرخى ، گفت كه اسود سالم نزديك عمّ من ، معروف ، آمد و با وى برادرى داشت و او را گفت : بشر حارث در آرزوى برادرى تو است و شرم مىدارد كه خود در مشافهت تو بگويد و مرا بر تو فرستاده است ، از تو در مىخواهد « 235 » كه ميان تو و او برادرى باشد كه از آن مزد دارد و آن را عدّتى شناسد « 236 » ، الاّ آن است كه در آن شرطهايى كند : دوست ندارد كه بدان مشهور شود ، و خواهد ميان تو و او ملاقات و زيارت نباشد ، چه بسيارى التقا را كراهيت دارد . معروف گفت : اما من چون كسى را دوست گيرم نخواهم كه روز و شب از او جدا شوم ، و هر آينه در هر وقتى او را زيارت كنم ، و در هر حالى او را بر نفس خود برگزينم . پس در فضل برادران احاديث بسيار ياد\r\n\r\n\r\n","description":"","footnote":"\r\n( 234 ) آل عمران 3 - 159 .\r\n( 235 ) در خواست مىكند .\r\n( 236 ) در عربى : اخوة يحتسبها و يعتد بها .\r\n","page_name":" 416 ","page_number":424},
  {"content":"\r\n\r\nكرد ، پس گفت : پيغامبر - صلّى اللّه عليه و سلم - با على - كرم اللّه وجهه - برادرى كرد ، پس در علم با وى مشاركت نمود ، و در تن مقاسمت فرمود ، و فاضل‌ترين و دوست‌ترين دختران خود به دو داد ، و به سبب برادرى او را بدان مخصوص كرد . و من تو را گواه مىكنم كه ميان خود و او عقد برادرى بستم ، و برادرى او براى خداى تعالى به سبب رسالت تو اعتقاد كردم . و خواستن او از من كه مرا زيارت نكند ، اگر كراهيت دارد رواست ، و ليكن من او را زيارت كنم هر وقت كه خواهم ، و مىفرمايم كه مرا ببيند در موضعهايى كه فراهم آييم ، و مىفرمايم كه از كار خود چيزى از من پوشيده ندارد و مرا بر احوال خود مطلع گرداند . پس سالم بشر را بدين اخبار كرد ، و او بدان راضى شد و شاد گشت .\r\nو اين مجامع حقوق دوستى است . يك بار آن را به اجمال گفتيم و بارى ديگر بتفصيل . و آن تمام نشود مگر بدانچه برادران را بر نفس خود يارى دهى نه نفس خود را بر برادران ، و نفس خود را به منزلت خدمتكار براى ايشان دارى ، و همهء جوارح خود را به حقوق ايشان مقيد كنى .\r\nاما چشم بدانچه در ايشان به نظر دوستى نگرى ، و ايشان آن را از تو بدانند « 237 » . و تو در نيكوييهاى ايشان بينى و در عيبهاى ايشان خود را نابينا سازى . و در آن حال كه روى به تو آرند و با تو سخن گويند ، چشم از ايشان نگردانى . و آمده است كه پيغامبر - صلّى اللّه عليه و سلم - هر كسى را كه در خدمت او نشستى از مواجهت خود نصيب فرمودى ، و هيچ كس از او استماع سخن نخواست كه نه گمان برد كه او را « 238 » گرامىترين مردمان است در خدمت ، تا به حدى كه نشستن و شنودن و حديث او و لطف پرسش و توجه او آن كس را بودى كه پيش او نشستى ، و مجلس او مجلس شرم و امانت و تواضع بود ، و تبسم و خندهء او در روى ياران ، و تعجب او از حديثى كه او را گويند بيش از همهء مردمان بودى ، و خندهء يارانش پيش او تبسم بودى براى آن كه به فعل او اقتدا كردندى ، و او را تعظيم نمودندى .\r\nو اما گوش بدانچه سخن ايشان بشنوى و به شنيدن سخن از ايشان تلذّذ نمايى ، و آن را استوار دارى و شادى ظاهر گردانى . و سخن ايشان به مرادّت « 239 » و منازعت و دخل و اعراض قطع نكنى . و اگر چيزى تو را مضطر گرداند معذرت كنى . و سمع خود را از شنيدن آن چه كراهيت\r\n\r\n\r\n","description":"","footnote":"\r\n( 237 ) دانستن ، شناختن .\r\n( 238 ) او را ، پيغامبر ( ص ) را ، در نظر پيغامبر .\r\n( 239 ) مرادّت ، رد كردن ، نپذيرفتن .\r\n","page_name":" 417 ","page_number":425},
  {"content":"\r\n\r\nدارند صيانت نمايى .\r\nو اما زبان حقهاى آن ياد كرده‌ايم . چه سخن آن دراز است . و از آن جمله آن است كه آواز خود بر ايشان بلند نكنى ، و جز آن چه فهم كنند بديشان نگويى .\r\nو اما دست بدانچه آن را از معونت ايشان باز نكشى ، البته در هر كارى كه به دست توان كرد .\r\nو اما پاى آن كه در پس ايشان روى ، چنان كه اتباع روند نه چنان كه متبوعان ، و بر ايشان تقدم ننمايى مگر به اندازهء آن چه تو را تقديم كنند . و بديشان نزديك نشوى مگر به اندازهء آن چه تو را نزديك گردانند . و چون روى به تو آرند ، براى ايشان بر خيزى ، و ننشينى جز به نشستن ايشان ، و آن جا نشينى كه بنشانندت . [ 201 
  ] و هر گاه كه اتحاد كمال پذيرد ، بسيارى از اين حقها سبك شود ، چون بر خاستن و معذرت و ثنا ، چه آن از حقهاى صحبت است ، و در ضمن آن نوعى از بيگانگى و تكلف است . و چون اتحاد تمام شود ، بساط تكلف به كليت در نوشته گردد ، و او را همچون نفس خود داند . زيرا كه اين همه ادبهاى ظاهر عنوان أدب باطن و صفاى دل است . و هر گاه كه صفاى دلها دانسته شد ، به تكلف اظهار آن چه در آن است حاجت نباشد . و هر كه نظر به محبت خلق دارد ، گاهى راست رود و گاهى كژ . و هر كه نظر به حق دارد ، در ظاهر و باطن استقامت را لازم گيرد ، و باطن خود را بدان به دوستى خداى تعالى و خلق او بيارايد و ظاهر را به بندگى خداى تعالى و خدمت بندگان او . چه آن بزرگترين انواع خدمت است ، چه بدان جز به خوشخويى نتوان رسيد . و بنده به خوشخويى درجهء قايم صايم يابد ، و زيادت از آن .\r\n\r\nخاتمه\r\n( 1 ) و اين باب را ختم كنيم به ذكر جمله‌اى از آداب معيشت و مجالست با أصناف مردمان كه از سخن بعضى حكما ملتقط « 240 » است .\r\nاگر حسن معيشت خواهى ، دوست و دشمن را به روى خشنودى نگر بى ذلّت بر ايشان و\r\n\r\n\r\n","description":"","footnote":"\r\n( 240 ) ملتقط ، بر گزيده ، دستچين .\r\n","page_name":" 418 ","page_number":426},
  {"content":"\r\n\r\nهيبت از ايشان ، و با وقار باش بى كبر ، و فروتنى كن بى مذلّت . و در همهء كارها ميانه رو باش ، چه دو طرف از ميانهء كارها نكوهيده است . و در دوشهاى خود منگر « 241 » . و التفات بسيار مكن . و بر مردمان گرد آمده مايست . و اگر بنشينى بر سر پاى منشين .\r\nو از اين خصلتها تحفّظ كن : انگشتان به هم در گذاشتن ، و با محاسن و انگشترى بازى كردن ، و تخليل دندان ، و انگشت در بينى كردن ، و بسيارى آب دهن و نخامه انداختن « 242 » ، و مگس از روى خود راندن ، و بسيار نازيدن ، و فاژه كشيدن « 243 » در روى مردمان ، و در نماز و غير آن ، و مجلس تو بايد كه ساكن باشد « 244 » ، و سخن تو منظوم و مرتب ، و سخن نيك را گوش دار از آن كس كه گويد ، بى آن كه تعجبى مفرط ظاهر كنى ، و أعادت آن مخواه ، و از مضاحك « 245 » و حكايات خاموش باش ، و از اعجاب خود به فرزند و كنيزك « 246 » ، و شعر و تصنيف و ديگر چيزها كه به تو مخصوص باشد حديث مكن ، و چون زنان خود را مياراى ، و چون بندگان مبتذل مكن ، و از بسيارى سرمه كشيدن و روغن ماليدن محترز باش ، و در حاجتها إلحاح مكن ، و كسى را بر ظلم دلير مكن ، و از مقدار مال خود اهل و فرزند خود را علم بدان حاصل مگردان ، تا به ديگران چه رسد ، چه اگر آن اندك باشد خوار شوى ، و اگر بسيار باشد به رضاى ايشان هرگز نرسى ، و ايشان را بترسان بى عنفى ، و با ايشان نرمى كن بى ضعفى ، و با غلام و كنيزك خود هرگز خوش مگوى « 247 » ، كه وقار تو ساقط شود . و چون خصومت كنى به آهستگى باش ، و از جهل خود تحفّظ كن ، و از شتابزدگى دور باش ، و در حجت خود تفكر نماى ، و به دست بسيار اشارت مكن ، و در وا پس خود بسيار منگر ، و بر دو زانو منشين ، و چون خشم تو بيارامد آن گاه سخن گوى .\r\nو اگر سلطان تو را به خود نزديك گرداند ، از او همچنان محترز باش كه از تيزى سنان ، و اگر با تو گستاخى كند « 248 » ، از انقلاب او ايمن مباش ، و با او همچنان رفق كن كه با كودكى ، و سخن چنان گوى كه او خواهد ، و نبايد كه لطف او تو را بر آن دارد كه ميان اهل و فرزند و حاشيهء او دخيل شوى ، اگر چه مستحق آن باشى ، چه افتادن كسى كه ميان پادشاه و اهل او دخيل شود\r\n\r\n\r\n","description":"","footnote":"\r\n( 241 ) در شرح زبيدى : ( و لا تنظر في عطفيك ) فانّه علامة العجب .\r\n( 242 ) نخامه ، آب بينى ، خلط سينه ،\r\n( 243 ) فاژه ، خميازه ، فاژه كشيدن ( ترجمهء « تناوب » كه به معنى خميازه كشيدن است ) .\r\n( 244 ) در شرح زبيدى : ( و ليكن مجلسك هاديا [ آرام 
  ] ) . . . و المراد بالهادي هنا اللّين .\r\n( 245 ) مضاحك ( ج مضحكه ) ، خنده‌ها ، بذله‌ها .\r\n( 246 ) كنيزك ( در ترجمهء « جاريه » ، زن جوان ) .\r\n( 247 ) در ترجمهء و لا تهازل أمتك و لا عبدك ( كنيزك در جاى امة ) .\r\n( 248 ) گستاخى كردن ، رو باز كردن ، خودمانى شدن .\r\n","page_name":" 419 ","page_number":427},
  {"content":"\r\n\r\nافتادنى باشد كه از آن هرگز برنخيزد ، و زلتى كه اقامت نپذيرد .\r\nو بپرهيز از دوست عافيت « 249 » كه دشمن‌ترين دشمنان باشد ، و مال خود را گرامىتر از عرض خود مدار ، و چون در مجلسى در روى « 250 » أدب آن باشد كه به سلام افتتاح كنى ، و از كسى كه پيش از تو آمده باشد در نگذرى « 251 » ، و جايى كه واسعتر باشد و به تواضع نزديك‌تر بنشينى ، و كسى را كه نزديك تو باشد به سلام تحيت گويى ، و بر راه منشين ، اگر در راه نشينى أدب آن فرو خوابانيدن چشم است ، و نصرت مظلوم ، و اعانت ملهوف « 252 » ، و ضعيف را معونت فرمودن ، و گمراه را راه نمودن ، و جواب سلام ، و اعطاى خواهنده ، و امر معروف و نهى منكر ، و جستن موضعى كه آب دهن آن جا اندازى ، نه بر جهت قبله و نه بر دست راست ، بل بر دست چپ يا زير قدم چپ .\r\nو با پادشاهان همنشينى مكن ، و اگر كنى أدب آن ترك غيبت است ، و دور بودن از دروغ ، و نگاه داشتن راز ، و اندكى حاجت ، و تهذيب ألفاظ ، و سخن مبين گفتن ، و مذاكرات به اخلاق پادشاهان سلف ، و اندكى مزاح ، و بسيارى حذر از ايشان اگر چه دوستى او ظاهر شود ، و دفع آروغ ، و ترك خلال پس از نان خوردن . و بر پادشاه واجب است كه همه چيز نديم احتمال « 253 » فرمايد مگر آشكارا كردن راز ، و قدح در مملكت ، و تعرّض در حرم .\r\nو با عوام همنشينى مكن ، و اگر كنى أدب آن ترك خوض است در سخن ايشان ، و گوش ناداشتن به ارجافها « 254 » ، و تغافل از آن چه در ألفاظ بد ايشان رود ، و اندكى ملاقات ايشان با آن چه « 255 » بديشان حاجت [ 202 
  ] بود .\r\nو بپرهيز از آن كه مزاح كنى با خردمندى يا غير خردمندى ، چه خردمند بر تو كينه گيرد و بىخرد بر تو دلير شود ، زيرا كه مزاح پردهء هيبت بدراند و آبروى ريخته گرداند و عاقبت آن كينه باشد و حلاوت دوستى ببرد و فقه فقيه را معيوب كند و سفيه را بر وى « 256 » دلير گرداند و نزديك حكيم منزلت او « 257 » را ساقط كند و دشمنايگى متقيان بار آرد و دل را بميراند و از پروردگار دور گرداند و در غفلت اندازد و به ذلت كشد و سرها « 258 » بدان تاريك شود و خاطرها بميرد و عيبها\r\n\r\n\r\n","description":"","footnote":"\r\n( 249 ) دوست عافيت ( صديق الرّخاء ) دوست روزگار عافيت .\r\n( 250 ) در رفتن ، داخل شدن .\r\n( 251 ) بالاتر از او ننشينى .\r\n( 252 ) ملهوف ، ستمديده ، داد خواه .\r\n( 253 ) احتمال ، تحمل .\r\n( 254 ) إرجاف ( ج : أراجيف ) ، سخن دروغ و بى اصل .\r\n( 255 ) با آن چه ، با وجود آن كه ، هر چند .\r\n( 256 ) به مثابهء ضمير با مرجع غير معيّن به كار رفته يعنى آدمى .\r\n( 257 ) به مثابهء ضمير با مرجع غير معيّن به كار رفته يعنى آدمى .\r\n( 258 ) سرّ ، باطن .\r\n","page_name":" 420 ","page_number":428},
  {"content":"\r\n\r\nبدان بسيار شود و گناهها پيدا آيد . و گفته‌اند كه مزاح جز از سخف « 258 » و انباردگى « 259 » نباشد . و هر كه در مجلسى به مزاحى يا شغلى مبتلا شود ، بايد كه در وقت بر خاستن خداى را ياد كند . و پيغامبر - صلّى اللّه عليه و سلم - گفت : من جلس في مجلس فكثر فيه لغطه فقال قبل ان يقوم من مجلسه ذلك سبحانك اللّهمّ و بحمدك اشهد ان لا إله الاّ أنت أستغفرك و أتوب إليك ، الاّ غفر له ما كان في مجلسه ذلك ، اى ، هر كه در مجلسى نشيند و شغب « 260 » او در آن بسيار شود ، پس پيش از آن كه از آن مجلس برخيزد اين دعا بخواند . . . آن چه در آن مجلس بوده باشد وى را آمرزيده شود . و السلام .\r\n\r\nباب سوم در حق مسلمانى و خويشاوندى و همسايگى و ملك يمين و كيفيت زندگانى كردن با كسى كه او وسيلت اين اسباب باشد\r\n( 1 ) بدان كه آدمى يا تنها باشد يا با ديگرى . و چون عيش آدمى متعذر « 261 » است مگر به مخالطت با كسى كه از جنس او بود ، از آموختن أدب مخالطت چاره نباشد . و هر مخالط كه هست در مخالطت با او ادبى است . و أدب بر اندازهء حق او باشد . و حق او بر اندازهء رابطه‌اى است كه بدان مخالطت افتاده است . و رابطه ، اما خويشاوندى است ، و آن خاص‌تر است ، و اما برادرى اسلام ، و آن عام‌تر است . و معنى برادرى بر اثر دوستى و صحبت جمع مىشود ، يا بر اثر جوار ، يا صحبت سفر ، يا مكتب ، يا درس ، و يا دوستى ، يا برادرى . و هر يكى را از اين رابطه‌ها درجات است .\r\nپس خويشاوندى را حق است ، و ليكن حق خويشاوند محرم مؤكّدتر . و محرم را حق است ، و ليكن حق مادر و پدر مؤكدتر . و همچنين حق جوار مختلف است به حسب نزديكى و دورى سراى . و تفاوت به نسبت ظاهر شود ، تا به حدى كه حق همشهرى در بلاد غربت به منزلت حق خويشاوندى باشد در وطن ، زيرا كه مخصوص باشد به حق مجاورت در شهر . و همچنين\r\n\r\n\r\n","description":"","footnote":"\r\n( 258 ) سخف ، ضعف عقل .\r\n( 259 ) انباردگى ( ترجمهء « بطر » ، سر مستى از نعمت ) .\r\n( 260 ) شعب ( به فتح و سكون غ ) ، خروش ، فتنه ، گستاخى .\r\n( 261 ) متعذّر ، دشوار ، ممتنع .\r\n","page_name":" 421 ","page_number":429},
  {"content":"\r\n\r\nحق مسلمانان به تأكّد معرفت متأكّد شود . و معرفتها را درجات است . چه حق كسى كه به ديدن شناخته شود نه چون حق كسى است كه به شنيدن شناخته شود ، بل مؤكّدتر است . و معرفت پس از آن چه حاصل آيد به اختلاط مؤكّد شود . و همچنين درجات صحبت متفاوت است ، چه حق صحبت درس و مكتب مؤكّدتر است از حق صحبت سفر . و همچنين صداقت متفاوت است ، چه چون قوت گيرد برادرى شود ، و چون زيادت گردد محبت باشد ، و چون زيادت از آن شود خلّت گردد . و خليل نزديك‌تر از حبيب باشد .\r\nو محبّت آن است كه در حبّهء القلب « 262 » متمكّن شود ، و خلّت آن كه در سرّ دل متخلّل گردد . و هر خليل حبيب باشد ، و هر حبيب خليل نبود . و تفاوت درجات صداقت پوشيده نماند ، به حكم مشاهدت و تجربت . و اما خلّت فوق اخوّت است . زيرا كه لفظ خلّت عبارتى است از حالتى كه آن تمام‌تر از اخوت است ، و آن را از قول پيغامبر - صلّى اللّه عليه و سلم - توان دانست : لو كنت متّخذا خليلا لا تخذت ابا بكر خليلا ، و لكن صاحبكم خليل اللّه ، اى ، اگر خليل گرفتمى هر آينه أبو بكر را خليل گرفتمى ، و ليكن صاحب شما « 263 » خليل خداى است . چه خليل آن باشد كه محبت در همه اجزاى دل او در ظاهر و باطن متخلّل شود و به همهء آن برسد . و همهء دل او را « 264 » نرسيدى جز دوستى خداى تعالى . و خلت او را باز داشت از شريك كردن در آن ، با آن چه على را - رضى اللّه عنه - برادر گرفته بود . و گفت : علىّ منّى بمنزلة هارون من موسى الاّ النّبوّة ، اى ، على از من به منزلت هارون است از موسى - عليهما السلام - مگر در نبوت . پس على را از نبوت بگردانيده است ، چنان كه أبو بكر را از خلت . و أبو بكر در اخوت با على شريك است ، و به منزلت خلت و اهليت آن از او زايد اگر در خلت براى شركت مجال بودى ، چه بر آن تنبيه فرموده است به قول خود لاتّخذت ابا بكر خليلا . و پيغامبر - صلّى اللّه عليه و سلم - حبيب خداى و خليل [ 203 
  ] او بوده ، چه آمده است كه روزى بر منبر رفت با فرح و استبشار و گفت : انّ اللّه قد اتّخذنى خليلا كما اتّخذ إبراهيم خليلا ، فانا حبيب اللّه و انا خليل اللّه تعالى ، اى ، خداى - عز و جل - مرا خليل گرفت ، چنان كه إبراهيم ( ع ) را خليل گرفت ، پس من حبيب خدايم و خليل خداى .\r\n\r\n\r\n","description":"","footnote":"\r\n( 262 ) حبة القلب ، دانهء دل ، سويداى دل ( نقطهء سياه دل ) .\r\n( 263 ) صاحب ، يار ، معاشر ، مراد از « صاحب شما » خود پيغامبر ( ص ) است .\r\n( 264 ) پيغامبر ( ص ) را .\r\n","page_name":" 422 ","page_number":430},
  {"content":"\r\n\r\nپس پيشتر از معرفت رابطه‌اى نيست ، و جز از خلت درجه‌اى نه « 265 » . و آن چه جز آن است از درجات ميان آن دو است . و حق صحبت و اخوت ياد كرديم ، و آن چه وراى آن است از محبت و خلت در آن داخل شود . و تفاوت مرتبتها در آن حقهاست - چنان كه سابق شده است - به حسب تفاوت مرتبتها از محبت و اخوت تا اقصاى آن ، تا بدان رسد كه موجب آن شود كه نفس و مال ايثار كند ، چنان كه أبو بكر پيغامبر را كرد ، و چنان كه أبو طلحه به تن خود وى را ايثار كرد ، و نفس خود را وقايهء « 266 » شخص عزيز او گردانيد .\r\nو ما اكنون مىخواهيم كه حق برادرى اسلام ، و حق خويشاوندى ، و حق مادر و پدر ، و حق همسايگى ، و حق ملك - اى ملك يمين - ياد كنيم ، چه حقوق ملك نكاح ياد كرده‌ايم در « كتاب آداب نكاح » .\r\n\r\nحقوق مسلمان\r\n( 1 ) حق او آن است كه چون وى را ببيند سلام گويد ، و چون بخواند پاسخ دهد ، و چون عطسه كند وى را دعا گويد ، و چون رنجور شود عيادت به جاى آرد ، و چون وفات كند در جنازهء او حاضر شود ، و چون بر او سوگند خورد سوگند او را راست گرداند ، و چون نصيحت خواهد از نصيحت دريغ ندارد ، و چون غايب باشد به ظهر الغيب « 267 » او را رعايت كند ، و براى او آن دوست دارد كه براى نفس خود . و اين همه در اخبار و آثار آمده است . انس روايت كرد كه پيغامبر - صلّى اللّه عليه و سلم - مرا گفت : أربع من حقّ المسلم عليك : ان تعين محسنهم و ان تستغفر لمذنبهم و ان تدعو لموتاهم « 268 » و ان تحبّ تائبهم ، اى ، چهار چيز از حق مسلمان بر تو واجب است : آن كه نيكو كار ايشان را يارى دهى و براى گناهكار ايشان آمرزش خواهى و براى مردگان ايشان دعا گويى و تايب ايشان را دوست دارى . و ابن عباس گفت در تفسير قول خداى تعالى :  رُحَماءُ بَيْنَهُمْ  « 269 » ، اى ، نيكان ايشان براى بدان ايشان ، و بدان ايشان براى نيكان دعا گويند . چون بد نيك را بيند گويد : اللّهمّ بارك له فيما قسمت له من الخير و ثبّته عليه و انفعنا به . و چون نيك در بد نگرد بگويد : اللّهمّ اهده و تب عليه و اغفر له .\r\n\r\n\r\n","description":"","footnote":"\r\n( 265 ) در عربى : فإذا ليس قبل المعرفة رابطة و لا بعد الخلّة درجة .\r\n( 266 ) وقاية ، سپر ، وسيلهء حفظ ، يعنى جان خود را فدا كرد تا به جسم پيامبر آسيبى نرسد .\r\n( 267 ) ظهر الغيب ، پشت سر ، در غياب .\r\n( 268 ) در اكثر چاپهاى متن عربى : و ان تدعوا لمدبرهم .\r\n( 269 ) فتح 48 - 29 .\r\n","page_name":" 423 ","page_number":431},
  {"content":"\r\n\r\nو از آن جمله آن است كه براى همه آن خواهد كه براى نفس خود خواهد . نعمان بشير گفت كه از پيغامبر - صلّى اللّه عليه و سلم - شنيدم كه گفت : مثل المؤمنين في تواددهم و تراحمهم كمثل الجسد إذا اشتكى عضو منه تداعى سائره بالحمّى و السّهر ، اى ، داستان مؤمنان در دوستى و بخشايش با يك ديگر چون داستان تن است ، كه چون يك عضو دردمند شود عضوهاى ديگر موافقت نمايند و به تب رنجور گردند - يعنى چنان كه همهء عضوهاى يك تن موافقند همهء مؤمنان يك دل و يك عقيده باشند . و أبو موسى روايت كرد كه پيغامبر - صلّى اللّه عليه و سلم - گفت : المؤمن للمؤمن كالبنيان يشدّ بعضه بعضا ، اى ، گرويده مر گرويده را چون بناى استوار است كه بهرى از آن بهرى را استوار گرداند .\r\nو از آن جمله اينكه كسى را از مسلمانان به كردار و گفتار نرنجاند . پيغامبر - صلّى اللّه عليه و سلم - گفت : المسلم من سلم المسلمون من لسانه و يده ، اى ، مسلمان آن است كه مسلمانان از زبان او و دست او بسلامت باشند . و در حديثى دراز ، كه در آن به فضيلتها امر فرموده است ، گفت ( ص ) :\r\nفان لم تقدر فدع النّاس من الشّرّ ، فانّها صدقة تتصدّق بها عن نفسك ، اى ، اگر نتوانى ، پس مردمان را آسوده بگذار از بدى خود ، چه آن صدقه‌اى باشد كه تو از نفس خود مىدهى . و نيز گفت ( ص ) :\r\nافضل المسلمين من سلم المسلمون من يده و لسانه ، اى ، فاضل‌تر مسلمانان آن است كه مسلمانان از دست و زبان او سالم مانند . و گفت ( ص ) : أ تدرون من المسلم ؟ اى ، دانيد كه مسلمان كيست ؟ گفتند :\r\nاللّه و رسوله اعلم ، اى ، خداى و رسول او داناترند . گفت ( ص ) : المسلم من سلم المسلمون من لسانه و يده ، اى ، مسلمان آن است كه مسلمانان از زبان او و دست او بسلامت باشند . گفتند : پس مؤمن كيست ؟\r\nگفت ( ص ) : من امنه المؤمنون على أنفسهم و أموالهم ، اى ، آن كه مؤمنان بر جان و مال خود از او ايمن باشند . گفتند : پس مهاجر كيست ؟ گفت ( ص ) : من هجر السّوء و اجتنبه ، اى ، آن كه از بدى جدا شود و از آن دور باشد . و مردى گفت : يا رسول اللّه ، اسلام چيست ؟ گفت : ان يسلم قلبك للَّه و يسلم المسلمون من لسانك و يدك ، اى ، آن كه دل تو خداى را مسلم باشد و مسلمانان از دست و زبان تو بسلامت باشند .\r\nو مجاهد گفت : بر اهل آتش گر مستولى شود ، و ايشان چندان بخارند كه استخوان از زير پوست ظاهر شود . يكى را از ايشان گويند : اين گر تو را مىرنجاند ؟ او گويد : آرى . گفته شود : اين بدان است كه تو مؤمنان را مىرنجانيدى . و پيغامبر - صلّى اللّه عليه و سلم - گفت : لقد [ 204 
  ] رأيت رجلا\r\n\r\n","description":"","footnote":"","page_name":" 424 ","page_number":432},
  {"content":"\r\n\r\nيتقلّب في الجنّة من أجل شجرة قطعها عن ظهر الطّريق كانت تؤذى النّاس ، اى ، مردى را ديدم كه در بهشت آسوده مىگشت ، به سبب درختى كه از ظاهر راه ، كه مردمان را از آن رنج رسيدى ، ببريده بود .\r\nبو هريره ، پيغامبر را - صلّى اللّه عليه و سلم - گفت كه مرا چيزى آموز كه از آن منفعت گيرم . گفت :\r\nأمط الاذى « 270 » من طريق المسلمين ، اى ، چيزى كه از آن مردم را رنج رسد از راه مسلمانان دور كن . و پيغامبر - صلّى اللّه عليه و سلم - گفت : من زحزح عن طريق المسلمين شيئا يؤذيهم ، كتب اللّه له بها حسنة ، و من كتب له حسنة اوجب له بها الجنّة ، اى ، هر كه دور كند از راه مسلمانان چيزى كه ايشان را برنجاند خداى - عز و جل - براى او نيكى ثبت فرمايد ، و خداى براى هر كه نيكى ثبت فرمايد او را بهشت واجب گرداند . و گفت ( ص ) : لا يحلّ لمسلم ان يشير إلى أخيه بنظرة تؤذيه ، اى ، حلال نباشد مسلمان را كه سوى برادر خود اشارت كند به نظرى كه وى را برنجاند . و پيغامبر گفت ( ص ) : لا يحلّ لمسلم ان يروّع مسلما ، اى ، مسلمان را حلال نباشد كه مسلمانى را بترساند . و گفت ( ص ) : انّ اللّه يكره أذى المؤمنين ، اى ، خداوند - عز و جل - كراهيت دارد رنجه داشت مؤمنان را . و ربيع خيثم گفت :\r\nمردمان دو فريقند ، مؤمن و جاهل ، پس مؤمنان را مرنجان و جاهلان را به جهل مقابله مكن و از آن جمله آن كه تواضع نمايد هر مسلمانى را و بر وى تكبر نكند ، كه خداى تعالى خرامندهء فخر كننده را دوست ندارد . و پيغامبر - صلّى اللّه عليه و سلم - گفت : انّ اللّه عزّ و جلّ اوحى إليّ ان تواضعوا حتّى لا يفخر أحد على احد ، اى ، خداى - عز و جل - به من وحى فرستاد كه تواضع كنيد ، تا به حدّى [ كه 
  ] يكى با ديگرى فخر نكند . پس اگر كسى ديگر بر وى فخر كند بايد كه احتمال « 271 » كند . خداى تعالى پيغامبر خود را فرمود : خذ العفو و أمر بالعرف و أعرض عن الجاهلين ، اى ، آسان فراگير كار مردمان را و به نيكو كارى امر فرماى ايشان را و از جاهلان روى بگردان و اين بدان باشد كه اگر كسى بر وى ستم كند او عفو فرمايد ، و اگر از وى ببرد او به دو پيوندد ، و اگر او را محروم گرداند او وى را عطا دهد . يعنى آن چيز فرماى كه همه عاقلان بدانند كه آن نيكوست . و گفت : سفيهان را به سفاهت مقابله مكن « 272 » و ابن ابى اوفى گفت : كان رسول اللّه صلّى اللّه عليه و سلّم لا يأنف و لا يستكبر ان يمشى مع الارملة و المسكين فيقضى حاجته ، اى ، پيغامبر - صلّى اللّه عليه و سلم - ننگ نداشتى و تكبر و گردنكشى نكردى از آن چه با بيوه زن و\r\n\r\n\r\n","description":"","footnote":"\r\n( 270 ) در متن عربى و زبيدى : اعزل الاذى .\r\n( 271 ) احتمال ، تحمل .\r\n( 272 ) عبارت بين دو ستاره چون در متن عربى نيامده ممكن است توضيح مترجم باشد .\r\n","page_name":" 425 ","page_number":433},
  {"content":"\r\n\r\nبيچاره راه برود و حاجت وى روا كند .\r\nو از آن جمله آن است كه سخنان بد كه از مردمان نقل كنند و به دو رسانند استماع ننمايد ، و آن چه از كسى شنود به ديگرى نرساند . پيغامبر - صلّى اللّه عليه و سلم - گفت : لا يدخل الجنّة قتّات ، اى ، در بهشت نرود كسى كه در سخن مردمان در افزايد و به ديگران رساند . و خليل احمد گفت :\r\nهر كه براى تو سخن چينى كند بر تو نيز همچنان كند ، و هر كه خبر ديگرى به تو رساند خبر تو نيز به ديگرى رساند .\r\nو از آن جمله آن كه با كسى كه معرفت « 272 » دارد ، چون بر وى در خشم شود ، بيش از سه روز از وى نبرد . ابو ايوب انصارى - رضى اللّه عنه - روايت كرد كه پيغامبر - صلّى اللّه عليه و سلم - گفت : لا يحلّ لمسلم ان يهجر أخاه فوق ثلاث يلتقيان فيعرض هذا و يعرض هذا ، و خيرهما الّذي يبدأ بالسّلام ، اى ، حلال نباشد مسلمانى را كه از برادرش بيش از سه روز ببرد ، و چون با هم رسند اين از وى روى بگرداند و او از اين ، و بهترين ايشان آن باشد كه به سلام افتتاح كند . و گفت ( ص ) :\r\nمن أقال مسلما عثرته أقاله اللّه يوم القيامة ، اى ، هر كه از زلّت مسلمانى عفو بكند ، حق تعالى روز قيامت از وى عفو فرمايد . عكرمه گفت كه چون يوسف - عليه السّلام - از برادران خود عفو كرد ، بارى تعالى وى را گفت كه ذكر تو را ميان ذاكران بلند گردانم . و عايشه - رضى اللّه عنها - گفت :\r\nپيغامبر - عليه السّلام - هرگز براى نفس خود انتقام نخواست مگر آن كه چون در محارم الهى اقتحام رفتى « 273 » ، پس او براى خداى تعالى طلب انتقام نمودى . و ابن عباس - رضى اللّه عنهما - گفت كه هيچ مردى از مظلمتى عفو نكند كه نه حق تعالى عزت وى زيادت گرداند . و پيغامبر - صلّى اللّه عليه و سلم - گفت : ما نقص مال من صدقة و ما زاد اللّه رجلا بعفو الاّ عزّا ، و ما من احد تواضع للَّه الاّ رفعه اللّه ، اى ، مال از صدقه دادن كم نشود ، و خداى - عز و جل - مردى را به عفو او جز عزت نيفزايد ، و هيچ كس براى خداى تعالى تواضع نكرد [ 205 
  ] كه نه وى را رفعت بخشيد .\r\nو از آن جمله آن كه به جاى « 274 » هر كه تواند نيكويى دريغ ندارد و ميان اهل و نااهل تمييز نكند . على بن حسين از پدر خود ، و وى از جد خود - رضى اللّه عنهم - روايت كرد كه پيغامبر - صلّى اللّه عليه و سلم - گفت : اصنع المعروف إلى اهله و إلى غير اهله ، فان أصبت اهله فهو اهله\r\n\r\n\r\n","description":"","footnote":"\r\n( 272 ) معرفت ، آشنايى .\r\n( 273 ) اقتحام رفتى ، ستمى آشكار شدى .\r\n( 274 ) به جاى ، در حقّ .\r\n","page_name":" 426 ","page_number":434},
  {"content":"\r\n\r\nو ان لم تصب اهله فأنت من اهله ، اى ، نيكى كن به اهل و غير اهل آن ، پس اگر اهلش را يافتى در جايش نهاده‌اى ، و اگر اهلى پيدا نشد تو خود شايستهء آنى . و از اوست كه پيغامبر ( ص ) گفت :\r\nرأس العقل بعد الدّين التّودّد إلى النّاس و اصطناع المعروف إلى كلّ برّ و فاجر ، اى ، سر عقل بعد از دين دوستى نمودن است با مردمان و نيكويى كردن در حق هر نيكو كار و بد كارى . و بو هريره گفت :\r\nكسى دست پيغامبر - عليه السّلام - را در دست نگرفتى كه پيغامبر دست از وى بكشيدى ، تا آن گاه كه گيرنده بگذاشتى ، و هرگز زانوى او پيشتر از زانوى همنشين وى ديده نشدى ، و كسى با وى سخن نگفتى كه نه روى بر او آوردى ، و از وى روى نگردانيدى تا آن گاه كه گوينده از سخن فارغ نشدى .\r\nو از آن جمله آن كه بر كسى بى دستورى او در نرود « 275 » ، بل بايد كه سه بار دستورى خواهد ، اگر دستورى نيابد باز گردد . و بو هريره روايت كرد كه پيغامبر - صلّى اللّه عليه و سلم - گفت :\r\nالاستيذان ثلاث : فالاولى يستنصتون ، و الثّانية يستصلحون ، و الثّالثة يأذنون او يردّون ، اى ، دستورى خواستن سه بار باشد : بار اول طلب خاموشى كنند ، و بار دوم ساختهء « 276 » آن شوند ، و بار سوم دستورى دهند يا باز گردانند .\r\nو از آن جمله آن كه با همگان خوشخوى باشد و با هر صنفى به حسب طريقات ايشان معاملت كند .\r\nچه اگر با جاهل علم گويد و بر اهل لهو فقه عرضه دارد ، و با كودن زبان بيان « 277 » در كار آورد ، او را برنجاند و خود برنجد .\r\nو از آن جمله آن كه پيران را بزرگ دارد و بر كودكان ببخشايد . جابر روايت كرد كه پيغامبر - صلّى اللّه عليه و سلم - گفت : ليس منّا من لم يوقّر كبيرنا و لم يرحم صغيرنا ، اى ، از ما نيست هر كه پيران ما را بزرگ ندارد و بر كودكان ما رحمت نكند . و تلطف با كودكان از عادت پيغامبر - صلّى اللّه عليه و سلم - بوده است . و گفته است ( ص ) : من اجلال اللّه اكرام ذى الشّيبة المسلم ، اى ، از بزرگ داشتن حق تعالى است گرامى داشتن پير مسلمان . و يكى از كمال تعظيم پير آن است كه پيش ايشان بى دستورى سخن نگويد . جابر - رضى اللّه عنه - گفت كه وفد جهينه « 278 » به\r\n\r\n\r\n","description":"","footnote":"\r\n( 275 ) بى اجازهء او وارد خانه‌اش نشود .\r\n( 276 ) ساخته ، مهيّا .\r\n( 277 ) در شرح زبيدى : ( البيان ) اى فصاحة اللسان .\r\n( 278 ) هيئت نمايندگى قبيلهء جهينه .\r\n","page_name":" 427 ","page_number":435},
  {"content":"\r\n\r\nخدمت پيغامبر - عليه الصلاة و السلام - آمد ، كودكى برخاست كه سخن گويد ، پيغامبر - صلّى اللّه عليه و سلم - گفت : مه فأين الكبير ؟ اى ، آهسته باش به خدمت ، پس پيران كجااند ؟ و در خبر است :\r\nو ما وقّر شابّ شيخا الاّ قيّض اللّه له في سنّه من يوقّره ، اى ، تعظيم نكند جوانى پيرى را كه نه خداى تعالى براى وى كسى را مقدر گرداند تا در پيرى وى را بزرگ دارد . و در اين حديث اشارت است كه به درازى عمر او حكم رفته باشد . و گفت ( ص ) لا تقوم السّاعة حتّى يكون الولد غيظا :\r\nو المطر قيظا و تفيض اللّئام فيضا و تغيض الكرام غيضا و تجترى الصّغير على الكبير و اللّئيم على الكريم ، اى ، قيامت قايم نشود تا آن گاه فرزند سبب خشم گردد - مترجم مىگويد : اين از دو وجه تواند بود . يكى آن كه مردمان فرزندان را نخواهند تا اخراجات و مئونات ايشان اقامت نبايد نمود ، و اين از غايت بخل و نهايت حرص باشد بر جمع مال ، يا از فرط عجز و كمال بى تدبيرى ، و دوم آن كه فرزندان خدمت مادر و پدر نكنند ، بل ايشان را برنجانند و آن موجب خشم تواند بود - و باران در شدت گرما باشد - [ مترجم مىگويد : 
  ] و اين بدان فرموده است كه بيشتر باران در اكثر ديار عرب در آن وقت باريدى كه آفتاب در ميزان و عقرب بودى ، و وقتى كه در اسد و سنبله « 279 » بودى باران كمتر باريدى مگر در يمن ، و آن را صفرى « 280 » و قيظ « 281 » خواندندى . و اين اشارتى است كه در آخر الزمان در آفاق و أقطار زمين تبدّل اوقات امطار « 282 » باشد - و لئيمان بسيار شوند و كريمان اندك ، و خرد بر بزرگ و لئيم بر كريم دليرى نمايد .\r\nو پيغامبر - صلّى اللّه عليه و سلم - چون از سفر باز آمدى و كودكان او را استقبال كردندى ، براى ايشان بايستادى و بفرمودى تا ايشان را بر داشتندى ، و بعضى را پيش خود و بعضى را عقب خود بر مركب بنشاندى ، و صحابه را فرمودى تا كودكان ديگر را هم بر اين جمله بنشانند ، و بسى بودى كه كودكان با يك ديگر فخر كردندى كه مرا پيش خود نشانده بود و تو را در عقب خود .\r\nو چون كودك خرد را به خدمت وى آوردندى تا وى را دعا گويد و نام تعيين فرمايد ، او را بستدى و در كنار خود نشاندى ، و وقت بودى كه بول از وى حاصل آمدى ، و اگر كسى او را بانگ برزدى فرمودى : لا تزرموا الصّبىّ بوله ، اى ، بول او منقطع مگردانيد . و بگذاشتى تا از آن فارغ شدى ، پس وى را دعا گفتى و نام تعيين فرمودى ، و شادى [ 206 
  ] اهل او را رعايت فرمودى تا\r\n\r\n\r\n","description":"","footnote":"\r\n( 279 ) برجهاى ميزان و عقرب و اسد و سنبله به ترتيب برابر با ماه‌هاى مهر و آبان و مرداد و شهريور .\r\n( 280 ) صفرى ، باران اول پاييز .\r\n( 281 ) قيظ ، باران تابستانى ، گرماى تابستان .\r\n( 282 ) امطار ، بارانها .\r\n","page_name":" 428 ","page_number":436},
  {"content":"\r\n\r\nندانند كه بدان متأذّى شده ، و چون باز گشتندى آن گاه جامه بشستى .\r\nو از آن جمله آن كه با همه خلق خندان و گشاده روى و نرم بود . پيغامبر - عليه السّلام - گفت :\r\nأ تدرون على من حرّمت النّار ؟ اى ، مىدانيد كه آتش بر كه حرام شده است ؟ گفتند : خداى و پيغامبر او داناترند . گفت : على اللّيّن الهيّن السّهل القريب ، اى ، بر نرمخوى آسان آسانگير نزديك « 283 » . و ابو هريره روايت كرد كه پيغامبر - صلّى اللّه عليه و سلم - گفت : انّ اللّه يحبّ السّهل الطّلق ، اى ، خداى - عز و جل - هر آسانگير گشاده روى را دوست مىدارد . و يكى از ايشان گفت كه يا رسول اللّه ، مرا به كارى راه نماى كه مرا در بهشت برد . گفت : انّ من موجبات المغفرة بذل السّلام و حسن الكلام ، اى ، از موجبات آمرزش سلام را به كار داشتن و سخن نيكو گفتن است . و عبد اللّه عمر گفت : البرّ شيء هيّن : وجه طليق و كلام ليّن ، اى ، نيكويى چيزى آسان است : روى گشاده و سخن نرم . پيغامبر - صلّى اللّه عليه و سلم - گفت : اتّقوا النّار و لو بشقّ تمرة فان لم تجدوا فبكلمة طيّبة ، اى ، از آتش بپرهيزيد اگر چه به نيم خرما باشد ، و اگر نيابيد به سخنى خوش . و گفت : انّ في الجنّة لغرفا يرى ظهورها من بطونها و بطونها من ظهورها ، اى : در بهشت غرفه‌هايى است كه از درون آن بيرون آن ديده شود و از بيرون آن اندرون آن . اعرابيى گفت : يا رسول اللّه ، آن كه را باشد ؟ گفت : لمن طيّب الكلام و اطعم الطّعام و صلّى باللّيل و النّاس نيام ، اى ، آن كس را باشد كه سخن خوش گويد و نان دهد و نماز گزارد به شب در آن حال كه مردمان خفته باشند . معاذ جبل روايت كرد كه پيغامبر - صلّى اللّه عليه و سلم - گفت : أوصيك بتقوى اللّه و صدق الحديث و الوفاء بالعهد و اداء الامانة و ترك الخيانة و حفظ الجار و رحمة على اليتيم و لين الكلام و بذل السّلام و خفض الجناح ، اى ، وصيت مىكنم تو را به ترسيدن از خداى تعالى و پرهيزيدن از مخالفت فرمان او و راست گفتن و عهد را به پايان رسانيدن و گزاردن امانت و گذاشتن خيانت و نگاه داشت حق همسايه و به بخشيدن بر يتيم و سخن نرم گفتن و سلام را به كار داشتن و فروتنى كردن . انس گفت : زنى پيش پيغامبر - صلّى اللّه عليه و سلم - آمد و گفت : مرا به تو حاجتى هست ، و جماعتى از صحابه به خدمت او بودند ، آن زن را گفت : اجلسي في اىّ نواحى السّكك شئت اجلس إليك ، اى ، در هر سويى از راه كه خواهى بنشين كه من آن جا آيم .\r\nپس آن زن در كنارى بنشست و پيغامبر بر وى آمد و كار وى به إتمام رسانيد . و وهب منبّه گفت : در\r\n\r\n\r\n","description":"","footnote":"\r\n( 283 ) در شرح زبيدى : قريب من الناس ( نزديك به مردم ) .\r\n","page_name":" 429 ","page_number":437},
  {"content":"\r\n\r\nبنى اسرائيل مردى هفتاد سال روزه مىداشت كه پس از هر هفت روز افطار كردى ، پس در خواست از خداى تعالى تا او را بنمايد كه ديوان آدميان را چگونه گمراه كنند . و چون مدتى مديد بر اين سؤال بر آمد و دعايش به اجابت نپيوست ، گفت : اگر من بر گناهى كه ميان من و ميان پروردگار من است مطلع شوم ، به از اين باشد كه طلبيده‌ام . پس حق تعالى فريشته‌اى بر وى فرستاد . و او را گفت : خداى تعالى مرا بر تو فرستاده است ، و تو را مىگويد كه آن سخن كه گفتى در حضرت من پسنديده‌تر است از عبادتهاى متقدم تو ، و خداى - عز و جل - چشم تو را گشاده گردانيد ، پس گفت : بنگر . بنگريست ، لشكرهاى ابليس را ديد به زمين محيط گشته ، و هيچ آدمى را نديد كه نه ديوان چون مگسان گرد وى در آمده بودند . گفت : اى پروردگار ، از اين كه خلاص يابد ؟ گفت : فروتن نرم دست باز دارنده از درم .\r\nو از آن جمله آن كه هيچ مسلمان را وعده‌اى نكند كه نه آن را به وفا رساند . و پيغامبر - صلّى اللّه عليه و سلم - گفت : العدة عطيّة ، اى ، وعده عطاست ، اى ، در عزيمت كريم وفاى وعده باشد ، پس همچنان بود كه رسيده . و گفت - صلّى اللّه عليه و سلم : العدة دين ، اى ، وعده وام است ، چون بگفتى ، انجاز « 284 » آن براى تحقيق راستى و احتراز از دروغ لازم بود و دينى باشد ، چه خلف وعده از علامات نفاق است . و گفت ( ص ) : ثلاث في المنافق : إذا حدّث كذب ، و إذا وعد اخلف ، و إذا اؤتمن خان ، اى ، سه خصلت است كه در منافق باشد : چون سخن گويد دروغ گويد ، و چون وعده دهد به وفا نرساند ، و چون امين داشته شود خيانت كند . و گفت : ثلاث من كنّ فيه فهو منافق و ان صام و صلّى ، اى ، سه خصلت است كه در هر كه باشد منافق باشد - و آن هر سه ياد كرد - اگر چه روزه دارد و نماز گزارد .\r\nمترجم مىگويد كه اين حديث مشكل است . و آمده است كه اين حديث بر حسن بصرى - رضى اللّه عنه - گفتند ، او گفت : پسران [ 207 
  ] يعقوب - صلوات اللّه و سلامه عليه - اين هر سه خصلت ارتكاب نموده‌اند ، و اين نام بر ايشان اطلاق نتوان كرد . و ازالت اين اشكال از دو وجه است : يكى آن كه اين حديث بر سبيل تخويف و تحذير وارد شده است تا از بيم آن كه به نفاق انجامد مؤمنان را معتاد نشود ، چنان كه آمده است : التاجر فاجر و اكثر منافقى امّتى قرّاؤها ، اى ، بازرگان\r\n\r\n\r\n","description":"","footnote":"\r\n( 284 ) انجاز ، روا كردن حاجت ، وفا كردن به وعده .\r\n","page_name":" 430 ","page_number":438},
  {"content":"\r\n\r\nتردامن است و بيشتر پارسايان امّت من منافقند . و دوم آن كه بر كارهاى دينى چون در سر محافظت ننمايى ، آن را هم نفاق گويند ، و ليكن اين نفاق مزيل اصل ايمان نباشد ، بل مزيل كمال ايمان بود . و اما آن چه حسن - رضى اللّه عنه - در حق پسران يعقوب - عليهم السلام - گفت ، آن بر سبيل ندور بود . و كلمهء « إذا » تكرار فعل اقتضا كند . و ايشان بر آن اصرار ننمودند ، چه توبه كردند و از يعقوب استغفار خواستند ، و از يوسف بحلي طلبيدند ، و او ايشان را بحل كرد و براى ايشان آمرزش خواست .\r\nو از آن جمله آن كه مردمان را از نفس خود انصاف دهد و به جاى « 284 » ايشان جز آن نكند كه در حق خود خواهد . پيغامبر - صلّى اللّه عليه و سلم - گفت : لا يستكمل العبد الايمان حتّى يكون فيه ثلاث خصال : الانفاق من الاقتار و الانصاف من نفسه و بذل السّلام ، اى ، بنده را ايمان كامل نشود تا آن گاه كه در او سه خصلت نبود : نفقت كردن در حال درويشى و انصاف دادن از نفس خود و بذل سلام .\r\nو گفت ( ص ) : من سرّه ان يزحزح عن النّار و يدخل الجنّة فلتأته منيّته و هو يشهد ان لا إله الاّ اللّه و انّ محمّدا رسول اللّه و ليأت إلى النّاس ما يحبّ ان يؤتى إليه ، اى ، هر كه او را شاد گرداند كه از آتش دور كرده شود و به بهشت برده آيد ، بايد كه در وقت وفات كلمهء طيّبه گويد و به جاى مردمان آن كند كه در حق خود خواهد . و گفت ( ص ) : يا ابا الدّرداء احسن مجاورة من جاورك تكن مؤمنا و احبّ للنّاس ما تحبّ لنفسك تكن مسلما ، اى ، نيكو همسايگى كن با كسى كه همسايهء تو باشد تا مؤمن باشى ، و مردمان را آن دوست دار كه نفس خود را دوست دارى تا مسلمان باشى . حسن گفت كه خداى - عز و جل - به آدم - صلوات اللّه و سلامه عليه - وحى فرستاد به چهار چيز ، و گفت كه جملهء كار تو و فرزندان تو در آن است ، يكى مراست و يكى تو راست و يكى بين من و تو است و يكى بين تو و مردمان : اما آن كه مراست آن است كه مرا پرستى و كسى را با من شريك نگردانى ، و اما آن چه تو راست عمل تو است كه تو را بدان پاداش دهم در جايى كه بدان محتاج‌تر باشى ، و اما آن چه ميان من و تو است آن است كه دعا بر تو است و اجابت بر من ، و آن چه ميان تو و مردمان است آن است كه در حق ايشان چنان باشى كه دوست دارى كه در حق تو چنان باشند . و موسى - صلوات اللّه عليه - از خداى تعالى پرسيد كه اى خداى ، كدام كس از بندگان تو عادل‌تر باشد ؟ گفت : آن كس كه از نفس خود انصاف دهد .\r\n\r\n\r\n","description":"","footnote":"\r\n( 284 ) به جاى ، در حقّ .\r\n","page_name":" 431 ","page_number":439},
  {"content":"\r\n\r\nو از آن جمله آن كه كسى كه زى و هيئت او دليل باشد بر علوّ منزلت او ، تعظيم او زيادت كند ، و مردمان را در منازل « 285 » ايشان دارد . و آمده است كه عايشه - رضى اللّه عنها - در سفرى بود ، پس به منزلى نزول كرد و خوانى نهاد ، و خواهنده‌اى بيامد ، گفت : قرصى از اين ، اين درويش را دهيد . پس مردى سوار بر آن جا گذشت ، گفت : وى را بخوانيد تا از اين طعام تناول كند .\r\nوى را گفتند : درويش را قرصى مىدهى و اين توانگر را مىخوانى ! گفت : خداى - عز و جل - مردمان را منزلتها داده است ، لا بد است كه ما ايشان را در آن منزلتها داريم ، اين درويش به قرصى راضى است ، و زشت باشد كه اين توانگر را به اين هيئت قرصى دهيم . و آمده است كه پيغامبر - صلّى اللّه عليه و سلم - در بعضى از خانه‌هاى خود در رفت و ياران بر وى در آمدند و خانه پر شد ، پس جرير عبد اللّه بجلى « 286 » بيامد و جايى نيافت ، هم بر درگاه نشست ، پيغامبر - صلّى اللّه عليه و سلم - رداى خود بپيچيد و سوى او انداخت ، جرير آن را بگرفت و بر روى خود نهاد و مىبوسيد و مىگريست ، پس باز پيچيد و به پيغامبر داد و گفت : من بر جامهء تو ننشينم ، خداى - عز و جل - تو را گرامى دارد چنان كه مرا گرامى داشتى . پس پيغامبر در چپ و راست بنگريست و گفت : إذا أتاكم كريم قوم فأكرموه ، اى ، چون بزرگوار قومى بر شما آيد او را گرامى داريد . و آمده است كه دايهء پيغامبر كه او را شير داده بود به خدمت او آمد ، پيغامبر - صلّى اللّه عليه و سلم - رداى خود را براى او بگسترانيد ، پس وى را گفت : مرحبا بامّى . پس وى را بر رداء [ 208 
  ] بنشاند و گفت : اشفعى تشفّعى ، و سلي تعطى ، اى ، شفاعت تو مقبول باشد ، و بخواه كه به تو داده شود . و او گفت : قوم مرا به من بخش . پيغامبر - صلّى اللّه عليه و سلم - فرمود : امّا حقّى و حقّ بنى هاشم فهو لك ، اى ، حق من و حق بنى هاشم تو راست . پس مردمان از هر سوى برخاستند و گفتند : حق ما نيز يا رسول اللّه هم او را ده . پس او را صلت فرمود و خدمتكارى به او بخشيد و نصيبى كه در زمين خيبر داشت به دو داد ، و عثمان عفان آن را به صد هزار درم بخريد . و بسيار بودى كه كسى به خدمت او « 287 » آمدى و او بر بالشى نشسته بودى ، و آن چندان نبودى كه او « 288 » هم بنشيند ، پس آن را برداشتى و پيش او نهادى تا بر آن نشيند ، و اگر امتناع نمودى تأكيد فرمودى تا بر آن نشيند .\r\nو از آن جمله آن كه با مردمان در اصلاح ذات البين كوشد چنان كه تواند . پيغامبر - عليه\r\n\r\n\r\n","description":"","footnote":"\r\n( 285 ) منازل ، پايگاهها ، منزلتها .\r\n( 286 ) بجلى ، منسوب به بجيلة ، قبيلهء جرير ، از طوايف يمن .\r\n( 287 ) پيغامبر ( ص ) .\r\n( 288 ) مهمان .\r\n","page_name":" 432 ","page_number":440},
  {"content":"\r\n\r\nالسلام - گفت : الا أخبركم بأفضل من درجة الصّيام و الصّلاة و الصّدقة ؟ اى ، آيا آگاهى ندهم شما را از خيرى كه فاضل‌تر است از درجهء نماز و روزه و صدقه ؟ گفتند : بلى . گفت : اصلاح ذات البين ، و افساد ذات البين هي الحالقة ، اى ، آن اصلاح كردن است ميان مردمان ، و تباه كردن ميان مردمان سترنده و محو گرداننده است . و گفت ( ص ) : افضل الصّدقة اصلاح ذات البين ، اى ، فاضل‌ترين صدقه اصلاح است ميان مردمان . و انس گفت : پيغامبر - صلّى اللّه عليه و سلم - روزى نشسته بود و در اثناى آن تبسمى فرمود چنان كه دندان مبارك وى ظاهر شد ، عمر گفت : يا رسول اللّه ، مادر و پدرم فداى تو باد ، موجب خنده چيست ؟ گفت : رجلان من امّتى جثيا بين يدي ربّ العزّة ، فقال أحدهما يا ربّ خذ لي مظلمتى من هذا . فقال اللّه عزّ و جلّ : ردّ على أخيك مظلمته . فقال يا ربّ لم يبق لي من حسناتي شيء . فقال اللّه تعالى للطّالب : كيف تصنع بأخيك و لم يبق من حسناته شيء ؟ فقال يا ربّ فليحمل عنّى من أوزاري . ثمّ فاضت عينا رسول اللّه صلّى اللّه عليه و سلم بالبكاء فقال انّ ذلك ليوم عظيم يوم يحتاج النّاس إلى ان يحمل عنهم من أوزارهم . قال فيقول اللّه للمتظلّم : ارفع بصرك فانظر في الجنان . فقال يا ربّ أرى مدائن من فضّة و قصورا من ذهب مكلّلة باللؤلؤ ، لاىّ نبىّ هذا او لاىّ صديق او لاىّ شهيد هذا ؟ قال اللّه تعالى : لمن اعطى الثّمن . قال يا ربّ و من يملك ذلك ؟ قال أنت تملكه . قال بما ذا يا ربّ ؟ قال جلّ جلاله : بعفوك عن أخيك . قال يا ربّ قد عفوت عنه . فقال اللّه عزّ و جلّ : خذ بيد أخيك فادخله الجنّة ، اى ، دو مرد از امت من در حضرت رب العزة به زانو بنشستند ، پس يكى از ايشان گفت : پروردگارا ، داد من از وى بستان . و خداى - عز و جل - گفت :\r\nحق برادر خود بده . گفت : اى پروردگار از حسنات من چيزى نمانده است . پس بارى تعالى طالب را گفت كه با برادر خود چگونه خواهى كرد ؟ از حسنات او چيزى نمانده است . گفت : اى پروردگار ، بايد گناهان من بردارد . پس پيغامبر - صلّى اللّه عليه و سلم - بگريست و گفت : آن روزى عظيم خواهد بود ، روزى كه مردمان محتاج آن باشند كه ديگران بار گناهان ايشان بر گيرند .\r\nپس خداى - عز و جل - فرمايد : اى متظلم ، چشم بردار و در بهشتها نگر . و او گويد : اى پروردگار ، شهرهاى سيمين و كوشكهاى زرين مكلّل به مرواريد مىبينم ، كدام پيغامبر راست اين ، يا كدام صديق را ، يا كدام شهيد را ؟ فرمايد كه آن كس راست كه بهاى آن بدهد . گفت : اى پروردگار بهاى آن كه تواند داد ؟ فرمود كه تو بتوانى . گفت : به چه ؟ گفت : به عفو از برادر خود . گفت : اى پروردگار از او عفو كردم . خداى - عز و جل - فرمود كه دست برادر خود گير و او را در بهشت در آر . پس پيغامبر - صلّى اللّه عليه و سلم - فرمود : اتّقوا اللّه و أصلحوا ذات بينكم و انّ اللّه يصلح بين المؤمنين يوم القيامة ، اى ، بترسيد از خداى و آن چه ميان شماست آن را به اصلاح آريد كه خداى -\r\n\r\n","description":"","footnote":"","page_name":" 433 ","page_number":441},
  {"content":"\r\n\r\nعز و جل - روز قيامت ميان مؤمنان به اصلاح آرد . و گفت ( ص ) : ليس بكذّاب من اصلح بين اثنين فقال خيرا او نما خيرا ، اى ، دروغزن نيست كسى كه ميان دو كس به صلاح آرد و نيكويى بگويد يا نيكويى بيفزايد . و اين دليل است بر آن كه اصلاح ميان مردم واجب است ، زيرا كه ترك دروغ واجب است . و واجب ساقط نشود مگر به واجبى مؤكدتر از آن . و گفت ( ص ) : كلّ [ 209 
  ] الكذب مكتوب الاّ ان يكذب الرّجل في الحرب فانّ الحرب خدعة ، او يكذب بين اثنين فيصلح بينهما ، او يكذب لامرأته ليرضيها ، اى ، همهء دروغها مثبّت است مگر دروغى كه با مرد در جنگ گويد ، چه جنگ فريبش است ، يا دروغ گويد تا بدان ميان دو تن به اصلاح آرد ، يا بر قوم خود دروغ گويد تا وى را خشنود كند .\r\nو از آن جمله آن كه عيبهاى همهء مسلمانان را بپوشد . پيغامبر - صلّى اللّه عليه و سلم - گفت :\r\nمن ستر على مسلم ستره اللّه في الدّنيا و الآخرة ، اى ، هر كه ستر « 289 » بر مسلمانى نگاه دارد حق تعالى بر او ستر در دنيا و آخرت نگاه دارد . و گفت ( ص ) : لا يستر عبد عبدا الاّ ستره اللّه يوم القيامة ، اى ، بنده بنده‌اى را پوشيده ندارد كه نه حق تعالى وى را روز قيامت پوشيده دارد . و بو سعيد خدرى روايت كرد كه پيغامبر - صلوات اللّه و سلامه عليه - گفت : لا يرى امرؤ من أخيه عورة فيسترها عليه الاّ دخل الجنّة ، اى ، مرد از برادر خود عيبى نبيند و آن را پوشيده دارد كه نه در بهشت رود . و چون ما عز پيغامبر را - صلّى اللّه عليه و سلم - به زناى خود اخبار كرد ، فرمود : لو سترته بثوبك لكان خيرا لك ، اى ، اگر آن را به جامهء خود بپوشيدى تو را بهتر بودى . پس بر مسلمان واجب است كه عيب نفس خود بپوشد ، كه حق اسلام او بر او واجب است چون حق اسلام ديگرى . ابو بكر صديق - رضى اللّه عنه - گفت : اگر خمر خوارى را بگيرم ، دوست دارم كه خداى - عز و جل - وى را پوشيده گرداند . و آمده است كه عمر - رضى اللّه عنه - شبى در مدينه مىگشت ، مردى و زنى را بر فاحشه‌اى ديد ، بامداد آن شب مردمان را گفت : اگر امامى مردى و زنى را به فاحشه بيند و حد بر ايشان اقامه نمايد ، شما چه كنيد ؟ گفتند : تو امامى . پس على - رضى اللّه عنه - گفت : تو را نرسد كه بر وى حد اقامت نمايى ، چه بر تو حد اقامت نموده شود ، حق - سبحانه و تعالى - در اين كار كم از چهار گواه حكم نفرموده است . پس عمر مدتى كه خداى خواست ايشان را بگذاشت . پس در\r\n\r\n\r\n","description":"","footnote":"\r\n( 289 ) ستر ، پرده .\r\n","page_name":" 434 ","page_number":442},
  {"content":"\r\n\r\nباز پرسيدن « 290 » معاودت كرد ، و على همان سخن را كه در اول تقرير كرده بود تقرير فرمود « 291 » . و اين اشارتى است بر آن كه عمر - رضى اللّه عنه - متردد بود در آن چه والى را رسد كه در حدهاى خداى - عز و جل - به علم خود حكم كند يا نه ؟ براى آن در معرض تقرير « 292 » مراجعت مىفرمود ، نه در معرض اخبار ، از بيم آن كه به اخبار آن قاذف « 293 » شود . و رأى امير المؤمنين على - رضى اللّه عنه - بدان مايل بود كه وى را نرسد .\r\nو اين از بزرگترين دليلهاست بر آن كه شرع در ستر « 294 » فواحش رخصت طلبيده است كه افحش « 295 » آن زناست ، و آن منوط است به چهار گواه عدل كه مشاهده كنند چون سرمه چوب « 296 » در سرمه‌دان ، و اين هرگز اتفاق نيفتد . و اگر قاضى بتحقيق بداند ، وى را نرسد كه كشف كند « 297 » .\r\nپس بنگر كه چگونه در فاحشه به واجب گردانيدن سنگسار كردن ، كه آن از بزرگترين عقوبتهاست ، مسدود فرموده است ، پس بنگر كه چگونه عاصيان را در ستر كثيف « 298 » الهى داشته است ، بر آن چه راه كشف آن تنگ گردانيده است . پس اميد داريم كه ما از اين كرم محروم نشويم ، روزى كه ابتلاى سرها باشد « 299 » . و در حديث است : انّ اللّه إذا ستر على عبد عورته في الدّنيا فهو اكرم من ان يكشفها في الآخرة ، و ان كشفها في الدّنيا اكرم من ان يكشفها مرّة اخرى ، اى ، خداى - عز و جل - چون عيب بنده در دنيا بپوشد او كريم‌تر از آن است كه در آخرت آن را كشف كند ، و اگر در دنيا كشف كند او كريم‌تر از آن است كه بار ديگر كشف فرمايد . و عبد الرحمن بن عوف گفت كه شبى در مدينه با عمر - رضى اللّه عنه - پاس مىداشتيم ، در اثناى آن چه مىرفتيم چراغى ظاهر شد ، ما قصد آن كرديم ، چون نزديك شديم درى بسته بود و آواز شغب « 300 » گروهى مىشنيديم ، عمر دست من گرفت و گفت : دانى كه اين خانهء كيست ؟ گفتم : خانهء ربيعهء اميّهء خلف است و اين جماعت حريفان وىاند در شراب . گفت : اكنون چه مىگويى ؟ گفتم كه ما اقدام نموديم بر چيزى كه حق تعالى از آن نهى فرموده است و گفته و لا تجسّسوا « 301 » . پس عمر باز گشت و ايشان را بگذاشت . و\r\n\r\n\r\n","description":"","footnote":"\r\n( 290 ) از مردمان .\r\n( 291 ) در شرح زبيدى : فقال القوم مثل مقالتهم الاولى و قال على مثل مقالته .\r\n( 292 ) تقرير ، اقرار آوردن ، مسلّم ساختن ، در شرح زبيدى : ( في معرض الفتوى ) و في نسخة التقرير .\r\n( 293 ) قاذف ، منتسب كننده به زنا .\r\n( 294 ) ستر ، پوشاندن .\r\n( 295 ) افحش ، رسواتر ، زشت‌تر .\r\n( 296 ) سرمه چوب ( اضافهء مقلوب ) ، چوب سرمه ، ميل سرمه .\r\n( 297 ) كشف كند ، آشكار كند .\r\n( 298 ) ستر كثيف ، پردهء ضخيم .\r\n( 299 ) در عربى : يوم تبلى السّرائر ( طارق 86 - 9 ) .\r\n( 300 ) شغب ، غوغا ، هنگامه .\r\n( 301 ) حجرات 49 - 12 .\r\n","page_name":" 435 ","page_number":443},
  {"content":"\r\n\r\nاين دليل است بر آن كه پوشيده داشتن واجب است و تتبع نمىبايد كرد .\r\nو پيغامبر - صلّى اللّه عليه و سلم - معاويه را گفت : انّك ان تتبّعت عورات النّاس أفسدتهم أو كدت تفسدهم ، اى ، اگر تو در عيبهاى مردم تتبع كنى ايشان را تباه گردانى يا نزديك باشى به تباه گردانيدن . و گفت ( ص ) : [ 210 
  ] يا معشر من آمن بلسانه و لم يدخل الايمان في قلبه لا تغتابوا النّاس و لا تتّبعوا عوراتهم فانّه من يتّبع عورة أخيه المسلم يتّبع اللّه عورته ، و من يتّبع اللّه عورته يفضحه و لو كان في جوف بيته ، اى ، اى گروه كسانى كه به زبان ايمان آورده‌ايد و ايمان در دل شما جاى نگرفته است ، مردمان را غيبت مكنيد و عيبهاى ايشان مجوييد ، كه هر كه عيب برادر مسلمان خود بجويد حق تعالى عيب وى جويد ، و هر كه حق تعالى عيب وى بجويد او را رسوا گرداند اگر چه در جوف خانهء وى باشد . و أبو بكر - رضى اللّه عنه - گفت : اگر كسى را مستوجب حدى از حدهاى خداى بينم وى را نگيرم . و كسى را براى وى نخوانم تا ديگرى با من نباشد . و يكى از ايشان گفت : با عبد اللّه مسعود نشسته بودم ، مردى شخصى را پيش او آورد و گفت : اين مست است . عبد اللّه مسعود گفت : دهنش ببوييد . بوييدند ، مست بود و عقل او زايل شده بود . پس حبس فرمود تا به هوش آمد ، پس تازيانه خواست و گره آن بشكست ، پس جلاد را گفت : بزن و دست بردار « 302 » ، و هر عضوى را حق آن بده . پس وى را بزد و او قبايى يا قرطه « 303 » اى پوشيده بود . و چون فارغ شد آورندهء او را گفت : تو او را چه باشى ؟ گفت : عم وىام . گفت : وى را نيك أدب نكردى ، كه گناه وى نپوشيدى ، و چون حدى به امام رسد وى را اقامت بايد نمود ، خداى - عز و جل - عفو كننده است و عفو را دوست دارد ، چنان كه مىفرمايد : و ليعفوا و ليصفحوا « 304 » ، پس گفت : ياد دارم اول مردى را كه پيغامبر - صلّى اللّه عليه و سلم - دست بريدن فرمودى : دزدى بر وى آوردند و او دست وى ببريد و كانّما أسفّ وجهه « 305 » ، اى ، پس چنانستى كه خاكستر بر روى مبارك او پراكنده شد .\r\nگفتند : يا رسول اللّه ، بريدن دست او را كراهيت داشتى ؟ گفت : و ما يمنعني ؟ و لا تكونوا عونا للشّيطان على أخيكم فقال انّه ينبغي للسّلطان إذا انتهى إليه حدّ أن يقيمه ، انّ اللّه عفوّ ، يحبّ العفو ، و قرأ : و ليعفوا و ليصفحوا أ لا تحبّون ان يغفر اللّه لكم و اللّه غفور رحيم « 306 » . اى ، چه باز دارد مرا از كراهيت داشتن آن ؟\r\nياريگر ديو مباشيد بر برادر خود ، پس گفت : چون حدى به سلطان رسد بايد كه آن را اقامت نمايد ،\r\n\r\n\r\n","description":"","footnote":"\r\n( 302 ) بر داشتن ، بالا بردن ، دست بردار ، محكم بزن .\r\n( 303 ) قرطه ، كرته ، پيراهن ، نيم تنه .\r\n( 304 ) نور 24 - 22 .\r\n( 305 ) رويش تغيير كرد گويى كه خاكستر بر آن پاشيده‌اند .\r\n( 306 ) نور 24 - 22 .\r\n","page_name":" 436 ","page_number":444},
  {"content":"\r\n\r\nخداى بخشنده است و عفو را دوست دارد ، پس چنين خواند : و بايد كه عفو كنيد و در گذاريد ، آيا دوست نداريد كه خداى - عز و جل - شما را بيامرزد ؟ و خداى - عز و جل - آمرزنده و بخشاينده است . و در روايتي ديگر : فكأنّما سفى في وجهه رماد لشدّة تغيّره ، اى ، چنانستى كه خاك در روى مبارك او دميده شد از شدت تغيّر .\r\nو روايت كرده‌اند كه عمر - رضى اللّه عنه - شبها در مدينه بگشتى ، پس شبى از درون خانه‌اى آواز مردى شنيد كه سرود مىگفت ، پس به ديوار بر شد ، و نزديك وى خمر يافت و زنى ديد ، گفت : اى دشمن خداى ، چنين گمان بردى كه خداى - عز و جل - تو را در حال معصيت پوشيده مىدارد ؟ گفت : تو نيز اى امير المؤمنين تعجيل مفرماى ، اگر من در يك چيز خداى را معصيت كردم ، تو در سه چيز خداى را معصيت كردى : خداى - عز و جل - گفت و لا تجسّسوا « 306 » و تو تجسس كردى ، و گفته  وَ لَيْسَ الْبِرُّ بِأَنْ تَأْتُوا الْبُيُوتَ مِنْ ظُهُورِها  « 307 » و تو به ديوار من بر شدى ، و گفت  لا تَدْخُلُوا بُيُوتاً غَيْرَ بُيُوتِكُمْ حَتَّى تَسْتَأْنِسُوا وَ تُسَلِّمُوا عَلى أَهْلِها  « 308 » و تو در خانهء من بى دستور و بى سلام آمدى . عمر گفت : هيچ نيكويى از تو باشد اگر عفو كنم ؟ گفت : آرى ، به خداى اگر از من عفو كنى هرگز در مثل اين معاودت ننمايم . پس از او عفو فرمود و بيرون آمد و او را بگذاشت .\r\nو مردى عبد اللّه عمر را پرسيد كه از پيغامبر چگونه شنيدى كه روز قيامت سخن گفتن الهى با بنده چگونه باشد ؟ گفت : از پيغامبر - صلّى اللّه عليه و سلم - شنيدم كه مىگفت : انّ اللّه ليدنى منه المؤمن فيضع عليه كنفه و يستره من النّاس فيقول أ تعرف ذنب كذا ؟ أ تعرف ذنب كذا ؟ فيقول نعم يا ربّ حتّى إذا قرّره بذنوبه و رأى في نفسه انّه قد هلك ، قال له يا عبدى انّى لم استرها عليك في الدّنيا الاّ و انا أريد ان اغفر هالك اليوم فيعطى كتاب حسناته . و امّا الكافرون و المنافقون : فيقول الاشهاد هؤلاء الّذين كذّبوا على ربّهم الا لعنة اللّه على الظّالمين ، اى ، خداى - عز و جل - گرويده‌اى را به خود نزديك گرداند و در كنف خود دارد و از مردمان پوشيده دارد و گويد : فلان گناه را دانى ؟ فلان گناه را دانى ؟ وى گويد : آرى اى پروردگار من ، تا چون گناهان بندهء خود مقرر فرمود و بنده در نفس خود دانست كه هلاك شده ، وى را گويد : اى بندهء من ، در دنيا تو را پوشيده نداشتم مگر براى آن كه مىخواستم [ 211 
  ] كه تو را امروز بيامرزم . پس نامهء نيكوييهايش به دست وى داده شود . و اما كافران و منافقان :\r\n\r\n\r\n","description":"","footnote":"\r\n( 306 ) حجرات 49 - 12 .\r\n( 307 ) بقره 2 - 189 .\r\n( 308 ) نور 24 - 27 .\r\n","page_name":" 437 ","page_number":445},
  {"content":"\r\n\r\nگواهان گويند ، اين آن كسان‌اند كه بر پروردگار خود دروغ گفتند ، بدان كه لعنت خداى بر كافران باد . و گفت ( ص ) : كلّ امّتى معافى الاّ المجاهرين و انّ المجاهر ان يعمل الرّجل السّوء سرّا ثمّ يخبر به ، اى ، همهء امت من عافيت يابند مگر مجاهران ، و مجاهر آن كس باشد كه در سر بديى بكند پس ديگرى را بياگاهاند . و گفت : من استمع سرّ قوم و هم له كارهون صبّ في اذنيه الآنك يوم القيامة ، اى ، هر كه سرّ قومى را گوش دارد ، و « 309 » ايشان او را كاره باشند ، در گوشهاى وى روز قيامت سرب ريخته شود .\r\nو از آن جمله آن كه از موضع تهمت بپرهيزد تا دلهاى مردمان را از گمان بد و زبانهاشان از غيبت نگاه داشته باشد ، چه ايشان چون به ذكر او عاصى شوند ، و او سبب آن بود ، او در آن معصيت شريك باشد . خداى تعالى مىفرمايد :  وَ لا تَسُبُّوا الَّذِينَ يَدْعُونَ مِنْ دُونِ اللَّهِ فَيَسُبُّوا اللَّهَ عَدْواً بِغَيْرِ عِلْمٍ  « 310 » ، اى ، بتان و معبودان ايشان را دشنام مزنيد كه ايشان خداى - عز و جل - را از ظلم و جهل دشنام دهند .\r\n[ مترجم مىگويد : 
  ] و اين آيه بدان نازل شده است كه مسلمانان بتان را دشنام مىزدند ، پس ايشان را نهى فرمود تا مشركان معارضه نكنند .\r\nو پيغامبر - صلّى اللّه عليه و سلم - گفت : كيف ترون من يسبّ أبويه ؟ اى ، چه گوييد كسى را كه مادر و پدر خود را دشنام دهد ؟ گفتند : هيچ كس به مادر و پدر خود دشنام ندهد . گفت : نعم يسبّ أبوي غيره فيسبّون أبويه ، گفت : آرى ، چون مادر و پدر ديگران را دشنام زند ، ايشان مادر و پدر وى را دشنام دهند ، پس چنانستى كه او به مادر و پدر خود دشنام زده باشد . و انس روايت كرد كه پيغامبر - صلّى اللّه عليه و سلم - با يكى از امهات المؤمنين « 311 » سخن مىگفت ، و در آن حال مردى بر وى گذشت ، وى را بخواند و گفت هذه زوجتي صفيّة . گفت : يا رسول اللّه ، اگر بر كسى گمان بد برم بر تو نبرم . گفت : انّ الشّيطان يجرى من ابن آدم مجرى الدّم ، اى ، شيطان در فرزندان آدم همچنان رود كه خون . و در روايتي آمده است كه دو تن بودند « 312 » ، و ايشان را گفت : على رسلكما انّها صفيّة ، اى ، آهسته باشيد و منزعج « 313 » مشويد ، اين زن صفيه است ، قوم « 314 » من . او در عشر آخر ماه رمضان به خدمت پيغامبر - صلّى اللّه عليه و سلم - آمده بود و پيغامبر او را تا خانه‌اش بدرقه كردى .\r\n\r\n\r\n","description":"","footnote":"\r\n( 309 ) و حال آن كه .\r\n( 310 ) انعام 6 - 108 .\r\n( 311 ) با يكى از زنان خود ، در عربى : كلّم احدى نسائه ، امّهات المؤمنين ( ج ام المؤمنين ) .\r\n( 312 ) در عربى : و زاد في رواية « انى خشيت ان يقذف في قلوبكما شيئا » و كانا رجلين .\r\n( 313 ) منزعج ، بى آرام .\r\n( 314 ) قوم ، زن ، زوجه .\r\n","page_name":" 438 ","page_number":446},
  {"content":"\r\n\r\nو عمر - رضى اللّه عنه - گفت : هر كه خود را در مقام تهمت دارد بايد كه ملامت نكند كسى را كه در حق وى گمان بد برد . و او بر مردى گذشت كه در راه با زنى سخن مىگفت . وى را به درّه بزد ، او گفت : اى امير المؤمنين ، اين زن من است . گفت : چرا جايى با او سخن مىگويى كه مردمان نيستند .\r\nو از آن جمله آن كه براى هر مسلمانى كه محتاج شفاعت باشد ، به نزديك كسى كه منزلتى دارد شفاعت كند ، و در بر آوردن حاجت او بدانچه تواند سعى نمايد . و پيغامبر - صلّى اللّه عليه و سلم - گفت : انّى أوتي و اسئل و تطلب إلىّ الحاجة ، و أنتم عندي فاشفعوا إلىّ لتؤجروا و يقضى اللّه على يدي نبيّه ما احبّ ، اى ، بر من آيند و سؤال كنند و حاجت خواهند ، و شما نزديك من هستيد ، پس شفاعت كنيد مرا تا شما را ثواب باشد ، كه خداى تعالى بر دست پيغامبر خود آن چه دوست دارد به إتمام رساند . معاويه روايت كرد كه پيغامبر - صلّى اللّه عليه و سلم - گفت : اشفعوا إلىّ لتؤجروا ، انّى أريد الامر فاؤخّره كى تشفعوا إلىّ فتؤجروا ، اى ، شفاعت كنيد بر من تا مزد يابيد ، من مىخواهم كه كارى به إتمام رسانم ، پس آن را در تأخير مىدارم تا شفاعت كنيد ، تا شما را ثواب باشد . و گفت ( ص ) :\r\nما من صدقة افضل من صدقة اللّسان ، اى ، هيچ صدقه‌اى فاضل‌تر از صدقهء زبان نيست . گفتند : آن چگونه است ؟ گفت : الشّفاعة تحقن بها الدّماء و تجرّ بها المنفعة إلى آخر و يدفع بها المكروه عن آخر ، اى ، به شفاعت خونها را صيانت توان كرد ، و منفعت به غيرى رسانيد و مضرت از غيرى دفع گردانيد . و عكرمه از ابن عباس روايت كرد كه شوى بريره بنده‌اى بود و او را مغيث گفتندى . چنانستى كه من او را در عقب او مىبينم « 315 » و آب چشم او بر موى روى او مىدويد . و پيغامبر - عليه الصلاة و السلام - عباس را گفت : الا تعجب من شدّة حبّ مغيث لبريرة و شدّة بغض بريرة مغيثا ؟ اى ، آيا شگفت ندارى از قوّت دوستى مغيث بريره را و شدت دشمنى بريره مغيث را ؟ و گفت ( ص ) : لو راجعتيه « 316 » فانّه أبو ولدك ، اى ، اگر به وى رجوع [ 212 
  ] كنى نيك باشد ، چه او پدر فرزند تو است .\r\nبريره پاسخ گفت : يا رسول اللّه ، اگر بر سبيل امر مىفرمايى تا آن را مطاوعت كنم . گفت : لا ، انّما انا شافع ، اى ، نه ، بجزم نمىفرمايم و شفاعت مىكنم .\r\n\r\n\r\n","description":"","footnote":"\r\n( 315 ) عقب بريره ، در شرح زبيدى : ( كأنّي انظر إليه ) يدور ( خلفها ) لما اشترتها عائشة رضى اللّه عنها فأعتقتها ( 6 - 274 ) .\r\n( 316 ) در نسخهء فيضيه : راجعيه ، طبق عربى و زبيدى تصحيح شد .\r\n","page_name":" 439 ","page_number":447},
  {"content":"\r\n\r\nو از آن جمله آن كه با هر مسلمانى پيش از سخن به سلام ابتدا كند ، و در وقت سلام مصافحه « 317 » به جاى بياورد . پيغامبر - صلّى اللّه عليه و سلم - گفت : من بدأ بالكلام قبل السّلام فلا تجبه حتّى يبدأ بالسّلام ، اى ، كسى كه پيش از سلام سخن آغاز كند ، او را جواب مگوى تا آن گاه كه به سلام افتتاح نمايد . و يكى از ايشان گفت : بر پيغامبر - صلّى اللّه عليه و سلم - در رفتم و سلام نگفتم ، و دستورى نخواستم ، پيغامبر - صلّى اللّه عليه و سلم - فرمود : ارجع فقل السّلام عليكم و ادخل ، اى ، باز گرد ، پس سلام بگوى و در آى . و جابر روايت كرد كه پيغامبر - صلّى اللّه عليه و سلم - گفت :\r\nإذا دخلتم بيوتكم فسلّموا على أهلها فانّ الشّيطان إذا سلّم أحدكم لم يدخل بيته ، اى ، چون در خانهء خود در رويد بر اهل آن سلام گوييد ، چه شيطان چون يكى از شما سلام گويد در خانهء وى در نرود . و انس گفت : هشت سال پيغامبر را خدمت كردم ، پس مرا گفت : أسبغ الوضوء يزد في عمرك ، و سلّم على من لقيته من امّتى تكثر حسناتك ، و إذا دخلت منزلك فسلّم على اهل بيتك يكثر خير بيتك ، اى ، آبدست را تمام كن تا عمر تو زيادت كرده شود ، و سلام گوى هر كه را از امت من بينى تا نيكوييهاى تو بسيار شود ، و چون به خانهء خود در روى بر اهل خانهء خود سلام گوى تا نيكى در خانه‌ات بسيار گردد .\r\nمترجم مىگويد كه اسباغ آبدست به اسباغ عمر مقابله كردن فرموده است . چه اسباغ إتمام چيزى باشد يا وسعت ، و زيادت عمر نوعى اسباغ باشد . و در زيادتى عمر وجه‌ها گفته‌اند :\r\nيكى آن كه زيادت عمر فراخى روزى است ، چه درويشى مرگ بزرگتر است . و دوم آن كه زيادت بركت عمر است ، چه عمر اندك در طاعت بسيار باشد ، و عمر بسيار در عطلت اندك .\r\nو سوم آن كه پيوسته بر آبدست بودن شهادت است ، چنان كه آمده است : من دام على الوضوء مات شهيدا . و در حق زيادتى عمر شهدا آمده است : بل احياء عند ربّهم يرزقون « 318 » . پس زيادت عمر اين حيات « 319 » را خواسته است . چهارم آن كه حقيقت زيادت در عمر بعيد نيست . چه مدت عمر هر بنده‌اى را اسباب معينى است از آسمانى و زمينى ، و آن اسباب اجلى مقدّر اقتضا كند . و أجل دو گونه باشد : طبيعى و اختراعى . طبيعى آن است كه حق تعالى در فطرت او نهاده است ، و اختراعى آن است كه اسباب مرتب كرده است كه در قطع آن مدت مؤثر باشد . پس روا كه بارى تعالى به\r\n\r\n\r\n","description":"","footnote":"\r\n( 317 ) مصافحه ، دست دادن ، دست يك ديگر را فشردن .\r\n( 318 ) آل عمران 3 - 169 .\r\n( 319 ) يعنى حيات آن جهانى ( چون از عمر طبيعى اين جهان كم مىشود طبعا بر عمر آن جهان افزوده مىگردد ) .\r\n","page_name":" 440 ","page_number":448},
  {"content":"\r\n\r\nبركت طاعتى تأثير آن سبب اختراعى را دفع كند و به منتهى مدتى كه در فطرت او نهاده است برساند ، چنان كه گفته است :  يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ  « 320 » . پس اين زيادت آن باشد ، بر آن چه سبب معين اقتضا كرده است زيادت شود ، نه بر آن كه علم بارى تعالى ، بدانچه سبب معين اقتضاى محيط بوده است كه آن محال است ، چنان كه فرموده است :  لا يَسْتَأْخِرُونَ ساعَةً وَ لا يَسْتَقْدِمُونَ  « 321 » .\r\nو حق تعالى گفت :  وَ إِذا حُيِّيتُمْ بِتَحِيَّةٍ فَحَيُّوا بِأَحْسَنَ مِنْها أَوْ رُدُّوها  « 322 » ، اى ، هر گاه كه شما را تحيت گفته شود ، به زيادت از آن تحيت جواب گوييد ، يا همان را باز گوييد . و گفته‌اند كه مسلمان را زيادت گويند و ذمى را همان . و پيغامبر - صلّى اللّه عليه و سلم - گفت : و الّذي نفسي بيده لا تدخلون الجنّة حتّى تؤمنوا ، و لا تؤمنوا حتّى تحابّوا ، أ فلا أدلّكم على عمل إذا عملتموه تحاببتم ، اى ، بدان خداى كه نفس من در قبضهء قدرت اوست كه در بهشت در نرويد تا ايمان نياوريد ، و به كمال ايمان نرسيد تا يك ديگر را دوست نداريد ؟ پس گفت : آيا دلالت نكنم شما را بر كارى كه چون آن به جاى آريد يك ديگر را دوست داريد ؟ گفتند : بلى يا رسول اللّه . فرمود : أفشوا السّلام بينكم ، اى ، سلام را ميان خود شايع گردانيد . و نيز گفت ( ص ) : إذا سلّم المسلم على المسلم فرد عليه ، صلّت عليهم الملائكة « 323 » سبعين مرّة ، اى ، چون مسلمان بر مسلمان سلام گويد و او جواب باز دهد ، فريشتگان بر ايشان هفتاد بار درود دهند . و گفت ( ص ) : الملائكة تعجب من المسلم يمرّ على المسلم فلا يسلّم ، اى ، فريشتگان شگفت دارند از مسلمانى كه بر مسلمانى بگذرد و سلام نگويد . و گفت ( ص ) : يسلّم الرّاكب على الماشي ، و إذا سلّم واحد من القوم اجزأ عنهم ، اى ، سواره بر پياده سلام گويد ، و چون يك كس از قوم سلام [ 213 
  ] گفت ، از همگان بسنده باشد . و قتاده گفت : تحيت پيشينيان سجده بود ، پس خداى - عز و جل - اين امت را سلام روزى كرد ، و آن تحيت اهل بهشت است . و بو مسلم خولانى « 324 » بر قومى بگذشت و بر ايشان سلام نكرد و گفت : مرا سلام مانع نيست مگر آن كه مىترسم كه جواب باز نگويند و فريشتگان بر ايشان لعنت كنند .\r\nو مصافحه نيز با سلام سنّت است « 325 » . و مردى بر پيغامبر - صلّى اللّه عليه و سلم - آمد و\r\n\r\n\r\n","description":"","footnote":"\r\n( 320 ) رعد 13 - 39 .\r\n( 321 ) لا يستأخرون ساعة و لا يستقدمون ( اعراف 7 - 34 ، يونس 10 - 49 ، نحل 16 - 61 ) .\r\n( 322 ) نساء 4 - 86 .\r\n( 323 ) در عربى : صلّت عليه الملائكة .\r\n( 324 ) در شرح زبيدى : ابو إدريس خولانى .\r\n( 325 ) در نسخهء فيضيه : و مصافحه نيز با مسلمان سنت است ، در عربى : و المصافحة ايضا سنّة مع السلام . طبق متن عربى تصحيح شد .\r\n","page_name":" 441 ","page_number":449},
  {"content":"\r\n\r\nگفت : سلام عليكم . گفت : عشر حسنات . پس ديگرى آمد و گفت : سلام عليكم و رحمة اللّه . گفت :\r\nعشرون حسنة . پس ديگرى آمد و گفت : سلام عليكم و رحمة اللّه و بركاته . گفت : ثلاثون حسنة . و انس بر كودكان گذشتى و سلام گفتى ، و روايت كردى كه پيغامبر - صلّى اللّه عليه و سلم - همچنين كرده است .\r\nو عبد الحميد بهرام روايت كرد كه پيغامبر - عليه السّلام - روزى به مسجد گذشت و گروهى از زنان نشسته بودند ، براى سلام به دست اشارت فرمود ، و عبد الحميد آن اشارت را حكايت كرد « 326 » . پيغامبر فرمود ( ص ) : لا تبدءوا اليهود و النّصارى بالسّلام و إذا لقيتم أحدهم [ في 
  ] الطّريق فاضطرّوهم « 327 » إلى أضيقه ، اى ، اهل ذمت را به ابتدا سلام مگوييد ، و چون ايشان را در راه بينيد به تنگ‌ترين راهى ايشان را مضطر گردانيد . ابو هريره گفت : پيغامبر ( ص ) فرمود : لا تصافحوا اهل الذّمّة و لا تبدءوهم بالسّلام ، فإذا لقيتموهم في الطّريق فاضطرّوهم إلى أضيق الطّرق ، اى ، با اهل ذمه مصافحه مكنيد و آغاز به سلام مكنيد ، و چون در راه به ايشان برخورديد ، ايشان را به تنگ‌ترين راهها مضطر گردانيد .\r\nو عايشه - رضى اللّه عنها - گفت : گروهى از جهودان بر پيغامبر - عليه السّلام - در آمدند و گفتند : السّام « 328 » عليكم . پيغامبر - عليه السّلام - فرمود : عليكم . عايشه گفت : من گفتم : بل عليكم السّام و اللّعنة . پيغامبر - صلّى اللّه عليه و سلم - گفت : انّ اللّه يحبّ الرّفق في كلّ شيء ، اى ، خداى - عز و جل - نرمى را دوست مىدارد در همهء كارها . عايشه گفت : نشنيدى كه چه گفتند ؟\r\nپيغامبر - عليه السّلام - گفت : من كه گفتم « عليكم » .\r\nو پيغامبر - عليه السّلام - گفت : يسلّم الرّاكب على الماشي ، و الماشي على القاعد و القليل على الكثير و الصّغير على الكبير ، اى ، سواره رونده بر پياده رونده سلام گويد ، و پياده رونده بر نشسته ، و اندك بر بسيار ، و خرد بر بزرگ . و گفت ( ص ) : لا تشبّهوا باليهود و النّصارى فانّ تسليم اليهود الإشارة بالاصابع ، و تسليم النّصارى بالاكفّ ، اى ، تشبيه منماييد به جهودان و ترسايان ، كه سلام گفتن جهودان اشارت است به انگشتان ، و سلام گفتن ترسايان به كفها . بو عيسى گفت : اسناد اين حديث ضعيف است . و پيغامبر - صلّى اللّه عليه و سلم - گفت : إذا انتهى أحدكم إلى مجلس فليسلّم ، فان بدا له ان يجلس\r\n\r\n\r\n","description":"","footnote":"\r\n( 326 ) در عربى : و أشار عبد الحميد بيده إلى الحكاية ، يعنى تقليد كرد .\r\n( 327 ) در عربى : فاضطرّوه .\r\n( 328 ) سام ، موت ، مرگ .\r\n","page_name":" 442 ","page_number":450},
  {"content":"\r\n\r\nفليجلس ، ثمّ إذا قام فليسلّم فليست الاولى احقّ من الأخرى ، اى ، چون يكى از شما به مجلسى رسد بايد كه سلام گويد ، و اگر رأيش آن باشد كه بنشيند ، گو : بنشين . پس چون برخيزد گو : سلام كن . كه سلام گفتن اول سزاوارتر از آخر نيست . و انس روايت كرد كه پيغامبر - صلّى اللّه عليه و سلم - گفت :\r\nإذا التقى المؤمنان فتصافحا قسمت بينهما سبعون مغفرة ، تسعة و ستّون لاحسنهما بشرا ، اى ، چون دو مؤمن فراهم آيند و دست يك ديگر بگيرند هفتاد مغفرت ميان ايشان قسمت كرده شود ، شصت و نه آن راست كه تازه روىتر باشد . عمر - رضى اللّه عنه - روايت كرد كه پيغامبر - صلّى اللّه عليه و سلم - گفت : إذا التقى المسلمان فسلّم كلّ واحد على صاحبه و تصافحا ، نزلت بينهما مائة رحمة ، للبادئ تسعون [ و للمصافح « 328 » عشرة 
  ] ، اى ، چون دو مسلمان فراهم آيند و هر يكى از ايشان بر يار خود سلام گويد و دست يك ديگر بگيرند ، صد رحمت ميان ايشان نازل شود ، آغاز كننده را نود بود ، و دست گيرنده را ده باشد . و حسن گفت : مصافحت در دوستى بيفزايد . و بو هريره روايت كرد كه پيغامبر - صلّى اللّه عليه و سلم - گفت : تمام تحيّاتكم بينكم المصافحة ، اى ، تمام « 329 » تحيتهاى شما ميان شما مصافحت است .\r\nو گفت : قبلة المسلم أخاه المصافحة ، اى ، بوسيدن مسلمان برادر خود را مصافحت است . و در بوسيدن دست كسى كه در دين معظّم باشد از راه تبرك و توقير باكى نيست . و عمر - رضى اللّه عنه - گفت : ما دست مبارك پيغامبر را - عليه الصلاة و السلام - ببوسيديم . و كعب مالك گفت :\r\nچون توبهء من از آسمان نازل شد به خدمت پيغامبر - صلّى اللّه عليه و سلم - آمدم و دست وى ببوسيدم . و آمده است كه اعرابيى گفت : يا رسول اللّه ، مرا دستورى ده تا سر معظّم و دست مبارك تو ببوسم . و پيغامبر - صلّى اللّه عليه و سلم - دستورى داد و اعرابى آن به جاى آورد . و بو عبيدهء جرّاح عمر [ 214 
  ] خطاب را ديد و مصافحت كرد و دست وى ببوسيد ، پس از يك ديگر جدا شدند و مىگريستند . و براء بن عازب بر پيغامبر سلام گفت ، و او وضو مىساخت ، جواب سلام نگفت تا آن گاه كه از وضو فارغ شد ، پس دست بر او دراز كرد و مصافحت فرمود . و او گفت : يا رسول اللّه ، من اين را جز از خويهاى عجم ندانستمى . پيغامبر - صلّى اللّه عليه و سلم - گفت : انّ المسلمين إذا التقيا فتصافحا تحاتّت ذنوبهما ، اى ، چون دو مسلمان فراهم آيند و دست يك ديگر بگيرند ، گناهان ايشان نيست شود . و گفت ( ص ) : إذا مرّ الرّجل بالقوم فسلّم عليهم فردّوا عليه ، كان له عليهم فضل درجة\r\n\r\n\r\n","description":"","footnote":"\r\n( 328 ) در شرح زبيدى : ( و للمصافح ) بفتح الفاء .\r\n( 329 ) يعنى تمام بودن ، كامل بودن .\r\n","page_name":" 443 ","page_number":451},
  {"content":"\r\n\r\nلانّه ذكّرهم السّلام ، و ان لم يردّوا عليه ردّ عليه ملأ خير منهم و اطيب ، او قال : و افضل ، اى ، چون مرد بر قومى بگذرد و به ايشان سلام گويد و ايشان جواب او باز گويند ، او را بر ايشان فضل درجه باشد ، زيرا كه ايشان را سلام ياد داده است ، و اگر وى را جواب نگويند ، گروهى بهتر و فاضل‌تر وى را جواب گويند .\r\nو از خم شدن در وقت سلام نهى آمده است . انس گفت : پيغامبر را - عليه السّلام - پرسيدم :\r\nرواست كه يكى از ما از براى ديگرى كوژ شود ؟ گفت : نه . گفتم : يك ديگر را ببوسند ؟ گفت : نه .\r\nگفتم : دست يك ديگر بگيرند ؟ گفت : آرى .\r\nو در كنار گرفتن و بوسيدن در قدوم « 330 » از سفر آمده است . و بو ذر گفت : نديدم پيغامبر را - صلّى اللّه عليه و سلم - كه نه مرا مصافحت كردى . و روزى مرا بطلبيد و من در خانه نبودم ، و چون مرا خبر كردند بيامدم ، و او بر تختى نشسته بود ، پس بر خاست و مرا در كنار گرفت . و آن نيكوتر بود از بارهاى ديگر .\r\nو ركاب علما گرفتن از براى توقير روا باشد . در اثر آمده است : ابن عباس ركاب زيد ثابت گرفت و او را برنشاند ، و عمر ركاب زيد ثابت را گرفت تا او را بلند كرد و گفت : همچنين كنيد در حق زيد و اصحاب او .\r\nو بر پاى خاستن مكروه است بر سبيل اعظام نه بر سبيل اكرام . و انس گفت : هيچ كس به نزديك ما دوست‌تر از پيغامبر - عليه السّلام - نبودى . و مردم چون وى را ديدندى بر پاى نخاستندى ، بدانچه مىدانستند كه آن را نخواهد . و در روايت است كه يك بار گفت : إذا رأيتمونى فلا تقوموا كما تصنع الاعاجم ، اى ، چون مرا بينيد بر پاى مخيزيد ، چنان كه عجمان كنند . و گفت ( ص ) : من سرّه ان يمثل له الرّجال قياما فليتبوّأ مقعده من النّار ، اى ، هر كه او را شاد گرداند بر پاى خاستن مردمان براى او ، بايد كه جاى نشست خود را از آتش سازد . و گفت ( ص ) : لا يقم الرّجل [ الرّجل 
  ] من مجلسه ثمّ يجلس فيه و لكن توسّعوا و تفسّحوا ، اى ، نبايد كه مرد از مجلس خود براى ديگرى برخيزد ، پس آن ديگرى به جاى او بنشيند ، و ليكن فراخ نشينيد و جاى فراخ سأزيد . و براى آن نهى بود كه از اين احتراز نمودندى . و گفت ( ص ) : إذا أخذ القوم مجالسهم ، فان دعا رجل أخاه فأوسع له فليأته فانّما هي كرامة اكرم بها أخاه ، فان لم يوسّع له فلينظر إلى اوسع مكان يجده فليجلس فيه ، اى ،\r\n\r\n\r\n","description":"","footnote":"\r\n( 330 ) قدوم ، باز آمدن .\r\n","page_name":" 444 ","page_number":452},
  {"content":"\r\n\r\nچون مردمان جاى خود بگيرند ، پس اگر مردى برادر خود را بخواند و براى او جاى سازد ، بايد نزد وى برود كه آن كرامت است كه در حق برادر خود مىكند . و اگر براى او توسع نكند ، بايد كه بنگرد تا فراخ‌تر جايى كجا يابد ، در آن بنشيند .\r\nو آمده است كه مردى بر پيغامبر - صلّى اللّه عليه و سلم - سلام گفت در حال بول كردن ، پيغامبر وى را جواب نداد . پس سلام در حال قضاى حاجت مكروه است .\r\nو آن كه كسى به ابتدا « عليك السلام » گويد مكروه است . چه مردى بر پيغامبر - عليه السّلام - بر اين جمله گفت ، فرمود : انّ عليك السّلام تحيّة الميّت . و اين سخن سه بار مكرر گردانيد ، پس گفت : إذا لقى أحدكم أخاه فليقل السّلام عليكم و رحمة اللّه ، اى ، بايد كه چون يكى از شما برادر خود را بيند بدين صيغه سلام گويد .\r\nو چون در آينده‌اى « 331 » سلام گويد و در صف جاى نيابد ، مستحب است كه باز نگردد ، بل در پس صف بنشيند . پيغامبر - صلّى اللّه عليه و سلم - در مسجد نشسته بود ، سه نفر در آمدند ، پس دو تن روى به پيغامبر آوردند ، و يكى فرجه‌اى يافت ، در آن جاى خود باز كرد ، و دومين در صف پس صف بنشست ، و اما سومين روى بگردانيد و برفت . چون پيغامبر - عليه السّلام - فارغ شد ، گفت : الا أخبركم عن النّفر الثّلاثة ؟ امّا أحدهم فأوى إلى اللّه فآواه اللّه ، و امّا الثّانى فاستحيا فاستحيا اللّه منه ، و امّا الثّالث فاعرض فاعرض اللّه عنه ، اى ، شما را آگاه كنم از اين نفر سه‌گانه ؟ اما يكى از ايشان به خداى باز گشت و خدا وى را جاى داد ، و اما دوم شرم داشت و بارى تعالى شرم دارندگانه « 332 » با وى معاملت كرد ، و اما سوم [ 215 
  ] اعراض نمود ، پس بارى تعالى از وى اعراض نمود . و گفت ( ص ) : ما من مسلمين يلتقيان فيتصافحان الاّ غفر لهما قبل ان يتفرّقا ، اى ، هيچ دو مسلمان فراهم نيايند ، پس دست يك ديگر گيرند ، كه نه آمرزيده شوند پيش از آن كه از يك ديگر جدا شوند . و چون امّ هانى بر پيغامبر - عليه السّلام - سلام كرد ، پيغامبر گفت : او كيست ؟ گفتند : ام هانى . فرمود : مرحبا بأمّ هانئ .\r\nو از آن جمله آن كه عرض برادر مسلمان و نفس و مال او را از ظلم ديگرى - چندان كه تواند - صيانت نمايد ، و او را نصرت و اعانت واجب دارد ، و از براى وى حجت گويد و سخن قادح را رد كند ، به مقتضى برادرى اسلامى .\r\n\r\n\r\n","description":"","footnote":"\r\n( 331 ) در آينده ، وارد .\r\n( 332 ) شرم دارندگانه ( قيد ) .\r\n","page_name":" 445 ","page_number":453},
  {"content":"\r\n\r\nبو دردا روايت كرد كه مردى در خدمت پيغامبر - صلّى اللّه عليه و سلم - مردى را بد گفت ، مردى ديگر آن را رد كرد . پيغامبر - صلّى اللّه عليه و سلم - گفت : من ردّ عن عرض أخيه كان له حجابا من النّار ، اى ، هر كه از عرض برادر خود دفع كند ، آن او را حجابى باشد از آتش . و گفت ( ص ) : ما من امرئ مسلم يردّ عن عرض أخيه الاّ كان حقا على اللّه ان يردّ عنه نار جهنّم يوم القيامة ، اى ، هيچ مرد مسلمان از عرض برادر خود رد نكند كه نه حق تعالى بر خود واجب گرداند كه روز قيامت آتش دوزخ را از وى رد گرداند . و انس از پيغامبر - صلّى اللّه عليه و سلم - روايت كرد كه گفت : من ذكر عنده اخوه المسلم و هو يستطيع نصره فلم ينصره ، أدركه اللّه بها في الدّنيا و الآخرة ، و من ذكر عنده اخوه المسلم فنصره ، نصره اللّه تعالى في الدّنيا و الآخرة ، اى ، هر كه برادر مسلمانش پيش او ياد كرده شود و او يارى تواند داد و ندهد ، خداى - عز و جل - او را در دنيا و آخرت مؤاخذه گرداند ، و هر كه يارى تواند داد و بدهد ، خداى - عز و جل - نصرت كند او را در دنيا و آخرت . و گفت ( ص ) : من حمى عرض أخيه المسلم في الدّنيا بعث اللّه له ملكا يحميه يوم القيامة من النّار ، اى ، هر كه عرض برادر خود را در دنيا نگاه دارد ، خداى - عز و جل - فريشته‌اى فرستد كه او را روز قيامت از آتش نگاه دارد . و جابر و ابو طلحه گفتند كه از پيغامبر - صلّى اللّه عليه و سلم - شنيديم كه مىگفت : ما من امرئ مسلم ينصر مسلما في موضع ينتهك فيه عرضه و يستحلّ حرمته الاّ نصره اللّه في موضع يحبّ فيه نصرته ، و ما من امرئ خذل مسلما في موطن ينتهك فيه حرمته الاّ خذله اللّه في موضع يحبّ فيه نصرته ، اى ، هيچ كس برادر مسلمان را يارى ندهد در موضعى كه عرض او در آن شكسته شود و حرمت او حلال داشته آيد ، كه نه خداى - عز و جل - وى را نصرت كند در موضعى كه او در آن نصرت خود را دوست دارد ، و هيچ كس مسلمانى را فرو نگذاشت در موضعى كه حرمت وى در آن شكسته شود ، كه نه خداى - عز و جل - وى را فرو گذارد در موضعى كه او در آن دوست دارد نصرت خود را .\r\nو از آن جمله آن كه دعا گفتن عطسه زننده است . پيغامبر - صلّى اللّه عليه و سلم - عطسه زننده را گفت كه او بايد الحمد للَّه على كلّ حال گويد ، و شنونده يرحمك اللّه گويد ، پس عطسه زننده جواب باز دهد و گويد : يهديكم اللّه و يشفيكم و يصلح بالكم .\r\nابن مسعود گفت كه پيغامبر - صلّى اللّه عليه و سلم - ما را آموختى و گفتى : إذا عطس أحدكم فليقل « الحمد للَّه ربّ العالمين » فإذا قال ذلك ، فليقل من عنده « يرحمك اللّه » فإذا قالوا ذلك فليقل « يغفر اللّه لي و لكم » ، اى ، چون يكى از شما عطسه زند ، بايد كه بگويد « الحمد للَّه رب العالمين » و چون آن بگفت ،\r\n\r\n","description":"","footnote":"","page_name":" 446 ","page_number":454},
  {"content":"\r\n\r\nحاضران بايد بگويند « يرحمك اللّه » و چون گفتند ، او بگويد « يغفر اللّه لي و لكم » . و پيغامبر - صلّى اللّه عليه و سلم - عطسه زننده‌اى را دعا گفت و عطسه زنندهء ديگر را نگفت ، و او از آن پرسيد ؟ گفت :\r\nاو « حمد » گفت و تو خاموش بودى . و گفت ( ص ) : يشمّت العاطس المسلم إذا عطس ثلاثا فان زاد فهو زكام ، اى ، عطسه زنندهء مسلمان چون سه بار عطسه زند بايد هر بار دعا گويد ، و اگر زيادت از آن بود زكام بود . و آمده است كه پيغامبر - صلّى اللّه عليه و سلم عطسه زننده را دعا گفت ، پس عطسهء ديگر زد ، پيغامبر گفت تو مزكومى . بو هريره گفت : كان رسول اللّه صلّى اللّه عليه و سلم إذا عطس غضّ صوته و استتر فاه بثوبه او يده ، اى ، چون پيغامبر - صلّى اللّه عليه و سلم - عطسه زدى آواز پست گردانيدى و به جامه يا دست دهان خود را بپوشيدى . و در روايت ديگر خمّر وجهه آمده است . اى ، روى خود را بپوشيدى . و أبو موسى اشعرى گفت كه جهودان پيش پيغامبر - صلّى اللّه عليه و سلم - بتكلّف عطسه كردندى ، به اميد آن كه ايشان را يرحمكم اللّه گويد ، و پيغامبر يهديكم اللّه گفتى .\r\nو عبد اللّه عامر ربيعه از پدر خود روايت كرد كه مردى در نماز بود ، در پس پيغامبر عطسه زد و گفت : الحمد للَّه حمدا كثيرا طيّبا مباركا فيه كما يرضى ربّنا و بعد ما يرضى و الحمد [ 216 
  ] للَّه على كلّ حال . و چون پيغامبر - صلّى اللّه عليه و سلم - سلام باز داد ، گفت : صاحب اين كلمات كه بود ؟ گفت :\r\nيا رسول اللّه من بودم . گفت : لقد رأيت اثنى عشر ملكا كلّهم يبتدرونها أيّهم يكتبها ، اى ، دوازده فريشته ديدم كه مبادرت مىنمودند تا كدام از ايشان بنويسد . و پيغامبر - صلّى اللّه عليه و سلم - گفت : من عطس عنده فسبق إلى الحمد لم يشتك خاصرته ، اى ، هر كه پيش او عطسه زده شود و او به حمد مسابقت نمايد ، وى را رنج درد تهيگاه نباشد . و گفت ( ص ) : العطاس من اللّه و التّثاؤب من الشّيطان ، فإذا تثاءب أحدكم فليضع يده على فيه ، و إذا قال آه آه فانّ الشّيطان يضحك في جوفه « 333 » ، اى ، عطسه از خداى است و فاژه « 334 » از ديو است ، و چون يكى از شما را فاژه آيد بايد كه دست بر دهن خود دارد ، و چون « آه آه » گويد شيطان در جوف او بخندد . و إبراهيم نخعى گفت : در قضاى حاجت بعطسه « 335 » در ذكر خداى - عز و جل - باكى نباشد . و حسن گفت : حمد خداى تعالى در نفس خود بگويد .\r\nو از كعب أحبار آمده است كه موسى - صلوات اللّه و سلامه عليه - گفت : الهى نزديكى تا با تو راز گويم ، يا دورى تا ندا كنم ؟ فرمود كه من همنشين آن كسم كه مرا ياد كند . گفت : ما در حالى\r\n\r\n\r\n","description":"","footnote":"\r\n( 333 ) زبيدى : من جوفه .\r\n( 334 ) فاژه ، خميازه .\r\n( 335 ) در عربى : إذا عطس في قضاء الحاجة .\r\n","page_name":" 447 ","page_number":455},
  {"content":"\r\n\r\nباشيم كه اجلال و تعظيم تو از ذكر مانع آيد - اى در حال جنابت و قضاى حاجت - فرمود كه در همه حالها مرا ياد كنيد .\r\nو از آن جمله آن كه چون به شريرى مبتلا شود بايد كه با وى مجاملت كند و از وى بپرهيزد .\r\nيكى از ايشان گفت : با مؤمن به اخلاص زندگانى كن ، و با فاجر خوى خوش ظاهر گردان ، چه فاجر به خوى خوش ظاهر راضى باشد . و بو دردا گفت : ما تبسم نماييم در روى جماعتى كه دلهاى ما ايشان را دشمن دارند . و اين معنى مدارات است ، و آن با كسى باشد كه از شر او ترسيده شود . خداى - عز و جل - گفت :  ادْفَعْ بِالَّتِي هِيَ أَحْسَنُ السَّيِّئَةَ  « 335 » ، اى ، بد را به چيزى كه نيكوتر است دفع كنيد . چنان كه خشم را به صبر ، و جهل را به علم ، و بد كردارى را به عفو . و گفت :  وَ يَدْرَؤُنَ بِالْحَسَنَةِ السَّيِّئَةَ  « 336 » . و ابن عباس در تفسير اين آيت چنين گفت كه فحش و رنجه داشتن را به سلام و مدارات دفع كنيد . و در معنى قول خداى تعالى :  وَ لَوْ لا دَفْعُ اللَّهِ النَّاسَ بَعْضَهُمْ بِبَعْضٍ  « 337 » ، حسن گفت كه اگر نه خداى تعالى بعضى مردمان را به رغبت و رهبت « 338 » از بعضى و شرم و مدارات ايشان دفع گرداند « 339 » . و در اثر است : خالطوا النّاس بأعمالهم و زايلوهم بالقلوب ، اى ، به كارها با مردمان مخالطت كنيد و به دلها از ايشان جدا باشيد . و محمد حنفيه گفت : حكيم نباشد كسى كه به نيكويى زندگانى نكند با كسى كه از معاشرت او چاره نباشد ، تا آن گاه كه خداى - عز و جل - او را فرج بخشد .\r\nو از آن جمله آن كه از آميختگى توانگران دور باشد و با درويشان آميزد ، و در حق يتيمان\r\n\r\n\r\n","description":"","footnote":"\r\n( 335 ) مؤمنون 23 - 96 .\r\n( 336 ) رعد 13 - 22 .\r\n( 337 ) بقره 2 - 251 .\r\n( 338 ) رهبت ، خوف .\r\n( 339 ) در متن عربى در اينجا آمده است : و قالت عائشة رضى اللّه عنها : استأذن رجل على رسول اللّه صلّى اللّه عليه و سلّم فقال « ائذنوا له فبئس رجل العشيرة هو . » فلمّا دخل الان له القول ، حتى ظننت انّ له عنده منزلة . فلمّا خرج قلت له : لمّا دخل قلت الّذي قلت ثمّ ألنت له القول . فقال « يا عائشة انّ شرّ النّاس منزلة عند اللّه يوم القيامة من تركه النّاس اتّقاء فحشه . » و في الخبر « ما وقى الرّجل به عرضه فهو له صدقة » . عايشه ( رض ) گويد : مردى از پيغامبر ( ص ) درخواست ملاقات كرده بود ، پيغامبر فرمود : او را رخصت دهيد كه وى بدترين مرد قبيله است . چون وارد شد با وى به نرمى سخن گفت تا به حدى كه من گمان بردم كه او را نزد پيغامبر پايگاهى است . چون بيرون رفت از پيغامبر پرسيدم :\r\nپيش از ورودش چنان گفتى ، آن گاه نرمش نشان دادى ؟ فرمود : اى عايشه ، روز قيامت بدترين مردم در پيشگاه خداوند كسى باشد كه مردم از زشت گويى وى بترسند . و در خبر آمده است : « هر مالى كه مرد براى حفظ ناموس خود خرج كند صدقه است » .\r\n","page_name":" 448 ","page_number":456},
  {"content":"\r\n\r\nإحسان كند . و پيغامبر - صلّى اللّه عليه و سلم - گفت : اللّهمّ أحيني مسكينا و أمتني مسكينا و احشرني في زمرة المساكين ، اى ، اى بار خداى ، مرا در حيات و در ممات مسكين دار ، و در جملهء مسكينان حشر فرماى . و سليمان - عليه السّلام - در ملك خود چون به مسجد رفتى و مسكينى را ديدى در پهلوى وى بنشستى و گفتى : مسكينى همنشينى كرده است با مسكينى . و گفته‌اند كه عيسى - صلوات اللّه و سلامه عليه - هيچ كلمه از كلماتى كه وى را گفتندى چنان دوست نداشتى كه وى را « مسكين » خواندندى .\r\nو كعب أحبار گفت : هر چه در قرآن جملهء يا ايّها الّذين آمنوا آمده است ، در تورات يا ايّها المساكين است . عبادة بن صامت گفت كه آتش را هفت در است ، سه توانگران را ، و سه زنان را ، و يكى فقرا و مساكين را . و فضيل گفت كه به من چنين رسيد كه پيغامبرى از پيغامبران سلف گفت :\r\nالهى چگونه ميسر شود كه رضاى تو از تو بدانم ؟ فرمود كه بنگر كه چگونه مساكين از تو راضى هستند .\r\nو پيغامبر - صلّى اللّه عليه و سلم - گفت : ايّاكم و مجالسة الموتى ، اى ، بپرهيزيد از همنشينى با مردگان . گفتند : يا رسول اللّه ، مردگان كيان‌اند ؟ گفت : الاغنياء ، اى ، توانگران . و موسى - صلوات اللّه و سلامه عليه - گفت : الهى تو را كجا يابم ؟ گفت : نزديك شكسته دلان . و پيغامبر - صلّى اللّه عليه و سلم - گفت : لا تغبطنّ فاجرا بنعمة فانّك لا تدري إلى ما يصير بعد الموت ، فانّ من ورائه طالبا حثيثا ، اى ، بد كار را به نعمت غبطت مكن ، كه تو ندانى كه او كجا خواهد شد پس از مرگ ، چه پس از آن طالبى مسرع است « 340 » .\r\nو اما يتيم پيغامبر - صلّى اللّه عليه و سلم - گفت : [ 217 
  ] من ضمّ يتيما من أبوين مسلمين حتى يستغنى فقد وجبت له الجنّة ، اى ، هر كه يتيمى را از مادر و پدر مسلمان ضامن شود « 341 » تا بى نياز گردد ، بهشت هر آينه او را واجب گردد . و گفت : انا و كافل اليتيم كهاتين في الجنّة ، و هو يشير بإصبعيه ، اى ، من و پرورندهء يتيم چون اين دو انگشت ، پيوسته خواهيم بودن در بهشت . و گفت ( ص ) : من وضع يده على رأس يتيم ترحّما كانت له بكلّ شعرة تمرّ عليها يده حسنة ، اى ، هر كه دست بر سر يتيمى نهد از روى بخشايش ، به هر مويى كه دست وى بر آن گذرد او را حسنه‌اى باشد . و گفت ( ص ) : خير\r\n\r\n\r\n","description":"","footnote":"\r\n( 340 ) در شرح زبيدى : ( فانّ من ورائه طلبا حثيثا ) اى مجدّا ( 6 - 290 ) .\r\n( 341 ) ضامن شود ، پذيرفتار و سرپرست شود ، نيازمنديهاى او را بر عهده بگيرد .\r\n","page_name":" 449 ","page_number":457},
  {"content":"\r\n\r\nبيت من المسلمين بيت فيه يتيم يحسن إليه ، و شرّ بيت من المسلمين بيت فيه يتيم يساء إليه ، اى ، بهترين خانه‌هاى مسلمانان خانه‌اى است كه در او يتيمى بود كه به جاى « 342 » او نيكويى كرده شود ، و بترين خانه‌هاى مسلمانان خانه‌اى است كه در آن يتيمى بود كه به جاى او بدى كرده شود .\r\nو از آن جمله نصيحت است براى هر مسلمانى ، و كوشيدن براى شاد گردانيدن دل او .\r\nپيغامبر - عليه السّلام - گفت : المؤمن يحبّ للمؤمن ما يحبّ لنفسه ، اى ، گرويده براى گرويده آن دوست دارد كه براى نفس خود دوست دارد . و گفت ( ص ) : انّ أحدكم مرآة أخيه ، فإذا رأى به شيئا فليمطه عنه ، اى ، يكى از شما آيينهء برادر خود است ، پس چون در او چيزى بيند بايد كه از او دور كند . و گفت ( ص ) : من قضى حاجة لاخيه فكأنّما خدم اللّه في كلّ عمره ، اى ، هر كه برادر خود را حاجتى روا كند ، چنانستى كه خداى را در همهء عمر خود خدمت كرده . و گفت : من اقرّ عين مؤمن اقرّ اللّه عينه يوم القيامة ، اى ، هر كه چشم مؤمنى را روشن كند ، خداى - عز و جل - روز قيامت چشم او را روشن كند . و گفت ( ص ) : من مشى في حاجة أخيه ساعة من ليل او نهار - قضاها او لم يقضها - كان خيرا له من اعتكاف شهرين ، اى ، هر كه در پى حاجت برادر خود ساعتى از شب يا روز برود - به إتمام رساند آن را يا نرساند - آن او را از ثواب اعتكاف دو ماه به باشد . و گفت ( ص ) : من فرّج عن مغموم او أعان مظلوما غفر اللّه له ثلاثا و سبعين مغفرة ، اى ، هر كه غم زده‌اى را فرج دهد يا مظلومى را يارى كند ، خداى تعالى وى را بيامرزد ، هفتاد و سه آمرزش . و گفت ( ص ) : انصر أخاك ظالما او مظلوما ، اى ، يارى كن برادر خود را در ظالمى « 343 » يا در مظلومى . گفتند : يا رسول اللّه ! در ظالمى چگونه يارى كنيم ؟ گفت : تمنعه من الظّلم ، اى ، او را از ظالمى باز دارى . [ و 
  ] گفت ( ص ) : انّ من احبّ الاعمال إلى اللّه ادخال السّرور على قلب المؤمن او ان يطرح عنه غمّا « 344 » او يقضى دينا يطعمه من جوع ، اى ، از دوست‌ترين عملها نزديك خداى تعالى شاد گردانيدن مؤمن است ، يا آن كه غمى از وى ببرى ، يا وام او باز گزارى ، يا در حال گرسنگى وى را طعام دهى .\r\nو گفت ( ص ) : من حمى مؤمنا من منافق يعنته بعث اللّه تعالى إليه ملكا يحمى لحمه يوم القيامة من نار جهنّم ، اى ، هر كه مؤمنى را در غيبت او از سرزنش منافقى نگاه دارد ، خداى تعالى ملكى فرستد كه روز قيامت گوشت او را از آتش دوزخ نگاه دارد . و گفت ( ص ) : خصلتان ليس فوقهما شيء\r\n\r\n\r\n","description":"","footnote":"\r\n( 342 ) به جاى ، در حقّ .\r\n( 343 ) « ى » مصدرى .\r\n( 344 ) زبيدى : ان يفرّج عنه غمّا .\r\n","page_name":" 450 ","page_number":458},
  {"content":"\r\n\r\nمن الشّرّ : الشّرك باللّه و الضّرّ لعباد اللّه ، اى ، دو خصلت است كه چيزى از بدى فوق او نيست : شرك آوردن به خداى تعالى ، و زيان رسانيدن به بندگان خداى . و گفت ( ص ) : من لم يهتمّ للمسلمين فليس منهم ، اى ، هر كه براى مسلمانان تيمار ندارد او از ايشان نباشد .\r\nمعروف كرخى گفت : هر كه روزى يك بار بگويد : اللّهمّ اصلح امّة محمد ، اللّهمّ ارحم امّة محمد ، اللّهمّ فرّج عن امّة محمد ، خداى تعالى او را از جملهء ابدال ثبت فرمايد . على بن فضيل روزى بگريست ، پرسيدند كه تو را چه مىگرياند ؟ گفت : بر كسى مىگريم كه بر من ظلم كند ، كه فردا در حضرت خداى - عز و جل - ايستانيده شود و از آن ظلم پرسيده شود و او را حجتى نباشد .\r\nو از آن جمله آن كه بيماران ايشان را بپرسد . و در اثبات اين حق و يافتن فضيلت آن ، معرفت و مسلمانى بيمار بسنده است و أدب بيمار پرسنده سبكى نشستن « 345 » است و اندكى پرسيدن و اظهار رقت نمودن و دعا گفتن به عافيت و چشم فرو خوابانيدن از عورات آن موضع ، و آن كه او در حال دستورى « 346 » ورود خواستن برابر در نباشد ، و در را به نرمى كوبد ، و چون گويند « كيست » نگويد كه « منم » و نگويد كه « اى غلام » ، بل تحميد و تسبيح و تهليل گويد .\r\nپيغامبر - صلّى اللّه عليه و سلم - گفت : تمام عيادة المريض ان يضع أحدكم يده على جبهته او على يده و يسأله كيف هو ، و تمام تحيّاتكم المصافحة ، اى ، كمال پرسيدن بيمار آن است كه [ 218 
  ] يكى از شما دست بر پيشانى وى نهد يا بر دست او و بپرسد كه چگونه است او ، و تمام تحيتهاى شما دست يك ديگر گرفتن . و گفت ( ص ) : من عاد مريضا قعد في مخارف الجنّة حتّى إذا قام وكّل به سبعون ألف ملك يصلّون عليه حتّى اللّيل ، اى ، هر كه حال بيمارى را بپرسد در جايهاى ميوه چيدن بهشت نشسته باشد ، تا چون برخيزد هفتاد هزار فريشته نگاهبان او باشند و تا شب وى را دعا گويند . و گفت ( ص ) : إذا دعا الرّجل للمريض « 347 » خاض في الرّحمة ، و إذا قعد عنده قرّ فيه « 348 » ، اى ، چون مردى براى بيمار دعا گويد خائض در رحمت « 349 » باشد ، و چون پهلوى او بنشيند در آن رحمت قرار گيرد . و گفت ( ص ) : إذا عاد المسلم أخاه و زاره قال اللّه تعالى طبت و طاب ممشاك و تبوّأت منزلا في الجنّة ، اى ، چون برادر مسلمان برادر خود را بپرسد و او را زيارت كند ، خداى - عز و جل - گويد : پاك شدى\r\n\r\n\r\n","description":"","footnote":"\r\n( 345 ) سبكى نشستن ، كم نشستن در عيادت ، زود بر خاستن و رفتن .\r\n( 346 ) دستورى ، اجازه .\r\n( 347 ) در عربى و زبيدى : إذا عاد الرّجل للمريض .\r\n( 348 ) در شرح زبيدى : ( قرّت فيه ) و رواه الواقدي بلفظ « استقر فيها » ( و به لفظ « انغمس فيها » و « استنقع فيها » نيز آمده است : 6 - 295 ) .\r\n( 349 ) خائض در رحمت ، داخل در رحمت .\r\n","page_name":" 451 ","page_number":459},
  {"content":"\r\n\r\nو جاى رفتن تو پاك است و در بهشت منزلى ساختى .\r\nو گفت ( ص ) : إذا مرض العبد بعث اللّه تعالى إليه ملكين فقال : انظرا ما ذا يقول لعوّاده ؟ فان كان هو « 350 » إذا جاءوه - حمد اللّه و اثنا عليه رفعا ذلك إلى اللّه و هو اعلم فيقول : لعبدي علىّ ان توفّيته ان ادخل « 351 » الجنّة و ان انا شفيته « 352 » ان أبدل له لحما خيرا من لحمه و دما خيرا من دمه و ان أكفّر عنه سيّئاته ، اى ، چون بنده رنجور شود ، حق تعالى دو فريشته بر وى فرستد و گويد : بنگريد كه بيمار پرسندگان را چه خواهد گفت ؟ پس اگر او وقت آمدن ايشان حمد و ثناى خداى - عز و جل - گويد ، آن را به حضرت خداى تعالى بر دارند ، و او داناتر است ، پس گويد كه بندهء مرا بر من است كه اگر متوفّى شود در بهشت در برم « 353 » ، و اگر وى را شفا دهم ، به بدل گوشت او گوشتى بهتر دهم و از خون او خونى بهتر دهم و گناهان او را مكفّر « 354 » گردانم . و گفت ( ص ) : من يرد اللّه خيرا يصب منه ، اى ، هر كه خداى - عز و جل - نيكويى خواهد او را ، به دو مصيبت رسانيده شود .\r\nو عثمان - رضى اللّه عنه - گفت : من رنجور شدم ، پس پيغامبر - صلّى اللّه عليه و سلم - مرا عيادت كرد و گفت : بسم اللّه الرّحمن الرّحيم ، أعيذك باللّه الاحد الصّمد الّذي لم يلد و لم يولد و لم يكن له كفوا احد من شرّ ما تجد ، بارها اين دعا بگفت و رنج از من زايل شد .\r\nو پيغامبر - صلّى اللّه عليه و سلم - بر على بن ابى طالب - رضى اللّه عنه - در رفت ، و او رنجور بود ، وى را گفت : بگوى : اللّهمّ انّى اسألك تعجيل عافيتك و « 355 » صبرا على بليّتك و « 356 » خروجا من الدّنيا إلى رحمتك فانّك ستعطى أحداهنّ ، اى ، اى خداى ، تعجيل عافيت و صبر بر بلا و بيرون آمدن از دنيا سوى رحمت تو مىخواهم ، كه چون اين بگويى يكى از آن به زودى بيابى .\r\nو بيمار را نيز مستحب است كه بگويد : أعوذ بعزّت اللّه و قدرة اللّه من شرّ ما أجد و أحاذر « 357 » .\r\nعلى بن ابى طالب - رضى اللّه عنه - گفت كه چون يكى را از شما درد شكم گيرد بايد كه از قوم « 358 » خويش چيزى از كابين او بخشيده خواهد ، و بدان انگبين خرد و آن را به آب باران آميخته تناول\r\n\r\n\r\n","description":"","footnote":"\r\n( 350 ) زبيدى : فان هو .\r\n( 351 ) نسخهء فيضيه : ان ادخل .\r\n( 352 ) نسخهء فيضيه : و ان اشتفيته .\r\n( 353 ) در بردن ، داخل كردن .\r\n( 354 ) مكفّر ، كفّاره داده .\r\n( 355 ) زبيدى : ( او ) به جاى « و » .\r\n( 356 ) زبيدى : ( او ) به جاى « و » .\r\n( 357 ) به عزت خدا و به قدرت خدا پناه مىبرم از شر آن چه گرفتارش شده و نگرانش هستم .\r\n( 358 ) قوم ، همسر .\r\n","page_name":" 452 ","page_number":460},
  {"content":"\r\n\r\nكند تا « هنيء و مرىء و شفاء [ و 
  ] مبارك » « 358 » وى را جمع شود .\r\nو پيغامبر - صلّى اللّه عليه و سلم - گفت : يا ابا هريره : الا أخبرك بامر هو حقّ ؟ من تكلّم به في اوّل مضجعه من مرضه نجّاه اللّه من النّار ، اى ، خبر نكنم تو را به كارى كه آن حق است ؟ هر كه آن را در اول باز غلتيدن از رنجورى « 359 » بگويد حق تعالى وى را از آتش برهاند . بو هريره گفت : بلى يا رسول اللّه . گفت : بگوى : لا إله الاّ اللّه يحيى و يميت و هو حىّ لا يموت ، سبحان ربّ العباد و البلاد و الحمد للَّه حمدا كثيرا مباركا طيّبا فيه على كلّ حال ، اللّه أكبر كبيرا انّ كبرياء ربّنا و جلاله و قدرته بكلّ مكان ، اللّهمّ ان كنت أمرضتني لتقبض روحى من مرضى هذا « 360 » فاجعل روحى إلى أرواح من سبقت لهم منك الحسنى « 361 » .\r\nو پيغامبر - صلّى اللّه عليه و سلم - گفت : عيادة المريض فواق ناقة ، اى ، پرسيدن بيمار به مقدار دوشيدن شتر باشد . و طاوس يماني گفت : فاضل‌تر عيادتى سبك‌تر آن است . و ابن عباس گفت :\r\nپرسيدن بيمار پس از سه روز باشد . و پيغامبر - صلّى اللّه عليه و سلم - گفت : اغبّوا في العيادة و اربعوا ، اى ، بيمار را يك روز بپرسيد و يك روزنه ، يا يك روزنه بپرسيد و دو روز نه .\r\nو جملهء أدب بيمار نيكويى صبر است ، و اندكى ناليدن و دلتنگى ، و پناهيدن به دعا ، و توكل پس از دارو بر خالق دارو .\r\nو از آن جمله آن كه جنازهء ايشان را تشييع كند . پيغامبر - صلّى اللّه [ 219 
  ] عليه و سلم - گفت : من شيّع جنازة فله قيراط من الاجر فان وقف حتّى تدفن « 362 » فله قيراطان ، اى ، هر كه جنازه‌اى را تشييع كند او را يك قيراط از أجر باشد ، و اگر بايستد تا دفن كرده شود دو قيراط . و در خبر است كه قيراطى چون كوه احد باشد . و چون بو هريره اين حديث روايت كرد و ابن عمر بشنيد ، گفت : تا كنون در قيراطهاى بسيار تقصير كرده‌ايم . و مقصود از تشييع قاضى حق مسلمانى « 363 » است و عبرت گرفتن .\r\nمكحول دمشقى چون جنازه‌اى را ديدى گفتى : بامداد كن كه ما شبانگاه خواهيم كرد ،\r\n\r\n\r\n","description":"","footnote":"\r\n( 358 ) و كلام امير - رضى اللّه عنه - ناظر است به سه آيت : يكى فان طبن لكم عن شيء منه نفسا فكلوه هنيئا مريئا [ نساء 4 - 4 
  ] ، و دوم فيه شفاء للنّاس [ نحل 16 - 69 
  ] ، و سوم و أنزلنا من السّماء ماء مباركا [ ق 50 - 9 : و نزّلنا . . . 
  ] ( حاشيهء متن فارسى و شرح زبيدى ) .\r\n( 359 ) « ى » مصدرى .\r\n( 360 ) زبيدى : في مرضى هذا .\r\n( 361 ) در زبيدى سپس آمده است : و باعدنى من النّار كما باعدت أولياءك الّذين سبقت لهم منك الحسنى .\r\n( 362 ) در نسخهء فيضيه : حتى دفن .\r\n( 363 ) « ى » نكره .\r\n","page_name":" 453 ","page_number":461},
  {"content":"\r\n\r\nموعظتى بليغ است و غفلتى سريع ، پيشينيان از پس يك ديگر مىروند و پسينه را عقل نيست . و مالك دينار پس جنازهء برادر خود بيرون آمد ، و مىگريست و مىگفت : به خداى كه چشمم روشن نشود تا آن گاه كه ندانم كه بر چه حالى ، و به خداى تا زنده‌ام ندانم . و اعمش گفت : در جنازه‌ها حاضر شديمى و ندانستيمى كه تعزيت كه را بكنيم ، به سبب آن كه همه را اندوهگين ديديمى . و إبراهيم زيّات قومى را ديد كه بر مرده‌اى ترحم مىكردند ، گفت : اگر بر نفس خود رحمت كنيد اولى باشد ، او از سه بيم نجات يافت : ديدن ملك الموت كه او را بديد ، و تلخى مرگ كه آن را بچشيد ، و ترس خاتمت كه از آن ايمن شد .\r\nپيغامبر - صلّى اللّه عليه و سلم - گفت : يتبع الميّت ثلاثة فيرجع اثنان و يبقى واحد : يتبعه اهله و ماله و عمله ، فيرجع اهله و ماله ، و يبقى عمله ، اى ، مرده را سه چيز پس او باشد : اهل و مال و عمل ، پس دو باز گردند ، و يكى « 364 » باقى ماند .\r\nو از آن جمله آن كه گورهاى ايشان زيارت كند . و مقصود از اين ، دعا و عبرت و رقّت دل باشد . پيغامبر - صلّى اللّه عليه و سلم - گفت : ما رأيت منظرا الاّ و القبر أفظع منه ، اى ، منظرى نديدم كه نه گور از آن سخت‌تر و شنيعتر است .\r\nو عمر - رضى اللّه عنه - گفت : در خدمت پيغامبر - صلّى اللّه عليه و سلم - بيرون آمدم ، و او به گورستان رفت و نزديك گورى بنشست و من نزديك‌تر مردمان بودم به دو ، پس بگريست و من هم بگريستم ، گفت : تو را چه مىگرياند ؟ گفتم : به گريهء تو مىگريم . گفت : هذا قبر آمنة بنت وهب استأذنت ربّى في زيارتها فاذن لي فاستأذنت في ان استغفر لها فأبى علىّ ، فأدركني ما يدرك الولد من الرّقّة ، اى ، اين گور آمنه است ، دختر وهب « 365 » ، از پروردگار خود دستورى خواستم كه گور وى زيارت كنم ، دستورى فرمود ، و دستورى خواستم كه آمرزش بخواهم ، و دستورى نفرمود ، بدان سبب مرا رقتى آمد ، چنان كه فرزند را آيد .\r\nو عثمان - رضى اللّه عنه - چون بر گورى بايستادى بگريستى ، چنان كه محاسن او تر شدى ، و گفتى كه از پيغامبر - عليه السّلام - شنيدم كه مىگفت : انّ القبر اوّل منزل من منازل الآخرة ، فان نجا منه صاحبه فما بعده ايسر منه ، و ان لم ينج منه فما بعده اشدّ منه ، اى ، گور اول منزلى است از منازل آخرت ، اگر صاحب آن از آن برهد ، آن چه پس از آن است آسانتر بود ، و اگر نرهد آن چه پس از آن\r\n\r\n\r\n","description":"","footnote":"\r\n( 364 ) عمل .\r\n( 365 ) آمنه بنت وهب ، مادر پيغامبر ( ص ) .\r\n","page_name":" 454 ","page_number":462},
  {"content":"\r\n\r\nاست سختر باشد .\r\nو مجاهد گفت : اول چيزى كه با فرزند آدم سخن گويد گور او باشد ، گويد : منم خانهء كرمان و خانهء تنهايى و خانهء غريبى و خانهء تاريكى ، اين است آن چه من براى تو ساخته‌ام ، پس تو براى من چه ساخته‌اى ؟ و بو ذر گفت : خبر بدهم شما را از روز درويشى خود ، روزى كه در گور روم ؟ و بو دردا بسيار نزديك گور نشستى ، وى را از آن پرسيدند ، گفت : با گروهى نشينم كه مرا از معاد ياد دهند ، و اگر برخيزم مرا غيبت نكنند . و حاتم اصم گفت : هر كه به گورستان بگذرد و براى خود انديشه نكند و ايشان را دعا نگويد ، هم نفس خود را هم نفس ايشان را خيانت كرده باشد .\r\nو پيغامبر - صلّى اللّه عليه و سلم - گفت : ما من ليلة الاّ و ينادى مناد : يا اهل القبور من تغبطون ؟\r\nقالوا نغبط اهل المساجد لانّهم يصومون و لا نصوم و يصلّون و لا نصلّى و يذكرون اللّه و لا نذكره ، اى ، هيچ شبى نباشد كه مناديى ندا نكند : اى اهل گورها ، از كى آرزو مىبريد ؟ گويند : از اهل مسجدها كه روزه مىدارند و ما نمىداريم ، و نماز مىگزارند و ما نمىگزاريم ، و ذكر خداى تعالى مىگويند و ما نمىگوييم . و سفيان ثورى گفت : هر كه گور را بسيار ياد كند آن را روضهء بهشت يابد ، و هر كه از ذكر آن غافل شود حفره‌اى از حفره‌هاى آتش بيند . و ربيع خيثم در [ 220 
  ] خانهء خود گورى ساخته بود ، هر گاه كه در دل خود قساوتى ديدى در گور رفتى و غلتيدى و ساعتى درنگ نمودى ، پس گفتى :   رَبِّ ارْجِعُونِ لَعَلِّي أَعْمَلُ صالِحاً   « 366 » ، آن گاه گفتى : اى ربيع ، باز گشتى ، اكنون كارى كن پيش از آن كه باز گشتن ميسر نشود . ميمون مهران گفت : با عمر عبد العزيز به گورستان رفتم ، چون او در گورها نگريست بگريست و گفت : اى ميمون ، اين گورهاى اسلاف من است ، بنو اميه ، چنانستى كه ايشان با اهل دنيا در لذتهاى ايشان شريك نبودندى ، نمىبينى ايشان را در افتاده و عقوبتها بر ايشان نازل گشته و خزندگان از تنهاى ايشان غذا ساخته‌اند . پس بگريست و گفت : به خداى كه كسى را آسوده‌تر از آن ندانم كه به گور رود و از عذاب خداى تعالى ايمن بود .\r\nو أدب تعزيت كننده فروتنى است و اظهار اندوهگينى و اندكى سخن و ترك تبسم . و أدب تشييع كنندهء جنازه لازم گرفتن خشوع است و ترك سخن و نگريستن به مرده و تفكر در مرگ و ساختگى « 367 » براى آن و در پيش جنازه به نزديك آن رفتن .\r\n[ مترجم مىگويد : 
  ] و نزديك بو حنيفه - رضى اللّه عنه - در پس آن رفتن فاضل‌تر است و\r\n\r\n\r\n","description":"","footnote":"\r\n( 366 ) مؤمنون 23 - 99 و 100 .\r\n( 367 ) ساختگى ، آمادگى .\r\n","page_name":" 455 ","page_number":463},
  {"content":"\r\n\r\nجنازه را به زودى بردن سنت است .\r\nپس اين جمله‌هاست كه تو را آگاه كند بر ادبهاى معاشرت با عموم خلق . و سخن جامع در معرفت اين باب آن است كه كسى را از ايشان ، زنده باشد يا مرده ، حقير نشمرى كه هلاك شوى ، زيرا كه شايد او به از تو باشد ، و اگر فاسق باشد روا كه خاتمت او بر صلاح بود و خاتمت تو بر فسق .\r\nو در ايشان به چشم تعظيم براى دنياى ايشان ننگرى ، چه دنيا و آن چه در آن است در حضرت الهى حقير است ، و هر گاه كه اهل دنيا را تو در نفس و چشم خود بزرگ دارى ، دنيا را بزرگ داشته باشى ، پس ساقط شوى از عين اللّه .\r\nو دين خود به دست ايشان مده براى دنياى ايشان ، چه در چشم ايشان حقير شوى ، آن گاه از دنياى ايشان محروم مانى ، و اگر محروم نشوى بهتر داده باشى و كمتر استده .\r\nو ايشان را دشمن مدار چنان كه دشمنايگى ايشان ظاهر گردانى ، پس كار بر تو دراز گردد و دين و دنياى تو در پى ايشان بشود و دين ايشان هم به سبب تو باطل گردد ، مگر آن كه در دين منكرى بينى ، پس فعلهاى زشت ايشان را دشمن دارى و در ايشان به چشم رحمت نگرى ، چه به سبب معصيت خود را در معرض مقت و عقوبت خداى - عز و جل - داشته‌اند ، پس دوزخ ايشان را بسنده است كه در آن سوخته شوند . و تو را چه كار كه بر ايشان كينه گيرى ؟ و بر آن چه دوستى نمايند و در روى تو ثنا گويند و تازه رويى ظاهر نمايند ، بر آن اعتماد مكن و ساكن مشو ، چه اگر حقيقت آن باز طلبى از صد جز در يكى نيابى ، و بسيار باشد كه آن يكى هم نيابى .\r\nو از حالهاى خود بر ايشان شكايت مكن ، كه حق تعالى تو را بر ايشان بگذارد « 368 » . و طمع مدار كه در سرّ و غيبت تو را همچنان باشند كه در علانيت ، چه آن طمع كاذب است ، و از كجا بر آن ظفر توان يافت .\r\nو در چيزى كه در دست ايشان است طمع مكن كه خوارى نقد بينى و مقصود تو حاصل نشود . و بر آن چه از ايشان مستغنى باشى بر ايشان تكبر مكن ، چه خداى - عز و جل - تو را به سبب اظهار تكبر عقوبت فرمايد بدانچه محتاج و مضطر ايشان گرداند . و اگر از برادرى از ايشان « 369 »\r\n\r\n\r\n","description":"","footnote":"\r\n( 368 ) بگذارد ، واگذارد ، در شرح زبيدى : فانّ من وكّله اللّه إلى غيره فقد هلك .\r\n( 369 ) از جمع ايشان .\r\n","page_name":" 456 ","page_number":464},
  {"content":"\r\n\r\nحاجتى خواهى و او آن روا كند ، او برادرى مستفاد « 370 » باشد ، و اگر نكند با وى عتاب مكن كه دشمن تو شود ، و آن كارى است كه علاجش درازى پذيرد .\r\nو در كسى كه مخايل « 371 » قبول نبينى به وعظ او مشغول مشو ، چه او پند از تو نشنود و دشمن گردد . و پند تو بايد كه بر اطلاق باشد ، بى آن كه شخصى را معين كنى .\r\nو هر گاه كه از ايشان چيزى و كرامتى بينى ، خداى را شكر گوى كه ايشان را مسخر تو گردانيده است . و به خداى تعالى بازداشت خواه « 372 » از آن چه تو را بديشان وا گذارد . و چون از ايشان به تو غيبتى رسد ، يا شرى و مكروهى بينى ، كار ايشان به خداى واگذار و به دو بازداشت خواه « 373 » از ايشان ، و نفس خود را به مكافات مشغول مكن كه ضرر بيفزايد و به دل مشغولى آن عمر ضايع شود . و مگو كه محل من ندانستند ، و اعتقاد كن كه اگر تو مستحق آن بودى خداى - عز و جل - تو را در دلهاى ايشان محل نهادى ، كه دوست گرداننده در دلها و دشمن گرداننده در دلها خداى است . و حق ايشان را شنوا باش و از شنيدن باطل ايشان خود را كر ساز ، و به حق ايشان گويا [ 221 
  ] باش ، و از باطل ايشان گنگ شو .\r\nو از صحبت بيشتر مردمان حذر كن ، چه ايشان عثرتى را اقالت « 374 » نكنند و زلتى را در نگذارند و عيب را نپوشند و بر نقير و قطمير « 375 » حساب كنند و بر قليل و كثير حسد نمايند ، انصاف خود بستانند و انصاف ديگران ندهند ، و بر خطا و فراموشى مؤاخذت نمايند و عفو را مجال نبينند ، و به سخن چينى و بهتان برادران را در برادران اندازند ، پس صحبت بيشتر ايشان زيانكارى است و نديدن ايشان سودمندى . اگر خشنود شوند ظاهر ايشان چاپلوسى باشد ، و اگر خشم گيرند باطن ايشان كينه‌ورى بود . و از كينهء ايشان ايمن نتوان بود ، و در چاپلوسى ايشان اميد نتوان داشت ، چه در ظاهر زىّ آدميان دارند و در باطن ضراوتهاى « 376 » گرگان . گمانهاى ضعيف را\r\n\r\n\r\n","description":"","footnote":"\r\n( 370 ) مستفاد ( مقابل مستفيد ) ، سودمند ، مورد استفاده قرار گرفته .\r\n( 371 ) مخايل ، آثار ، نشانه‌ها .\r\n( 372 ) باز داشت خواستن ، پناه خواستن ، استعاذه .\r\n( 373 ) باز داشت خواستن ، پناه خواستن ، استعاذه .\r\n( 374 ) اقالت ، گذاشتن گناه ، رد كردن لغزش ( قاموس ) .\r\n( 375 ) نقير و قطمير ، اين دو لفظ در عربى كنايه از چيز بسيار كوچك و بىقدر و كم ارزش است ، « نقير » نقطهء فرو رفتهء بسيار خردى است ( چاهك ) بر پشت هستهء خرما ، چنان كه گويى از آن جا چيزى كنده شده است ، « قطمير » خط شيار مانندى است كه بر هستهء خرماست ( ناوه ) ، يا پردهء سفيدى است كه درون آن فرو رفتگى است ، يا پوست نازك سفيدى است كه بين گوشت خرما و هستهء آن قرار دارد ( كليله و دمنه ، تصحيح مجتبى مينوى ، ص 308 ) .\r\n( 376 ) ضراوت ، آزمندى ، درنده خويى . حريص بودن بر صيد .\r\n","page_name":" 457 ","page_number":465},
  {"content":"\r\n\r\nمقطوع « 376 » بگيرند ، و در پس تو به چشم اشارت‌ها كنند . و از حسد در حق دوستان مرگ و حوادث روزگار را مترصد باشند . عثرات تو را در صحبت ايشان بشمرند تا در حال خشم و وحشت خود روياروى با تو بگويند .\r\nو اعتماد مكن به دوستى كسى كه وى را نيكو نيازموده باشى ، بدانچه با وى صحبت دارى در يك سراى ، يا در يك موضع ، تا حال عزلت و ولايت و درويشى و توانگرى او بدانى ، يا رفيق سفر وى باشى ، يا به درم و دينارى با وى معاملت كنى ، يا در شدتى افتى كه به دو محتاج شوى . پس اگر در اين حالها وى را بپسندى اگر مه از تو باشد او را پدر دان ، و اگر كه باشد پسر ، و اگر همزاد بود برادر . اين است جملهء آداب زندگانى به أصناف مردمان .\r\n\r\nحقوق همسايگى\r\n( 1 ) بدان كه همسايگى موجب حقهاست ، بيرون حقهايى كه برادرى اسلام اقتضا كند . پس همسايهء مسلمان مستحق باشد چيزهايى را كه هر مسلمانى مستحق آن بود و زيادت از آن ، كه پيغامبر - صلّى اللّه عليه و سلم - گفت : الجيران ثلاثة : جار له حقّ واحد ، و جار له حقّان ، و جار له ثلاثة حقوق . فالجار الّذي له ثلاثة حقوق الجار المسلم ذو الرّحم ، فله حق الجوار و له حقّ الإسلام و له حقّ الرّحم ، و امّا الجار الّذي له حقّان فالجار المسلم الّذي له حقّ الجوار و حقّ الإسلام ، و امّا الّذي له حقّ واحد فالجار المشرك ، اى ، همسايگان سه‌اند : همسايه‌اى كه يك حق دارد و همسايه‌اى كه دو حق دارد و همسايه‌اى كه سه حق دارد . پس همسايه‌اى كه سه حق دارد مسلمان خويشاوند است ، چه او را حق جوار و حق مسلمانى و حق خويشاوندى است ، و همسايه‌اى كه دو حق دارد همسايهء مسلمان است كه هم حق جوار و هم حق مسلمانى دارد ، و همسايه‌اى كه يك حق دارد همسايهء مشرك است . پس بنگر كه به مجرد همسايگى مشرك را چگونه حقى اثبات فرموده است .\r\nو پيغامبر - صلّى اللّه عليه و سلم - گفت : احسن مجاورة من جاورك تكن مسلما ، اى ، نيكو همسايگى كن با همسايهء خود تا مسلمان باشى . و گفت : ما زال جبريل يوصيني بالجار حتّى ظننت انّه سيورّثه ، اى ، هميشه جبرئيل مرا به حق همسايه وصيت مىكرد تا به حدى كه گمان بردم كه او را در ميراث داخل گرداند . و گفت ( ص ) : من كان يؤمن باللّه و اليوم الآخر فليكرم جاره ، اى ، هر كه به\r\n\r\n\r\n","description":"","footnote":"\r\n( 376 ) مقطوع ، قطعى ، حتمى .\r\n","page_name":" 458 ","page_number":466},
  {"content":"\r\n\r\nخداى و روز قيامت بگرود بايد كه همسايهء خود را نيكو دارد . و گفت ( ص ) : اوّل خصمين يوم القيامة جاران ، اى ، اول دو كس كه روز واپسين خصمى « 377 » كنند دو همسايه باشند . و گفت ( ص ) :\r\nلا يؤمن عبد حتّى يأمن جاره بوائقه ، اى ، گرونده نباشد بنده‌اى تا آن كه همسايه از بديهاى او ايمن نباشد .\r\nمترجم مىگويد كه مراد سلب كمال ايمان اوست نه سلب اصل آن .\r\nو گفت ( ص ) : إذا رميت كلب جارك فقد آذيته ، اى ، چون سنگ اندازى سوى سگ همسايهء خود ، او را برنجانيده باشى . و در روايت است كه مردى بر ابن مسعود آمد و گفت : مرا همسايه‌اى است كه مرا رنجه مىدارد و دشنام مىزند و تنگ مىگيرد . گفت : برو اگر او در باب تو خداى را معصيت مىكند تو در باب او خداى را مطيع باش . و پيغامبر - صلّى اللّه عليه و سلم - را گفتند كه فلان زن همه روز روزه دارد و همه شب نماز گزارد و « 378 » همسايگان خود را برنجاند . گفت : هي في النّار ، اى ، او در آتش باشد . و مردى در خدمت پيغامبر - صلّى اللّه عليه و سلم - از همسايهء خود شكايت كرد ، او را صبر فرمود . پس باز آمد و شكايت كرد ، باز هم صبر فرمود . پس بار سوم يا چهارم آمد ، او را گفت : اطرح متاعك في الطّريق ، اى ، متاع خود را در راه انداز . پس او هم بر اين جمله كرد ، و مردمان بر كالاى او مىگذشتندى و مىگفتند : تو را چه افتاده است ؟ او مىگفت :\r\nهمسايه‌ام « 379 » مىرنجاند . ايشان گفتندى : خداى بر او لعنت كناد [ 222 
  ] پس همسايه بيامد و گفت :\r\nمتاع خود به خانه بر ، به خداى كه هرگز در رنجه داشت « 380 » معاودت ننمايم . و زهرى گفت : مردى به خدمت پيغامبر - صلّى اللّه عليه و سلم - آمد و از همسايه شكايت كرد ، پيغامبر ( ص ) فرمود كه بر در مسجد ندا كرده شد : الا انّ أربعين دارا جار ، اى ، آگاه باشيد كه چهل خانه همسايه باشد . و زهرى به چهار جهت اشارت كرد و گفت : از هر جهتى چهل خانه .\r\nو پيغامبر - عليه السّلام - گفت : اليمن و الشّوم في المرأة و المسكن و الفرس : فيمن المرأة خفّة مهرها و يسر نكاحها و حسن خلقها ، و شؤمها غلاء مهرها و عسر نكاحها و سوء خلقها ، و يمن المسكن سعته و حسن جوار اهله ، و شؤمه ضيقه و سوء جوار اهله ، و يمن الفرس ذلّه و حسن خلقه ، و شؤمه صعوبته ، [ و سوء خلقه 
  ] .\r\nاى ، خجستگى و بد يمني در زن و خانه و اسب است : پس خجستگى زن سبكى كابين و آسانى\r\n\r\n\r\n","description":"","footnote":"\r\n( 377 ) « ى » مصدرى .\r\n( 378 ) در حالى كه .\r\n( 379 ) همسايه‌ام ( ضمير مفعولى ) ، همسايه مرا .\r\n( 380 ) رنجه داشت ( مصدر مرخم مركب ) .\r\n","page_name":" 459 ","page_number":467},
  {"content":"\r\n\r\nنكاح و نكو خويى اوست ، و بدى او گرانى كابين و دشوارى نكاح و بد خويى ، و خجستگى خانه فراخى آن است و نيكو همسايگى اهل آن ، و بدى آن تنگى آن است و بد همسايگى اهل آن ، و خجستگى است نرمى و خوشخويى آن است ، و بدى آن نافرمانى و بدخويى .\r\nو بدان كه نيكو همسايگى تنها ترك رنجه داشت نيست ، بل احتمال « 381 » رنجه داشت است .\r\nچه در دراز گوش نيز رنجه داشت نيست ، و در آن گزاردن حق نيست « 382 » . و احتمال رنجه داشت بسنده نباشد ، بل از نرمى و نيكويى و خوبى كردن چاره نبود ، چه گفته‌اند : همسايهء درويش « 383 » روز قيامت در همسايهء توانگر آويزد و گويد : اى پروردگار ، از وى بپرس كه چرا نيكويى خود از من باز داشت و در خود بر من مسدود گردانيد ؟ و ابن المقفع بشنيد كه همسايه‌اى از آن وى خانه مىفروشد به سبب وامى كه دارد - و ابن المقفع در جوار خانهء او نشستى - گفت : اگر او خانه از روى درويشى بفروشد من حق همسايگى خود نگزارده‌ام . پس بهاى خانه به دو داد و گفت : آن را مفروش . و يكى از ايشان از بسيارى موش در خانه رنج مىديد ، وى را گفتند : چرا گربه نپرورى ؟ گفت : ترسم كه موشان آواز گربه بشنوند و سوى سراى همسايه گريزند ، پس ايشان را چيزى خواسته باشم كه نفس خود را نخواهم .\r\nو جملهء حق همسايه آن است كه با وى به سلام ابتدا كند ، و سخن با وى به درازا نكشد « 384 » ، و از حال او بپرسد ، و در رنجورى عيادت و در مصيبت تعزيت به جاى آرد ، و در عزا با وى بايستد ، و در شادى وى را تهنيت گويد ، و مشاركت با او در شادى اظهار كند ، و از زلّتهاى او در گذارد ، و از بأم در عورات او ننگرد ، و در نهادن تير در ديوار و رفتن آب از ناودان و انداختن خاك پيش سراى با وى مضايقت نكند « 385 » ، و راه سوى خانهء وى تنگ نگرداند ، و در چيزى كه او به خانهء خود برد ننگرد ، و آن چه از عيبهاى او منكشف شود بپوشد ، و چون حادثه‌اى به وى رسد دستگيرى كند ، و در غيبت او نگهبان خانه‌اش باشد ، و از نفقات فرزندان او غافل نباشد ، و سخن او را استراق سمع نكند ، و چشم از حرم وى فرو خواباند ، و در خادمهء او به دوام ننگرد ، و با فرزندان او در سخن تلطف نمايد ، و در آن چه او از كار دين و دنيا نداند راهنمونى كند ، اين حقها\r\n\r\n\r\n","description":"","footnote":"\r\n( 381 ) احتمال ، تحمل .\r\n( 382 ) در شرح زبيدى : ( فان الجار ايضا قد كفّ أذاه ) عنه ( فليس في ذلك قضاء حق ) إذ هو كفّ في مقابلة كفّ ( 6 - 307 ) .\r\n( 383 ) موصوف و صفت ، همسايهء تهيدست .\r\n( 384 ) نكشد ، نكشاند .\r\n( 385 ) يعنى اجازهء اين كارها را به او بدهد .\r\n","page_name":" 460 ","page_number":468},
  {"content":"\r\n\r\nكه گفتيم با جملهء حقهاى عموم مسلمانان كه ياد كرده‌ايم دريابد و رعايت كند .\r\nپيغامبر - صلّى اللّه عليه و سلم - گفت : أ تدرون ما حقّ الجار ؟ ان استعان بك أعنته ، و ان استقرضك أقرضته ، و ان افتقر عدت عليه ، و ان مرض عدته ، و ان مات اتّبعت جنازته ، و ان اصابه خير هنّأته ، و ان اصابته مصيبة عزّيته و لا تستعل عليه بالبناء فتحجب عنه الرّيح الاّ باذنه ، فان اشتريت فاكهة فاهد له ، فان لم تفعل فادخلها سرّا ، و لا يخرج بها ولدك ليغيظ بها ولده ، و لا تؤذه بقتار قدرك الاّ ان تغرف له منها . أ تدرون ما حقّ الجوار « 386 » ؟ و الّذي نفسي بيده لا يبلغ حقّ الجار « 387 » الاّ من رحمه اللّه ، اى ، مىدانيد كه حق همسايه چيست ؟ اگر از تو يارى طلبد يارى كنى ، و اگر وام خواهد وام دهى ، و اگر درويش شود منفعتى به وى رسانى ، و اگر رنجور گردد وى را بپرسى ، و اگر وفات كند از پى جنازهء وى به روى ، و اگر به دو نيكويى رسد تهنيت كنى ، و اگر مصيبتى رسد تعزيت كنى ، و بناى خود بلند نكنى چنان كه باد را از وى باز دارى مگر به دستورى او ، و اگر ميوه خرى براى او بفرستى ، و اگر نفرستى نهان دارى ، و فرزند تو بايد كه آن را بيرون [ 223 
  ] نيارد تا فرزندان او از آن آرزو نبرند ، و او را به بوى ديگ خود نرنجانى مگر كه چيزى از آن براى او فرستى . آيا مىدانيد كه حق جوار چيست ؟ بدان خداى كه نفس من در قبضهء قدرت اوست كه به حق همسايه نرسد مگر كسى كه خداى - عز و جل - بر وى رحمت كند . هم بر اين جمله عمرو بن شعيب ، از پدر خود ، و از جد خود ، از پيغامبر - صلّى اللّه عليه و سلم - روايت كرده است .\r\nمجاهد گفت كه نزديك عبد اللّه عمر بودم ، و غلام او گوسفندى ذبح كرده بود ، گفت : چون پوست بياهنجى اول بر همسايهء جهود بفرست . و اين سخن بارها مكرر كرد ، او گفت : چند بار اين سخن مكرر مىفرمايى ؟ گفت : پيغامبر - صلّى اللّه عليه و سلم - ما را هميشه به همسايه وصيت كردى تا بترسيديم كه در ميراث او را داخل كند . و هشام گفت كه حسن در دادن اضحيّه « 388 » به همسايه‌اى كه جهود و ترسا باشد باك نداشتى . و بو ذر گفت كه مرا دوست من ، پيغامبر - صلّى اللّه عليه و سلم - وصيت كرد كه إذا طبخت قدرا فأكثر ماءها ثمّ انظر بعض اهل البيت من جيرانك فاغرف لهم منها ، اى ، چون ديگى پزى آب آن بسيار كن ، پس در بعضى از اهل بيت از همسايگان خود بنگر و براى ايشان از آن بفرست . و عايشه - رضى اللّه عنها - گفت كه پيغامبر را - صلّى اللّه عليه و سلم -\r\n\r\n\r\n","description":"","footnote":"\r\n( 386 ) در عربى : ما حق الجار ، در ترجمه : حق جوار چيست .\r\n( 387 ) در نسخهء فيضيه : حق الجوار ، در ترجمه ، حق همسايه .\r\n( 388 ) اضحيّه ، گوشت قربانى .\r\n","page_name":" 461 ","page_number":469},
  {"content":"\r\n\r\nگفتم كه مرا دو همسايه هست ، يكى در او روى به من دارد ، و ديگرى در او از من دور است ، و بسى باشد كه آن چه بر من بود هر دو را نرسد ، پس حق كداميك از ايشان بزرگتر است ؟ گفت :\r\nالمقبل عليك ببابه ، اى ، آن كه در او روى به تو دارد .\r\nو صدّيق - رضى اللّه عنه - فرزند خود عبد الرحمن را ديد كه با همسايه لجاج مىكرد ، گفت :\r\nلا تماظّ « 389 » جارك فانّ هذا يبقى و النّاس يذهبون ، اى ، با همسايه لجاج مكن كه اين بماند و مردمان بروند . حسن نيشابورى « 390 » گفت : از عبد اللّه مبارك پرسيدم كه همسايه از غلام « 391 » من شكايت كند و غلام من منكر شود ، و من كراهيت دارم كه وى را بزنم كه شايد بى گناه باشد ، و كراهيت دارم كه وى را بگذارم تا بر همسايه دليرى كند ، پس چگونه كنم ؟ گفت : غلام تو چون كارى كند كه بدان مستوجب أدب شود آن را نگاه دار « 392 » ، و چون همسايه شكايت كند ، او را براى آن كارى كه كرده است أدب كن تا همسايه را خشنود كرده باشى . و اين تلطفى است در جمع كردن ميان هر دو حق .\r\nو عايشه - رضى اللّه عنها - گفت : مكارم اخلاق ده است كه در مرد باشد و در پدر او نبود ، و در بنده باشد و در خواجهء او نبود ، و خداى - عز و جل - آن را به كسى دهد كه وى را دوست دارد : راست گويى و مردانگى و دادن خواهنده و مكافات نيكو كارى و صلّت رحم و حفظ امانت و ذمت « 393 » جار نگاه داشتن و زنهار دوست نگاه داشتن و طعام دادن مهمان و سر آمد اين اخلاق شرم است .\r\nو بو هريره روايت كرد كه پيغامبر - صلّى اللّه عليه و سلم - گفت : يا نساء المسلمات لا تحقرنّ جارة لجارتها و لو بفرسن شاة ، اى ، اى زنان مسلمانان حقير مداريد هديه دادن همسايه را اگر چه سم گوسفندى بود . و گفت ( ص ) : انّ من سعادة المرء المسلم المسكن الواسع و الجار الصّالح و المركب الهيّن ، اى ، از سعادت مرد مسلمان جايگاه فراخ و همسايه‌اى نيك و مركبى آسان است . عبد اللّه مسعود گفت : مردى از پيغامبر - صلّى اللّه عليه و سلم - پرسيد كه من نيكويى كردن و بدى كردن خود چگونه دانم ؟ گفت : إذا سمعت جيرانك يقولون قد احسنت فقد احسنت و إذا سمعتهم يقولون قد اسأت فقد\r\n\r\n\r\n","description":"","footnote":"\r\n( 389 ) لا تماظّ ( از مصدر مماظّة و مظاظ ) ، لا تخاصم ، در شرح زبيدى : ( و هو يناصى ) اى يخاصم ( جاره فقال لا تناص جارك ) اى لا تخاصمه ، مناصات ، درگيرى ، به اصطلاح ، موى پيشانى يك ديگر را گرفتن .\r\n( 390 ) در نسخهء فيضيه : حسين نيشابورى .\r\n( 391 ) غلام ، پسر .\r\n( 392 ) يعنى أدب كردنش را معلق نگاه دار .\r\n( 393 ) ذمّت ، عهد ، زنهار .\r\n","page_name":" 462 ","page_number":470},
  {"content":"\r\n\r\nاسأت ، اى ، چون از همسايگان خود بشنوى كه مىگويند نيك كردى ، نيكو كرده باشى ، و چون مىگويند كه بد كردى ، بد كرده باشى .\r\nو جابر روايت كرد كه پيغامبر - صلّى اللّه عليه و سلم - گفت : من كان له جار في حائط او شريك فلا يبعه حتّى يعرضه عليه ، اى ، هر كه را همسايه‌اى باشد در ديوارى يا انبازى « 394 » ، بايد كه آن را نفروشد تا آن گاه كه بر وى عرضه دارد .\r\nو بو هريره گفت كه پيغامبر - صلّى اللّه عليه و سلم - حكم فرموده كه همسايه نبايد تيرهاى خود بر ديوار همسايهء خود بنهد ، اگر خواهد او يا نخواهد . و ابن عباس گفت كه پيغامبر - صلّى اللّه عليه و سلم - گفت : لا يمنعنّ أحدكم جاره ان يضع خشبته في حائطه ، اى ، باز ندارد يكى از شما همسايهء خود را كه چوب او بر ديوار خود بنهد . بو هريره گفت : چه افتاده است كه شما از اين قصه روى مىگردانيد ؟ به خداى كه آن را [ 224 
  ] ميان كتفهاى شما مىاندازند . و بعضى علما گفته‌اند كه اين واجب است . و پيغامبر - صلّى اللّه عليه و سلم - گفت : من أراد اللّه به خيرا عسله . قيل و ما عسله ؟ قال يحبّبه الى جيرانه ، اى ، هر كه خداى تعالى به وى نيكويى خواهد او را شيرين گرداند . پرسيدند كه اين چگونه باشد ؟ گفت : نزديك همسايگانش او را نيك نزديك گرداند .\r\n\r\nحقوق قرابتان و خويشاوندان\r\n( 1 ) پيغامبر - صلّى اللّه عليه و سلم - گفت : يقول اللّه تعالى انا الرّحمن و هذه الرّحم شققت لها اسما من اسمى فمن وصلها وصلته و من قطعها بتتّه ، اى ، من رحمانم و اين رحم « 395 » است ، و نام او را از نام خود مشتق گردانيدم ، پس هر كه آن را بپيوندد با وى بپيوندم ، و هر كه از آن ببرد از وى ببرم . و گفت ( ص ) : من سرّه ان ينسأ له في اثره و يوسّع عليه في رزقه فليصل رحمه ، اى ، هر كه را شاد گرداند كه عمر او دراز گردانيده شود و روزى وى فراخ گردانيده شود ، بايد كه صلت رحم به جاى آورد . و در روايتي ديگر : من سرّه ان يمدّ له في عمره و يوسّع له في رزقه فليتّق اللّه و ليصل رحمه ، اى ، هر كه را شاد كند آن كه در عمر او افزوده شود و در روزى او فراخى داده شود ، گو از خداى تعالى بترس و خويشاوند خود را نيكو دار . و پيغامبر - صلّى اللّه عليه و سلم - را گفتند : كدام كس را از مردمان فاضل‌تر دانى ؟ گفت : أتقاهم للَّه و أوصلهم للرّحم و آمرهم بالمعروف و أنهاهم عن المنكر ، اى ، ترسنده‌تر\r\n\r\n\r\n","description":"","footnote":"\r\n( 394 ) يا هر كه را انبازى باشد .\r\n( 395 ) رحم ، خويشاوند ، خويشى ، قرابت .\r\n","page_name":" 463 ","page_number":471},
  {"content":"\r\n\r\nايشان از خداى ، و پيونده‌تر ايشان خويشاوندى را ، و فرماينده‌تر ايشان به نيكى ، و باز دارنده‌تر ايشان از بدى .\r\nو ابو ذر گفت : وصيت كرد مرا دوست من پيغامبر - صلّى اللّه عليه و سلم - به صلت رحم ، اگر چه روى بگرداند . و بفرمود مرا كه حق بگويم اگر چه تلخ باشد . و گفت ( ص ) : انّ الرّحم معلّقة بالعرش و ليس الواصل المكافئ و لكنّ الواصل الّذي إذا انقطعت رحمه وصلها ، اى ، رحم آويخته است به عرش ، و پيوند كننده آن نيست كه مكافات « 396 » كند ، و ليكن پيوند كننده آن است كه چون خويشاوندى او بريده شود بپيوندد . و گفت ( ص ) انّ أعجل الطّاعة ثوابا صلة الرّحم حتّى انّ اهل البيت ليكونوا فقراء « 397 » إذا وصلوا أرحامهم فتنمي أموالهم و يكثر عددهم ، اى ، ثواب هيچ طاعتى زودتر از آن نرسد كه ثواب صلت رحم ، تا به حدى كه اهل بيتى درويش باشند ، چون صلت رحم به جاى آرند مالشان بيفزايد و عددشان بسيار شود . و زيد أسلم گفت كه چون پيغامبر - عليه السّلام - سوى مكه رفت ، مردى پيش وى آمد و گفت : اگر زنان سپيد پوست و اشتران سياه خواهى سوى بنى مدلج رو . فرمود : انّ اللّه قد منعني من بنى مدلج بصلتهم الرّحم ، اى ، خداى - عز و جل - بنى مدلج را به سبب صلت رحم از من نگاه داشت . و اسماء دختر أبو بكر - رضى اللّه عنه - گفت كه مادرم بر من آمد ، و او مشركه بود ، از پيغامبر - صلّى اللّه عليه و سلم - پرسيدم كه با وى بپيوندم ؟ گفت : بپيوند . و در روايتي ديگر گفت : چيزى به وى دهم ؟ گفت : بده . گفت : الصّدقة على المسكين صدقة و على ذى الرّحم ثنتان ، اى ، صدقه بر مسكين يك صدقه است و بر خويشاوند دو .\r\nو چون بو طلحه خواست كه حايطى « 398 » را كه به دو خوش آمدى صدقه كند تا به قول خداى تعالى :  لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  « 399 » ، كار كرده باشد ، گفت : يا رسول اللّه ، اين حايط در راه خداى - عز و جل - باشد ، و فقرا و مساكين را صدقه دادم . رسول فرمود : وجب أجرك فاقسمه في أقاربك ، اى ، مزد تو واجب شد ، پس آن را بر قرابتان خود قسمت كن . و گفت ( ص ) : افضل الصّدقة على ذى الرّحم الكاشح ، اى ، فاضل‌تر صدقه آن است كه به خويشاوندى دهى كه دشمن نهانى باشد . و اين حديث موافق حديث ديگر است كه ياد كرده شده است : افضل الفضائل ان تصل من قطعك و تعطى من حرمك و تصفح عمّن ظلمك .\r\n\r\n\r\n","description":"","footnote":"\r\n( 396 ) مكافات ، مقابلهء نيكى به مثل آن يا افزون بر آن ، پاداش نيكى .\r\n( 397 ) در اكثر چاپهاى عربى : ليكونون فجّارا .\r\n( 398 ) در شرح زبيدى : ( بحائط ) نخل .\r\n( 399 ) آل عمران 3 - 92 .\r\n","page_name":" 464 ","page_number":472},
  {"content":"\r\n\r\nو آمده است كه عمر - رضى اللّه عنه - به عاملان خود بنوشت : مروا الاقارب ان يتزاوروا و لا يتجاوروا ، اى ، قرابتان را بفرماييد كه يك ديگر را زيارت كنند و در همسايگى نباشند يك ديگر را . و اين بدان گفته است كه همسايه موجب تزاحم باشد در حقها ، و بسيار باشد كه وحشت و قطيعت بار آرد .\r\n\r\nحقوق مادر و پدر و فرزند\r\n( 1 ) پوشيده نماند كه چون حق قرابتى « 400 » و خويشاوندى « 401 » مؤكد شود ، و خاص‌تر و پيوسته‌تر خويشى ولادت باشد ، تأكّد حق در آن متضاعف شود . پيغامبر - صلّى اللّه عليه و سلم - گفت : لن يجزى ولد والده حتّى يجده مملوكا فيشتريه فيعتقه ، اى ، فرزند حق پدر خود هرگز نگزارد تا آن گاه كه وى را بنده يابد ، پس بخرد و او را آزاد كند . و گفت ( ص ) : برّ الوالدين افضل من الصّلاة و الصّوم و الحجّ و العمرة و الجهاد في سبيل اللّه ، اى ، نيكويى در حق پدر و مادر فاضل‌تر است از نماز و روزه و حج و عمره و غزاى [ 225 
  ] در راه خداى - عز و جل . و گفت ( ص ) : من أصبح مرضيا لابويه أصبح له بابان مفتوحان الى الجنّة ، و من امسى مثل ذلك ، و ان كان واحدا فواحد « 402 » ، و من أصبح مسخطا لابويه أصبح له بابان مفتوحان الى النّار ، و من امسى مثل ذلك ، و ان كان واحدا فواحد ، و ان ظلما و ان ظلما و ان ظلما ، اى ، هر كه بامداد كند مادر و پدر را خشنود گردانيده ، دو در گشاده در بهشت وى را حاصل آيد ، و هر كه شبانگاه بر اين صفت كند ، هم بر اين جمله بود ، و اگر يكى ، يكى « 403 » ، و هر كه بامداد كند و ايشان را به خشم آورد ، دو در آتش بر خود گشاده كند ، و اگر يكى ، يكى ، و اگر چه ستم كنند و اگر چه ستم كنند و اگر چه ستم كنند . و گفت ( ص ) : الجنّة يوجد ريحها من مسيرة خمسمائة عام ، و لا يجد ريحها عاقّ و لا قاطع رحم ، اى ، بوى بهشت از پانصد ساله راه يافته شود ، و عاقّ « 404 » و قاطع رحم بوى آن نيابد . و گفت ( ص ) : برّ امّك و أباك و أختك و أخاك ثمّ أدناك فأدناك ، اى ، نيكويى كن در حق مادر و پدر و خواهر و برادر ، پس نزديك‌تر و نزديك‌تر .\r\nو آمده است كه خداى - عز و جل - موسى را گفت : اى موسى ، هر كه مادر و پدر را نيكو\r\n\r\n\r\n","description":"","footnote":"\r\n( 400 ) « ى » مصدرى .\r\n( 401 ) « ى » مصدرى .\r\n( 402 ) در شرح زبيدى : ( و ان كان واحدا فواحد ) و في رواية فواحدا اى فكان الباب المفتوح واحدا ( يعنى اگر يكى از آن دو را خشنود سازد يك در بهشت برايش گشوده شود ) .\r\n( 403 ) در شرح زبيدى : ( و ان كان واحدا فواحد ) و في رواية فواحدا اى فكان الباب المفتوح واحدا ( يعنى اگر يكى از آن دو را خشنود سازد يك در بهشت برايش گشوده شود ) .\r\n( 404 ) عاقّ ، سركش با مادر و پدر ، آزار دهندهء پدر و مادر و نافرمان .\r\n","page_name":" 465 ","page_number":473},
  {"content":"\r\n\r\nدارد ، اگر مرا بى فرمانى كند او را در سلك ياران منتظم گردانم ، و هر كه مرا خدمت كند ، چون مادر و پدر را بى فرمانى كند نام او را در جرايد اصحاب عقوق ثبت گردانم . و آمده است كه چون يعقوب بر يوسف - عليهما السلام - در رفت ، يوسف بر نخاست ، خداى وحى فرستاد كه خود را چنان بزرگ مىنمايى كه پيش پدر بر نمىخيزى ! به عزت من كه از صلب تو پيغامبرى بيرون نيارم .\r\nو گفت ( ص ) : ما على احد إذا أراد ان يتصدّق بصدقة ان يجعلها لوالديه إذا كانا مسلمين ، فيكون لوالديه أجرها ، و يكون له مثل اجورهما ، من غير ان ينقص من اجورهما بشيء ، اى ، چه شود كسى را ، چون خواهد كه صدقه‌اى دهد كه آن را از جهت مادر و پدر خويش گرداند ، چون مسلمان باشند ، پس مزد ايشان را بود ، و او را مثل مزدهاى ايشان حاصل آيد بى آن كه از مزد ايشان چيزى كم كرده شود .\r\nو مالك ربيعه گفت : ما در خدمت پيغامبر - صلّى اللّه عليه و سلم - نشسته بوديم ، در اثناى آن مردى از بنى سلمه بيامد و گفت : يا رسول اللّه ، آيا بر من چيزى از نيكويى كردن در حق مادر و پدر ، پس او وفات ايشان ، باقى مانده است كه بر آن قيام نمايم ؟ گفت : نعم الصّلاة عليهما و الاستغفار لهما و انفاذ عهدهما و اكرام صديقهما و صلة الرّحم الّتي لا توصل الاّ بهما ، اى ، آرى ، دعا گفتن ايشان را ، و آمرزش خواستن براى ايشان ، و عهد ايشان به نفاذ رسانيدن ، و دوستان ايشان را گرامى داشتن ، و پيوستن خويشيى كه جز بديشان پيوسته نشود . و گفت ( ص ) : انّ من ابرّ البرّ ان يصل الرّجل اهل ودّ أبيه « 403 » ، اى ، از نيكوترين نيكويى آن است كه مرد با دوستان پدر خود پيوندد . و گفت ( ص ) : برّ الوالدة على الوالد « 404 » ضعفان ، اى ، نيكويى در حق مادر دو همتاى نيكويى در حق پدر باشد و زيادت از آن ، و در عرف عامه « ضعفان » سه همتاى آن باشد . و گفت ( ص ) : دعوة الوالدة أسرع إجابة ، اى ، دعاى والده را اجابت زودتر شود . گفته شد : يا رسول اللّه ، براى چه ؟ فرمود . هي ارحم من الاب ، و دعوة الرّحيم لا تسقط ، اى ، او رحيمتر از پدر است ، و دعاى رحيم نيفتد .\r\nو شخصى پرسيد كه يا رسول اللّه با كه نيكويى كنم ؟ فرمود : برّ والديك . گفت : من پدر و مادر ندارم . فرمود : برّ ولدك كما انّ لوالديك عليك حقّا كذلك لولدك عليك حقّ ، اى ، فرزند را نيكو دار ، چنان كه مادر و پدر را بر تو حق است ، همچنان فرزند را نيز بر تو حق است . و گفت\r\n\r\n\r\n","description":"","footnote":"\r\n( 403 ) زبيدى : ( بعد ان يولّى الاب ) .\r\n( 404 ) زبيدى : ( على الولد ) .\r\n","page_name":" 466 ","page_number":474},
  {"content":"\r\n\r\n( ص ) : رحم اللّه والدا أعان ولده على برّه ، اى ، رحمت كناد خداى - عز و جل - بر پدرى كه يارى كند فرزند خود را در نيكويى كردن در حق خود ، اى ، به بد كردارى خود او را در محل عقوق نيارد . و گفته‌اند كه فرزند در هفت ماه سپر غم « 405 » تو است ، و در هفت سال خدمتكار تو ، پس از آن اما دشمن تو باشد و اما شريك تو باشد .\r\nانس - رضى اللّه عنه - روايت كرد كه پيغامبر - صلّى اللّه عليه و سلم - گفت : الغلام يعقّ عنه يوم السّابع و يسمّى و يماط عنه الاذى ، فإذا بلغ ستّ سنين ادّب ، و إذا بلغ سبع سنين عزل فراشه ، فإذا بلغ ثلاث عشرة سنة ، ضرب على الصّلاة ، فإذا بلغ ستّ عشرة سنة زوّجه أبوه . ثمّ اخذه بيده و قال : قد ادّبتك و علّمتك و أنكحتك ، أعوذ باللّه من فتنتك في الدّنيا و عذابك في الآخرة ، اى ، بايد در روز هفتم از براى كودك گوسفندى ذبح كرده شود و او را نام نهاده آيد و موى سرش حلق كرده شود ، و چون به شش سال رسد أدب آموخته شود ، و چون به هفت سال رسد بستر او جدا كرده شود ، و چون به سيزده سال رسد براى نماز زده شود ، و چون عمرش به شانزده سال رسد زنى [ 226 
  ] وى را به زنى داده شود . پس دست وى گيرد و گويد : تو را أدب آموختم و تعليم كردم و زنى به زنى دادم ، باز داشت مىخواهم از فتنهء تو در دنيا و از عذاب تو در آخرت . و گفت ( ص ) : من حقّ الولد على والده ان يحسن أدبه و يحسن اسمه ، اى ، از حق فرزند بر پدر آن است كه او را نيكو أدب آموزد و نام نيكو نهد . و گفت ( ص ) : كلّ غلام رهين او رهينة بعقيقته يذبح يوم السّابع و يخلق رأسه ، اى ، هر كودكى گروگان است به گوسفندى كه روز هفتم براى او ذبح كرده شود و سر او حلق كرده آيد . و قتاده گفت :\r\nچون عقيقه را ذبح كنند ، پاره‌اى از پشم آن ببايد گرفت و برابر رگهاى گلوى او داشت ، پس بر تارك كودك نهاد تا همچون رشته‌اى از او بدود ، پس سر او را بايد شست و پس از آن حلق كرد « 406 » . و مردى بر عبد اللّه مبارك آمد و از فرزند خود شكايت كرد ، عبد اللّه گفت : هيچگاه وى را دعاى بد گفته‌اى ؟ گفت : آرى . گفت : پس تو وى را تباه گردانيده‌اى .\r\nو نرمى در حق فرزند مستحب است . اقرع حابس تميمى پيغامبر را - صلّى اللّه عليه و سلم - ديد كه فرزند خود حسن را مىبوسيد ، گفت : من ده فرزند دارم ، هيچ كس را از ايشان نبوسيده‌ام . گفت : انّ من لا يرحم لا يرحم ، اى ، كسى كه مهربانى نكند مهربانى نبيند . عايشه - رضى\r\n\r\n\r\n","description":"","footnote":"\r\n( 405 ) سپر غم ، ريحان .\r\n( 406 ) در شرح زبيدى : و هذا كان في الجاهلية و استمرّ زمنا في صدر الإسلام ثم نسخ ( 6 - 319 ) .\r\n","page_name":" 467 ","page_number":475},
  {"content":"\r\n\r\nاللّه عنها - روايت كرد كه پيغامبر - عليه السّلام - روزى مرا گفت كه روى اسامه بشوى . من روى او مىشستم و از او پرهيز مىكردم ، دست مرا بزد و اسامه را بگرفت و روى او بشست ، پس وى را ببوسيد و گفت : قد احسن بنا إذ لم يكن جارية ، اى ، نيكويى كرده است در حق ما كه دختر نبوده « 406 » .\r\nروزى حسن بن على ( ع ) به سر در آمد ، و پيغامبر بر منبر بود ، فرود آمد و او را برداشت و قول خداى - عز و جل :  إِنَّما أَمْوالُكُمْ وَ أَوْلادُكُمْ فِتْنَةٌ  بخواند . عبد اللّه شداد گفت : در اثناى آن چه پيغامبر - صلّى اللّه عليه و سلم - با مردم نماز مىگزارد و در سجده بود حسين بيامد و پاى به گردن مبارك او در آورد ، و او سجده دراز كشيد « 407 » تا به حدى كه مردمان گمان بردند كه كارى حادث شد ، و چون نماز به إتمام رسانيد ، گفتند : سجده دراز فرمودى تا به حدى كه ما پنداشتيم كه حادثه‌اى زاد ، گفت : انّ ابني قد ارتحلني فكرهت ان أعجله حتّى يقضى حاجته ، اى ، پسرم مرا مركوب خود ساخت ، نخواستم كه وى را تعجيل كنم تا مقصود خود به إتمام رساند . و گفت ( ص ) : ريح الولد من ريح الجنّة ، اى ، بوى فرزند از بوى بهشت مىوزد .\r\nيزيد بن معاويه گفت كه پدرم أحنف قيس را بخواند ، و چون به دو پيوست ، گفت : اى ابو بحر ، در فرزندان چه گويى ؟ گفت : اى امير المؤمنين ميوه‌هاى دلهاى مايند و ستونهاى پشتهاى مايند ، و ما ايشان را زمين نرميم و سايه بانى تمام ، و بر همه كارهاى بزرگ بديشان اقدام توانيم نمود ، پس اگر بطلبند بديشان بايد داد ، و اگر در خشم شوند خشنود بايد كرد ، تا دوستى خود را به پايت افكنند ، و توان خود را فدايت كنند ، با آنان گرانجانى مكن كه از زنده بودنت ملول شوند و مرگت را آرزو برند و نزديك تو بودن را كراهيت دارند . پس معاويه گفت : خداى يار تو بادا اى أحنف ، تو بر من در آمدى و من بر يزيد بغايت در خشم بودم . پس چون أحنف از پيش او برفت ، او بر يزيد به حال رضا آمد . دويست هزار درم و دويست تا جامه بر وى فرستاد . و يزيد يك نيمه از آن - صد [ هزار 
  ] درم و صد تا جامه - به أحنف داد .\r\nو اين اخبار دليل است بر تأكيد حق مادر و پدر و كيفيت قيام نمودن به حق ايشان از آن چه « 408 » در حق برادران ياد كرده‌ايم بدانى . چه اين رابطه قوىتر از برادرى است ، بل اينجا دو كار\r\n\r\n\r\n","description":"","footnote":"\r\n( 406 ) ظاهرا كنايه‌اى است به عايشه و آن را به همين معنا بايد گرفت و لا غير . در شرح زبيدى روايت ديگرى از اين حديث به اسناد صحيح آمده به اين عبارت : انّ اسامة عثر بعتبة الباب فدمى فجعل النّبى ( ص ) يمصّه و يقول لو كان اسامة جارية لحليتها و لكسوتها حتى أنفقها ( 6 - 320 ) .\r\n( 407 ) سجده را طول داد .\r\n( 408 ) از آن چه ، از روى آن چه .\r\n","page_name":" 468 ","page_number":476},
  {"content":"\r\n\r\nزايد است . يكى آن كه بيشتر علما بر آن‌اند كه حق مادر و پدر در شبهتها واجب است ، اگر چه در حرام محض واجب نيست ، تا به حدى كه اگر با ايشان طعام نخورى و ايشان برنجند ، بر تو واجب بود با ايشان طعام خوردن ، زيرا كه ترك شبهت از ورع است ، و رضاى مادر و پدر واجب . و همچنين تو را نرسد كه در كارى مباح يا نافله جز به رضاى ايشان سفر كنى . و مبادرت در حج ، كه فرض اسلام است ، نفل است ، زيرا كه وجوب آن بر تراخى است . و بيرون آمدن براى طلب علم نفل است ، مگر آن كه علم فرايض طلبى از نماز و روزه ، و در شهر تو كسى نباشد كه از او بياموزى ، و آن چون كسى باشد كه اسلام آرد در شهرى كه در آن عالمى نباشد كه وى را شرايع اسلام بياموزد ، پس سفر بر وى واجب است ، و بايد به حق مادر و پدر متقيد نشود .\r\nبو سعيد خدرى گفت : مردى از يمن هجرت كرد و به خدمت پيغامبر - صلّى اللّه عليه و سلم - آمد و خواست كه جهاد كند . پيغامبر - عليه السّلام - پرسيد كه در يمن مادر و پدر دارى ؟ گفت :\r\nدارم . گفت : تو را دستورى « 409 » داده‌اند ؟ گفت : نى . فرمود : فارجع إلى أبويك فاستأذنهما فان فعلا فجاهد و الاّ فبرّهما ما استطعت فانّ ذلك خير ما تلقى اللّه به بعد التّوحيد ، اى ، باز گرد سوى مادر و پدر خود و از ايشان دستورى خواه ، اگر دستورى دهند جهاد كن ، و الا ايشان را نيكودار چندان كه توانى ، چه آن پس از توحيد بهترين چيزهاست كه با آن به حضرت الهى مىرسى . و ديگرى در خدمت پيغامبر - عليه [ 227 
  ] السلام - آمد تا براى غزو مشورت كند ، گفت ( ص ) : تو را مادرى هست ؟ گفت :\r\nهست . گفت ( ص ) : وى را لازم گير كه بهشت نزديك پايهاى وى است . اى ، به خدمت وى كردن به بهشت مىرسى . و ديگرى بيامد و بر هجرت بيعت طلبيد ، و گفت : به خدمت تو نيامده‌ام تا مادر و پدر را به گريه نياورده‌ام . گفت ( ص ) : ارجع إليهما فاضحكهما كما ابكيتهما ، اى ، باز گرد بديشان ، و ايشان را بخندان چنان كه بگريانيدى . و گفت ( ص ) : حقّ كبير الاخوة على صغيرهم كحقّ الوالد على ولده ، اى ، حق برادر مهتر بر كهتر همچنان است كه حق پدر بر فرزند . و گفت ( ص ) : إذا استصعبت على أحدكم دابّته او ساء خلق زوجته او احد من اهل بيته فليؤذّن في اذنه ، اى ، چون ستور يكى از شما حرونى « 410 » كند ، يا خوى قوم « 411 » او يا كسى از اهل بيت او بد شود ، بايد كه در گوش او بانگ نماز گويد .\r\n\r\n\r\n","description":"","footnote":"\r\n( 409 ) دستورى ، اجازه .\r\n( 410 ) حرونى ، توسنى ، سركشى .\r\n( 411 ) قوم ، همسر .\r\n","page_name":" 469 ","page_number":477},
  {"content":"\r\n\r\n\r\nحقوق بنده\r\n( 1 ) بدان كه ملكهاى حق نكاح در « آداب نكاح » سابق شده است ، و ملك يمين نيز حقها اقتضا كند در زندگانى ، كه از رعايت آن چاره نباشد . چه از آخرين وصيتها كه پيغامبر - صلّى اللّه عليه و سلم - فرمود اين بود كه گفت : اتّقوا اللّه فيما ملكت ايمانكم أطعموهم ممّا تأكلون و اكسوهم ممّا تلبسون و لا تكلّفوهم من العمل ما لا يطيقون ، فما أحببتم فأمسكوا و ما كرهتم فبيعوا ، و لا تعذّبوا خلق اللّه فانّ اللّه ملّككم ايّاهم و لو شاء لملّكهم ايّاكم ، اى ، بترسيد از خداى در حق كسانى كه ملك يمين شمااند ، از آن چه مىخوريد ايشان را دهيد ، و از آن چه مىپوشيد ايشان را بپوشانيد ، و از كار آن چه طاقت ندارند تكليف مكنيد ، پس آن را كه خواهيد نگاه داريد ، و آن را كه نخواهيد بفروشيد ، و گروندگان خداى را عذاب مكنيد كه خداى - عز و جل - ايشان را ملك شما گردانيده است ، و اگر خواهد شما را ملك ايشان گرداند . و گفت ( ص ) : للمملوك طعامه و كسوته بالمعروف و لا يكلّف من العمل ما لا يطيق به ، اى ، بنده را بايد كه نان و جامه به معروف « 412 » كنى ، بر آن چه عقلهاى سليم آن را بشناسد كه بر اندازهء امكان عدل است ، و از كار آن چه طاقت آن ندارد تكليف فرموده نشود . و گفت ( ص ) :\r\nلا يدخل الجنّة خبّ و لا مكر « 413 » و لا خائن و لا نكد و لا سيء الملكة ، اى ، در بهشت در نرود گربز « 414 » و مكار و خيانت كننده و بد رفتار و بد دارندهء زير دستان .\r\nمترجم مىگويد كه در بعضى نسخ « خب و لا نكد » يافته شده است . نكد ( به فتح نون و كسر كاف ) و نكد ( به فتح نون و ضم كاف ) و نكد ( به ضم نون و سكون كاف ) « زاغى منكر » را گويند .\r\nو عبد اللّه عمر گفت : مردى در خدمت پيغامبر - صلّى اللّه عليه و سلم - آمد و گفت : از خدمتكاران چند عفو كنيم ؟ پيغامبر - صلّى اللّه عليه و سلم - لحظه‌اى خاموشى پيشه كرد ، پس گفت : اعف عنه كلّ يوم سبعين مرّة ، اى ، عفو كن از او هر روز هفتاد بار . و عمر - رضى اللّه عنه - هر روز شنبه به عوالى رفتى و چون بنده‌اى را در كارى يافتى كه طاقت آن ندارد ، آن را از او وضع كردى .\r\nمترجم مىگويد كه عوالى موضعى است كه از مدينه تا آن جا نيم فرسنگ است .\r\nو از أبو هريره روايت است كه مردى را ديد بر مركوبى نشسته و غلام از پس وى مىدويد ،\r\n\r\n\r\n","description":"","footnote":"\r\n( 412 ) معروف ، آن چه در عرف پسنديده است .\r\n( 413 ) در شرح زبيدى : ( مكر ) ككتف اى صاحب مكر و يحتمل ان يكون بفتح فسكون تسمية بالمصدر .\r\n( 414 ) گربز ، حيله گر .\r\n","page_name":" 470 ","page_number":478},
  {"content":"\r\n\r\nگفت : اى بندهء خداى او را بر نشان كه او برادر تو است ، جان او مثل جان تو است . پس آن مرد او را برنشاند . پس أبو هريره گفت : لا يزال العبد يزداد من اللّه عزّ و جلّ بعدا ما مشى خلفه ، اى ، هميشه دورى بنده از خداى تعالى زيادة شود ، تا آن گاه كه از پس وى روند . و كنيزكى ابو دردا را گفت كه يك سال است تا من تو را زهر داده‌ام و در تو تأثير هيچ نكرد . گفت : چرا چنين كردى ؟ گفت : خواستم كه از تو فارغ شوم . گفت : برو كه تو آزادى به رضاى خداى - عز و جل . و زهرى گفت : هر گاه كه بنده را بگويى أخزاك اللّه او آزاد شود « 415 » . و أحنف را پرسيدند كه حلم از كه آموختى ؟ گفت : از قيس عاصم . گفتند : از حلم او به تو چه رسيد ؟ گفت : در اثناى آن چه در خانهء خود نشسته بود خادمهء او بابزنى « 416 » آورد كه بر آن بريانى بود ، و آن بابزن از دست او بر پسر قيس افتاد و او را خسته « 417 » گردانيد و به سبب آن هلاك شد ، و آن كنيزك مدهوش بماند ، قيس گفت : بيم آن كنيزك را تسكين ندهد جز آزادى او . پس او را گفت : تو آزادى ، و تو را هيچ بيمى نيست . و عون عبد اللّه را چون غلام او بىفرمانى كردى گفتى : نيك مانى به خواجهء خود ، خواجهء تو مولاى خود را بىفرمانى مىكند و تو مولاى خود را . چون روزى او را به خشم آورد ، گفت : مىخواهى كه تو را بزنم ، برو كه آزادى . و ميمون مهران مهمانى داشت ، كنيزك را فرمود تا به زودى [ 228 
  ] طعام بيارد ، و آن كنيزك شتاب كرد و آن كاسه‌اى كه بر دست او بود به سر درآمد و بر سر خواجه ريخته شد . گفت : اى كنيزك مرا بسوختى گفت : اى معلم خير و مؤدّب مردمان ، بر آن چه خداى - عز و جل - گفته است باز گرد ، قوله تعالى :  وَ الْكاظِمِينَ الْغَيْظَ  « 418 » . گفت : خشم خود فرو خوردم . گفت :  وَ الْعافِينَ عَنِ النَّاسِ  « 419 » . گفت : از گناه تو عفو كردم . گفت : زيادت كن براى آن كه خداى - عز و جل - گفته است كه  وَ اللَّهُ يُحِبُّ الْمُحْسِنِينَ  « 420 » . گفت : آزادى تو ، براى خداى تعالى . و ابن المنكدر گفت كه مردى از اصحاب پيغامبر - صلّى اللّه عليه و سلم - بندهء خود را بزد ، و آن بنده مىگفت : به خداى از تو عفو مىخواهم ، و به رضاى خداى تعالى از تو عفو مىخواهم . و پيغامبر - عليه السّلام - چون آن سخن از آن بنده بشنيد سوى آن مرد رفت ، و او چون پيغامبر را - عليه السّلام - بديد دست باز داشت ، پيغامبر ( ص ) گفت : به رضاى خداى تعالى از تو عفو بخواست از او عفو نكردى و چون مرا ديدى از او باز بودى ! گفت : يا رسول اللّه ، او آزاد است\r\n\r\n\r\n","description":"","footnote":"\r\n( 415 ) در شرح زبيدى : اى مكافاته ان يعتقه في سبيل اللّه تعالى .\r\n( 416 ) بابزن ، سيخ كباب .\r\n( 417 ) خسته ، مجروح .\r\n( 418 ) آل عمران 3 - 134 .\r\n( 419 ) آل عمران 3 - 134 .\r\n( 420 ) آل عمران 3 - 134 .\r\n","page_name":" 471 ","page_number":479},
  {"content":"\r\n\r\nبراى رضاى خداى تعالى . گفت : لو لم تفعل لسفعت وجهك النّار ، اى ، اگر نه چنين كردى آتش روى تو را بسوزانيدى .\r\nو پيغامبر - عليه السّلام - گفت : العبد إذا نصح لسيّده و احسن عبادة اللّه فله اجره مرّتين ، اى ، بنده چون خواجهء خود را نصيحت كند و بندگى خداى را نيكو به جاى آرد ، او را دو مزد باشد . چون ابو رافع آزاد شد بگريست و گفت : مرا دو مزد بود يكى از آن بشد . و پيغامبر - صلّى اللّه عليه و سلم - گفت : عرض علىّ اوّل ثلاثة يدخلون الجنّة و اوّل ثلاثة يدخلون النّار . امّا اوّل ثلاثة يدخلون الجنّة :\r\nفالشّهيد ، و عبد مملوك احسن عبادة ربّه و نصح لسيّده ، و عفيف متعفّف ذو عيال ، و اوّل ثلاثة يدخلون النّار : امير مسلّط ، و ذو ثروة لا يعطى حقّ اللّه ، و فقير فخور ، اى ، عرضه داشته شد بر من اول گروهى كه در بهشت روند و اول گروهى كه در آتش روند . اما اول گروهى كه در بهشت رود شهيد باشد ، و بندهء مملوك كه بندگى پروردگار خود برزد « 419 » و خواجهء خود را نصيحت كند ، و صاحب عيال باز باشنده از زشتى بطبع و به تكليف ، و اول گروهى كه در آتش روند اميرى مستولى باشد ، و توانگرى كه حق خداى تعالى ندهد ، و درويشى كه فخر كننده باشد . و أبو مسعود انصارى گفت : در اثناى آن چه من غلام خود را مىزدم از پس خود آوازى شنيدم دو بار : اعلم يا ابا مسعود . پس بنگريستم پيغامبر - عليه السّلام - را ديدم ، تازيانه بينداختم . گفت : و اللّه ، اللّه اقدر عليك منك على هذا ، اى ، به خداى كه خداى بر تو قادرتر از آن است كه تو بر اين . و پيغامبر - صلّى اللّه عليه و سلم - گفت : إذا ابتاع أحدكم الخادم فليكن اوّل شيء يطعمه الحلو فانّه اطيب لنفسه ، اى ، چون يكى از شما خدمتكارى خرد بايد كه اول خوردنى كه به وى دهد شيرينى باشد ، چه اين نفس او را خوش گرداننده‌تر باشد . اين حديث را معاذ روايت كرده است . و بو هريره روايت كرد كه پيغامبر - عليه السّلام - گفت : إذا اتى أحدكم خادمه بطعامه فليجلسه و ليأكل معه ، و ان لم يفعل فليناوله ، اى ، چون يكى از شما را خدمتكار او طعامى آرد ، بايد كه او را بنشاند و با او تناول كند ، و اگر نكند بايد كه او را از آن بدهد . و در روايتي ديگر : إذا كفى أحدكم مملوكه صنعة طعامه فكفاه حرّه و مئونته و قرّبه إليه فليجلسه فليأكل معه ، او ليأخذ اكلة فليروّغها - و أشار بيده - فليضعها بيده في فيه و ليقل كل هذه ، اى ، چون يكى از شما را خدمتكار او ساختن طعام كفايت كند و گرمى و مئونت آن از وى دفع گرداند و آن را پيش وى آرد ، بايد كه او را بنشاند و با او بخورد ، يا لقمه‌اى گيرد و آن را چرب گرداند و به دست خود به دهان او نهد و گويد\r\n\r\n\r\n","description":"","footnote":"\r\n( 419 ) برزيدن ، ورزيدن .\r\n","page_name":" 472 ","page_number":480},
  {"content":"\r\n\r\nكه اين را بخور .\r\nو مردى بر سلمان فارسى رفت و او آرد مىسريشت ، گفت : يا عبد اللّه چه مىكنى ؟ گفت :\r\nخدمتكار را به كارى فرستاده‌ام و نمىخواهم كه دو كار بر وى جمع كنم . و گفت ( ص ) : من كانت عنده جارية [ فصانها 
  ] و احسن إليها ثمّ أعتقها و تزوّجها فذلك له أجران ، اى ، هر كه را كنيزكى باشد و وى را در عيال خود دارد و به جاى وى « 420 » نيكويى كند ، پس آزاد گرداند و در زنى خود دارد ، او را دو ثواب باشد . و گفت ( ص ) : كلّكم راع و كلّكم مسئول عن رعيّته ، اى ، هر يكى از شما شبانى و سركارى است ، و هر يكى را از شما از حال رعيت - كه زير دست اويند - پرسيده خواهد شد .\r\nمترجم مىگويد كه كم اتفاق افتد كه كسى را يك نفس يا دو نفس تبع او نباشد ، و اگر نيز مجرد بود نفس او تبع اوست ، و آن عالمى است بر أصناف رعيت كه از نيك و بد هر يكى پرسيده [ 229 
  ] خواهد شد .\r\nپس جملهء حق زير دست آن است كه در نان و جامه شريك خود كند و آن چه فوق طاقت او باشد نفرمايد ، و در او به چشم تكبر و خوار داشت ننگرد ، و گناه او عفو كند ، و در آن حال كه او در خشم شود - در زلّتى يا خيانتى كه در حق او كرده شود - انديشه كند ، و در خيانت خود بر حق خداى - عز و جل - و تقصير خود در طاعت او ، با آن كه قدرت خداى - عز و جل - بر او بيش از آن است كه قدرت او بر زير دست خود ، تفكر كند . و فضالهء عبيد روايت كرد كه پيغامبر - صلّى اللّه عليه و سلم - گفت : ثلاثة لا يسأل عنهم : رجل فارق الجماعة ، او عصى امامه فمات عاصيا فلا يسأل عنه « 421 » ، و امرأة غاب عنها زوجها و قد كفاها مئونة الدّنيا فتبرّجت بعده فلا يسأل عنها . و « 422 » ثلاثة لا يسأل عنهم :\r\nرجل ينازع اللّه رداءه ، و رداءه الكبرياء و إزاره العزّ ، و رجل في شكّ من اللّه ، و القنوط من رحمة اللّه ، اى ، سه كس‌اند - از هلاك شدگان - كه از ايشان پرسيده نيايد : مردى كه از جماعت دور شود ، يا پادشاه خود را بىفرمانى كند ، پس عاصى بميرد و از او پرسيده نيايد ، و زنى كه شوى از او غايب گردد و مئونت دنيايى او « 423 » كفايت كرده باشد و او از پس وى خود را بيارايد ، از او نيز پرسيده نشود . و سه كس‌اند كه از او پرسيده نيايد : مردى كه در رداى خداى - عز و جل - منازعت كند ،\r\n\r\n\r\n","description":"","footnote":"\r\n( 420 ) به جاى وى ، در حق وى .\r\n( 421 ) زبيدى : ( او رجل عصى امامه فمات عاصيا فلا يسأل عنهما ) .\r\n( 422 ) در شرح زبيدى : ( و ) يروى عن فضالة بن عبيد رضى اللّه عنه ايضا عن النبي صلّى اللّه عليه و سلم قال ( ثلاثة لا يسأل عنهم . . . ) .\r\n( 423 ) آن زن .\r\n","page_name":" 473 ","page_number":481},
  {"content":"\r\n\r\nو رداى او كبرياء است و إزار او عز ، و مردى كه در خداى - عز و جل - به شك باشد ، و از رحمت او نااميد .\r\nمترجم مىگويد كه پرسيدن اينجا به معنى اعتبار است كه ايشان را وزنى و اعتبارى نباشد و مردود و مخذول بوند . و مراد از « رداء » و « إزار » دو صفت است ، اى « كبرياء » و « عز » دو صفت مخصوص وىاند ، و هيچ موجودى را در آن با وى مشاركت نيست . پس بنده‌اى كه كبريا اظهار كند با وى منازعت كرده باشد و مستوجب رد و طرد بود . و اللّه اعلم .\r\n\r\n","description":"","footnote":"","page_name":" 474 ","page_number":482},
  {"content":"\r\n\r\n\r\nكتاب عزلت\r\n( 1 ) و اين ششمين كتاب است از « ربع عادات » از كتب احياى علوم دين شامل دو باب :\r\nباب اول در نقل مذهبها و حجتها در آن باب دوم در پرده برداشتن از روى حق به شمردن آفت‌ها و فايده‌ها\r\n\r\n","description":"","footnote":"","page_name":" 475 ","page_number":483},
  {"content":"\r\n . \r\n","description":"","footnote":"","page_name":" 476 ","page_number":484},
  {"content":"\r\n\r\nبسم اللّه الرّحمن الرّحيم حمد بيكران و شكر بى پايان خداوند جهان را كه بر بندگان گزيدهء خود نعمتى عظيم هديه فرمود ، بدانچه همتهاى ايشان را به مؤانست خود راه نمود ، و نصيب ايشان از لذت مشاهدت آلاء و عظمت خود وافر و كامل كرد ، و اسرار ايشان را به مناجات و ملاطفت خود ترويج نمود ، و در دلهاى ايشان نگريستن را به زينت دنيا و تازگى آن حقير گردانيد ، تا هر كه حجابها از مجارى انديشهء او در نوشته شد ، با غبطت روى به عزلت آورد ، و به مطالعهء سبحات جمال او در اوقات خلوات انس گرفت « 1 » ، و از جنس انس - اگر چه از أخص خواص او بودند - نفرت و وحشت پذيرفت .\r\nو درود و تحيت برگزيدهء انبيا و بهينهء اصفيا ، محمد مصطفى ، و بر عترت و اصحاب او كه پيشوايان خلق‌اند و راهنمايان حق .\r\nبدان كه مردمان را در عزلت و مخالطت ، و تفضيل يكى از آن بر ديگرى « 2 » ، با آن كه هيچيك از ايشان منفك نبود از غوايلى كه از آن منفّر باشد ، و از فايده‌هايى كه بر آن محرّض آيد . و بيشتر عابدان و زاهدان به اختيار عزلت و تفضيل آن بر مخالطت مايلنند ، و آن چه در فضل آميختگى « 3 » و برادرى و الفت در « كتاب آداب صحبت » ياد كرده‌ايم نزديك است كه مناقض اختيار ايشان\r\n\r\n\r\n","description":"","footnote":"\r\n( 1 ) در شرح زبيدى : ( فاستأنس ) اى سكن ( بمطالعة ) اى مشاهدة ( سبحات وجهه تعالى ) بضمتين ، اى نوره و بهائه و جلاله و عظمته ( في خلوته ) . ( 6 - 329 ) .\r\n( 2 ) در عربى : فان للناس اختلافا كثيرا في العزلة و المخالطة و تفضيل إحداهما على الأخرى .\r\n( 3 ) آميختگى ، آميختن ، معاشرت ، مصاحبت ، اختلاط .\r\n","page_name":" 477 ","page_number":485},
  {"content":"\r\n\r\nباشد . و برداشتن پرده و بيان كردن حق در اين باب مهم است . و آن به تقديم دو باب تواند بود .\r\nو السلام :\r\nباب اول در نقل مذهبها و حجتها در آن [ 230 
  ] باب دوم در پرده برداشتن از روى حق به شمردن آفت‌ها و فايده‌ها\r\n\r\n","description":"","footnote":"","page_name":" 478 ","page_number":486},
  {"content":"\r\n\r\n\r\nباب اول در نقل مذهبها و قولها و ياد كردن حجتهاى هر فريقى\r\n\r\nاما مذهبها\r\n( 1 ) بدان كه مردمان مختلفند ، و اين اختلاف ميان « تابعين » ظاهر شده است . پس مذهب سفيان ثورى و إبراهيم ادهم و داود طايى و فضيل عياض و سليمان خوّاص و يوسف أسباط و حذيفهء مرعشى و بشر حافى اختيار عزلت است و تفضيل آن بر مخالطت . و مذهب بيشتر تابعين اختيار آميختن « 3 » است ، و آشنايان و برادران بسيار برگزيدن براى الفت گرفتن و دوستى نمودن با مؤمنان ، و در دين از ايشان يارى خواستن تا در نيكو كارى و پرهيزكارى يك ديگر را يارى دهند . و سعيد مسيب و عامر شعبى و ابن ابى ليلى و هشام عروة و ابن شبرمه و شريح قاضى و شريك بن عبد اللّه و سفيان عيينه و ابن المبارك و شافعى و احمد حنبل و جماعتى ديگر بدين مايلنند .\r\nو كلماتى كه در اين باب از علما نقل شده است دو قسم است : يكى مطلق است كه بر ميل ايشان به يكى از اين دو رأى دليل است . و دوم مقرون است بدانچه به سوى علت ميل اشارت كند . و ما اكنون كلمات مطلق را نقل كنيم تا مذهبها روشن شود . و آن چه مقرون است به ذكر علت ، چون آفت‌ها و فايده‌هاى آن ، كه ياد خواهيم كرد ، بياريم .\r\nعمر - رضى اللّه عنه - گفت : خذوا بحظّكم من العزلة ، اى ، نصيب خود از عزلت بگيريد . و\r\n\r\n\r\n","description":"","footnote":"\r\n( 3 ) آميختگى ، آميختن ، معاشرت ، مصاحبت ، اختلاط .\r\n","page_name":" 479 ","page_number":487},
  {"content":"\r\n\r\nابن سيرين گفت : عزلت عبادت است . و فضيل گفت : دوست خداى بسنده است ، و مونس قرآن ، و پند دهنده مرگ . و گفته‌اند : خداى را يار گير ، و مردمان را به جاى بگذار . و أبو ربيع زاهد داود طايى را گفت : مرا پندى ده . گفت : از دنيا روزه گير ، و افطار در آخرت كن ، و از مردمان همچنان گريز كه از شير گريزى .\r\nو حسن « 4 » گفت : كلماتى است كه من آن را از تورات ياد گرفتم كه فرزند آدم چون قناعت كرد بدان بى نياز شد ، چون از مردمان عزلت گرفت بدان سلامت يافت ، چون ترك شهوتها گرفت بدان آزاد شد ، چون حسد بگذاشت بدان مروت او ظاهر شد ، چون اندكى صبر كرد بدان برخوردارى بسيار يافت .\r\nو وهيب بن ورد گفت : به ما چنان رسيد كه حكمت ده جزو است ، نه از آن در خاموشى است و يكى در عزلت از مردمان . و على بكّار خانه لازم گرفته بود « 5 » ، يوسف مسلم وى را گفت :\r\nدر تنهايى بغايت صبر مىكنى ! گفت : در جوانى صبر من قوىتر از اين بود ، با مردمان همنشينى كردمى و سخن نگفتمى . و سفيان ثورى گفت : اين وقت وقت خاموشى و لازم گرفتن خانه « 6 » است . و يكى از ايشان گفت : ما در كشتيى بوديم و جوانى علوى « 7 » با ما بود ، و هفت روز با ما بماند و ما از وى سخنى نشنيديم ، وى را گفتيم كه هفت روز است كه حق تعالى ما را با تو فراهم آورده است و تو با ما نمىآويزى ! پس وى اين دو بيت انشاد كرد ، شعر :\r\n قليل الهمّ لا ولد يموت * و لا امر يحاذره يفوت\r\nقضى وطر الصّبى و أفاد علما * فغايته التّفرّد و السّكوت \r\nاى ، كم انديشه است آن كه فرزندى ندارد كه بميرد ، و كارى نه كه از فوت آن بترسد ، حاجت جوانى بگزارد و علمى حاصل كرد ، پس غايت او تنهايى و خاموشى است .\r\nو إبراهيم نخعى گفت : فقه آموز پس عزلت گزين . و ربيع خثيم هم اين سخن گفت . و مالك انس در جنازه‌ها حاضر شدى ، و بيماران را پرسيدى ، و حقوق برادران گزاردى [ 231 
  ] ، پس يگان يگان بگذاشت « 8 » تا همه را ترك گرفت و گفت : مردم را ميسر نشود كه همهء عذرهاى خود تقرير كند . و عمر\r\n\r\n\r\n","description":"","footnote":"\r\n( 4 ) هو الحسن بن على بن ابى طالب ( زبيدى ) .\r\n( 5 ) خانه لازم گرفتن ، مجاور خانه شدن ، پيوسته در خانه بودن .\r\n( 6 ) خانه لازم گرفتن ، مجاور خانه شدن ، پيوسته در خانه بودن .\r\n( 7 ) در نسخهء فيضيّه : و جوانى علويى .\r\n( 8 ) بتدريج ترك كرد ( زبيدى ) .\r\n","page_name":" 480 ","page_number":488},
  {"content":"\r\n\r\nعبد العزيز را گفتند كه براى ما خود را فارغ گردانى ؟ گفت : فراغ بشده است ، و جز در حضرت خداى فراغ نيست . و فضيل گفت : چون مردى مرا بيند سلام نگويد و چون بيمار شوم نپرسد ، من آن را لطفى گيرم و از وى منت بر خود گيرم .\r\nو بو سليمان دارانى گفت : ربيع خثيم بر در سراى خود نشسته بود ، در اثناى آن سنگى بر سر او آمد ، پيشانيش بشكست و خون روان شد ، پس خون پاك مىكرد و مىگفت : اى ربيع تو را اين گفته بودم .\r\nو برخاست و در سراى رفت . پس از آن بر در سراى خود ننشست تا آن گاه كه جنازه‌اش بيرون آوردند .\r\nو سعد بن ابى وقاص و سعيد زيد خانه‌هاى خود را در عقيق « 8 » لازم گرفته بودند « 9 » ، و در مدينه نيامدندى - نه براى نماز جمعه و نه براى غير آن - تا آن گاه كه در عقيق وفات كردند . و يوسف أسباط گفت كه از سفيان ثورى شنيدم كه مىگفت : بدان خداى كه جز وى خدايى نيست كه عزلت حلال شده است .\r\nو بشر عبد اللّه گفت كه با مردمان معرفت كمتر ساز كه تو ندانى كه روز قيامت چه باشد ، اگر فضيحتى بود - نعوذ باللّه - بارى شناسندگان كمتر باشند . و يكى از اميران به زيارت حاتم اصم رفت و پرسيد كه حاجتى هست ؟ گفت : هست . گفت : چه حاجت است ؟ گفت : آن كه نه من تو را بينم و نه تو مرا . و مردى سهل تسترى را گفت كه مىخواهم با تو مصاحبت كنم . گفت : چون يكى از ما بميرد با كه صحبت دارى ؟ اكنون هم با آن كس صحبت بايد داشت . و فضيل عياض را گفتند كه پسرت على مىگويد : دوست دارم كه به جايى باشم كه من مردمان را بينم و مردمان مرا نبينند . بر پسرش ترحم نمود و گفت : چرا اين سخن را تمام نكرد و چنين نگفت كه نه من ايشان را بينم و نه ايشان مرا ؟ و هم فضيل گفت : يكى از كم عقلى مرد آن است كه آشنايان وى بسيار باشند . و ابن عباس گفت : فاضل‌ترين مجلسها آن است كه در قعر خانهء تو باشد ، نه تو كسى را بينى نه كسى تو را بيند .\r\nاين است قولهاى جماعتى كه به عزلت مايلنند .\r\n\r\nذكر حجتهاى جماعتى كه ميل ايشان به مخالطت است ، و وجه ضعف آن\r\n( 1 ) اين جماعت حجت آورده‌اند به قول خداى - عز و جل :  وَ لا تَكُونُوا كَالَّذِينَ تَفَرَّقُوا  « 10 » ، اى ، چون كسانى\r\n\r\n\r\n","description":"","footnote":"\r\n( 8 ) عقيق ، واديى نزديك مدينه .\r\n( 9 ) خانه لازم گرفتن ، مجاور خانه شدن ، پيوسته در خانه بودن .\r\n( 10 ) آل عمران 3 - 105 .\r\n","page_name":" 481 ","page_number":489},
  {"content":"\r\n\r\nكه متفرق شدند مباشيد - يعنى جهودان و ترسايان . و به قول خداى - عز و جل :  فَأَلَّفَ بَيْنَ قُلُوبِكُمْ  « 10 » ، اى ، فراهم آورد ميان دلهاى شما ، و به سبب فراهم آوردن منت نهاد . و اين ضعيف است ، زيرا كه مراد از اين تفرق رأيهاست ، و اختلاف مذهبها در معانى كتاب خداى - عز و جل - و اصول شريعت . و مراد از الفت آن است كه در سينه‌ها كينه‌ها نباشد ، چه آن سبب انگيختن فتنه‌ها و تحريك خصومتهاست ، و عزلت منافى آن نيست .\r\nو حجت آوردند به قول پيغامبر - عليه السّلام : المؤمن ألف مألوف و لا خير فيمن لا يألف و لا يؤلف ، اى ، مؤمن الفت گيرنده است ، و با وى الفت گرفته شود ، و هيچ نيكويى نيست در كسى كه وى با مردم الفت نگيرد و با وى الفت گرفته نشود . و اين نيز ضعيف است ، چه اين اشارتى است به نكوهش بد خويى كه به سبب آن الفت نتوان گرفت . و در اين داخل نگردد نيكو خويى كه اگر مخالطت كند الفت گيرد و با وى الفت گرفته شود و ليكن آميزش را بگذارد به سبب آن كه به اصلاح نفس خود مشغول شود ، يا از ديگرى سلامت طلبد .\r\nو حجت آوردند به قول پيغامبر - صلّى اللّه عليه و سلم - كه گفته است « 11 » : من شقّ عصا المسلمين و المسلمون في اسلام دامج ، فقد خلع ربقة الإسلام من عنقه ، اى ، هر كه با مسلمانان مخالفت كند و ايشان در اسلام ساكن و ثابت باشند ، ربقهء اسلام از رقبهء خود بيرون آورده باشد . و اين دليل ضعيف است ، زيرا كه مراد از اين جماعتىاند كه براى عقد بيعت رأيهاى ايشان بر امامى متفق شده باشد . پس بر ايشان خروج كردن را بغى فرموده ، چه آن مخالفتى است به رأى خود و خروج بر مسلمانان . و اين محظور است ، زيرا كه مردمان محتاجند به امامى نافذ فرمان كه رأيهاى ايشان فراهم آرد ، و آن جز به « بيعت از بيشتر » نتواند بود ، و مخالفت در آن تشويشى فتنه انگيز باشد ، و در اين حديث تعرض عزلت نيست .\r\nو حجت آوردند بر آن چه پيغامبر - صلّى اللّه عليه و سلم - نهى كرد از جدايى بيش از سه روز ، و گفت : من هجر أخاه فوق ثلاث فمات دخل النّار ، اى ، هر كه از برادر خويش ببرد بيش از سه روز ، پس بميرد ، در آتش رود . و گفت ( ص ) : لا يحلّ لمسلم ان يهجر أخاه فوق ثلاث ، و السّابق بالسّلام يدخل الجنّة ، اى ، حلال نباشد مسلمانى را كه از برادر خويش بيش از سه روز ببرد ، و سبقت كنندهء\r\n\r\n\r\n","description":"","footnote":"\r\n( 10 ) آل عمران 3 - 103 .\r\n( 11 ) در اينجا در متن عربى و شرح زبيدى آمده است : « من فارق الجماعة شبرا خلع ربقة الإسلام من عنقه » . و قال : « من فارق الجماعة فمات فميتته جاهلية » ( 6 - 334 ) .\r\n","page_name":" 482 ","page_number":490},
  {"content":"\r\n\r\nبه سلام در بهشت رود . و گفت ( ص ) [ 232 
  ] : من هجر أخاه ستّة ايّام « 12 » فهو كسافك دمه ، اى ، هر كه از برادر خويش شش روز ببرد ، او چون ريزندهء خون او باشد . گفتند : عزلت بريدنى « 13 » است به كليت .\r\nو اين ضعيف است ، زيرا كه مراد از اين خصومت كردن است با مردمان ، و لجاج نمودن با ايشان به قطع سلام و سخن و مخالطت معهود . پس گذاشتن مخالطت اصلا بى خشمى در آن داخل نشود ، با آن كه بيش از سه روز بريدن در دو موضع جايز است : يكى آن كه مصلحت مهجور در آن باشد .\r\nدوم آن كه سلامت نفس خود در آن بيند . و نهى « 14 » ، اگر چه عام است ، بر جز اين دو موضع مخصوص محمول است . به دليل آن كه عايشه - رضى اللّه عنها - روايت كرد كه پيغامبر - صلّى اللّه عليه و سلم - از وى در ذو الحجة و محرم و بعضى از صفر جدايى گزيد . و عمر - رضى اللّه عنه - روايت كرد كه پيغامبر - صلّى اللّه عليه و سلم - يك ماه از امهات المؤمنين به حكم ايلاء « 15 » هجرت كرد و به غرفه‌اى كه خزانهء او بود بر شد ، و پس از بيست و نه روز فرود آمد . وى را گفتند : بيست و نه روز اينجا بودى ؟ گفت : وقت باشد كه ماه بيست و نه روز بود .\r\nو عايشه - رضى اللّه عنها - روايت كرد كه مصطفى - صلّى اللّه عليه و سلم - گفت : لا يحلّ لمسلم ان يهجر أخاه فوق ثلاثة ايّام الاّ ان يكون ممّن لا يؤمن بوائقه ، اى ، حلال نباشد مسلمان را كه بيش از سه روز از برادر خود ببرد ، مگر از آن جمله باشد كه از دواهى « 16 » او ايمن نتوان بود . و اين صريح است در تخصيص . و بر اين محمول است آن چه حسن بن على - رضى اللّه عنه - گفته است كه جدا شدن از احمق قربتى باشد در حضرت الهى . و اين تا به وقت مرگ قايم بود ، كه حماقت را علاجى نيست . و پيش محمد بن عمر واقدى ذكر مرگ مردى كردند كه او از فلان كس تا به وقت وفات هجرت كرد . گفت : اين چيزى است كه گروهى از متقدمان هم بر اين جمله كرده‌اند . و سعد وقاص از عمار ياسر ، و عثمان عفان از عبد الرحمن عوف ، و عايشه از حفصه جدايى كرده‌اند - رضى اللّه عنهم - و طاوس از وهب منبّه تا به وقت وفات هجرت كرده است . و كل اين محمول است بر آن كه سلامت خود در آن ديده‌اند .\r\nو حجت آورده‌اند بر آن كه مردى به كوهى رفت تا در آن جا تعبد كند . وى را به خدمت پيغامبر - عليه السّلام - آوردند . گفت : لا تفعل أنت و لا احد منكم ، لصبر أحدكم في بعض مواطن الإسلام\r\n\r\n\r\n","description":"","footnote":"\r\n( 12 ) در عربى و شرح زبيدى : من هجر أخاه سنة . . .\r\n( 13 ) بريدنى ( ى نكره ) .\r\n( 14 ) ( و النهى ) في الاخبار المذكورة ( زبيدى ) .\r\n( 15 ) ايلاء ، سوگند خوردن .\r\n( 16 ) دواهى ، آفت‌ها ، سختيها ، حوادث .\r\n","page_name":" 483 ","page_number":491},
  {"content":"\r\n\r\nخير من عبادة أحدكم أربعين عاما ، اى ، تو مكن و نشايد كه كسى از شما بكند ، هر آينه صبر كردن يكى از شما در بعضى جايهاى اسلام به از عبادت چهل سالهء او . و ظاهر آن است كه اين سخن به ترك غزو گفته است . و وجوب آن در اول اسلام در غايت شدت بود . به دليل آن كه بو هريره روايت كرده كه در عهد پيغامبر - عليه السّلام - به غزا رفتيم ، و بر دره‌اى گذشتيم كه در آن چشمهء آب خوش بود ، يكى از ما آرزو كرد كه از مردمان دورى گزيند و در اين دره ساكن شود ، و گفت :\r\nهرگز اين نكنم تا بر پيغامبر - عليه السّلام - عرضه ندارم . چون عرضه داشت ، پيغامبر فرمود :\r\nلا تفعل فانّ مقام أحدكم في سبيل اللّه خير من صلوته في اهله ستّين عاما ، الا تحبّون ان يغفر اللّه لكم و تدخلوا الجنّة ؟ اغزوا في سبيل اللّه فانّه من قاتل في سبيل اللّه فواق ناقة ادخله اللّه الجنّة ، اى ، مكن ، كه مقام يكى از شما در راه خداى - عز و جل - به از نماز گزاردن او شصت سال در اهل خود ، آيا دوست نداريد كه خداى - عز و جل - شما را بيامرزد و در بهشت رويد ؟ غزا كنيد در راه خداى تعالى ، كه هر كه در راه خداى تعالى - چندانى كه ميان دو دوشيدن اشتر باشد - كارزار كند ، خداى - عز و جل - او را به بهشت برد .\r\nو حجت آوردند بدانچه معاذ جبل روايت كرد كه پيغامبر - عليه السّلام - گفت : انّ الشّيطان ذئب الانسان كذئب الغنم يأخذ القاصية و النّاحية و الشّاردة ، و ايّاكم و الشّعاب و عليكم بالعامّة و الجماعة و المساجد ، اى ، ديو ، گرگ آدمى است ، چنان كه گرگ گوسفندان دور رفته را و بيرون جهنده را از رمه و تنها مانده را گيرد ، شما نيز از درّه‌ها بپرهيزيد ، و جمهور مردمان و جماعتها را لازم گيريد .\r\nو بدين كسى را خواسته است كه پيش از تكميل تحصيل علم ، عزلت اختيار كند . و پس از اين بيان خواهيم كرد كه آن جز به ضرورتى نشايد .\r\n\r\nذكر حجتهاى جماعتى كه به تفضيل عزلت مايلنند\r\n( 1 ) حجت آوردند به قول خداى تعالى كه از إبراهيم - عليه السّلام - حكايت فرموده است :  وَ أَعْتَزِلُكُمْ وَ ما تَدْعُونَ مِنْ دُونِ اللَّهِ  ( الآية ) « 17 » ، اى ، دور شوم از شما و از آن كه جز خداى مىپرستيد از بتان ، و پروردگار خود پرستم .\r\nپس گفت ، قوله تعالى :  فَلَمَّا اعْتَزَلَهُمْ وَ ما يَعْبُدُونَ مِنْ دُونِ اللَّهِ وَهَبْنا لَهُ إِسْحاقَ وَ [ 233 
  ] يَعْقُوبَ وَ كُلًّا جَعَلْنا نَبِيًّا  « 18 » ، اى ، پس چون دور شد از ايشان و از آن چه جز خداى - عز و جل - مىپرستيدند و سوى شام\r\n\r\n\r\n","description":"","footnote":"\r\n( 17 ) مريم 19 - 48 .\r\n( 18 ) مريم 19 - 49 .\r\n","page_name":" 484 ","page_number":492},
  {"content":"\r\n\r\nرفت ، پس از هجرت وى را اسحاق و يعقوب بخشيديم - عليهم السلام - و هر يكى را از ايشان پيغامبرى گردانيديم . در اين آيت اشارتى است كه آن از بركت عزلت بود . و اين ضعيف است ، زيرا كه در مخالطت كافران فايده‌اى نباشد جز دعوت ايشان به دين ، و چون از اجابت ايشان نوميدى حاصل آمد ، جز هجرت ايشان وجه ندارد . و سخن در مخالطت مسلمانان و بركت آن است . آمده است كه از پيغامبر - صلّى اللّه عليه و سلم - پرسيدند كه وضو ساختن از سبوى پوشيده دوست‌تر دارى يا از اين جايهايى كه مردمان وضو مىسازند ؟ گفت : بل من هذه المطاهر التماسا لبركة ايدى المسلمين ، اى ، بلكه از اين جايهاى پاكيزه ، براى جستن بركت دستهاى مسلمانان . و آمده است كه چون پيغامبر طواف خانه به جاى آورد ، سوى زمزم رفت تا از آن تناول كند . در حوضها أديم خرما « 18 » در آب انداخته بودند ، و مردمان آن را به دستهاى خود بشورانيده بودند ، و از آن مىخوردند . پيغامبر - صلّى اللّه عليه و سلم - گفت كه مرا از اين بدهيد . عباس گفت : اين شرابى است كه به دستها شورانيده‌اند ، شرابى پاكيزه‌تر از سبويى كه در خانه است بياريم ؟ فرمود : اسقوني من هذه الّذي يشرب منه النّاس التماسا لبركة ايدى المسلمين ، اى ، از اين دهيد مرا كه مردمان از آن مىخورند ، براى بركت دستهاى مسلمانان . پس به دور شدن از كافران چگونه دليل توان گرفت بر دور شدن از مسلمانان ؟ با آن چه در ايشان بركت بسيار است .\r\nو نيز حجت آوردند به قول حق تعالى از موسى :  وَ إِنْ لَمْ تُؤْمِنُوا لِي فَاعْتَزِلُونِ  « 19 » ، اى ، اگر به من ايمان نياريد پس از من كناره گيريد . و چون از ايشان مأيوس شد به عزلت پناهيد . و در حكايت اصحاب كهف گفت :  وَ إِذِ اعْتَزَلْتُمُوهُمْ وَ ما يَعْبُدُونَ إِلَّا اللَّهَ فَأْوُوا إِلَى الْكَهْفِ يَنْشُرْ لَكُمْ رَبُّكُمْ مِنْ رَحْمَتِهِ  « 20 » ، اى ، چون دور شديد از ايشان و از معبودان ايشان مگر خداى كه عبادت او مىگزاريد ، سوى غار رويد تا حق تعالى از رحمت خود براى شما مبسوط گرداند . ايشان را عزلت فرمود . و پيغامبر - صلّى اللّه عليه و سلم - از قريشيان دور شد ، و چون وى را برنجانيدند و جفا گفتند در دره‌اى رفت ، و ياران خود را فرمود تا از ايشان دور شوند و به زمين حبشه روند . پس در مدينه به دو پيوستند ، پس از آن كه حق تعالى دين خود را نصرت فرمود . و اين نيز عزلت است از كافران در حال نوميدى از ايشان ، چه پيغامبر - صلّى اللّه عليه و سلم - از مسلمانان و از كافران كه اسلام\r\n\r\n\r\n","description":"","footnote":"\r\n( 18 ) أديم ، چرم يا پوست دباغى شده را گويند . « أديم خرما » احتمال دارد به معنى « خيك خرما » يا « خرماى پوسيده » باشد ، زيرا در متن عربى « التمر المنتقع » ضبط شده .\r\n( 19 ) دخان 44 - 21 .\r\n( 20 ) كهف 18 - 16 .\r\n","page_name":" 485 ","page_number":493},
  {"content":"\r\n\r\nاز ايشان متوقع بود دور نشد . و اهل كهف از يك ديگر جدا نشدند ، چه همه مؤمن بودند ، و از كافران دور شدند . و نظر در عزلت از مسلمانان است .\r\nو حجت آورده‌اند بدانچه عبد اللّه عامر جهنى « 21 » چون پيغامبر را پرسيد كه نجات چيست ؟\r\nگفت : ليسعك بيتك و أمسك عليك دينك « 22 » و ابك على خطيئتك ، اى ، به خانهء خود بسنده كن ، و دين خود را نگاه دار ، و بر گناه خود بگرى . و آمده است كه از پيغامبر - صلّى اللّه عليه و سلم - پرسيدند كه كدام كس از مردمان فاضل‌تر است ؟ گفت : مؤمن مجاهد بنفسه و ماله في سبيل اللّه ، اى ، هر گرويده‌اى كه به نفس و مال خود در راه خداى تعالى مجاهده كند . گفتند : پس از او ؟ گفت : معتزل في شعب من الشّعاب يعبد ربّه و يدع النّاس من شرّه ، اى ، عزلت كننده‌اى كه در دره‌اى از دره‌ها رود و پروردگار خود را پرستد و شر خود از مردمان باز دارد . و فرمود ( ص ) : انّ اللّه يحبّ العبد التّقىّ الغنىّ الخفىّ ، اى ، خداى - عز و جل - بندهء پرهيزكار توانگر پوشيده را دوست مىدارد .\r\nمترجم مىگويد كه اين صفات را بدان تخصيص فرموده است كه توانگرى در اكثر و اعم سبب بطر و ارتكاب ناسپاسى باشد ، چنان كه حق تعالى فرموده است :   إِنَّ الْإِنْسانَ لَيَطْغى أَنْ رَآهُ اسْتَغْنى   « 23 » . و چون كسى با توانگرى پرهيزكار بود و آن پرهيزكارى را پوشيده دارد ، شكر نعمت توانگرى را به جاى آورده باشد و شايستهء دوستى خداى تعالى گردد . و روا كه بدين توانگرى بسيارى مال نخواسته است ، بل عدم حرص و شره و قلت دواعى بشريت خواسته است . چه مال اگر چه بسيار شود ، چون شره و حرص با آن باشد ، توانگرى و بى نيازى حاصل نيايد . اما چون شخصى عفيف و قانع باشد ، به اندكى مال توانگر و بى نياز بود .\r\nو در حجت گفتن بدين احاديث نظر است . اما آن چه عبد اللّه عامر را گفته است ، آن را حمل نتوان كرد [ 234 
  ] جز آن كه به نور نبوت از حال او دانسته است كه لازم گرفتن خانه وى را لا يقتر و به سلامت نزديك‌تر از مخالطت . پيغامبر - صلّى اللّه عليه و سلم - همهء صحابه را ملازمت خانه نفرموده است . و بسيار كس باشد كه سلامت نفس او در عزلت بود ، نه در مخالطت ، چنان كه سلامت او در آن بود كه در خانه بنشيند و به غزا نرود ، و آن دليل نكند كه ترك غزا فاضل‌تر است .\r\nو در مخالطت مردمان مجاهده و تحمل رنج است . و براى آن پيغامبر - صلّى اللّه عليه\r\n\r\n\r\n","description":"","footnote":"\r\n( 21 ) در شرح زبيدى : في نسخة العراقي « عقبة بن عامر الجهني » ( 6 - 339 ) .\r\n( 22 ) در عربى و شرح زبيدى : و أمسك عليك لسانك .\r\n( 23 ) علق 96 - 6 و 7 .\r\n","page_name":" 486 ","page_number":494},
  {"content":"\r\n\r\nو سلم - گفت : الّذي يخالط النّاس و يصبر على اذاهم خير من الّذي لا يخالط النّاس و لا يصبر على اذاهم ، اى ، آن كه با مردمان بياميزد و بر رنج ايشان صبر بكند ، به از آن كه نياميزد و به رنج ايشان صبر نكند . و هم بدين محمول است آن چه گفته است كه « 24 » حق تعالى بندهء پرهيزكار توانگر پوشيده را دوست دارد . و اين اشارتى است بدان كه خمول اختيار كند و از شهرت بپرهيزد ، و آن به عزلت تعلق ندارد . چه بسيار زاهد عزلت گزيده باشد كه همهء مردمان وى را بشناسد ، و بسيار آميزنده بود كه خامل باشد و مذكور و مشهور نگردد . و اين تعرض كارى است كه آن را با عزلت تعلقى نيست .\r\nو حجت گفتند بدانچه آمده است كه پيغامبر - عليه السّلام - ياران خود را گفت : الا انبّئكم بخير النّاس ؟ اى ، آيا شما را آگاهى ندهم از بهترين مردمان ؟ گفتند : بلى . پس او به دست خود اشارت به مغرب كرد و فرمود : رجل آخذ بعنان فرسه في سبيل اللّه ينتظر ان يغير او يغار عليه . الا انبّئكم بخير النّاس بعده ؟ و أشار بيده نحو الحجاز ، و قال رجل في غنمه يقيم الصّلاة و يؤتى الزّكاة و يعلم حقّ اللّه في ماله اعتزل شرور النّاس ، اى مردى كه عنان اسب خود گرفته در راه خداى ، چشم مىدارد كه غارت كند يا بر وى غارت كرده شود . آيا نياگاهانم شما را به بهترين مردمان پس از او ؟ پس به دست خود اشارت كرد سوى حجاز و گفت : مردى بر گوسفندان خود باشد ، نماز بگزارد و زكات بدهد و حق خداى تعالى را در مال خود داند ، او از بديهاى مردمان دور شده باشد .\r\nو چون روشن شد كه در اين دليلها از هر دو جانب شفايى نيست ، چاره نباشد از برداشتن پرده ، بدانچه فايده‌هاى عزلت و آفت‌هاى آن بتصريح گفته شود ، و بعضى از آن بر بعضى قياس كرده شود تا حق از ضمن آن روشن شود .\r\n\r\nباب دوم در فوايد و آفات عزلت و بيان حق در فضيلت آن\r\n( 1 ) بدان كه مردمان نيز در اين اختلاف كرده‌اند ، چنان كه در فضيلت نكاح و عزب بودن . و ما پيش از اين ياد كرده‌ايم كه اين به احوال و اشخاص مختلف شود به اعتبار فايده‌ها و آفت‌هاى نكاح كه آن\r\n\r\n\r\n","description":"","footnote":"\r\n( 24 ) در اينجا در عربى و شرح زبيدى ( 6 - 340 ) آمده است : رجل معتزل يعبد ربّه و يدع الناس من شرّه . فهذا إشارة الى شرّير بطبعه ، يتأذى الناس بمخالطته . و قوله . . .\r\n","page_name":" 487 ","page_number":495},
  {"content":"\r\n\r\nرا مفصل گردانيديم . و حكم اين باب همان است . پس بايد كه اول فايده‌هاى عزلت بيان كنيم .\r\n\r\n[ فايده‌هاى عزلت 
  ]\r\n( 1 ) و آن منقسم بر دو قسم است : [ دينى و دنياوى 
  ] .\r\n[ و دينى دو قسم است 
  ] : قسم اول حاصل كردن طاعتها در خلوت به مواظبت نمودن در عبادت و فكرت و تربيت علم . قسم دوم خلاص از ارتكاب مناهى كه آدمى به مخالطت متعرض آن شود ، چون ريا و غيبت و خاموش بودن از امر معروف و نهى منكر و سرايت خويهاى تباه و كارهاى پليد از همنشينان بد .\r\nو اما دنياوى دو قسم است : يكى توانستن آن كه در خلوت كارى كند ، چنان كه پيشه‌ور در پيشهء خود پردازد . و دوم از محظورها كه در مخالطت متعرض آن باشد ، چون نگريستن در زهرات دنيا و اقبال مردمان بر آن ، و طمع او از مردمان ، و طمع مردمان از او ، و منكشف شدن ستر مروت ، و رنجيدن از بد خويى همنشين در مراء او « 25 » ، يا بد گمانى و سخن چينى و بد خواهى وى ، يا رنجيدن از گرانى و سآمت از خوى بد او .\r\nو رجوع همهء فايده‌هاى عزلت بدين است كه گفتيم . پس ما آن را در شش فايده حصر كنيم .\r\n\r\nفايدهء اول فراغت براى عبادت و فكرت و انس گرفتن به مناجات\r\n( 2 ) بارى - سبحانه و تعالى - و ترك مناجات مردمان ، و مشغول شدن به استكشاف اسرار الهى در كار دنيا و آخرت ، و ملكوت آسمان و زمين ، چه آن را فراغت بايد ، و با مخالطت فراغت نتواند بود . پس عزلت وسيلت آن باشد . و براى اين يكى از حكما گفت كه هيچ كس خلوت نتواند مگر آن كه به كتاب خداى تعالى تمسك نمايد . و تمسك نمايندگان به كتاب [ 235 
  ] خداى تعالى آن كسان‌اند كه از دنيا اعراض نموده‌اند و به ذكر خداى تعالى بياسوده . ياد كنندگان خداى ايشانند كه حيات ايشان به ذكر خداى است ، و وفات ايشان به ذكر خداى ، و رسيدن به لقاى خداى به ذكر خداى . و براى اين معانى\r\n\r\n\r\n","description":"","footnote":"\r\n( 25 ) في مرائه ، اى رؤيته ( زبيدى ) .\r\n","page_name":" 488 ","page_number":496},
  {"content":"\r\n\r\nپيغامبر - عليه السّلام - در آغاز كار از مردمان منقطع بودى و به كوه حرا خلوت ساختى تا آن گاه كه نور نبوت چنان قوّت گرفت كه حضور خلق وى را از حق حجاب نكند . پس به تن با خلق بود و به دل با خداى ، تا به حدى كه مردمان چنان گمان بردند كه أبو بكر - رضى اللّه عنه - دوست اوست . پس او مردمان را خبر كرد كه همت او به خداى مستغرق است و گفت : لو كنت متّخذا خليلا لاتّخذت ابا بكر خليلا ، و لكنّ صاحبكم خليل اللّه ، اى ، اگر دوستى گرفتمى أبو بكر را دوست گرفتمى ، و ليكن صاحب شما دوست خداى است . و در ظاهر با مردمان آميختن و در باطن روى به خداى تعالى آوردن هرگز جمع نتواند كرد مگر با قوّت نبوت .\r\nپس نبايد كه هر ضعيفى به نفس خود فريفته شود و در آن طمع دارد . و دور نيست كه درجهء بعضى از اوليا بدان حد ترقى كند . چه آورده‌اند كه جنيد گفت : سى سال است كه من با حق تعالى سخن مىگويم و مردمان مىپندارند كه با ايشان سخن مىگويم . و اين آن كس را ميسر شود كه او را در دوستى خداى استغراقى بود كه جز وى در آن نگنجد ، و آن منكر نيست « 26 » . و از آن كسان كه در دوستى خلق خداى مولع باشند كسى بود كه به تن با مردمان مخالطت كند و نداند كه چه مىگويد و او را چه مىگويند ، از فرط محبت و غايت عشق او . بل كسى را كه حادثه‌اى پيش آيد كه كارى از كارهاى دنياى وى را مشوش گرداند ، و انديشهء او در آن چنان مستغرق شود كه در مخالطت مردمان باشد و بودن ايشان احساس نكند و آوازهاى ايشان نشنود ، از غايت استغراق . و حال آن كه كار آخرت نزديك عاقلان عظيم‌تر است ، پس پيدا شدن اين حال در او مستحيل نيست .\r\nو ليكن بيشتر اهل سلوك را اولى آن است كه به عزلت استعانت كنند . و براى اين يكى از حكما را پرسيدند كه مطلوب از اختيار خلوت و ايثار عزلت چه بود ؟ گفت : دوام فكرت و ثابت گردانيدن علم در دل تا حيات طيبه يابند ، و حلاوت معرفت بچشند .\r\nو يكى از راهبان را گفتند كه در تنهايى چه كنى ؟ گفت : من تنها نيم ، من جليس حضرت الهىام : چون خواهم كه با من سخن گويد كتاب او بخوانم ، و چون خواهم كه من با وى سخن گويم نماز گزارم .\r\nو يكى از حكما را پرسيدند كه زهد و خلوت ايشان را « 27 » به چه چيز رسانيد ؟ گفت : به انس گرفتن با حق تعالى .\r\n\r\n\r\n","description":"","footnote":"\r\n( 26 ) در كيمياى سعادت : و اين محال نيست ( 1 - 436 ) .\r\n( 27 ) زاهدان را .\r\n","page_name":" 489 ","page_number":497},
  {"content":"\r\n\r\nو سفيان عيينه گفت كه إبراهيم ادهم را به بلاد شام ديدم ، گفتم : اى إبراهيم ، خراسان را بگذاشتى ؟ گفت : از زندگانى خود راحتى نيافتم مگر اين جاى : از سر كوهى به سر كوهى مىگريزم ، و دين خود را نگاه مىدارم ، هر كه مرا بيند گويد : موسوس « 28 » است يا كشتيبان يا شتربان .\r\nو غزوان رقاشى را گفتند : گرفتيم كه خنده را به خود راه ندهى ، از همنشينى برادران چه مانع است ؟ گفت : راحت دل خود در همنشينى كسى يافتم كه حاجت من نزديك اوست .\r\nو حسن بصرى را گفتند كه اينجا مردى است كه هرگز او را جز تنها و پس استون نشسته نديده‌ايم . گفت : چون وى را خواهيد ديد مرا خبر كنيد . پس روزى وى را ديدند ، حسن را گفتند :\r\nاين آن مرد است كه مىگفتيم . حسن نزديك وى رفت و گفت : اى بندهء خداى ، مىبينم خلوت و عزلت را دوست گرفته‌اى ، تو را از همنشينى مردمان چه مانع است ؟ گفت : كارى مرا از مردمان مشغول گردانيده است . گفت : با اين مرد كه وى را حسن مىگويند چرا همنشينى نكنى ؟ گفت : از حسن نيز مشغولم . گفت : آن چه مشغولى است ؟ گفت : بامداد و شبانگاه خود را ميان نعمت خداى [ و گناه 
  ] « 29 » مىبينم ، همى خواهم كه نفس خود را به گزاردن شكر نعمت خداى و آمرزش خواستن از گناه خود مشغول دارم . گفت : اى بندهء خداى نزديك من تو از حسن فقيه‌ترى ، همين كار را كه دارى لازم گير .\r\nو آورده‌اند كه اويس قرنى نشسته بود ، هرم بن حيّان بر وى آمد . اويس گفت : براى چه آمدى ؟ گفت : براى آن كه با تو انس گيرم . اويس گفت : من هيچ كس را ندانسته‌ام « 30 » كه پروردگار خود را بشناسد و به غير او انس گيرد .\r\nو فضيل گفت : چون بينم كه شب در آمد شاد شوم و راز گويم ، با پروردگار خود خلوت سازم ، و چون صبح را بينم سستى به من رسد « 31 » ، استرجاع « 32 » گويم از كراهيت ديدن مردمان ، و آمدن كسى كه مرا از پروردگارم به خود مشغول گرداند .\r\nو عبد الواحد زيد بصرى گفت : خنك مر كسى را كه بزيد در دنيا و بزيد در آخرت . گفتند :\r\n\r\n\r\n","description":"","footnote":"\r\n( 28 ) موسوس ، آن كه با خود حرف مىزند و زمزمه مىكند ، آدم ملول و مغموم .\r\n( 29 ) طبق عربى و شرح زبيدى .\r\n( 30 ) دانستن ، شناختن .\r\n( 31 ) در كيمياى سعادت : اندوه در دل من پيدا شود ( 1 - 437 ) .\r\n( 32 ) استرجاع : « انا لله و انا إليه راجعون » گفتن .\r\n","page_name":" 490 ","page_number":498},
  {"content":"\r\n\r\nآن چگونه باشد ؟ گفت : در دنيا با خداى در مناجات باشد و در آخرت در مجاورت او « 33 » .\r\nو ذو النون مصرى گفت : شادى مؤمن و لذت او در خلوت به مناجات پروردگار بود .\r\nو مالك دينار گفت : هر كه به محادثت « 34 » الهى انس نگيرد و از محادثت [ 236 
  ] مردمان اعراض ننمايد ، علمش اندك باشد و دلش كور و عمرش ضايع .\r\nو ابن المبارك گفت : در غايت خوبى باشد حال كسى كه از همه منقطع شود و به خداى - عز و جل - بپناهد .\r\nو آمده است كه يكى از پارسايان گفت كه من در شهرى از شهرهاى شام مىرفتم ، در اثناى آن عابدى ديدم كه از غارى در كوه بيرون آمد ، چون مرا ديد پس درختى پنهان شد . من گفتم : سبحان اللّه ، به نظرى بر من بخيلى مىكنى ؟ گفت : من مدتى مديد در اين كوه مقام ساختم ، دل خود را علاج كردم تا از دنيا و اهل دنيا صبر كند ، و در آن رنج بسيار ديدم ، و عمر من در آن سپرى شد ، پس در خواستم از خداى - عز و جل - كه نصيب من از روزگار باقيمانده در مجاهدهء دل نباشد ، پس خداى - عز و جل - آن اضطراب ساكن گردانيد و او را با وحدت و تنهايى الفت بخشيد ، و در اين حال چون تو را ديدم ترسيدم كه در كار پيشين در افتم ، پس دور شو از من ، كه من از شر تو باز داشت مىخواهم به پروردگار عارفان و دوست قانتان « 35 » . پس به بانگ بلند گفت :\r\nوا غمّاه از بسيارى مقام در دنيا ! پس از من روى بگردانيد ، و دستها بيفشاند و گفت : دور شو اى دنيا ، براى غير من خود را بياراى ، و اهل خود را فريفته كن . پس گفت : پاكى از عيب آن راست كه دلهاى عارفان را از لذت خدمت « 36 » و حلاوت انقطاع از ديگران و پناهيدن به دو ، آن چيز چشانيد كه از ذكر بهشت برين و حور عين فارغ گردانيد . پس معلوم شد كه در خلوت انسى است به ذكر خداى تعالى و استكثار معرفت او . و در آن گفته شده است ، شعر :\r\n و انّى لأستغشي و ما بى نعسة * لعلّ خيالا منك يلقى خياليا\r\nو اخرج من بين الجلّاس لعلّنى * احدّث منك النّفس بالسّرّ خاليا « 37 » \r\nاى ، من جامه در سر كشم اگر چه خوابم نباشد ، بر اميد ديدن خيال تو ، و از ميان نشستگان بيرون\r\n\r\n\r\n","description":"","footnote":"\r\n( 33 ) در شرح زبيدى : و هذه المجاورة هي ثمر المناجاة ( 6 - 343 ) .\r\n( 34 ) محادثت ، با هم سخن گفتن .\r\n( 35 ) قانت ، فرمانبردار ، دعا خواننده در نماز .\r\n( 36 ) خدمت ، عبادت .\r\n( 37 ) در شرح زبيدى : اشاره به إلى المراقبة ( 6 - 344 ) .\r\n","page_name":" 491 ","page_number":499},
  {"content":"\r\n\r\nآيم براى آن كه حديث تو با نفس خود در سرّ و خلأ بگويم .\r\nو براى اين يكى از حكما گفت كه آدمى در نفس خود بدان مستوحش « 38 » شود كه از فضيلت خالى بود ، پس آن گاه ديدن مردمان را بسيار طلبد تا وحشت را از خود دفع كند . و چون ذات او فاضل باشد ، تنهايى طلبد تا فكرت تواند كرد و علم و حكمت بيرون تواند آورد . و گفته‌اند كه انس طلبيدن از مردمان نشان افلاس است .\r\nپس آن را فايده‌اى بزرگ باشد ، و ليكن در حق بعضى از خواص . و كسى را كه به دوام ذكر خداى تعالى انس پديد آيد ، يا به دوام فكر در معرفت وى تحقيق حاصل شود ، وى را تنهايى فاضل‌تر از كل آن چه تعلق به مخالطت دارد . چه غايت عبادتها و ثمرهء معاملتها آن است كه وفات آدمى در حال محبت خداى و معرفت وى بود . و محبت نباشد مگر به انسى كه در دوام ذكر حاصل آيد ، و معرفت وى نبود مگر به دوام فكرت . و شرط هر يكى از اين دو فراغ دل است ، و فراغ با مخالطت نتواند بود .\r\n\r\nفايدهء دوم خلاص يافتن است به عزلت از معصيتهايى كه آدمى در اغلب احوال به مخالطت متعرض آن شود ،\r\n( 1 ) و در خلوت از آن مسلّم ماند . و آن چهار است : غيبت ، و سكوت از امر معروف و نهى از منكر ، و ريا ، و سرايت خويهاى بد و كارهاى پليد كه حرص دنيا موجب آن باشد .\r\nاما غيبت چون وجوه آن را در « كتاب آفت‌هاى زبان » از « ربع مهلكات » بدانى ، بدانى كه با مخالطت احتراز از آن دشوار باشد ، و جز صدّيقان از آن نرهند . چه عادت مردمان آن است كه در عرضهاى مردمان قدح نمايند ، و آن را تحفهء مجلسها سازند ، و نقل از آن كنند ، و آن طعمه و لذت ايشان است ، و از وحشت در خلوت بدان راحت طلبند . پس اگر مخالطت كنى و موافقت نمايى بزهكار شوى و متعرض خشم خداى گردى . و اگر هيچ نگويى شريك غيبت باشى ، چه شنونده شريك گوينده باشد و يكى بود از دو غيبت كننده . و اگر انكار كنى تو را دشمن گيرند ، و او را بگذارند و تو را غيبت كنند ، پس دو غيبت شود ، و بسيار باشند كه از غيبت در گذرند و به استخفاف و دشنام رسند .\r\n\r\n\r\n","description":"","footnote":"\r\n( 38 ) مستوحش ، اندوهگين ، آزرده ، آن كه به چيزى انس نگرفته باشد .\r\n","page_name":" 492 ","page_number":500},
  {"content":"\r\n\r\nاما امر معروف و نهى منكر از اصول دين است . و آن واجب است « 39 » ، چنان كه بيان آن در آخر اين ربع بخواهد آمد . و هر كه با مردمان مخالطت كند از مشاهدهء منكرات خالى نباشد . پس اگر هيچ نگويد معصيت بود ، و اگر انكار كند متعرض انواع ضرر باشد . و بسيار باشد كه براى خلاص از آن ، معصيتها ارتكاب بايد كرد كه بزرگتر از آن باشد كه در ابتدا از آن باز داشته شده است ، و در عزلت از آن خلاص است ، و فرو گذاشتن « 40 » آن سخت است و قيام نمودن بدان دشوار .\r\nو أبو بكر صديق - رضى اللّه عنه - در خطبه‌اى گفت : اى مردمان شما اين آيت مىخوانيد ، قوله تعالى : [ 237 
  ]  يا أَيُّهَا الَّذِينَ آمَنُوا عَلَيْكُمْ أَنْفُسَكُمْ لا يَضُرُّكُمْ مَنْ ضَلَّ إِذَا اهْتَدَيْتُمْ  « 41 » ( الآية ) ، و « 42 » بر غير محل آن حمل مىكنيد . و من از پيغامبر - صلّى اللّه عليه و سلم - شنيدم كه مىگفت : إذا رأى النّاس المنكر فلم يغيّروه يوشك ان يعمّهم اللّه بعقاب ، اى ، چون مردمان منكرى را بينند پس آن را تغيير نكنند ، زود باشد كه عقوبت خداى همه را برسد .\r\nو پيغامبر - عليه السّلام - گفت : انّ اللّه يسأل العبد حتّى يقول ما منعك إذا رأيت المنكر في الدّنيا ان تنكره ؟ فإذا لقّن اللّه عبدا حجّته يقول يا ربّ رجوتك و خفت النّاس ، اى ، خداى تعالى بنده را بپرسد تا به حدى كه گويد : تو را چه مانع بود كه چون در دنيا منكر ديدى آن را انكار نكردى ؟ و چون خداى - عز و جل - بنده‌اى را حجت تلقين كند ، گويد : اى پروردگار از تو اميد داشتم و از مردمان بترسيدم . و اين در حالى باشد كه از زدن مردمان ترسد يا از كارى كه طاقت آن ندارد .\r\nو شناختن حدهاى آن مشكل است ، و در آن خطر است . و در عزلت خلاص است . و در امر معروف نيز انگيختن خصومتهاست و جنبانيدن كينه‌ها در سينه‌ها ، چنان كه شاعرى گفته است ، شعر :\r\n و كم سقت في آثاركم من نصيحة * و قد يستفيد البغضة المتنصّح \r\nاى ، بسيار نصيحت در پى شما فرستادم ، و نصيحت كننده را دشمنايگى حاصل آيد .\r\nو هر كه امر معروف آزموده است ، غالب آن است كه بر او پشيمان شده است . چنان كه كسى خواهد كه در ديوارى كژيى را راست كند ، زود باشد كه بر وى افتد ، و چون بر وى در افتد\r\n\r\n\r\n","description":"","footnote":"\r\n( 39 ) و هو واجب بشروط ( زبيدى ) .\r\n( 40 ) فرو گذاشتن ، كوتاهى كردن ، گذشت كردن .\r\n( 41 ) مائدهء 5 - 105 .\r\n( 42 ) و حال آن كه .\r\n","page_name":" 493 ","page_number":501},
  {"content":"\r\n\r\nگويد : كاشكى همچنان بگذاشتمى . آرى ، اگر ياران يابد كه آن را نگاه دارند تا دعامه‌اى نصب كند ، راست ايستد ، و « 42 » در اين روزگار ياران نيايى ، پس ايشان را بگذار و سر خود گير .\r\nاما ريا دردى سخت است كه بر ابدال و اوتاد احتراز از آن دشوار است . و هر كه با مردمان مخالطت كند ، با ايشان مدارا كند ، و آن مدارا به ريا انجامد . و هر كه ريا كرد هم در آن افتد كه افتاده‌اند ، و هلاك شود چنان كه هلاك شده‌اند . و كمتر چيزى كه در آن لازم آيد نفاق است ، چه اگر با دو كس كه يك ديگر را دشمن دارند مخالطت كنى ، و با هر يكى به طريق موافقت او زندگانى نكنى ، دشمن‌روى شوى ، و اگر با ايشان مجاملت نمايى ، از بترين مردمان باشى . پيغامبر - صلّى اللّه عليه و سلم - فرمود : انّ من شرار النّاس ذا الوجهين الّذي يأتي هؤلاء بوجه و هؤلاء بوجه ، اى ، از بترين مردمان باشند مردان دو روى ، كه با اين جماعت به رويى آيند و با آن « 43 » به روى ديگر .\r\nو كمتر آن چه در مخالطت مردمان واجب است اظهار آرزومندى است و مبالغت در آن . و آن از دروغى خالى نباشد ، اما در اصل و اما در مزيد ، و اظهار شفقت به پرسيدن از حالها . چه اگر گويى كه « چگونه‌اى و چه مىكنى ؟ » و دل تو از انديشهء او خالى باشد ، اين نفاق خالص بود .\r\nسرىّ سقطى گفت : اگر برادرى بر من در آيد و من براى او با دست محاسن خود راست كنم ، ترسم كه نام من در جريدهء منافقان ثبت شود . و فضيل در مسجد حرام تنها نشسته بود ، برادرى بر وى آمد . فضيل گفت : براى چه آمدى ؟ گفت : براى مؤانست اى أبو على . گفت : به خداى كه اين به وحشت ماننده‌تر است تا مؤانست ، آيا جز اين مىخواهى كه تو براى من و من براى تو خود را با سخن بياراييم ؟ تو براى من دروغ بگويى و من براى تو ؟ يا تو از كنار من دور شو يا من از بر تو دور مىشوم . و يكى از علما گفت : حق تعالى هيچ عالمى را دوست ندارد كه نه او خواهد كه گمنام باشد و كسى وى را نداند . و طاوس بر هشام خليفه رفت ، گفت : اى هشام . او گفت : از براى چه مرا امير المؤمنين نخوانى ؟ گفت : براى آن كه مؤمنان به امارت تو متفق نيستند ، مىترسم كه چون امير المؤمنين گويم دروغ گفته باشم .\r\nپس هر كه چنين احتراز تواند كرد ، گو با مردمان مخالطت كن ، و الا راضى باش كه نام او در جريدهء منافقان ثبت شود . و سلف اگر يك ديگر را ديدندى از گفتن كيف أصبحت ؟ و كيف أمسيت ؟\r\nو كيف أنت ؟ و كيف حالك ؟ و جواب از آن احتراز نمودندى . و پرسيدن ايشان از حال دين بودى نه\r\n\r\n\r\n","description":"","footnote":"\r\n( 42 ) و حال آن كه .\r\n( 43 ) و با آن جماعت .\r\n","page_name":" 494 ","page_number":502},
  {"content":"\r\n\r\nاز حال دنيا . و حاتم اصم حامد لفّاف را پرسيد : چگونه‌اى ؟ گفت : به سلامت و عافيت . حاتم جواب او نپسنديد و گفت : اى حامد ، سلامت راه صراط است و عافيت راه بهشت « 44 » . و چون عيسى را - صلوات اللّه و سلامه عليه - پرسيدند : چگونه‌اى ؟ گفت : آن چه اميد مىدارم بدان نمىتوانم رسيد ، و آن چه از آن مىترسم دفع نمىتوانم كرد ، و مرهون كارهاى خود مانده‌ام ، و همه نيكويى در دست غير من است ، و هيچ درويش درويشتر از من نيست . و چون ربيع خثيم را گفتند :\r\nچگونه‌اى ؟ گفتى : ضعيف و گناهكارم ، رزق خود استيفا مىكنم و أجل خود را چشم مىدارم . و بو دردا را چون پرسيدندى كه چگونه‌اى ؟ گفتى : نيكويم اگر از آتش [ 238 
  ] برهم . و سفيان ثورى را چون گفتندى : چگونه‌اى ؟ گفتى : شكايت اين با آن مىگويم و بدى اين را پيش او مىگويم و از اين بدان مىگريزم « 45 » . و اويس قرنى را پرسيدند : چگونه‌اى ؟ گفت : چگونه باشد كسى كه در شبانگاه نداند كه به بامداد رسد و بامداد نداند كه شبانگاه را دريابد ؟ و مالك دينار را گفتند :\r\nچگونه‌اى ؟ گفت : عمرم كمى مىپذيرد و گناهم زيادت مىشود . و يكى از حكما را پرسيدند :\r\nچگونه‌اى ؟ گفت : زندگانى خود را براى مرگ خود و نفس خود را براى پروردگار نمىپسندم . و حكيمى را گفتند : چگونه‌اى ؟ گفت : روزى پروردگار خود مىخورم و دشمن او ابليس را طاعت مىدارم . و محمد واسع را پرسيدند : چگونه‌اى ؟ گفت : چه پندارى در كسى كه هر روز سوى آخرت مرحله‌اى پيش مىرود ؟ و حامد لفّاف را پرسيدند : چگونه‌اى ؟ گفت : عافيت در روزى باشد كه در آن معصيت خداى نكنم . و مردى را در وقت نزع پرسيدند كه حال تو چيست ؟ گفت :\r\nچه باشد حال كسى كه در سفرى دراز خواهد رفت بى توشه ، و در گورى با وحشت شود بى مونس ، و در حضرت پادشاهى عادل رود بى حجت ؟ و حسّان ابى سنان را گفتند : حال تو چيست ؟ گفت : چه باشد حال كسى كه بميرد ، پس وى را بر انگيزند ، پس از وى حساب خواهند .\r\nو ابن سيرين مردى را پرسيد كه حال تو چگونه است ؟ گفت : چگونه باشد حال كسى كه بر او پانصد درم وام باشد و معيل باشد . پس ابن سيرين به خانه رفت و هزار درم بيرون آورد و گفت : پانصد درم به وام ده و پانصد درم بر عيال خود بر ، و « 46 » در آن حال وى را جز اين هزار درم\r\n\r\n\r\n","description":"","footnote":"\r\n( 44 ) در شرح زبيدى : ( السلامة من وراء الصراط ) اى ان نجوت من هذه العقبة ( و العافية في الجنة ) ( 6 - 348 ) . در كيمياى سعادت : سلامت پس از آن بود كه صراط بگذارى ، و عافيت آن وقت بود كه در بهشت شوى ( 1 - 439 ) .\r\n( 45 ) در هر سه مورد به رابطهء خود با خداى اشاره كرده است .\r\n( 46 ) در حالى كه .\r\n","page_name":" 495 ","page_number":503},
  {"content":"\r\n\r\nنبود . پس گفت : به خداى كه هرگز از حال كسى نپرسم . و اين سيم بدان داد كه بترسيد كه پرسيدن او بى اهتمام بود به كار او ، پس بدان مرايى و منافق شود . چه سؤال ايشان از امور دين بودى و از احوال دل در معاملت با خداى . و اگر از امور دنيا پرسيدندى ، از روى اهتمام بودى و عزيمت آن كه اگر دوستى را حاجتى باشد آن را روا كنند .\r\nو يكى از ايشان گفت : من گروهى را شناسم كه ايشان يك ديگر را نديدندى ، و اگر يكى از ايشان بر دوست خود به كل ملك او حكم كردى دريغ نداشتى . و اكنون جماعتى را مىبينم كه يك ديگر را مىبينند و تفقد مىكنند تا به حدى كه از ماكيان خانهء هم مىپرسند ، و اگر يكى از ايشان به حبه‌اى از مال دوست خود گستاخى كند به دو ندهند . و آيا اين جز مجرد ريا و نفاق باشد ؟ و نشان صحت اين سخن آن است كه يكى ديگرى را مىپرسد : چگونه‌اى ؟ و ديگرى هم از او مىپرسد : نه سائل منتظر جواب مىباشد و نه مسئول جواب مىگويد . و اين بدان سبب است كه دانسته‌اند كه از ريا و تكلف « 47 » است . و شايد كه دل از كينه و حسد خالى نباشد و به زبان مىپرسند .\r\nو حسن بصرى گفت : پيشينيان يك ديگر را جز السلام عليك نگفتندى ، اى ، خداى تو را به سلامت داراد ، و اما اكنون كيف أصبحت عفاك اللّه ، و كيف أنت أصلحك اللّه مىگويند . اگر قول ايشان بگيريم بدعت باشد ، و هرگز نگيريم « 48 » اگر چه از ما برنجند . و اين براى آن گفت كه ابتدا نمودن به گفتن كيف أصبحت بدعت است .\r\nمردى أبو بكر عياش را پرسيد : كيف أمسيت ؟ او هيچ جواب نداد . و گفتى : اين بدعت بگذاريد . و چنان گفته‌اند كه اين در طاعون عمواس « 49 » به شام حادث شد ، كه در آن وقت بسيار مردمان به زودى مىمردند ، و اگر كسى دوست خود را بامدادى ديدى گفتى : كيف أصبحت ؟ و اگر شبانگاه ديدى گفتى : كيف أمسيت ؟\r\nو مقصود از اين تقرير آن است كه فراهم آمدن در اغلب از انواع تصنع و ريا و نفاق خالى نمىباشد ، و اين همه مذموم است ، بعضى از آن محذور و بعضى از آن مكروه . و در عزلت از آن\r\n\r\n\r\n","description":"","footnote":"\r\n( 47 ) تكلف ، تعارف .\r\n( 48 ) در شرح زبيدى : اى لا نأخذ بقولهم و لا نلزمهم بذلك ( 6 - 349 ) .\r\n( 49 ) عمواس ، نام شهرك يا كوره‌اى باشد از فلسطين در نزديكى بيت المقدس و طاعون معروف سال 18 هجرى در روزگار خلافت عمر در اين ناحيه پديد آمده بود .\r\n","page_name":" 496 ","page_number":504},
  {"content":"\r\n\r\nخلاص است . چه هر كه خلق را بيند و به خويهاى ايشان زندگانى نكند ، وى را دشمن گيرند و گران شمرند و غيبت كنند و در رنجه داشتن تشمر نمايند ، پس دين ايشان در پى او بشود ، و دين و دنياى وى در انتقام از ايشان ضايع گردد .\r\nو اما سرايت « 50 » بدانچه خويها و كارهاى مردمان مشاهده كند . و آن دردى پوشيده است كه عاقلان را كمتر اتفاق افتد كه بر آن متنبه شوند ، تا كار به غافلان چه رسد . و آدمى با فاسقى مدتى همنشينى نكند ، اگر چه در باطن فسق او را منكر باشد ، كه نه در نفس او نفرت از فساد و گران شمردن آن كم از آن شود كه پيش از آن بوده باشد . چه فساد به سبب بسيارى ديدن در طبع او آسان نمايد ، پس وقع و استعظام آن از او ساقط گردد . و باز دارنده از فساد شدت وقع آن است در دل ، و چون به سبب بسيارى ديدن حقير شود و سبك نمايد ، زود باشد كه قوّت باز دارنده سستى پذيرد و طبع را ميل بدان گناه ، يا براى كم از آن ، منقاد شود ، و چون از غير خود كبيره‌هاى بسيار مشاهده كند ، از نفس خود صغيره‌ها را حقير شمرد . و براى اين كسى كه در توانگران نگرد ، نعمت خداى بر خود [ 239 
  ] حقير داند ، پس همنشينى با ايشان مؤثر باشد در خرد دانستن آن نعمتها كه دارد ، و همنشينى با درويشان مؤثر باشد در بزرگ داشتن آن چه از نعمتها به دو رسيده است . و همچنين نگريستن در مطيعان و عاصيان در طبع مؤثر است . و هر كه نظر خود در احوال صحابه و تابعين مقصور دارد ، هميشه خود را به چشم حقارت ، و عبادت خود را به چشم اندكى بيند . و ما دام كه نفس خود را مقصر داند ، از داعيهء مجاهده خالى نماند ، به سبب رغبتى كه در طلب كمال نمايد ، و خواهد كه در اقتداى بديشان تمام باشد . و هر كه در احوال غالب بر اهل اين روزگار نگرد و اعراض ايشان از خداى - عز و جل - و روى آورد نشان به دنيا و اعتيادشان به معصيتها بيند ، به اندك رغبت به خير كه در دل خود يابد كار نفس خود را بزرگ داند ، و آن هلاكت باشد . و در گردانيدن طبعها ، مجرد شنيدن نيكى و بدى بسنده باشد ، تا كار به ديدن كجا رسد . و بدين دقيقه سرّ قول پيغامبر - صلّى اللّه عليه و سلم - را عند ذكر الصّالحين تنزل الرّحمة بشناسند . چه رحمت به در رفتن « 51 » بهشت و ديدار حق تعالى بود . و عين آن در وقت ذكر « 52 » نازل نشود ، و ليكن به سبب آن نازل شود . و سبب آن پيدا آمدن نشاط و رغبت است در دل ، و جنبيدن\r\n\r\n\r\n","description":"","footnote":"\r\n( 50 ) سرايت خويهاى بد .\r\n( 51 ) در رفتن ، داخل شدن .\r\n( 52 ) در نسخهء فيضيه : در وقت ديگر ، در شرح زبيدى : و ليس ينزل عند الذكر عين ذلك . طبق متن عربى تصحيح شد .\r\n","page_name":" 497 ","page_number":505},
  {"content":"\r\n\r\nحرص بر آن كه بر ايشان اقتدا نمايد ، و از قصور تقصيرى كه ملابست نموده ننگ دارد . و مبدأ رحمت نيكو كارى بود ، و مبدأ نيكو كارى رغبت ، و مبدأ رغبت ذكر احوال پارسايان است . پس معنى نزول رحمت اين است .\r\nو آن چه از فحواى اين سخن مفهوم مىشود همچون مفهوم از ضد اوست . و اين مفهوم ضد آن است كه وقت ذكر فاسقان لعنت نازل شود ، زيرا كه بسيارى ذكر ايشان كار معصيت را بر طبع وى آسان گرداند ، و لعنت دورى بود ، و مبدأ دورى از خداى معصيت است و اعراض از خداى - عز و جل - بدانچه روى به معصيتهاى عاجل و شهوتهاى حاضر آرد ، نه بر وجه مشروع . و مبدأ معصيت آن است كه گرانى و زشتى آن از دل ساقط شود ، و مبدأ ساقط شدن گرانى آن است كه از بسيارى شنيدن بدان انس گيرد . و چون ذكر پارسايان و فاسقان بر اين جمله باشد ، در مشاهدهء ايشان چه گمان تواند برد ؟\r\nو پيغامبر - صلّى اللّه عليه و سلم - بتصريح بيان كرده است و فرموده : مثل الجليس السّوء كمثل القين « 53 » ان لم يحرقك شرره علق بك من ريحه ، اى ، داستان همنشين بد همچون داستان آهنگر است ، كه اگر شرار او تو را نسوزد بوى او در تو آويزد . چنان كه بوى در جامه آويزد و بدان شعور نبود . و فرمود ( ص ) : مثل الجليس الصّالح مثل صاحب المسك ان لم يهب « 54 » لك منه تجد ريحه ، اى ، داستان همنشين نيك داستان صاحب مشك است ، كه اگر تو را از آن نبخشد بوى آن را بيابى .\r\nو براى اين گفته شده است كه هر كسى را از عالمى زلّتى معلوم شود ، به دو علت حكايت آن بر او حرام بود . يكى آن كه غيبت است ، و دوم - و اين بزرگتر است - آن كه حكايت آن كار زلت را بر شنوندگان آسان گرداند ، و بزرگداشت آن از دل ايشان ساقط كند تا بدان اقدام نمايند ، و اين سبب آسان گردانيدن آن معصيت شود . چه هر گاه كه او « 55 » در آن گناه افتد و بر وى انكار كنند « 56 » ، آن را دفع كند و گويد كه چرا اين كار از من مستبعد مىشمرند ، و ما همه به مثل آن مضطريم تا به حدى كه عالمان و عابدان هم . و اگر اعتقاد دارد كه عالمى بدان اقدام نكند و بزرگى معتبر آن را ارتكاب ننمايد ، اقدام او بر آن دشوار باشد .\r\n\r\n\r\n","description":"","footnote":"\r\n( 53 ) در اكثر نسخه‌هاى چاپى متن عربى « كمثل الكير ( دمهء آهنگرى ) » ضبط شده است .\r\n( 54 ) در نسخهء فيضيه : ان لا يهب . متن طبق شرح زبيدى و متن عربى تصحيح شد ( 6 - 351 ) .\r\n( 55 ) شنونده .\r\n( 56 ) انكار كردن ، زشت شمردن .\r\n","page_name":" 498 ","page_number":506},
  {"content":"\r\n\r\nچه بسيار كس باشد كه بر دنيا و فراهم آوردن آن نيك حريص باشد ، و بر دوستى رياست و زينت آن بغايت مولع بود ، و زشتى آن را در نفس خود آسان گرداند ، بدان كه صحابه - رضى اللّه عنهم - از دوستى رياست خالى نبودند ، و شايد كه قتال على ( ع ) و معاويه بدان حجت سازد و پندارد كه آن براى طلب حق نبود ، بل براى طلب رياست بود . و اين اعتقاد خطا كار رياست را و آن چه لازم آن باشد از معصيتها آسان گرداند . و طبع لئيم به اتباع زلّتها و اعراض از نيكيها مايل باشد . بل در چيزى كه بدى نبود ، بدى تقدير كند ، بر آن چه بر مقتضى شهوت خود حمل گرداند تا بدان تعلل « 57 » نمايد . و اين از دقايق كيدهاى شيطان است . و براى آن بارى تعالى مراغمان « 58 » شيطان را بدان صفت ياد كرده است و گفته است ، قوله تعالى :  الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ  « 59 » ، اى ، كسانى كه سخن مىشنوند و به متابعت آن مبالغت مىنمايند .\r\nمترجم مىگويد كه مفسران در اين آية مختلف شده‌اند . يك قول آن است كه قرآن و غير آن مىشنوند ، و قرآن را متابعت مىنمايند . و قول ديگر آن كه از محكم و متشابه ، محكم را متابعت مىكنند . و قول سوم آن كه اگر محتمل حقيقت و مجاز باشد ، حقيقت آن را معتبر [ 240 
  ] مىدارند .\r\nو قول چهارم آن كه از عام و خاص ، خاص را مىگيرند .\r\nو پيغامبر - صلّى اللّه عليه و سلم - داستان آن بيان فرموده است و گفته : مثل الّذي يجلس فيستمع الحكمة « 60 » ثمّ لا يعمل الاّ شرّ ما يستمتع كمثل رجل اتى راعيا فقال يا راعى أجزر لي شاة من غنمك ، فقال الرّاعى اذهب فخذ خير شاة فيها ، فذهب فأخذ بإذن كلب الغنم ، اى ، داستان كسى كه بنشيند و حكمت شنود ، پس ياد نگيرد مگر بد آن چه شنيده است ، چون داستان مردى باشد كه بر شبان آيد و گويد اى شبان مرا گوسفندى ده ، و شبان گويد برو و بهترين گوسفند را بگير ، پس او برود و گوش سگ رمه را بگيرد و ببرد . و هر كه زلتهاى « ائمه » را حكايت كند ، مثال او نيز اين باشد .\r\nو از جملهء آن چه دليل است بر آن كه مكرر شنيدن و ديدن وقع چيزى را از دل ساقط گرداند آن است كه بيشتر مردمان چون مسلمانى را بينند كه در روز ماه رمضان نان خورد ، آن را نيك مستبعد شمرند ، تا به حدى كه نزديك باشد كه وى را كافر دانند ، و جماعتى را بينند كه نماز را از وقت تأخير كنند ، و طبع ايشان از آن چنان نرمد كه از آن تأخير روزه ، با آن چه گذاشتن « 61 » يك نماز\r\n\r\n\r\n","description":"","footnote":"\r\n( 57 ) تعلل ، حجت انگيختن ، بهانه كردن .\r\n( 58 ) مراغم ، دورى گزين ، پرهيز كننده ( اشاره است به آيهء و الّذين اجتنبوا الطاغوت ) .\r\n( 59 ) زمر 39 - 18 .\r\n( 60 ) شرح زبيدى : الحكمة هنا كل ما يمنع من الجهل و يزجر عن القبيح ( 6 - 352 ) .\r\n( 61 ) گذاشتن ، ترك كردن .\r\n","page_name":" 499 ","page_number":507},
  {"content":"\r\n\r\nنزديك بعضى موجب تكفير باشد و نزديك بعضى موجب كشتن ، و « 62 » ترك همهء روزه‌هاى ماه رمضان آن را اقتضا نكند . پس اين را سببى نيست مگر آن چه نماز متكرر است ، و مساهلت در آن بسيار رود ، و به سبب مشاهده وقع آن از دلها ساقط شود . و همچنين اگر فقيهى جامهء حرير پوشد ، يا انگشترى زر در انگشت كند ، يا از آوند سيمين آب خورد ، نفوس آن را مستبعد شمرند و نيك منكر دانند ، و در مجلسى كه در آن وى را بينند كه جز غيبت سخن نگويد ، آن را مستبعد ندانند ، و « 63 » غيبت بتر از زناست ، پس چگونه بتر از پوشيدن حرير نباشد . و ليكن بسيارى شنيدن و ديدن غيبت كنندگان وقع آن را از دلها ساقط كرده است و كار آن را بر نفسها آسان گردانيده .\r\nپس از اين دقيقه‌ها درياب ، و از مردمان بگريز چنان كه از شير مىگريزى . چه از ايشان مشاهده نكنى مگر آن چه حرص تو بر دنيا و غفلت تو از آخرت زيادت كند و معصيت را آسان گرداند و رغبت در طاعت را سستى دهد . پس اگر همنشينى يا بى كه صورت و سيرت او تو را از خداى ياد دهد ، او را لازم گير و از او جدا مشو ، و اين را غنيمت دان و حقير مشمر . چه آن غنيمت عاقل است و گم گشتهء مؤمن . و بتحقيق بدان كه همنشين صالح بهتر از تنهايى است ، و تنهايى بهتر از همنشين بد . و چون اين معنيها دانستى و طبع خود را شناختى و حال كسى كه با وى مخالطت خواهى كرد معلوم كردى ، بر تو پوشيده نماند كه اولى دورى باشد از او به عزلت ، يا نزديكى به مخالطت .\r\nو بپرهيز از آن كه بر عزلت يا مخالطت حكم مطلق كنى كه يكى از ايشان به از ديگرى ، چه هر يكى مفصّل است « 64 » . پس حكم مطلق در آن به نفى يا به اثبات خلف « 65 » محض باشد . و حق در مفصّل جز تفصيل نبود . و اللّه الموفق و المعين .\r\n\r\nفايدهء سوم خلاص از فتنه‌ها و تعصبها و خصومتها ،\r\n( 1 ) و نگاه داشت دين و نفس از خوض در آن ، و تعرض خطرها . و كم باشد كه شهرها از فتنه‌ها و تعصبها و خصومتها خالى بود . پس عزلت گيرنده از آن مسلّم ماند .\r\nو عبد اللّه عمرو عاص گفت كه پيغامبر - صلّى اللّه عليه و سلم - چون فتنه‌ها را ياد كرد و صفت فرمود ، گفت : إذا رأيت النّاس مرجت عهودهم و خفّت أماناتهم و كانوا هكذا . و شبك بين أصابعه ، اى ،\r\n\r\n\r\n","description":"","footnote":"\r\n( 62 ) در حالى كه .\r\n( 63 ) در حالى كه .\r\n( 64 ) زبيدى : اى قابل للتفصيل .\r\n( 65 ) خلف ، خلاف .\r\n","page_name":" 500 ","page_number":508},
  {"content":"\r\n\r\nآن چه مىگويم آن وقت باشد كه عهدهاى مردمان شوريده بينى ، و امانتهاى ايشان سبك گشته و همچنين باشند . و انگشتان خود را درهم آميخت . پرسيدم كه مرا در آن حال چه مىفرمايى ؟ گفت :\r\nالزم بيتك و املك لسانك و خذ ما تعرف و دع ما تنكر و عليك بامر الخاصّة و دع عنك امر العامّة ، اى ، خانهء خود را لازم گير و زبان خود را نگاه دار و معروف را بگير و منكر را بگذار و به كار خاص خود مشغول شو و دست از كار عموم مردمان بدار .\r\nو بو سعيد خدرى روايت كرد كه پيغامبر - صلّى اللّه عليه و سلم - فرمود : يوشك ان يكون خير مال المسلم غنما يتبع بها شعاب الجبال و مواقع المطر « 65 » يفرّ بدينه من الفتن ، اى ، زود باشد كه بهتر مال مسلمانان گوسفند بود كه آن را در ديهها و كوه‌ها و جايهاى باريدن باران برد ، تا دين خود را از فتنه‌ها مىگريزاند .\r\nو عبد اللّه مسعود روايت كرد كه پيغامبر - صلّى اللّه عليه و سلم - گفت : سيأتي على النّاس زمان لا يسلم لذي دين دينه الاّ من فرّ بدينه من قرية إلى قرية و من شاهق إلى شاهق و من حجر إلى حجر كالثّعلب الّذي يروغ ، اى ، زود باشد كه بر مردمان روزگارى آيد كه ديندار را دين مسلم نماند [ 241 
  ] مگر كسى را كه دين خود را مىگريزاند از دهى به دهى و از سر كوهى به سر كوهى و از سنگى به سنگى چون روباهى كه بگريزد . گفتند يا رسول اللّه ، اين كى باشد ؟ فرمود : إذا لم تنل المعيشة الاّ بمعاصي اللّه ، فإذا كان ذلك الزّمان حلّت العزوبة ، اى ، معيشت يافته نشود مگر به معصيتهاى خداى ، و چون آن زمان باشد عزوبت حلال شود . گفتند : يا رسول اللّه ، اين چگونه باشد و « 66 » تو ما را به تزوّج امر فرموده‌اى ؟ گفت ( ص ) : إذا كان ذلك الزّمان كان هلاك الرّجل على يدي أبويه ، فان لم يكن له أبوان فعلى يدي زوجته و ولده ، فان لم يكن فعلى يدي قرابته ، اى ، چون آن روزگار باشد هلاك مرد بر دست مادر و پدر او بود ، و اگر او را مادر و پدر نباشد بر دست زن و فرزند او باشد ، و اگر ايشان نباشند بر دست خويشاوندان او باشد . گفتند : يا رسول اللّه ، اين چگونه باشد ؟ فرمود ( ص ) : يعيّرونه بضيق اليد فيتكلّف ما لا يطيق حتّى يورده ذلك موارد الهلكة ، اى ، سر زنش كنند وى را به تنگدستى ، و او بدان سبب آن چه طاقت آن ندارد تكلف نمايد تا آن وى را به جايگاه هلاكت برد . و اين حديث اگر چه در عزوبت وارد شده است ، اما عزلت نيز از آن مفهوم مىشود . چه متأهل را از معيشت و\r\n\r\n\r\n","description":"","footnote":"\r\n( 65 ) در شرح زبيدى : ( . . . يتبع بها شعاف الجبال ) و الرواية شعف الجبال محركة جمع شعفة محركة ايضا و يجمع ايضا على شعوف و شعاف و هو رأس الجبل ( و مواقع القطر ) اى مساقط الغيث . . . ( 6 - 354 ) .\r\n( 66 ) در حالى كه .\r\n","page_name":" 501 ","page_number":509},
  {"content":"\r\n\r\nمخالطت چاره نباشد ، پس معيشت جز به معصيتها نيابد .\r\nو نمىگويم كه اين روزگار وقت آن است ، بل پيش از اين عصر به عصرها بوده است . و براى اين سفيان ثورى گفت كه به خداى سوگند كه عزلت حلال شده است . و ابن مسعود - رضى اللّه عنه - گفت كه پيغامبر - عليه السّلام - روزگار فتنه و روزگار هرج « 66 » را ياد فرمود . گفتند : هرج چه باشد ؟ گفت : حين لا يأمن الرّجل جليسه ، گفت : روزى كه مرد از همنشين خود آمن نباشد . گفتم : اگر من آن روزگار را دريابم مرا چه مىفرمايى ؟ گفت : كفّ نفسك و يدك و ادخل دارك ، اى ، نفس خود را و دست خود را بازدار و در سراى خود در رو . گفتم : يا رسول اللّه ، اگر در سراى من در آيند ؟ گفت : فادخل بيتك ، اى ، درون حجرهء خود رو . گفتم : يا رسول اللّه ، اگر به حجره‌ام در آيند ؟ گفت : فادخل مسجدك و اصنع هكذا - و قبض على الكوع - و قل ربّى اللّه حتّى تموت ، اى ، در خانهء جاى نماز خود در رو ، و همچنين كن - و كوع « 67 » هر دو دست خود بگرفت - و بگو پروردگار من خداى است ، تا آن گاه كه وفات كنى .\r\nو در روزگار معاويه چون سعد وقاص را گفتند : بيرون آى . گفت : نيايم مگر آن كه شمشيرى به من دهيد كه او را دو چشم بينا باشد و زبان گويا ، و مرا گويد : اين كافر است تا او را بكشم ، و اين مؤمن است تا دست از او بدارم . و گفت : داستان من با داستان شما چون داستان گروهى است كه به راه روشن مىرفتند ، در اثناى آن بادى و غبارى برخاست ، و راه بر ايشان پوشيده شد . بعضى گفتند راه بر دست راست است ، و بعضى بر دست چپ ، و در آن سلوك « 68 » نمودند و حيران و گمراه گشتند ، و ديگران اشتر فرو خوابانيدند و توقف نمودند تا باد باز ايستاد و راه پيدا شد . پس سعد و جماعتى از يارانش در ايام فتنه مخالطت بگذاشتند تا آن گاه كه فتنه زايل شد .\r\nو چون ابن عمر - رضى اللّه عنهما - خبر شد كه حسين - رضى اللّه عنه - سوى عراق مىرود ، در پى او رفت تا بر سه روزه راه به دو رسيد . گفت : قصد كجا دارى ؟ گفت : به عراق مىروم - و با وى نامه‌ها و طومارها بود - گفت : اين نامه‌هاى اهل عراق و بيعتهاى ايشان است .\r\nگفت : به نامه‌هاى ايشان التفات مكن و بر ايشان مرو . او امتناع نمود . پس گفت : حديثى با تو روايت مىكنم : جبرئيل بر پيغامبر - عليه السّلام - آمد و او را ميان دنيا و آخرت مخير كرد ، و\r\n\r\n\r\n","description":"","footnote":"\r\n( 66 ) هرج ، آشوب ، فتنه .\r\n( 67 ) كوع ، كنار هر يك از استخوان‌هاى زند اعلى و زند اسفل .\r\n( 68 ) سلوك ، رفتن .\r\n","page_name":" 502 ","page_number":510},
  {"content":"\r\n\r\nپيغامبر - صلّى اللّه عليه و سلم - آخرت اختيار فرمود . و تو جگر گوشهء پيغامبرى . و به خداى كه اين كار « 69 » به كسى از شما نخواهد رسيد . و اين را جز بر نيكويى از شما صرف نگردانيده‌اند . و او امتناع نمود و باز نگشت . پس ابن عمر شرط معانقه به جاى آورد و بگريست و گفت : تو را به خداى تعالى مىسپارم و تو از جملهء أسيران يا كشتگانى .\r\nو در مدينه ، صحابه ده هزار كس بودند ، و در ايام فتنه بيش از چهل مرد مسارعت « 70 » ننمودند . و طاوس يماني خانهء خود را لازم گرفت ، وى را گفتند كه چرا چنين كردى ؟ گفت : به سبب فساد روزگار و ظلم امرا .\r\nو عروهء زيد را - چون در عقيق « 71 » قصرى بنا كرد و آن را لازم گرفت - گفتند : قصر را لازم گرفتى و مسجد پيغامبر را بگذاشتى ! گفت : مسجدهاى شما را با لهو مىبينم و بازارهاى شما را پر لغو ، و فاحشه « 72 » در راههاى شما ظاهر است ، و از آن چه شما در آنيد آن جا سلامت نيست . پس معلوم شد كه حذر از خصومتها و اسباب انگيزش فتنه‌ها يكى از فايده‌هاى عزلت است .\r\n\r\nفايدهء چهارم خلاص از شر مردمان .\r\n( 1 ) چه ايشان تو را [ 242 
  ] گاهى به غيبت رنجانند ، و گاهى به بد گمانى و تهمت ، و گاهى به درخواستها و طمعهاى كاذب كه وفا كردن بدان دشوار باشد ، و گاهى به سخن چينى يا دروغ . و باشد كه از تو چيزها بينند از اعمال و اقوال كه عقول ايشان به كنه آن نرسد ، و براى ذخيره آن را نگاه دارند كه شر را فرصت يابند . و چون از ايشان عزلت گزينى از تحفظ بى نياز باشى .\r\nو براى اين يكى از حكما كسى را گفت كه تو را دو بيت آموزم به از ده هزار درم ؟\r\nگفتند « 73 » : آن كدام است ؟ گفت ، شعر :\r\n اخفض الصّوت ان نطقت بليل * و التفت بالنّهار قبل المقال\r\nليس للقول رجعة حين يبدو * بقبيح يكون او بجمال \r\nاى ، اگر به شب سخن گويى آواز پست كن ، و اگر به روز گويى پيش از گفتن به چپ و راست\r\n\r\n\r\n","description":"","footnote":"\r\n( 69 ) در شرح زبيدى : اى الخلافة .\r\n( 70 ) مسارعت ، شتافتن .\r\n( 71 ) عقيق ، على ثلاثة اميال من المدينة ( زبيدى ، 6 - 356 ) .\r\n( 72 ) فاحشه ، گناه ، هر كار زشت كه بى پرده شود .\r\n( 73 ) در متن عربى : قال .\r\n","page_name":" 503 ","page_number":511},
  {"content":"\r\n\r\nخود بنگر ، چه سخن چون ظاهر شود ، به خوبى يا بزشتى ، پس آن را بازگشتى نباشد .\r\nو هر كه با مردمان آميزد ، و در كارها با ايشان شريك شود ، بى شك خالى نباشد از بد خواهى « 73 » و دشمنى « 74 » كه نسبت به او گمان بد دارد ، و توهم كند كه مستعد است براى دشمنى او ، و سگاليدن بدى در حق او ، و پنهان داشتن غاليه در عقب او . چه مردمان چون بر كارى نيك بترسند ، هر آوازى را دشمن خود پندارند . و چون حرص ايشان بر دنيا سخت باشد ، ديگرى را جز حريص نپندارند . شعر :\r\n إذا ساء فعل المرء ساءت ظنونه * و صدّق ما يعتاده من توهّم\r\nو عادى محبّبه بقول عداته * و أصبح في ليل من الشّك مظلم \r\nاى ، چون فعل مرد بد باشد ، گمانهاى او بد بود ، و از توهّم آن چه معتاد او باشد آن را تصديق كند ، و دوستان خود را به قول دشمنان دشمن گيرد ، و در شب تاريك شك بماند .\r\nو گفته‌اند كه معاشرت بدان بد گمانى بار آرد در حق نيكان . و انواع بدى كه از آشنايان و مخالطان بينى بسيار است ، به تفصيل آن سخن دراز نمىكنيم . و در اين چه ياد كرديم اشارتى است به مجامع آن « 75 » . و در عزلت خلاص است از كل آن . و بيشتر كسانى كه اختيار ايشان عزلت است بدين اشارت كرده‌اند . بو دردا گفت : أخبر تقله . اى ، بيازماى تا دشمن گيرى . و مراد از اين سخن آن است كه از مردمان حذر كن و شرط حزم نگاه دار . شاعر گفته ، شعر :\r\n من حمد النّاس و لم يبلهم * ثمّ بلاهم ذمّ من يحمد\r\nو صار بالوحدة مستأنسا * بوحشة الاقرب و الابعد \r\nاى ، هر كه مردمان را ناآزموده بستايد ، پس بيازمايد ، كسى را كه بستوده باشد بنكوهد ، و چون به تنهايى انس گيرد ، از نزديك‌تر و دور تر مستوحش شود .\r\nو عمر گفت : في العزلة راحة عن الخليط السّوء ، اى ، در عزلت آسايش است از يار بد . و عبد اللّه زبير را گفتند كه در مدينه نيايى ؟ گفت : در آن نمانده است مگر كسى كه بر نعمت بد خواهى كند و بر نقمت شاد شود . و ابن السمّاك گفت كه يارى از آن ما نبشت : اما بعد ، بدان كه\r\n\r\n\r\n","description":"","footnote":"\r\n( 73 ) ى نكره .\r\n( 74 ) ى نكره .\r\n( 75 ) در شرح زبيدى : ( إشارة إلى مجامعها ) و رءوسها .\r\n","page_name":" 504 ","page_number":512},
  {"content":"\r\n\r\nمردمان دارو بودند كه دردها بدان علاج كرده شدى . و امروز دردى شده‌اند كه آن را دارويى نيست ، پس از ايشان همچنان گريز كه از شير .\r\nو يكى از اعراب درختى را لازم گرفته بود و مىگفت كه در او سه خصلت است : اگر از من بشنود سخن چينى نكند ، و اگر آب دهن به روى او اندازم احتمال « 76 » نمايد ، و اگر بر او عربده كشم در خشم نشود . چون هارون الرشيد اين سخن بشنيد ، گفت : مرا در نديمان بى رغبت كرد .\r\nيكى از ايشان دفترها « 77 » و گورستانها را لازم گرفته بود ، وى را از سبب آن بپرسيدند ، گفت : چيزى از تنهايى به سلامت نزديك‌تر نديدم ، و چيزى پند دهنده‌تر از گور ندانستم ، و همنشينى برخوردار گرداننده‌تر از دفتر نديدم و نشناختم .\r\nو حسن بصرى خواست تا به حج رود ، ثابت بنانى را اين حال معلوم شد - و او نيز از اوليا بود - حسن را گفت : شنيدم كه به حج مىروى ، و من مىخواهم كه با تو مصاحبت كنم .\r\nحسن گفت : بگذار تا در ستر خداى تعالى زندگانى كنيم ، كه من مىترسم كه از يك ديگر چيزى ببينيم كه بدان يك ديگر را دشمن گيريم . و اين اشارتى است به فايده‌اى ديگر در عزلت ، و آن باقى ماندن ستر است بر دين و مروت و اخلاص و درويشى و ديگر عورتها . و خداى - عز و جل - مستتران را مدح فرموده است و گفته ، قوله تعالى :  يَحْسَبُهُمُ الْجاهِلُ أَغْنِياءَ مِنَ التَّعَفُّفِ  « 78 » ، اى ، كسى كه حال ايشان نداند ايشان را توانگر پندارد ، بدانچه از خواستن عفت ورزند . شاعر گويد :\r\n و لا عار ان زالت على الحرّ نعمة * و لكنّ عارا ان يزول التّجمّل \r\nاى ، بر آزاده عار نيست اگر نعمت زايل شود ، و ليكن عار آن است كه تجمل زايل شود .\r\nو آدمى در دين و دنيا و اخلاق و افعال خود از عيبهايى خالى نيست ، و اولى در دين و دنيا پوشيدن آن است ، و با انكشاف آن سلامت نماند . ابو دردا گفت : مردمان برگى بودند كه در آن خارى نبود ، و امروز خارىاند كه در آن برگى نيست . و چون حكم زمان او كه در آخر قرن اول بود چنين بوده ، پس نبايد كه در اين شكى بود كه در زمان پستر بدتر است . و سفيان عيينه گفت :\r\nسفيان ثورى ، در بيدارى به هنگام حياتش و در خواب پس از وفاتش ، مرا گفت : از آشنايى با\r\n\r\n\r\n","description":"","footnote":"\r\n( 76 ) احتمال ، تحمل .\r\n( 77 ) دفتر ، كتاب .\r\n( 78 ) بقره 2 - 273 .\r\n","page_name":" 505 ","page_number":513},
  {"content":"\r\n\r\nمردمان كم كن ، چه خلاص از ايشان دشوار است . و نپندارم كه مكروهى ديده باشم مگر از كسى كه آشناست . و بعضى « 78 » از ايشان گفت : نزديك مالك دينار رفتم و او تنها نشسته بود ، و در كنارش سگى بود كه چانه بر زانوى وى نهاده بود ، خواستم كه سگ را از كنار او برانم ، گفت : او را بگذار ، كه به كسى زيان و آزارى نمىرساند ، و اين بهتر از همنشين بد باشد .\r\nيكى از ايشان را گفتند : تو را چه بر آن دارد كه از مردمان عزلت مىكنى ؟ گفت : ترسم كه دين مرا در ربايند و مرا بدان شعورى نبود . و اين اشارتى است به سرقت طبع از اخلاق همنشين بد .\r\nو ابو دردا گفت : بترسيد از خداى و حذر كنيد از مردم ، زيرا كه ايشان بر پشت شترى سوار نشدند كه نه آن را ريش ساختند ، و بر پشت اسبى نجيب ننشستند كه نه مجروحش كردند ، و با دل مؤمنى نياميختند كه نه او را اندوهگين ساختند .\r\nو يكى از ايشان گفت : با مردم آشنايى كم كن كه دين و دل تو را سالمتر بود ، و براى سقوط حق از تو سبك‌تر ، چه آشنايى چون بسيار شود حقوق بسيار شود ، و قيام به همهء حقها دشوار بود . و بعضى گفته‌اند كه ببر از آن كه شناسى ، و آشنايى مگير با آن كه نشناسى .\r\n\r\nفايدهء پنجم آن كه طمع مردم از تو منقطع شود ، و طمع تو از مردم منقطع شود .\r\n\r\nاما انقطاع طمع مردم از تو در آن همگى فايده است .\r\n( 2 ) چه غايت رضاى مردم را نتوان دريافت .\r\nپس اشتغال به صلاح خود اولى . و از آسان‌ترين حقها حضور جنازه است ، و عيادت بيمار ، و حضور طعامهاى نكاح و عروسيها . و در آن تضييع اوقات و تعرض آفات است . و گاهى موانع از بعضى باز دارد و عذرها پيش آيد . و اظهار همگى عذرها ممكن نبود . پس گويند كه تو در حق فلان قيام نمودى ، و در حق ما تقصير كردى . و آن سبب عدأوتي شود . چه گفته‌اند : هر كه بيمارى را در وقت عيادت نپرسد ، مرگ او را آرزو كند - از بيم شرمسارى تقصير خود - چون صحت يابد . و هر كه به حرمان همهء مردم را فرارسد ، همه از او راضى شوند . و اگر بعضى را خاص كند ، مستوحش گردند . و فرارسيدن همه را به جميع حقوق كسى را ميسر نيست ، اگر چه شب و روز براى آن متجرد شده باشد ، تا خود كسى كه او را مشغولى بود به مهم دينى يا دنياوى چگونه باشد ؟\r\n\r\n\r\n","description":"","footnote":"\r\n( 78 ) بعضى ، بعض ، يكى .\r\n","page_name":" 506 ","page_number":514},
  {"content":"\r\n\r\nعمرو بن عاص گفت : بسيارى دوستان بسيارى وام خواهندگان است . ابن رومى گفت :\r\n عدوّك من صديقك مستفاد * فلا تستكثرنّ من الصّحاب\r\nفانّ الداء اكثر ما تراه * يكون من الطّعام او الشّراب \r\nاى ، دشمن تو از دوست زايد ، پس يار بسيار مگير ، كه بيشتر دردها از خوردنى يا آشاميدنى بود .\r\nشافعى - رحمه اللّه - گفت : اصل هر عدأوتي نيكى كردن است با فرومايگان .\r\n\r\nو اما انقطاع طمع تو از ايشان آن را فايده‌اى بزرگ است .\r\n( 1 ) چه هر كه به تازگى دنيا و زينت آن نگرد ، حرصش در حركت آيد و طمعش به قوّت حرص در كار آيد . و در بيشتر طمعها جز نوميدى حاصل نيايد و شخص از آن رنجور گردد . و اگر عزلت گزيند ، نبيند و آرزو نبرد و طمع ندارد . و براى آن خداى - عز و جل - [ 243 
  ] گفت : و لا تمدّنّ عينيك إلى ما متّعنا به أزواجا منهم « 79 » ، اى ، منگر بدانچه أصناف كافران را - از مشركان و جهودان و غير ايشان - تمتعي داده‌ايم از دنيا .\r\nو پيغامبر - صلّى اللّه عليه و سلم - گفت : انظروا إلى من هو دونكم و لا تنظروا إلى من هو فوقكم ، فانّه أجدر ان لا تزدروا نعمة اللّه عليكم ، اى ، در كسى نگريد كه در دنيا كم از شماست ، و در كسى منگريد كه بيش از شماست ، چه آن سزاوارتر است بدانچه نعمت خداى را بر خود حقير نداريد .\r\nو عون عبد اللّه گفت : من با توانگران همنشينى كردمى ، و ما دام كه جامه‌اى خوب‌تر از جامهء خود ديدمى و مركوبى خوب‌تر از مركوب خود ، غم زده بودمى ، پس با درويشان همنشينى كردم و بياسودم .\r\nو آمده است كه مزنى - رحمة اللّه عليه - روزى از در جامع مصر بيرون رفت ، عبد اللّه بن عبد الحكم را ديد كه بر مركوب خويش مىآمد ، پس ديدن حسن حال و زينت و هيئت وى او را مغلوب كرد ، و اين آيت بخواند ، قوله تعالى :  وَ جَعَلْنا بَعْضَكُمْ لِبَعْضٍ فِتْنَةً أَ تَصْبِرُونَ  ؟ « 80 » اى ، بعضى از شما را به بعضى ابتلا فرموده‌ايم - درويش را به توانگر و بيمار را به تندرست - پس بارى تعالى مىفرمايد : آيا اندر اين آيت صبر مىكنيد ؟ چه دانسته آيد كه ثواب صابران چيست . پس مزنى با خود گفت : بلى صبر مىكنم و راضى مىباشم . و او درويش و معيل بود .\r\nپس كسى كه خانه را لازم گيرد به مثل اين بلا مبتلا نشود . چه كسى كه آرايش دنيا بيند از\r\n\r\n\r\n","description":"","footnote":"\r\n( 79 ) طه 20 - 131 .\r\n( 80 ) فرقان 25 - 20 .\r\n","page_name":" 507 ","page_number":515},
  {"content":"\r\n\r\nدو حال بيرون نبود : يا دين و يقين او قوى باشد و صبر كند ، پس او را تلخى صبر كه تلختر از صبر « 81 » است تجرع بايد نمود . و يا رغبت او منبعث شود ، و در طلب دنيا حيلت كند و دچار هلاك ابد گردد : اما در دنيا ، به طمعى كه در بيشتر وقتها از آن نوميد شود ، چه نه هر كه دنيا طلبد وى را ميسر گردد . و اما در آخرت ، بدان كه متاع دنيا بر ذكر خداى تعالى برگزيده است و بدان نزديكى جسته . و براى اين ابن اعرابى گفت ، شعر :\r\n إذا كان باب الذّل من جانب الغنى * سموت إلى العليا من جانب الفقر \r\nاى ، چون در مذلت از جانب توانگرى گشايد ، من قصد معالى از جانب درويشى كنم . اشارتى كرده است بدان كه طمع در مآل مذلت بار آرد ، اگر چه در حال به آرزو رساند .\r\n\r\nفايدهء ششم خلاص از مشاهدهء گرانان و احمقان ،\r\n( 1 ) و رنجيدن از خويهاى بد ايشان . چه ديدن گرانجان كورى خرد است « 82 » . اعمش را پرسيدند كه چرا چشم تو پخته است ؟ « 83 » گفت : از ديدن گرانان . و در حكايت است كه بو حنيفه - رضى اللّه عنه - بر وى رفت و گفت : در خبر آمده است : انّ من سلب اللّه كريمتيه عوّضه اللّه عنهما ما هو خير منهما ، فما الّذي عوّضك ؟ اى ، هر كه را خداى دو چشم وى بستاند ، وى را عوضى دهد به از آن ، تو را چه عوض داده است ؟ او از روى طيبت گفت : ديدن گرانان - و تو از ايشانى - از من كفايت فرموده است . و ابن سيرين گفت كه از مردى شنيدم كه مىگفت :\r\nيك بار در گرانجانى نگرستم مرا غشى افتاد . و جالينوس گفت : هر چيزى را تب است ، و تب جان ديدن گرانجانان است . و شافعى - رضى اللّه عنه - گفت : با گرانجانى همنشينى نكردم كه نه جانبي از تن من كه سوى او بود بر خود گران‌تر از جانب ديگر دانستم .\r\nو اين فايده‌هاى ششگانه ، جز دو فايدهء اول ، متعلق است به مقصودهاى دنياوى ، و ليكن به دين نيز تعلق دارد . چه آدمى چون از ديدن گرانجانى برنجد ، توقف ننمايد از آن چه وى را غيبت كند و آن چه صنع خداى تعالى است آن را مستنكر شمرد . و چون از ديگرى به غيبت يا بد گمانى يا\r\n\r\n\r\n","description":"","footnote":"\r\n( 81 ) صبر ( به سكون و كسر « ب » ) ، الوا ، صبر زرد .\r\n( 82 ) فان رؤية الثقيل هي العمى الاصغر .\r\n( 83 ) در عربى : ممّ عمشت عيناك ؟ در كيمياى سعادت : چرا چشمت چنين بخلل شده است ( 1 - 445 ) .\r\n","page_name":" 508 ","page_number":516},
  {"content":"\r\n\r\nبد خواهى يا سخن چينى يا غير آن برنجد ، از مكافات صبر نكند . و اين همه به فساد دين انجامد .\r\nو در عزلت از كل آن خلاص يابد . پس بايد كه اين فهم كرده آيد .\r\n\r\nآفت‌هاى عزلت\r\n( 1 ) بدان كه بعضى از مقاصد دينى و دنياوى به استعانت ديگرى كسب توان كرد ، و آن جز به مخالطت حاصل نشود . پس كل آن چه از مخالطت حاصل آيد در عزلت فوت شود ، و فوت آن از آفت‌هاى عزلت بود . پس در فايده‌هاى مخالطت و داعيه‌هاى آن بنگر كه چيست . و آن تعليم و تعلم است ، و تأديب و تأدب ، و به ديگرى منفعت رسانيدن و خود منفعت گرفتن ، و انس طلبيدن از ديگرى و ديگرى را انس دادن ، و ثواب يافتن و به ثواب رسانيدن در اقامت حقها ، و عادت كردن به تواضع ، و آموختن تجربه‌ها از ديدن احوال و عبرت گرفتن بدان ، پس بايد كه آن را بتفصيل بيان كنيم ، چه آن از فايده‌هاى مخالطت است . و آن هفت است :\r\n\r\nفايدهء اول تعليم و تعلم است .\r\n( 2 ) و فضل اين هر دو در « كتاب علم » ياد كرده‌ايم . [ 244 
  ] و آن هر دو بزرگترين عبادتهاست در دنيا . و اين جز به مخالطت صورت نبندد : الا آن است كه علمها بسيار است ، و بعضى از آن ضرورى نيست ، و بعضى از آن ضرورى است در دنيا .\r\nپس آن چه تعلم آن براى فرضها « 84 » حاجت است ، اگر پيش از تعلم آن عزلت كند ، عاصى باشد . و اگر فريضه‌ها آموخت ، و در علمها خوض نتواند كرد و خواهد كه به عبادت مشغول شود ، گو عبادت كن . و اگر تواند كه در علمهاى شرعي و عقلى به كمال رسد ، پس عزلت در حق او - پيش از تعلم - غايت زيانكارى باشد . و براى آن نخعى و غير او گفتند كه علم آموز ، پس عزلت كن . و كسى كه پيش از تعلم علم عزلت كند ، او در اكثر ضايع كنندهء وقتهاى خود باشد - اما به خواب و اما به فكرت در هوسى - و غايت او آن باشد كه وقتهاى خود را در وردها مستغرق گرداند . و آن گاه نيز در اعمال تن و دل خود از انواع غرور خالى نباشد كه سعى او را باطل كند و عمل او را ضايع گرداند از آن جا كه نداند . و اعتقاد او در خداى و صفات او صافى نماند از\r\n\r\n\r\n","description":"","footnote":"\r\n( 84 ) فرضهاى عينى و كفايى .\r\n","page_name":" 509 ","page_number":517},
  {"content":"\r\n\r\nوهمها كه آن را توهم كند و بدان انس گيرد ، و از خطرهاى فاسد كه در آن به دو رسد ، و در بيشتر حالها ضحكهء « 85 » شيطان باشد ، و « 86 » او نفس خود را از عابدان داند .\r\nپس علم اصل دين است . و در عزلت عاميان و جاهلان فايده‌اى نيست . و مثال نفس مثال بيمارى است كه محتاج باشد به طبيبى متلطف تا وى را علاج كند . پس بيمار جاهل چون پيش از تعلم از طبيب عزلت گزيند ، هر آينه بيمارى او متضاعف شود . پس عزلت جز عالم را لايق نباشد .\r\nو اما تعليم چون نيت معلم و متعلم صحيح باشد ، در آن ثواب عظيم بود . و چون مقصود از آن اقامت جاه و تكثير اصحاب و اتباع باشد ، آن هلاك دين بود . و وجه آن در « كتاب علم » ياد كرده‌ايم .\r\nو حكم عالم در اين روزگار آن است كه عزلت گزيند اگر سلامت دين خواهد ، كه مستفيدى نيابد كه براى دين فايده‌اى طلبد . بل طالب نيست جز سخن مزخرف « 87 » را كه در معرض وعظ بدان فريفته شود ، يا جدل معقّد « 88 » كه به واسطهء آن اقران و امثال را افحام توان كرد ، و به سلطان نزديكى توان طلبيد ، و در معرض مباهات و منافسه به كار توان بست .\r\nو نزديك‌تر علمى كه در آن رغبت توان نمود علم مذهب است ، و در غالب آن را نمىطلبند ، جز براى آن كه به واسطهء آن بر اقران و امثال تقدم نمايند و متقلد ولايتها شوند و مالها به دست آرند . و اين همه نقيض دين است ، و حزم عزلت است از ايشان . و اگر طالب علمى يافته شود كه براى خداى تعالى علم طلبد و به علم در حضرت الهى قربت جويد ، پنهان داشتن علم از او بزرگترين كبيره‌ها باشد ، و آن در شهرى بزرگ بيش از يكى يا دو تن يافته نشود ، اگر شود .\r\nو نبايد كه آدمى فريفته گردد بدانچه سفيان ثورى گفته است كه « علم براى غير خداى آموختيم و ليكن علم امتناع نمود كه نباشد جز براى خداى تعالى ، و فقها براى غير خداى بياموزند ، پس به خداى باز گردند ، و بنگر در اواخر عمرهاى بيشترى از ايشان ، و بديشان عبرت گير كه وفات ايشان در حال غايت حرص و نهايت ولع بود در طلب دنيا ، يا در حال زهد و اعراض ؟ و خبر چون معاينه نباشد . » و بدان كه علمى كه سفيان بدان اشارت كرده است علم حديث و تفسير قرآن است ، و\r\n\r\n\r\n","description":"","footnote":"\r\n( 85 ) ضحكه ، بازيچه .\r\n( 86 ) در حالى كه .\r\n( 87 ) مزخرف ، آراسته به ظاهر .\r\n( 88 ) معقّد ، سخن غامض ، داراى تعقيد .\r\n","page_name":" 510 ","page_number":518},
  {"content":"\r\n\r\nمعرفت سير انبيا و صحابه كه در آن تخويف و تحذير است . و آن سبب اثارت « 89 » خوف است از خداى - عز و جل - و در حال اثر نكند ، و در مآل مؤثر باشد . و اما كلام و فقه مجرد ، كه تعلق به فتاوى معاملات و فصل خصومات دارد - از مذهب و خلاف - راغب دنيا را به خداى - عز و جل - باز نيارد ، بل هميشه در حرص متمادى باشد تا آخر عمر او . و شايد كه آن چه در اين كتاب ايراد كرده‌ايم ، اگر متعلم آن را به سبب رغبت در دنيا بياموزد ، روا كه وى را رخصت داده شود ، كه مرجوّ و متوقّع است كه در آخر عمر بدان منزجر گردد . چه آن مشحون است به تخويف از خداى - عز و جل - و ترغيب در آخرت و تحذير از دنيا .\r\nو اين از آن جمله است كه در احاديث و تفسير قرآن موجود است ، و در كلام و در خلافيات و در مذهب موجود نيست . پس بايد كه آدمى نفس خود را نفريبد ، چه مقصرى كه تقصير خود داند ، حال او به از جاهل مغرور ، يا از متجاهل مغبون باشد . و عالمى كه حرص در تعليم و تدريس دارد ، نزديك باشد كه غرض او قبول عام و جاه باشد ، و نصيب او [ 245 
  ] در حال تلذذ نفس بود ، بدانچه بر جاهلان نازد و تكبر كند . چه آفت علم فخر و تكبر است ، چنان كه پيغامبر - صلّى اللّه عليه و سلم - گفته است . و براى اين از بشر حارث آورده‌اند كه هفده باردان پر از كتب احاديث - كه آن را سماع كرده بود - دفن كردى و روايت نكردى ، و گفتى : چون مرا آرزوى روايت است ، بدان روايت نمىكنم ، چه اگر آرزوى روايت نباشد روايت كنم . و براى اين مىگفت : حدّثنا درى است از دنيا . و چون مرد گويد حدثنا ، نمىگويد جز آن كه « مرا توانگر گردانيد . » و رابعهء عدويه سفيان ثورى را گفت : نيكو مردى تو ، اگر نه آنستى كه در دنيا رغبت دارى . گفت : در چه چيز رغبت كردم ؟ گفت : در حديث . و براى اين أبو سليمان دارانى گفت كه كسى كه نكاح كرد يا حديثى نبشت يا به سفر مشغول شد ، به دنيا ميل كرد .\r\nو اين آفت‌هايى است كه در « كتاب علم » بر آن تنبيه كرده‌ايم . و حزم آن است كه به عزلت احتراز كرده شود . و تكثير ياران - تا امكان دارد - گذاشته آيد . بل كسى كه به تدريس و تعليم دنيا مىطلبد ، صواب او در اين زمان آن باشد - اگر عاقل بود - كه آن را بگذارد ، چه بو سليمان خطّابى راست گفته است كه بگذار رغبت كنندگان را در صحبت تو و در تعلّم از تو ، كه تو را از ايشان نه مالى باشد و نه جمالى . ايشان در علانيه دوست تو باشند و در سر دشمن ، و در حضور\r\n\r\n\r\n","description":"","footnote":"\r\n( 89 ) اثارت ، بر انگيختن .\r\n","page_name":" 511 ","page_number":519},
  {"content":"\r\n\r\nتملق نمايند و در غيبت بد گفت كنند ، چون بر تو آيند بر احوال تو رقيب « 88 » شوند و چون بروند در قدح تو خطيب گردند . ايشان اهل نفاق و سخن چينى و خيانت و خديعت باشند و اصحاب دروغ و بهتان . چون بر تو فراهم آيند و نزديك تو جمع شوند ، فريفته مشو كه غرض ايشان علم نباشد ، بل مال و جاه بود و آن كه تو را نردبان غرضهاى خود كنند و باركش حاجتهاى خود سازند . چه اگر در غرضى از غرضهاى ايشان تقصير كنى بترين خصمان تو شوند ، و اختلاف « 89 » خود را بر تو حقى واجب و منتى لازم شناسند ، و از تو خواهند كه دين و عرض و جاه خود بر ايشان بذل كنى ، و بر دشمن ايشان دشمنايگى برزى ، و قرابت و دوست و خدمتكار ايشان را نصرت كنى ، و براى ايشان سفيه شوى اگر چه فقيه باشى ، و تابع خسيس گردى پس از آن چه متبوع رئيس بودى . و براى آن گفته‌اند كه عزلت از عوام مروت تمام است .\r\nمصنف گفت كه اين معنى سخن اوست ، اگر چه بعضى ألفاظ مخالف آن است . و اين را حق و صدق گفته است ، چه مدرّسان را در رقّى دايم ، زير بار منتى گران و حقى لازم مىبينى .\r\nكسى كه بر ايشان اختلاف « 90 » مىكند ، چنانستى كه تحفه‌اى مىبرد و هديه‌اى مىدهد ، و حق خود را بر وى واجب مىداند . و بسيار باشد كه اختلاف « 91 » نكند تا رزق او را بر سبيل إدرار « 92 » تكفل ننمايد . بسى باشد كه مدرّس بيچاره از مال خود آن را اقامت نتواند نمود ، پس در سلاطين را لازم گيرد ، و مذلتهاى بسيار و مشقتهاى بىشمار تحمل نمايد ، تا براى وى مالى حرام در اطلاق آرند .\r\nپس عامل سلطان وى را ممتهن « 93 » و مبتذل و مستخف و مستذل مىدارد ، تا آن چه به وى دهد آن را نعمتى مستأنف « 94 » از خاص خود « 95 » شمرد . پس در رنج آن بماند كه بر ياران چگونه قسمت كند .\r\nاگر بسويّت دهد ، مبرّزان « 96 » وى را دشمن گيرند و به حماقت و قلت تمييز نسبت كنند و گويند كه مصارفات فضل نمىداند و مقادير حقها بعدل اقامت نمىنمايد . و اگر كم و بيش تخصيص كند ، سفيهان به قدح و طعن زبانهاى تيز در كار آرند و چون شيران شرزه و ماران گرزه حمله بر وى آرند . پس هميشه در بلا و شدت و رنج و محنت ايشان باشد در دنيا ، و در مظالم آن چه بستاند و تفرقه كند در عقبى . و عجب آن كه با اين همه بلا ، نفس خود را به باطلها تمنيت كند « 97 » و به رشتهء\r\n\r\n\r\n","description":"","footnote":"\r\n( 88 ) رقيب ، مراقب .\r\n( 89 ) اختلاف ، آمد و شد .\r\n( 90 ) اختلاف ، آمد و شد .\r\n( 91 ) اختلاف ، آمد و شد .\r\n( 92 ) بر سبيل إدرار ، مستمر .\r\n( 93 ) ممتهن ، خوار .\r\n( 94 ) مستأنف ، تازه .\r\n( 95 ) از خاص خود ، از مال خود ، از جانب خود .\r\n( 96 ) مبرّز ، در شرح زبيدى : ( المبرزون ) من تلامذته الذين لهم سابقة حضور عنده ( 6 - 365 ) .\r\n( 97 ) تمنيت ، بر آرزو داشتن ، تمنيت كردن ، آرزومند ساختن .\r\n","page_name":" 512 ","page_number":520},
  {"content":"\r\n\r\nغرور در چاه هلاك فرود برد . و با خود گويد : در اين كار سستى مكن ، كه در اينكه مىكنى رضاى خداى تعالى مىطلبى ، و شرع پيغامبر وى را - صلّى اللّه عليه و سلم - ظاهر مىگردانى ، و علم دين را نشر مىكنى ، و كفايت طالبان علم از بندگان خداى تعالى به اقامت مىرسانى ، و « 98 » مالهاى پادشاهان را مالكى نيست و آن در وجه مصالح است ، و كدام مصلحت بزرگتر از تكثير اهل علم ، چه بديشان دين ظهور پذيرد ، و اهل دين قوّت گيرد ! و اگر او ضحكهء شيطان نباشد هر آينه به كمتر تأملى بداند كه فساد روزگار را سببى نيست مگر بسيارى امثال آن فقها كه آن چه يابند بخورند ، و ميان حلال و حرام تمييز نكنند . پس جاهلان در ايشان نگرند و بر معصيتها به دليرى ايشان دلير شوند ، و بديشان اقتدا نمايند ، و آثار ايشان را [ 246 
  ] پسر وى كنند . و براى اين گفته‌اند كه رعيت تباه نشده‌اند مگر به تباهى پادشاهان ، و پادشاهان تباه نشده‌اند مگر به تباهى عالمان . پس بازداشت خواهيم به خداى - عز و جل - از فريفتگى و كورى باطن ، كه آن دردى است كه آن را درمان نيست .\r\n\r\nفايدهء دوم منفعت رسانيدن و منفعت گرفتن .\r\n\r\nاما منفعت گرفتن از مردمان\r\n( 1 ) آن جز به كسب و معاملت نباشد ، و آن ميسر نشود مگر به مخالطت .\r\nو كسى كه بدان محتاج باشد ترك عزلت وى را ضرورى بود . پس در مجاهدهء مخالطت افتد ، البته اگر موافقت شرع طلبد ، چنان كه در « كتاب كسب » ياد كرده‌ايم . و اگر چندانى دارد كه اگر بدان قناعت كند و اكتفا نمايد وى را بسنده باشد ، پس او را عزلت فاضل‌تر . چه طرق كسبها در بيشتر بسته شده است مگر از معصيتها . جز آن كه غرض او آن باشد كه براى صدقه دادن كسب كند ، و چون از وجه حلال كسب كند و صدقه دهد ، فاضل‌تر از عزلتى باشد كه براى مشغول شدن به نافله‌ها بود ، و فاضل‌تر از عزلتى نباشد كه براى تحقيق بود در معرفت خداى - عز و جل - و دانستن علمهاى شرع ، و نه از روى آوردن به كنه همت بر خداى - عز و جل - و براى ذكر او مجرد شدن ، اعنى كسى را كه به مناجات خداى - عز و جل - وى را انس حاصل آمده باشد از كشف و بصيرت ، نه از وهمها و خيالهاى فاسد .\r\n\r\nاما منفعت رسانيدن و آن چنان باشد كه مردمان را به مال خود يا به تن خود منفعت رساند .\r\n( 2 ) و به\r\n\r\n\r\n","description":"","footnote":"\r\n( 98 ) در حالى كه .\r\n","page_name":" 513 ","page_number":521},
  {"content":"\r\n\r\nحاجتهاى ايشان بر سبيل حسبت قيام نمايد . چه در قضاى حاجتهاى مسلمانان ثواب است ، و آن را جز به مخالطت نتوان يافت . و كسى كه بر آن قادر شود با آن كه حدود شرع اقامت كند ، اين وى را فاضل‌تر باشد از عزلت ، اگر در عزلت جز به نمازهاى نفل و كارهاى تن مشغول نبود . و اگر راه عمل دل را به دوام ذكر يا فكر گشاده باشد ، پس چيزى را با آن برابر نتوان داشت .\r\n\r\nفايدهء سوم تأديب و تأدب .\r\n( 1 ) و بدين آن مىخواهيم كه نفس وى به مقاسات « 98 » مردمان رياضت يابد ، و در تحمل رنج ايشان مجاهده كند تا نفس وى شكسته شود و شهوتهاش مقهور گردد . و آن از فايده‌هايى است كه از مخالطت حاصل شود . و آن فاضل‌تر از عزلت باشد در حق كسى كه اخلاق خود را هنوز مهذّب نكرده باشد و شهوت او حدود شرع را منقاد نشده . و خدّام صوفيان در رباطها براى آن مستعد شده‌اند ، و با مردمان مخالطت مىكنند براى خدمت به ايشان ، و با اهل بازار براى خواستن از ايشان تا رعونت نفس را بشكنند ، و از بركت دعاى صوفيان - كه همت ايشان روى به خداى آورده است - مدد خواهند . و در عصرهاى پيشين مبدأ اين بوده است ، و اكنون غرضهاى فاسد با آن آميخته است و از قانون مستقيم بگشته ، چنان كه ديگر شعارهاى دين . و مطلوب از تواضع به خدمت تكبر شده ، به تبع گرفتن و وسيلت جستن به جمع مال و استظهار به بسيارى اتباع . پس اگر اين نيت باشد ، عزلت به از آن ، اگر چه در گور بود . و اگر نيت رياضت نفس بود ، آن به از عزلت باشد در حق كسى كه به رياضت محتاج است ، و در ابتداى ارادت بدان حاجت است .\r\nو پس از مرتاض شدن بايد كه دانسته شود كه مقصود از رياضت ستور عين رياضت آن نيست ، بل مراد آن است كه آن را مركبى ساخته شود كه مرحله‌ها بدان قطع توان كرد و بر پشت او راه توان رفت . و تن مركب دل است كه در سلوك راه آخرت بر آن نشيند . و در آن شهوتهاست كه اگر آن را نشكند در راه سر كشى كند . پس هر كه در همه عمر به رياضت مركب مشغول شود و بر آن ننشيند ، وى را از او فايده‌اى نباشد ، مگر آن كه از دندان گرفتن و لگد زدن وى برهد . و شك نيست كه اين نيز از فايدهء مقصوده است ، و ليكن از ستور مرده هم اين كار حاصل است ، و « 99 »\r\n\r\n\r\n","description":"","footnote":"\r\n( 98 ) مقاسات ، تحمل رنج و سختى .\r\n( 99 ) در حالى كه .\r\n","page_name":" 514 ","page_number":522},
  {"content":"\r\n\r\nستور را براى فايده‌اى خواهند كه از حيات او حاصل شود . پس همچنين خلاص از درد شهوتها در حال خواب و مرگ حاصل است ، پس نبايد كه بدان قناعت كند . چنان كه راهبى كه وى را به رهبانيت نسبت كرده بودند گفت : من راهب نه‌ام ، من سگىام كه نفس خود را باز داشته‌ام تا مردمان را نگزم . و اين به اضافت آن كه « 99 » مردمان را بگزد نيكوست ، و ليكن نبايد كه بر آن اقتصار نمايد . چه كسى كه نفس خود را بكشد او نيز مردمان را نگزد ، بل بايد كه غايتى طلبد كه مقصود از رياضت آن است . و هر كه آن را بداند و راه را بشناسد و سلوك آن بتواند ، وى را روشن شود كه او را عزلت [ 247 
  ] در آن يارى كننده‌تر از مخالطت است . پس اين چنين كسى را در اول فاضل‌تر مخالطت باشد ، و در آخر عزلت .\r\nو اما تأديب بدين آن مىخواهيم كه غير خود را رياضت دهد . و اين حال پير صوفيان باشد ، چه تهذيب ايشان جز به مخالطت ايشان نتواند . و حال و حكم او حال و حكم معلم باشد . و دقايق آفات و ريا در او « 100 » همچنان راه يابد كه در نشر علم ، الا آن كه مخايل طلب دنيا از مريدان طالب رياضت دور تر از آن باشد كه از طلبهء علم . و براى آن ايشان را اندك بينى ، و طلبهء علم را بسيار .\r\nپس بايد كه آن چه او را از خلوت ميسر شود آن را قياس كند با آن چه از مخالطت و تهذيب مريدان حاصل شود . و يكى را از آن در مقابلهء ديگرى بدارد و فاضل‌تر را اختيار كند . و آن را به اجتهاد دقيق مىتوان دانست ، و به حالها و شخصها مختلف شود . پس در آن به نفى و اثبات بر سبيل اطلاق حكم نتوان كرد .\r\n\r\nفايدهء چهارم انس طلبيدن است و ديگرى را انس دادن .\r\n( 1 ) و آن غرض كسى باشد كه در عروسيها و دعوتها و جايهاى معاشرت و انس حاضر شود . و اين در حال به حظ نفس راجع شود . و آن بر وجهى حرام باشد به مؤانست كسى كه مؤانست او روا نباشد ، يا بر وجهى مباح . و روا كه براى كار دين مستحب شود ، و آن در كسى تواند بود كه در مشاهدهء احوال و اقوال او در دين انس توان گرفت ، چون پيرانى كه ملازم راه پرهيزكارى باشند . و روا كه تعلق به حظ نفس دارد و مستحب باشد از آن روى كه غرض از آن آسايش دل است تا داعيه‌هاى نشاط در عبادت انگيخته شود . چه دلها را\r\n\r\n\r\n","description":"","footnote":"\r\n( 99 ) به اضافت آن كه ، به نسبت آن كه .\r\n( 100 ) در رياضت .\r\n","page_name":" 515 ","page_number":523},
  {"content":"\r\n\r\nچون اكراه كرده شود كور گردد . و هر گاه كه در تنهايى وحشت باشد ، در مجالست انسى بود كه دل بدان بياسايد و آن اولى است . چه رفق در عبادت از حزم عبادت است . و براى آن پيغامبر - صلّى اللّه عليه و سلم - گفت : انّ اللّه لا يملّ حتّى تملّوا ، اى ، بارى تعالى دادن ثواب نگذارد تا آن گاه كه شما ملول نشويد . و اين كارى است كه مردمان از آن مستغنى نيستند ، كه نفس هميشه بر حق الفت نگيرد تا وى را آسايش داده نشود . و بر ملازمت آن تكليف كردن داعيهء رمانيدن باشد .\r\nو اين اشارتى است به گفتهء پيغامبر ( ص ) كه فرموده است : « هر كه با اين دين سختى كند مغلوب شود ، چه اين دين استوار است . » و به رفق در آن در رفتن عادت مستبصران « 101 » است . و براى آن ابن عباس - رضى اللّه عنه - گفت : لو لا مخافة الوسواس لم أجالس النّاس ، اى ، اگر نه بيم وسوسة باشد با مردمان همنشينى نكنم . و در روايتي ديگر : لدخلت بلادا لا انيس بها ، و هل يفسد النّاس الاّ النّاس ؟ اى ، در شهرهايى روم كه در آن مونس نباشد ، و آيا مردمان را جز مردمان تباه مىگرداند ؟\r\nپس عزلت گيرنده را از رفيقى چاره نباشد كه از مشاهده و محادثهء او در شبانه روزى ساعتى انس گيرد . پس بايد كه بكوشد در طلب كسى كه در آن ساعت ، ديگر ساعتهاى وى را باطل نگرداند . چه پيغامبر - صلّى اللّه عليه و سلم - گفته است : المرء على دين خليله فلينظر أحدكم من يخالل ؟ اى ، مرد بر عادت دوست خود باشد ، پس هر يك از شما بايد كه بنگرد كه با كى دوستى مىكند ؟\r\nو بايد كه حريص باشد بدان كه سخن او در وقت ملاقات با ديگرى شامل كارهاى دين و حكايت حالهاى دل باشد ، و شكايت از آن كه دلش بر حق نمىرود و بر راه راست رفتن ثبات نمىكند . چه در آن گونه سخن نفس را جاى تنفس و تروّح « 102 » است . و هر كه به اصلاح نفس خود مشغول شود ، وى را در آن مجالى واسع است ، چه شكايت او انقطاع نپذيرد ، اگر چه مدتهاى درازى عمر يابد . و كسى كه از نفس خود راضى باشد مغرور بود . و اين نوع از استيناس در بعضى از اوقات روز بسيار باشد كه از عزلت فاضل‌تر بود در حق بعضى مردم . پس بايد كه حالهاى دل و حالهاى همنشين خود را اول تفقد نمايد پس مجالست كند .\r\n\r\n\r\n","description":"","footnote":"\r\n( 101 ) مستبصران ، خبرگان و دور انديشان .\r\n( 102 ) تروّح ، آسايش خاطر ، شادمانى دل .\r\n","page_name":" 516 ","page_number":524},
  {"content":"\r\n\r\n\r\nفايدهء پنجم در يافتن ثواب ، و رسانيدن ثواب به ديگرى .\r\n\r\nاما دريافتن ثواب به حضور جنازه باشد\r\n( 1 ) و عيادت بيمار و حضور نماز عيدين . اما حضور نماز جمعه ، از آن چاره نباشد ، و حضور جماعت در ديگر نمازها هم ، در ترك آن رخصت نيست مگر به خوف ضررى ظاهر كه مقاومت كند با آن چه از فضيلت جماعت فوت شود ، و زيادت از آن بود ، و آن جز بنا در اتفاق نيفتد . و همچنين در حضور عقدهاى نكاح و دعوتها ثواب است ، از آن روى كه شادى رسانيدن است به دل مسلمان .\r\n\r\nو اما رسانيدن به ثواب آن باشد [ 248 
  ]\r\n( 2 ) كه در خانهء خود باز دارد تا در بيمارى مردمان وى را بپرسند ، و در مصيبت تعزيت كنند ، و در شادى تهنيت گويند ، چه ايشان بدان ثواب يابند . و همچنين اگر شخص از علما باشد دستورى دهد كه وى را زيارت كنند ، و او سبب آن ثواب باشد .\r\nپس بايد كه ثواب اين مخالطت با آفت‌ها كه ذكر كرديم بسنجد . و در اين حال گاه عزلت برتر آيد و گاه مخالطت . كه از جماعتى از سلف مثل مالك انس و غير آن حكايت كرده‌اند كه اجابت دعوتها و عيادت بيماران و حضور جنازه‌ها بگذاشته‌اند « 103 » بل ملازم خانه شده بودند و جز براى نماز جمعه و زيارت گورها بيرون نيامدندى ، و بعضيها از شهرها بيرون آمده‌اند و به سر گورها رفته‌اند براى فراغت عبادت و گريختن از مشغولى .\r\n\r\nفايدهء ششم تواضع است .\r\n( 3 ) و آن از فاضل‌ترين مقامات است ، و در تنهايى صورت نبندد . و وقت باشد كه سبب اختيار عزلت كبر بود . چه در اسرائيليات آمده است كه حكيمى از حكماى الهى سيصد و شصت كتاب در حكمت تصنيف كردى تا در ظن وى غالب شد كه او در حضرت الهى مرتبتى شريف دارد و منزلتى منيف يافته . پس حق تعالى به پيغامبر آن زمان وحى فرستاد كه وى را بگوى كه تو زمين را پر از بسيار گويى كردى ، و من از بسيار گويى تو چيزى قبول نكنم . پس او خلوت گزيد و در سردابى زير زمين منفرد شد ، و انديشه كرد كه اكنون به دوستى پروردگار خود رسيدم . پس\r\n\r\n\r\n","description":"","footnote":"\r\n( 103 ) گذاشتن ، ترك كردن .\r\n","page_name":" 517 ","page_number":525},
  {"content":"\r\n\r\nخداى - عز و جل - پيغامبرش را فرمود كه وى را بگوى كه به رضاى من نرسيده است . پس او در بازارها رفت و با عوام مردم مخالطت نمود و مجالست كرد و با ايشان طعام خورد و با ايشان به بازار رفت . پس خداى - عز و جل - وحى فرستاد كه اكنون به رضاى من رسيدى .\r\nو بسيار عزلت گيرنده باشد كه باعث او تكبر بود ، و مانع او از حضور محفلها آن باشد كه وى را بزرگ ندارند و تقديم نكنند ، يا داند كه ترفع از مخالطت به رفعت محل و طراوت ذكر ميان مردمان نزديك‌تر باشد « 104 » . و گاه باشد كه از ترس آن چه از مخالطت مقابح او ظاهر شود ، و زهد و مشغولى به عبادت در وى اعتقاد نكنند ، پس خانه را ستر مقابيح خود سازد تا اعتقاد مردمان در زهد و تعبد او باقى ماند ، بى آن كه وقت او در خلوت به ذكرى يا فكرى مستغرق بود . و علامت ايشان آن است كه خواهند كه مردمان ايشان را زيارت كنند ، و نخواهند كه ايشان به زيارت كسى روند و بدانچه عوام و سلاطين بر ايشان تقرب نمايند و بر در و گذر ايشان فراهم آيند و دستشان بر سبيل تبرك ببوسند شاد شوند . و اگر به سبب مشغولى به نفس خود مخالطت با مردمان و رفتن بر ايشان را دشمن داشتى ، آمدن ايشان را هم دشمن داشتى . چنان كه حكايت كرديم از فضيل كه گفت : نيامده‌اى جز براى آن كه خود را براى يك ديگر بياراييم . و از حاتم اصم كه در پاسخ اميرى كه به زيارت او رفته بود و گفته بود : چه حاجت دارى ؟ گفت : حاجت من به تو آن است كه نه من تو را بينم و نه تو مرا .\r\nپس كسى كه با نفس خود به ذكر خداى تعالى مشغول نباشد ، عزلت او از مردمان به سبب شدت مشغولى او باشد به مردمان ، زيرا كه دل او متجرد باشد براى التفات بدانچه نظر ايشان در او به چشم توقير و احترام باشد . و عزلت بدين سبب جهل است از چند وجه .\r\nيكى آن كه تواضع و مخالطت از منصب كسى كه به دين يا به علم بزرگ باشد كم نكند .\r\nعلى - رضى اللّه عنه - خرما و سويق و نمك گاهى در دست و گاهى در جامهء خود برداشتى و گفتى :\r\n لا ينقص الكامل من كماله * ما جرّ من نفع إلى عياله \r\n\r\n\r\n","description":"","footnote":"\r\n( 104 ) در شرح زبيدى : ( او يرى الترفع عن مخالطتهم ارفع لمحله و أبقى لطراوة ذكره بين الناس ) بان يثنوا عليه في كل آن ( 6 - 370 ) .\r\n","page_name":" 518 ","page_number":526},
  {"content":"\r\n\r\nاى ، كمال كامل نقصان نكند از آن چه او منفعتى به عيال خود رساند .\r\nو أبو هريره و حذيفه و عبد اللّه أبى و ابن مسعود پشتوارهء هيزم و انبان آرد بر كتف خود برداشتندى . و أبو هريره - رضى اللّه عنه - در آن حالى كه والى بودى هيزم بر گرفتى و گفتى طرّقوا لاميركم ، اى ، امير خود را راه دهيد . و سيد انبيا - صلّى اللّه عليه و سلم - چيزى بخريدى و به نفس خود آن را برداشتى و به خانه بردى . و اگر يارى گفتى مرا ده ، وى را گفتى : صاحب الشّيء احقّ بحمله ، اى ، صاحب چيزى به برداشتن آن سزاوارتر است . و حسن بن على - رضى اللّه عنه - بر خواهندگان گذشت و پيش ايشان كسره‌هاى نان بودى ، گفتند : اى پسر رسول خداى ، موافقت فرماى . او بر راه بنشست و با ايشان تناول كرد . پس بر نشست و گفت : انّ اللّه لا يحبّ المستكبرين .\r\nوجه دوم كسى كه نفس خود را مشغول كند به طلب آن چه مردمان از آن خشنود شوند و اعتقاد [ 249 
  ] ايشان در او نيك گردد ، مغرور باشد . زيرا كه اگر او بداند چنان كه حق دانستن باشد ، بداند كه رضاى مردمان در حضرت خداى تعالى وى را سود ندارد ، و سود و زيان او در حضرت خداى است ، و جز وى نافعى و ضارّى « 105 » نيست . و هر كه رضاى مردمان و دوستى ايشان به خشم خداى - عز و جل - طلبد ، خشم خداى به وى رسد ، و مردمان را بر وى در خشم آرد ، بل رضاى مردمان غايتى است كه بدان نتوان رسيد . پس رضاى خداى اولى باشد به طلبيدن . و براى آن شافعى يونس عبد الاعلى را گفت : به خداى كه جز از راه نصيحت تو را نمىگويم كه سوى مسلّم شدن « 106 » از مردمان راهى نيست ، پس بنگر كه صلاح تو در چيست ، آن بكن . و براى آن گفته شده است :\r\n من راقب النّاس مات غمّا * و فاز بالرّاحة الجسور \r\nاى ، هر كه مراقبت مردمان كند از غم بميرد ، و دلير و پر دل راحت يابد .\r\nو سهل تسترى در يكى از اصحاب خود نگريست و گفت : چنين و چنين كن . گفت : اى استاد ، به سبب مردمان اين كار نتوانم كرد . او به اصحاب خود نگريست و گفت : هيچ بنده‌اى به حقيقتى از اين كار نرسد تا بر يكى از دو صفت نباشد : بنده‌اى كه خود را از چشم مردمان ساقط گرداند ، و در دنيا جز خالق خود را نبيند ، و داند كه كسى وى را منفعت و مضرت نتواند رسانيد ،\r\n\r\n\r\n","description":"","footnote":"\r\n( 105 ) ضار ، زيان رساننده .\r\n( 106 ) مسلّم شدن ، سالم ماندن ، رهايى يافتن .\r\n","page_name":" 519 ","page_number":527},
  {"content":"\r\n\r\nيا بنده‌اى كه نفس او از دل او ساقط شود ، و باك ندارد كه وى را در هر حال بينند .\r\nو شافعى - رضى اللّه عنه - گفت كه هيچ كس نيست كه نه او را دوستى و دشمنى است ، و چون چنين باشد ، پس تو با اهل طاعت خداى تعالى باش . و حسن را گفتند كه قومى كه در مجلس تو حاضر مىشوند ، جز براى تتبع سقطات « 107 » و تعنت در سؤال نيايند . او بخنديد و گفت :\r\nغم مخوريد كه من با نفس خود حديث ساكنان بهشت و مجاورت خداى مىگويم و در آن طمع مىدارم . و حديث مسلّم ماندن « 108 » از مردمان نمىگويم ، زيرا كه دانسته‌ام كه آفريننده و روزى - دهنده و آورنده و برگرداننده و ميرانندهء ايشان نيز از ايشان نرسته است . و موسى - صلوات اللّه و سلامه عليه - گفت : اى پروردگار زبان مردمان از من باز دار . گفت : اين چيزى است كه براى خود نكرده‌ام ، براى تو چون كنم ؟ و بارى تعالى به عزير « 109 » وحى فرستاد كه اگر نفس تو خوش نباشد بدان كه تو را چون كندرو « 110 » گردانم در دهان خايندگان و نام تو در جريدهء متواضعان ثبت نفرمايم . پس كسى كه نفس خود را در خانه باز دارد تا اعتقادها و قولهاى مردمان در حق او نيكو باشد ، او در دين و دنيا در رنجى بزرگ بود . و عذاب آخرت بزرگتر است اگر بداند .\r\nپس عزلت مستحب نيست ، مگر كسى را كه اوقات او مستغرق است براى پروردگار او ، در ذكر يا در فكر يا در عبادت يا در علم ، چنان كه اگر با مردمان مخالطت كند ، اوقات او ضايع شود و آفات او بسيار و عبادات او مشوش ، پس اين آفت‌هاى پوشيده است در اختيار عزلتى كه از آن ببايد ترسيد ، كه آن مهلكات است در صورت منجيات .\r\n\r\nفايدهء هفتم تجربه‌هاست ،\r\n( 1 ) كه آن از مخالطت خلق و مجارى احوال مختلف ايشان حاصل آيد ، چه عقل غريزى در تفهيم مصالح دين و دنيا بسنده نيست ، و آن را جز به تجربت و ممارست كسب نتوان كرد . پس در عزلت كسى كه تجارب وى را دانا نكرده باشند هيچ خيرى نبود ، چه اگر كودك عزلت گيرد ، ناآزموده و جاهل باقى بماند ، بل بايد به تعلم مشغول شود و آن چه از تجارب بدان حاجت باشد در مدت تعلم او را حاصل آيد ، و آن او را بسنده باشد ، و باقى تجارب به شنيدن\r\n\r\n\r\n","description":"","footnote":"\r\n( 107 ) سقط ، خطا .\r\n( 108 ) مسلّم ماندن ، رهايى يافتن .\r\n( 109 ) غزير ، از انبياى بنى اسرائيل ، عزرا ( قاموس كتاب مقدس ) .\r\n( 110 ) كندرو ، كندر ، علك ، صمغى كه با جويدن تمام نشود ، سقز .\r\n","page_name":" 520 ","page_number":528},
  {"content":"\r\n\r\nحالها حاصل شود ، و به مخالطت محتاج نگردد .\r\nو از مهمترين تجارب آن است كه نفس خود را و اخلاق باطن آن را بيازمايد ، و آن در خلوت امكان ندارد . چه مثل معروف است : كلّ مجرّب في الخلاء يسرّ ، اى ، هر آزموده‌اى در خلأ شاد كرده شود . و هر خشمگين و كينه‌ور و بد خواه كه با نفس خود خالى باشد ، خبث او ترشح نپذيرد « 111 » . و اين صفتها در نفس خود مهلكات است ، و زايل گردانيدن و قهر كردن او واجب . و تسكين آن به دور بردن از چيزى كه آن را نجنباند بسنده نيست .\r\nو مثال دلى كه بدين خبايث مشحون است مثال دملى است پر از ريم و زرداب ، و روا كه صاحب آن درد را احساس نكند تا آن را نجنباند يا ديگرى وى را نبسايد . پس اگر او را دستى نباشد كه بدان رسد و چشمى نباشد كه صورت آن بيند و با او كسى نباشد كه وى را بجنباند ، ممكن است كه گمان برد كه او از آن مسلّم است ، و به دمل شاعر « 112 » نشود و فقد آن را اعتقاد كند .\r\nو ليكن اگر محركى آن را بجنباند ، يا نيشتر حجامى بدان رسد ، زرداب از آن روان باشد و بجوشد چنان كه چيزى خفتهء [ 250 
  ] باز داشته جوشد « 113 » . پس همچنين دلى كه به بخل و كينه و خشم و بد خواهى و ديگر اخلاق نكوهيده پر باشد ، خبايث او آن گاه روان شود كه به جنبانيدن آيد . و از اين است كه سالكان راه آخرت و طالبان پاكى دل نفسهاى خود را بيازموده‌اند . و كسى كه در نفس خود كبرى دانستى ، ميان مردمان مشكى آب بر پشت نهادى يا دسته‌اى هيزم بر سر گرفتى و در بازارها بگشتى تا نفس خود را بدان بيازمايد . چه آفت‌هاى نفس و كيدهاى شيطان پوشيده است ، و كم كسى آن را دريابد .\r\nو براى آن از يكى آمده است كه گفت : نماز سى سال باز گردانيدم به آن چه « 114 » در صف اول گزارده بودم ، و يك روز به عذرى به صف پستر آمدم ، چه در صف اول جايى نيافتم و در دوم بايستادم ، در نفس خود اثر خجالتى ديدم ، بدانچه مردمان در من مىديدند كه در صف اول نيم ، پس دانستم كه همهء نمازهاى من به ريا مشوب « 115 » بوده و بر لذت آن چه مردمان مرا در زمرهء سابقان خير مىبينند ممزوج . پس مخالطت را فايده‌اى ظاهر است در بيرون آوردن پليديها و ظاهر كردن آن . و\r\n\r\n\r\n","description":"","footnote":"\r\n( 111 ) ترشح ، تراوش ، ترشح نپذيرد ، خارج نشود .\r\n( 112 ) شاعر ، آگاه .\r\n( 113 ) در شرح زبيدى : ( و فار فوران الشيء المحتقن ) اى المحتبس ( إذا حبس عن الاسترسال ) ( 6 - 373 ) .\r\n( 114 ) به آن چه ، به سبب آن كه .\r\n( 115 ) مشوب ، آميخته ، آلوده .\r\n","page_name":" 521 ","page_number":529},
  {"content":"\r\n\r\nبراى آن گفته‌اند : السّفر يسفر عن الاخلاق ، اى ، سفر خويها را برهنه گرداند . چه آن نوعى از مخالطت است كه دوامى دارد .\r\nو آفت‌هاى اين معانى و دقيقه‌هاى آن در « ربع مهلكات » بخواهد آمد . چه به نادانستن آن عمل بسيار باطل شود ، و به دانستن آن عمل اندك نما يابد . و اگر نه آن باشد ، علم را بر عمل فضل نبود . چه محال باشد كه علم نماز كه براى نماز مطلوب بود به از نماز باشد ، چه مىدانيم كه آن چه براى غير او خواسته شود ، آن غير شريف‌تر از او بود . و شريعت به تفضيل عالم بر عابد حكم فرموده است تا به حدى كه پيغامبر - صلّى اللّه عليه و سلم - گفته است : فضل العالم على العابد كفضلى على ادنى رجل من اصحابى « 116 » . پس معنى تفضيل علم به سه وجه راجع باشد : يكى آن كه ياد كرديم . دوم آن كه منفعت او عام است ، و فايدهء او متعدى است ، و فايدهء عمل متعدى نيست . سوم آن كه مراد از علم ، معرفت خداى و صفات و افعال اوست . و آن فاضل‌تر از همهء عملهاست ، بل مقصود از عملها گردانيدن دلهاست از خلق به خالق ، تا پس از آن كه از خلق بگردد براى معرفت و محبت او بر انگيخته شود . پس عمل و علم عمل براى اين علم مطلوب « 117 » است ، و اين علم غايت مريدان است ، و عمل آن را چون « 118 » شرطى است ، و حق تعالى بدين اشارت فرموده است در قول خود : قوله تعالى :  إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ  « 119 » ، اى ، سخنان پاك به دو رسد - و آن توحيد اوست - و كلمهء لا إله الاّ اللّه و اداى فرايض آن را به حد كمال رساند . پس كلمات پاك آن اين علم است ، و عمل چون حمّال بر دارندهء اوست كه به مقصد رساند ، و مرفوع فاضل‌تر از رافع باشد . و اين سخنى است كه در اين مقام معترض شده است « 120 » و لايق به اين سخن نيست .\r\nپس به مقصود باز گرديم و گوييم : چون فايده‌هاى عزلت و آفت‌هاى آن بشناسى به حقيقت بدانى كه حكم تفضيل در آن بر سبيل اطلاق به نفى و اثبات خطاست ، بل بايد كه در هر دو شخص مخالطت كننده و حالهاى ايشان ، و در باعث مخالطت ، و در چيزى كه از اين فايده‌هاى مذكور به سبب مخالطت فوت شود ، نگريسته آيد ، و فايت را با حاصل قياس كرده شود ، آن گاه\r\n\r\n\r\n","description":"","footnote":"\r\n( 116 ) فضل عالم بر عابد چون فضل من است بر فرود مرتبه‌ترين مردى از اصحاب من .\r\n( 117 ) مطلوب ، مراد .\r\n( 118 ) چون ، مانند .\r\n( 119 ) فاطر 35 - 10 .\r\n( 120 ) معترض شده است ، به عنوان معترضه آمده است .\r\n","page_name":" 522 ","page_number":530},
  {"content":"\r\n\r\nحق پيدا آيد و فاضل‌تر روشن گردد . و سخن شافعى - رضى اللّه عنه - در اين باب فصل الخطاب است . چه گفته است : يا يونس ، الانقباض عن النّاس مكسبة للعداوة ، و الانبساط إليهم مجلبة لقرناء السّوء ، فكن بين المنقبض و المنبسط ، اى ، اى يونس « 121 » ، خود را از مردمان كشيده داشتن كاسب دشمنايگى است ، و بستاخى « 122 » با ايشان جالب قرينان بد باشد ، پس ميان كشيده و بستاخ باش .\r\nپس براى آن در مخالطت و عزلت اعتدال واجب است . و آن به حالها مختلف شود ، و به ديدن فايده‌ها و آفت‌ها فاضل‌تر روشن گردد . حق صريح اين است . و كل آن چه جز اين ياد كرده شده است قاصر است . و اين اخبار هر يكى است از حال خود بخصوص كه ملابس آن بوده است ، پس روا نباشد كه بر غير او ، كه مخالف اوست در حال ، بدان حكم كرده شود .\r\nو فرق ميان عالم و صوفى در ظاهر علم بدين باز گردد . و آن چنانست كه صوفى جز از حال خود سخن نگويد ، پس لا جرم جوابهاى ايشان در مسئله‌ها مختلف شود ، اگر ايشان را از چيزى بپرسند . و عالم آن باشد كه حق را چنان كه هست دريابد و در حال نفس [ 251 
  ] خود ننگرد ، پس حق را در آن كشف گرداند . و آن مختلف نشود ، چه حق هميشه يكى است ، و آن چه از حق قاصر باشد بسيار بود و در حصر نيايد . و براى اين چون صوفيان را از فقر پرسيدند ، هر يكى از ايشان جوابى ديگر گفت . و هر يك از آن به اضافت « 123 » حال گوينده حق است ، و در نفس خود حق نيست ، كه حق جز يكى نباشد . و براى آن چون أبو عبد اللّه جلّاء دمشقى را از فقر پرسيدند ، گفت : دستهاى خود بر ديوار زن و بگوى « پروردگار من خداى است » ، فقر اين باشد . و جنيد گفت كه فقير آن است كه نپرسد و معارضه نكند ، و اگر معارضه كرده شود خاموش باشد . سهل عبد اللّه گفت كه فقير آن باشد كه چيزى نخواهد و ذخيره نكند . و ديگرى گفت : آن است كه تو را نباشد ، و چون تو را نباشد تو آن را نباشى ، و هر چه تو او را بودى او تو را نباشد .\r\nمترجم مىگويد كه اين سخن ابن الجلّاء است ، و در نسخه‌هاى بسيارى از احياء نگريسته آمد ، اين سخن مشوش بود . پس چنان كه صحيح بود از كتب تصوف به اينجا آورده شد « 124 » .\r\nو إبراهيم خوّاص گفت كه آن ترك شكايت و اظهار اثر بلاست . و مقصود از اين آن است كه اگر صد كس را از ايشان پرسيده شود ، صد جواب مختلف شنيده آيد . كم باشد كه دو كس\r\n\r\n\r\n","description":"","footnote":"\r\n( 121 ) يونس بن عبد الاعلى .\r\n( 122 ) بستاخى ( به ضم يا كسر اول ) ، گستاخى ، بى پروايى .\r\n( 123 ) به اضافت ، به نسبت .\r\n( 124 ) الرسالة القشيرية ، باب الفقر .\r\n","page_name":" 523 ","page_number":531},
  {"content":"\r\n\r\nمتفق شوند . و آن همه حق است از وجهى . چه آن خبر هر يكى است از حال خود ، و از آن چه بر دل او غالب است . و براى آن دو كس را نبينى كه يار خود را در تصوف قدمي اثبات كند ، بل هر يكى دعوى كند كه و اصل به حق و واقف بر وى اوست ، زيرا كه بيشتر تردد ايشان بر مقتضاى حالهايى است كه بر دلهاى ايشان در آيد ، و جز به نفسهاى خود مشغول نشوند ، و به ديگرى التفات نكنند . و نور علم چون روشن شود به همه محيط گردد ، و پرده و اختلاف بر اندازد .\r\nو مثال نظر اين جماعت آن است كه از نظر طايفه‌اى در دليلهاى « زوال شمس » ديده‌اى .\r\nبدانچه چون در سايه‌اى نگريستند ، يكى از ايشان گفت كه در تابستان دو قدم باشد ، و ديگرى گفت : نيم قدم بود ، و ديگرى سخن او رد كرد و گفت : در زمستان هفت قدم است ، و از ديگرى حكايت شد كه آن پنج قدم است ، و ديگرى قول اولين را نپسنديد . و اين جوابهاى صوفيان و اختلاف ايشان را ماند . چه هر يكى از اين جماعت از سايه‌اى كه در شهر خود ديده بود حكايت كرد ، پس در گفتهء خود صادق و در رد قول ديگرى مخطى بود ، چه گمان برد كه همه عالم شهر اوست ، يا مثل شهر او . چنان كه صوفى بر عالم حكم نكند مگر بر آن چه حال نفس اوست . و دانندهء زوال آن كس باشد كه علت درازى سايه و كوتاهى آن ، و علت اختلاف آن در شهرها بداند ، و در شهرهاى مختلف به احكام مختلف حكم كند و گويد كه در بعضى شهرها سايه نماند ، و در بعضى سايه دراز و در بعضى كوتاه بود . و اين آن است كه خواستيم تا در فضيلت عزلت و مخالطت ياد كنيم .\r\nسؤال كسى كه عزلت اختيار كند و آن را فاضل‌تر و به سلامت نزديك‌تر داند ، ادبهاى او در عزلت چه باشد ؟\r\nجواب نظر در ادبهاى مخالطت دراز است ، و ما در « كتاب آداب صحبت » آن را ياد كرده‌ايم . و اما آداب عزلت دراز نيست . پس بايد كه عزلت گيرنده به عزلت خود چند نيت كند :\r\nاول آن كه نيت كند كه شر نفس خود از مردمان باز دارد .\r\nدوم آن كه از شرّ بدان سلامت طلبد .\r\nسوم آن كه از آفت قاصر بودن از اقامت حقهاى مسلمانان « 125 » خلاص جويد .\r\n\r\n\r\n","description":"","footnote":"\r\n( 125 ) در عربى و شرح زبيدى : عن القيام بحقوق المسلمين ( 6 - 376 ) .\r\n","page_name":" 524 ","page_number":532},
  {"content":"\r\n\r\nچهارم آن كه به كنه همت براى عبادت خداى تعالى متجرّد شود .\r\nو اين ادبهاى نيت اوست . پس بايد كه در خلوت بر علم و عمل ، و ذكر و فكر ، مواظب باشد تا ثمرهء عزلت بيابد ، و مردمان را باز دارد از آن چه او را بسيار زيارت كنند و وقت وى مشوش گردانند ، و از خبرهاى ايشان نپرسد و به أراجيف شهر و آن چه مردمان بدان مشغول باشند گوش ندارد ، چه اين همه در دل متمكن گردد تا به حدى كه در اثناى نماز يا فكرت انگيخته شود از آن جا كه نداند . چه افتادن خبرها در گوش چون افتادن تخم است در زمين ، و چاره نباشد از آن چه برويد و بيخها و شاخه‌هاى او مرتفع شود ، و بعضى از آن به بعضى داعى باشد .\r\nو يكى از مهمات عزلت گيرنده آن است كه وسوسه‌هايى را كه از ذكر خداى تعالى صارف باشد قطع كند . و اخبار چشمه‌ها و بيخهاى وسواس است .\r\nو بايد كه از معيشت ، به اندك قانع باشد ، و الاّ توسّع وى را به مردمان مضطر كند و به مخالطت ايشان محتاج گرداند .\r\nو بايد به رنجى كه از همسايگان بيند صبور باشد و به ثنايى كه وى را به عزلت گويند يا قدحي كه براى ترك مخالطت كنند ، به هر دو گوش ندارد . چه آن همه در دل تأثير كند ، اگر چه مدت اندك باشد [ 252 
  ] ، و در حال مشغولى دل بدان ، چاره نباشد كه از رفتن در راه آخرت وقفه‌اى باشد . چه رفتن در آن اما به مواظبت باشد بر وردى و ذكرى با حضور دل ، و اما به فكرت در جلال بارى تعالى و صفات و افعال او و ملكوت آسمان‌ها ، و اما به تأمل در دقايق كارها ، و آن چه دلها را تباه گرداند . و جستن راهى كه خود را بدان از آن نگاه دارد . آن همه را فراغ بايد ، و بدان همه گوش داشتن حالى دل را مشوش كند . و باشد كه ذكر آن در دوام ذكر الهى تجدد پذيرد ، از آن جا كه منتظر نباشد .\r\nو بايد كه او را اهلى پارسا و همنشينى پارسا باشد كه در روزى يك ساعت از رنج مواظبت بدان بياسايد ، و بر ديگر ساعتها بدان قوتى گيرد .\r\nو صبر بر عزلت تمام نشود جز به كوتاهى امل ، و آن چه « 126 » خود را عمرى دراز تقدير نكند « 127 » ، بل بامداد چنان انديشد كه به شبانگاه نرسد ، و شبانگاه چنان كه بامداد را در نيابد . چه صبر يك روز بر وى آسان باشد ، و عزيمت بر صبر در بيست سال - اگر تأخير أجل تقدير كند -\r\n\r\n\r\n","description":"","footnote":"\r\n( 126 ) بدان كه .\r\n( 127 ) تقدير كردن ، فرض كردن .\r\n","page_name":" 525 ","page_number":533},
  {"content":"\r\n\r\nآسان نبود .\r\nو بايد كه به مرگ و تنهايى گور بسيار انديشد ، هر گاه كه دلش از تنهايى تنگ آيد . و بيقين داند كه هر كه در دل او از ذكر خداى و معرفت او چيزى حاصل نشود كه بدان انس گيرد ، وحشت تنهايى را كه پس از مرگ باشد طاقت ندارد . چه كسى كه به ذكر خداى و معرفت او انس گرفت ، مرگ آن انس را زايل نگرداند . چه محل انس و معرفت به مرگ نميرد ، بل زنده باشد و بدان معرفت انس زيادت شود و به فضل حق تعالى شادمان . چنان كه خداى - عز و جل - در حق شهدا گفت ، قوله تعالى :   وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ فَرِحِينَ بِما آتاهُمُ اللَّهُ مِنْ فَضْلِهِ   « 128 » ، اى ، كسانى را كه در راه خداى تعالى كشته شدند مرده مپنداريد كه ايشان زندگان‌اند ، در حضرت پروردگار خود رزق مىيابند ، و بدانچه حق تعالى ايشان را داد از فضل خود شادمان‌اند .\r\nو هر كه براى خداى در مجاهدهء نفس خود متجرّد شود ، هر گاه كه وفات كند شهيد باشد ، چه مجاهد آن است كه با نفس و هواى خود مجاهده كند ، چنان كه پيغامبر - صلّى اللّه عليه و آله و سلم - آن را بتصريح فرموده است . و جهاد بزرگتر جهاد نفس است ، چنان كه صحابه را گفت :\r\nرجعنا من الجهاد الاصغر و عليكم بالجهاد الاكبر ، اى ، باز گشتيم از جهاد خردتر و بر شماست به جهاد بزرگتر . و اللّه اعلم بالصواب .\r\n\r\n\r\n","description":"","footnote":"\r\n( 128 ) آل عمران 3 - 169 و 170 .\r\n","page_name":" 526 ","page_number":534},
  {"content":"\r\n\r\n\r\nكتاب آداب سفر\r\n( 1 ) و اين هفتمين كتاب است از « ربع عادات » از كتب احياى علوم دين شامل دو باب :\r\nباب اول در ادبهاى سفر از اول حركت تا آخر باز گشتن باب دوم در آن چه مسافر را از آموختن آن چاره نيست\r\n\r\n","description":"","footnote":"","page_name":" 527 ","page_number":535},
  {"content":"\r\n . \r\n","description":"","footnote":"","page_name":" 528 ","page_number":536},
  {"content":"\r\n\r\nبسم اللّه الرّحمن الرّحيم حمد بسيار و ثناى بىشمار خداى را كه بصيرتهاى دوستان خود را به حكمتها و عبرتها راه نمود و همتهاى ايشان را به ديدن عجايب صنع در حضر و سفر مستخلص فرمود ، تا راضى شدند به مواقع و مجارى قدر و دلهاى خود را پاك گردانيدند از التفات به نزهتهاى بصر ، مگر آن چه بر سبيل عبرت باشد و در مجارى فكرت بود . پس بر و بحر ، و سهل « 1 » و جبل بر ايشان يكسان شد ، و در به دو « 2 » و حضر « 3 » نزديك ايشان تفاوت نماند .\r\nو صلوة بى غايت و تحيات بى نهايت برسيد بشر و شفيع روز محشر محمد مصطفى و بر عترت و اصحاب او كه بهينهء خلق بودند ، و به مكارم اخلاق بى نهايت و محاسن سير او اقتدا نمودند .\r\nبدان كه سفر سبب رستن است از مكروه و موجب رسيدن به مطلوب . و سفر دو گونه است : يكى آن كه به ظاهر تن باشد از خانه و وطن سوى بيابان . و دوم آن كه به سير دل بود از اسفل السافلين سوى ملكوت . و از اين دو سفر ، شريف‌تر سفر باطن است ، زيرا كسى كه از حالى كه بر آن زاده است نگذرد و بدانچه از جد و پدر تقلد نموده است بسنده كند ، درجهء قصور لازم گرفته باشد ، و به مرتبت [ 253 
  ] نقص قانع شده ، و عرصه‌اى را كه عرض آن به فراخى آسمان‌ها و زمين است به تاريكى زندان و تنگى حبس بدل كرده ، شعر :\r\n و لم ار في عيوب النّاس عيبا * كنقص القادرين على التّمام \r\n\r\n\r\n","description":"","footnote":"\r\n( 1 ) سهل ، زمين نرم ، دشت هموار .\r\n( 2 ) به دو ، باديه ، روستا .\r\n( 3 ) حضر ، شهر .\r\n","page_name":" 529 ","page_number":537},
  {"content":"\r\n\r\nاى ، در عيبها هيچ عيبى بتر از آن نيست كه كسى را صلاحيت و استعداد آن باشد كه به درجه‌اى عالىتر و منصبى منيفتر ترقى تواند كرد ، و او به درجهء نازل‌تر و مرتبهء خسيس‌تر راضى شود .\r\nالاّ آن است كه اقتحام اين سفر چون كارى بس خطير است ، از بدرقهء آن از بيم راه ناگزير است ، چون راه پوشيده است و بدرقه از جهت راهبر مفقود است ، و مسافران از كارهاى جليل به بهره‌هاى قليل قانع ، و مسالك آن مندرس است و منازل آن منطمس ، و كاروانيان منقطع ، و رياض نفوس و ملكوت و آفاق آن از تماشا كنندگان خالى .\r\nو حق تعالى دعوت فرموده است به قول خود ، قوله تعالى :  سَنُرِيهِمْ آياتِنا فِي الْآفاقِ وَ فِي أَنْفُسِهِمْ  « 4 » ، اى ، دلايل قدرت و وحدانيت خود را در أقطار و آفاق آسمان و در نفوس و أبدان ايشان بديشان مىنماييم . و به قول خود :   وَ فِي الْأَرْضِ آياتٌ لِلْمُوقِنِينَ ، وَ فِي أَنْفُسِكُمْ أَ فَلا تُبْصِرُونَ   « 5 » اى ، در زمين دلالت قدرت است ارباب يقين را . و در نفسهاى شما نيز ، آيا نمىبينيد آن را و بدان دليل نمىگيريد ؟ و بر تقاعد از اين سفر و تكاهل از اين حركت انكار فرموده به قول خود :   وَ إِنَّكُمْ لَتَمُرُّونَ عَلَيْهِمْ مُصْبِحِينَ ، وَ بِاللَّيْلِ أَ فَلا تَعْقِلُونَ   « 6 » اى ، شما كه شب و روز بر منزلهاى ايشان مىگذريد ، آيا بدان عبرت نمىگيريد ؟ و به قول خود :  وَ كَأَيِّنْ مِنْ آيَةٍ فِي السَّماواتِ وَ الْأَرْضِ يَمُرُّونَ عَلَيْها وَ هُمْ عَنْها مُعْرِضُونَ  « 7 » ، اى ، چه بسيار از دلايل وحدانيت است در آسمان و زمين كه بر آن مىگذرند و در آن تفكر نمىكنند .\r\nپس هر كه را اين سفر ميسر شود ، سير او در بهشتى كه عرض آن به فراخى آسمان و زمين است متنزّه باشد ، اگر چه به تن ساكن باشد و در وطن مستقر . و آن سفرى است كه در حياض « 8 » و رياض آن تنگى نباشد ، و تزاحم و توارد در آن زيان ندارد . بل از بسيارى مسافران غنيمتهاى آن بسيارى پذيرد ، و ثمرات و فوايد آن تضاعف گيرد . چه غنيمتهاى آن دايم است كه ممنوع نباشد ، و ثمرات آن متزايد است كه مقطوع نگردد ، مگر چون مسافر را در سفر فترتى پديد آيد و در حركت توقفى روى نمايد . چه حق تعالى قومى را تغيير نفرمايد تا ايشان كار خود را تغيير نكنند ، قوله تعالى :  ذلِكَ بِأَنَّ اللَّهَ لَمْ يَكُ مُغَيِّراً نِعْمَةً أَنْعَمَها عَلى قَوْمٍ حَتَّى يُغَيِّرُوا ما بِأَنْفُسِهِمْ  « 9 » . و چون از شاهراه عدل عدول نمايند ، حق تعالى دلهاى ايشان را بگرداند ، قوله تعالى :\r\n\r\n\r\n","description":"","footnote":"\r\n( 4 ) فصّلت 41 - 153 .\r\n( 5 ) ذاريات 51 - 20 و 21 .\r\n( 6 ) صافات 37 - 137 و 138 .\r\n( 7 ) يوسف 12 - 105 .\r\n( 8 ) حياض ، حوضها .\r\n( 9 ) انفال 8 - 53 .\r\n","page_name":" 530 ","page_number":538},
  {"content":"\r\n\r\n فَلَمَّا زاغُوا أَزاغَ اللَّهُ قُلُوبَهُمْ  « 10 » . و از حضرت بارى تعالى ظلم متصور نيست ، قوله تعالى :  وَ ما رَبُّكَ بِظَلَّامٍ لِلْعَبِيدِ  « 11 » . و ليكن بندگان بر خود ستم كنند ، قوله تعالى :  وَ لكِنْ أَنْفُسَهُمْ يَظْلِمُونَ  « 12 » .\r\nو هر كه را اهليت آن ندهند كه در اين ميدان جولان نمايد و در اين بستان تنزّه كند ، بسى باشد كه به ظاهر تن خود در مدتى مديد فرسنگها سفر كند - اما براى تجارت دنيا و اما براى ذخيرت آخرت - پس اگر مطلوب او علم و دين باشد ، يا كفايت براى استعانت بر دين ، از سالكان راه آخرت باشد . و سفر او را شرطها و أدبها بود كه اگر آن را مهمل گذارد از طالبان دنيا و پسروان شيطان باشد ، و اگر بدان مواظبت نمايد سفر او از فايده‌هايى خالى نماند كه او را به طالبان آخرت رساند . و ما ادبهاى آن در دو باب بيان كنيم ، ان شاء اللّه :\r\nباب اول در ادبهاى سفر ، از اول حركت تا آخر باز گشتن ، و در نيت سفر و فايدهء آن ، در دو فصل باب دوم در آن چه مسافر را از آموختن آن چاره نيست ، از رخصتهاى سفر و شناختن دليلهاى قبله و اوقات آن [ 254 
  ]\r\n\r\n\r\n","description":"","footnote":"\r\n( 10 ) صف 61 - 5 .\r\n( 11 ) فصلت 41 - 46 .\r\n( 12 ) آل عمران 3 - 117 .\r\n","page_name":" 531 ","page_number":539},
  {"content":"\r\n . \r\n","description":"","footnote":"","page_name":" 532 ","page_number":540},
  {"content":"\r\n\r\n\r\nباب اول در ادبهاى سفر از اول حركت تا آخر باز گشتن و در نيت سفر و فايدهء آن\r\n( 1 ) و در اين باب دو فصل است .\r\n\r\nفصل اول - در فايده‌هاى سفر و فضيلت و نيت آن\r\n( 2 ) بدان كه سفر نوعى حركت و مخالطت است . و در آن فايده‌ها و آفت‌هاست ، چنان كه در « كتاب صحبت و عزلت » ياد كرده‌ايم . و فايده‌هايى كه باعث سفر است يا گريختن است و يا جستن . چه مسافر را يا از مقام خود مزعجى باشد ، كه اگر آن نيستى او را مقصدى نبودى كه سوى آن سفر گزيدى ، و يا مقصدى و مطلبى باشد ، و يا كارى است كه از نكايت آن گريزد : يا در دنيا باشد ، چون طاعون و و با كه در شهرى ظاهر شود . با ترس كه سبب آن فتنه‌اى و خصومتى بود ، يا گرانى : و آن يا عام باشد چنان كه ياد كرديم ، و يا خاص چنان كه در شهرى كسى را برنجاند و از آن شهر بگريزد . و يا در دين باشد ، چنان كه در مال و جاه و اتّساع اسباب كه وى را از تجرد براى خداى تعالى مانع باشد مبتلا گردد ، پس خواهد كه از آن گريزد و غربت و خمول اختيار كند ، و از توسع در مال و جاه احتراز واجب بيند ، يا از شهرى كه كسى را به قهر و عنف سوى بدعت خوانند ، و يا به اكراه و إجبار عملى در گردن وى كنند كه مباشرت آن روا نباشد و او از آن خلاص طلبد .\r\nاما كارى كه در سفر آن را مىطلبد يا دنياوى باشد ، چون مال و جاه ، و يا دينى . و دينى يا\r\n\r\n","description":"","footnote":"","page_name":" 533 ","page_number":541},
  {"content":"\r\n\r\nعلم باشد و يا عمل . و علم يا از علوم دينى باشد ، و يا علم اخلاق و صفات خود بر سبيل تجربه ، و يا علم آيات و عجايب زمين ، چون سفر ذو القرنين و گشتن او در اطراف و اكناف زمين . و اما عمل يا عبادت باشد يا زيارت . و عبادت ، چون حج و عمره و غزو ، و زيارت نيز از قربتهاست ، و مقصود آن يا جايى باشد چون مكه و مدينه و بيت المقدس و در بندهاى ميان كفر و اسلام ، چه مقيم شدن در آن قربت است ، و يا اوليا و علما باشند ، اما در حال وفات كه گور ايشان زيارت بايد كرد و اما در حال حيات كه مشاهدهء ايشان متبرك باشد و از ديدن احوال ايشان رغبت قوى گردد در اقتداى بديشان .\r\nپس اقسام سفر اين است ، و از اين تقسيم چهار قسم بيرون آيد :\r\n\r\nاول سفر براى طلب علم ،\r\n( 1 ) و آن « 13 » يا واجب باشد يا نفل ، و آن به اعتبار وجوب علم و نفليت آن بود . و آن علم يا علم كارهاى دينى باشد ، و يا علم اخلاق نفس ، و يا علم آيات خداى در زمين .\r\nو پيغامبر - صلّى اللّه عليه و سلم - گفته است : من خرج من بيته في طلب العلم فهو في سبيل اللّه حتّى يرجع ، اى ، هر كه از خانهء خود براى طلب علم بيرون آيد ، او در راه خداى تعالى باشد تا آن گاه كه باز گردد . و در خبر ديگر است : من سلك طريقا يلتمس فيه علما سهّل اللّه له طريقا إلى الجنّة ، اى ، هر كه در راهى رود كه در آن علم طلبد ، حق تعالى براى وى راهى سوى بهشت ميسر گرداند .\r\nو سعيد مسيب در طلب يك حديث روزها سفر كردى . و شعبى گفت : اگر مردى از شام به اقصاى يمن رود براى كلمه‌اى كه به راه راست دلالت كند ، سفر او ضايع نباشد . و جابر عبد اللّه از مدينه رحلت كرد سوى مصر با جماعتى از صحابه و يك ماه برفتند براى حديثى كه از عبد اللّه انيس انصارى بديشان رسيده بود كه از پيغامبر - صلّى اللّه عليه و سلم - روايت مىكرد ، تا از وى بشنيدند . و از زمان صحابه تا زمان ما از مذكوران و محصّلان علم كم كسى است كه نه براى تحصيل سفر كرده است .\r\nو اما علم اخلاق نفس آن نيز مهم است كه سلوك راه آخرت جز به اصلاح خلق و تهذيب آن ميسر نشود ، و هر كه بر اسرار باطن و خبايث صفات خود مطلع نگردد ، دل خود را از آن پاك\r\n\r\n\r\n","description":"","footnote":"\r\n( 13 ) سفر .\r\n","page_name":" 534 ","page_number":542},
  {"content":"\r\n\r\nنتواند كرد . و سفر است كه اخلاق مرد را برهنه كند . و حق تعالى پوشيدهء اهل آسمان و زمين بدان ظاهر گرداند .\r\nو سفر را بدين سبب سفر مىخوانند كه پوشيده‌ها را كشف كند . و سفر برهنه كردن روى را گويند . و براى آن عمر - رضى اللّه عنه - مردى را كه گواهى را تعريف مىكرد « 14 » ، گفت كه هل صحبته في السّفر الّذي يستدلّ به على مكارم الاخلاق ، اى ، آيا در سفر با وى مصاحبت كرده‌اى كه بدان بر مكارم اخلاق او دليل [ 255 
  ] توان گرفت ؟ گفت : نه . گفت : همانا كه تو وى را نشناسى . و بشر حافى گفتى : اى گروه پارسايان ، سفر كنيد تا پاكيزه شويد . زيرا آب تا جارى است پاكيزه است ، و چون مقام آن به يك موضع بسيار شود تغيّر پذيرد .\r\nو در جمله نفس چون در وطن خود باشد و اسباب آسايش او ممهّد بود ، خبايث وى ظاهر نشود ، زيرا كه به آن چه موافق طبع اوست از مألوفات معتاد انس گرفته باشد . اما چون رنج سفر بر وى نهاده شود و از مألوفات دور كرده آيد و به مشقت غربت ممتحن گردد ، غايله‌هاى وى روشن شود و بر عيبهاى وى وقوف افتد ، و مشغول شدن به علاج آن ممكن گردد . و ما در « كتاب عزلت » فايده‌هاى مخالطت ياد كرده‌ايم ، و سفر مخالطتى است با زيادت مشغولى و تحمل مشقت .\r\nو اما آيات الهى كه در زمين است در ديدن آن اهل بصيرت را فايده‌هاست . چه در زمين ديههايى است به يك ديگر نزديك و كوه‌ها و بيابانها و درياها و انواع حيوان و نبات . و هيچ چيزى نيست كه نه آن بر وحدانيت وى گواهى مىدهد ، به زبانى تيز « 15 » تسبيح وى مىگويد كه آن را در نيابد جز كسى كه با حضور دل گوش دارد .\r\nو اما منكران و غافلان و كسانى كه به زهرات دنيا « 16 » كه لمعان « 17 » سراب را ماند فريفته شده‌اند ، آن را نبينند و نشنوند . زيرا كه از شنوايى معزولند و از ديدن آيات پروردگار خود محجوب ، قوله تعالى :  يَعْلَمُونَ ظاهِراً مِنَ الْحَياةِ الدُّنْيا وَ هُمْ عَنِ الْآخِرَةِ هُمْ غافِلُونَ  « 18 » ، اى ، ظاهرى از زندگانى دنيا را مىدانند و از آخرت غافلند . و مراد از شنوايى در اينجا شنوايى ظاهر نيست ، چه آن كسان را كه بدين آيه خواسته است ، از شنوايى ظاهر معزول نبودند ، و مراد بدان شنوايى باطن است . و به شنوايى ظاهر جز آوازها نتوان دريافت ، و در آن آدميان با ديگر حيوانات\r\n\r\n\r\n","description":"","footnote":"\r\n( 14 ) تعريف كردن ، شناساندن .\r\n( 15 ) زبان تيز ، زبان فصيح .\r\n( 16 ) زهرات دنيا ، خوبيها و تازگيهاى دنيا ، در شرح زبيدى : ( زهرة الدنيا ) اى متاعها ( 6 - 386 ) .\r\n( 17 ) لمعان ، درخشندگى .\r\n( 18 ) روم 30 - 7 .\r\n","page_name":" 535 ","page_number":543},
  {"content":"\r\n\r\nشريك‌اند . و اما به شنوايى باطن زبان حال در توان يافت ، و آن نطقى است وراى نطق مقال كه گفتار گوينده‌اى را مىماند كه سخن ميخ و ديوار را حكايت مىكند ، كه ديوار ميخ را گفت كه مرا چرا مىشكافى ؟ ميخ گفت : آن كس را بپرس كه مرا مىكوبد ، چه سنگى وراى من است كه مرا بر رأى من نگذاشته است .\r\nو هيچ ذره‌اى در آسمان و زمين نيست كه نه آن را به وحدانيت خداى تعالى انواع گواهى نيست ، و آن توحيد آن است ، و بر تقديس وى هم انواع گواهيهاست كه آن تقديس وى است ، و ليكن تسبيح آن را در نيابند ، زيرا كه از تنگناى شنوايى ظاهر به فضاى شنوايى باطن سفر نكرده‌اند ، و از ركاكت زبان مقال به فصاحت زبان حال نرسيده .\r\nو اگر هر عاجزى بر مثل اين سفر قادر باشد ، سليمان - عليه السّلام - به دريافت زبان مرغان مخصوص نباشد ، و موسى - عليه السّلام - به شنيدن كلام رحمان ، كه تقديس آن از مشابهت حروف و اصوات واجب است ، متميز نشود .\r\nو هر كه سفر گزيند تا استقراء كند اين گواهيها را كه به خطوط الهى بر صفحات جمادات نوشته شده است ، سفر او به تن دراز نشود ، بل در يك موضع قرار گيرد ، و دل خود را فارغ گرداند براى تمتع به شنيدن نغمات تسبيحات از آحاد ذرات . پس وى را به گشتن در بيابان چه كار ؟ چه از ملكوت آسمان مقصود وى حاصل است ، و از پيمودن بيابان استغنايى تمام دارد . چه خورشيد و ماه و ستارگان مسخرند به فرمان او ، و سوى چشمهاى اهل بصيرت در ماه و سال بارها سفر مىكنند ، بل هميشه بر توالى اوقات در حركت آيند . و بغايت غريب باشد كه در گشتن به يگان يگان مسجد رنج برد كسى كه كعبه را فرموده‌اند كه گرد وى گردد ، و نيك بديع بود كه در اكناف و اطراف زمين طواف كند كسى كه أقطار آسمان‌ها گرد وى طواف مىكند .\r\nپس ما دام كه مسافر محتاج باشد كه عالم شهادت را به بصر ظاهر ببيند ، او هنوز در منزل اول باشد از منازل روندگان الهى و مسافران حضرت او ، و چنانستى كه بر در خانه معتكف است ، و به فراخى صحرا نرسيده است .\r\nو بسيارى مقام را در اين منزل سببى نيست مگر بد دلى و عاجزى . و براى آن يكى از ارباب دل گفت كه مردمان چنين گويند كه « چشمها بگشاييد تا ببينيد » . و من مىگويم كه « چشمها پيش گيريد تا ببينيد . » و هر يكى از اين دو سخن حق است . اما اول خبر از منزل اول است كه نزديك است به خانه . و دوم خبر از منزلهايى است كه پس از آن است و از خانه دور است . و\r\n\r\n","description":"","footnote":"","page_name":" 536 ","page_number":544},
  {"content":"\r\n\r\nشارع « 19 » آن نشود جز كسى كه بر مخاطره اقدام نمايد . و آن كس كه بدان رسد بسيار باشد كه سالها در آن گمراه بماند ، و بسيار باشد كه توفيق دست او گيرد و به صراط مستقيم راه نمايد . و هلاك شوندگان از سالكان اين راهها بيشتر باشند . و ليكن سياحت كنندگان كه به نور توفيق راه يابند [ 256 
  ] و از مهالك آن مسالك برهند ، به نعمت آن جهانى و ملك جاودانى رسند . و ايشان آن كسانى باشند كه حكم أزلي به سعادت ايشان سابق شده است .\r\nو اين ملك را به ملك دنيا قياس گير . چه طالبان ملك دنيا به اضافت « 20 » بيشتر مردمان اندك باشند . و چون مطلوب بزرگ باشد و با خطر ، كم كسى در طلب آن موافقت كند . إذا عظم المطلوب قلّ المساعد . و طالبان را مصيبت هلاك بيش از آن باشد كه اصابت ملك . و عاجز بد دل به سبب بزرگى خطر و بسيارى رنج ملك نطلبد ، شعر :\r\n و إذا كانت النّفوس كبارا * تعبت في مرادها الاجسام \r\nاى ، چون جانها بزرگ باشد ، تن‌ها در تحصيل مراد آن رنج بيند . و حق تعالى عزت و ملك را در دين و دنيا جز در متن خطر ننهاده است . و گاه باشد كه عجز و بد دلى را حزم و حذر نام كنند ، شعر :\r\n يرى الجبناء انّ الجبن حزم * و تلك خديعة الطّبع اللّئيم \r\nاى ، بد دلان چنان دانند كه بد دلى هشيارى است ، و آن فريبش طبع لئيم است .\r\nپس اين است حكم سفر ظاهر كه مراد از آن سفر باطن باشد به مطالعت دلايل زمين . و ما به غرضى كه قصد آن داريم باز گرديم و قسم دوم را بيان كنيم .\r\n\r\nقسم دوم و آن قسم آن است كه براى عبادت سفر كند :\r\n( 1 ) يا غزو يا حج . و ما فضيلت آن و أدبها و كارهاى ظاهر و باطن آن در « كتاب اسرار حج » ياد كرده‌ايم . و زيارت گور پيامبر - صلّى اللّه عليه و سلم - و صحابه و تابعين و ديگر علما و اوليا در جملهء آن داخل شود . چه هر كه مشاهدهء او در حال حيات متبرك باشد ، زيارت گور او بعد از وفات متبرك بود . و سفر براى اين غرض روا باشد . و\r\n\r\n\r\n","description":"","footnote":"\r\n( 19 ) شارع ، رونده .\r\n( 20 ) به اضافت ، به نسبت .\r\n","page_name":" 537 ","page_number":545},
  {"content":"\r\n\r\nاز آن مانع نباشد آن چه پيغامبر - صلّى اللّه عليه و سلم - گفته است : لا تشدّ الرّحال الاّ إلى ثلاثة مساجد :\r\nمسجدى هذا و المسجد الحرام و المسجد الاقصى ، اى ، سفر نبايد كرد مگر سوى سه مسجد : اين مسجد من و مسجد مكه و مسجد بيت المقدس . زيرا كه اين خبرها در مسجدها وارد شده است ، و مسجدها پس از اين سه مسجد برابر است . و الا ميان زيارت مشاهد انبيا و علما و اوليا فرقى نيست در اصل فضيلت ، اگر چه درجات آن تفاوتى عظيم دارد ، به اعتبار آن كه درجات ايشان در حضرت الهى مختلف است .\r\nو در جملهء زيارت زندگان از زيارت مردگان اولى باشد . و فايده از زيارت زندگان طلب بركت دعاست ، و بركت ديدن ايشان ، كه ديدن روى عالمان و پارسايان و نگريستن در ايشان عبادت است . و در آن نيز تحريك رغبت است در اقتدا كردن بديشان ، و اخلاق و آداب ايشان گرفتن . و آن بيرون « 19 » فايده‌هاى علمى است كه اقتباس آن از انفاس و افعال ايشان چشم توان داشت . و چگونه بر اين جمله نباشد ، كه مجرّد زيارت برادران الهى فضلى دارد چنان كه در « كتاب صحبت » ياد كرده‌ايم . و در تورات است كه چهار ميل برو و برادرى الهى زيارت كن .\r\nاما بقعه‌ها در زيارت موضعها معنيى نيست بيرون « 20 » اين سه مسجد و بيرون « 21 » ثغرها براى مقيم شدن در آن ، چه حديث در تخصيص اين سه مسجد ظاهر است در اينكه لا تشدّ الرّحال لطلب بركة البقاع الاّ إلى المساجد الثّلاثة . و فضيلت مكه و مدينه در « كتاب حج » ياد كرده‌ايم . و بيت المقدس را نيز فضيلت بسيار است . ابن عمر از مدينه بيرون آمد و به بيت المقدس رفت تا پنج نماز در آن بگزارد و روز ديگر باز گشت « 22 » . و سليمان - صلوات اللّه عليه - از خداى تعالى در خواسته است كه هر كه در آن مسجد رود و مقصود او جز گزاردن نماز نبود ، خداى نظر رحمت خود از وى منقطع نگرداند و از گناهان وى را بيرون آرد چنان كه روز ولادت بوده است . و حق تعالى اين دعاى او را اجابت فرموده است .\r\n\r\nقسم سوم آن كه سفر او براى گريختن باشد از سببى كه دين را مشوّش كند .\r\n( 1 ) و اين نيز نيكوست . و گريختن از آن چه آدمى را طاقت آن نباشد از سنتهاى پيغامبران است - عليهم السلام . و از آن جمله كه\r\n\r\n\r\n","description":"","footnote":"\r\n( 19 ) بيرون ، سواى .\r\n( 20 ) بيرون ، سواى .\r\n( 21 ) بيرون ، سواى .\r\n( 22 ) يعنى يك روز تمام در آن جا ماند و پس از گزاردن يك دوره نمازهاى پنجگانه به مدينه باز گشت .\r\n","page_name":" 538 ","page_number":546},
  {"content":"\r\n\r\nگريختن از آن واجب است ولايت است و جاه و بسيارى علايق و اسباب ، چه آن همه فراغ خاطر را مشوش كند . و دين جز به دلى كه از غير خداى - عز و جل - فارغ باشد كمال نپذيرد . و اگر فراغ آن تمام نباشد ، به اندازهء فراغ صورت بندد كه به دين مشغول شود . و در دنيا فراغت دل از مهمات و حاجات ضرورى امكان ندارد ، و ليكن تخفيف و تثقيل « 23 » آن ممكن است . و سبك باران نجات يابند و گرانباران هلاك شوند .\r\nو شكر مر خداى را كه نجات آدمى را به فراغ مطلق از همهء وزرها و گرانيها متعلق نگردانيده است ، بلكه سبك بار را به فضل خود قبول فرموده است ، و رحمت خود را شامل وى گردانيده است . [ 357 
  ] و سبك بار آن كس است كه دنيا بزرگتر همّ او نيست . و آن در وطن ميسر نشود كسى را كه جاه او واسع باشد و علايق او بسيار . و مقصود او تمام نشود جز به غربت و خمول ، و قطع علاقتهايى كه از آن چاره نباشد ، تا نفس خود را مدتى رياضت دهد . پس بسيار باشد كه حق تعالى وى را به مدد خود معونت كند ، و بدانچه نفس او قوى شود و دل وى آرام گيرد ، بر او انعام فرمايد ، پس سفر و حضر نزديك وى يكسان شود ، و چيزى وى را از آن مانع نيايد از آن چه او در صدد آن است از ذكر خداى - عز و جل . و آن بغايت عزيز « 24 » الوجود است ، بل غالب دلها ضعيف و قاصر است از آن چه هم به خلق پردازد و هم به خالق . و اين قوّت جز انبيا و اوليا را نباشد . و رسيدن بدان از راه كسب دشوار است ، اگر چه كسب و مجاهده را هم در آن مدخلى است .\r\nو مثال تفاوت قوّت باطن در آن چون تفاوت قوّت ظاهر است در اعضا . چه روا باشد كه مردى تواناى تمام اندام ، سخت عصب محكم به نيت ، پانصد من بار مثلا بر دارد ، و اگر ضعيفى بيمار خواهد كه از راه ممارست بسيار و بتدريج و اندك اندك برداشتن به مرتبت او برسد نتواند ، پس به سبب جهد و ممارست ، در قوّت وى نوعى زيادتى حاصل شود اگر چه به مرتبهء او نرسد . پس به سبب نوميدى از رسيدن به مرتبه‌هاى بلندتر نبايد كه كوشيدن را بگذارد ، چه آن غايت نادانى و نهايت گمراهى است .\r\nو مفارقت وطن از عادت سلف بوده است هنگامى كه از ترس فتنه‌ها ايمن نتواند بود .\r\nسفيان ثورى گفت : اين روزگار بدى است ، گمنام در آن ايمن نيست ، پس حال مشهور چگونه\r\n\r\n\r\n","description":"","footnote":"\r\n( 23 ) تنقيل ، گرانبار گردانيدن .\r\n( 24 ) عزيز ، كمياب ، نادر .\r\n","page_name":" 539 ","page_number":547},
  {"content":"\r\n\r\nباشد ؟ اين روزگارى است كه مرد را از شهرى به شهرى نقل بايد كرد ، هر گاه كه به جايى مشهور شود بايد جاى ديگر رود . و بو نعيم گفت : سفيان ثورى را ديدم كه سبويى بر دست و انبانى بر پشت انداخته ، گفتم : كجا مىروى ؟ گفت : شنيده‌ام كه در فلان موضع نرخها ارزان است ، آن جا مىروم تا مقيم شوم ، چه آن جا به سلامت دين و كمى انديشه نزديك‌تر باشد . و اين گريختن است از گرانى نرخ . و سرّى سقطى چون زمستان بيرون شدى صوفيان را گفتى كه ماه آذار « 25 » بگذشت و برگ درختان تازه گشت و وقت سفر آمد ، هلا سفر كنيد . و إبراهيم خوّاص بيش از چهل روز در شهرى مقام نكردى ، و او از متوكّلان بودى و مقيم شدن را اعتماد بر آن اسباب دانستى كه توكل را زيان دارد . و اسرار اعتماد بر اسباب در « كتاب توكل » بخواهد آمد .\r\n\r\nقسم چهارم آن كه سفر براى گريختن باشد از چيزى كه تن را باطل كند ،\r\n( 1 ) چون طاعون ، يا مال را زيان دارد ، چون قحط و آن چه بدان ماند . و در آن حرجى نيست ، بل بسيار باشد كه در بعضى جايها واجب بود و در بعضى جايها مستحب ، به اعتبار وجوب آن چه بر آن مرتب شود از فايده‌ها و استحباب آن . و ليكن طاعون از آن مستثنى است ، و از او نبايد گريخت براى نهيى كه آمده است ، كه اسامهء زيد روايت كرد كه پيغامبر - صلّى اللّه عليه و سلم - گفت : انّ هذا الوجع او السّقم رجز عذّب اللّه به بعض الامم قبلكم ثمّ بقي بعد في الارض فيذهب المرّة و يأتي الأخرى ، فمن سمع به في ارض فلا يقدمنّ عليه و من وقع بأرض و هو بها فلا يخرجنّه الفرار منه ، اى ، اين درد يا اين رنجورى عذابى است كه حق تعالى بعضى امتان را كه پيش از ما بودند بدان عذاب فرموده است ، پس آن هنوز در زمين باقى مانده است ، گاهى رود و گاهى آيد ، پس هر كه بشنود كه آن در زمينى هست ، بايد كه در آن زمين نرود ، و اگر در زمينى كه او در آن باشد اتفاق افتد ، بايد كه از آن نگريزد .\r\nو عايشه - رضى اللّه عنها - روايت كرد كه پيغامبر - صلّى اللّه عليه و سلم - گفت : انّ فناء امّتى بالطّعن و الطّاعون ، اى ، نيست شدن امت من به جنگ باشد و به طاعون . گفتند : جنگ را مىدانيم ، طاعون چيست ؟ گفت : غدّة كغدّة البعير تأخذهم في مراقهم ، المسلم الميّت منه شهيد ، و المقيم عليه المحتسب كالمرابط في سبيل اللّه ، و الفارّ منه كالفارّ من الزّحف ، اى ، غده‌اى باشد چون غدهء اشتر كه در جايهاى\r\n\r\n\r\n","description":"","footnote":"\r\n( 25 ) آذار ، نام ماه اول بهار از سال روميان .\r\n","page_name":" 540 ","page_number":548},
  {"content":"\r\n\r\nنرم از اندامهاشان پديد آيد ، و هر مسلمانى كه در آن بميرد شهيد باشد ، و كسى كه بر آن اقامت نمايد از راه حسبت ، چون كسى بود كه در ثغرى براى خداى تعالى مقيم شود ، و كسى كه از آن بگريزد چون كسى باشد كه از قتال كافران - چون هر دو صف فراهم آيند - بگريزد .\r\nو مكحول دمشقى از امّ ايمن روايت كرد كه پيغامبر - صلّى اللّه عليه و سلم - بعضى اصحاب و اهل خود را وصيت كرد و گفت كه لا تشرك باللّه شيئا و ان عذّبت او خوّفت ، و أطع والديك و ان امراك ان تخرج عن كلّ شيء هو لك فاخرج منه ، و لا تترك الصّلاة عمدا فانّ من ترك الصّلاة عمدا فقد [ 258 
  ] برئت ذمّة اللّه ، و ايّاك و الخمر فانّها مفتاح كلّ شرّ ، و ايّاك و المعصية فانّها تسخط اللّه ، و لا تفرّ من الزّحف ، و ان أصاب النّاس موتان « 26 » و أنت فيهم فاثبت فيهم ، و أنفق من طولك على اهل بيتك ، و لا ترفع عصاك عنهم اخفهم باللّه ، اى ، خداى را به چيزى شريك ميار ، اگر چه تو را بترسانند يا عذاب كنند ، و مادر و پدر خود را فرمانبر باش و اگر تو را فرمايند كه كل آن چه دارى بگذار ، بگذار ، و نماز را به عمد مگذار كه هر كه به عمد ترك آن كند ، زينهار خداى تعالى از وى بيزار شده باشد ، و از خمر بپرهيز كه آن كليد همهء بديهاست ، و از معصيت بپرهيز كه آن خداى را به خشم آرد ، و از قتال با كافران - وقتى كه هر دو صف فراهم آيند - مگريز ، و اگر مردمان را وبايى رسد و تو در ميان ايشان باشى ، ثابت قدم باش ميان ايشان ، و بر اهل بيت خود تا توانى نفقت كن ، و عصاى خود از ايشان بر مدار - اى ، أدب ايشان فرو مگذار - و از خداى تعالى ايشان را بترسان .\r\nپس اين احاديث دليل مىكند كه از طاعون نبايد گريخت ، و در شهرى كه طاعون باشد نبايد رفت . و سرّ آن در « كتاب توكل » بخواهد آمد .\r\nو اين اقسام سفر است . و از اين ظاهر شد كه سفر مذموم و محمود و مباح باشد .\r\nو مذموم دو قسم است : حرام ، چون سفر كسى كه عاق باشد ، و گريختن بنده . و مكروه ، چون بيرون آمدن از شهر طاعون زده .\r\nو محمود دو قسم بود : واجب ، چون حج و طلب علمى كه بر هر مسلمانى فريضه است . و مستحب ، چون زيارت علما و زيارت مشاهد ايشان .\r\nو از اين سببها نيت سفر ظاهر شود . چه معنى نيت بر انگيخته شدن است براى سبب\r\n\r\n\r\n","description":"","footnote":"\r\n( 26 ) ( موتان ) به ضم ، الموت الكثير الذريع ( زبيدى ، 6 - 392 ) .\r\n","page_name":" 541 ","page_number":549},
  {"content":"\r\n\r\nانگيزنده ، و بر خاستن براى اجابت داعيه . و در همهء سفرها بايد كه نيت آخرت باشد ، و آن در واجب و مندوب ظاهر است ، و در مكروه و محظور محال .\r\nو اما مباح هر گاه كه مقصود او در طلب مال تعفف « 27 » باشد از سؤال و نگاه داشتن ستر مروت بر اهل و عيال و صدقه دادن آن چه از حاجت فاضل آيد ، اين سفر بدين نيت از اعمال آخرت مباح شود . و اگر به حج رود و باعث او ريا و سمعت باشد ، آن از اعمال آخرت بيرون آيد . و قول پيغامبر - صلّى اللّه عليه و سلم : الاعمال بالنّيات عام است در واجبات و مندوبات و مباحات ، بيرون از محظورات ، چه نيت را اثرى نباشد در بيرون آوردن آن از محظورات .\r\nو پيغامبر - صلّى اللّه عليه و سلم - گفت : « 28 » انّ اللّه قد وكّل بالمسافرين ملائكة ينظرون إلى مقاصدهم فيعطى كلّ واحد على نحو نيّته ، فمن كانت نيّته الدّنيا اعطى منها و نقص من آخرته أضعافه و فرّق عليه همّه و كثر بالحرص و الرّغبة شغله ، و من كان نيّته الآخرة اعطى من البصيرة و الحكمة و الفطنة و فتح له باب من التّذكرة و العبرة به قدر نيّته و جمع له همّه و دعت له الملائكة و استغفرت له ، اى ، حق تعالى بر مسافران فريشتگانى موكل گردانيده است كه مقاصد ايشان را مىنگرند و هر يكى را بر مثل نيت او پاداش مىدهند ، پس هر كه نيت او دنيا باشد ، از آن او را داده شود و أضعاف آن از آخرت او كم كرده آيد و همت او پراكنده گردانند و مشغولى او به حرص و رغبت بسيار شود ، و هر كه نيت او آخرت بود ، او را از بصيرت و حكمت و فطنت داده شود و درى از تذكره و عبرت به اندازهء نيت وى براى او گشاده كنند و همت او براى او جمع گردانند و فريشتگان براى وى دعا گويند و آمرزش خواهند .\r\nاما نظر در آن چه سفر فاضل‌تر يا اقامت ، مشابهت دارد بدانچه عزلت فاضل‌تر يا مخالطت . و طريق آن در « كتاب عزلت » ياد كرده‌ايم ، اين را از آن مفهوم بايد كرد . چه سفر نوعى است از مخالطت با زيادت رنج و مشقت ، كه همت را تفرقه كند ، و دل را پراكنده گرداند در حق بيشتر مردمان . و فاضل‌تر آن باشد كه معونت آن در دين بيشتر بود . و نهايت ثمرهء دين در دنيا تحصيل معرفت خداى است ، و تحصيل انس به ذكر خداى تعالى . و انس به دوام ذكر خداى تعالى حاصل آيد ، و معرفت به دوام فكر . و هر كه طريق فكر و ذكر نياموزد بر آن قادر نشود .\r\n\r\n\r\n","description":"","footnote":"\r\n( 27 ) تعفف ، خويشتن‌دارى از حرام و سؤال از مردم .\r\n( 28 ) در عربى : و قد قال بعض السلف .\r\n","page_name":" 542 ","page_number":550},
  {"content":"\r\n\r\nو سفر در ابتدا معين است در آموختن ، و اقامت در انتها معين است بر كار كردن بدانچه آموخته است ، و اما سياحت در زمين على الدوام از مشوّشات دل است ، مگر در حق كسانى كه نيك قوى باشند . چه تن مسافر و متاع او بر شرف هلاك است ، مگر آن چه خداى تعالى آن را نگاه دارد . پس انديشهء مسافر همه مشغولى دل باشد : گاهى به ترسيدن به نفس و مال ، و گاهى به مفارقت آن چه در اقامت مألوف و معتاد او بوده است ، و [ 259 
  ] اگر با او مالى نباشد كه بر آن بترسد ، از طمع و چشم سوى خلق داشتن خالى نباشد . پس گاهى به سبب درويشى دل او ضعيف شود ، و گاهى به قوّت اسباب طمع قوى شود . و مشغولى به فرود آمدن و برداشتن مشوّش همهء حالها باشد « 29 » . پس نبايد كه مريد سفر كند مگر در طلب علمى ، يا مشاهدهء پيرى كه در سيرت به دو اقتدا كرده شود ، و رغبت در خير از مشاهدهء او حاصل آيد . پس اگر به نفس خود مستقل باشد و مستبصر « 30 » و راه فكرت و عمل بر وى گشاده گردد ، سكون وى را اولى .\r\nالا آن است كه بيشتر متصوفهء اين عصرها ، چون باطنهاى ايشان از فكرتهاى لطيف و علمهاى دقيق خالى است و با حق تعالى و ذكر او در خلوت انسى ندارند ، بطّال‌اند « 31 » و به كار و پيشه‌اى مشغول نيند ، با بطالت الفت گرفته‌اند و كار را گران شمرده ، و راه كسب را درشت دانسته و جانب خواستن و كديه را نرم ، و رباطهايى كه براى ايشان ساخته‌اند خوش شمرده‌اند « 32 » . و خادمان را كه براى قيام به خدمت اين گروه نصب كرده‌اند به كار گماشته‌اند ، و عقلها و دينهاى ايشان را مستخف گردانيده‌اند ، از آن روى كه مقصود ايشان از خدمت جز ريا و سمعت و انتشار صيت و اكتساب مال به طريق خواستن نيست ، براى آن كه تعلل « 33 » بسيارى اتباع كنند . پس ايشان را در خانقاهها حكمى نافذ نيست ، و مريدان و مسافران را تأديبى نافع نه ، و بر ايشان حجرى « 34 » قاهر نمىباشد . پس مرقعها پوشيده‌اند و خانقاه را منتزه « 35 » ساخته ، و بسيار باشد كه لفظهاى مزخرف از طامات « 36 » ياد گيرند ، پس در نفس خود نگرند كه به صوفيان تشبه نموده‌اند در خرقه و سياحت و در لفظ و عبارت و در ادبهايى از سيرت ايشان ، پس در خود گمان\r\n\r\n\r\n","description":"","footnote":"\r\n( 29 ) در شرح زبيدى : ( ثم الشغل بالحطه و الترحال من بقعة إلى بقعة ( مشوش بجميع الاحوال ) ( 6 - 394 ) .\r\n( 30 ) در شرح زبيدى : ( فان اشتغل بنفسه و استبصر ) .\r\n( 31 ) بطّال ، بىكار و كاهل .\r\n( 32 ) يعنى در خانقاههايى كه به نام درويشان در شهرها ساخته شده جا خوش كرده‌اند .\r\n( 33 ) تعلل ، بهانه كردن .\r\n( 34 ) حجر ، منع ، باز داشت .\r\n( 35 ) منتزه ، جاى آسايش و فرح .\r\n( 36 ) طامات ، آن چه صوفيان در حال وجد و غلبهء شهود حق بى اختيار بر زبان رانند .\r\n","page_name":" 543 ","page_number":551},
  {"content":"\r\n\r\nخير برند و پندارند كه هر چه سياه است خرماست ، و توهّم كنند كه مشاركت در ظاهر مساهمت « 37 » در حقايق اقتضا كند . و اين بغايت بعيد است ، و در نهايت بسيارى باشد حماقت كسى كه ميان فربهى و آماس تمييز نكند .\r\nپس آن جماعت دشمنان خداى تعالىاند . زيرا كه خداى - عز و جل - جوان فارغ را دشمن دارد ، و باعث ايشان بر سياحت جز جوانى و فراغت نيست ، مگر كسى كه براى حج و عمره سفر كند بى ريا و سمعت ، يا براى مشاهدهء پيرى كه در علم و سيرت او به دو اقتدا نمايد ، و اكنون شهرها از چنين كسى خالى است .\r\nمترجم مىگويد كه چون در عهد مصنف كه پيش از زمان ما به صد و بيست سال « 38 » حال بر اين جمله بوده است ، در زمان ما توان دانست كه بر چه جمله باشد . و العيان يغنى عن البيان ، و اللّه المستعان « 39 » .\r\nو همهء كارهاى دينى ضعيف گشته است و فساد به دو راه يافته ، مگر تصوف كه آن به كليت محو شده است و بطلان پذيرفته . زيرا كه علمها هنوز مندرس نشده است ، و عالم اگر چه عالم بد باشد ، فساد او در سيرت او بود نه در علم او . پس عالم بى عمل بماند ، و عمل غير علم است .\r\nو اما تصوف عبارتى است از تجريد دل براى خداى ، و استحقار آن چه جز خداى است . و حاصل آن به عمل دل و جوارح باز گردد . و هر گاه كه عمل فاسد شد اصل « 40 » فايت شود .\r\nو در سفرهاى اين جماعت فقها را نظر است ، از آن روى كه رنجانيدن نفس است بى فايده‌اى . و بعضى گفته‌اند كه آن ممنوع است . و ليكن صواب نزديك ما آن است كه به اباحت حكم كنيم ، زيرا كه بهرهء ايشان تفرج است از اندوه بطالت ، به ديدن شهرهاى مختلف . و اين بهره‌ها اگر چه خسيس است ، نفسهاى كسانى كه به ديدن اين بهره‌ها حركت مىكنند هم خسيس است . و در رنجانيدن حيوانى خسيس ، براى بهره‌اى خسيس كه وى را لايق باشد و به دو باز گردد ، و رنجه شونده او باشد و لذت يابنده او ، باكى نبود . و فتوا آن اقتضا كند كه در كارهاى مباح ، كه در آن نه منفعتى باشد و نه مضرتى ، عوام را گذاشته آيد .\r\n\r\n\r\n","description":"","footnote":"\r\n( 37 ) مساهمت ، مشاركت ، سهيم بودن .\r\n( 38 ) اين سخن مترجم گواه صادق ديگرى است كه اين دانشنامهء اسلامى در سال 620 هجرى ترجمه شده است . بنگريد به نسخهء خطى مدرسهء فيضيهء قم ، پشت برگ 309 .\r\n( 39 ) يعنى آن جا كه عيان است چه حاجت به بيان است .\r\n( 40 ) ( الأصل ) المحصول ( زبيدى ، 6 - 395 ) .\r\n","page_name":" 544 ","page_number":552},
  {"content":"\r\n\r\nپس سياحت كنندگان بى مهم دينى و دنياوى ، بل براى محض تفرج به ديدن شهرها ، چون ستوران باشند كه در صحرا گردند . پس در سياحت ايشان باكى نباشد ما دام كه شر خود را از مردمان باز دارند ، و در حال خود بر مردمان تلبيس نكنند . و معصيت ايشان در تلبيس باشد ، و خواستن « 41 » به اسم تصوف ، و خوردن از وقفهايى كه بر صوفيان وقف شده است . زيرا كه صوفى عبارتى است از مردى صالح ، عدل در دين خود ، با صفتهاى ديگرى وراى صلاح ، و « 42 » از اقل احوال ايشان « 43 » آن است كه از مال سلاطين خورند ، « 44 » و خوردن حرام از كباير است ، پس عدالت و صلاح با آن باقى نباشد . و اگر صوفى فاسق صورت بندد ، صوفى كافر و فقيه يهودى صورت بندد .\r\nو چنان كه فقيه عبارتى از مسلمانى « 45 » مخصوص است ، صوفى عبارتى از عدلى « 46 » مخصوص است كه در دين خود بدان مقدار اقتصار ننمايد كه بدان عدالت حاصل شود . و همچنين كسى كه در ظاهر [ 260 
  ] ايشان نگرد و باطن ايشان نشناسد و از مال خود ايشان را دهد بر سبيل تقرب به خداى - عز و جل - ستدن آن بر ايشان حرام باشد ، و آن چه خورده باشند سحت « 47 » بود . و بدين آن مىخواهيم كه چون دهنده چنان باشد كه اگر بواطن احوال ايشان داند ، ندهد .\r\nپس ، گرفتن مال به اظهار تصوف ، بى آن كه گيرنده به حقيقت آن متّصف باشد ، همچون گرفتن آن باشد به اظهار نسب پيغامبر - صلّى اللّه عليه و سلم - داشتن بر سبيل آن كه دعوى كند كه علوى است ، و او دروغزن باشد ، و مسلمانى براى دوستى اهل بيت پيغامبر - صلّى اللّه عليه و سلم - وى را مالى مىدهد ، و اگر دانستى كه در دعوى نسبت دروغ گفته است ندادى ، ستدن آن بر او حرام باشد ، پس صوفى همچنين باشد .\r\nو براى اين احتياط كنندگان احتراز كرده‌اند از خوردن به دين « 48 » . چه كسى كه در احتياط براى دين خود مبالغت نمايد در باطن خود هم از علتهايى خالى نباشد ، كه اگر آن رغبت كنندهء در مواسات او آن را بداند ، رغبت او در مواسات سستى پذيرد . پس لا جرم به نفس خود از بازار چيزى نخريدندى ، از بيم آن كه با ايشان مسامحت رود براى دين ايشان ، پس « 49 » خوردن ايشان به\r\n\r\n\r\n","description":"","footnote":"\r\n( 41 ) خواستن ، سؤال .\r\n( 42 ) در حالى كه .\r\n( 43 ) متصوفهء عصر مصنف .\r\n( 44 ) در نسخهء فيضيّه : از مال سلاطين نخورند ، در عربى : و من اقل صفات احوال هؤلاء أكلهم اموال السلاطين . متن طبق عربى تصحيح شد .\r\n( 45 ) ى نكره .\r\n( 46 ) ى نكره .\r\n( 47 ) سحت ، حرام .\r\n( 48 ) ( عن الاكل بالدين ) اى ، بمقابلته ( زبيدى ) .\r\n( 49 ) پس ، در نتيجه .\r\n","page_name":" 545 ","page_number":553},
  {"content":"\r\n\r\nدين بود « 49 » . و بر وكيل خود شرط كردندى و با وى تأكيد فرمودندى كه نگويد كه براى كه مىخرد .\r\nآرى اگر ستاننده چنان باشد كه دهنده از باطن او آن چه خداى تعالى مىداند بداند و در رأى او سستى پديد نيايد ، آن چه بستاند حلال باشد . و عاقل منصف از خود بداند « 50 » كه آن ممتنع است يا عزيز « 51 » الوجود . و مغرورى كه نفس خود را نداند « 52 » به نادانستن كار دين خود سزاوارتر بود ، چه نزديك‌تر چيزها به او دل اوست . و چون كار دل او بر او پوشيده است كار غير او وى را چگونه منكشف شود ؟\r\nو هر كه اين حقيقت داند ، هر آينه بر وى لازم بود كه جز از كسب خود نخورد ، تا از اين غايله فارغ باشد ، يا نخورد مگر از مال كسى كه بقطع داند كه اگر عيبهاى باطن او منكشف شود دهنده را مواسات او مانع نيايد . پس اگر طالب حلال و مريد راه آخرت مضطر شود به استدن مال ديگرى ، بايد كه تصريح كند و بگويد كه اگر مرا بدان مىدهى كه در من از روى دين اعتقادى دارى ، من مستحق آن نيم ، و اگر خداى - عز و جل - ستر من منكشف گرداند ، مرا به چشم تو قير نبينى ، بل اعتقاد كنى كه بترين خلقم ، يا از بدان ايشانم . پس اگر با اين سخن بدهد ، بستاند . چه بسيار باشد كه اين خصلت را از وى پسندند ، و آن اعتراف اوست بر نفس خود به ركاكت « 53 » دين ، و حلال نادانستن او آن چه را مىستاند . و ليكن نفس را اينجا مكرى و خداعى « 54 » است ، بايد كه آن را دريابد . و آن خداع آن است كه اين سخن بگويد براى اظهار آن كه صالحان را ماند در نكوهيدن نفس خود و حقير داشتن آن و نگريستن در آن به چشم دشمنى و خوارى . پس صورت سخن صورت قدح و ازدراء « 55 » باشد ، و باطن و روح آن مدح و اطراء « 56 » ، چه بسيار نكوهنده باشد نفس خود را كه او به عين آن نكوهيدن ستايندهء او باشد . پس نكوهيدن نفس در خلوت با نفس ستوده است ، و اما نكوهيدن در ملأ عين رياء است ، مگر آن كه آن را بر آن جمله تقرير كند كه شنونده بيقين داند كه او گناهكار است و بدان معترف . و اين از آن جمله است كه تفهيم آن « 57 » به قرينه‌هاى احوال ممكن باشد ، و تلبيس آن به قرينه‌هاى احوال هم ممكن بود . و آدم صادق - بينه و بين اللّه -\r\n\r\n\r\n","description":"","footnote":"\r\n( 49 ) يعنى اهل احتياط از اينكه صلاح و شهرتشان باعث شود كه بازاريان به هنگام خريد براى ايشان تخفيفى قايل شوند پرهيز مىكردند .\r\n( 50 ) از خود بداند ، خود مىداند .\r\n( 51 ) عزيز ، كمياب ، نادر .\r\n( 52 ) دانستن ، شناختن .\r\n( 53 ) ركاكت ، سستى ، ضعف .\r\n( 54 ) خداع ، حيله ، فريب .\r\n( 55 ) ازدراء ، احتقار ، حقير داشتن .\r\n( 56 ) اطراء ، مبالغه در مدح .\r\n( 57 ) در شرح زبيدى : تفهّمه .\r\n","page_name":" 546 ","page_number":554},
  {"content":"\r\n\r\nداند كه مخادعهء او خداى را چون مخادعهء او نفس خود را محال است . پس احتراز از امثال آن بر او متعذر نشود . پس اين است سخن در اقسام سفر و نيت مسافر و فضيلت آن .\r\n\r\nفصل دوم - در آداب مسافران از اول حركت تا آخر باز گشتن\r\n\r\nو آن يازده أدب است .\r\n\r\nاول آن كه آغاز كند از رد مظلمتها و گزاردن وامها و ساختن نفقة آن را كه بر او نفقهء او لازم بود ،\r\n( 1 ) و ردّ وديعه اگر باشد ، و توشهء راه جز از حلال پاك نسازد ، و چندانى توشه ستاند كه با رفيقان « 57 » بدان مسامحت تواند كرد . ابن عمر گفت كه پاكى توشه در سفر از كرم مرد بود .\r\nو در سفر از خوش سخنى و نان دهى و اظهار مكارم اخلاق چاره نباشد ، كه سفر پوشيده‌هاى باطن ظاهر گرداند . و هر كه صحبت سفر را شايد ، حضر را نيز شايد . و روا كه كسى صحبت حضر را شايد ، اما صحبت سفر را شايسته نبود . و براى آن گفته‌اند كه چون بر كسى - معاملت كنندگان و رفيقان سفر - ثنا گويند در صلاح او به شك نبايد بود .\r\nو سفر از اسباب دلتنگى است . و هر كه خوى خود در حال دلتنگى نكو دارد او خوشخوى باشد ، و الاّ در وقتى كه كارها بر وفق غرض مساعدت كند بد خويى كم ظاهر شود . و گفته‌اند : سه كس را اگر دلتنگى كنند ملامت نبايد كرد : روزه‌دار و بيمار و مسافر .\r\nو كمال خوشخويى مسافر آن است كه مكارى را إحسان كند و رفيقان را بدانچه ممكن بود يارى دهد [ 261 
  ] و هر كه منقطع شود وى را به مركوبى يا توشه‌اى اعانت كند ، يا از براى او توقف نمايد . و تمام آن به مزاحى و طيبتى باشد با رفيقان در بعضى اوقات ، كه در آن فحش و معصيت نباشد ، تا مشقت و دلتنگى سفر بدان زايل شود .\r\n\r\nدوم آن كه رفيقى گزيند و تنها بيرون نيايد .\r\n( 2 ) چه اول رفيق بايد پس طريق . و رفيق او بايد كه از آن جمله باشد كه در دين معين بود ، اگر فراموش كند ياد دهد ، و اگر ياد دارد معاونت و مساعدت نمايد . چه مرد بر عادت دوست خود باشد ، و او را جز به رفيق او نتوان دانست « 58 » . و پيغامبر - صلّى اللّه عليه\r\n\r\n\r\n","description":"","footnote":"\r\n( 57 ) رفيق ، همراه ، هم سفر .\r\n( 58 ) دانستن ، شناختن .\r\n","page_name":" 547 ","page_number":555},
  {"content":"\r\n\r\nو سلم - از سفر تنهايى نهى فرموده است . و گفته كه سه تن گروهى باشند . و گفته است ( ص ) : إذا كنتم ثلاثة في السّفر فامّروا أحدكم ، اى ، چون در سفر سه تن باشيد يكى را از شما بر خود امير كنيد .\r\nو سلف همچنين كردندى و گفتندى كه او امير ماست ، كه پيغامبر - صلّى اللّه عليه و سلم - وى را امارت داده است .\r\nو بايد كه كسى را امير كنند كه خوشخوىتر باشد ، و در حق اصحاب نرمى كننده‌تر بود ، و به ايثار و طلب موافقت شتابنده‌تر . و حاجت به امير بدان است كه در تعيين منزلها و راهها و مصالح سفر ، رأيها مختلف شود . و نظام كار جز در وحدت نباشد ، و فساد جز با كثرت نبود . و كار عالم بدان منتظم است كه مدبّر آن يكى است . قوله تعالى :  لَوْ كانَ فِيهِما آلِهَةٌ إِلَّا اللَّهُ لَفَسَدَتا  « 58 » ، اى ، اگر در آسمان و زمين جز خداى تعالى معبودى بودى ، هر آينه هر دو باطل گشتندى . و هر گاه كه مدبّر يكى باشد تدبير منتظم بود ، و چون بسيار باشند كارها در سفر و حضر تباه شود ، الا آن است كه جايهاى اقامت خالى نباشد از اميرى عام چون امير شهر ، و اميرى خاص چون خداوند خانه .\r\nو اما در سفر اميرى معين نشود جز به اميرى كردن « 59 » . و براى اين تأمير « 60 » واجب است تا رأيهاى پراكنده را فراهم آرد . پس بر امير باشد كه جز براى مصلحت قوم نظر نكند ، و خود را سپر ايشان سازد . چنان كه آمده است كه بو على رباطى با عبد اللّه مروزى صحبت « 61 » كرد ، عبد اللّه گفت : بدان شرط كه يا تو امير باشى يا من . بو على گفت : تو امير باش . پس عبد اللّه هميشه توشهء خود و آن وى بر پشت برداشتى . و شبى باران باريد ، عبد اللّه همه شب بايستاد و به گليمى باران از وى دفع كرد ، و هر گاه كه او مىگفت : اللّه اللّه ! مفرماييد . عبد اللّه مىگفت : نگفته‌اى كه امارت تو را مسلم است ؟ پس بر من تحكم منماى و از گفتهء خود رجوع مكن . تا به حدى كه بو على گفت :\r\nكاشكى من بمردمى و او را امير نكردمى .\r\nو پيغامبر - صلّى اللّه عليه و سلم - گفت : خير الاصحاب أربعة . و تخصيص « چهار » را از ميان ديگر عددها هر آينه فايده‌اى است . و آن چه منقدح مىشود « 62 » آن است كه مسافر خالى نباشد از رختى كه آن را نگاه بايد داشت و از حاجتى كه براى آن بيايد گشت ، « 63 » و اگر سه باشند ،\r\n\r\n\r\n","description":"","footnote":"\r\n( 58 ) انبياء 21 - 22 .\r\n( 59 ) شرح زبيدى : ( الا بالتأمير ) من عند أنفسهم ( 6 - 399 ) .\r\n( 60 ) تأمير ، گزينش فرمانده ، امير تعيين كردن .\r\n( 61 ) صحبت ، ملازمت ، همراهى .\r\n( 62 ) در شرح زبيدى : ( و الذي ينقدح ) الفكر ، آن چه روشنگر انديشه مىشود .\r\n( 63 ) گشتن ، گرديدن ، رفت و آمد .\r\n","page_name":" 548 ","page_number":556},
  {"content":"\r\n\r\nگردندهء « 63 » حاجت يا نگاه دارندهء رخت يكى باشد بى رفيق ، و خالى نبود از خطر و از دلتنگى به سبب فقد مؤانست رفيق . پس كم از چهار رفيق بسنده نباشد . و بيش از چهار زيادت از حاجت بود ، پس رابطه ايشان را جمع نكند « 64 » ، و از هر كه بى نيازى بود همت ياران به دو مصروف نشود ، پس موافقت با او تمام نباشد . آرى در رفيقان بسيار ، فايدهء امن است از ترسها . و ليكن چهار رفيق بهترين رفاقتهاى خاص است ، نه رفاقتهاى عام . و بسيار رفيق باشد در حال انبوهى كه با وى تا آخر راه سخنى نرود و مخالطتى نباشد ، بدانچه از وى بى نيازى بود .\r\n\r\nسوم آن كه رفيقان و اهل و دوستان را وداع كند .\r\n( 1 ) و در وقت وداع دعاى پيغامبر - صلّى اللّه عليه و سلم - بخواند . يكى از ايشان گفت كه با عبد اللّه عمر از مكه تا به مدينه صحبت « 65 » كردم ، و چون خواستم كه از وى جدا شوم مرا مشايعت فرمود و گفت : شنيدم كه پيغامبر - عليه السّلام - مىگفت كه لقمان گفت كه چون به خداى - عز و جل - چيزى وديعت دهى آن را نگاه دارد ، و انّى استودع اللّه دينك و أمانتك و خواتيم عملك . و زيد ارقم روايت كرد كه پيغامبر - صلّى اللّه عليه و سلم - گفت :\r\nإذا أراد أحدكم سفرا فليودّع إخوانه فانّ اللّه تبارك و تعالى جعل له في دعائهم البركة ، اى ، چون يكى از شما سفرى خواهد كرد گو برادران را وداع كن ، چه خداى تبارك و تعالى در دعاى ايشان براى او بركت كند . و عمرو شعيب از پدر خود ، از جد خود ، روايت كرد كه پيغامبر - صلّى اللّه عليه و سلم - چون مردى را وداع كردى گفتى : زوّدك اللّه التّقوى و غفر ذنبك و وجّهك للخير حيث توجّهت . و اين دعاى مقيم است « 66 » وداع كننده را . موسى بن وردان گفت كه [ 262 
  ] براى وداع به خدمت ابو هريره رفتم ، گفت : بياموزم تو را اى برادر زاده چيزى كه پيغامبر - صلّى اللّه عليه و سلم - مرا به وقت وداع آموخته است ؟ گفتم : بلى . گفت ، بگو : استودعك اللّه الّذي لا تضيع ودائعه . انس مالك گفت كه مردى به خدمت پيغامبر - صلّى اللّه عليه و سلم - آمد و گفت : به سفر مىروم ، مرا وصيت كن . پيغامبر - صلّى اللّه عليه و سلم - گفت : في حفظ اللّه و في كنفه ، زوّدك اللّه التّقوى و غفر ذنبك و وجّهك للخير حيث كنت ، يا گفت : أينما كنت . راوى را در آن شك است .\r\nو چون به خداى تعالى وديعت خواهد داد آن چه بخواهد گذاشت ، بايد كه همه را وديعت\r\n\r\n\r\n","description":"","footnote":"\r\n( 63 ) گشتن ، گرديدن ، رفت و آمد .\r\n( 64 ) در شرح زبيدى : ( فلا تجمعهم رابطة واحدة فلا ينعقد بينهم التوافق لانّ الخامس زيادة بعد الحاجة ) .\r\n( 65 ) صحبت ، ملازمت ، همراهى .\r\n( 66 ) اين دعاى بدرقه كننده است .\r\n","page_name":" 549 ","page_number":557},
  {"content":"\r\n\r\nدهد و تخصيص نكند . چه آمده است كه عمر - رضى اللّه عنه - مردمان را عطا مىداد ، مردى با پسرش به خدمت او آمدند ، عمر گفت : كسى را به كسى ماننده‌تر از اين به تو نديدم . آن مرد گفت :\r\nيا امير المؤمنين با تو حكايت اين بگويم : من خواستم كه به سفرى روم و اين در شكم مادر بود ، مادرش گفت : مرا بر اين حالت مىبگذارى و مىروى ؟ من گفتم : استودع اللّه ما في بطنك . و بيرون آمدم . پس چون از سفر باز گشتم مادرش وفات كرده بود . پس ما شبى نشسته بوديم و حديث مىگفتيم ، در اثناى آن بر فراز گورى آتش ديدم ، گفتم : اين چيست ؟ گفتند : آن گور اوست . ما هر شبى اين را ببينيم . من گفتم : به خداى كه او روزه بسيار داشتى و شبها قيام كردى . پس كلنگ برداشتم و سوى گور او رفتم ، چون آن را بكاويدم آن جا چراغى يافتم ، اين كودك را ديدم كه مىخزيد ، و مرا گفتند كه اين وديعت تو است ، و اگر مادر او را وديعت داده بودى هم بيافتى . و عمر - رضى اللّه عنه - گفت : او به تو ماننده‌تر است از زاغ به زاغ .\r\n\r\nچهارم آن كه پيش از سفر ، نماز استخارت بگزارد ،\r\n( 1 ) چنان كه در « كتاب نماز » ياد كرده‌ايم . و در وقت بيرون آمدن نماز گزارد براى سفر ، كه انس مالك روايت كرد كه مردى به خدمت پيغامبر - عليه السّلام - آمد و گفت : من سفرى نذر كرده‌ام و وصيت خود نوشته‌ام ، پدر را دهم يا برادر را يا پسر را ؟ پيغامبر - صلّى اللّه عليه و سلم - گفت : ما استخلف عبد في اهله من خليفة احبّ إلى اللّه من أربع ركعات يصلّيهنّ في بيته إذا شدّ عليه ثياب سفره يقرأ فيهنّ بفاتحة الكتاب و قل هو اللّه احد ، ثمّ يقول « اللّهمّ انّى أتقرّب بهنّ إليك فاخلفني بهنّ في اهلى و مالى » فهنّ خليفته في اهله و ماله و دور حول داره حتّى يرجع إلى اهله ، اى ، هيچ بنده‌اى در اهل خود خليفه‌اى نگذاشت دوست‌تر در حضرت خداى تعالى از چهار ركعت نماز كه در خانهء خود بگزارد چون جامهء سفر چست كند و در آن نماز فاتحه و اخلاص بخواند ، پس اين دعا كه نوشته است بگويد ، كه اين ركعتها خليفهء او بود در اهل او و در مال او و در سرايهايى كه گرد بر گرد سراى وى بود تا آن گاه كه به اهل خود باز گردد .\r\n\r\nپنجم آن كه چون بر در سراى رسد بگويد :\r\n( 2 ) بسم اللّه توكّلت على اللّه ، و لا حول و لا قوّة الاّ باللّه . ربّ أعوذ بك ان اضلّ او اضلّ ، او اذلّ او اذلّ ، او أظلم او أظلم ، او اجهل او يجهل علىّ .\r\nو چون روان شود بگويد : اللهمّ بك انتشرت ، و عليك توكّلت ، و بك اعتصمت ، و إليك توجّهت .\r\n\r\n","description":"","footnote":"","page_name":" 550 ","page_number":558},
  {"content":"\r\n\r\nاللّهمّ أنت ثقتي ، و أنت رجائى فاكفني ما اهمّنى و لا اهتمّ به ، و ما أنت اعلم به منّى ، عزّ جارك و جلّ ثناؤك ، و لا إله غيرك . اللهمّ زوّدنى التّقوى و اغفر لي ذنبي و وجّهنى للخير أينما توجّهت . و اين دعا را در هر منزل كه پاى از آن منزل بردارد بگويد .\r\nو چون بر ستور نشيند بگويد : بسم اللّه و باللّه و اللّه أكبر ، توكّلت على اللّه ، و لا حول و لا قوّة الاّ باللّه العلىّ العظيم . ما شاء اللّه كان و ما لم يشأ لم يكن . سبحان الّذي سخّر لنا هذا و ما كنّا له مقرنين و انّا إلى ربّنا لمنقلبون « 66 » . اللهمّ أنت الحامل على الظّهر ، و أنت المستعان على الامور .\r\n\r\nششم آن كه بامداد از منزلها بار بردارد ،\r\n( 1 ) جابر گفت : پيغامبر - صلّى اللّه عليه و سلم - سفر تبوك را روز پنج شنبه فرمود ، و بامداد پگاه رفت و گفت : اللهمّ بارك لامّتى في بكورها ، اى ، اى بار خداى ، بركت كن براى امت من در بامداد برخاستن ايشان .\r\nو مستحب است كه در سفر ، روز پنج شنبه بيرون آيد . چه عبد اللّه كعب مالك از پدر خود روايت كرد كه پيغامبر - صلّى اللّه عليه و سلم - در سفرى كم بيرون آمدى مگر روز پنج شنبه « 67 » . و انس روايت كرد كه پيغامبر - صلّى اللّه عليه و سلم - گفت : اللهمّ بارك لامّتى في بكورها يوم السَّبت ، اى ، اى بار خداى ، بركت كن بر امت من در بامداد كردن ايشان روز شنبه . و پيغامبر - صلّى اللّه عليه و سلم - چون لشكرى نامزد فرمودى ، اول روز فرمودى . و بو هريره - رضى اللّه عنه - روايت كرد كه پيغامبر - عليه السّلام - [ 272 
  ] گفت : اللهمّ بارك لامّتى في بكورها يوم خميسها ، اى ، اى بار خداى ، بر امت من بركت كن در بامداد برخاستن ايشان روزهاى پنج شنبه . و عبد اللّه عباس گفت كه چون تو را به كسى حاجتى باشد به روز طلب و به شب طلب و در بامداد طلب ، كه من شنيده‌ام كه پيغامبر - عليه السّلام - گفت : اللهمّ بارك لامّتى في بكورها .\r\nو نبايد كسى پس از صبح روز آدينه سفرى كند ، كه به ترك نماز جمعه عاصى شود و اين روز بدان منسوب است . پس اول آن از اسباب وجوب باشد « 68 » .\r\n[ مترجم مىگويد : 
  ] و نزديك بو حنيفه روا كه آدينه به سفر رود .\r\n\r\n\r\n","description":"","footnote":"\r\n( 66 ) در عربى و شرح زبيدى در اينجا آمده است : فإذا استوت الدابة فليقل الحمد لله الذي هدانا لهذا و ما كنّا لنهتدي لو لا ان هدانا اللّه ( 6 - 405 ) .\r\n( 67 ) در متن عربى : فلما كان يخرج ( ص ) الى سفر الا يوم الخميس .\r\n( 68 ) يعنى اول صبح روز آدينه يكى از سببهاى وجوب نماز جمعه است .\r\n","page_name":" 551 ","page_number":559},
  {"content":"\r\n\r\nو براى وداع پيروى « 69 » مسافر سنت است . پيغامبر - عليه السّلام - گفت : لان اشيّع مجاهدا في سبيل اللّه فاكتنفه على رحله غدوة او روحة احبّ إلىّ من الدّنيا و ما فيها ، اى ، اگر از پى مجاهدى در راه خداى روم و بامدادى و شبانگاهى گرد بر گرد رخت او باشم ، نزديك من دوست‌تر از دنيا و آن چه در آن است .\r\n\r\nهفتم آن كه فرود نايد تا آن گاه كه روز گرم شود ،\r\n( 1 ) چه آن سنت است . و بايد بيشتر رفتن او در شب باشد .\r\nپيغامبر - صلّى اللّه عليه و سلم - گفت : عليكم بالدّلجة فانّ الارض تطوى باللّيل ما لا تطوى بالنّهار ، اى ، بر شما باد به شب رفتن ، چه زمين در شب در نوشته شود « 70 » آن چه روز در نوشته نشود . و هر گاه كه منزل را ببيند بگويد : اللهمّ ربّ السّماوات السّبع و ما أظللن و ربّ الارضين السّبع و ما اقللن و ربّ الشّياطين و ما أضللن و ربّ الرّياح و ما ذرين و ربّ البحار و ما جرين اسألك خير هذا المنزل و خير اهله و أعوذ بك من شرّ هذا المنزل و شرّ ما فيه ، اصرف عنّى شرّ شرارهم . چون در منزل فرود آيد دو ركعت نماز بگزارد ، پس بگويد : أعوذ بكلمات اللّه التّامات الّتي لا يجاوزهنّ برّ و لا فاجر من شرّ ما خلق .\r\nو چون شب در آيد بگويد : يا ارض ربّى و ربّك اللّه أعوذ باللّه من شرّك و شرّ ما فيك و شرّ ما دبّ عليك ، أعوذ باللّه من شرّ كلّ اسد و اسود و حيّة و عقرب و من شرّ ساكن البلد و والد و ما ولد و له ما سكن فيه اللّيل و النّهار و هو السّميع العليم .\r\nو هر گاه كه بر بلندى از زمين بر آيد در حال رفتن بگويد : اللهمّ لك الشّرف على كلّ شرف و لك الحمد على كلّ حال . و هر گاه كه فرود آيد « 71 » تسبيح گويد .\r\nو هر گاه كه در سفر از وحشتى بترسد بگويد : سبحان الملك القدّوس ربّ الملائكة و الرّوح جللت السّماوات بالعزّة و الجبروت .\r\n\r\nهشتم آن كه احتياط كند و در روز از قافله تنها بيرون نرود ،\r\n( 2 ) زيرا كه باشد كه هلاك كرده شود يا منقطع گردد . و در شب وقت خواب تحفظ نمايد . و چون در سفر اول شب خسپد باز و بر زمين نهد . و اگر در آخر شب خسپد باز و بايستاند و سر بر كف نهد . و غرض از آن آن است كه خوابش گران\r\n\r\n\r\n","description":"","footnote":"\r\n( 69 ) پيروى ، مشايعت .\r\n( 70 ) در نوشتن ، در نور ديدن .\r\n( 71 ) در متن عربى : و مهما هبط ( و چون به نشيبى رسد ) .\r\n","page_name":" 552 ","page_number":560},
  {"content":"\r\n\r\nنشود چنان كه آفتاب بر آيد و او نداند . چه آن چه از نمازش فوت شود به از آن باشد كه از سفر مىطلبد . و در شب مستحب است كه رفيقان به نوبت پاس دارند : چون يكى بخسبد ديگرى پاس دارد ، و آن سنت است . و هر گاه كه دشمنى يا دده‌اى قصد او كند آيت الكرسي « 72 » و شهد اللّه « 73 » و اخلاص و معوّذتين بخواند و بگويد : بسم اللّه ما شاء اللّه لا قوّة الاّ باللّه ، حسبى اللّه ، توكّلت على اللّه ، ما شاء اللّه لا يأتي بالخيرات الاّ اللّه ، ما شاء اللّه لا يصرف السّوء الاّ اللّه ، حسبى اللّه و كفى ، سمع اللّه لمن دعا ، ليس وراء اللّه منتهى و لا دون اللّه ملجأ ، كتب اللّه لاغلبنّ انا و رسلي انّ اللّه قوىّ عزيز . تحصّنت باللّه العظيم ، و استعنت بالحىّ الّذي لا يموت . اللهمّ احرسنا بعينك الّتي لا تنام ، و اكنفنا بكنفك الّذي لا يرام . اللّهمّ ارحمنا بقدرتك علينا و لا تهلكنا و أنت ثقتنا و رجاءنا . اللّهمّ اعطف علينا قلوب عبادك و إمائك برأفة و رحمة منك ، انّك أنت ارحم الرّاحمين .\r\n\r\nنهم آن كه اگر سوار باشد با ستور رفق كند .\r\n( 1 ) و چيزى كه طاقت آن ندارد بر وى ننهد . و به روى او تازيانه نزند ، چه از آن نهى آمده است . و بر آن نخسپد ، كه به خواب گران شود « 74 » و ستور از آن رنج بيند . و اهل ورع بر ستور نخفتندى مگر به خوابى سبك . و پيغامبر - عليه السّلام - گفت :\r\nلا تتّخذوا ظهور دوابّكم كراسىّ ، اى ، پشت ستوران خود را كرسيها مسازيد .\r\nو مستحب است كه بامداد و شبانگاه فرود آيد ، و ستور را بدان آسايش دهد ، و آن سنت است . و از سلف در آن اثرها آمده است . و بعضى از سلف كرايه گرفتندى به شرط آن كه فرود نه آيند و أجرت تمام بدادندى ، پس فرود آمدندى تا نيكويى كرده باشند در حق [ 264 
  ] ستور ، و آن در ترازوى حسنات مسافر باشد ، نه در ترازوى مكارى . و هر كه ستور را برنجاند به زدن يا به بارى كه طاقت آن ندارد ، روز قيامت بدان مطالب باشد . چه در هر جگرى گرم ، تو را مزدى است .\r\nو أبو دردا به وقت وفات شتر خود را گفت : اى شتر ، در حضرت پروردگار بر من خصمى مكن ، چه هرگز بيش از طاقت بر تو بار نكردم . و در فرود آمدن يك ساعت دو صدقه است : يكى آسايش دادن ستور ، و دوم شاد كردن دل مكارى . و در آن فايده‌اى ديگر است و آن رياضت تن است و جنبانيدن پا و احتراز از سستى اعضا به بسيارى بر نشستن .\r\n\r\n\r\n","description":"","footnote":"\r\n( 72 ) بقره 2 - 255 - 257 .\r\n( 73 ) آل عمران 3 - 18 .\r\n( 74 ) در خواب سنگين شود .\r\n","page_name":" 553 ","page_number":561},
  {"content":"\r\n\r\nو يگان يگان چيزى كه بر وى خواهد نهاد بايد كه با مكارى مقرر كند و بر وى عرضه دارد . و ستور را به عقدى صحيح اجارت گيرد تا منازعتى نزايد كه دل را برنجاند ، و باعث نباشد بر زيادت سخن . چه بنده هيچ لفظى نگويد كه نه نگهبانى بر او نويسد ، پس بايد كه احتراز كند از بسيارى سخن و لجاج با مكارى . و نبايد كه بيش از آن چه شرط كرده است بر وى نهد اگر چه بغايت سبك باشد ، چه اندك به بسيار ادا كند . و هر كه گرد چيزى گردد كه ممنوع بود ، زود باشد كه در آن افتد . و عبد اللّه مبارك بر پشت ستور بود ، مردى وى را گفت كه اين رقعه به فلان رسان .\r\nاو گفت : با مكارى مشورت كنم ، كه با او اين رقعه را شرط نكرده‌ام . پس بنگر كه چگونه التفات نكرد به قول فقها كه « در اين مقدار تسامح باشد » و ليكن سالك پرهيزكارى شد .\r\n\r\nدهم آن كه شش چيز با خود ببرد .\r\n( 1 ) عايشه - رضى اللّه عنها - گفت : پيغامبر - صلّى اللّه عليه و سلم - شش چيز با خود ببردى : آيينه و ناخن پيراى و سرمه‌دان و سرخاره و مسواك و شانه . و ام سعد انصاريه گفت كه از پيغامبر - عليه السّلام - آيينه و سرمه‌دان در سفر و حضر جدا نبودى . صهيب روايت كرد كه پيغامبر - صلّى اللّه عليه و سلم - گفت : عليكم بالاثمد عند مضجعكم فانّه ممّا يزيد في البصر و ينبت الشّعر « 75 » ، اى ، بر شما باد به سرمه در وقت خواب ، كه آن از آن جمله است كه در بينايى بيفزايد و موى مژه بروياند . و آمده است كه پيغامبر سرمه سه‌گان سه‌گان بار كردى . و در روايتي ديگر راست را سه بار كردى و چپ را دو بار .\r\nو صوفيان ركوه و حبل در افزودند . و بعضى از ايشان گفتند : چون با درويش حبل و ركوه نباشد بر نقصان او دليل كند . و افزودن اين به سبب احتياط باشد در پاكى آبدست و شستن جامه .\r\nپس ركوه براى نگاه داشتن آب پاك بايد ، و حبل براى كشيدن آب از چاه و خشك كردن جامهء شسته بر آن . و پيشينيان به تيمم بسنده كردندى ، و خود را از نقل آب‌ها بى نياز كردندى . و در آبدست كردن از گوها « 76 » كه در دشت باشد و از همهء آب‌ها ما دام كه نجاست آن ندانستندى باك نداشتندى ، تا به حدى كه عمر - رضى اللّه عنه - از آبى كه در سبوى زنى ترسا بود آبدست كرد . و به زمين و كوه از حبل بسنده كردندى ، و جامه‌هاى شسته را بر آن باز كشيدندى . و اين « 77 » بدعت\r\n\r\n\r\n","description":"","footnote":"\r\n( 75 ) در شرح زبيدى : ( و ينبت الشعر ) بتحريك العين ، و المراد شعر هدب العين ( 6 - 411 ) .\r\n( 76 ) گو ، بركه .\r\n( 77 ) كوزه و ريسمان با خود داشتن .\r\n","page_name":" 554 ","page_number":562},
  {"content":"\r\n\r\nاست ، الا آن است كه بدعتى حسنه است . و بدعت مذموم آن است كه سنتهاى ثابت را بر دارد « 78 » .\r\nو اما آن چه معين باشد بر احتياط در دين پسنديده است .\r\nو احكام مبالغت در طهارتها را در « كتاب طهارت » ياد كرده‌ايم . و كسى كه براى كار دين متجرد باشد نبايد كه رخصت اختيار كند . بل بايد در طهارت احتياط نمايد ، ما دام كه از كارى فاضل‌تر از آن وى را مانع نشود . و گفته‌اند كه إبراهيم خوّاص از متوكلان بود و چهار چيز در سفر و حضر از او جدا نبودى : ركوه و حبل و سوزن با رشته و ناخن پيراى ، و گفتى كه اينها از دنيا نيست .\r\n\r\nيازدهم در آداب باز گشتن از سفر .\r\n( 1 ) پيغامبر - صلّى اللّه عليه و سلم - چون از غزوى يا حجى يا عمره‌اى يا غير آن باز گشتى ، بر هر بلندى از زمين سه بار تكبير بگفتى . و گفتى : لا إله الاّ اللّه وحده لا شريك له ، له الملك و له الحمد و هو على كلّ شيء قدير . آيبون تائبون عابدون ساجدون لربّنا حامدون صدق اللّه وعده و نصر عبده و هزم الاحزاب وحده .\r\nچون مسافر شهر خود را بيند بگويد : اللّهمّ اجعل لنا بها قرارا و رزقا حسنا . پس بر اهل خود كسى فرستد كه ايشان را از قدوم وى خبر دهد و ناگهان بر ايشان نرود . چه باشد كه چيزى بيند كه آن را كراهيت دارد . و نبايد كه شب رود ، كه از آن نهى آمده است . و پيغامبر - عليه السّلام - چون از سفرى باز گشتى اول به مسجد رفتى و دو ركعت نماز بگزاردى ، پس به خانه رفتى . چون در خانه شدى گفتى : توبا توبا لربّنا اوبا اوبا لا يغادر علينا حوبا « 79 » .\r\nو بايد كه براى اهل بيت و اقارب خود تحفه‌اى از طعام و غير آن بر اندازهء مكنت خود همراه بر دارد كه سنت است . و آمده است كه چون چيزى نيابد سنگى در توبره نهد ، و اين [ 265 
  ] مبالغت است در بعث و تحريض بر اين مكرمت ، زيرا كه چشمها مترصد ديدن او مانده باشد ، و دلها به قدوم او شاد گشته . پس در تأكيد شادى ايشان استحباب مؤكد باشد . و اظهار آن چه در سفر دل به ذكر ايشان ملتفت بوده ، بدان كه تحفه‌اى براى ايشان با خود همراه كند . و اين جمله آن است كه از ادبهاى ظاهر است .\r\n\r\n\r\n","description":"","footnote":"\r\n( 78 ) در متن عربى : و انما البدعة المذمومة ما تضاد السنن الثابتة .\r\n( 79 ) كتاب حج ، پاورقى 154 - 156 .\r\n","page_name":" 555 ","page_number":563},
  {"content":"\r\n\r\n\r\nاما ادبهاى باطن\r\n( 1 ) در فصل اول بيان جمله‌اى از آن آمده است . و بر سبيل اجمال آن است كه سفر نكند ، مگر چون زيادت دين او در سفر باشد . و هر گاه كه دل خود متغير يابد سوى نقصان ، بايد كه توقف نمايد و باز گردد . و نبايد كه منزل او از همت او بگذرد ، بل آن جا كه دل او باشد نزول كند . و در دخول هر شهرى نيت آن دارد كه پيران آن را ببيند ، و بكوشد كه از هر يكى ادبى فرا گيرد و كلمه‌اى اقتباس نمايد ، براى آن كه بدان منفعت گيرد ، نه براى آن كه حكايت آن گويد و اظهار كند كه فلان پير را ديده است . و در هر شهرى هفته‌اى يا ده روز بيش مقام نكند ، مگر آن كه پير فرمايد . و در مدت اقامت جز با درويشان صادق همنشينى نكند . و اگر قصد او زيارت برادرى باشد بيش از سه روز نباشد ، كه حكم ضيافت آن است ، مگر آن كه مفارقت او برادر را گران آيد . و چون قصد زيارت پيرى كند ، بيش از شبانه روزى نزديك وى نباشد . و به عشرت مشغول نشود ، چه آن بركت سفر او قطع كند . و چون در شهرى رفت به چيزى مشغول نشود جز زيارت پير و زيارت منزل او . پس اگر بر در خانهء او باشد در نكوبد و اذن دخول نخواهد تا آن كه پير خود بيرون آيد . و چون بيرون خواهد آمد به أدب برخيزد و سلام گويد . و نزد او سخن نگويد مگر آن كه پير بپرسد . و اگر بپرسد به اندازهء سؤال جواب گويد . و تا اول دستورى « 80 » نخواهد ، از مسأله‌اى سؤال نكند .\r\nچون در سفر باشد ذكر اطعمهء شهرها و جوانمردان و دوستانى كه آن جا دارد بسيار نگويد .\r\nو پيران و درويشان را ياد كند . و در سفر زيارت گورهاى صالحان فرو نگذارد . و در هر ديهى و شهرى از آن بپرسد . و حاجت خود جز به اندازهء ضرورت ، و جز با كسى كه ازالت آن تواند ، ظاهر نگرداند . و در راه ملازم ذكر حق و قرآن خواندن باشد ، چنان كه غير او نشنود . و چون كسى با وى سخن گويد ، ذكر بگذارد و به جواب وى مشغول شود ما دام كه با وى سخن مىگويد ، پس به ذكر باز گردد .\r\nو اگر نفس او از سفر يا از اقامت ملول شود بايد كه وى را خلاف كند ، كه بركت در مخالفت نفس است . و چون در حضر خدمت گروهى پارسا وى را ميسر شود نبايد كه به سبب ملالت از آن خدمت سفر گزيند ، چه آن كفران نعمت باشد . و هر گاه كه خود را در كميى يابد از\r\n\r\n\r\n","description":"","footnote":"\r\n( 80 ) دستورى اجازه .\r\n","page_name":" 556 ","page_number":564},
  {"content":"\r\n\r\nآن چه در حضر بود ، بايد كه بداند كه سفر او معلول باشد « 81 » و باز گردد ، چه اگر به حق بودى اثر آن ظاهر شدى . و مردى أبو عثمان مغربى را گفت كه فلان به سفر رفت . او گفت : سفر غربت است ، و غربت خوارى باشد ، و مؤمن را نرسد كه نفس خود را خوار گرداند . و اين اشارت است بدان كسى كه در سفر او زيادت دين نباشد ، و الا عزّ دين جز به ذلّ غربت نتوان يافت . پس بايد كه سفر مريد از وطن ترك هوى و مراد و طبع او باشد تا در اين غربت عزيز شود و خوار نگردد ، چه هر كه در سفر خود پسر و هوى باشد ، هر آينه خوار شود يا در عاجل يا در آجل .\r\n\r\nباب دوم در آن چه مسافر را از آموختن آن چاره نيست از رخصتهاى سفر و دليلهاى قبله و اوقات نماز\r\n( 1 ) بدان كه مسافر در اول سفر محتاج باشد بدان كه توشهء دنيا و توشهء آخرت براى خود بسازد .\r\nاما توشهء دنيا طعام و شراب باشد ، و آن چه بدان محتاج شود از نفقت . پس اگر به توكل بيرون آيد بى توشه باكى نبود ، چون سفر او در قافله‌اى يا ميان ديههاى پيوسته باشد . و اگر در بيابان رود تنها ، يا با قومى كه طعام و شراب ندارند : اگر او از آن جمله باشد كه هفته‌اى يا ده روز بر گرسنگى صبر تواند كرد ، يا به گياهى قانع تواند بود ، روا باشد ، و اگر بر گرسنگى قوّت صبر ندارد ، و به گياهى بسنده نتواند كرد ، بيرون آمدن او بى توشه معصيت باشد ، چه نفس خود را در هلاك انداخته است . و اين را سرّى است كه در « كتاب توكل » خواهد آمد .\r\nو معنى توكل آن نيست كه از اسباب به كليت دور شود . و اگر چنان باشد با طلب دلو و بر آوردن آب از چاه توكل باطل شود ، و واجب [ 266 
  ] بود كه صبر كند تا حق تعالى فريشته‌اى را يا شخصى ديگر را مسخر گرداند تا آب در دهن وى ريزد ! و اگر نگاه داشتن دلو و حبل - كه آن آلت رسيدن است به آب - توكل را باطل نكند ، برداشتن عين طعام و شراب جايى كه وجود آن متوقّع « 82 » نباشد اولى كه باطل نكند . و حقيقت توكل در موضع او بخواهد آمد . چه آن پوشيده است\r\n\r\n\r\n","description":"","footnote":"\r\n( 81 ) در شرح زبيدى : ( فليعلم ان سفره معلول ) اى فيه علة ( 6 - 414 ) . معلول باشد ، درست نباشد .\r\n( 82 ) متوقّع ، مورد انتظار .\r\n","page_name":" 557 ","page_number":565},
  {"content":"\r\n\r\nمگر بر محققان از علماى دين .\r\nو اما توشهء آخرت و آن علمى است كه بدان محتاج باشد در آبدست و نماز و روزه و ديگر عبادات خود . و چاره نباشد كه آن را مهيا گرداند ، چه سفر بعضى كارها بر وى تخفيف كند . پس به دانستن آن قدر كه سفر تخفيف كند محتاج باشد ، چون قصر « 83 » و جمع « 84 » و افطار . و سفر گاهى بعضى كارها را دشوار گرداند كه در حضر از آن مستغنى باشد ، چون دانستن قبله و اوقات نماز .\r\nچه در شهر محراب مسجدها باشد و بانگ نماز مؤذنان ، و در سفر محتاج شود كه به نفس خود آن را بداند . پس آن چه به آموختن آن محتاج باشد دو قسم است :\r\n\r\nقسم اول - دانستن رخصتهاى سفر\r\n( 1 ) و سفر را در طهارت دو رخصت « 85 » است : مسح بر موزه و تيمم . و در نماز فرض دو رخصت است : قصر و جمع . و در نماز نفل دو رخصت است : گزاردن آن بر راحله و در حال رفتن . و در روزه يكى ، و آن افطار است . پس اين جمله هفت رخصت است :\r\n\r\nرخصت اول مسح بر موزه .\r\n( 2 ) صفوان بن عسال گفت : امرنا رسول اللّه صلّى اللّه عليه و سلّم إذا كنّا مسافرين - او سفرا « 86 » - ان لا ننزع خفافنا ثلاثة ايّام و لياليهن ، اى ، فرمود ما را رسول ( ص ) كه چون مسافر باشيم سه شبانه روز موزهء خود نكشيم . پس هر كه موزه در پاى كند بر طهارتى كه نماز بر آن روا باشد ، پس حدث كند ، روا باشد كه بر موزه مسح كشد در وقت حدث سه شبانه روز اگر مسافر باشد ، و يك شبانه روز اگر مقيم بود . و ليكن به پنج شرط .\r\nاول آن كه پوشيدن موزه پس از كمال طهارت باشد . و اگر پاى راست بشويد و در موزه كند ، پس پاى چپ را بشويد و در موزه كند ، نزديك شافعى - رضى اللّه عنه - مسح روا نباشد تا آن گاه\r\n\r\n\r\n","description":"","footnote":"\r\n( 83 ) قصر ، نماز چهار ركعتى را به دو ركعت خواندن .\r\n( 84 ) جمع ، دو نماز را با هم خواندن .\r\n( 85 ) رخصت ، ترجمهء اصطلاح فقهى ترخّص ، تسهيلاتى كه در تكاليف شرعي به رعايت حال مسافر پيش بينى شده است .\r\n( 86 ) سفر ( ج مسافر ) ، مسافرين .\r\n","page_name":" 558 ","page_number":566},
  {"content":"\r\n\r\nكه موزهء پاى راست بكشد و باز پوشد .\r\n[ مترجم مىگويد : 
  ] و نزديك بو حنيفه - رضى اللّه عنه - روا بود ، و پوشيدن موزه پس از كمال طهارت يا اصل آن شرط نيست .\r\nدوم آن كه موزه قوى باشد كه رفتن بدان ممكن بود . و بر موزه‌اى كه نعل ندارد مسح روا باشد ، چه گشتن « 87 » در آن معتاد است . زيرا كه در آن على الجملة قوّتى است ، به خلاف جوراب صوفيان كه مسح بر آن روا نباشد . و همچنين جرموق « 88 » ضعيف .\r\nسوم آن كه در موضع فرض شستن « 89 » پاره نباشد . و اگر پاره شود چنان كه محل فرض منكشف گردد ، مسح بر آن روا نباشد . و شافعى را قول قديم است كه « روا باشد چندان كه بر وى بتوان رفت » و آن مذهب مالك است - رحمة اللّه عليه - و در آن باكى نيست ، چه حاجت بدان ماسّه است ، و دوختن در سفر در هر وقتى متعذر باشد .\r\n[ مترجم مىگويد : 
  ] و نزديك بو حنيفه چون مقدار سر انگشت پاى پاره شود و از قدم مقدار سه انگشت ظاهر گردد روا نبود ، و چون كم از آن باشد روا بود .\r\nو بر پاى افزار بافته روا بود هر گاه كه پوشنده باشد و بشرهء قدم از او پيدا نه آيد . و همچنين شكافته‌اى كه جاى شكافش به شراكى « 90 » بسته شود ، زيرا كه حاجت به كل آن ماسّه است . و معتبر نيست مگر آن كه پوشنده باشد تا زير شتالنگ چنان كه باشد . و اما چون بعضى از پشت قدم را بپوشد و بعضى را به لفاف بپوشد ، مسح روا نبود .\r\nچهارم آن كه موزه را پس از مسح نكشد ، و اگر بكشد ، اولى آن كه آبدست از سر گيرد . و اگر بر شستن قدمها اقتصار نمايد روا بود .\r\nپنجم آن كه بر محاذى محل فرض شستن مسح كشد نه بر ساق ، و اقلش آن كه آن را مسح نام توان كرد بر پشت قدم از موزه . و اگر به سه انگشت بر موزه مسح كشد از شبهت خلاف بيرون آيد .\r\n[ مترجم مىگويد : 
  ] چه مذهب بو حنيفه - رضى اللّه عنه - مقدار سه انگشت بر ظاهر موزه\r\n\r\n\r\n","description":"","footnote":"\r\n( 87 ) گشتن ، رفتن ، تردد .\r\n( 88 ) جرموق ، سر موزه ، آن چه بر بالاى موزه به سبب شدت سرما پوشند .\r\n( 89 ) جايى كه شستن آن واجب است .\r\n( 90 ) شراك ، بند كفش .\r\n","page_name":" 559 ","page_number":567},
  {"content":"\r\n\r\nبود .\r\nو كامل‌تر آن ، آن است كه اعلى و اسفل را به يك دفعت مسح كشد بى تكرار ، پيغامبر - صلّى اللّه عليه و سلم - همچنين كرده است . و وجه او آن است كه هر دو دست را تر كند ، و سر انگشت دست راست را بر انگشتان پاى راست نهد ، و مسح كشد بر آن چه « 91 » كه آن را سوى نفس خود كشد ، و سر انگشتان دست چپ خود را بر پاشنه ، از فرود موزه ، نهد و آن را سوى سر قدم كشد .\r\nو هر گاه كه در حال اقامت مسح كشد پس سفر كند ، يا در حال سفر مسح كشد پس مقيم شود ، غالب حكم اقامت باشد . پس بر يك شبانه روز اقتصار بايد نمود . و عدد سه روز از وقت حدثى كه پس از مسح بر موزه باشد محسوب شود .\r\nو اگر موزه را در حضر پوشد و در حضر مسح كند ، پس به سفر بيرون رود ، و در سفر - وقت زوال مثلا - حدث كند ، [ 267 
  ] روا باشد كه سه شبانه روز مسح كشد از وقت زوال تا زوال روز چهارم . و چون روز چهارم زوال حاصل آيد روا نباشد كه نماز گزارد مگر پس از شستن پاى ، پس پاى بشويد و باز موزه پوشد ، و وقت حدث را رعايت كند ، و حساب وقت از سر گيرد .\r\nو اگر پس از پوشيدن موزه در حضر حدث كند ، پس بعد از حدث بيرون آيد ، روا باشد كه سه شبانه روز مسح كند ، كه مقتضى عادت آن است كه موزه پيش از بيرون آمدن پوشند ، پس احتراز از حدث ممكن نگردد . و اما چون در حضر مسح كشد ، پس سفر كند ، بايد بر مدت مقيمان اقتصار نمايد .\r\n[ مترجم مىگويد : 
  ] و نزديك بو حنيفه - رضى اللّه عنه - بايد مسح مسافران به إتمام رساند .\r\nو هر كه خواهد كه موزه پوشد - در حضر يا در سفر - مستحب آن است كه موزه را نگونسار كند و آن چه در آن باشد بيفشاند ، براى احتراز از كژدمى يا مارى يا خارى . چه أبو امامهء باهلى روايت كرده است كه پيغامبر - صلّى اللّه عليه و سلم - موزه خواست ، و يك پاى در موزه كرد ، زاغى بيامد و موزهء ديگر را برداشت ، پس بينداخت ، مارى از آن بيرون آمد .\r\nپيغامبر - عليه السّلام - فرمود : من كان يؤمن باللّه و اليوم الآخر فلا يلبس خفيّه حتّى ينفضهما ، اى ، هر كه به\r\n\r\n\r\n","description":"","footnote":"\r\n( 91 ) آن چه ، آن گونه .\r\n","page_name":" 560 ","page_number":568},
  {"content":"\r\n\r\nخداى تعالى و روز قيامت ايمان دارد ، بايد كه موزه‌ها در پاى نكند تا آن گاه كه آن را بيفشاند .\r\n\r\nرخصت دوم تيمم است .\r\n( 1 ) و خاك بدل است از آب در حال عذر . و تعذر آب بر آن باشد كه دور بود از منزل ، دوريى كه چون آن جا رود اگر بانگ كند و فرياد رسى طلبد فرياد رسى يا قافله‌اى به وى نرسد . و آن دورى آن باشد كه اهل منزل را ، در گشتنهاى خود براى قضاى حاجت خود ، آن جا رفتن معتاد نبود .\r\n[ مترجم مىگويد : 
  ] و نزديك بو حنيفه - رضى اللّه عنه - حد دورى يك ميل است .\r\nو همچنين اگر بر آب دشمنى يا دده‌اى فرود آمده باشد « 92 » . تيمم روا بود ، اگر چه آب نزديك باشد . و همچنين اگر به آب محتاج باشد در آن روز يا بعد از آن روز ، از جهت نبودن آب نزد او ، پس او راست كه تيمم كند . و همچنين اگر به سبب تشنگى ، يكى از همراهان بدان محتاج بود ، پس او را وضو روا نبود و تسليم آن لازم بود - يا به بها يا بى بها . و اگر بدان محتاج بود براى ديگ تا بدان شوربايى پزد ، يا نان خشكيده تر كند ، يا محتاج بود كه بدان نان فراهم آورد « 93 » ، يا گوشت خام بپزد ، جايز نبود ، بل بر او بود كه به نان خشك نشخوار كند و خوردن شوربا را بگذارد .\r\nو چون به دو آب بخشند قبول آن واجب بود ، و اگر بهاى آب بخشند قبول آن واجب نبود ، كه در آن منت است . و اگر به ثمن المثل فروشند خريدن واجب بود ، و اگر به غبن فروشند لازم نبود . پس چون با او آب نباشد و بخواهد كه تيمم كند ، اول چيزى كه بر او لازم است طلب آب است ، يعنى بر گرد منزل « 94 » و درون بار خود بگردد و بقاياى آوندها و مطهره‌ها را تفتيش كند . پس اگر آب را در بار خود يا چاهى را كه نزديك بود فراموش كند ، باز گردانيدن نماز واجب بود ، از جهت تقصير طلب . و اگر بداند كه آب در آخر وقت خواهد يافت ، اولى آن كه نماز اول وقت به تيمم بگزارد ، چه بر عمر وثوقى نيست ، و اول وقت موجب خشنودى خداست . ابن عمر - رضى اللّه عنهما - تيمم كرد ، به دو گفتند : ديوارهاى مدينه پيداست و تو تيمم مىكنى ؟ گفت :\r\nندانم كه تا دخول مدينه باقى مانم .\r\n\r\n\r\n","description":"","footnote":"\r\n( 92 ) مطالب بين دو ستاره در نسخهء فيضيه مقدارى افتادگى و آشفتگى دارد كه بر اساس متن عربى تصحيح و تنظيم شد .\r\n( 93 ) خرده نان را مچاله كند .\r\n( 94 ) منزل ، محل فرود آمدن .\r\n","page_name":" 561 ","page_number":569},
  {"content":"\r\n\r\nو چون بعد از شروع در نماز آب يابد ، نمازش باطل نشود و وضو بر وى لازم نبود . و چون پيش از شروع نماز آب يابد ، وضو لازم بود . و چون آب جويد و نيابد ، بايد خاك « 94 » پاكى را طلب كند كه بر آن خاك بود و از آن گردى برخيزد « 95 » و دو كف خود بر آن زند ، در حالى كه انگشتانش به هم چسبيده باشد ، با يك ضربه ، و به روى خود به هر دو كف مسح كند ، و ضربهء ديگر بزند پس از كشيدن انگشترى و گشادن انگشتان ، و هر دو دست را تا آرنج بدان مسح كند ، و اگر به يك ضربه كل هر دو ساعد استيعاب نتواند كرد ، ضربهء ديگر بزند . و كيفيت تلطف در آن را در « كتاب طهارت » ياد كرده‌ايم ، پس باز نگردانيم . و چون بدان ، يك نماز فريضه بگزارد ، چندان كه خواهد بدان تيمم مىتواند نفل بگزارد ، و اگر خواهد ميان دو نماز فريضه جمع كند ، براى نماز دوم ، بار ديگر تيمم بايد كرد ، كه دو فرض را نتوان گذاشت مگر به دو تيمم .\r\n[ مترجم مىگويد : 
  ] و نزديك بو حنيفه - رضى اللّه عنه - چندان كه خواهد به يك تيمم نماز بگزارد ، از فرايض و نوافل ، تا آن گاه كه آب يابد يا محدث شود .\r\nو نبايد كه براى نماز تيمم كند پيش از در آمدن وقت آن ، و اگر بكند تيمم باز بايد گردانيد « 96 » .\r\n[ مترجم مىگويد : 
  ] و نزديك بو حنيفه تيمم پيش از دخول وقت روا باشد .\r\nو در حال مسح روى استباحت نماز « 97 » نيت كند . و اگر آب چندانى يابد كه بعضى آبدست او را بس كند ، آن را كار بندد پس تيمم را تمام بكند « 98 » .\r\n[ مترجم مىگويد : 
  ] و نزديك بو حنيفه - رضى اللّه عنه - به تيمم اكتفا نمايد .\r\n\r\nرخصت سوم در نماز فريضه قصر است .\r\n( 1 ) روا كه در هر يكى از نماز پيشين و نماز ديگر و نماز خفتن بر دو ركعت اقتصار نمايد .\r\n[ مترجم مىگويد : 
  ] و نزديك بو حنيفه - رضى اللّه عنه - قصر عزيمت است و مسافر را چهارگانى مكروه است . و اگر بگزارد دو ركعت بيش فرض نباشد ، و دو ركعت ديگر نفل بود .\r\nو ليكن به سه شرط :\r\n\r\n\r\n","description":"","footnote":"\r\n( 94 ) خاك ، زمين .\r\n( 95 ) مطالب بين دو ستاره در نسخهء فيضيه مقدارى افتادگى و آشفتگى دارد كه بر اساس متن عربى تصحيح و تنظيم شد .\r\n( 96 ) دوباره بايد تيمم كرد .\r\n( 97 ) استباحت نماز ، اداى نماز .\r\n( 98 ) اگر با آب پيدا شده وضويش تكميل نشد طهارت خود را با تيمم تكميل كند .\r\n","page_name":" 562 ","page_number":570},
  {"content":"\r\n\r\nاول آن كه در وقت آن گزارد . و اگر قضا شد ظاهر آن است كه إتمام لازم آيد .\r\nدوم آن كه نيت قصر كند . چه اگر نيت إتمام كند ، إتمام آن لازم بود . و اگر در شك افتد كه نيت قصر كرده است يا نيت إتمام ، إتمام آن لازم شود .\r\nسوم آن كه به امام مقيم اقتدا نكند ، و به مسافرى كه إتمام كند هم به دو اقتدا نكند ، و اگر بكند ، إتمام لازم آيد . بل اگر شك افتد كه امام مقيم است يا مسافر ، وى را إتمام لازم است . اگر چه پس از شك يقين پيدا شود كه امام مسافر است ، زير شعار مسافر « 99 » پوشيده نماند . پس بايد كه وقت نيت متحقق باشد . و اگر در شك افتد كه امام او نيت قصر كرده است يا نه ، پس از آن چه دانسته است كه مسافر است زيان ندارد ، زيرا كه بر نيت اطلاع نتوان يافت . و اين همه در سفر دراز مباح باشد .\r\nو در حد سفر ، از جهت بدايت و نهايت ، اشكال است . پس از دانستن آن چاره نباشد . و سفر انتقال است از جاى اقامت ، با آن كه قصد به مقصد معلوم بسته باشد . و سر گشته و گمراهى را كه قصد موضعى معين ندارد رخصت « 100 » نيست . و مسافر مسافر نباشد تا از آبادانى شهر بيرون نه‌آيد . و شرط نيست كه از پيرامن ديوارهاى شهر و باغهاى آن ، كه مردمان شهر براى تنزه آن جا روند ، در گذرد .\r\nو اما مسافر ديه ، بايد كه از باغهايى كه ديوار بست بود [ 268 
  ] بگذرد ، بيرون « 101 » آن چه ديوار بست نباشد . و اگر مسافر براى گرفتن چيزى كه فراموش كرده باشد به شهر رود ، اگر شهر وطن او باشد رخصت نبود تا از آبادانى بيرون نه آيد ، و اگر وطن او باشد رخصت بود . چه به انزعاج و بيرون آمدن مسافر شده است .\r\nو اما نهايت سفر ، به يكى از سه كار باشد : اول رسيدن به آبادانى شهرى كه عزيمت اقامت دارد در آن . و دوم عزيمت اقامت سه روز و زيارت از آن ، در شهر يا در صحرا . سوم صورت اقامت ، اگر چه عزم آن ندارد . چنان كه در موضعى سه روز مقيم شود ، بيرون « 102 » روز در آمدن « 103 » ، پس از آن وى را رخصت نيست . و اگر عزم اقامت نباشد و شغلى دارد كه هر روزى گزارده شدن آن متوقع است و ليكن گزارده نشود و در تأخير افتد ، وى را رخصت باشد اگر چه مدت دراز شود ، بر قولى كه به قياس نزديك‌تر است . زيرا كه او به دل خود منزعج است ، و به صورت از\r\n\r\n\r\n","description":"","footnote":"\r\n( 99 ) شعار مسافر ، علامت و نشان مسافر .\r\n( 100 ) رخصت ، ترجمهء اصطلاح فقهى ترخّص ، تسهيلاتى كه در تكاليف شرعي به رعايت حال مسافر پيش بينى شده است .\r\n( 101 ) بيرون ، سواى .\r\n( 102 ) بيرون ، سواى .\r\n( 103 ) در آمدن ، داخل شدن .\r\n","page_name":" 563 ","page_number":571},
  {"content":"\r\n\r\nوطن مسافر . و صورت ايستادن را بر يك موضع با انزعاج دل اعتبارى نباشد . و فرق نيست ميان آن كه اين شغل قتال باشد يا غير آن ، و ميان آن چه مدت دراز بود يا كوتاه ، و ميان آن چه تأخير بيرون شدن براى بارانى باشد كه بقاى آن تا سه روز معلوم نبود ، يا براى جز آن . چه پيغامبر - صلّى اللّه عليه و سلم - ترخص نموده است ، و در بعضى غزوه‌ها هژده روز قصر فرموده است بر يك موضع .\r\nو ظاهر ظن آن است كه اگر قتال درازتر كشيدى ترخص بيشتر بودى . چه تقدير هژده روز را معنى نيست . و ظاهر آن است كه قصر او براى سفر بوده نه براى غزو و قتال . اين است معنى قصر .\r\n[ مترجم مىگويد : 
  ] و نزديك بو حنيفه - رضى اللّه عنه - چون پانزده روز نيت اقامت كند در موضعى كه صلاحيت اقامت دارد ، مقيم شود « 102 » . و اگر براى انتظار قافله را ، بى حاجتى ديگر ، اقامت كند بى نيت اقامت ، مقيم نشود .\r\nو اما معنى درازى سفر آن كه دو مرحله بود ، هر يكى هشت فرسنگ و هر فرسنگى سه ميل و هر ميلى چهار هزار گام و هر گامى سه قدم « 103 » .\r\n[ مترجم مىگويد : 
  ] و نزديك بو حنيفه - رضى اللّه عنه - سه شبانه روز راه به رفتار اشتران و پيادگان .\r\nو معنى مباح آن كه مادر و پدر را عاق يا گريخته از آنان نباشد ، و بندهء از مالك گريخته ، و زن از شوى گريخته ، و وامدار توانگر از وامخواه مستحق گريخته نبود ، و روى به راه زدن يا كشتن مردم يا طلب ادرارى حرام از سلطان ظالم يا فساد انگيختن ميان مسلمانان ندارد . و در جمله آدمى جز براى غرضى سفر نكند ، و محرّك غرض باشد . پس اگر تحصيل آن غرض حرام بود و اگر آن غرض نباشد سفر نگزيند ، سفر او حرام باشد و معصيت ، و در آن ترخص روا نبود .\r\n[ مترجم مىگويد : 
  ] و نزديك بو حنيفه - رضى اللّه عنه - رخصت به مطلق سفر ثابت شود ، اگر چه سفر معصيت بود .\r\nو اما فسق در سفر به خوردن خمر يا غير آن مانع رخصت نباشد ، بل هر سفرى كه شرع از آن باز دارد ، به رخصت در آن يارى نفرمايد . و اگر او را دو باعث باشد ، يكى مباح و ديگرى\r\n\r\n\r\n","description":"","footnote":"\r\n( 102 ) مقيم محسوب شود .\r\n( 103 ) يعنى طول هر گام برابر است با طول سه كف پاى متوسط ( از سر انگشتان إبهام تا پاشنه ) .\r\n","page_name":" 564 ","page_number":572},
  {"content":"\r\n\r\nمحظور ، و چنان باشد كه اگر او را باعث محظور نبود ، باعث مباح به تحريك او مستقل باشد و هر آينه براى آن سفر كند ، او را ترخص روا باشد . و متصوفان كه در شهرها مىگردند ، بى غرضى صحيح ، جز تفرج به ديدن موضعهاى مختلف ، در ترخص ايشان خلاف است ، و ليكن مختار آن است كه رواست .\r\n\r\nرخصت چهارم جمع ميان نماز پيشين و نماز ديگر در وقتهاى آن و ميان نماز شام و خفتن .\r\n( 1 ) و آن در همهء سفرهاى مباح و دراز جايز است .\r\n[ مترجم مىگويد : 
  ] و نزديك بو حنيفه - رضى اللّه عنه - جايز نيست .\r\nو در سفر كوتاه بر يك قول نيز رواست . پس اگر نماز ديگر را تقديم كند سوى نماز پيشين ، بايد كه نيت جمع كند پيش از فارغ شدن از نماز پيشين . و براى نماز پيشين بانگ نماز و اقامت بگويد ، و چون از آن « 104 » فارغ شود براى نماز ديگر اقامت گويد . و اگر متيمّم باشد تيمم تازه گرداند ، و ميان هر دو نماز به زيادت از تيمم و اقامت جدا نكند « 105 » . و اگر نماز ديگر پيش گزارد روا نباشد . و اگر وقت إحرام نماز ديگر نيت جمع كند ، نزديك مزنى - رحمة اللّه عليه - روا باشد . و آن را در قياس وجهى است ، چه واجب كردن تقديم نيت را مستندى نيست ، بل شرع جمع روا داشته است ، و اين جمع است ، و رخصت در نماز ديگر است ، پس نيت در آن بسنده باشد . و اما نماز پيشين بر قانون رفته است .\r\nپس چون از [ 269 
  ] هر دو نماز فارغ شود ، بايد كه سنتهاى هر دو نماز را جمع كند . اما پس از نماز ديگر سنتى نيست ، و ليكن سنتى كه پس از نماز پيشين است ، آن را پس از نماز ديگر گزارد ، يا بر پشت ستور يا در ميان راه ، زيرا كه اگر راتبهء نماز پيشين پيش از نماز ديگر بگزارد ، موالات منقطع شود ، و اين بر وجهى واجب است . و اگر خواهد كه چهار ركعت سنت كه پيش از نماز پيشين است و چهار ركعت سنت كه پيش از نماز ديگر است بگزارد ، بايد كه پيش از هر دو فريضه ميان ايشان جمع كند : و اول سنت نماز پيشين گزارد ، پس سنت نماز ديگر ، پس فريضهء نماز پيشين ، پس فريضهء نماز ديگر ، پس دو ركعت سنت كه پس از فرض نماز پيشين است .\r\n\r\n\r\n","description":"","footnote":"\r\n( 104 ) از نماز پيشين ( نماز ظهر ) .\r\n( 105 ) فاصله نيفكند .\r\n","page_name":" 565 ","page_number":573},
  {"content":"\r\n\r\nو نبايد كه نفلها را در سفرها بگذارد « 106 » ، چه آن چه از ثواب آن فوت شود بيش از سود سفر باشد ، خاصه كه شرع بر وى تخفيف فرموده است ، و گزاردن آن بر راحله روا داشته ، تا به سبب آن از قافله باز نماند .\r\nو اگر نماز پيشين را سوى عصر تأخير كند ، هم بر اين ترتيب رود . و باك ندارد از آن چه راتبهء نماز پيشين پس از نماز ديگر در وقت مكروه افتد . چه آن چه سببى دارد ، در اين وقت مكروه نباشد . و در نماز شام و خفتن و وتر همچنين كند . و در تقديم و تأخير وتر ، بعد از فارغ شدن از گزاردن فرض به همهء راتبه مشغول شود و همه را به وتر ختم كند .\r\nو اگر ذكر نماز پيشين پيش از بيرون شدن وقت آن بر خاطر او گذرد ، بايد كه عزيمت كند كه آن را با نماز ديگر بجمع خواهد گزارد ، و اين نيت جمع باشد . زيرا كه از اين نيت اما به ترك نيت خالى شود و اما به نيت تأخير از وقت نماز ديگر « 107 » ، و آن حرام است ، پس عزم آن نيز حرام بود .\r\nو اگر نماز پيشين را ياد نكند تا آن گاه كه وقت آن بيرون شود « 108 » ، روا كه آن را با نماز ديگر بگزارد . و عاصى نمىشود ، زيرا كه سفر چنان كه از كردن نماز مشغول كند از ذكر آن هم مشغول كند . و احتمال دارد كه گفته شود كه نماز پيشين آن گاه ادا كرده باشد كه عزيمت بر فعل آن كند ، پيش از بيرون شدن وقت آن . و ليكن ظاهرتر آن است كه وقت نماز پيشين و نماز ديگر در سفر ميان هر دو نماز مشترك شده است . و براى آن گزاردن نماز پيشين بر حايض واجب گردد چون پيش از غروب پاك شود . و براى آن احتمال دارد كه موالات و ترتيب ميان نماز پيشين و نماز ديگر شرط كرده نشود ، در آن حال كه نماز پيشين را تأخير كند . اما چون نماز ديگر تقديم كرده شود بر نماز پيشين ، تقديم آن جايز نبود . زيرا كه ما بعد فراغ از نماز ظهر است كه وقت نماز ديگر معين كرده شده است . چه دور باشد كه به نماز ديگر مشغول شود كسى كه عزيمت « 109 » ترك نماز پيشين يا تأخير آن دارد . و به عذر بارش باران هم جمع روا باشد ، چنان كه به عذر سفر .\r\nو ترك جمعه هم از رخصتهاى سفر است ، و آن تعلق به نمازهاى فرض دارد . و اگر نيت\r\n\r\n\r\n","description":"","footnote":"\r\n( 106 ) گذاشتن ، ترك كردن .\r\n( 107 ) لانه انما يخلو عن هذه النيّة اما بنيّة الترك او بنية التأخير عن وقت العصر ( زبيدى 6 - 434 ) .\r\n( 108 ) در عربى آمده است : اما لنوم او لشغل .\r\n( 109 ) عزيمت ، عزم ، قصد ، نيت .\r\n","page_name":" 566 ","page_number":574},
  {"content":"\r\n\r\nاقامت كند « 110 » پس از آن كه نماز ديگر گزارد و در حضر وقت نماز ديگر باقى بود ، گزاردن نماز ديگر بر وى واجب شود . چه آن چه گذشت به شرط آن بسنده بود كه عذر تا بيرون شدن وقت نماز ديگر باقى ماند .\r\n\r\nرخصت پنجم گزاردن نفل است بر راحله .\r\n( 1 ) كان رسول اللّه صلّى اللّه عليه و سلّم يصلى على الرّاحلة أينما توجّهت به دابّته ، و أوتر صلعم على الرّاحلة ، اى ، بر راحله نفل بگزاردى به هر جانب كه مركوب وى روى داشتى ، و نيز وتر بر راحله گزارده است . و بر كسى كه سواره نفل گزارد ، در ركوع و سجود جز ايما نباشد ، و بايد كه سجود پست‌تر از ركوع بود ، و كوژ شدن تا به حدى كه در معرض خطر افتد به سبب ستور لازم نباشد . و اگر در مرقدى « 111 » بود بايد كه ركوع و سجود تمام كند ، چون بر آن قادر باشد .\r\nو اما استقبال قبله واجب نشود ، نه در ابتداى نماز و نه در دوام آن ، و ليكن سمت راه بدل قبله باشد . پس بايد كه در جميع نماز خود يا مستقبل قبله بود ، يا متوجه سمت راه ، تا او را جهتى باشد كه در آن ثابت بود . و اگر ستور را به قصد از راه بگرداند ، نمازش باطل شود ، مگر آن كه سوى قبله گرداند . و اگر به فراموشى گرداند و زمان آن كوتاه بود ، باطل نشود . و اگر زمان دراز باشد ، در آن خلاف است . و اگر ستور سركشى كند و بگردد ، نماز باطل نشود ، زيرا كه اين بسيار اتفاق افتد ، و سجدهء سهو لازم نيايد ، چه سركشى به دو منسوب نباشد ، به خلاف آن چه به فراموشى بگرداند ، چه سجدهء سهو بايد كرد به ايما .\r\n\r\nرخصت ششم گزاردن نفل در حال رفتن « 112 » .\r\n( 2 ) و آن در سفر رواست . و ركوع و سجود به ايما كند ، و براى تشهد ننشيند ، زيرا كه آن فايدهء رخصت باطل كند . و حكم او حكم سوار باشد ، و ليكن بايد كه إحرام نماز در حال استقبال قبله بندد ، چه در گشتن يك لحظه دشوارى نيست ، به خلاف ستور كه در گردانيدن آن ، با آن چه « 113 » عنان در دست او باشد ، نوعى دشوارى است ، زيرا باشد كه نماز بسيار\r\n\r\n\r\n","description":"","footnote":"\r\n( 110 ) نيت كند كه مقيم شود .\r\n( 111 ) مرقد ، خوابگاه ، در اينجا : كجاوه يا تخت روان .\r\n( 112 ) در حال پياده رفتن .\r\n( 113 ) با آن چه ، اگر چه ، هر چند .\r\n","page_name":" 567 ","page_number":575},
  {"content":"\r\n\r\nكند و آن بر او دراز شود . و نبايد كه در نجاست تر رود بعمد . و اگر برود نماز وى باطل شود ، به خلاف آن كه ستور در نجاست رود . و واجب نيست كه رفتن را بر خود مشوش كند به سبب [ 270 
  ] احتراز از نجاست تر ، كه راهها در اغلب از آن خالى نباشد . و كسى را كه از دشمنى يا از سيلى يا از دده‌اى گريزد ، روا كه فريضه را بر ستور يا در حال دويدن گزارد ، چنان كه در نفل گفتيم .\r\n\r\nرخصت هفتم روزه گشادن است .\r\n( 1 ) و مسافر را رواست كه روزه بگشايد ، مگر آن كه اول روز مقيم باشد و پس از صبح به سفر رود ، چه إتمام آن روزه بر او واجب است . و اگر اول روز مسافر است با روزه ، پس مقيم شود ، هم إتمام بايد كرد ، و اگر روزه گشاده مقيم شود ، باقى روز را بايد امساك كند . و اگر اول روز مسافر شود با عزيمت « 114 » روزه ، وى را روزه لازم نباشد ، بل روا كه چون خواهد افطار كند . و روزه فاضل‌تر از افطار ، و قصر فاضل‌تر از إتمام ، تا از شبهت خلاف بيرون آيد . و نيز قصر كنندهء نماز در عهدهء قضا نيست ، به خلاف مفطر كه او در عهدهء قضاست ، و بسيار باشد كه به مانعى متعذر شود و در ذمت او بماند ، مگر در حالى كه از آن ضرر باشد ، پس افطار در آن حال فاضل‌تر .\r\nو اين هفت رخصت است . و سقوط نماز جمعه هم از رخصتهاى سفر است . و از اين رخصتها سه به سفر دراز تعلق دارد و آن مسح سه شبانه روز بر موزه و قصر و افطار است . و دو به سفر مطلق تعلق دارد ، دراز باشد يا كوتاه ، و آن سقوط نماز آدينه است . و سقوط قضاى آن چون نماز به تيمم گزارد . و اما در نماز نافله بر ستور و در حال رفتن « 115 » خلاف است ، و صحيح‌تر آن است كه در سفر كوتاه رواست . و در جمع ميان دو نماز هم خلاف است ، و ظاهرتر آن است كه جمع در سفر كوتاه روا نيست .\r\nو اما نماز فرض بر ستور و در حال پياده رفتن براى خوف ، به سفر تعلق ندارد . و همچنين خوردن مردار و نماز با تيمم چون آب مفقود باشد ، بل حضر و سفر در آن شريك است چون اسباب آن موجود شود .\r\nسؤال آموختن اين رخصتها پيش از سفر بر مسافر واجب است يا مستحب ؟\r\n\r\n\r\n","description":"","footnote":"\r\n( 114 ) عزيمت ، عزم ، قصد ، نيت .\r\n( 115 ) در حال پياده رفتن .\r\n","page_name":" 568 ","page_number":576},
  {"content":"\r\n\r\nجواب بدان كه اگر عزيمت دارد كه مسح و قصر و جمع و افطار نكند و نفل بر ستور و در حال رفتن « 113 » نگزارد ، دانستن شرطهاى ترخص « 114 » بر وى لازم نشود ، زيرا كه ترخص واجب نيست .\r\nو اما دانستن رخصت به تيمم لازم است ، زيرا كه فقد آب به دست او نيست ، مگر آن كه بر شط جويى سفر كند كه به ماندن آب در آن واثق باشد ، يا او در راه با عالمى باشد كه به وقت حاجت آن از وى بتواند پرسيد . پس او را رسد كه تا به وقت حاجت تأخير كند . اما چون عدم آب گمان برد و با او عالمى نباشد ، آموختن لا محاله لازم بود .\r\nسؤال حاجت او به تيمم براى نمازى است كه وقت آن هنوز در نيامده است ، پس نمازى كه هنوز واجب نشده است ، علم طهارت براى آن چگونه واجب بود ؟ و بسيار باشد كه آن نماز بر وى واجب نشود .\r\nجواب كسى كه ميان او و كعبه مسافتى باشد كه جز به سالى قطع نشود ، پيش از ماه‌هاى حج آغاز سفر بر وى لازم شود ، و آموختن مناسك لا محاله لازم آيد ، چون گمان برد كه در راه كسى نيابد كه از وى بياموزد . زيرا كه اصل زندگانى است و استمرار آن . و آن چه به واجب نتوان رسيد مگر بدان ، واجب بود ، و آن چه وجوب او متوقع باشد توقعى ظاهر و غالب بر ظن ، و آن را شرطى باشد كه جز به تقديم آن شرط به دو نتوان رسيد ، تقديم آن شرط لا محاله لازم بود ، چون دانستن مناسك پيش از وقت حج و پيش از مباشرت آن . پس مسافر را حلال نباشد كه سفر آغاز كند پيش از آن كه اين قدر از علم تيمم بياموزد . و اگر عزيمت ديگر رخصتها دارد ، آموختن آن قدر كه ياد كرديم از ديگر رخصتها هم لازم بود .\r\nسؤال اگر كيفيت گزاردن نفل بر ستور و در حال رفتن « 115 » نياموزد ، چه زيان دارد ؟ و غايت او آن باشد كه چون نماز بگزارد فاسد بود ، و واجب نيست ، پس علم آن چگونه واجب باشد ؟\r\nجواب از واجبات آن است كه نفل بر صورت فساد نگزارد ، چه نفل با حدث و نجاست و سوى غير قبله و بى إتمام شرطهاى نماز و ركنهاى آن حرام است . پس بر او باشد كه بياموزد آن چه از نفل فاسد بدان احتراز كند « 116 » از بيم آن كه در محظور افتد . و اين بيان دانستن آن است كه در سفر بر مسافر تخفيف رفته است .\r\n\r\n\r\n","description":"","footnote":"\r\n( 113 ) در حال پياده رفتن .\r\n( 114 ) ترخّص ، رخصت ، پاورقى ( 85 ) .\r\n( 115 ) در حال پياده رفتن .\r\n( 116 ) آن چه بياموزد كه بدان از نفل فاسد احتراز كند .\r\n","page_name":" 569 ","page_number":577},
  {"content":"\r\n\r\n\r\nقسم دوم - آن چه از وظيفة به سبب سفر متجدد شود و آن علم قبله است و علم اوقات .\r\n( 1 ) و آن در حضر نيز واجب است . و ليكن در حضر مقيم را مكفى باشد به محرابى متفق عليه كه از طلب قبله بى نياز گرداند ، و به مؤذنى كه وقت را رعايت كند ، پس از طلب علم وقت فارغ بود . و بر مسافر روا كه قبله مشتبه شود ، و وقت [ 271 
  ] ملتبس گردد ، پس چاره نباشد از دانستن دليلهاى قبله و وقتها . اما دليلهاى قبله سه قسم است : زمينى ، چون دليل گرفتن از كوه‌ها و ديهها و جويها . و هوايى ، چون دليل گرفتن از بادهاى شمال و جنوب و صبا و دبور « 116 » . و آسمانى ، و آن ستارگان‌اند .\r\nاما زمينى و هوايى در شهرها مختلف شود . و بسى راه باشد كه در آن كوهى بلند بود كه معلوم باشد كه بر راست قبله است يا چپ او يا بر پيش او يا بر پس او ، پس آن را ببايد آموخت و فهم كرد . و همچنين بادها دلالت مىكند در بعضى شهرها ، و بايد آن را فهم كرد . و ما آن را مستوفى استقصا نتوانيم كرد ، چه هر شهرى و اقليمى را حكمى ديگر است .\r\nو اما آسمانى ، دليلهاى آن دو قسم است : روزى و شبى .\r\nاما روزى خورشيد است . و چاره نباشد از آن كه پيش از بيرون آمدن از شهر رعايت كرده شود كه در وقت زوال موضع آن از بيننده كجاست : ميان دو ابروست يا بر چشم راست يا بر چشم چپ ، يا سوى پيشانى « 117 » ميل بيشتر دارد ، چه مواضع خورشيد در شهرهاى شمالى از اين نگذرد .\r\nپس چون اين را ضبط كرد ، هر گاه كه زوال را بشناسد - به دليلى كه ياد خواهيم كرد - قبله را بدان بداند « 118 » . و همچنين در وقت نماز ديگر موضع خورشيد را رعايت كند ، چه او در اين دو وقت بضرورت به قبله محتاج باشد . و اين نيز چون در شهرها مختلف است ، استقصاى آن ممكن نگردد . و اما قبله در وقت نماز شام « 119 » به موضع غروب دانسته شود ، بدانچه ضبط كند كه غروب خورشيد از راست مستقبل « 120 » مىباشد يا سوى روى او مايل مىبود يا بر قفاي او . و به شفق نيز\r\n\r\n\r\n","description":"","footnote":"\r\n( 116 ) در شرح زبيدى : فالشمال تأتي من ناحية الشام ، و الجنوب تقابلها و هي الريح اليمانية ، و الصبا تأتي من المشرق الشمس ، و الدّبور تأتي من ناحية المغرب ( 6 - 439 ) .\r\n( 117 ) پيشانى ، جبين . الجبين ، فوق الصدغ ، و هما جبينان عن يمين الجبهة و شمالها . صحاح ( حاشيهء متن فارسى ) .\r\n( 118 ) دانستن ، شناختن .\r\n( 119 ) نماز شام ، نماز مغرب .\r\n( 120 ) مستقبل ، آن كه روى به سوى قبله دارد ، استقبال ، به طرف قبله متوجه بودن .\r\n","page_name":" 570 ","page_number":578},
  {"content":"\r\n\r\nقبله دانسته شود براى نماز خفتن . و به مشرق خورشيد قبله دانسته شود براى نماز بامداد .\r\nپس خورشيد در هر پنج نماز دليل قبله است . و ليكن آن به زمستان و تابستان مختلف شود . چه مشرقها و مغربها بسيار است ، اگر چه در دو جهت محصور است ، پس چاره نباشد از آموختن آن نيز .\r\nو ليكن باشد كه نماز شام و خفتن پس از غيبت شفق گزارد ، و دليل گرفتن بر قبله ممكن نگردد . پس واجب باشد كه موقع قطب را رعايت كند . و آن ستاره‌اى است كه او را جدى خوانند . و آن ستاره‌اى است ثابت كه حركت او از موضع خود ظاهر نشود . و آن يا بر قفاي مستقبل باشد ، يا بر دوش راست او از قفا ، يا بر دوش چپ او ، در شهرهاى شمالى از مكه « 121 » ، و اما در شهرهاى جنوبى چون يمن و آن چه نزديك آن است در برابر مستقبل بود . پس بايد آن را بياموزد و آن چه در شهر خود دانسته باشد بايد در همهء راهها بدان اعتماد كند ، مگر چون سفر دراز شود . چه مسافت چون دور شود ، موقع خورشيد و موقع قطب و موقع مشرقها و مغربها مختلف گردد . الاّ آن است كه در اثناى سفر خود به شهرها مىرسد ، پس بايد كه از اهل بصيرت بپرسد ، يا اين ستارگان را مراقبت نمايد در حالى كه روى به محراب جامع « 122 » شهر دارد ، تا آن وى را روشن شود .\r\nپس هر گاه كه اين دليلها بياموزد ، وى را رسد كه بر آن اعتماد كند . و اگر روشن شود كه از جهت قبله خطا كرده باشد به جهتى ديگر از چهار جهت ، بايد كه نماز قضا كند . و اگر از حقيقت محاذات قبله منحرف شده باشد و ليكن از جهت آن بيرون نه آمده ، قضاى نماز لازم نشود .\r\nو فقها خلافى ايراد كرده‌اند كه مطلوب جهت كعبه است يا عين آن ؟ و معنى آن بر جماعتى مشكل شده است . چه گفته‌اند كه اگر گوييم كه مطلوب عين است ، پس با دورى موضعها چگونه صورت بندد ؟ و اگر گوييم كه مطلوب جهت است ، پس كسى كه در مسجد الحرام ايستد ، اگر مستقبل جهت كعبه باشد و تن او از موازات كعبه بيرون بود ، نمازش درست نباشد ، و در اين هيچ خلافى نيست . و در تأويل معنى خلاف در جهت و عين تطويل نموده‌اند . و چاره نيست از آن كه\r\n\r\n\r\n","description":"","footnote":"\r\n( 121 ) در شرح زبيدى : ( في البلاد الشمالية من مكة ) كالكوفه و بغداد و همدان و قزوين و طبرستان و جرجان و ما والاها ( 6 - 440 ) .\r\n( 122 ) جامع ، مسجد .\r\n","page_name":" 571 ","page_number":579},
  {"content":"\r\n\r\nاول معنى مقابلهء عين و مقابلهء جهت فهم كرده شود .\r\nو معنى مقابلهء عين آن است كه در موقفى بايستد كه اگر خطى مستقيم از ميان دو چشم او بيرون آيد سوى ديوار كعبه پيوندد ، و از دو جانب خط دو زاويهء متساوى حاصل شود ، و خطى كه از موقف نماز كننده بيرون آيد تقدير كرده شود كه از ميان دو چشم او بيرون آمده است ، و اين صورت موقف نماز كننده و مقابلهء عين است . [ 272 
  ] و اما مقابلهء جهت در آن روا باشد كه طرف ديگر خطى كه بيرون آمده باشد از ميان دو چشم به كعبه پيوندد بى آن كه دو زاويه‌اى كه از دو جانب خط است متساوى بود . بل دو زاويه متساوى نباشد مگر چون خط به يك نقطهء معين پيوند [ كه آن نقطهء واحدى است 
  ] . و اگر اين خط بر استقامت كشيده شود سوى ديگر نقطه‌ها ، از راست و چپ آن ، يكى از دو زاويه از ديگرى تنگ‌تر باشد ، پس از مقابلهء عين بيرون باشد و ليكن از مقابلهء جهت بيرون نبود - چون خطى كه بر آن مقابلهء جهت نبشته‌ايم - چه اگر كعبه بر طرف آن خط تقدير كرده شود « 123 » ، ايستنده جهت كعبه را مستقبل بود نه عين آن را . و حد آن جهت آن است كه ميان دو خطى افتد كه توهم كنيم كه از دو چشم بيرون آمده‌اند ، و طرفهاى ايشان فراهم آمده است در داخل سر ، ميان دو چشم بر زاويهء قايمه . پس آن چه ميان دو خطى افتد كه از ميان دو چشم بيرون آمده‌اند ، داخل جهت باشد . و هر چه اين خطها درازتر باشد و از كعبه دور تر ، فراخى ميان هر دو خط بيشتر بود . و اين صورت آن است .\r\nچون معنى جهت و عين مفهوم شد ، پس گوييم كه آن چه نزديك ما در فتوا درست است آن است كه مطلوب عين است ، اگر ديدن كعبه ممكن باشد . و اگر به سبب تعذر ديدن حاجت باشد به استدلال ، استقبال جهت بسنده بود .\r\n\r\n\r\n","description":"","footnote":"\r\n( 123 ) تقدير كردن ، فرض كردن .\r\n","page_name":" 572 ","page_number":580},
  {"content":"\r\n\r\nو اما طلب عين در حال امكان ديدن مجمع عليه است . و اما به جهت قبله اكتفا نمودن ، در حال تعذر معاينه ، كتاب و سنت و فعل صحابه و قياس بر آن دلالت مىكند .\r\nاما كتاب قول خداى - عز و جل :  وَ حَيْثُ ما كُنْتُمْ فَوَلُّوا وُجُوهَكُمْ شَطْرَهُ  ، اى نَحْوَه « 124 » ، اى ، هر كجا كه باشيد رويهاى خود سوى آن آريد . چه هر كه برابر جهت كعبه ايستاده باشد گفته شود كه روى سوى آن آورده است .\r\nو اما سنت آن چه پيغامبر - صلّى اللّه عليه و سلم - اهل مدينه را گفت : ما بين المشرق و المغرب قبلة . و مشرق بر دست چپ مدينه است و مغرب بر دست راست . پس پيغامبر - عليه السلام - كل آن مسافت را كه ميان راست و چپ واقع است قبله كرد ، و « 125 » مساحت كعبه بدانچه ميان مشرق و مغرب است وفا نكند ، و جز جهت كعبه بدان وافى نبود . و اين لفظ از عمر و ابن عمر - رضى اللّه عنهما - منقول است .\r\nو اما فعل صحابه آمده است كه اهل مسجد قبا در نماز بامداد در مدينه روى به بيت المقدس آورده بودند و پشت به كعبه ، زيرا كه مدينه ميان اين هر دو واقع است ، ايشان را گفتند كه قبله سوى كعبه تحويل شد . ايشان در ميان نماز بگشتند ، بى طلب دلالتى . و بر ايشان انكارى نرفت ، و مسجد ايشان را ذو القبلتين نام كردند . و مقابلهء عين از مدينه تا مكه جز به دليلهاى هندسى - كه در آن نظر درازست - نتوان دانست . پس ايشان چگونه به بديهه در ميان نماز و تاريكى شب آن بدانستند ؟ و دليل ديگر از فعل ايشان آن است كه در حوالى مكه و ديگر شهرهاى اسلام مسجدها بنا كردند ، و در تسويهء محراب هرگز مهندسى را نطلبيدند ، « 126 » مقابلهء عين جز به نظر باريك هندسى نتوان دانست .\r\nو اما قياس آن كه حاجتها به استقبال كعبه ماسه است ، و در همهء أقطار زمين مسجد بنا مىبايد كرد . و مقابلهء عين ممكن نگردد جز به عملهاى هندسى كه شرع به نگريستن در آن وارد نشده است ، بل بسى باشد كه از تعمق در علم آن منع كند ، پس كار شرع بر آن چگونه بنا كرده شود ؟ پس براى ضرورت به جهت بسنده بايد كرد .\r\n\r\n\r\n","description":"","footnote":"\r\n( 124 ) بقره 2 - 150 .\r\n( 125 ) در حالى كه .\r\n( 126 ) در حالى كه .\r\n","page_name":" 573 ","page_number":581},
  {"content":"\r\n\r\nاما دليل صحت آن صورت كه تصوير كرده‌ايم آن است كه جهات عالم مخصوص است در چهار جهت . پيغامبر - صلّى اللّه عليه و سلم - در أدب قضاى حاجت فرموده است : لا تستقبلوا بها القبلة و لا تستدبروها و لكن شرّقوا او غرّبوا ، اى ، در قضاى حاجت روى به قبله مياريد و پشت بدان مكنيد ، و ليكن روى به مشرق و مغرب داريد . و اين در مدينه گفته است ، و [ 273 
  ] مشرق آن جا بر دست چپ مستقبل كعبه است و مغرب بر دست راست . پس نهى كرده است از دو جهت ، و دو جهت ديگر را رخصت داده ، و مجموع آن چهار جهت است . و در دل كسى نگشت كه جهتها را شش يا هفت يا ده فرض توان كرد و هر چون كه خواهند . پس حكم باقى چه باشد ؟ بل ثبوت جهت در اعتقادها بنا بر خلقت آدمى دارد ، و او را جز پيش و پس و چپ و راست نيست ، و آن چهار است . پس جهتها به اضافت آدمى در ظاهر نظر چهار باشد . و شرع جز به مثل اين اعتقادها بنا كرده نشود . پس ظاهر شد كه مطلوب جهت است ، و از آن ، كار اجتهاد در قبله و آموختن دليلها آسان گردد .\r\nو اما مقابلهء عين دانسته نشود جز به دانستن عرض مكه از خط استوا و طول آن از اول عمارت مغرب « 126 » ، پس دانستن طول و عرض شهرى كه قبلهء آن مطلوب باشد ، پس مقابله كردن يكى از آن به ديگرى . و در آن به آلات و اسباب دراز حاجت باشد ، و شرع قطعا بر آن مبتنى نيست . پس آن مقدار دليلهاى قبله كه از آموختن آن چاره نباشد موقع شرق و غرب و زوال است و موقع خورشيد وقت نماز ديگر . و بدين ، وجوب ساقط شود .\r\nسؤال اگر مسافر بى آموختن آن بيرون آيد عاصى شود يا نه ؟\r\nجواب اگر راههاى او بر ديههاى پيوسته باشد كه در آن محرابها بود ، يا در راه با او كسى باشد كه دليلهاى قبله داند و بر عدالت و بصيرت او وثوقى باشد و او را تقليد توان كرد ، عاصى نشود . و اگر چيزى از آن نباشد عاصى گردد ، زيرا كه متعرّض وجوب استقبال است و علم آن حاصل نكرده است ، پس آن چون علم تيمم و غير آن باشد . و اگر اين دليلها بياموزد ، پس به ابرى تاريك روى آسمان پوشيده شود ، يا آموختن بگذارد و در راه كسى نيابد كه وى را تقليد كند ، بر او واجب باشد كه در وقت به حسب حال خود نماز گزارد ، پس قضا كند اگر مصيب باشد\r\n\r\n\r\n","description":"","footnote":"\r\n( 126 ) در عربى : و مقدار درجات طولها و هو بعدها عن اول عمارة في المشرق .\r\n","page_name":" 574 ","page_number":582},
  {"content":"\r\n\r\nيا مخطى .\r\nو نابينا را جز تقليد نبود ، پس بايد كسى را تقليد كند كه به دين و بصيرت او وثوقى باشد اگر مقلّد او مجتهد باشد در قبله . و اگر قبله ظاهر بود ، روا كه بر قول هر عدلى در حضر و سفر اعتماد كند . و نابينا و نادان را روا نباشد كه در قافله‌اى سفر كند كه در آن كسى نباشد كه دليلهاى قبله داند ، جايى كه به استدلال حاجت باشد ، چنان كه عامى را روا نباشد كه در شهرى مقيم شود كه در آن فقيهى نباشد كه تفصيل شرع بداند ، پس لازم باشد كه از آن بيرون آيد و به شهرى رود كه در آن كسى يابد كه وى را دين آموزد .\r\nو اگر در شهرى فقيهى نباشد جز فاسق ، هم هجرت بايد كرد ، چه بر فتواى فاسق اعتماد نباشد ، بل در جواز قبول فتوا عدالت شرط است چنان كه در روايت آمده است - و اگر به فقه معروف باشد و در عدالت و فسق حالش پوشيده بود ، روا كه از او قبول كند چون كسى نيابد كه او را عدالتى ظاهر باشد ، زيرا كه مسافر در شهرها نتواند كه از عدالت مفتيان بحث كند . و اگر او را حرير پوشيده بينند يا جامه‌اى كه غالب بر آن ابريشم باشد ، يا بر اسبى نشسته كه زينت زر دارد ، فسق او ظاهر باشد و قبول قول او روا نبود ، پس بايد كه ديگرى طلبد . و همچنين چون بيند كه بر مايدهء سلطانى ، كه اغلب مال او حرام باشد ، نان خورد يا از او ادرارى وصلتى ستاند ، بى آن كه بداند كه آن چه ستده است از وجه حلال است ، آن هم فسقى باشد كه عدالت را زيان رساند و از قبول فتوا و روايت و گواهى باز دارد .\r\nو اما دانستن وقتهاى نماز پنجگانه ، از آن چاره نباشد . پس وقت نماز پيشين به زوال در آيد . چه هر شخصى را در اول روز سايه‌اى دراز باشد در جانب مغرب ، پس كم شدن گيرد تا وقت زوال ، پس زيادت شدن گيرد در جهت مشرق ، و تا غروب زيادت مىشود . پس مسافر بايد كه در موضعى بايستد ، يا چوبى راست بايستاند ، و بر سر سايه نشان كند ، و پس از آن بساعتى بنگرد . اگر سايه را در كم شدن بيند ، هنوز وقت در نيامده باشد . و طريق آن آن است كه در شهر ، وقت بانگ نماز مؤذنى معتمد ، سايهء بالاى « 127 » خود بنگرد ، اگر سه قدم باشد مثلا به قدم او ، پس هر گاه كه در سفر همچنان شود و زيادت شدن گيرد نماز گزارد . و اگر شش قدم و نيم بدان زيادت شود وقت نماز ديگر در آيد ، كه سايهء قامت هر شخصى به قدم او شش قدم و نيم است بتقريب .\r\n\r\n\r\n","description":"","footnote":"\r\n( 127 ) بالا ، قامت .\r\n","page_name":" 575 ","page_number":583},
  {"content":"\r\n\r\nپس سايهء زوال هر روزى زيادت شود اگر سفر او از اول تابستان باشد ، و اگر از اول زمستان بود هر روزى كم شود .\r\nو نيكوتر چيزى كه بدان سايهء زوال دانسته شود ميزان است . مسافر بايد كه آن را با خود دارد ، و اختلاف سايه در هر وقتى بدان بياموزد . و اگر موضع خورشيد [ 274 
  ] از مستقبل قبله وقت زوال بداند ، و در سفر به موضعى باشد كه قبله در آن به دليلى ديگر ظاهر شده باشد ، امكان دارد كه وقت را به خورشيد بداند بدانچه ميان دو چشم او ظاهر شود مثلا اگر در شهر همچنين باشد .\r\nو اما وقت نماز شام به غروب در آيد ، و ليكن باشد كه كوه‌ها مغرب را از او بپوشد . پس بايد كه جانب مشرق نگرد ، اگر در افق تاريكيى ظاهر شود كه از زمين مقدار نيزه‌اى بالا شده است ، وقت نماز شام بود .\r\nاما وقت نماز خفتن به غايب شدن شفق دانسته شود ، و آن سرخى است . و اگر به كوه‌ها پوشيده شود ، به ظهور ستارگان خرد و بسيارى آن توان دانست ، كه آن پس از غيبت سرخى باشد .\r\nو اما صبح در اول دراز پيدا شود ، چون دم گرگ ، و آن را حكمى نيست تا زمانى بگذرد ، پس سپيديى در پهنا ظاهر شود كه به سبب ظهور دريافت آن به چشم دشوار نباشد ، و آن اول وقت بود . و پيغامبر - صلّى اللّه عليه و سلم - گفت : ليس الصّبح هكذا ، و جمع بين كفّيه ، و انّما الصّبح هكذا ، و وضع احدى سبّابتيه على الأخرى و فتحهما ، اى ، « صبح همچنين نيست » و كف خو را فراهم آورد ، « صبح نيست جز همچنين » و يكى از دو سبابهء خود را بر ديگرى نهاد و هر دو را بگشاد . و اين اشارتى است بدان كه آن پهنا باشد .\r\nو به منازل ماه « 128 » گاهى بر آن « 129 » دليل گرفته شود . و آن تقريب است نه تحقيق ، بل اعتماد بر ديدن سپيديى است كه در پهنا انتشار پذيرد . چه قومى گمان بردند كه صبح به چهار منزل پيش از خورشيد طلوع كند ، و اين خطاست ، زيرا كه آن صبح كاذب است . و محققان گفته‌اند : به دو منزل پيش از آن باشد . و اين نيز تقريب است و بر آن اعتمادى نيست . چه بعضى منزلها\r\n\r\n\r\n","description":"","footnote":"\r\n( 128 ) منازل ماه ، بيست و هشت مرحله‌اى كه ماه در گردش به دور زمين آنها را طى مىكند .\r\n( 129 ) بر صبح صادق ( زبيدى ، 6 - 452 ) .\r\n","page_name":" 576 ","page_number":584},
  {"content":"\r\n\r\nمعترض « 130 » و منحرف بر آيد ، و زمان طلوع آن كوتاه بود ، و بعضى منتصب « 131 » بر آيد ، و زمان طلوع آن دراز باشد . و آن در شهرها مختلف شود ، اختلافى كه ذكر آن درازى دارد « 132 » . آرى منازل آن را شايد كه نزديكى و دورى صبح بدان دانسته آيد .\r\nو اما ضبط « اول صبح » از روى تحقيق به دو منزل اصلا ممكن نيست . و در جمله چون چهار منزل باقى ماند تا طلوع قرص خورشيد « 133 » ، پس مقدار منزلى بيقين دانسته شود كه صبح كاذب باشد ، و چون قريب دو منزل ماند ، طلوع صبح صادق تحقق پذيرد . و ميان دو صبح مقدار چهار دانگ منزلى بتقريب مشكوك فيه بود كه از وقت صبح صادق است يا كاذب ، و آن آغاز ظاهر شدن سپيدى و پراكندگى آن است پيش از آن كه عرض آن اتساع پذيرد . پس بايد كه روزه دارنده از وقت شك سحور بگذارد « 134 » ، و قيام كننده پيش از آن وتر بگزارد ، و نماز بامداد ادا نكند تا آن گاه كه مدت شك بگذرد ، و چون محقق شد ادا كند . و اگر مريدى خواهد كه وقتى بتحقيق معين شود كه در آن سحور تناول كند ، و در عقب آن متصل بدان نماز گزارد ، آن اصلا در قوّت آدميان نيست ، بل از مهلتى چاره نبود براى توقف و شك ، و جز بر معاينه اعتماد نيست « 135 » ، و در معاينه جز بر آن كه روشنى در پهناى افق منتشر شود تا به حدى كه مبادى زردى پيدا آيد .\r\nو جمعى بسيار از مردمان در اين غلط كرده‌اند و پيش از وقت نماز گزارده . و دليل بر آن آن است كه بو عيسى ترمذى در جامع خود « 136 » روايت كرده است از طلق بن على « 137 » كه پيغامبر - صلّى اللّه عليه و سلم - گفت : كلوا و اشربوا و لا يهيدنّكم السّاطع المصعّد و كلوا و اشربوا حتّى يعترض لكم الاحمر ، اى ، بخوريد و بياشاميد ، و دمندهء دراز شونده بايد كه شما را به ترك سحور ازعاج « 138 » نكند ، و بخوريد و بياشاميد تا آن گاه كه سرخى شما را پيش آيد . و اين صريح است در آن چه سرخى را رعايت بايد كرد . بو عيسى گفت كه در اين باب از عدى حاتم و ابو ذر و سمرة بن جندب روايتها آمده است . و اين حديثى حسن و غريب است . و عمل اهل علم بر اين است .\r\nو ابن عباس گفت : كلوا و اشربوا ما دام الضّوء ساطعا . و صاحب غريبين « 139 » ساطع را به\r\n\r\n\r\n","description":"","footnote":"\r\n( 130 ) معترض ، بر پهنا ، اعتراض ، بر پهنا ايستادن .\r\n( 131 ) منتصب ، راست ، قائم ، مستقيم .\r\n( 132 ) طول مىكشد .\r\n( 133 ) در عربى : الى طلوع قرن الشمس .\r\n( 134 ) گذاشتن ، ترك كردن .\r\n( 135 ) در عربى : و لا اعتماد في العيان .\r\n( 136 ) جامع ترمذى .\r\n( 137 ) از قيس بن طلق از پدرش طلق بن على ( زبيدى ، 6 - 452 ) .\r\n( 138 ) ازعاج ، از جاى بر انگيختن .\r\n( 139 ) غريبين ، غريب القرآن و غريب الحديث . صاحب الغريبين ، و هو ابو عبيد احمد بن محمد بن عبد الرحمن القاشاني المروي من ائمة اللغة و الحديث ( زبيدى ، 6 - 452 ) .\r\n","page_name":" 577 ","page_number":585},
  {"content":"\r\n\r\nمستطيل تفسير كرده است . اى ، بخوريد و بياشاميد تا آن گاه كه روشنايى دراز باشد . پس اعتماد نيست مگر بر ظهور زردى ، و چنانستى كه آن مبادى سرخى است . و مسافر به معرفت وقتها بدان محتاج شود كه گاه پيش از رحيل به نماز مبادرت كند تا فرود آمدن بر وى دشخوار نباشد ، يا پيش از خواب تا استراحت كند . و اگر دل بدان نهد كه تا به وقت يقين تأخير كند و به فوت فضيلت اول وقت مسامحت نمايد ، و رنج فرود آمدن و تأخير خواب تا وقت يقين بكشد ، از فرا گرفتن علم وقتها مستغنى شود « 140 » . چه مشكل اول وقتهاست ، نه ميانه و نه آخر آن . و اللّه اعلم . [ 275 
  ]\r\n\r\n\r\n","description":"","footnote":"\r\n( 140 ) ( فان وطن نفسه على تأخير الصلاة إلى ان يتيقن ) دخول الوقت ( فتسمح نفسه بفوات فضيلة اول الوقت ) الذي هو رضوان اللَّه ( و يتجشم ) اى يتحمل ( كلفة النزول و كلفة التأخير النوم إلى التيقن استغنى عن تعلم علم الاوقات ) ( زبيدى ، 6 - 453 ) .\r\n","page_name":" 578 ","page_number":586},
  {"content":"\r\n\r\n\r\nكتاب وجد و سماع\r\n( 1 ) و اين هشتمين كتاب است از « ربع عادات » از كتب احياى علوم دين شامل دو باب :\r\nباب اول در اباحت سماع باب دوم در آداب سماع و آثار آن به وجد و رقص و جامه دريدن\r\n\r\n","description":"","footnote":"","page_name":" 579 ","page_number":587},
  {"content":"\r\n . \r\n","description":"","footnote":"","page_name":" 580 ","page_number":588},
  {"content":"\r\n\r\nبسم اللّه الرّحمن الرّحيم حمد بى حد و شكر بى عد آفريدگار جهان را كه اولياى خود را به آتش محبت بسوخت ، و جانها و همتهاى ايشان را به آرزوى لقا و مشاهدهء خود بيفروخت ، و أبصار و بصاير ايشان بر مشاهدهء جمال حضرت خود موقوف كرد ، تا از شراب روح وصال مست شدند ، و از ملاحظهء سبحات « 1 » جلال پست گشتند ، و در هر دو كون چيزى جز وى نديدند ، و از هر دو سراى جز ياد وى نگزيدند ، اگر در بصر ايشان صورتى ظاهر شد ، بصيرت ايشان در آن مصوّر را يافت ، و اگر به سمع ايشان نغمه‌اى رسيد ، سرّ ايشان سوى محبوب شتافت ، و اگر آوازى مزعج يا مقلق « 2 » شنيدند ، انزعاج ايشان جز سوى او نبود و قلق « 3 » ايشان جز به دو نيفزود ، و اگر صوتى مطرب « 4 » يا محزن « 5 » به گوش ايشان آمد ، طرب ايشان جز به دو راه ننمود و حزن ايشان جز به دو نياسود ، و اگر نغمتى « 6 » مهيج يا مشوّق به سمع ايشان راه يافت ، نشاط ايشان جز براى او نخاست و اشتياق ايشان جز حضرت او نخواست و سماع ايشان جز از او حاصل نه آمد و استماع ايشان جز به دو و اصل نگشت .\r\nايشانند آن جماعت كه براى دوستى خود برگزيد و از ميان اصفيا و خواص خالص گردانيد .\r\nو درود بر محمد مصطفى ، كه براى واسطهء قلادهء رسالت وى را اختيار كرد ، و بر اقربا و اصحاب او ، كه ايشان را براى پيشوايى و راهنمايى خلق پيدا آورد .\r\nبدان كه دلها و باطنها خزاين اسرار و معادن جواهر است . و جواهر آن همچنان پوشيده\r\n\r\n\r\n","description":"","footnote":"\r\n( 1 ) سبحانه ، عظمته و نوره و بهاؤه ( زبيدى ، 6 - 454 ) .\r\n( 2 ) مقلق ، بى آرام و مضطرب كننده .\r\n( 3 ) قلق ، بى آرامى ، اضطراب .\r\n( 4 ) مطرب ، نشاط آور .\r\n( 5 ) محزن ، غم انگيز .\r\n( 6 ) نغمتى ، نغمه‌اى .\r\n","page_name":" 581 ","page_number":589},
  {"content":"\r\n\r\nاست در دل كه آتش در آهن و سنگ ، و آب در زير خاك و گل . و بيرون آوردن آن امكان ندارد جز به سماع با جوش « 7 » . چه به شغاف « 8 » خاص خانهء دل راهى نيست جز از دهليز گوش . و نغمه‌هاى موزون متناسب خزينه‌هاى سينه‌ها را پيدا گرداند و محاسن و مساوى « 9 » آن را به حد ظهور رساند .\r\nو در حال شورانيدن ، از كوزهء دل بيرون نه آيد جز چيزى كه در او نهان است ، چنان كه از كوزهء گل ترشح ننمايد مگر آن چه در آن است . پس نقدهاى دل را سماع محكى صادق و معيارى ناطق است .\r\nهرگز هيچ روحى به دل نرساند كه نه چيزى را كه بر او « 10 » غالب است بجنباند . و چون دلها - از آن جا كه طبعهاست - مطيع و منقاد سمعهاست ، تا سرّ آن در سماع نهان پيدا مىآيد و نيك و بد آن روى مىنمايد ، واجب باشد شرح سماع و وجد و آن چه در آن است ، از فوايد و آفات و آداب و هيئات ، و ذكر اختلاف علما در آن چه از محظورات است يا از مباحات . و ما آن را به بيان رسانيم و در دو باب روشن گردانيم . ان شاء اللّه تعالى :\r\nباب اول در اباحت سماع باب دوم در آداب و آثار آن [ 276 
  ] به وجد در دل و به رقص و به جامه دريدن در جوارح\r\n\r\n\r\n","description":"","footnote":"\r\n( 7 ) جوش ، شورش ، هيجان .\r\n( 8 ) شغاف ، پردهء دل ، سويداى دل .\r\n( 9 ) مساوى ، بديها ، عيبها .\r\n( 10 ) بر دل .\r\n","page_name":" 582 ","page_number":590},
  {"content":"\r\n\r\n\r\nباب اول در ذكر اختلاف علما در اباحت سماع و ظاهر كردن حق در آن و بيان قولهاى علما و صوفيان در تحليل و تحريم آن\r\n( 1 ) بدان كه سماع اول كار است ، و آن در دل حالتى پيدا آرد كه آن را وجد گويند ، و از وجد تحريك اطراف « 11 » زايد : اما به حركتى ناموزون كه آن را اضطراب گويند ، و اما موزون كه آن را تصفيق « 12 » و رقص گويند .\r\nپس ما به حكم سماع آغاز كنيم و آن اول است ، و قولهايى كه مذهب هر كس از آن روشن شود بياريم ، پس دليل اباحت آن باز نماييم ، پس جواب آن چه حرام دارندگان بدان تمسك نموده‌اند .\r\n\r\nاما نقل مذاهب\r\n( 2 ) قاضى بو طيب طبرى - رحمة اللّه عليه - از شافعى و مالك و بو حنيفه و سفيان ثورى و جماعتى از علما - رضى اللّه عنهم أجمعين - نقل كرده است الفاظى كه بدان استدلال كند كه آن را حرام داشته‌اند .\r\n\r\n\r\n","description":"","footnote":"\r\n( 11 ) اطراف ، اعضاء .\r\n( 12 ) تصفيق ، كف زدن .\r\n","page_name":" 583 ","page_number":591},
  {"content":"\r\n\r\nو آورده است كه شافعى - رضى اللّه عنه - در كتاب آداب القضاء گفته است كه سرود گفتن لهو مكروه است و باطل را ماند ، و هر كه از آن بسيار كند سفيه باشد و گواهى او نشنوند . و قاضى بو طيب گفته است كه شنيدن آن از زن نامحرم نزديك اصحاب شافعى به هيچ حال روا نباشد ، اگر چه وى را ببينند يا نبينند ، و اگر چه بنده باشد يا آزاد . و همو گفت كه شافعى گفته است كه صاحب كنيزك چون مردمان را براى سماع جمع كند سفيه باشد و گواهى او نبايد شنيد . همو گفت كه از شافعى آمده است كه زدن به قضيب « 13 » را كراهيت داشتى و گفتى كه اين چيزى است كه زنديقان وضع كرده‌اند تا مردمان را از خواندن قرآن بدان مشغول كنند . و شافعى گفت كه كراهيت نرد بازى ، از جهت خبر ، بيش از آن است كه كراهيت ديگر بازيها ، و من شطرنج دوست ندارم و همهء بازيها را كراهيت دارم ، زيرا كه بازى كار اهل دين و مروت نيست .\r\nو اما مالك - رضى اللّه عنه - از سرود نهى كرده است و گفته : كسى كه كنيزكى خرد و آن را سرود گوى يابد ، وى را رسد كه آن را رد كند . و مذهب ديگر اهل مدينه ، جز إبراهيم سعد ، همين است .\r\nو اما بو حنيفه - رضى اللّه عنه - آن را كراهيت داشتى و شنيدن سرود را گناه دانستى .\r\nو ديگر اهل كوفه و سفيان ثورى و حماد و إبراهيم و شعبى و غير ايشان همچنين . و كل آن چه گفتيم قاضى بو طيب طبرى آورده است .\r\nو بو طالب مكى - رحمة اللّه عليه - اباحت سماع از جماعتى نقل كرده است ، و گفته كه از عبد اللّه بن جعفر و ابن زبير و مغيرة بن شعبه و معاويه و غير ايشان - رضى اللّه عنهم - نقل كرده‌اند كه سماع شنيده‌اند . و گفته است كه بسيارى از صحابه و تابعين سماع كرده‌اند . و گفته كه اهل حجاز هميشه در مكه سماع شنيدندى در فاضل‌ترين ايام سال ، و آن ايام تشريق است « 14 » كه حق تعالى بندگان را در آن به ذكر خود فرموده است ، و اهل مدينه هميشه موافق بر سماع بودند چون اهل مكه تا زمان ما .\r\nو ما بو مروان قاضى را دريافتيم « 15 » ، و او كنيزكان داشت كه مردان را الحان شنوانيدندى ، و\r\n\r\n\r\n","description":"","footnote":"\r\n( 13 ) قضيب ، شاخهء درخت ، چوب .\r\n( 14 ) در عربى : و هي الايام المعدودات . . . كأيام التشريق .\r\n( 15 ) دريافتن ، ديدن .\r\n","page_name":" 584 ","page_number":592},
  {"content":"\r\n\r\nايشان را براى صوفيان مغنّيه گردانيده بود . و گفت « 16 » كه عطا را دو كنيزك بود كه شعر به الحان خواندندى ، و دوستان او آن را بشنيدندى . و بو طالب گفت كه بو الحسن سالم « 17 » را گفتند كه چگونه سماع را انكار مىكنى و « 18 » جنيد و سرىّ سقطى و ذو النون آن را بشنيدندى . گفت : چگونه سماع را انكار كنم ، كه آن را روا داشته است و شنيده كسى كه به از من است ، عبد اللّه جعفر طيار سماع بشنيدى ، و من لهو و لعب را در سماع انكار مىكنم .\r\nو يحيى معاذ گفت كه سه چيز مفقود شده است : نيكو رويى با صيانت ، و خوشى آواز با ديانت ، و برادرى با وفا . و در بعضى كتب اين سخن بعينه از حارث محاسبى آورده‌اند . و در اين دليل است كه او با زهدى و صيانتى و جدّى و تشميرى « 19 » كه در دين داشت سماع را مباح داشتى .\r\nو « 20 » ابن مجاهد در دعوتى كه سماع نبودى نرفتى . و يكى از ايشان گفت كه در دعوتى جمع شديم و أبو القاسم پسر دختر منيع ، و بو بكر داود ، و ابن مجاهد و نظير ايشان با ما بودند ، و سماع حاضر شد ، و ابن مجاهد پسر دختر منيع را تحريض كردن گرفت كه ابن داود را بگوى تا استماع كند . ابن داود گفت كه پدرم از احمد حنبل روايت كردى كه او [ 277 
  ] سماع را كراهيت داشتى ، و پدرم نيز كراهيت داشتى ، و من بر مذهب پدرم هستم . و أبو القاسم بن بنت منيع گفت كه جد من احمد منيع از صالح احمد روايت كرد كه پدر او احمد قول ابن الخبازة بشنيدى . پس ابن مجاهد ابن داود را گفت كه با من روايت پدر در باقى كن ، و ابن بنت منيع را گفت كه تو نيز روايت جد خود را بگذار ، و تو اى بو بكر ، چه مىگويى در كسى كه بيتى روايت كند ؟ آيا حرام باشد ؟ ابن داود گفت : نه . گفت : اگر خوش آواز باشد روايت او حرام شود ؟ گفت : نه . گفت : اگر در روايت آن بيت را دراز بكشد و ممدود را مقصور كند و مقصور را ممدود ، حرام شود ؟ گفت :\r\nمن طاقت يك ديو نداشتم ، طاقت دو ديو چگونه دارم ! و بو طالب مكى گفت : ابو الحسن عسقلانى اسود از اوليا بود ، او سماع بشنيدى و شيفته شدى . و در آن كتابى ساخته است و بر منكران رد كرده . و همچنين جماعتى در رد منكران آن تصنيفها كرده‌اند .\r\n\r\n\r\n","description":"","footnote":"\r\n( 16 ) بو طالب مكّى .\r\n( 17 ) در نسخهء فيضيه : بو الحسين سالم ، در عربى و شرح زبيدى : قيل لابى الحسن بن سالم ( 6 - 466 ) ، متن طبق اين دو نسخه تصحيح شد .\r\n( 18 ) در حالى كه .\r\n( 19 ) تشمير ، كوشيدن ، عزيمت كارى كردن .\r\n( 20 ) در شرح زبيدى : ( و قال ) ابو طالب ( 6 - 466 ) .\r\n","page_name":" 585 ","page_number":593},
  {"content":"\r\n\r\nو يكى از مشايخ گفت كه بو العباس خضر را ديدم و از او پرسيدم كه در اين سماع كه اصحاب ما در آن مختلف شده‌اند چه گويى ؟ گفت كه سنگ لخشان « 21 » است كه جز قدمهاى عالمان بر آن ثابت نماند .\r\nو ممشاد دينورى گفت كه پيغامبر - صلّى اللّه عليه و سلم - را به خواب ديدم و گفتم :\r\nيا رسول اللّه ، از اين سماع هيچ چيز را انكار مىفرمايى ؟ گفت : نمىفرمايم ، و ليكن بگوى ايشان را كه افتتاح آن يا ختم آن به قرآن كنند .\r\nو از طاهر بلال همدانى ورّاق كه اهل علم بود حكايت شده كه گفت : در جامع جدّه بر لب دريا معتكف بودم ، روزى طايفه‌اى را ديدم كه در جانبي از آن قولى « 22 » مىگفتند و مىشنيدند . و من آن را به دل انكار كردم . پس پيغامبر را - صلّى اللّه عليه و سلم - آن شب در خواب ديدم كه در آن جانب نشسته ، و پهلوى او أبو بكر صديق - رضى اللّه عنه - نشسته بود ، و أبو بكر قولى مىگفت و پيغامبر - صلّى اللّه عليه و سلم - مىشنيد ، و دست بر سينهء خود مىنهاد ، چنان كه صاحب وجد نهد .\r\nو من در نفس خود گفتم : نبايستى كه بدان جماعت كه سماع مىشنيدند انكار كردمى ، و اينك پيغامبر است - صلّى اللّه عليه و سلم - كه استماع مىفرمايد ، و بو بكر - رضى اللّه عنه - قول مىگويد . پيغامبر - صلّى اللّه عليه و سلم - به من نگريست و گفت : هذا حقّ بحقّ ، يا گفت : حقّ من حقّ .\r\nمترجم مىگويد : معنى به حق آن است كه قيام آن به حق تعالى است . و معنى من حق آن است كه صدور آن از حق تعالى است . و راوى در ميان اين دو لفظ متردد است .\r\nو جنيد گفت كه رحمت بر اين طايفه در سه حال نازل شود : در حال خوردن ، زيرا كه نخورند مگر پس از فاقه ، و در حال مذاكرات علم ، زيرا كه محاورات ايشان در مقامات صدّيقان باشد ، و در حال سماع ، زيرا كه به وجد صادق شنوند و حق را بينند .\r\nو از ابن جريح آمده كه در سماع رخصت دادى . وى را پرسيدند كه در روز قيامت در جملهء نيكيها باشد يا در جملهء بديها ؟ گفت : نه در نيكيها و نه در بديها ، زيرا كه لغو را ماند ، و خداى - عز و جل - در آن گفته است :  لا يُؤاخِذُكُمُ اللَّهُ بِاللَّغْوِ فِي أَيْمانِكُمْ  « 23 » .\r\nاين آن است كه از قولها نقل شده است . و هر كه حق را از تقليد طلبد ، هر گاه كه در آن استقصا كند قولهاى متعارض يابد ، پس حيران بماند ، يا سوى بعضى قولها به تشهّى مايل شود . و\r\n\r\n\r\n","description":"","footnote":"\r\n( 21 ) لخشان ، لغزان .\r\n( 22 ) قول ، نشيد ، سماع .\r\n( 23 ) بقره 2 - 225 .\r\n","page_name":" 586 ","page_number":594},
  {"content":"\r\n\r\nاين همه قصور باشد ، بل بايد كه حق را بطلبد به طريق آن . و آن بدان باشد كه از مأخذهاى خطر و اباحت بحث كند ، چنان كه ياد خواهيم كرد .\r\n\r\nبيان دليل بر آن كه سماع مباح است\r\n( 1 ) بدان كه معنى اين سخن كه « سماع حرام است » آن باشد كه خداى - عز و جل - بر فعل آن عقوبت فرمايد . و اين كارى است كه به مجرد عقل دانسته نشود ، بل به سمع دانسته شود . و معرفت حكمهاى شرعي محصور است در نص ، يا قياس بر منصوص . و به نص آن مىخواهيم كه پيغامبر - صلّى اللّه عليه و سلم - به قول يا فعل خود ظاهر كرده باشد . و به قياس آن معنى كه از ألفاظ و افعال او مفهوم مىشود . و چون در آن نصى نباشد و قياسى بر منصوص مستقيم نشود ، حرام گفتن آن سخنى باطل بود ، و فعلى باشد كه در آن حرجى نبود ، چون ديگر مباحات . و در تحريم سماع نه نص دلالت مىكند و نه قياس . و در جوابى كه دليلهاى جماعتى را كه به تحريم مايلنند خواهيم گفت آن روشن مىشود . و هر گاه كه جواب دليلهاى ايشان تمام شود ، در اثبات اين غرض بسنده بود . و ليكن ما ابتدا كنيم و گوييم كه نص و قياس هر دو بر اباحت آن دليل است .\r\n\r\nاما قياس\r\n( 2 ) آن كه در سرود معنيهايى فراهم آمده است ، و بايد كه نخست [ 278 
  ] از افراد آن بحث كرده شود ، پس از مجموع آن . چه در آن شنيدن آواز خوش و موزون مفهوم است كه دل را بجنباند . و صفت عام‌تر آن است كه آن « آواز خوش » است . پس آواز خوش دو قسم باشد : موزون ، و ناموزون . و موزون دو قسم بود : مفهوم ، چون اشعار ، و نامفهوم ، چون آواز جمادات و ديگر حيوانات . اما شنيدن آواز خوش ، از آن روى كه خوش است ، نبايد كه حرام بود ، بل حلال است به نص و قياس .\r\nاما قياس آن كه رجوع آن بدان است كه حس شنوايى انسان لذت مىيابد به ادراك آن چه مخصوص است به دو . و آدمى را يك عقل است و پنج حس . و هر حسى را ادراكى است . و در مدركات آن حس چيزى است كه در آن لذت است . و لذت بصر در ديدنيهاى خوب است ، چون سبزى و آب روان و روى نيكو ، و در همهء لونهاى خوب ، و آن در مقابلهء آن است كه مكروه است\r\n\r\n","description":"","footnote":"","page_name":" 587 ","page_number":595},
  {"content":"\r\n\r\nاز لونهاى تيره و زشت . و شم را نسيم بويهاى خوش است ، و آن در مقابلهء نتنهاى مستكره است .\r\nو ذوق را طعمهاى لذيذ است ، چون چربى و شيرينى و ترشى ، و آن در مقابلهء تلخى رفته است . و لمس را لذت نرمى و نازكى است ، و آن در مقابلهء درشتى و تندى « 24 » است . و عقل را لذت علم و معرفت است ، و آن در مقابلهء جهل و بلادت است .\r\nپس همچنين آوازهايى كه دريافت آن به سمع است دو قسم است : مستلذ ، چون آواز هزاردستان و مزامير ، و مستكره ، چون بانگ دراز گوش و غير آن . و قياس اين حس و لذت آن بر ديگر حسها و لذتهاى آن در غايت ظهور است .\r\n\r\nو اما نص\r\n( 1 ) دليل بر آن كه شنيدن آواز خوش مباح است منت نهادن حق تعالى است بر بندگان بدانچه گفته است :   يَزِيدُ فِي الْخَلْقِ ما يَشاءُ   « 25 » . و در تفسير اين آيت گفته‌اند كه آن آواز خوش است . و در حديث است : ما بعث اللّه نبيا الاّ حسن الصّوت ، اى ، حق تعالى هيچ پيغامبرى نفرستاده مگر خوش آواز . و پيغامبر - صلّى اللّه عليه و سلم - گفت : للَّه اشدّ إذنا للرّجل الحسن الصّوت بالقرآن من صاحب القينة إلى قينته ، اى ، هر آينه خداى - عز و جل - از مردى كه قرآن به آواز خوش خواند به از آن استماع فرمايد كه صاحب مطربه از مطربهء خود .\r\nو در حديث آمده است در معرض ثناى داود - عليه السّلام - كه او خوش آواز بود در نوحه كردن بر نفس خود و در خواندن زبور ، تا به حدى كه آدميان و پريان و مرغان و وحشان « 26 » براى شنيدن آواز او فراهم آمدندى ، و از مجلس او چهار صد جنازه و آن چه بدان نزديك باشد در وقتها برداشته شدى . و پيغامبر - صلّى اللّه عليه و سلم - گفت در مدح بو موسى اشعرى : لقد اعطى هذا مزمارا من مزامير آل داود ، اى ، اين را مزمارى از مزامير آل داود داده شده است .\r\nمترجم مىگويد كه مزامير اينجا ضرب مثلى است ، كه از خوشى آواز چنانستى كه در حلق او مزامير است . و به آل داود . . . « 27 » خواسته است .\r\nو خداى - عز و جل - گفت :  إِنَّ أَنْكَرَ الْأَصْواتِ لَصَوْتُ الْحَمِيرِ  « 28 » . و اين به مفهوم خطاب دليل\r\n\r\n\r\n","description":"","footnote":"\r\n( 24 ) تندى ، ترجمهء « ضراسة » .\r\n( 25 ) فاطر 35 - 1 .\r\n( 26 ) وحشان ( ج وحش ) ، وحوش .\r\n( 27 ) احتمال دارد كه در نسخهء فيضيه در اينجا كلمه‌اى افتاده باشد .\r\n( 28 ) لقمان 31 - 19 .\r\n","page_name":" 588 ","page_number":596},
  {"content":"\r\n\r\nاست بر مدح آواز خوش . و اگر روا باشد كه گفته شود كه اباحت آواز خوش به شرط آن است كه در خواندن قرآن باشد . لازم آيد كه شنيدن آواز هزار دستان حرام بود ، زيرا كه او قرآن نمىخواند .\r\nو چون شنيدن آواز غفل « 29 » كه آن را معنى نيست روا مىباشد ، شنيدن آوازى كه از آن حكمت و معنيهاى صحيح مفهوم شود چرا روا نباشد ؟ چه بعضى از شعرها حكمت است ، چنان كه پيغامبر - صلّى اللّه عليه و سلم - گفته است « 30 » و اين نظر است در آواز از آن روى كه خوش باشد .\r\nدرجهء دوم نظر است در آواز خوش موزون ، چه موزونى وراى خوشى است . و بسيار آواز خوش باشد كه از وزن بيرون بود ، و بسيار آواز موزون باشد كه خوش نبود . و آوازهاى موزون به اعتبار مخارج آن سه است . چه آواز اما از جمادى بيرون آيد ، چون آواز نايها و رودها « 31 » و آواز طبل و قضيب و غير آن ، و اما از گلوى جانورى ، و آن جانور يا آدمى بود يا غير آن . چه آواز عندليب و قمرى و ديگر مرغان با خوشى آواز موزون است و مطلع و مقطع آن متناسب ، و براى آن در شنيدن او لذتى است .\r\nو اصل در آوازها گلوى جانوران است ، و ناى بر نسبت آواز گلو وضع افتاده است . و اين [ 279 
  ] تشبيه صنعت به خلقت است . چه هيچ چيزى نيست از آن چه اهل صناعت آن را تصوير كرده‌اند كه نه آن را مثالى است در خلقت ، كه حق تعالى در اختراع آن متفرد است ، و صنّاع از آن آموخته‌اند و بدان قصد اقتدا كرده‌اند ، و شرح آن دراز است . و شنيدن اين آوازها مستحيل « 32 » است كه از براى خوشى يا موزونى حرام باشد ، چه آواز عندليب و ديگر مرغان را هيچ كس حرام نگفته است . و ميان ناى گلوى « 33 » و ناى گلوى فرقى نيست ، و ميان حيوان و جماد هم فرقى نه .\r\nپس بايد كه بر آواز عندليب قياس كرده شود آوازهايى كه از ديگر جسمها به اختيار آدمى بيرون مىآيد ، چون آوازى كه از حلق بيرون مىآيد ، و آوازى كه از قضيب و طبل و دف و غير آن بيرون مىآيد . و از اين مستثنى نباشد جز ملاهى و رودها و نايهايى كه شرع از آن منع فرموده است ، نه براى لذت آن ، چه اگر منع براى لذت بودى ، پس هر چه آدمى از آن لذت يابد ممنوع بودى . و ليكن خمر حرام شد ، و « 34 » حرص بر ضراوت « 35 » مردمان در خوردن خمر آن اقتضا كرد كه\r\n\r\n\r\n","description":"","footnote":"\r\n( 29 ) آواز غفل ، آواز بى مفهوم .\r\n( 30 ) اشاره است به حديث : ان من الشعر لحكمة .\r\n( 31 ) رود ، مطلق ساز زهى .\r\n( 32 ) مستحيل ، محال .\r\n( 33 ) ناى گلو ، حنجره .\r\n( 34 ) در حالى كه .\r\n( 35 ) ضراوت ، اعتياد ، اشتياق .\r\n","page_name":" 589 ","page_number":597},
  {"content":"\r\n\r\nدر باز داشتن از آن مبالغتى رود ، تا « 36 » در ابتداى كار به شكستن خمها انجاميد . پس آن چه شعار شرابخواران بود هم با آن حرام شد ، و آن رودها و نايهاست و بس . و تحريم آن به تبعيت بود ، چنان كه تحريم خلوت با زن بيگانه ، زيرا كه آن مقدمهء شهوت است . و نگريستن در ران حرام است ، زيرا كه به عورت متصل است . و اندكى از خمر كه مستى نكند « 37 » حرام است ، زيرا كه باعث است بر مستى . و هيچ حرامى نيست كه آن را حريمى نيست و حكم تحريم بر حريم آن هم واقع است ، تا وقايهء حرام باشد و گرد بر گرد آن حصارى مانع بود . چنان كه پيغامبر - صلّى اللّه عليه و سلم - گفت : انّ لكلّ ملك حمىّ و انّ حمى اللّه محارمه ، اى ، هر پادشاهى را حمايتگاهى « 38 » است و حمايتگاه خداى - عز و جل - حرام كرده‌هاى اوست . پس رودها و نايها به تبع خمر حرام شده است به سه علت :\r\nيكى آن كه داعى به شرب خمرند . چه لذتى كه بدان حاصل شود به شرب خمر تمام شود .\r\nو به مثل اين علت ، اندكى از خمر نيز حرام شده است .\r\nدوم آن كه چون عهد خمر خوردن نزديك بود ، آن مجلسها را كه در آن به شرب انسى بوده باشد ياد دهد ، « 39 » و آن سبب ياد آمدن شود ، و ياد آمدن موجب آرزو و خاستن بود ، و آرزو خاستن چون قوى شود مقتضى اقدام بود . و بدين علت در ابتدا از حنتم و مزفّت و نقير « 40 » نهى بود .\r\n[ مترجم مىگويد : 
  ] و حنتم سبوى سبز را گويند ، و بعضى گفته‌اند : سرخ را . و مزفّت آوندى را گويند كه به زفت اندوده باشند ، و زفت چيزى باشد مانند قير كه از درخت صنوبر بيرون آيد .\r\nو هيئت اين آوندها مخصوص است به شراب ، و ديدن صورت آن شراب را ياد دهد . و اين علت غير از علت اول است . چه در اين علل لذت ياد دهنده معتبر نيست ، چه در ديدن مطربه و آوندهاى شراب لذتى نيست ، « 41 » و ليكن از آن روى كه ياد دهندهء شرب است علت آواز است . پس اگر سماع شرب را ياد دهد ، ياد دادنى كه آرزوى خمر در دل بر انگيزد در كسى كه با آن الفت گرفته باشد ، او را از سماع ، بخصوص اين علت كه در اوست ، نهى باشد .\r\n\r\n\r\n","description":"","footnote":"\r\n( 36 ) تا ، حتى .\r\n( 37 ) مستى كردن ، ايجاد حالت سكر و نشئه و بىخودى كردن .\r\n( 38 ) حمايتگاه ، قرق .\r\n( 39 ) ياد دهد ، به ياد آورد .\r\n( 40 ) نقير ، ساتگين .\r\n( 41 ) در شرح زبيدى : ( إذ لا لذّة في رؤية القنّينة ) و هي الزجاجة التي يشرب فيها المسكر ( و اوانى الشرب ) ( 6 - 473 ) .\r\n","page_name":" 590 ","page_number":598},
  {"content":"\r\n\r\nسوم آن كه چون فراهم آمدن بر آن عادت فاسقان است ، تشبّه بديشان ممتنع بود . زيرا كه هر قومى كه تشبّه به قومى نمايد ، او از ايشان بود . و بدين علت مىگوييم كه سنتى كه شعار مبتدعان گردد بايد گذاشته شود « 42 » ، از بيم تشبه به ايشان . و بدين علت دهل كه مخنثان زنند حرام است ، و آن طبلى دراز است و ميان باريك با دو سر پهن ، و اگر نه تشبه به ايشان بودى ، آن چون طبلك حاجيان و غازيان بودى .\r\nو بدين علت مىگوييم كه اگر جماعتى فراهم آيند و مجلسى بيارايند و اسباب شرب حاضر كنند و سكنگبين در قدح ريزند و ساقى نصب كنند كه بر ايشان بگردد و بديشان دهد و ايشان از ساقى بگيرند و بخورند و جمع را خدمت كنند و سخنانى كه ميان شرابخواران معتاد است بگويند « 43 » ، حرام باشد ، اگر چه آن شربت در نفس خود مباح بود . زيرا كه در آن تشبه به مفسدان است . بل بدين سبب باز داشته شود از پوشيدن قبا و ستردن موى و گذاشتن بعضى از آن گرداگرد سر ، در شهرهايى كه در آن ، قبا لباس اهل فساد است . و از آن در ما وراء النهر باز داشته نشود ، چه آن جا قبا اهل صلاح را معتاد است .\r\nو بدين معنيها ناى عراقى و همهء رودها ، چون جنگ و رباب و بربط و غير آن ، حرام شده است . و آن چه جز آن است در معنى آن نيست ، چون شاهين شبانان و حاجيان و شاهين طبالان ، و چون طبل و قضيب و هر آلتى كه از آن آواز خوش و موزون بر آيد - جز آن چه معتاد شرابخواران است - زيرا كه آن همه به خمر تعلق ندارد و آن را ياد ندهد و آرزوى آن نه انگيزد و در آن [ 280 
  ] تشبه به شرابخواران نباشد ، و در معنى آن نبود و بر اصل اباحت بماند از روى قياس بر آواز مرغان و غير آن . بل گوييم كه شنيدن رودها از كسى كه آن را بى نسبت و ناخوش زند هم حرام است .\r\nو بدين روشن شود كه علت تحريم آن مجرد لذت و خوشى نيست . بل قياس آن است كه چيزهاى خوش همه حلال باشند ، مگر آن كه در تحليل آن فسادى است . خداى - عز و جل - گفت :\r\n قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ  « 44 » ، اى ، بگوى « كه حرام كرده است زينتى كه خداى - عز و جل - براى بندگان خود بيرون آورده است و چيزهاى خوش ؟ » و اين آوازها از آن\r\n\r\n\r\n","description":"","footnote":"\r\n( 42 ) گذاشتن ، ترك كردن .\r\n( 43 ) در عربى : فيأخذون من الساقي و يشربون و يحيى بعضهم بعضا بكلماتهم المعتادة بينهم ( 6 - 474 ) .\r\n( 44 ) اعراف 7 - 32 .\r\n","page_name":" 591 ","page_number":599},
  {"content":"\r\n\r\nروى كه آوازهاى موزون است حرام نيست ، و به عارضى ديگر حرام شده است . چنان كه بيان عارضهاى حرام كننده بخواهد آمد .\r\nدرجهء سوم موزون و مفهوم ، و آن شعر است . و آن جز از حنجرهء آدمى بيرون نيايد . و ما بقطع گوييم كه آن مباح است ، زيرا كه جز مفهومى زيادت نشده است . و سخن مفهوم حرام نيست و آواز خوش و موزون حرام نيست ، پس چون آحاد حرام نباشد ، مجموع از كجا حرام شود ؟ آرى ، در مفهوم او نگريسته آيد ، اگر در آن محذورى « 45 » باشد ، نثر و نظم آن و صوت و نطق آن حرام بود ، با الحان باشد يا بى الحان .\r\nو حق در اين باب آن است كه شافعى - رضى اللّه عنه - گفته است : الشّعر كلّه كلام ، فحسنه حسن و قبيحه قبيح ، اى ، همهء شعر سخن است ، خوب آن خوب است و زشت آن زشت . و هر گاه كه روايت شعر بى صوت و لحن روا باشد ، روايت آن با لحن هم روا باشد ، چه افراد مباحات چون فراهم آيد مباح باشد . و هر گاه كه مباحى به مباحى پيوندد حرام نبود ، مگر آن كه در مجموع محذورى « 46 » باشد كه در آحاد نبود . و اينجا محذورى « 47 » نيست . و روايت شعر چگونه منكر باشد ؟\r\nكه پيش پيغامبر - صلّى اللّه عليه و سلم - روايت كرده‌اند . و پيغامبر - صلّى اللّه عليه و سلم - گفته است : انّ من الشّعر لحكمة . و عايشه - رضى اللّه عنها - اين بيت روايت كرده است ، شعر :\r\n ذهب الّذين يعاش في أكنافهم * و بقيت في خلف كجلد الاجرب \r\nاى ، رفتند كسانى كه در كنف ايشان بتوان زيست ، و ماندم با قومى بد كه چون پوست گرگين بى منفعت و با مضرتند . و در صحيحين آمده است از عايشه - رضى اللّه عنها - كه چون پيغامبر - صلّى اللّه عليه و سلم - به مدينه آمد ، ابو بكر و بلال را - رضى اللّه عنهما - تب گرفت ، و در مدينه و با بود ، و من گفتم : اى پدر ، خود را چگونه مىبينى ؟ و اى بلال ، خود را چگونه مىيابى ؟ و بو بكر را - رضى اللّه عنه - چون تب گرفتى اين بيت بخواندى ، شعر :\r\n كلّ امرئ مصبّح في اهله * و الموت ادنى من شراك نعله \r\n\r\n\r\n","description":"","footnote":"\r\n( 45 ) در عربى : محظور .\r\n( 46 ) در عربى : محظور .\r\n( 47 ) در عربى : محظور .\r\n","page_name":" 592 ","page_number":600},
  {"content":"\r\n\r\nاى ، هر فردى در ميان اهل خود غارت كرده شده است ، و او را مرگ نزديك‌تر از بند نعلين اوست . و بلال را چون تب زايل شدى ، آواز بلند كردى و اين دو بيت خواندى ، شعر :\r\n الا ليت شعرى هل ابيتنّ ليلة * بواد و حولى اذخر و جليل\r\nو هل اردن يوما مياه مجنّة * و هل يبدون لي شامة و طفيل \r\nاى ، كاشكى بدانم كه هيچ شبى به واديى گذرانم ؟ و گرد بر گردم خير بويا و درخت ثمام باشد ، و هيچ روزى به آب‌هاى مجنّه رسم و هيچ شامه و طفيل را بينم ؟\r\nمترجم مىگويد كه ثمام درختى است بس ضعيف كه برگ دارد چون برگ خرما ، و عرب شكاف خانه‌ها را از آن پر گرداند . و خير بويا و ثمام در زمين مكه بسيار باشد . و مجنّه موضعى است نزديك مكه ، و در جاهليت آن جا بازار بوده است . و شامه و طفيل نام دو كوه است .\r\nو عايشه گفت : من پيغامبر را - صلّى اللّه عليه و سلم - از اين خبر كردم ، گفت ( ص ) : اللّهمّ حبّب إلينا المدينة كحبّنا مكّة ، اى ، اى بار خدايا ، مدينه را بر ما دوست گردان چون دوست داشتن ما مكه را . و پيغامبر - صلّى اللّه عليه و سلم - در مدينه خشت نقل مىكرد با مردمان براى بناى مسجد و مىگفت :\r\n هذا جمال لا جمال خيبر * هذا أبر ربّنا و اطهر « 46 » \r\nاى ، اين اشتران نه اشتران خيبر است ، اين نيكوتر ، اين [ خانهء 
  ] پروردگار ماست و پاكيزه‌تر . و نيز بار ديگر گفت :\r\n اللّهمّ انّ الامر امر الآخرة * فاغفر الانصار و المهاجرة « 47 » \r\nاى ، اى بار خدايا ، كار كار آخرت است ، پس انصار و مهاجر را بيامرز . و اين در صحيحين است .\r\nو پيغامبر - صلّى اللّه عليه و سلم - براى حسّان ثابت در مسجد منبر نهادى ، و او بر آن بايستادى و از براى پيغامبر - صلّى اللّه عليه و سلم - مفاخرت نمودى يا وى را نصرت كردى . و پيغامبر ( ص )\r\n\r\n\r\n","description":"","footnote":"\r\n( 46 ) در شرح زبيدى ( 6 - 480 ) مصراع اول چنين آمده : هذا الحمال لا حمال خيبر - هذا أبر ربنا و اطهر . نيز ضبط بيت دوم چنين است : اللهم ان العيش عيش الآخرة - فارحم الانصار و المهاجرة .\r\n( 47 ) در شرح زبيدى ( 6 - 480 ) مصراع اول چنين آمده : هذا الحمال لا حمال خيبر - هذا أبر ربنا و اطهر . نيز ضبط بيت دوم چنين است : اللهم ان العيش عيش الآخرة - فارحم الانصار و المهاجرة .\r\n","page_name":" 593 ","page_number":601},
  {"content":"\r\n\r\nگفت : انّ اللّه يؤيّد حسّان بروح [ 281 
  ] القدس ما نافح او فاخر عن رسول اللّه ، اى ، خداى - عز و جل - حسّان را مؤيد گرداند به جبرئيل ، ما دام كه پيغامبر را نصرت كند ، يا از براى وى مفاخرت نمايد .\r\nو چون نابغهء [ جعدى 
  ] شعر خود بر او خواند ، وى را گفت : لا يفضض اللّه فاك ، اى ، خداى - عز و جل - دندان تو را شكسته مگرداناد .\r\nمترجم مىگويد كه لفظ « دهان » را به جاى دندان ياد فرموده است ، و آن مصطلح است .\r\nو عايشه - رضى اللّه عنها - گفت : ياران پيغامبر - صلّى اللّه عليه و سلم - اشعار روايت كردندى و پيغامبر - عليه السّلام - تبسم مىفرمود . و عمرو بن شريد از پدر خود روايت كرده كه در خدمت پيغامبر - صلّى اللّه عليه و سلم - صد بيت از شعر اميهء ابى صلت روايت كردم و او مىگفت :\r\nهيه هيه ، اى ، بيار بيار . پس گفت : ان كاد في شعره ليسلم ، اى ، نزديك آمده در شعر خود كه اسلام آرد .\r\nو انس گفت كه براى پيغامبر - صلّى اللّه عليه و سلم - در سفر اشتران را به خواندن شعر براندندى ، انجشه اشتران زنان را حدا مىخواند و براء بن مالك اشتران مردان را . پس پيغامبر - عليه السّلام - گفت : يا انجشة رويدك سوقك بالقوارير ، اى ، اى انجشه اشتران زنان را آهسته‌تر ران .\r\nمترجم مىگويد كه قوارير شيشه‌ها را گويند ، و از زنان بدان كنايت فرموده است . و براى ضعف عزيمت و قوّت ، ايشان را حدا كراهيت داشت ، اما براى آن كه اشتران تيزتر روند و زنان از آن رنج بينند ، و اما به سبب آواز خوش كه در دل ايشان صبوتى « 47 » پديد آيد .\r\nو هميشه حدا گفتن در پس اشتران از عادت عرب بوده است در زمان پيغامبر - عليه السّلام - و در زمان صحابه . و آن نبودى جز به شعرهايى كه به آوازهاى خوش و لحنهاى موزون ادا كرده شدى . و نقل نشده كه كسى آن را انكار كردى ، بل بسيار بودى كه آن را التماس نمودندى : گاهى براى تحريك اشتران ، و گاهى براى لذت . پس روا نباشد كه حرام بود ، از آن روى كه سخنى مفهوم با لذت است كه به آوازهاى خوش و لحنهاى موزون ادا كرده مىشود .\r\nدرجهء چهارم نظر است در آن از آن روى كه جنبانندهء دل است ، و برانگيزانندهء آن چه بر او غالب\r\n\r\n\r\n","description":"","footnote":"\r\n( 47 ) صبوت ، ميل كردن به سوى كودكى و مشتاق كار كودكان شدن .\r\n","page_name":" 594 ","page_number":602},
  {"content":"\r\n\r\nاست . پس مىگوييم كه حق تعالى را سرّى است در مناسبت نغمه‌هاى موزون به أرواح ، تا به حدى كه وى را در آن « 48 » اثرهاست عجيب . چه بعضى آوازها شاد كند ، و بعضى اندوهگين [ سازد 
  ] ، و بعضى خواب آرد ، و بعضى بخنداند و به طرب رساند ، و بعضى آن است كه از اندامها حركت بيرون آرد بر وزن آن به دست و پاى و سر .\r\nو گمان نبايد برد كه آن براى دريافت معنى شعر است . چه آن اثر در رودها هم هست ، تا به حدى كه گفته‌اند كه هر كه را بهار و زهرات آن و بربط و نغمات آن در جنبش نيارد ، مزاج او متغير باشد و علاج او متعذر بود . و چگونه آن از دريافت معنى باشد ، كه آن تأثر از طفلى كه در گاهواره باشد هم ديده مىشود ، چه آواز خوش او را از گريه مانع مىشود و نفس او را از سبب گرياننده مشغول مىكند و به شنيدن آن مىآرد . و اشتر با كجى طبع خود از خواندن شعر چنان اثر مىپذيرد كه بار گران را با آن سبك مىشمارد ، و راه دراز را از نشاط شنيدن كوتاه مىپندارد . و آن نشاط در وى پيدا مىآيد كه وى را مست و واله مىگرداند . و مىبينى كه در حالى كه بيابانها ماليده باشد « 49 » و در زير محملها مانده باشد ، چون آواز حدا بشنود گردن بر افرازد و گوش به حادى « 50 » دارد ، و چنان شتافتن گيرد كه محملها در جنبش آيد . و بسيار باشد كه از سختى رفتن و گرانى بار تنش تلف شود ، و از غايت نشاط وى را از آن شعور نبود .\r\nابو بكر ، محمد بن داود دينورى ، كه به رقى معروف بود ، گفت كه در باديه‌اى بودم و به قبيله‌اى از قبايل عرب رسيدم ، و مردى از ايشان مرا مهمان داشت و به خيمه برد ، و در خيمه بنده‌اى سياه در بند ديدم ، و پيش خيمه اشتران سقط شده ، و اشترى پژمرده كه گويى در نزع روح است ، آن غلام مرا گفت : تو مهمانى و رعايت حق تو لازم باشد ، در حق من شفاعتى كن ، كه اين مرد در اكرام مهمان مبالغت نمايد ، و شفاعت تو را قبول فرمايد و از من پند بردارد . پس چون طعام آوردند ، من از خوردن امتناع نمودم و گفتم : تا شفاعت من در حق اين بنده قبول نفرمايى من نان نخورم . گفت : اين غلام مرا درويش گردانيد و همهء مال مرا هلاك گردانيد . گفتم : چگونه ؟\r\nگفت : آوازى [ 282 
  ] خوش دارد ، و اسباب معيشت من از اين اشتران ممهّد مىشد ، پس او بارهاى گران بر اين اشتران نهاده و حدا مىگفت ، تا سه شب راه را از خوش آوازى او در يك شب قطع كردند ، و چون بار ايشان فرود آورد همه سقط شدند مگر اين يكى ، و ليكن تو مهمان\r\n\r\n\r\n","description":"","footnote":"\r\n( 48 ) نغمه‌هاى موزون را در أرواح .\r\n( 49 ) بيابانها طى كرده باشد .\r\n( 50 ) حادى ، خوانندهء حدا .\r\n","page_name":" 595 ","page_number":603},
  {"content":"\r\n\r\nمنى و به حكم آن كه اكرام تو واجب است ، من او را به تو بخشيدم . و دينورى گفت : من خواستم تا آواز او بشنوم . بامداد او را گفت تا حدا گويد براى اشترى كه آب مىكشيد از چاهى كه آن جا بود .\r\nچون آواز بلند كرد ، اشتر رشته بگسست و سر در جهان نهاد ، و من به روى در افتادم . و گمان نبرم كه هرگز آوازى از آن خوش‌تر شنيده باشم .\r\nپس تأثير سماع در دلها محسوس است . و هر كه سماع او را نجنباند ناقص باشد ، و از اعتدال مايل ، و از روحانيت دور ، و در كثافت و درشتى طبع زيادت از آن اشتران و مرغان بود ، بلكه از ديگر ستوران ، چه آن همه از نغمه‌هاى موزون متأثر شوند . و براى آن مرغان بر سر داود - عليه السّلام - براى شنيدن آواز او بايستادندى .\r\nو هر گاه در سماع به اعتبار تأثير آن در دل نگرى ، روا نباشد كه در آن حكم مطلق كنى ، نه به اباحت و نه به تحريم ، بل به حالها و شخصها و اختلاف طريق نغمه‌ها مختلف شود . و حكم آن حكم چيزى باشد كه در دل بود . و بو سليمان دارانى گفت : سماع در دل حاصل نكند چيزى كه در او نباشد ، و ليكن بجنباند چيزى را كه با او بود .\r\nو سراييدن « 51 » به سخنان مسجع موزون معتاد است در موضعها ، براى غرضهاى مخصوص كه بدان در دل اثرها بماند . و آن هفت موضع است :\r\nاول سرود حجاج ، كه ايشان در شهرها با طبل و شاهين و سرود بگردند . و آن مباح است ، زيرا كه شعرهايى است كه نظم شده است در صفت كعبه و مقام « 52 » و حطيم « 53 » و زمزم و جايهاى ديگر عبادت ، و صفت باديه و غير آن . و تأثير آن انگيختن آرزوست به حج خانهء خداى ، و بر افروختن آتش اشتياق كه اصل آن حاصل باشد ، و اگر نباشد برانگيزانيدن و جلب كردن اصل آن . و چون حج قربت است و اشتياق آن ستوده است ، پس تشويق سوى آن به كل آن چه شوق انگيزد ستوده باشد .\r\nو چون واعظ را روا باشد كه سخن خود را در وعظ نظمى دهد و به سجع بيارايد ، و مردمان را به حج مشتاق گرداند به صفت كردن خانه و جايهاى عبادت و ثواب آن ، غير او را در نظم شعر هم روا باشد . چه وزن چون به سجع پيوندد وقع سخن در دل بيشتر شود ، و چون آواز\r\n\r\n\r\n","description":"","footnote":"\r\n( 51 ) سراييدن ، ترنم .\r\n( 52 ) مقام إبراهيم .\r\n( 53 ) حطيم ، آن چه ميان زمزم و مقام است و مردم در آن جا به خضوع و خشوع دعا كنند .\r\n","page_name":" 596 ","page_number":604},
  {"content":"\r\n\r\nخوش و نغمه‌هاى موزون با آن ضم گردد وقع سخن تزايد گيرد ، و چون طبل و شاهين و حركات ايقاع با آن باشد تأثير كمال پذيرد . و اين همه جايز است تا آن گاه كه نايها و رودها كه شعار مفسدان است در آن داخل نشود .\r\nآرى ، اگر مقصود وى تشويق كسى باشد كه سفر حج وى را روا نباشد - چون كسى كه فرض از نفس خود ساقط كرده باشد و مادر و پدر او را دستورى « 54 » ندهند ، پس سفر او حرام باشد - پس تشويق او به سفر ، به سبب سماع و به هر سخنى كه شوق انگيزد ، حرام باشد . چه تشويق به حرام حرام بود . و همچنين چون راهها ايمن نباشد و هلاك غالب بود ، تحريك دلها به تشويق روا نباشد .\r\nدوم آن چه معتاد غازيان است براى تحريض مردمان بر غزو . و آن نيز هم مباح است ، چنان كه حجاج را . و ليكن بايد كه شعرها و طريق لحنهاى ايشان مخالف شعرهاى حاجيان باشد .\r\nزيرا كه بر انگيختن داعيهء غزو به دلير كردن باشد ، و تحريك خشم بر كافران ، و تحسين شجاعت ، و حقير داشتن نفس و مال به اضافت آن « 55 » . و مثال شعرهاى دلير گرداننده ، قول متنبّى است ، شعر :\r\n فان لا تمت تحت السّيوف مكرّما * تمت و تقاسى الذّلّ غير مكرم \r\nاى ، اگر در زير شمشيرها با كرامت نميرى ، در رنج و خوارى بى كرامت بميرى . و قول اوست :\r\n يرى الجبناء انّ الجبن حزم * و تلك خديعة الطّبع اللّئيم \r\nاى ، بد دلان پندارند كه بد دلى هشيارى است ، و آن فريبش طبع لئيم است . و امثال آن . و طرق وزنهاى دلير كننده مخالف طرق آرزو بر انگيزنده است . و اين نيز مباح باشد در وقتى كه غزو مباح بود ، و مستحب بود در وقتى كه غزو مستحب بود ، و ليكن در حق كسى كه وى را غزو روا باشد .\r\nسوم شعرهاى رجز كه دليران در وقت جنگ خوانند . و غرض از آن دلير كردن نفس\r\n\r\n\r\n","description":"","footnote":"\r\n( 54 ) دستورى ، اجازه .\r\n( 55 ) به اضافت آن ، به نسبت آن .\r\n","page_name":" 597 ","page_number":605},
  {"content":"\r\n\r\nخود بود و ياران [ 283 
  ] و تحريك نشاط براى جنگ . و در آن تمدح است به شجاعت و دليرى .\r\nو چون آن به لفظى خوب و صوتى خوش باشد ، وقع آن در نفس بيشتر بود . و آن مباح است در هر جنگى كه مباح باشد ، و مستحب است در هر جنگى كه مستحب بود . اما در جنگ با مسلمانان و اهل ذمّت و هر جنگى كه محظور باشد ، محظور بود . زيرا كه تحريك داعيه‌ها به سوى محظور محظور باشد . و آن منقول است از دليران صحابه ، چون على و خالد و غير ايشان .\r\nو براى آن مىگوييم كه در لشكرگاه غازيان از زدن شاهين منع بايد كرد ، زيرا كه آواز آن تنگدلى و اندوه آرد ، و عقدهء شجاعت را بگشايد ، و صرامت « 56 » نفس را ضعيف گرداند ، و به اهل و وطن آرزومند كند ، و در جنگ سستى آرد . و همچنين ديگر صوتها و لحنها كه رقت آرد ، چه لحنهايى كه موجب رقت و اندوه باشد مخالف لحنهايى است كه مقتضى حركت و دليرى بود .\r\nپس هر كه آن بكند بر قصد آن كه دلها را متغير گرداند و در جنگى كه مستحب باشد رأيها را سست گرداند ، او عاصى بود . و اگر در جنگ محظور [ با قصد ايجاد سستى 
  ] « 57 » آن را كار بندد مطيع باشد .\r\nچهارم آوازهاى نوحه و نغمه‌هاى آن و تأثير آن در انگيختن غم و گريه است و ملازمت اندوه و دلتنگى . و آن دو قسم است : ستوده است و نكوهيده .\r\nاما نكوهيده چون غمى كه بر فوت چيزى بود . و خداى - عز و جل - گفته است :  لِكَيْلا تَأْسَوْا عَلى ما فاتَكُمْ  « 58 » ، اى ، تا اندوهگين نشويد بر چيزى دنياوى كه از شما فوت شود . و اندوه بر مردگان از اين جمله است ، چه آن ناپسنديدن قضاى خداى است ، و تأسف بر چيزى دنياوى كه از شما فوت شود و آن را تدارك نيست . و اين اندوه چون نكوهيده است ، تحريك آن به نوحه نيز نكوهيده باشد . و براى آن در نوحه نهى صريح آمده است .\r\nو اما اندوه ستوده اندوه آدمى است بر تقصيرهاى خود در كار دين ، و گريه بر گناهان خود .\r\nو گريستن و اندوهگين شدن و خود را به گريندگان و اندوهگنان ماننده گردانيدن ، براى جبران خطاها ، ستوده است ، چون گريستن آدم ( ع ) . و تحريك و تقويت اين نوع اندوه نيز ستوده است ، زيرا كه باعث است بر آن چه در تدارك آن تشمّر نموده آيد . و براى آن نوحهء داود - عليه السّلام -\r\n\r\n\r\n","description":"","footnote":"\r\n( 56 ) صرامت ، دليرى ، جرئت .\r\n( 57 ) در عربى : على قصد التفتير عن القتال المحظور .\r\n( 58 ) حديد 57 - 23 .\r\n","page_name":" 598 ","page_number":606},
  {"content":"\r\n\r\nستوده بود ، چون با غم دايم و گريهء پيوسته بر خطا و زلّت خود نوحه مىكرد . او به نفس خود با اندوه و گريه مىبود و ديگران را در اندوه و گريه مىآورد ، تا به حدى كه جنازه‌ها از مجالس نوحهء او بر مىداشتند ، چه آن اثر به ألفاظ و الحان خود مىنمود . و آن ستوده است ، زيرا كه چيزى كه به كارى ستوده ادا كند ستوده باشد . و از اين سبب بر مذكّر خوش آواز حرام نيست كه بر منبر شعرهاى غم افزاى با رقت به الحان بخواند ، و يا خود بگريد و به گريندگان تشبه نمايد ، تا به واسطهء آن ديگران را در گريه آرد و اندوه ايشان بر انگيزد .\r\nپنجم سماع در اوقات شادى ، براى آن كه شادى انگيخته شود و بيفزايد . و آن مباح باشد ، اگر شادى مباح بود ، چون سماع در ايام عيد و عروسى ، و در وقت باز آمدن از سفر ، و در وليمه و عقيقه « 59 » ، و همچنين در وقت ولادت و ختنه ، و هنگام ياد گرفتن و حفظ قرآن ، چه آن همه براى اظهار شادى معتاد است . و وجه جواز آن آن است كه بعضى از لحنها شادى و طرب انگيزد . و هر چه شادى كردن بدان روا باشد ، انگيختن شادى در آن روا بود . و دليل بر اين معنى از نقل آن است كه چون پيغامبر - صلّى اللّه عليه و سلم - از سفر باز آمد ، زنان بر بامها اين بيتها به لحن مىگفتند و دف مىزدند ، شعر :\r\n طلع البدر علينا * من ثنيّات الوداع\r\nوجب الشّكر * علينا ما دعا للَّه داع\r\nايّها المبعوث فينا * جئت بالامر المطاع « 60 » \r\nو اين اظهار شادى است به مقدم او . و آن شادى ستوده بوده است ، پس اظهار آن به شعر و نغمات و رقص و حركات هم ستوده باشد . و از بعضى صحابه - رضى اللّه عنهم - آمده است كه در شاديى كه بديشان رسيدى بر جستند ، چنان كه به زودى در احكام رقص بخواهد آمد . و آن به قدوم هر مسافرى كه شادى به قدوم او روا باشد جايز است . و هر سببى از اسباب شادى همين حكم دارد . و دليل بر اين آن است كه در صحيحين آمده است كه عايشه - رضى اللّه عنها - گفت كه\r\n\r\n\r\n","description":"","footnote":"\r\n( 59 ) عقيقه ، ضيافت نام نهادن و موى ستردن طفل به روز هفتم از ولادت .\r\n( 60 ) ماه تمام ( پيغامبر ) از گردنهء « وداع » بر ما آشكار شد - تا خداگويى باشد سپاس اين بر ما واجب آمد - اى آن كه در ميان ما مبعوث شدى ، دستورى آوردى كه پذيرفتنى است .\r\n","page_name":" 599 ","page_number":607},
  {"content":"\r\n\r\nپيغامبر را - صلّى اللّه عليه و سلم - ديدم كه مرا به رداى خود مىپوشيد ، و من به حبشيان كه در مسجد بازى مىكردند مىنگريستم تا آن گاه كه ملول شدم . پس اين به رغبت كنيزكى اندك عمر كه بر بازى حريص باشد تقدير گيريد ، و اين اشارتى است به بسيارى ايستادن .\r\nو مسلم و بخارى نيز در حديث عقيل از زهرى از عروة از عايشه روايت كرده‌اند كه بو بكر - رضى [ 284 
  ] اللّه عنه - بر وى در رفت « 61 » ، و دو كنيزك در نزديك وى در ايام منى دف مىزدند و سرود مىگفتند ، و پيغامبر - صلّى اللّه عليه و سلم - جامه‌اى در سر كشيده بود ، ابو بكر ايشان را بانگ برزد ، پيغامبر - عليه السّلام - روى باز كرد و گفت : دعهما يا ابا بكر فانّها ايّام عيد ، اى ، بگذار ايشان را اى أبو بكر كه روزهاى عيد است .\r\nو عايشه - رضى اللّه عنها - گفت : پيغامبر - عليه السّلام - مرا مىپوشيد ، و من به حبشيان كه در مسجد بازى مىكردند مىنگريستم ، پس عمر - رضى اللّه عنه - ايشان را زجر كرد « 62 » ، و پيغامبر - صلّى اللّه عليه و سلم - فرمود : امنّا يا بنى ارفدة . و بنى ارفدة آن گروه از حبشيان را گويند كه رقص كنند . و در حديث عمرو بن حارث از ابن شهاب مثل اين آمده است .\r\nو در حديث بو طاهر از ابن وهب آمده است كه عايشه گفت : به خداى كه پيغامبر را - عليه السّلام - ديدم كه بر در حجرهء من مىايستاد ، و حبشيان در مسجد پيغامبر به حربه‌ها بازى مىكردند ، و پيغامبر - عليه السّلام - مرا به رداى خود مىپوشيد تا من بازى ايشان مىبينم ، و براى من مىايستاد تا آن گاه كه من باز مىگشتم .\r\nو از عايشه - رضى اللّه عنها - آمده است كه من به لعبتان « 63 » بازى مىكردم نزديك پيغامبر - عليه السّلام - و ياران من بر من آمدندى ، و ايشان از پيغامبر - صلّى اللّه عليه و سلم - پنهان شدندى ، و پيغامبر - عليه السّلام - ايشان را بر من فرستادى و ايشان با من بازى كردندى .\r\nو در روايتي آمده است كه پيغامبر - عليه السّلام - وى را « 64 » گفت كه آن چيست ؟ گفت : اين دختران منند . گفت ( ص ) : آن چه در ميان ايشان مىبينم چيست ؟ گفت : آن اسب است . گفت ( ص ) : آن چه بر تن اوست چيست ؟ گفت : دو بال وى است . گفت ( ص ) : اسب را دو بال باشد ؟\r\nگفت : آيا نشنيده‌اى كه سليمان - عليه السلام - اسبان داشت ، و اسبان وى را دو بال بود ؟\r\nپيغامبر - عليه السّلام - بخنديد چنان كه دندانهاى خرد وى ظاهر شد . و اين حديث نزديك ما\r\n\r\n\r\n","description":"","footnote":"\r\n( 61 ) نزد عايشه رفت .\r\n( 62 ) زجر كردن ، باز داشتن .\r\n( 63 ) لعبت ، عروسك .\r\n( 64 ) عايشه را .\r\n","page_name":" 600 ","page_number":608},
  {"content":"\r\n\r\nمحمول است بر آن چه معتاد كودكان است در ساختن صورت از خرقه‌ها ، بى آن كه صورت وى را تمام كنند ، به دليل آن كه در بعضى روايتها آمده است كه آن اسب را دو بال بود از رقعه‌ها .\r\nو عايشه - رضى اللّه عنها - گفت كه پيغامبر - صلّى اللّه عليه و سلم - بر من در آمد ، و به نزديك من دو كنيزك بودند كه سرود بعاث مىگفتند .\r\nمترجم مىگويد كه بعاث موضعى است در مدينه كه اوس و خزرج آن جا جنگ كرده بودند « 65 » و در آن شعرها گفته‌اند . و با غين معجم [ بغاث 
  ] تصحيف اين است .\r\nپيغامبر - صلّى اللّه عليه و سلم - بر فراش باز غلتيد و روى به جانبي ديگر كرد . و بو بكر - رضى اللّه عنه - در آمد و مرا بانگ بر زد و گفت : مزمار شيطان نزديك پيغامبر چه كار ! پيغامبر - عليه السّلام - روى سوى او كرد و گفت : دعهما ، اى ، بگذار ايشان را . و چون پدرم غافل شد ، من ايشان را به چشم اشارت كردم ، و ايشان رفتند .\r\nو روز عيد بود كه سياهان به حربه‌ها و سپرها بازى مىكردند ، من از پيغامبر - صلّى اللّه عليه و سلم - التماس ننمودم ، و او به ابتدا مرا گفت كه خواهى كه نظاره كنى ؟ گفتم : آرى . گفت :\r\nبيا . و مرا بر پس خود بايستانيد ، و رخسار من بر رخسار او بود ، و گفت : دونكم يا بنى ارفدة ، اى ، به بازى مشغول شويد اى بنى أرفده . تا چون من ملول شدم ، گفت : بس كردى ؟ گفتم : آرى . گفت :\r\nاكنون برو . و در صحيح مسلم بر اين جمله آمده است كه سر بر كتف او نهادم و بازى ايشان مىديدم ، تا آن گاه كه به طبع خود باز گشتم .\r\nو اين همه حديثان در صحيحين است . و نص صريح است در آن چه سرود و بازى حرام نيست . و در آن دلالتى است بر انواع رخصتها :\r\nاول بازى ، و عادت حبشيان در رقص و بازى پوشيده نماند .\r\nدوم كردن بازى در مسجد .\r\nو سوم قول پيغامبر - صلّى اللّه عليه و سلم : دونكم يا بنى ارفدة . و اين فرمودن بازى و در خواستن آن است ، پس چگونه حرام توان گفت :\r\nو چهارم باز داشتن أبو بكر و عمر - رضى اللّه عنهما - از انكار و تغيير آن و علت گفتن كه اين روز عيد است ، اى ، عيد وقت شادى باشد ، و اين اسباب شادى است .\r\n\r\n\r\n","description":"","footnote":"\r\n( 65 ) بين بعثت و هجرت ( زبيدى ، 6 - 493 ) .\r\n","page_name":" 601 ","page_number":609},
  {"content":"\r\n\r\nو پنجم بسيار ايستادن پيغامبر - صلّى اللّه عليه و سلم - در مشاهدهء آن و شنيدن آن براى موافقت عايشه - رضى اللّه عنها - و آن دو دليل است بر آن كه خوشخويى براى تطيب دل زنان و كودكان به ديدن بازى ، به از درشتى زهد و تقشف در امتناع نمودن و باز داشتن آنان از آن .\r\nو ششم گفتن پيغامبر - عليه السّلام - بر سبيل ابتدا عايشه را كه خواهى كه بنگرى ، نه از آن روى كه عايشه - رضى اللّه عنها - التماس نمودى و او را از موافقت چاره نبودى ، چه منع پس از درخواست سبب وحشت باشد ، و اما در ابتداى به سؤال حاجت نباشد . [ 285 
  ] و هفتم رخصت در سرود گفتن و دف زدن آن دو كنيزك ، با آن چه آن را به مزامير شيطان نسبت كردند . و در آن بيان است كه مزامير حرام غير آن است .\r\nو هشتم آن كه آواز دو كنيزك به گوش مبارك او مىرسيد و او باز غلتيده بود ، و اگر در موضعى رودها زدندى ، نشستن آن جا جايز نشمردى تا آواز آن به گوش او رسد . و اين دليل است بر آن چه آواز زنان حرام نيست چنانچه آواز مزامير حرام است ، بل آن جا حرام شود كه بيم فتنه باشد .\r\nو اين قياسها و نصها دليل است بر اباحت سرود ، و رقص ، و دف زدن ، و با حربه و سپر بازى كردن . و ديدن رقص حبشيان و زنگيان در همهء وقتهاى شادى قياس به روز عيد است ، چه آن وقت شادى است . و در معنى آن است عروسى و وليمه و عقيقه و ختنه و روز باز آمدن از سفر و ديگر اسباب شادى و همهء چيزهايى كه شاد شدن بدان روا باشد . و شادى روا باشد به زيارت دوستان و ديدن ايشان و فراهم آمدن با ايشان در يك جا ، براى طعامى يا سخنى ، كه اينها نيز مظنهء سماع است .\r\nششم سماع عاشقان ، براى جنبانيدن اشتياق و انگيختن عشق ، و تسليت نفس . پس اگر در مشاهدهء معشوق باشد ، غرض تأكيد لذت بود ، و اگر در فراق او بود ، غرض انگيختن آرزو باشد . و آرزو اگر چه در آن درد است ، نوعى لذت دارد چون اميد وصال با آن باشد . چه اميد لذيذ باشد و نوميدى مؤلم . و قوّت لذت اميد بر اندازهء قوّت آرزو و دوستى آن چيز باشد كه اميد مىدارد .\r\nپس در اين سماع ، انگيختن عشق باشد و جنبانيدن شوق و حاصل كردن لذت اميد كه در وصال تقدير كند ، با مبالغت در صفت جمال محبوب . و اين حلال است اگر وصال آن كس كه\r\n\r\n","description":"","footnote":"","page_name":" 602 ","page_number":610},
  {"content":"\r\n\r\nآرزو مىبرد حلال است ، چنان كه كسى با زن يا سريّت « 66 » خود عاشق باشد ، پس گوش به سرودش دارد تا لذت ديدن او تضاعف پذيرد . و چشم از ديدن و گوش از شنيدن و دل از دريافتن لطيفه‌هاى وصال و فراق نصيب گيرد ، و اسباب لذت مترادف شود . و اين نوع تمتعي است از مباحات دنيا و متاع آن ، و موجبات دنيا جز لهو و لعب نيست « 67 » ، و اين از آن جمله است .\r\nو همچنين اگر كنيزك او را كسى غصب كند يا غايب شود ، يا سببى از اسباب ميان ايشان حايل گردد ، روا باشد كه آرزوى خود را به سماع بجنباند و لذت اميد وصال را برانگيزاند . و اگر كنيزك را بفروشد ، يا زن را طلاق دهد ، پس از آن ، سماع بر او حرام شود . چه روا نباشد كه تحريك آرزو كند ، جايى كه تحقيق آن به وصال و ديدار روا نبود .\r\nو اما كسى كه صورت كودكى يا زنى كه وى را حلال نباشد در نفس وى متمثل شود و آن چه شنود بر او حمل كند ، اين حرام باشد ، زيرا كه جنبانندهء انديشه است در كارهاى محظور ، و انگيزندهء داعيهء چيزى كه رسيدن به دو مباح نباشد . و بيشتر فاسقان و سفهاى جوانان در وقت هيجان شهوت ، از اضمار « 68 » چيزى از آن خالى نباشند . و سماع در حق ايشان ممنوع است ، براى آن كه در ايشان دردى پوشيده است ، نه براى كارى كه رجوع آن به نفس سماع است . و براى آن حكيمى را از عشق پرسيدند ، گفت : دودى است كه به دماغ آدمى در شود ، و زايل كنندهء آن جماع است ، و انگيزندهء آن سماع .\r\nهفتم هر كه خداى تعالى را دوست دارد و دوست او باشد و مشتاق لقاى او باشد ، در چيزى ننگرد كه نه او را در آن بيند ، و به گوش او چيزى نرسد كه نه از او يا در حق او شنود ، سماع در حق او مهيج شوق او باشد و مؤكد دوستى و شوق او ، و از آتشزنهء دل او آتش محبتها جهاند ، و از مكاشفات و ملاطفات او حالهايى پيدا آرد كه آن را صفت نتوان كرد . كسى شناسد آن را كه جام آن نوشيده باشد و جامهء آن پوشيده . و كسى كه از كندى احساس طعم آن نيارد چشيد و از ضعيفى بار آن نتوان كشيد ، آن را انكار نمايد .\r\nو اين حالها را به زبان صوفيان وجد خوانند ، و آن را از « وجود » گرفته‌اند ، اى ، در دل خود حالها يابند كه پيش از سماع نيافته باشند . و آن حالها اسباب روادف « 69 » و توابع شود ، كه آتش آن\r\n\r\n\r\n","description":"","footnote":"\r\n( 66 ) سريّت ، كنيزك .\r\n( 67 ) در عربى : و ما الحياة الدنيا الا لهو و لعب .\r\n( 68 ) اضمار ، در دل نهان داشتن .\r\n( 69 ) روادف ، ( ج رادفه ، در پى در آينده ) .\r\n","page_name":" 603 ","page_number":611},
  {"content":"\r\n\r\nدل وى را بسوزاند و از كدورت پاك گرداند ، چنان كه آتش زر و نقره را از غش آن پاك كند ، و به سبب صفايى كه در پى آن حاصل آيد او را مشاهدات و مكاشفات روى نمايد ، و آن غايت مطالب دوستان خداى است ، و نهايت ثمرهء همه قربتها ، و رسانندهء به آن « 70 » از جملهء قربتها بود ، نه از جملهء معاصى و مباحات .\r\nو سبب حصول اين حالها در دل به سماع آن است كه در مناسبت نغمه‌هاى موزون با أرواح ، و مسخر [ 286 
  ] شدن أرواح آن را ، و اندر پذيرفتن آن از نغمه‌هاى موزون به اشتياق و نزاع ، و غم و شادى ، و انبساط و انقباض ، سرّى الهى است . و شناختن سبب در تأثير أرواح به آوازها از دقايق علم مكاشفه است . و بليد جامد سخت دل بى روزى از لذت سماع تعجب نمايد از لذت يافتن شنونده و وجد و تغيّر لون او ، همچون تعجب بهيمه از لذت لوزينه ، و تعجب عنّين از لذت مباشرت ، و همچون تعجب كودك از لذت رياست و توسّع در اسباب جاه ، و همچون تعجب جاهل از لذت معرفت الهى و لذت معرفت جلال و عظمت و عجايب صنع او .\r\nو آن همه را يك سبب است ، و آن سبب آن است كه لذت نوعى ادراك است ، و ادراك مقتضى مدرك است ، و مستدعى قوهء مدركه . و هر كه قوهء ادراك او كمالى ندارد ، تلذذ او از آن صورت نبندد . و چگونه لذت طعامها يابد كسى كه ذوق ندارد ؟ و چگونه لذت لحنها ادراك كند كسى كه بى سمع باشد ؟ و آيا لذت معقولات داند كسى كه عقلش معدوم بود ؟ پس همچنين ذوق سماغ دل را ، پس از رسيدن آواز به سمع ، به حسى باطن باشد كه در دل است ، و هر كه را آن مفقود باشد ، لذت آن هر آينه در نيابد .\r\nسؤال در حق بارى تعالى عشق چگونه متصور شود ، تا سماع محرك آن باشد ؟\r\nجواب هر كه خداى تعالى را بشناسد ، هر آينه وى را دوست گيرد ، و هر كه را شناختن او مؤكد شود ، دوستى او مؤكد گردد ، به قدر آن كه معرفتش مؤكد بود ، و دوستى مؤكد را عشق خوانند . و عشق را معنيى نيست جز دوستى مؤكد مفرط . و براى آن عرب چون پيغامبر را - صلّى اللّه عليه و سلم - ديدند كه در كوه حرا براى عبادت خلوت مىكرد ، بدين عبارت صفت گفتند : انّ محمدا قد عشق ربّه .\r\n\r\n\r\n","description":"","footnote":"\r\n( 70 ) كالسماع و نحوه ( زبيدى ، 6 - 497 ) .\r\n","page_name":" 604 ","page_number":612},
  {"content":"\r\n\r\nو بدان كه هر جمالى كه هست نزد دريابندهء آن جمال محبوب است . و حق تعالى جميل است و جمال را دوست دارد . و ليكن جمال اگر به تناسب خلقت و صفاى لون باشد ، آن را به حس بصر در توان يافت . و اگر جمال به جلال و عظمت و بلندى مرتبت و نيكويى صفات و اخلاق و ارادت نيكو براى همهء خلق ، و افاضت آن بر ايشان پيوسته « 71 » ، و غير آن از صفتهاى باطن بود ، آن را به حس دل ادراك توان كرد . و لفظ جمال نيز در آن استعارت باشد . پس چون گفته شود كه فلان با جمال و حسن است ، مراد صورت او نبود ، و بدان آن خواسته‌اند كه او خوب اخلاق و ستوده صفات و نيكو سيرت است ، تا به حدى كه براى آن صفتهاى باطن ، مرد دوست گرفته شود براى استحسان آن صفتها ، چنان كه براى صورت ظاهر . و اين دوستى چون مؤكد شود آن را عشق خوانند . و بسيار غاليان « 72 » باشند در دوستى ارباب مذاهب ، چون شافعى و مالك و بو حنيفه - رضى اللّه عنهم أجمعين - تا به حدى كه جانها و مالها در نصرت و موالات ايشان بذل كنند ، و در غلو و مبالغت از همهء عشقها در گذرند .\r\nو از عجايب است كه مفهوم شود عشق شخصى كه هرگز صورت او ديده نشود ، و نشنوده باشند كه آيا خوب است يا زشت و او اكنون مرده بود ، و ليكن براى جمال صورت باطن و سيرت پسنديده ، و خيرهايى كه اهل دين را از عمل او حاصل شود ، و جز آن خصلتها . و مفهوم نشود عشق كسى كه در عالم هيچ خيرى و جمالى و محبوبى نباشد كه نه حسنه‌اى از حسنات او بود ، و اثرى از آثار كرم او ، و قطره‌اى از درياى جود او ، بل هر حسن و جمال كه در عالم به عقلها يا به بصرها يا به سمعها يا به ديگر حسها دريافته مىشود ، از ابتداى عالم تا انتهاى آن ، و از اوج ثريا تا حضيض ثرى ، ذره‌اى از خزاين قدرت اوست ، و لمعه‌اى از انوار حضرت او .\r\nپس كاشكى بدانمى كه چگونه معقول نباشد دوستى كسى كه صفتش اين بود ؟ و چگونه دوستى او مؤكد نشود نزديك عارفان صفات او ؟ تا « 73 » از آن حد در گذرد كه اطلاق نام عشق بر او ظلم باشد در حق او ، براى آن كه قاصر بود از آن چه كمال دوستى او از آن مفهوم شود .\r\nپس پاكى و دورى از عيب مر آن را كه به شدت ظهور از اظهار احتجاب نموده است ، و به اشراق نور از أبصار استتار فرموده . و اگر نه آنستى كه به هفتاد حجاب از نور خود احتجاب فرموده است ، هر آينه جلال و كبرياى هستى او بسوختى أبصار ملاحظان جمال حضرت او را . و\r\n\r\n\r\n","description":"","footnote":"\r\n( 71 ) پيوسته ، دايم .\r\n( 72 ) غالى ، غلو كننده .\r\n( 73 ) تا ، حتى .\r\n","page_name":" 605 ","page_number":613},
  {"content":"\r\n\r\nاگر نه ظهور او سبب خفاى او بودى ، عقلها مبهوت شدى ، و دلها مدهوش گشتى ، و قوّتها عاجز ماندى ، و عضوها بريختى . و اگر دلها از آهن و سنگ تركيب شده بودى ، در تحت مبادى انوار تجلى او [ 287 
  ] پست گشتى ، چه بينايى شب‌پرك غايت نور خورشيد را از كجا طاقت دارد ؟ و تحقق اين اشارت در « كتاب محبت » بخواهد آمد ، و روشن خواهد شد كه دوستى غير خداى جهل است و قصور است . بل كسى كه به معرفت متحقق بود ، جز خداى را نشناسد ، كه در وجود ، از روى حقيقت ، جز حق تعالى و افعال او نيست .\r\nو هر كه افعال را بشناسد ، از آن روى كه افعال است ، از معرفت فاعل به غير او در نگذشته باشد . و هر كه شافعى را مثلا شناسد و علم و تصنيف او را ، از آن روى كه تصنيف اوست ، نه از آن روى كه پوست و كاغذ و ورق و حبر و سخن منظوم و لغت تازى است ، معرفت و محبت او از شافعى در نگذشته باشد و به غيرى نرسيده . پس هر موجودى كه جز حق تعالى است ، آن تصنيف اوست و صنع بديع او . پس هر كه آن را از آن روى شناسد كه صنع حق تعالى است ، و از صنع صفات صانع بيند ، چنان كه در حسن تصنيف فضل مصنف و جلالت قدر او ، معرفت و محبت او مقصور باشد بر خداى - عز و جل - و از او به ديگرى نرسيده .\r\nو از حد عشق آن است كه قابل شركت نباشد . و هر چه جز اين عشق است قابل شركت است . چه هر محبوبى كه جز اوست نظير او متصور است ، اما در وجود و اما در امكان ، و اما اين جمال را دومى متصور نيست ، نه در امكان و نه در وجود ، پس اسم عشق بر دوستى غير او مجاز محض باشد ، نه حقيقت .\r\nآرى ، ناقصى كه از نقصان خود به ستور نزديك باشد ، از لفظ عشق در نيابد جز وصالى كه عبارت است از بسودن ظواهر أجسام و قضاى شهوت مباشرت . و با مثل اين دراز گوش لفظ عشق و شوق و وصال و انس نبايد گفت ، بل اين لفظها و معنيها از وى دور بايد داشت ، چنان كه نرگس و سپر غم از ستور نگاه بايد داشت ، و او را به اسفست « 74 » و كاه و برگ شاخه‌ها مخصوص بايد گردانيد . چه اطلاق ألفاظ در حق بارى تعالى آن گاه روا بود كه موهم معنيى نباشد كه تقديس وى از آن واجب بود . و اوهام به اختلاف فهمها مختلف شود . و در امثال اين ألفاظ ، اين دقيقه را ببايد دانست . بل دور نباشد كه از مجرد شنيدن صفات خداى تعالى و جدى غالب زايد كه به\r\n\r\n\r\n","description":"","footnote":"\r\n( 74 ) اسفست ، ( معرّب اسپست ) ، سپست ، يونجه .\r\n","page_name":" 606 ","page_number":614},
  {"content":"\r\n\r\nسبب آن رگ دل شكافته شود .\r\nو بو هريره - رضى اللّه عنه - روايت كرد كه پيغامبر - صلّى اللّه عليه و سلم - گفت كه در بنى اسرائيل كودكى بود بر فراز كوهى ، از مادر خود پرسيد كه آسمان را كه آفريد ؟ گفت : خداى تعالى . گفت : زمين را كه آفريد ؟ گفت : خداى تعالى . گفت : كوه‌ها را كه آفريد ؟ گفت :\r\nخداى - عز و جل . گفت ابرها را كه آفريد ؟ گفت : خداى - عز و جل . گفت : من خداى را كارى عظيم مىشنوم ، پس نفس خود را از كوه در انداخت و پاره پاره شد . و چنانستى كه چيزى كه بر جلال حق تعالى و بر كمال قدرت او دليل مىكرد بشنيد و در طرب آمد ، و او را وجدى حاصل شد و از وجد خود را بينداخت .\r\nو كتابهاى آسمانى فرستاده نشده است ، مگر براى آن كه مردم بر ذكر خداى در طرب آيند .\r\nيكى از ايشان گفت : در انجيل نبشته ديدم : براى شما سماع فرموديم در طرب نيامديد ، و مزامير در كار آورديم رقص نكرديم . اى ، شما را به ذكر خداى تعالى تشويق كرديم مشتاق نشديد .\r\nو اين است اقسام سماع و بواعث و مقتضيات آن كه خواستيم ياد كنيم . و بقطع ظاهر شد كه سماع در بعضى مواضع مباح است ، و در بعضى مندوب .\r\nسؤال هيچ جايى هست كه در آن حرام است ؟\r\nجواب پنج عارض است كه سماع بدان حرام شود : عارضى در شنواننده ، و عارضى در آلت استماع ، و عارضى در نظم صوت ، و عارضى در نفس شنونده يا در مواظبت بر آن ، و عارضى در آن كه شخص از عوام خلق باشد . چه اركان سماع : شنواننده است ، و نفس شنونده ، و آلت استماع .\r\nعارض اول آن كه سماع كننده زنى باشد كه ديدن او روا نباشد ، و از سماع او بيم فتنه باشد ، و كودكى كه از او بيم فتنه بود همين حكم دارد . و اين حرام است ، براى آن كه در او بيم فتنه است . و آن براى سرود نيست . بل اگر زنى چنان باشد كه آواز « 75 » او در سخن گفتن بى لحن در فتنه اندازد ، شنيدن سخن او روا نباشد ، و شنيدن آواز « 76 » او در سخن گفتن و در قرآن خواندن نيز ، و همچنين كودكى كه از او بيم فتنه باشد .\r\n\r\n\r\n","description":"","footnote":"\r\n( 75 ) آواز ، صدا ، صوت .\r\n( 76 ) آواز ، صدا ، صوت .\r\n","page_name":" 607 ","page_number":615},
  {"content":"\r\n\r\nسؤال آيا در همه حالها حرام باشد تا در آن مطلقا بسته شود ، يا حرام نباشد مگر آن جا كه بيم فتنه بود ، و در حق كسى كه در معرض فتنه باشد ؟\r\nجواب از روى فقه اين مسئله محتمل است و تعلق به دو اصل دارد : يكى آن كه خلوت با اجنبيه و ديدن روى او حرام است ، اگر چه بيم فتنه باشد يا نباشد ، زيرا كه مظنهء فتنه است به اجمال . پس شرع به بستن آن در مطلقا حكم فرموده است ، بى آن كه به صورتها التفات كند . دوم آن كه نگريستن در كودكان مباح است ، مگر جايى كه بيم فتنه بود . و كودكان به زنان لاحق نه‌اند در عموم منع ، بل حال را در آن متابعت بايد كرد . و آواز « 72 » زن ميان اين دو اصل داير است . اگر بر نگريستن در زنان قياس كنيم مطلقا منع بايد كرد . و اين قياسى نزديك است . و ليكن ميان اين دو صورت فرق است . چه شهوت در اول هيجان داعى نگريستن است و داعى شنيدن آواز « 73 » نيست .\r\nو تحريك نظر شهوت مماست « 74 » را چون تحريك سماع نيست ، بل آن سخت‌تر است . و آواز « 75 » زن در غير سرود عورت نيست ، چه زنان هميشه در زمان صحابه - رضى اللّه عنهم - با مردان حديث « 76 » مىگفتند در سلام و فتوا پرسيدن و مشاورت و غير آن . و ليكن سرود را اثرى زايد است در تحريك شهوت . پس قياس آن بر نگريستن با كودكان اولىتر ، چه آنان را حجاب صورت نفرموده‌اند ، چنان كه زنان را پوشيده داشتن آواز « 77 » نفرموده بودند . پس بايد كه سبب بر انگيختن فتنه پيروى شود و تحريم بر آن مقصور كرده آيد . و اين در نظر من به قياس نزديك‌تر است ، و به حديث دو كنيزك كه در خانهء عايشه - رضى اللّه عنها - سرود مىگفتند مؤكد مىشود . چه معلوم است كه پيغامبر - صلّى اللّه عليه و سلم - آواز ايشان مىشنيد و از آن احتراز نفرمود ، و ليكن چون او را بيم فتنه نبود ، پس احتراز نكرد . پس اين به حالهاى زن و مرد ، از جوانى و پيرى ، مختلف مىشود . و دور نباشد كه در مثل اين معنى كار به حالهاى زن و مرد اختلاف پذيرد ، چه ما مىگوييم كه پير را در حال روزه قبله روا باشد و جوان را نه . و قبله داعى مباشرت است و آن در روز محظور است . و سماع داعى نگريستن و مقاربت است و آن حرام است . پس آن نيز به شخصها مختلف شود .\r\nعارض دوم در آلت سماع . بدانچه از شعار شرابخواران يا مخنثان است ، چون نايها و\r\n\r\n\r\n","description":"","footnote":"\r\n( 72 ) آواز ، صدا ، صوت .\r\n( 73 ) آواز ، صدا ، صوت .\r\n( 74 ) مماست ، هماغوشى ، مجامعت .\r\n( 75 ) آواز ، صدا ، صوت .\r\n( 76 ) حديث - سخن .\r\n( 77 ) آواز ، صدا ، صوت .\r\n","page_name":" 608 ","page_number":616},
  {"content":"\r\n\r\nرودها و دهلكها ، و اين سه نوع حرام است . و آن چه جز آن است بر اصل اباحت باقى است ، چون دف ، اگر چه در او جلاجل « 77 » باشد ، و چون طبل و شاهين و زدن به قضيب « 78 » و ديگر آلت‌ها .\r\nعارض سوم در نظم آواز ، و آن شعر است . پس اگر در او چيزى از فحش و هجو بود ، يا دروغ باشد بر خداى - عز و جل - يا بر پيغامبر - صلّى اللّه عليه و سلم - يا بر صحابه ، چنان كه برخى روافض در هجاى صحابه و غير آن مرتب كرده‌اند ، شنيدن او حرام باشد ، به لحن و بى لحن . و شنونده شريك گوينده است . و همچنين آن چه در وصف زنى معين باشد ، زيرا كه وصف زن پيش مردان روا نباشد . و اما هجو كافران و مبتدعان جايز است . چه حسّان ثابت از پيغامبر - صلّى اللّه عليه و سلم - مدافعت نمودى و كافران را هجو كردى ، و پيغامبر - صلّى اللّه عليه و سلم - آن را رخصت فرموده بود .\r\nاما نسيب و آن تشبيب يا شعرى است كه در وصف زلف و رخ و خوبى قد و قامت و ديگر صفتهاى زنان باشد . و در آن نظر است . و درست آن است كه نظم و روايت آن به سرود يا غير سرود حرام نيست . و بر مستمع واجب است كه آن را بر زنى معين حمل نكند مگر بر زن و كنيزك خويش . و اگر بر بيگانه‌اى حمل كند گناهى باشد بدان حمل و گردانيدن انديشه . و كسى كه صفت او اين باشد بايد كه اصلا از سماع بپرهيزد ، چه كسى كه بر او عشق غالب باشد هر چه شنود بر آن حمل كند ، اگر چه لفظ مناسب آن باشد يا نه ، كه هيچ لفظى نيست كه نه حمل آن بر معنيها به طريق استعارت ممكن است .\r\nپس كسى كه بر دل او دوستى خداى تعالى غالب است ، به سياهى زلف ظلمت كفر انديشد ، و به روشنى رخسار نور ايمان ، و به ذكر وصال لقاى حق تعالى ، و به ذكر فراق حجاب از حق تعالى ، در زمرهء مردودين ، و به ذكر رقيب ، كه روح وصال را مشوش كننده است ، عوايق دنيا و آفات آن ، كه مشوش كنندهء دوام انس به خداى تعالى است ، انديشد . و در حمل كردن بر آن به استنباطى و تفكرى و مهلتى حاجت نباشد ، بل معنيهايى كه بر دل غالب است مقارن شنيدن لفظ در دل غالب شود . چنان كه آمده است كه يكى از مشايخ به بازارى گذشت و از شخصى شنيد كه مىگفت الخيار عشرة بحبّة . و جدى بر وى غالب شد . پس از آن از وى بپرسيدند كه اين وجد از چه\r\n\r\n\r\n","description":"","footnote":"\r\n( 77 ) جلاجل ، زنگها ، زنگوله‌ها .\r\n( 78 ) قضيب ، شاخهء درخت ، چوب .\r\n","page_name":" 609 ","page_number":617},
  {"content":"\r\n\r\nبود ؟ گفت : قيمت ده كس از خيار مردمان حبه‌اى باشد ، قيمت شرار مردم چه بود .\r\nو يكى از ايشان در بازارى رفت ، از آدمى شنيد كه مىگفت : آى سعتر برى « 78 » . وجدى بر او ظاهر گشت . وى را گفتند كه وجد از چه پيدا آمد ؟ گفت : چنان شنيدم كه مىگفت : اسع تر برّي ، اى ، سعى كن تا نيكويى من بينى .\r\nو باشد كه عجمى را از بيتى تازى وجدى حاصل شود . چه بعضى حرفهاى آن موافق حرفهاى عجميت باشد و او از آن معنى ديگر مىفهمد . چنان كه آمده است كه يكى بخواند :\r\nو ما زارني في اللّيل الاّ خياله « 79 » . عجمى را از آن وجد افتاد . او را از آن بپرسيدند ، گفت : شنيدم كه مىگفت « ما زاريم » و همچنين است كه مىگفت - و لفظ « زار » در پارسى كسى را گويند كه بر شرف هلاك باشد - و او همچنان توهم كرد كه مىگويد كه « ما همه در شرف هلاكيم » و خطر هلاك آخرت در دلش پيدا آمد .\r\nو كسى كه سوختهء محبت الهى است ، وجد او بر اندازهء فهم او باشد ، و فهم او به اختيار تخيل او . و شرط تخيل آن نيست كه موافق مراد شاعر و لغت او باشد . پس آن وجد حق و صدق است . و هر كه از هلاك آخرت بترسد سزاوار باشد بدانچه عقلش مشوش شود و اعضايش مضطرب گردد . پس در تغيير لفظها بسى فايده نيست ، بل كسى كه بر او عشق مخلوقى غالب بود بايد كه از سماع احتراز كند به هر لفظ كه باشد . و كسى كه بر او دوستى خداى تعالى غالب بود ، ألفاظ او را زيان ندارد ، و مانع نباشد از فهم معنيهاى لطيف كه تعلق آن به مجارى همت شريف او باشد .\r\nعارض چهارم در شنونده . و آن چنان است كه شهوت بر او غالب بود ، و او در غفلت و نادانى جوانى باشد ، و اين صفت بر وى غالب‌تر باشد از غير آن . پس سماع بر او حرام است ، خواه بر دلش محبت شخصى معين غالب باشد يا نه ، چه او به هر گونه‌اى كه باشد ، صفت زلف و رخ و وصال و فراق به سمع او نرسد كه نه آن شهوت او را بجنباند ، و حمل كند بر صورتى كه شيطان بدان در دل او بدمد . پس آتش شهوت اشتعال پذيرد ، و داعى شر قوت گيرد ، و آن يارى\r\n\r\n\r\n","description":"","footnote":"\r\n( 78 ) سعتر برّى ، آويشن دشتى .\r\n( 79 ) و ما زارني في النوم الا خياله - فقلت له اهلا و سهلا مرحبا ( زبيدى ) . جز ياد او نيامد هرگز كسى به خوابم - پس گفتمش كه جانا خوش آمدى بفرما ( خديوجم ) .\r\n","page_name":" 610 ","page_number":618},
  {"content":"\r\n\r\nاتباع شيطان باشد ، و خذلان عقلى كه از آن مانع است ، و آن از أحزاب الهى است « 80 » . و در دل ميان لشكرهاى شيطان - و آن شهوتهاست - و ميان انصار الهى - و آن انوار عقل است - كار زار پيوسته است ، مگر در دلى كه يكى از اين دو لشكر فتح كرده است و بر آن به كليت مستولى گشته . و غالب دلها آن است كه لشكر شيطان آن را فتح كرده است و بر آن غالب شده ، پس حاجت باشد كه براى انزعاج آن لشكر اسباب قتال از سر گرفته آيد . پس بسيار گردانيدن سلاحهاى خصم و تيز كردن آن چگونه روا باشد ؟ [ 288 
  ] « 81 » در حالى كه سماع در حق مثل اين شخص تيز كنندهء سلاح لشكر شيطان است « 82 » عارض پنجم آن است كه شخص از عوام خلق باشد . و دوستى خداى تعالى بر او غالب نبود تا سماع در حق وى محبوب شود ، و شهوت بر وى نيز مستولى نبود تا در حق وى محظور گردد ، و ليكن در حق او مباح باشد چون ديگر لذتهاى مباح . الا آن كه اگر آن را عادت و سيرت خود سازد و بيشتر اوقات خود را بر آن مقصور كند ، اين همان سفيه باشد كه گواهى او بدان رد شود ، چه بر بازى مواظبت « 83 » نمودن جنايت است . و چنان كه گناه صغيره به مواظبت كبيره شود ، بعضى مباحات نيز به مواظبت صغيره گردد . و آن چنان باشد كه بر متابعت زنگيان و حبشيان مداومت نمايد ، و پيوسته نظارهء بازى ايشان كند . و آن ممنوع باشد ، اگر چه اصل آن ممنوع نيست ، چه پيغامبر - صلّى اللّه عليه و سلم - كرده است .\r\nو شطرنج بازى از اين قبيل است . چه آن مباح است ، و ليكن مواظبت بر آن مكروه است ، كراهيتى سخت . و هر گاه كه غرض بازى باشد و تلذذ به لهو ، آن براى آن مباح باشد كه دل را آسايش دهد . چه آسايش دادن دل علاج او باشد در بعضى وقتها ، تا دواعى آن در نشاط آيد ، و در ديگر وقتها به جد در دنيا ، چون كسب و تجارت ، يا در دين ، چون نماز و قرائت ، بپرداز . و استحسان بازى ميان جدّ چون استحسان خال است بر رخسار . و اگر خال همهء روى را بگيرد در غايت زشتى باشد ، و به سبب بسيارى آن ، خوب زشت شود . چه نه هر چه نيكوست بسيارى آن نيكو باشد ، و نه هر چه مباح است بسيارى آن مباح بود ، بل نان مباح است و بسيار خوردن آن حرام باشد .\r\n\r\n\r\n","description":"","footnote":"\r\n( 80 ) و عقل از ياران الهى است .\r\n( 81 ) مطالب بين دو ستاره در نسخهء فيضيه افتادگى دارد .\r\n( 82 ) مطالب بين دو ستاره در نسخهء فيضيه افتادگى دارد .\r\n( 83 ) مواظبت ، مداومت .\r\n","page_name":" 611 ","page_number":619},
  {"content":"\r\n\r\nسؤال چون سياق اين سخن بدان مىانجامد كه در وقتى مباح است و در وقتى نه ، پس چرا در اول مباح مطلق گفتى ؟ چه نفى و اثبات « 82 » مطلق در موضع مفصل گفتن خطا باشد .\r\nجواب بدان كه اين سخن غلط است ، زيرا كه مطلق چيزى را نبايد گفت كه در عين آن تفصيل باشد . اما تفصيلى كه از حالهاى عارض زايد كه بدان پيوندد ، آن مانع مطلق گفتن نبود . چه اگر كسى را پرسند كه خوردن انگبين حلال است يا نه ، ببايد گفت كه حلال است ، اگر چه بر محرورى كه وى را زيان دارد حرام باشد . و چون از خمر پرسند ، ببايد گفت كه حرام است ، اگر چه كسى را كه لقمه‌اى در گلوى گرفته باشد و مشروبى ديگر كه آن را فرود توان برد نيابد حلال است ، و ليكن از آن روى كه خمر است حرام است ، و به حاجتى عارضى مباح مىشود . و عسل از آن روى كه انگبين است حلال است ، و به زيانى عارضى حرام مىگردد . و چيزى كه عارضى باشد بدان التفاتى نبود ، چه بيع حلال است ، و به عارض آن چه از وقت بانگ نماز آدينه باشد و به ديگر عارضها حرام شود . پس سماع از جملهء مباحات است ، از آن روى كه سماع آوازى موزون خوش مفهوم است ، و تحريم آن بر كارى عارضى است كه از حقيقت ذات آن بيرون است . و چون از دليل حلالى آن پرده بر داشته شد ، به خلاف كسى كه پس از ظهور دليل خلاف كند التفاتى نباشد .\r\nو اما شافعى - رضى اللّه عنه - تحريم سماع اصلا از مذهب او نيست ، چه نص فرموده است و گفته « مردى كه آن را پيشه سازد گواهى او نبايد شنيد » ، زيرا كه آن لهو است ، و مكروهى است كه باطل را ماند . و هر كه آن بكند به سفاهت نزديك باشد ، و به سقوط مروت منسوب شود ، اگر چه حرام ظاهر التحريم نيست . و اگر نفس خود را به سرود منسوب نكند ، و براى آن كسى بر او و او بر كسى نرود ، و جز بدان شناخته نشود كه در حال به طرب آيد و ترنم كند ، گواهى او بدين ساقط نشود . و حديث دو كنيزك را كه نزديك عايشه - رضى اللّه عنها - سرود مىگفتند دليل آورده است .\r\nو يونس عبد الاعلى گفت كه از شافعى پرسيدم كه اهل مدينه سماع را مباح داشته‌اند .\r\nگفت : هيچ كس از علماى حجاز نمىدانم كه سماع را كراهيت داشته‌اند ، مگر آن چه از آن در صفتها باشد .\r\n\r\n\r\n","description":"","footnote":"\r\n( 82 ) نفى و اثبات ، نه و آرى .\r\n","page_name":" 612 ","page_number":620},
  {"content":"\r\n\r\nو اما حدا و ذكر طللها و ربعها ، و خوب گردانيدن آواز به الحان و شعرها مباح است . و آن جا كه گفته است « لهوى مكروه است كه باطل را ماند » درست گفته است كه لهو است ، و ليكن لهو از آن روى كه لهو است حرام نيست . و بازى مردم حبشه و رقص ايشان لهو بود و پيغامبر - صلّى اللّه عليه و سلم - در آن مىنگريست و كراهيت نمىداشت . بل خداى - عز و جل - به لهو و لغو مؤاخذت نمىفرمايد اگر مراد از آن فعلى بىفايده باشد ، چه اگر آدمى بر خود موظف كند كه هر روز صد بار دست بر سر خود نهد ، عبثى بود كه در آن فايده‌اى نيست و حرام نبود ، بل خداى - عز و جل - گفته است ، قوله تعالى :  لا يُؤاخِذُكُمُ اللَّهُ بِاللَّغْوِ فِي أَيْمانِكُمْ  « 83 » ، اى ، خداى - عز و جل - شما را نگيرد به لغوى كه در سوگند [ 289 
  ] از شما رود . و چون نام خداى تعالى بر طريق سوگند بر چيزى ياد كند و آن را مخالفت نمايد ، با آن چه در آن فايده‌اى نبود ، بدان گرفتار نباشد ، پس به شعر و رقص چگونه گرفتار بود .\r\nو اما آن چه گفته است كه « باطل را ماند » اين سخن بر تحريم دلالت نكند . بل اگر صريح بگفتى كه باطل است هم دليل تحريم نبودى ، بل دليل آن بودى كه از فايده خالى است ، چه باطل آن است كه در آن فايده‌اى نيست . و اگر مردى مثلا زن خود را گويد كه من نفس خود را به تو بفروختم ، و زن گويد من خريدم ، آن عقدى باطل باشد هر گاه كه مقصود از آن بازى و مطايبت بود و حرام نباشد ، مگر آن گاه كه مقصود از آن تمليك محقق بود كه در شرع ممنوع است .\r\nو اما آن چه گفته است كه « مكروه است » آن را بر بعضى مواضع حمل بايد كرد يا بر تنزيه .\r\nچه او به نص فرموده است بر آن چه شطرنج بازى مباح است ، و ياد كرده است كه « من همهء بازيها را كراهيت دارم » . و تعليل او بر دليل است ، زيرا كه گفته است كه « آن از عادت اهل دين و مروت نيست » ، و اين دليل تنزيه است . و آن چه به سبب مواظبت بر آن ، گواهى رد كند نيز دليل تحريم نيست ، چه به خوردن نان در بازار و آن چه در مروت قدح كند هم گواهى رد شود . بل جولاهگى مباح است و از پيشه‌هاى اهل مروت نيست ، و گواهى كسى كه حرفتش خسيس باشد هم مردود است . پس تعليلش دليل است بر آن كه به كراهيت تنزيه خواسته است . و در غير او از كبار ائمه نيز ظن بر اين است . و اگر تحريم خواسته‌اند آن چه ياد كرديم حجت است بر ايشان .\r\n\r\n\r\n","description":"","footnote":"\r\n( 83 ) بقره 2 - 225 .\r\n","page_name":" 613 ","page_number":621},
  {"content":"\r\n\r\n\r\nبيان حجت كسانى كه سماع را حرام مىدارند و جواب آن\r\n( 1 ) حجت آوردند قول خداى - عز و جل - را :  وَ مِنَ النَّاسِ مَنْ يَشْتَرِي لَهْوَ الْحَدِيثِ  « 84 » . ابن مسعود و حسن بصرى و نخعى گفتند كه « لهو الحديث » سرود است . و عايشه - رضى اللّه عنها - از پيغامبر ( ص ) روايت كرد : انّ اللّه حرّم القينة و بيعها و ثمنها و تعليمها ، اى ، خداى تعالى كنيزك مطربه را و فروختن وى را و بهاى آن و تعليم آن حرام كرده است .\r\nجواب اما جارية . مراد از اين آن كنيزك است كه براى مردمان در مجلس شراب سرود گويد ، كه سرود زن بيگانه براى فاسقان و كسى كه او را بيم فتنه بود حرام است . و مقصود ايشان از « مطربه » جز آن چه حرام است نبود .\r\nو اما سماع كنيزك براى مالك خود ، تحريم آن از اين حديث مفهوم نيست ، بل براى غير مالك نيز اگر بيم فتنه نباشد هم . به دليل آن چه در صحيحين آمده است از سماع دو كنيزك در خانهء عايشه - رضى اللّه عنها .\r\nو اما خريدن « لهو الحديث » و دين را بدان بدل كردن ، تا بدان گمراه گرداند از راه حق - سبحانه و تعالى - حرام و نكوهيده است ، و در آن منازعت نيست . و هر سماع بدل از دين و خريده شده بدان و گمراه كننده از راه خداى تعالى نيست . و مراد از آيت آن است ، چه اگر قرآن براى اضلال خوانده شود حرام باشد . آمده است كه يكى از منافقان مردمان را امامت كردى و نخواندى مگر سورهء عبس و تولى را براى آن چه در آن عتاب با پيغامبر است - صلّى اللّه عليه و سلم - و عمر - رضى اللّه عنه - مىخواست كه وى را بكشد ، چون فعل او را به سبب گمراهيى كه در آن بود حرام ديد . پس اضلال شعر و سرود به تحريم اولى باشد .\r\nحجت ديگر قول خداى است - عز و جل :    أَ فَمِنْ هذَا الْحَدِيثِ تَعْجَبُونَ ، وَ تَضْحَكُونَ وَ لا تَبْكُونَ ، وَ أَنْتُمْ سامِدُونَ    « 85 » . ابن عباس گفت كه « سمود » به لغت حميرى سرود را گويند .\r\nجواب پس بايد كه خنده و عدم گريه نيز حرام باشد . زيرا كه آيت بر آن مشتمل است . و اگر گويى كه آن مخصوص است به خنديدن بر مسلمانان براى اسلام ايشان ، گوييم كه شعر نيز\r\n\r\n\r\n","description":"","footnote":"\r\n( 84 ) لقمان 31 - 6 .\r\n( 85 ) نجم 53 - 59 - 61 .\r\n","page_name":" 614 ","page_number":622},
  {"content":"\r\n\r\nمخصوص است به اشعار ايشان ، و سرود ايشان در معرض استهزاى بر مسلمانان ، چنان كه خداى - عز و جل - گفت ، قوله تعالى :  وَ الشُّعَراءُ يَتَّبِعُهُمُ الْغاوُونَ  « 86 » . و بدين شاعران كافران را خواسته است ، و اين دلالت نكردى بدانچه هنر نظم شعر در نفس خود حرام است .\r\nحجت ديگر آن كه جابر روايت كرد كه پيغامبر - صلّى اللّه عليه و سلم - گفت : كان ابليس اوّل من ناح و اوّل من تغنّى ، اى ، ابليس اول كسى بود كه نوحه كرد و سرود گفت . پس ميان نوحه و سرود جمع فرمود .\r\nجواب لا جرم چنانچه نوحهء داود - عليه السّلام - و نوحهء گناهكاران بر گناه خود از آن مستثنى است ، همچنان سرودى كه براى تحريك شادى و غم اشتياق باشد ، جايى كه تحريك آن روا است ، از آن مستثنى است . بل همچنان كه [ 290 
  ] سرود دو كنيزك روز عيد در خانهء پيغامبر - صلّى اللّه عليه و سلم - و سرود ايشان در وقت قدوم پيغامبر - صلّى اللّه عليه و سلم - از سفر و قول ايشان : طلع البدر علينا من ثنيّات الوداع « 87 » از آن مستثنى است .\r\nحجت ديگر أبو امامه از پيغامبر - صلّى اللّه عليه و سلم - روايت كرد كه گفت ( ص ) : ما رفع احد صوته بغناء الاّ بعث اللّه تعالى له شيطانين على منكبيه يضربان بأعقابهما على صدره حتّى يمسك ، اى ، هيچ احدى صداى خود را به سرود بلند نكند مگر آن كه خداى تعالى دو شيطان انگيزد كه بر دوشهاى او نشينند و با پاشنه‌هاى خود بر سينهء او زنند تا آن گاه كه باز ايستد .\r\nجواب آن بر انواع سرود حرام كه پيش از اين گفتيم محمول است . و او آن است كه از دل آن چه مراد شيطان است از شهوت و عشق مخلوق بجنباند . و اما آن چه شوق به خداى تعالى را بجنباند ، يا شادى را به عيد يا زادن فرزند يا باز آمدن غايب باعث شود ، همهء اينها ضد مراد شيطان است ، به دليل قصهء آن دو كنيزك و بازى مردم حبشه و اخبارى كه از صحاح نقل كرديم .\r\nپس تجويز در يك موضع نقص است در اباحت ، و منع در هزار موضع محتمل تأويل است و محتمل تنزيه . اما فعل را تأويلى نيست . چه آن چه فعلش حرام شود ، آن به عارض اكراه حلال خواهد شد بس ، و آن چه فعلش حلال بود ، به عارضهاى بسيار حرام شود ، حتى نيتها و قصدها .\r\n\r\n\r\n","description":"","footnote":"\r\n( 86 ) شعراء 26 - 224 .\r\n( 87 ) ماه تمام ( پيغامبر ) از گردنهء « وداع » بر ما آشكار شد - تا خداگويى باشد سپاس اين بر ما واجب آمد - اى آن كه در ميان ما مبعوث شدى ، دستورى آوردى كه پذيرفتنى است .\r\n","page_name":" 615 ","page_number":623},
  {"content":"\r\n\r\nحجت ديگر آن كه عقبهء عامر روايت كرد كه پيغامبر - صلّى اللّه عليه و سلم - گفت : كلّ شيء يلهو به الرّجل فهو باطل الاّ تأديبه فرسه و رميه بقوسه و ملاعبته لامرأته ، اى ، هر چه مرد بدان بازى كند باطل است ، مگر رياضت دادن اسب و تيراندازى و بازى با اهل خود .\r\nجواب لفظ « باطل » دليل تحريم نيست ، بل دليل عدم فايده است ، و آن مسلّم است ، با آن چه تلهّى « 87 » به ديدن حبشيان از اين سه بيرون است و حرام نيست ، بل به محصور غير محصور الحاق كرده شود از طريق قياس . چنان كه پيغامبر - صلّى اللّه عليه و سلم - گفته است : لا يحلّ دم امرئ مسلم الاّ بإحدى ثلاث « 88 » . فانّه يلحق به رابع و خامس . اى ، كشتن مسلمانان را در اين حديث به سه خصلت محصور كرده است ، و چهارم و پنجم بدان لاحق مىشود . و همچنين ملاعبت اهل را فايده‌اى نيست مگر تلذذ . و در اين نيز تلذذ است ، با آن چه تفرج به بستانها و شنيدن آواز مرغان و انواع مزاح از جملهء لهو است و چيزى از آن حرام نيست ، اگر چه صفت كردن بدان كه باطل است رواست .\r\nحجت ديگر قول عثمان بن عفان - رضى اللّه عنه - ما تغنّيت و لا تمنّيت و لا مسست ذكرى بيميني منذ بايعت رسول اللّه صلّى اللّه عليه و سلّم .\r\nجواب مىبايد كه تمنى و بسودن قضيب « 89 » خود به دست راست حرام باشد ، اگر اين دليل تحريم سرود بود . و از كجا ثابت شد كه عثمان - رضى اللّه عنه - جز حرام نگذاشتى ؟ « 90 » حجت ديگر قول ابن مسعود است : الغناء ينبت النّفاق في القلب ، اى ، سرود نفاق روياند در دل . و بعضى در اين روايت زيادت كرده‌اند و گفته‌اند : كما ينبت الماء البقل ، اى ، چنان كه آب تره را روياند .\r\nو اين حديث را مرفوع آورده‌اند از پيغامبر - صلّى اللّه عليه و سلم - و آن صحيح نيست . و جماعتى محرم « 91 » بر ابن عمر بگذشتند و ميان ايشان مردى مغنّى بود ، گفت : « 92 » الا لا اسمع اللّه لكم ، الا\r\n\r\n\r\n","description":"","footnote":"\r\n( 87 ) تلهّى ، بازى كردن ، روزگار گذاشتن .\r\n( 88 ) در شرح زبيدى : الثيّب الزاني ، و النفس بالنفس ، و التارك لدينه . من حديث ابن مسعود : و في لفظ « لا يحل دم امرئ مسلم الا بإحدى ثلاث : رجل زنى بعد إحصان فيرجم ، او ارتد بعد اسلام فيقتل ، او قتل نفسا به غير حق فقتل به » . و يلحق بالمحصور غير المحصور قياسا . . . ( 6 - 520 ) .\r\n( 89 ) قضيب ، نره .\r\n( 90 ) گذاشتن ، ترك كردن .\r\n( 91 ) محرم ، إحرام بسته .\r\n( 92 ) ابن عمر .\r\n","page_name":" 616 ","page_number":624},
  {"content":"\r\n\r\nلا اسمع اللّه لكم ، اى ، مشنواناد خداى شما را . و براى تأكيد اين جمله را دو بار بگفت . و نافع گفت :\r\nدر خدمت ابن عمر به راهى مىرفتم ، پس وى آواز نى شبانى شنيد ، دو انگشت خود در دو گوش نهاد و از راه بگذشت ، و دايم مرا مىگفت مىشنوى ، تا آن گاه كه بگفتم كه نمىشنوم ، پس انگشتان خود بيرون آورد و گفت كه پيغامبر را - صلّى اللّه عليه و سلم - ديدم كه همچنين كرد . و فضيل عياض - رحمة اللّه عليه - گفت : الغناء رقية الزّنا ، اى ، سرود افسون زناست . و يكى از ايشان گفت كه سرود جوينده‌اى است از جويندگان فجور . و يزيد وليد گفت : بپرهيزيد از سرود ، كه او شهوت را زيادت كند و مروت بيران « 93 » كند و به جاى خمر بايستد و كار مستى بكند ، و اگر لا محاله بخواهيد كردن ، زنان را از آن دور داريد ، كه سرود باعث زناست .\r\nجواب آن چه ابن مسعود گفت كه « غناء نفاق روياند » در حق مغنّى خواسته است كه آن در حق او نفاق روياند ، چه همهء غرض او آن باشد كه خود را بر مردمان عرضه دارد و آواز خود را رواجى دهد ، و هميشه نفاق مىكند و بر مردمان مىرود تا مردمان در سرود او رغبت نمايند . و آن نيز موجب تحريم نيست ، چه پوشيدن جامه‌هاى فاخر و بر نشستن بر اسبان راهوار و ديگر انواع آرايش و مفاخرت به كشت و زرع و ستوران در دل نفاق و ريا روياند ، و آن همه را حرام نگويند .\r\nو سبب پيدا آمدن نفاق در دل تنها معصيت نيست ، بل تأثير مباحات كه مواقع نظر خلق است در آن بيشتر است . و براى آن عمر - رضى اللّه عنه - از اسبى كه زير ركاب او راهوار رفت فرود آمد و دمش ببريد ، چه در نفس خود خرامشى و كبرى ديد براى خوبى رفتار او . و مبدأ نفاق از مباحات است .\r\nو آن چه ابن عمر گفت كه « خداى تعالى مشنواناد » ، آن دليل تحريم از آن روى كه سرود است نيست ، بل ايشان محرم بودند و فحش لايق ايشان نبود . و از مخايل ايشان ظاهر شده بود كه سماع ايشان براى وجد و اشتياق زيارت خانهء خداى تعالى نيست ، بل براى مجرد لهو است . پس آن را بر ايشان انكار كرد ، چه به نسبت حال ايشان و حال إحرام منكر بود . و در حكايت احوال ، وجوه احتمال بسيار باشد .\r\nو اما نهادن انگشت در گوش معارض است بدان كه [ 291 
  ] نافع را نفرمود كه انگشت را در\r\n\r\n\r\n","description":"","footnote":"\r\n( 93 ) بيران ، ويران .\r\n","page_name":" 617 ","page_number":625},
  {"content":"\r\n\r\nگوش نهد ، و شنيدن آن بر او انكار نكرد . و در گوش خود بدان انگشت نهاد كه خواست كه گوش و دل خود را در حال منزه دارد از آوازى كه روا باشد كه لهو را بجنباند ، و از فكرتى كه در آن بوده است ، يا ذكرى كه او بدان سزاوارتر بوده ، مانع شود .\r\nو همچنين فعل پيغامبر - صلّى اللّه عليه و سلم - با آن چه ابن عمر را منع نكردى ، بر تحريم دلالت نكند ، بل دلالت كند كه آن ترك اولى است . و ما مىدانيم كه در اكثر احوال اولى ترك آن است . بل ترك بيشتر مباحات دنيا اولى است چون دانسته شود كه در دل مؤثر است ، چه پيغامبر - صلّى اللّه عليه و سلم - پس از آن چه از نماز فارغ شد ، جامهء أبو جهم را بكشيد ، چه بر او علمها بود كه دل او را مشغول كرد ، و آن دليل تحريم نيست . پس شايد كه پيغامبر - صلّى اللّه عليه و سلم - در حالتى بود كه آواز شپيل « 94 » او را از آن حالت مشغول مىكرد ، چنان كه علم در نماز وى را مشغول مىكرد . بل حاجت به انگيختن حالهاى شريف از دلها به حيلهء سماع قصور است به اضافت « 95 » كسى كه پيوسته در مشاهدهء حق تعالى است . و براى آن على حصرى گفت كه چه كنم از سماعى كه چون گويندهء آن بميرد انقطاع پذيرد . و اين اشارتى است به آن كه سماعى كه از حق تعالى است دايم باشد . پس پيغامبران دايم در لذت شنيدن و ديدن باشند ، پس محتاج نشوند به حيلت تحريك كننده‌اى .\r\nو اما قول فضيل و قولهاى ديگران كه بدان نزديك است بر عاشقان و جوانان پر شهوت محمول است . و اگر آن عام بودى از دو كنيزك در خانهء پيغامبر - صلّى اللّه عليه و سلم - شنيده نشدى .\r\n\r\nو اما قياس\r\n( 1 ) غايت آن چه در آن ياد كنند آن باشد كه بر رودها قياس كرده شود ، و فرق آن سابق شده است . يا گفته آيد كه آن لهو و لعب است . و اين سخن درست است ، و ليكن همهء دنيا لهو و لعب است . و عمر - رضى اللّه عنه - زوجهء خود را گفت : انّما أنت لعبة في زاوية البيت ، اى ، تو جز لعبتى نه اى در زاويه و گوشهء خانه . و همهء ملاعبت با زنان لهو است ، مگر حراثتى كه سبب وجود فرزند است .\r\nو همچنين مزاحى كه در او فحش نيست حلال است ، و آن نقل شده است از\r\n\r\n\r\n","description":"","footnote":"\r\n( 94 ) شپيل ، آوازى كه كبوتر بازان بر آورند ، سوت ، صفير .\r\n( 95 ) اضافت ، نسبت .\r\n","page_name":" 618 ","page_number":626},
  {"content":"\r\n\r\nپيغامبر - صلّى اللّه عليه و سلم - و از صحابه - رضى اللّه عنهم - چنان كه تفصيل آن در « كتاب آفات زبان » بخواهد آمد . و كدام لهو زيادت از لهو حبشيان و زنگيان در بازى ايشان ؟ و اباحت آن به نص ثابت است . با آن كه من مىگويم كه لهو آسايش دهندهء دلهاست ، و سكبار كننده است از گرانيهاى فكرت . و دلها چون به ستم بر كارى واداشته شود كور گردد ، و آسايش دادن آن اعانتى باشد بر جد . و مواظبت كننده بر تفقّه مثلا بايد كه روز آدينه در عطلت باشد ، زيرا كه عطلت روزى در ديگر روزها نشاط انگيزد « 96 » . و مواظب نمازهاى نافله بايد كه در بعضى وقتها معطل باشد ، و براى آن نماز در بعضى اوقات كراهيت است . پس عطلت معونتى است بر عمل ، و لهو معونتى است بر جد . و بر جدّ محض و حق صبر نكند مگر نفسهاى پيغامبران . و لهو داروى دل است از درماندگى و ملال . پس بايد كه آن مباح باشد ، و ليكن بايد كه بسيار به كار بسته نشود ، چنان كه دارو بسيار به كار نبايد بست . پس لهو بر اين نيت قربت شود . اين در حق كسى است كه سماع در دل او صفتى ستوده را تحريك ندهد ، بل او را جز لذت و استراحت محض نباشد . پس بايد كه آن او را مستحب باشد تا به واسطهء آن به مقصودى رسد كه ياد كرديم ، آرى ، اين دلالت كند بر نقصان از ذروهء كمال ، چه كمال آن بود كه محتاج نباشد كه نفس خود را به غير حق آسايش دهد . و ليكن حسنات نيك مردان سيئات مقربان باشد . و هر كه محيط باشد به دانستن علاج دلها و وجوه تلطف در آن براى رسانيدن به حق ، بقطع بداند كه آسايش دادن به امثال اين كارها دارويى سودمند است كه از آن بى نيازى نيست . و اللّه اعلم و احكم .\r\n\r\nباب دوم در آثار سماع و آداب آن [ 292 
  ]\r\n( 1 ) بدان كه اول درجهء سماع فهم مسموع باشد ، و حمل آن بر معنيى كه در خاطر مستمع افتد ، پس فهم وجد بار آرد ، و وجد حركت جوارح بار آرد . پس نظر در اين سه مقام است .\r\n\r\n\r\n","description":"","footnote":"\r\n( 96 ) تعطيل و تفريح يك روز در هفته نشاط انگيزد براى روزهاى ديگر آن . چنان كه على ( ع ) فرموده است : القلوب إذا كرهت عميت و ترويحها باللهو اعانة لها على الجد ( 6 - 530 ) .\r\n","page_name":" 619 ","page_number":627},
  {"content":"\r\n\r\n\r\nمقام اول - در فهم\r\n( 1 ) و آن به اختلاف احوال شنونده مختلف شود . و شنونده را چهار حالت است :\r\n\r\nيكى آن كه شنيدن او به مجرد طبع باشد ،\r\n( 2 ) اى ، در سماع او را نصيبى نبود جز آن چه از لحنها و نغمه‌ها لذت يابد . و اين مباح است . و آن خسيس‌ترين مرتبتهاى سماع است ، چه در آن اشتر شريك وى است ، و همچنين ديگر ستوران ، بل اين ذوق جز حيات را اقتضا نكند ، و هر حيوانى را نوعى تلذذ است به آواز خوش .\r\n\r\nحالت دوم « 97 » آن كه بشنود و فهم كند ،\r\n( 3 ) و ليكن بر صورت مخلوق حمل كند ، اما معيّن و اما غير معيّن . و آن سماع جوانان و ارباب شهوت است . و ايشان شنيده را بر حسب اعتبار شهوتها و مقتضى حالهاى خود حمل كنند . و اين حال خسيس‌تر از آن است كه در آن سخنى بايد گفت ، مگر به بيان خسّت آن و باز داشتن از آن .\r\n\r\nحالت سوم « 98 » آن كه بر احوال نفس خود حمل كند در معاملت او با خداى - عز و جل\r\n- ( 4 ) و گشتن حالهاى او كه گاهى تيسّر باشد و گاهى تعذّر . و اين سماع مريدان است ، خاصه مبتديان ، چه مريد را لا محاله مرادى باشد و آن مقصد او بود . و مقصد او موقف خداى - عز و جل - است و ديدن او و رسيدن به دو از طريق مشاهدهء بسرّ و برداشتن پرده . و او را در مقصد خود راهى است كه در آن سلوك نمايد ، و معاملتهايى كه بر آن مواظبت باشد ، و حالهايى كه در معاملات وى را پيش آيد .\r\nو چون دل عتاب يا خطاب شنود ، يا قبول يا رد ، يا وصل يا هجر ، يا نزديكى يا دورى ، يا تلهّف « 99 » بر چيزى فوت شده ، يا تعطّش به كارى چشم داشته ، يا اشتياق به وارد ، يا اميد يا نوميدى ، يا انس يا وحشت ، يا وفاى به عهد يا نقض عهد ، يا بيم فراق يا شادى وصال ، يا ياد مشاهدهء حبيب\r\n\r\n\r\n","description":"","footnote":"\r\n( 97 ) در نسخهء فيضيه : مقام دوم ، مقام سوم . طبق متن عربى اصلاح شد .\r\n( 98 ) در نسخهء فيضيه : مقام دوم ، مقام سوم . طبق متن عربى اصلاح شد .\r\n( 99 ) تلهّف ، أفسوس خوردن .\r\n","page_name":" 620 ","page_number":628},
  {"content":"\r\n\r\nيا مدافعت رقيب ، يا تقاطر « 99 » عبرات « 100 » يا تواتر حسرات « 101 » ، يا درازى فراق يا عزيزى « 102 » وصال ، يا غير آن ، از آن چه اشعار بر وصف آن مشتمل باشد ، هر آينه بعضى از آن موافق حال مريد بود ، و در طلب او چون آتشزنه‌اى باشد كه از قدّاحهء « 103 » دل او آتش جهاند و حال او را مشتعل گرداند ، و انبعاث « 104 » شوق و هيجان او قوت گيرد ، و به سبب آن بر او حالهايى مخالف عادت او هجوم كند . و او را مجالى واسع باشد در حمل ألفاظ بر احوال خود . و رعايت مراد شاعر از سخن بر او لازم نبود ، بل هر سخنى وجهها دارد ، و هر يابنده‌اى را در اقتباس معنى از آن نصيبى باشد .\r\nو ما اين فهمها را مثالها آورده‌ايم تا نادانى نپندارد كه مستمع به بيتهايى كه در آن ذكر بت و ذكر زلف و ذكر رخ باشد از آن جز ظواهر آن فهم نكند . و ما حاجت نداريم كه كيفيت فهم معنيها را از بيتها ياد كنيم ، چه در حكايات اهل سماع چيزها آمده است كه آن را روشن مىگرداند ، چنان كه روايت كرده‌اند كه يكى از ايشان شنيد كه گوينده‌اى مىگفت :\r\n قال الرّسول غدا تزور * فقلت تدري ما تقول ؟ « 105 » \r\nپس اين قول و لحن او را از جاى ببرد و او را وجدى ظاهر گشت ، پس آن را مكرر مىكرد ، و حرف « ت » را به « ن » بدل مىگردانيد و مىگفت الرّسول غدا نزور « 106 » تا آن گاه كه از غايت شادى و لذت وى را غشى افتاد . و چون به هوش آمد ، وى را پرسيدند كه وجد تو از چه بود ؟ گفت : قول پيغامبر را ياد كردم كه انّ اهل الجنّة يزورون ربّهم في كلّ يوم جمعة مرّة ، اى ، اهل بهشت پروردگار خود را زيارت كنند در هر روز آدينه يك بار .\r\nو أبو سعيد رقّى حكايت كرد كه ابن ابى الدّرّاج گفت كه من و ابن الفوطي روزى بر دجله مىگذشتيم ميان بصره و ابلّه كوشكى نيكو ديديم كه آن را منظرى بود ، و در آن مردى نشسته بود و كنيزكى پيش او سماع مىكرد و مىگفت :\r\n كلّ يوم تتلوّن * غير هذا بك أجمل \r\n\r\n\r\n","description":"","footnote":"\r\n( 99 ) تقاطر ، قطره قطره چكيدن ، پياپى شدن .\r\n( 100 ) عبرات ( ج عبره ) ، اشكها .\r\n( 101 ) حسرات ، افسوسها .\r\n( 102 ) عزيزى ، كمى ، كميابى .\r\n( 103 ) قدّاحه ، چخماق ، أبزار آتش افروختن .\r\n( 104 ) انبعاث ، بر انگيخته شدن .\r\n( 105 ) قاصد گفت : دوست فردا به ديدنت مىآيد ، گفتم : مىفهمى چه مىگويى ( آيا راست مىگويى ؟ ) .\r\n( 106 ) فردا رسول خداى را خواهيم ديد .\r\n","page_name":" 621 ","page_number":629},
  {"content":"\r\n\r\nاى ، هر روزى بر گونه‌اى ديگر مىشوى ، غير اين به تو نيكوتر باشد . و جوانى در زير منظر بود و به دستش ركوه‌اى بود و مرقعى پوشيده ، گوش مىداشت ، ناگاه گفت : اى كنيزك به خداى و به زندگانى خواجهء خود سوگند كه اين بيت را باز گردان . او باز گردانيد ، و جوان مىگفت : اين تلوّن حال من است با حق تعالى . پس نعره‌اى بزد و جان به حق تسليم كرد . ما گفتيم كه ما را فرضى « 107 » پيش آمد ، و توقف نموديم . و صاحب قصر كنيزك را آزاد كرد هم آن جا . پس اهل بصره بيرون آمدند و بر وى نماز گزاردند . و چون از دفن فارغ شدند ، صاحب قصر گفت كه شما را گواه مىگيرم كه هر چه من داشتم در راه خداى تعالى صدقه كردم ، و اين كنيزكان من آزادند ، و اين كوشك در راه خداى تعالى است . پس جامهء خود بينداخت و إزار و ردا پوشيده و سر خود گرفت ، و مردمان دروى نگريستند تا از چشم ايشان [ 293 
  ] غايب شد ، و ايشان مىگريستند و پس از آن از حال او خبرى نشنيدند .\r\nو مقصود از اين سخن آن است كه وقت او مستغرق بود به حالى كه با خداى تعالى داشت ، و عجز او از آن چه بر حسن أدب در معاملت ثابت باشد ، و تأسف بر گشتن « 108 » ، و ميل آن از حق . و چون به سمع او چيزى رسيد كه موافق حال او بود ، آن را از خداى تعالى شنيد ، چنانستى كه خداى - عز و جل - خطاب مىفرمايد و مىگويد :\r\n كلّ يوم تتلوّن * غير هذا بك أجمل \r\nو هر كه سماع او از خداى تعالى و بر خداى تعالى و در حق خداى - عز و جل - باشد ، بايد كه قانون علم در معرفت خداى - عز و جل - و در معرفت صفات او بغايت نيكو داند ، و الاّ در سماع او را خاطرى افتد كه آن در حق خداى - عز و جل - محال باشد و بدان كافر باشد .\r\nپس در سماع مريد مبتدى خطر است ، مگر آن كه هر چه مىشنود جز بر حال خود حمل نكند ، از آن روى كه به صفت خداى - عز و جل - تعلق ندارد . و مثال خطا در اين باب اين بيت است بعينه ، اگر آن را در نفس خود شنود كه پروردگار خود را مىگويد و به « تلون » به خداى - عز و جل - اشارت مىكند ، كافر شود . و اين دو نوع باشد : يكى از جهل محض مطلق كه\r\n\r\n\r\n","description":"","footnote":"\r\n( 107 ) فرض ، كار واجب ، ترتيب دادن كار مرده كه واجب كفايى است .\r\n( 108 ) گشتن ، دگرگون شدن .\r\n","page_name":" 622 ","page_number":630},
  {"content":"\r\n\r\nبه تحقيق آميخته نباشد . و ديگر از جهلى كه نوع تحقيقي بدان ادا كرده بود « 109 » . و آن چنان است كه گشتن احوال دل خود ، بل گشتن ديگر حالهاى عالم از حق تعالى بيند ، و آن حق است . چه او دل را گاهى در بسط آرد و گاهى در قبض ، و گاهى نرم و روشن كند و گاهى سخت و تاريك ، و گاهى به طاعت ثابت گرداند و بر آن قوّت دهد و گاهى شيطان را بر او مسلط كند تا از راه حق بگرداند . و اين همه از خداى تعالى است . و كسى كه از او فعلهاى مختلف در وقتهاى نزديك صادر شود ، وى را در معتاد متعارف « 110 » گويند كه صاحب رأيهاى مختلف است و متلون الاحوال .\r\nو شايد كه شاعر جز آن نخواسته است كه محبوب او متلون است در قبول و رد ، و تقرّب و ابعاد . و اين آن معنى است . و شنيدن آن بر اين جمله در حق خداى تعالى كفر محض است . بل بايد كه بداند كه او رنگ دهد و رنگ نپذيرد ، و بگرداند و نگردد ، به خلاف بندگانش . و آن علم مريد را به اعتقادى تقليدى ايمانى حاصل شود ، و عارف بصير را به يقيني كشفى حقيقى . و آن از اعاجيب صفتهاى ربوبيت است . و آن گردانيدن « 111 » است بى گشتن « 112 » . و آن جز در حق خداى تعالى و تقدّس صورت نبندد ، بل هر مغيّرى كه جز اوست تغيير نكند « 113 » تا مغيّر نشود .\r\nو از ارباب وجد كسى باشد كه بر او حالى چون مستى مدهوش گرداننده غالب شود ، و او بدان سبب خود را در عتاب حق تعالى « 114 » مطلق « 115 » گرداند ، بدانچه دلها را قهر كرده است و حالهاى شريف را كه بر تفاوت قسمت فرموده نوع استنكارى كند « 116 » . چه دلهاى صدّيقان را او مستصفى كرده است ، و دلهاى منكران را و مغروران را او دور گردانيده . و دادهء او را هيچ كس باز نتواند داشت ، و باز داشتهء او را هيچ كس نتواند داد . و توفيق از كافران براى جنايتى متقدم منقطع نگردانيده است . و مدد توفيق و نور هدايت پيغامبران را - عليهم السلام - به وسيلتى سابق نداده ، و ليكن گفته است ، قوله تعالى :  وَ لَقَدْ سَبَقَتْ كَلِمَتُنا لِعِبادِنَا الْمُرْسَلِينَ  « 117 » ، اى ، حكم ما سابق شده است به نصرت بندگان مرسل ما . و گفت ، قوله تعالى :  وَ لكِنْ حَقَّ الْقَوْلُ مِنِّي لَأَمْلَأَنَّ جَهَنَّمَ مِنَ الْجِنَّةِ وَ النَّاسِ أَجْمَعِينَ  « 118 » ، اى ، و ليكن حكم سابق شده است و واجب گشته كه هر آينه دوزخ را پر گردانيم\r\n\r\n\r\n","description":"","footnote":"\r\n( 109 ) ادا كرده بود ، منجر شود .\r\n( 110 ) در معتاد متعارف ، بنا بر عادت ، معمولا .\r\n( 111 ) گردانيدن ، تغيير .\r\n( 112 ) گشتن ، تغيّر .\r\n( 113 ) تغيير نكند ، دگرگون نكند .\r\n( 114 ) در عتاب با حق تعالى .\r\n( 115 ) مطلق ، آزاد ، بى قيد .\r\n( 116 ) استنكار ، انكار كردن ، نوع استنكارى كند ، به گونه‌اى انكار كند .\r\n( 117 ) صافات 37 - 171 .\r\n( 118 ) سجده 32 - 13 .\r\n","page_name":" 623 ","page_number":631},
  {"content":"\r\n\r\nاز پريان و آدميان . و گفت ، قوله تعالى :  إِنَّ الَّذِينَ سَبَقَتْ لَهُمْ مِنَّا الْحُسْنى أُولئِكَ عَنْها مُبْعَدُونَ  « 119 » ، اى ، كسانى را كه براى ايشان از ما حكم سعادت سابق شده است از آتش دور باشند . پس اگر در دلت گردد كه ايشان با ما در ربقهء عبوديت مشتركند ، پس چرا سابقه مختلف شده است ؟ از سرادقات « 120 » جلال ندا آيد كه از حد ادب در مگذار « 121 » ، فانّه لا يسأل عمّا يفعل و هم يسألون ، چه ، او از آن چه كند پرسيده نشود ، بدانچه در او چون و چرايى نگنجد و لميّت « 122 » محال باشد ، و بندگان پرسيده شوند ، بدانچه در ممكنات چرايى لازم باشد و لميّت را مجال باشد .\r\nو لعمرى ، در زبان و ظاهر بيشتر بندگان توانند كه أدب نگاه دارند . و اما أدب سر نگاه داشتن ، به ترك استبعاد اين اختلاف ظاهر را كه در تقريب و ابعاد و اشقاء « 123 » و إسعاد « 124 » است ، با آن چه بقاى سعادت و شقاوت ابد الآباد است ، نتوانند مگر علماى راسخين . و براى آن خضر را - عليه السّلام - در خواب از سماع پرسيدند ، گفت [ 294 
  ] : انّه الصّفاء الزّلال الّذي لا يثبت عليه الاّ اقدام العلماء ، اى ، سماع صفاى زلالى است كه جز قدمهاى علما بر آن ثابت نباشد . زيرا كه جنبانندهء اسرار و مكامن « 125 » دلهاست ، و مشوّش گردانندهء آن چون مستيى مدهش است كه نزديك باشد كه عقدهء أدب را از باطن منحل گرداند ، مگر آن كسى كه حق تعالى وى را به نور هدايت و لطف عصمت خود نگاه دارد . و براى آن يكى از ايشان گفت : كاشكى ما از اين سماع سر بسر برهيم . و خطر اين فن زيادت از آن است كه خطر سماع بر مخلوقى به تحريك شهوت ، چه غايت آن معصيت باشد ، و غايت خطا اينجا كفر بود .\r\nو بدان كه فهم به احوال مستمع مختلف شود . و به يك نيت بر دو مستمع وجد غالب گردد ، و يكى از ايشان در فهم مصيب باشد و ديگرى مخطى ، يا هر دو مصيب باشند و مفهوم ايشان در معنى متضاد بود ، و ليكن چون به اختلاف احوال ايشان اضافت كنى متناقض نباشد . چنان كه از عتبة الغلام آمده است كه مردى مىگفت :\r\n سبحان جبّار السّماء * انّ المحبّ لفي عناء \r\n\r\n\r\n","description":"","footnote":"\r\n( 119 ) انبياء 21 - 10 .\r\n( 120 ) سرادق ، سراپرده ، پيشگاه .\r\n( 121 ) در گذاشتن ، تجاوز كردن .\r\n( 122 ) لميّت ، چرايى .\r\n( 123 ) اشقاء ، بدبخت كردن .\r\n( 124 ) إسعاد ، نيكبخت كردن .\r\n( 125 ) مكامن ، نهانگاهها .\r\n","page_name":" 624 ","page_number":632},
  {"content":"\r\n\r\nعتبة الغلام گفت : صدقت . و ديگرى گفت : كذبت . و يكى از اهل بصيرت گفت : هر دو مصيبند . و اين حق است . و تصديق سخن محبى است كه در مراد متمكن نباشد و در رنج فراق بود ، و تكذيب سخن كسى است كه به محبت انس گرفته باشد و به سبب افراط دوستى رنج محبوب را لذت داند و بدان متأثر نشود ، يا سخن دوستى است كه از مراد ممنوع نباشد در حال ، و خطر فراق نه انديشد در مآل ، و آن بدان باشد كه رجا و حسن ظن بر دل او غالب بود . پس فهم به اختلاف اين حالها مختلف بود .\r\nو از أبو القاسم مروان آمده است ، و او با أبو سعيد خرّاز صحبت داشته و سالهاى بسيار بود كه در سماع حاضر نمىشد ، پس در دعوتى حاضر شد كه آدمى در آن چنين مىگفت :\r\n واقف في الماء عطشا * ن و لكن ليس يسقى \r\nپس جماعت برخاستند و وجدى ظاهر كردند . و چون ساكن شدند ، از ايشان پرسيد كه از معنى اين بيت در خاطر شما چه افتاد ؟ ايشان گفتند كه عطش به حالهاى شريف ، و محروم ماندن از آن ، با آن چه اسباب آن ظاهر بود . و او بدان قناعت ننمود . پس او را گفتند : نزديك تو چيست ؟ گفت :\r\nآن كه ميان احوال باشد و مكرم به كرامات و از او ذره‌اى نيابد . و اين اشارتى است به اثبات حقيقتى ، وراى احوال و كرامات ، كه احوال سوابق آن باشد ، و كرامات در مبادى آن روى نمايد ، و هنوز به حقيقت نرسيده باشد . و ميان آن معنى كه أبو القاسم مروان فهم كرد و ميان آن چه ايشان فهم كردند فرقى نيست ، مگر در تفاوت مرتبهء آن كه بدان متعطّش باشد . چه كسى كه از حالى شريف محروم باشد ، اول بدان متعطش گردد . پس در اين دو معنى اختلاف فهم نيست ، بل اختلاف مرتبه است .\r\nو شبلى به اين بيت بسيار وجد نمودى ، شعر :\r\n وصالكم هجر و حبّكم قلى * و قربكم بعد و سلمكم حرب \r\nاى ، وصال شما هجر است و دوستى شما دشمنى ، و نزديكى شما دورى است و آشتى شما جنگ .\r\nو اين بيت را بر وجهها مختلف توان شنيد ، بعضى حق و بعضى باطل . ظاهرتر آن آن است كه در خلق فهم كرده شود ، بل در همه چيز دنيا ، بل در هر چه جز خداى است . چه دنيا بد سگال و فريبنده و كشنده و دشمن ارباب خود است در باطن ، و در ظاهر دوستى نمايد . چه هيچ سرايى پر\r\n\r\n","description":"","footnote":"","page_name":" 625 ","page_number":633},
  {"content":"\r\n\r\nشادى نشود كه نه پر غم شود ، چنان كه در خبر آمده است ، و چنان كه ثعالبى در صفت آن گفته است ، شعر :\r\n تنح عن الدّنيا فلا تخطبنّها * و لا تخطبنّ قتّالة من تناكح\r\nفليس يفي مرجوّها بمخوفها * و مكروهها امّا تأمّلت راجح\r\nلقد قال فيها الواصفون فأكثروا * و عندي لها وصف لعمرى صالح\r\nسلاف قصاراها ذعاف و مركب * شهىّ إذا استلذذته فهو جامح\r\nو شخص جميل يونق النّاس حسنه * و لكن له اسرار سوء قبائح \r\nاى ، از دنيا دور شو و آن را خطبه مكن ، چه او شوى كش است ، و اميد آن به ترس آن وفا نكند ، و مكروه آن اگر تأمل كنى بيشتر است ، گويندگان صفت آن بسيار كرده‌اند . و نزديك من آن را صفتى است نيك لايق ، ميى است نافشرده كه آخر آن زهر كشنده است ، و مركوبى مشتهى است كه چون تو را خوش آيد بشكرد « 126 » ، و شخصى خوب است كه مردمان را خوبى او به شگفت آرد ، ليكن اسرار بد و زشت [ 295 
  ] دارد .\r\nو معنى دوم آن كه بر نفس خود حمل كند در حق خداى - عز و جل - كه چون بينديشد داند كه معرفت او جهل است ، چه اندازهء معرفت خداى - چنان كه بايد - كسى نداند ، و طاعت او رياست ، چه حق پرهيزكارى به جاى نتواند آورد ، و دوستى او معلول است ، چه شهوتى از شهوتهاى خود براى دوستى او نگذارد . و هر كه خداى را در حق او ارادت خير باشد ، خداى او را شناساى عيبهاى خود كند تا مصداق اين بيت در نفس خود بيند ، اگر چه مرتبهء او به اضافت غافلان عالى باشد . و براى آن پيغامبر - صلى اللّه عليه و سلم - گفت : لا احصى ثناء عليك أنت كما أثنيت على نفسك . و گفت : انّى لأستغفر اللّه في اليوم و اللّيلة سبعين مرّة . و او استغفار از حالهايى مىكرد كه آن درجات قرب است به اضافت آن چه پيش از آن است ، و ليكن بعد است به اضافت آن چه بعد از آن است . چه هيچ قربى نيست مگر آن كه وراى آن بعدى نامتناهى است . چه راه سلوك به خداى - عز و جل - متناهى نيست ، و رسيدن به اقصى درجات قرب محال است .\r\n\r\n\r\n","description":"","footnote":"\r\n( 126 ) شكردن ، شكريدن ، شكار كردن ، شكستن ، بشكرد ، سركشى كند .\r\n","page_name":" 626 ","page_number":634},
  {"content":"\r\n\r\nمعنى سوم آن كه در مبادى احوال خود نگرد و آن را بپسندد . پس در عواقب آن بيند و آن را حقير دارد ، براى آن كه بر غرورهاى پوشيده‌اى كه در آن است مطلع شود ، و آن را از خداى تعالى بيند . پس اين بيت را در حق خداى تعالى استماع كند بر طريق شكايت از قضا و قدر . و اين كفر است ، چنان كه بيان آن سابق شده است . و هيچ بيتى نيست كه نه آن را بر معنيها حمل توان كرد ، و آن بر اندازهء غزارت علم مستمع باشد و به قدر صفاى دل او .\r\n\r\nحالت چهارم سماع كسى است كه از احوال و مقدمات « 127 » گذشته باشد ،\r\n( 1 ) و آن چه جز خداى است از فهم او دور باشد ، تا به حدى كه نفس او و حالها و معاملتهاى آن از نفس او دور بود . و چون مدهوشى باشد در عين شهود غوطه خورده ، كه حال او حال آن زنان را ماند كه در مشاهدهء جمال يوسف - عليه السلام - دستهاى خود مىبريدند و آن را احساس نمىكردند . و از مثل آن حالت ، صوفيان عبارت كنند « 128 » كه از نفس خود فانى شده ، و چون از نفس خود فانى باشد از غير خود فانىتر بود . پس چنانستى كه از همه فانى شده است ، مگر از يكى كه مشهود وى است . و از شهود هم فانى است ، چه اگر دل به شهود و به نفس خود كه مشاهد است التفات كند ، از مشهود غافل شده باشد . چه مولع آن كه وى را مىبيند ، در حالت آن كه بر او مستغرق باشد ، به ديدن خود و به چشمى كه بدان مىبيند ، و به دلى كه بدان لذت مىيابد بى التفات باشد . چه مست را از مستى ، و لذت يابنده را از لذت يافتن خبر نباشد ، و خبر او از دانستن آن چيز باشد كه به دو لذت مىيابد و بس .\r\nو مثال آن دانستن چيزى است كه آن مغاير علم به دانستن آن چيز است . و دانندهء چيزى ، هر گاه كه دانستن دانستن آن چيز بر وى وارد شود ، از آن چيز اعراض نموده باشد . و مثل اين حالت در حق مخلوقان متجدد مىشود ، پس در حق ذو الجلال نيز متجدد شود ، و ليكن در غالب چون برق خاطف « 129 » باشد كه دير نماند و نپايد ، و اگر بماند قوّت بشرى طاقت آن ندارد . و بسيار باشد كه شخص زير أعباء آن چنان اضطراب كند كه نفس او در آن هلاك شود . چنان كه آمده است كه أبو الحسين نورى در مجلسى حاضر شد و اين بيت بشنيد ، شعر :\r\n\r\n\r\n","description":"","footnote":"\r\n( 127 ) در عربى : احوال و مقامات ، در كيمياى سعادت ( ج 1 - 490 ) نيز « احوال و مقدمات » آمده است .\r\n( 128 ) عبارت كردن ، تعبير كردن .\r\n( 129 ) خاطف ، رباينده ، زود گذر .\r\n","page_name":" 627 ","page_number":635},
  {"content":"\r\n\r\n ما زلت انزل في ودادك منزلا * تتحيّر الالباب عند نزوله \r\nاى ، هميشه در دوستى تو به منزلى نزول مىكنم كه عقلها در حال نزول آن حيران شود . پس او برخاست و وجد ظاهر گردانيد ، و سرگشته مىرفت تا در نيستانى افتاد كه آن را پى كرده بودند و بيخهاى آن چون شمشير بمانده بود ، پس در آن مىدويد و تا بامداد اين بيت مكرر مىگردانيد ، و خون از پاى او مىرفت تا هر دو قدم و ساق او بياماسيد ، و روزى چند پس از آن بزيست و به سراى آخرت انتقال كرد - رحمة اللّه .\r\nو اين درجهء صدّيقان است در فهم و وجد . و اين بلندتر درجات است ، زيرا كه سماع بر حالها از درجات كمال نازل است . و آن اگر به صفات بشريت آميخته بود نوع قصورى است . و كمال آن است كه به كليت از نفس و احوال خود فانى شود ، اى ، آن را فراموش كند و بدان التفات ننمايد ، چنان كه زنان مصر را به دست و كارد التفاتى نبود . پس به خداى تعالى ، و از براى خداى تعالى ، و در حق خداى تعالى ، و از خداى تعالى شنود . و اين مرتبهء كسى باشد كه از ساحل احوال و اعمال گذشته باشد و در ميان درياى حقايق خوض نموده ، و به صفاى توحيد متحد گشته ، و به محض اخلاص متحقق شده ، و در او چيزى از او اصلا نمانده ، بل بشريت او و التفات او به بشريت به كليت محو گشته است . و به فنا ، فناى كالبد نمىخواهيم ، بل فناى دل او مىخواهيم . و به دل گوشت و خون نمىخواهيم ، بل سرّى لطيف كه او را با دل ظاهر نسبتى پوشيده است مىخواهيم . و سرّ روحى كه از [ 296 
  ] امر خداى تعالى است وراى آن است . شناخته است آن سر را آن كس كه شناخته است ، و ندانسته آن را آن كس كه ندانسته است . و آن سر را وجودى خاص است . و صورت آن وجود آن چيز است كه در او حاضر شود . و چون غير او در او حاضر شد ، چنانستى كه وجودى جز حاضر را نيست . و مثال آن آينهء زدوده است . چه آن را در نقش خود لونى نيست ، بل لون او لون آن چيز است كه در او حاضر است . و مثال آن آبگينه است كه لون چيزى كه در او قرار گيرد حاضر شود و حكايت كند . و آن را در نفس خود صورت نيست ، بل صورت آن قبول صورتهاست . و لون آن هيئت استعداد است قبول لونها را . و از اين حقيقت - يعنى سر دل ، به اضافت « 130 » آن چه در او حاضر شود - قول شاعر بيان كند ، شعر :\r\n\r\n\r\n","description":"","footnote":"\r\n( 130 ) به اضافت ، به نسبت .\r\n","page_name":" 628 ","page_number":636},
  {"content":"\r\n\r\n رقّ الزّجاج و رقّت الخمر * فتشابها و تشاكل الامر\r\nفكأنّه خمر و لا قدح * و كأنّها قدح و لا خمر [ 1 
  ]\r\nاز لطيفى جام و لطف مى به جام * كس نداند كاين كدامست آن كدام\r\nگويى اينجا جام هست و باده نيست * گويى آن جا باده هست و نيست جام \r\nو اين مقامى است از مقامات علمهاى مكاشفه ، كه خيال كسى كه دعوى حلول و اتحاد كرده است و انا الحق گفته از آن جا خاسته است . و سخن ترسايان در آن چه دعوى مىكنند كه لاهوت با ناسوت يكى شده ، يا ناسوت را در پوشيده ، يا ناسوت را حلول كرده ، و بر آن جمله كه ألفاظ ايشان مختلف شده است عبارتى پوشيده است كه گرد بر گرد آن معنى مىگردد ، و آن غلط محض است . و آن مانند است به غلط كسى كه بر آينه به صورت سرخى « 132 » حكم كند ، چون در او صورت سرخى « 133 » ظاهر شود از چيزى كه در مقابل آن باشد . و چون اين سخن لايق علم معاملت نيست به غرض باز گرديم . چه تفاوت درجات در فهم مسموعات ياد كرديم .\r\n\r\nمقام دوم پس از فهم و تنزيل وجد است .\r\n( 1 ) و مردمان را در حقيقت وجد سخنى دراز است - اى صوفيان را - و حكيمانى را كه ناظرند در وجه مناسبت سماع به أرواح . و ما از قولهاى ايشان لفظها نقل كنيم . پس حقيقت آن را روشن گردانيم .\r\nاما صوفيان ذو النون مصرى گفت كه سماع وارد حق است كه بيامده است تا دلها را ازعاج « 134 » كند به سوى حق . پس هر كه آن را به حق شنود متحقق گردد ، و هر كه آن را به نفس و هوى شنود زنديق شود . پس چنانستى كه انزعاج دلها را سوى حق وجد خوانده است . و اين معنى است كه\r\n\r\n\r\n","description":"","footnote":"\r\n[ 1 
  ] شعر از صاحب بن عباد ( وفات : 385 ه ) است . غضايرى رازى ( وفات : 426 ه ) نيز آن را به فارسى چنين سروده :\r\n جام مىآورد بامداد و به من داد * آن كه مرا با لبانش كار فتاده‌ست\r\nگفتم مهرست ؟ گفت مهرش پرورد * گفتم ما هست ؟ گفت ماهش زاده‌ست\r\nباده به من داد از لطافت و گفتم * جام به من داد ليك باده نداده‌ست \r\n( 132 ) ى مصدرى .\r\n( 133 ) ى مصدرى .\r\n( 134 ) ازعاج ، از جاى برانگيختن ، بى آرام ساختن .\r\n","page_name":" 629 ","page_number":637},
  {"content":"\r\n\r\nدر حال ورود وارد سماع آن را در مىيابد ، چه سماع را وارد حق نام كرده‌اند .\r\nو أبو الحسين درّاج ، بر سبيل اخبار از آن چه در سماع يافت ، گفت : وجد عبارتى است از آن چه در سماع يافته شود . و گفت : سماع مرا در ميدانهاى بهاء « 134 » جولان فرمود ، و به وجود حق مرا موجود گردانيد در حال كشف غطا « 135 » و سيراب كرد به كأس صفا ، و برسانيد مرا به منزلهاى رضا ، و بيرون آورد به مرغزارهاى نزهت و فضا .\r\nشبلى گفت : ظاهر سماع فتنه است و باطن آن عبرت ، و هر كه « اشارت » را بشناسد ، شنيدن عبرت وى را حلال باشد ، و الا مستدعى فتنه و متعرض بلا شود .\r\nو يكى از ايشان گفت : سماع اهل معرفت را غذاى جان است ، زيرا كه صفتى است كه از ديگر كارها باريك‌تر است و به رقت طبع و صفاى سر در توان يافت بدانچه رقت و صفا و لطف دارد نزديك اهل آن .\r\nو عمرو بن عثمان مكى گفت : بر كيفيت وجد عبارتى واقع نشود ، زيرا كه آن سرّ خداى است نزديك مؤمنان موقن .\r\nو يكى از ايشان گفت : وجد مكاشفات است از حق .\r\nو أبو سعيد اعرابى گفت : وجد رفع پرده است ، و مشاهدهء رقيب ، و حضور فهم ، و ملاحظهء غيب ، و محادثهء سر ، و يافتن مفقود ، و آن فناى تو است از آن جا كه تويى . و نيز گفت : وجد اول درجات خصوص است ، و آن ميراث تصديق است به غيب ، پس چون آن را بچشيدند و نور آن در دلهاى ايشان ساطع شد ، همه شكها و ريبتها از ايشان زايل شود . و نيز گفت : آن چه از وجد حجاب كند ديدن آثار نفس است و تعلق به علايق و اسباب ، زيرا كه نفس به اسباب محجوب است . و چون اسباب انقطاع پذيرد و ذكر خالص شود و دل بى حجاب ماند و رقت و صفا در وى ظاهر گردد و موعظت در وى اثر كند و از مناجات در محلى غريب فرود آيد و مخاطب شود و خطاب را به گوش نگاه دارنده و دل حاضر و سر پاك « 136 » بشنود ، پس آن چه از آن خالى بود بيند و آن وجد باشد ، زيرا كه آن چه نزديك او معدوم بود يافت . و نيز گفت : وجد آن باشد كه در حال ذكرى مزعج بود ، يا ترسى مقلق ، يا سرزنشى بر زلت ، يا محادثه‌اى به لطيفه ، يا اشارتى سوى فايده ، يا آرزويى\r\n\r\n\r\n","description":"","footnote":"\r\n( 134 ) بهاء ، حال و هيبت . اى الحال و الهيبة او المراد عظمة اللّه ( زبيدى ، 6 - 540 ) .\r\n( 135 ) در عربى : فأوجدني وجود الحق عند العطاء .\r\n( 136 ) در عربى : و سرّ ظاهر .\r\n","page_name":" 630 ","page_number":638},
  {"content":"\r\n\r\nبه غايب ، يا اندوه بر فايت ، يا پشيمانى بر گذشته ، يا استجلاب به حال ، يا خواننده سوى واجب ، يا مناجاتى به سرّ خود ، و آن مقابلهء ظاهر به ظاهر است ، و باطن به باطن ، و غيب به غيب ، و سر به سر ، و بيرون آوردن آن چه تو راست بدانچه بر تو است ، پس آن براى تو ثبت كرده شود پس از آن چه از تو فوت شده باشد . پس تو را قدمي بى قدم ثابت شود و ذكرى بى ذكر ، چه ابتدا كننده به دادن نعمت اوست ، و متولى [ بر همهء كارها 
  ] اوست ، و باز گشت همهء كارها بدوست . و اين ظاهر علم وجد است . و در وجد قولهاى صوفيان از اين جنس بسيار است .\r\nو اما حكما يكى از ايشان گفته است : در دل فضيلتى شريف است كه بيرون آوردن آن به لفظ يا با قوّت نطق متعذر بود ، پس نفس آن را به لحنها بيرون آورد . چون ظاهر گشت شاد شد و از غايت شادى سوى آن رفت ، پس بشنوند از نفس و راز با وى بگويند و راز گفتن با ظاهرها بگذارند .\r\nو ديگرى گفت : نتايج سماع آن است كه آن چه از رأيها عاجز گشته باشد آن را قوّت دهد ، و آن چه از فكرتها غايب بود حاضر گرداند ، و آن چه از فهمها كند شود تيز كند ، تا غايب باز آيد ، و عاجز قوّت يابد ، و تيره به صفوت گرايد ، و در هر رأيى و نيتى در رود ، و مصيب باشد بى خطا ، و بيايد بى إبطاء « 137 » .\r\nو ديگرى گفت : چنان كه فكرت علم را به معلوم راه دهد ، سماع دل را به عالم روحانى راه دهد .\r\nو يكى را از ايشان پرسيدند كه اندامها به طبع خود بر وزن الحان و ايقاعات « 138 » حركت مىكنند ، سبب آن چيست ؟ گفت : آن عشقى عقلى است ، و عاشق عقلى را حاجت نباشد كه با معشوق به منطق جرمى « 139 » مغازله كند ، بل مغازله و سخن گفتن او به تبسم و نگريستن باشد و حركت لطيف به ابرو و پلك ، بل به اشارت . و اين همه ناطق‌اند ، الا آن كه روحانىاند . و اما عاشق بهيمى نطق جرمى را در كار آرد تا از آن عبارت كند ، و ظاهر شوق ضعيف و عشق ناپديد خود را به تلبيس بيارايد .\r\nو ديگرى گفت : هر كه اندوهگين شود بايد كه لحنها شنود . چه اندوه چون در نفس در آيد\r\n\r\n\r\n","description":"","footnote":"\r\n( 137 ) إبطاء ، درنگ و تأخير كردن .\r\n( 138 ) ايقاع ، هماهنگ ساختن آوازها .\r\n( 139 ) منطق جرمى ، زبان .\r\n","page_name":" 631 ","page_number":639},
  {"content":"\r\n\r\nنور آن « 140 » بميرد . و نفس چون شاد شود آن نور اشتعال پذيرد ، و آرايش آن ظاهر شدن گيرد . پس چنين و اشتياق بر اندازهء قبول قابل ظاهر شود . و آن بر اندازهء صفا و بقاى آن باشد از غش و دنس « 141 » .\r\nو قولهاى متفرق در سماع و وجد بسيار است ، و آوردن بسيار از آن معنى ندارد .\r\nپس ما به تفهيم معنيى كه وجد عبارت است از آن مشغول شويم و گوييم كه آن عبارت است از حالتى كه ثمرهء سماع است ، و آن پس از سماع واردى تازه است كه مستمع آن را در نفس خود بيابد . و اين حالت از دو قسم خالى نباشد :\r\nقسم اول مكاشفات و مشاهدات كه از باب علوم و تنبيهات است .\r\nقسم دوم تغيّرات و احوال ، چون شوق و خوف و اندوه و قلق و شادى و فهم و پشيمانى و بسط و قبض . و سماع اين حالها را برانگيزد يا قوّت دهد . و اگر ضعيف باشد ، چنان كه اثر نكند در تحريك ظاهر يا تسكين آن ، يا تغيير حال آن تا بر خلاف عادت حركت كند ، يا چشم پيش اندازد و از نگريستن و سخن گفتن و حركت ساكن شود بر خلاف عادت ، آن را وجد نگويند . و اگر بر ظاهر پيدا آيد وجد خوانند ، يا ضعيف يا قوى ، به حسب پيدا آمدن و تغيّر ظاهر . و تحريك او ظاهر را بر اندازهء قوت ورود آن باشد ، و نگاه داشتن ظاهر را از تغيير بر اندازهء قوت صاحب وجد و قدرت او بر ضبط جوارح . و باشد كه وجد در باطن قوى بود و در ظاهر متغير نگردد به سبب آن چه صاحبش قوى بود ، يا آن كه وارد ضعيف باشد و از جنبانيدن ظاهر و گشادن عقد تماسك « 142 » قاصر بود .\r\nو سوى قسم اول اشارت كرده است بو سعيد اعرابى و چنان گفته است كه وجد مشاهدهء رقيب است و حضور فهم و ملاحظهء غيب . و دور نبود كه سماع سبب كشف چيزى شود كه پيش از آن مكشوف نبوده باشد . چه كشف به اسباب حاصل آيد :\r\nيكى از آن تنبيه است ، و سماع منبّه آن باشد .\r\nو ديگر تغيّر حالها و مشاهده و دريافت آن باشد . چه در ادراك آن نوع علمى است كه فايدهء آن روشن شدن كارهايى بود كه پيش از ورود معلوم نباشد .\r\n\r\n\r\n","description":"","footnote":"\r\n( 140 ) نور نفس .\r\n( 141 ) دنس ، چركينى ، ريمناكى .\r\n( 142 ) عقد ، گره و بند . تماسك ، خود را نگاه داشتن ، خويشتن‌دارى .\r\n","page_name":" 632 ","page_number":640},
  {"content":"\r\n\r\nو ديگر صفاى دل . و سماع مؤثر است در صفاى دل . و صفا سبب كشف است .\r\nو ديگر انگيختن نشاط دل است به قوّت سماع ، كه بدان قوّت گيرد بر مشاهدت آن چه از آن قاصر بوده است پيش از آن ، چنان كه اشتر به قوّت آن بر تواند داشت چيزى را كه پيش از آن نتوانستى . و كار دل استكشاف و ديدن اسرار ملكوت است ، چنان كه اشتر بار گران برداشته است . پس به واسطهء آن اسباب ، سبب كشف شود ، بل دل چون صفا پذيرد ، بسيار باشد كه حق در وى متمثل شود به صورتى كه آن را مشاهده كند ، يا به لفظى منظوم كه به گوش او رسد كه آن را آواز هاتف خوانند ، چون در بيدارى باشد ، و رؤيا گويند چون در خواب بود . و آن جز وى است از چهل و شش جز و نبوت . و علم تحقيق آن بيرون است از علم معاملت . و آن چنان باشد كه محمد مسروق بغدادى گفت كه من در ايام جاهليت خود شبى مست بيرون آمدم و اين بيت را به لحن مىخواندم ، شعر :\r\n بطيزناباذ كرم ما مررت به * الاّ تعجّبت ممّن يشرب الماء « 142 » \r\n[ در « طيزناباد » تاكى است كه من از كنارش نگذشتم مگر آن كه از نوشندگان آب در شگفت شدم . 
  ] و از گوينده‌اى شنيدم كه مىگفت ، شعر :\r\n و في الجحيم حميم ما تجرّعه * حلق ، فأبقى له في الجوف أمعاء \r\n[ در دوزخ آب گرمى است كه چون از گلو فرو رود روده‌ها را در جوف نابود كند . 
  ] و بدين سبب توبه كردم و به علم و عبادت مشغول گشتم . پس بنگر كه سماع در تصفيت دل او چگونه تأثير كرد تا حقيقت حق در صفت دوزخ وى را در لفظى موزون منظوم متمثل شد و به سمع ظاهر او رسيد .\r\nو مسلم عبّادانى گفت كه صالح مرى و عتبة الغلام و عبد الواحد زيد و مسلم اسوارى بر ما\r\n\r\n\r\n","description":"","footnote":"\r\n( 142 ) در شرح زبيدى : ( بطرزنا ماء . . . ) كذا في النسخ ، و كأنه اسم بقعة ، و في بعض النسخ « بطور سيناء » بدله ( 6 - 543 ) .\r\nاصل اين بيت از أبو نواس است . ضبط نسخهء خطى فيضيه كه در اين چاپ اساس كار ما بوده از همهء چاپهاى متن عربى و شرح مرتضى زبيدى بر احياء صحيح‌تر است . در معجم البلدان ذيل كلمهء « طيزناباذ » چنين آمده : قال على بن يحيى ، حدثني محمد بن عبيد اللّه الكاتب ، قال : قدمت من مكة ، فلما صرت إلى « طيزناباذ » موضع بين الكوفة و القادسية ، ذكرت قول ابى نواس حيث قال :\r\n بطيزناباذ كرم ما مررت به * إلا تعجبت ممن يشرب الماء\r\nان الشراب إذا ما كان من عنب * داء ، و اى لبيب يشرب الداء\r\nفهتف بى هاتف * اسمع صوته و لا اراه \r\n- فقال : و في الجحيم . . .\r\n","page_name":" 633 ","page_number":641},
  {"content":"\r\n\r\nرسيدند و بر ساحل عبّادان نزول كردند ، و من شبى طعام ساختم و ايشان را بخواندم ، چون حاضر شدند و طعام پيش ايشان آوردم از گوينده‌اى شنيدم كه به آواز بلند مىگفت ، شعر :\r\n و تلهيك عن دار الخلود مطاعم * و لذّة نفس غبّها غير نافع \r\nاى ، از سراى جاويد تو را مشغول مىكند خوردنيها و لذتهاى نفس كه عاقبت آن سودمند نيست .\r\nعتبة الغلام نعره‌اى بزد و بيهوش گشت ، و جماعتى بگريستند ، و ما طعام برداشتيم ، و به خداى كه آن گروه لقمه‌اى از آن تناول نكردند .\r\nو چنان كه در صفاى دل آواز هاتف شنيده شود ، به چشم صورت نيز خضر - عليه السّلام - ديده آيد . چه او نيز بر ارباب دل به صورتهاى مختلف متمثل شود . و در [ 297 
  ] مثل اين حال است كه فريشتگان براى پيغامبران - عليهم السّلام - متمثل شوند ، يا بر حقيقت صورت يا بر مثالى كه محاكى « 143 » آن صورت باشد ، به نوعى از محاكات . و پيغامبر ما - صلّى اللّه عليه و سلم - جبرئيل را دو بار بر صورت خود ديده است ، و از او اخبار فرموده كه افق را بگرفته بود ، و از حق تعالى ، قوله :    عَلَّمَهُ شَدِيدُ الْقُوى ، ذُو مِرَّةٍ فَاسْتَوى ، وَ هُوَ بِالْأُفُقِ الْأَعْلى    « 144 » تا آخر آيت‌ها ، مراد آن است .\r\nو در مثل اين حالها از صفا بر ضماير دلها اطلاع افتد . و آن را تفرّس خوانند . و براى آن پيغامبر - صلّى اللّه عليه و سلم - گفت : اتّقوا فراسة المؤمن فانّه ينظر بنور اللّه ، اى ، بترسيد از فراست مؤمن كه او به نور حق تعالى مىبيند . و آمده است كه مغى بر گرد مسلمانان مىگشت و مىپرسيد كه معنى قول پيغامبر شما - صلّى اللّه عليه و سلم : اتّقوا فراسة المؤمن ، چه باشد ؟ وى را تفسير آن مىگفتند و او بدان اكتفا نمىنمود ، تا به يكى از مشايخ صوفيان برسيد ، او گفت : معنى آن است كه زنّارى كه زير جامه دارى بگسلى . او تصديق كرد و اسلام آورد ، و گفت : اكنون دانستم كه تو مؤمنى و ايمان تو حق است .\r\nو چنان كه إبراهيم خوّاص گفت كه در جامع بغداد بودم با جماعتى از درويشان ، جوانى نيكو روى خوش بوى پيش آمد . من اصحاب را گفتم كه مرا در خاطر مىآيد كه اين جوان جهود است . ايشان همه اين سخن را كراهيت داشتند ، و من از جامع بيرون رفتم و آن جوان هم بيرون\r\n\r\n\r\n","description":"","footnote":"\r\n( 143 ) محاكى ، حكايت كننده ، باز نماينده ، نشان دهنده ، شبيه .\r\n( 144 ) نجم 53 - 5 - 7 .\r\n","page_name":" 634 ","page_number":642},
  {"content":"\r\n\r\nرفت . پس باز بديشان رجوع نمود و گفت : شيخ در حق من چه فرمود ؟ ايشان از او حشمت « 145 » داشتند ، و چون إلحاح كرد ، گفتند : چنين گفت كه جهود است . پس او بر من آمد و در پاى من افتاد ، و بر دست من مسلمان شد . و گفت : ما در كتابهاى خود يافته‌ايم كه فراست صدّيق خطا نشود ، من خواستم كه مسلمانان را امتحان كنم و در ايشان تأمل كنم ، چون تأمل كردم با خود گفتم : اگر صدّيقى باشد در ميان اين طايفه بود ، زيرا كه ايشان اندكى حديث خداى - عز و جل - مىگويند . پس خود را از ايشان پوشيده گردانيدم و شيخ بر من مطّلع شد و به فراست مرا بدانست « 146 » ، پس دانستم كه او صدّيق است . إبراهيم گفت : و آن جوان از كبار صوفيان شد .\r\nو به مثل اين كشف اشارت رفته است در قول پيغامبر - صلّى اللّه عليه و سلم : لو لا انّ الشياطين يحومون على قلوب بنى آدم ، لنظروا إلى ملكوت السّماء ، اى ، اگر نه آنستى كه ديوان گرد بر گرد دلها مىگردند ، هر آينه مردم ملكوت آسمان را بديدندى . و گشتن ديوان گرد بر گرد دلها آن گاه باشد كه دلها از صفات نكوهيده مشحون بود ، چه آن چرا خوار ديوان است . و هر كه دل خود را از آن صفتها مخلص كند و مصفى گرداند ، شيطان بر گرد دل او نگردد . و حق تعالى بدان اشارت فرموده است به قول خود ، قوله تعالى :  إِلَّا عِبادَكَ مِنْهُمُ الْمُخْلَصِينَ  « 147 » . و جاى ديگر به قول خود :  إِنَّ عِبادِي لَيْسَ لَكَ عَلَيْهِمْ سُلْطانٌ  « 148 » .\r\nو سماع سبب صفاى دل است و آن شبكهء حق است به واسطهء صفا . و بر اين دليل مىكند آن چه از ذو النون آمده است كه در بغداد رفت ، قومى از صوفيان بر وى آمدند ، و با ايشان قوّال بود ، و از او دستورى خواستند كه قوال پيش او قولى بگويد ، او دستورى « 149 » داد ، و قوال گفتن گرفت ، شعر :\r\n صغير هواك عذّبنى * فكيف به إذا احتنكا\r\nو أنت جمعت من قلبى * هوى قد كان مشتركا\r\n[ و بعد رضاك تقتلني * و قتلي لا يحلّ لكا\r\nاما ترثى لمكتئب * إذا ضحك الخلىّ بكى 
  ] \r\n\r\n\r\n","description":"","footnote":"\r\n( 145 ) حشمت ، شرم .\r\n( 146 ) دانستن ، شناختن .\r\n( 147 ) حجر 15 - 40 و 42 .\r\n( 148 ) حجر 15 - 40 و 42 .\r\n( 149 ) دستورى ، اجازه .\r\n","page_name":" 635 ","page_number":643},
  {"content":"\r\n\r\nاى ، دوستى خرد تو مرا عذاب كرد ، پس بزرگ آن چگونه باشد ؟ و تو جمع كردى از دل من دوستيى كه مشترك بود ، [ و پس از رضاى خود مرا مىكشى در حالى كه كشتن من بر تو حلال نيست ، آيا دلت نمىسوزد بر آزرده دلى كه چون بى غمى بخندد او مىگريد ؟ 
  ] پس ذو النون برخاست و به روى در افتاد ، پس مردى ديگر برخاست ، ذو النون گفت : الّذي يراك حين تقوم ، اى ، آن كه مىبيند تو را چون برخيزى . پس آن مرد بنشست . و اين اطلاعى بود از ذو النون بر دل آن مرد كه بتكلف اظهار وجد مىكرد . پس او را تعريف كرد كه آن كه او را مىبيند آن گاه كه برخيزد ، خصم او باشد در آن چه براى غير خداى تعالى برمىخيزد . و اگر مرد صادق بودى ننشستى .\r\nپس معلوم شد كه حاصل وجد يا مكاشفات باشد يا حالات . و بدان كه هر يك از اين را دو قسم باشد : يكى آن كه در حال افاقت « 149 » از آن عبارت توان كرد . و دوم آن كه اصلا از او عبارت نتوان كرد . و شايد كه تو استبعاد كنى حالتى يا علمى را كه حقيقت آن دانسته نشود . و آن را استبعاد مكن ، كه در حالهاى نزديك تو آن را شواهد هست .\r\nاما علم بسيار فقيه باشد كه بر او دو متشابه در يك صورت عرضه داشته شود ، و او به ذوق خود فرق كند ، و زبانش در عبارت از آن مساعدت ننمايد ، اگر چه فصيحترين مردمان باشد .\r\nپس به ذوق فرق دريابد و از آن عبارت نتواند كرد . و ادراك او آن فرق را علمى است كه در دل خود به ذوق مىيابد . و بى [ 298 
  ] شك وقوع آن را در دل او سببى است ، و آن را نزديك خداى تعالى حقيقتى است و از آن اخبار نتواند كرد ، نه براى آن كه در زبان او قصورى است ، بل براى آن كه معنى دقيق‌تر از آن است كه عبارت بدان رسد . و اين از آن جمله است كه جماعتى كه مواظبت نمايند بر آن چه نظر ايشان در مشكلات باشد آن را دريابند .\r\nو اما حال بسيار آدمى باشد كه در وقت آن كه بامداد كند در دل خود قبضى يا بسطى يابد و سبب آن نداند . و باشد كه آدمى تفكر كند در چيزى و آن در نفس او اثر كند ، پس آن سبب را فراموش كند ، و آن اثر در نفس او باقى ماند و او بدان احساس كند . و باشد كه آن حالتى كه احساس مىكند شادى باشد يا غمى كه در نفس او ثابت گشته باشد ، بدانچه تفكر كرده بود در چيزى كه موجب شادى يا غم باشد ، پس آن چيز را كه در آن انديشه كرده است فراموش كند ، و\r\n\r\n\r\n","description":"","footnote":"\r\n( 149 ) افاقت ، به هوش آمدن ، از مستى به خود آمدن .\r\n","page_name":" 636 ","page_number":644},
  {"content":"\r\n\r\nاثر آن دريابد .\r\nو باشد كه آن حالت حالتى غريب باشد كه به لفظ شادى و غم روشن نشود . و آن را عبارتى مطابق نباشد كه مقصود بدان ظاهر شود ، بل ذوق شعر موزون باشد . و فرق ميان آن و ميان غير موزون را بعضى مردمان دريابند و بعضى نه . و آن حالتى است كه صاحب ذوق آن را دريابد ، چنان كه در آن به شك نباشد ، و از آن عبارت نتوان كرد به چيزى كه مقصود او روشن شود كسى را كه ذوق ندارد . و در نفس حالهاى غريب باشد كه آن صفت او بود . بل معنيهاى روشن ، از ترس و اندوه و شادى ، در سماع از سرودى مفهوم حاصل آيد .\r\nاما رودها و ديگر نغمه‌هايى كه مفهوم نيست در نفس تاثيرى عجيب كند . و از عجايب آن رودها عبارت نتوان كرد . و باشد كه از آن به اشتياق عبارت كرده شود ، و ليكن اشتياقى كه صاحب آن نداند كه اشتياق او به چيست . و آن عجيب غامض است . و كسى كه نفس او اضطراب كند به شنيدن رودها يا شاهينها و مانند آن ، نداند كه به چه مشتاق است ، و در نفس خود حالتى يابد ، چنانستى كه كارى را تقاضا كند كه نداند كه چيست ، تا « 150 » عوام را اين حال پيش آيد و كسى كه بر دل او نه دوستى آدمى و نه دوستى خداى - عز و جل - غالب بود . و آن سرّى است . و آن سر آن است كه هر اشتياقى را دو ركن است :\r\nيكى صفت مشتاق . و آن نوع مناسبتى است با مشتاق إليه .\r\nدوم شناختن مشتاق إليه و شناختن صورت وصول بدان .\r\nپس اگر صفتى كه اشتياق بدان است و علم به صورت مشتاق إليه هر دو حاصل آيد ، كار ظاهر شود .\r\nو اگر دانستن مشتاق إليه موجود نباشد و صفت مشوّقه موجود بود و آن صفت را حركت داده شود و آتش آن افروخته آيد ، هر آينه حيرتى و دهشتى به بار آرد . و اگر آدمى تنها نشو و نما يابد ، چنان كه صورت زنان نبيند و صورت مباشرت نشناسد ، پس به بلوغ رسد و شهوت بر او غالب شود ، آتش شهوت در نفس خود احساس كند ، و نداند كه آن قوّت مباشرت است ، زيرا كه صورت مباشرت و صورت زنان را نداند . پس همچنين در نفس آدمى مناسبتى است با عالم اعلى و لذتهاييى كه موعود است در سدرة المنتهى و فردوس اعلى ، الاّ آن است كه از اين كارها جز\r\n\r\n\r\n","description":"","footnote":"\r\n( 150 ) تا ، حتى .\r\n","page_name":" 637 ","page_number":645},
  {"content":"\r\n\r\nصفتها و نامها تخيل نكرده است ، چون كسى كه لفظ مباشرت و لفظ زنان شنيده است و صورت زن را هرگز مشاهده نكرده است ، و نه صورت مردى و نه صورت نفس خود را در آينه ، تا بقياس آن را بداند ، پس سماع اشتياق او را بجنباند . و جهل مفرط و مشغول شدن به دنيا نفس او را و پروردگار او را و مستقر او را كه بدان متحنّن و مشتاق است بطبع فراموش گردانيده باشد . پس دل او كارى تقاضا كند كه نداند كه آن چيست ، پس مدهوش و متحير و مضطرب شود ، همچون خفه‌اى است كه راه خلاص نداند كه آن چيست .\r\nپس اين است و امثال اين از حالهايى كه تمام حقايق آن دريافته نشود . و كسى كه بدان متصف باشد نتواند كه از آن عبارت كند .\r\nپس ظاهر شد كه وجد دو قسم است : يكى آن كه اظهارش ممكن است . دوم آن كه ممكن نيست .\r\nو بدان كه وجد به اعتبارى ديگر نيز دو قسم شود : يكى آن كه ناگاه در آيد . دوم آن كه شخص متكلف باشد ، و آن را تواجد خوانند .\r\nو تواجد متكلف : چيزى از آن نكوهيده است ، و آن تواجد آن است كه بدان قصد ريا كند و اظهار احوال شريفه ، با آن كه از آن مفلس بود . و چيزى از آن ستوده است ، و آن تواجد آن است كه به واسطهء آن حالهاى شريف را كسب كند به حيلت . چه كسب را در جلب حالها مدخلى است . و براى آن پيغامبر - صلّى اللّه عليه و سلم - فرموده است كسى را كه در خواندن قرآن گريه نيايد ، كه خود را به گريستن و اندوه آرد . چه اگر در مبادى آن حالها متكلف بود ، در اواخر آن متحقق شود .\r\nو چگونه تكلف سبب آن نباشد كه كار متكلف در آخر طبع گردد . و ما مىبينيم كه هر كه قرآن مىخواند و ياد مىگيرد ، اول بتكلف خواند با تمام تأمل و احضار ذهن ، پس از آن زبان را عادتى مطّرد شود ، تا « 150 » زبان او در نماز و غير آن بدان جارى باشد و او غافل ، پس سورتى تمام بخواند ، و پس از آن كه [ 299 
  ] آن را به آخر رساند ، نفس او به دو باز آيد و بداند كه در حال غفلت خوانده است . و همچنين است نويسنده ، در ابتدا به جهدى عظيم نويسد ، پس دست او بر آن كار عادت كند و نبشتن او را طبع شود « 151 » ، چنان كه بسيار ورقها بنويسد و نفس او در انديشهء ديگر مستغرق باشد . و كل آن چه نفس و جوارح احتمال دارد از صفتها ، اول جز به تكلف و تصنع آن را كسب\r\n\r\n\r\n","description":"","footnote":"\r\n( 150 ) تا ، حتى .\r\n( 151 ) طبع شود ، عادت و طبيعى شود ، آسان شود ( زبيدى ) .\r\n","page_name":" 638 ","page_number":646},
  {"content":"\r\n\r\nنتواند كرد ، پس به عادت طبع مىشود . و آن چه گفته‌اند العادة طبيعة خامسة « 152 » ، مراد از آن اين است .\r\nپس همچنين حالهاى شريف چون مفقود باشد نبايد كه از آن نوميدى بود ، بل بايد كه تكلف در اجتلاب « 153 » آن كرده شود به سماع و غير آن . و در عادات مشاهده افتاده است كسى كه آرزو برده است كه بر شخصى عاشق باشد و عاشق او نبوده است ، پس هميشه ذكر او را بر نفس خود باز مىگردانيد و نظر دايم به سوى او مىداشت و او صاف محبوبه و اخلاق محمودهء او را بر نفس مقرر مىكرد تا عاشق او شد ، و آن عشق در دل او راسخ گشت ، چنان كه از حد اختيار او بيرون آمدى و پس از آن آرزو بردى كه از آن خلاص يابد و نيافت . پس همچنين دوستى خداى تعالى و اشتياق لقاى او و ترس از سخط او و غير آن از حالهاى شريف چون آدمى را مفقود باشد ، بايد كه تكلف اجتلاب آن كند ، به مجالست كسانى كه بدان موصوف باشند ، و مشاهدهء احوال و تحسين صفات ايشان در نفس ، و در نشستن با ايشان در سماع ، و به دعا و تضرع ، تا حق تعالى آن حالت وى را روزى گرداند بدانچه اسباب آن وى را ميسر كند . و از اسباب آن سماع است ، و همنشينى با پارسايان و ترسكاران و مشتاقان و دوستداران .\r\nپس هر كه با شخصى همنشينى گزيند ، صفتهاى او به دو سرايت كند چنان كه او نداند . و دليل آن كه تحصيل دوستى و غير آن از حالها به اسباب ممكن است قول پيغامبر است - صلّى اللّه عليه و سلم - كه در دعا گفته است : اللهمّ ارزقني حبّك و حبّ من احبّك و حبّ ما يقرّبنى إلى حبّك . چه در طلب دوستى به دعا پناهيده است .\r\nو اين بيان آن است كه وجد قسمت پذيرد به مكاشفات و به احوال ، و بدانچه آن را بيان توان كرد و بدانچه نتوان كرد ، و بدانچه متكلف باشد و بدانچه مطبوع بود .\r\nسؤال چگونه است كه در حال خواندن قرآن - و آن كلام حق است - وجد ايشان ظاهر نمىشود ، و بر سرودى كه سخن شاعران است ظاهر مىشود ؟ و اگر آن حق بودى از لطف خداى تعالى و باطل نبودى از غرور شيطان ، قرآن بدان سزاوارتر از سرود بودى .\r\nجواب وجد حق آن است كه از فرط دوستى خداى - عز و جل - و صدق ارادت و اشتياق لقاى او خيزد . و آن را قرآن هم برانگيزد . و اما آن چه به قرآن انگيخته نشود دوستى خلق و عشق ايشان\r\n\r\n\r\n","description":"","footnote":"\r\n( 152 ) زائدة على الطبائع الأربع ( زبيدى ، 6 - 548 ) .\r\n( 153 ) اجتلاب ، جلب .\r\n","page_name":" 639 ","page_number":647},
  {"content":"\r\n\r\nباشد . و دليل آن قول خداى تعالى است ، قوله تعالى :  أَلا بِذِكْرِ اللَّهِ تَطْمَئِنُّ الْقُلُوبُ  « 154 » ، اى ، بدان كه به ذكر خداى تعالى دلها آرام گيرد . قوله تعالى :  مَثانِيَ تَقْشَعِرُّ مِنْهُ جُلُودُ الَّذِينَ يَخْشَوْنَ رَبَّهُمْ ثُمَّ تَلِينُ جُلُودُهُمْ وَ قُلُوبُهُمْ إِلى ذِكْرِ اللَّهِ  « 155 » ، اى ، خبرها و قصه‌ها و ذكر ثواب و عقاب كه مكرر شده است ، از شنيدن آن پوستهاى كسانى كه از پروردگار بترسند برفراشيده شود « 156 » و دلها در حركت و اضطراب آيند ، پس آخر الامر اندامها و دلهاى ايشان به ذكر خداى نرم شود ، اى ، در اول صدمت اضطراب باشد و در آخر اشتياق پيدا آيد ، و آن هدايت خداى است - عز و جل . و هر چه پس از سماع به سبب سماع در نفس پيدا آيد وجد باشد ، و آرام و اضطراب و ترس و نرمى دل كه همه از وجد است . و حق تعالى گفته است ، قوله تعالى :  إِنَّمَا الْمُؤْمِنُونَ الَّذِينَ إِذا ذُكِرَ اللَّهُ وَجِلَتْ قُلُوبُهُمْ  « 157 » ، اى ، گرويدگان آن كسان‌اند كه چون خداى تعالى را ياد كرده شود ، دلهاى ايشان بترسند . و گفت ، قوله تعالى :  لَوْ أَنْزَلْنا هذَا الْقُرْآنَ عَلى جَبَلٍ لَرَأَيْتَهُ خاشِعاً مُتَصَدِّعاً مِنْ خَشْيَةِ اللَّهِ  « 158 » ، اى ، اگر اين قرآن را بر كوهى فرود فرستيم از عظمت آن هر آينه كوه را فروتن و شكافته بينى . و خشوع و جدى است از قسم احوال ، اگر چه از قسم مكاشفات نيست ، و ليكن سبب مكاشفات و تنبيهات شود . و براى آن پيغامبر - صلّى اللّه عليه و سلم - گفت : زيّنوا القرآن بأصواتكم ، اى ، خواندن قرآن را به آوازهاى خود بياراييد . و ابو موسى را گفت : لقد أوتي مزمارا من مزامير آل داود ، اى ، او را مزمارى از مزامير آل داود داده است ، و آن مثلى است از خوشى لحن و خوبى نغمه .\r\nو اما حكايتهايى كه دليل است بر آن كه ارباب دل [ 300 
  ] را نزد شنيدن قرآن وجد ظاهر شده است بسيار است . چنان كه پيغامبر - صلّى اللّه عليه و سلم - گفت : شيّبتنى سورة هود ، اى ، سورهء هود مرا پير گردانيد . و پيرى از غم و ترس حاصل آيد ، و آن وجد باشد .\r\nمترجم مىگويد كه اضافت « 159 » پير گردانيدن به سورهء هود دو معنى را محتمل است : يكى آن كه در اين سوره آمده است  فَاسْتَقِمْ كَما أُمِرْتَ  « 160 » ، و استقامت آدمى و اعتدال او ميان اخلاق متقابل - چنان كه در وسط حقيقتى كه فضيلت محض آن است و به هيچ طرفى از دو طرف كه هر دو رذيلت است ، اندك و بسيار مايل نشود - در غايت تعذر است . و چون فرمان بدان وارد شده است ، بيم آن كه از اعتدال حقيقى عدول افتد ، وى را پير گردانيده است . و دوم آن كه در اين سوره\r\n\r\n\r\n","description":"","footnote":"\r\n( 154 ) رعد 13 - 28 .\r\n( 155 ) زمر 39 - 23 .\r\n( 156 ) فراشيدن ، لرزيدن ، خود را به هم كشيدن در آغاز تب .\r\n( 157 ) انفال 8 - 2 .\r\n( 158 ) حشر 59 - 21 .\r\n( 159 ) اضافت ، نسبت .\r\n( 160 ) هود 11 - 112 .\r\n","page_name":" 640 ","page_number":648},
  {"content":"\r\n\r\nفرموده است ، قوله تعالى :  أَلا بُعْداً لِعادٍ قَوْمِ هُودٍ  ،  أَلا بُعْداً لِثَمُودَ  ،  أَلا بُعْداً لِمَدْيَنَ كَما بَعِدَتْ ثَمُودُ  « 161 » و معلوم است كه عاد و ثمود از كباير امم بودند ، و حكمى كه در أزل رفته است به ابعاد ايشان و ديگر امم كه در اين سوره مذكورند بى سابقه بوده است . و آن مقتضى جلال و كبريا تواند بود ، كه استغنا و عدم مبالات از لوازم آن است . و تأمل اين مجموع بر سياقى كه در اين سوره وارد شده است ، و ذكر ابعاد كه مكرر شده است ، ارباب بصيرت را موجب خوفى عظيم باشد ، و آن پيرى بار آرد .\r\nو آمده است كه ابن مسعود - رضى اللّه عنه - بر پيغامبر - صلّى اللّه عليه و سلم - قرآن مىخواند . و چون بدين آيت از سورهء نساء رسيد ، قوله تعالى :  فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً  « 162 » ، اى ، چگونه باشد حال جاهلان و منافقان در روز قيامت چون پيغامبر هر امتى را بياريم تا برايشان و براى ايشان گواهى دهند و تو را بياريم تا بر اين مشركان و منافقان گواهى دهى بدانچه كرده‌اند ؟ و اين استفهام و تعبير و توبيخ است . پيغامبر - صلّى اللّه عليه و سلم - گفت : حسبك ، اى ، بس كن . و آب از چشمانش مىرفت .\r\nو آمده است كه پيغامبر - صلّى اللّه عليه و سلم - اين آيت بخواند ، قوله تعالى :  إِنْ تُعَذِّبْهُمْ فَإِنَّهُمْ عِبادُكَ  « 163 » ، اى ، اگر ايشان را عذاب كنى ايشان بندگان تواند - و تو عادلى . پس بگريست . و چون پيش او اين آيت را خواندند ، قوله تعالى :   إِنَّ لَدَيْنا أَنْكالًا وَ جَحِيماً ، وَ طَعاماً ذا غُصَّةٍ وَ عَذاباً أَلِيماً   « 164 » ، بيهوش شد ، اى ، نزديك ما بندهاست و آتشى عظيم ، و طعامى گلوگير و عذابى اليم . و چون به آيت رحمت رسيدى دعا كردى و استبشار نمودى ، و استبشار و جداست .\r\nو حق تعالى جماعتى را كه به قرآن وجد آرند ثنا گفته است ، و فرموده ، قوله تعالى :\r\n وَ إِذا سَمِعُوا ما أُنْزِلَ إِلَى الرَّسُولِ تَرى أَعْيُنَهُمْ تَفِيضُ مِنَ الدَّمْعِ مِمَّا عَرَفُوا مِنَ الْحَقِّ  « 165 » ، اى ، چون بشنوند آن چه بر پيغامبر - صلّى اللّه عليه و سلم - فرو فرستاده شده است ، چشمهاى ايشان را بينى كه اشك مىريزد ، از آن چه بشناختند از حق .\r\n[ مترجم مىگويد : 
  ] اين آيه در شأن نجاشى و اصحاب او نازل شده است ، چون جعفر بن ابو طالب در حبشه بر ايشان سورهء كهيعص ،  ذِكْرُ رَحْمَتِ رَبِّكَ عَبْدَهُ زَكَرِيَّا  « 166 » بخواند .\r\nو كان رسول اللّه - صلّى اللّه عليه و سلم - يصلّى و لصدره أزيز كأزيز المرجل ، اى ، پيغامبر ( ص )\r\n\r\n\r\n","description":"","footnote":"\r\n( 161 ) هود 11 - 60 و 68 و 95 .\r\n( 162 ) نساء 4 - 41 .\r\n( 163 ) مائده 5 - 118 .\r\n( 164 ) مزمل 73 - 12 و 13 .\r\n( 165 ) مائده 5 - 83 .\r\n( 166 ) مريم 19 - 2 .\r\n","page_name":" 641 ","page_number":649},
  {"content":"\r\n\r\nنماز مىگزاردى و از سينهء او آوازى چون آواز ديگ بزرگ مسين مىآمدى .\r\nو اما آن چه از صحابه و تابعين - رضوان اللّه عليهم أجمعين - آمده است كه « به قرآن وجد آورده‌اند » بسيار است : كسى بوده كه بيهوش شده است ، و كسى بوده كه بگريسته ، و كسى بوده كه بر او غشى عارض شده ، و كسى بوده كه در غشى وفات كرده است . عمر - رضى اللّه عنه - از مردى شنيد كه مىخواند ، قوله تعالى :   إِنَّ عَذابَ رَبِّكَ لَواقِعٌ ، ما لَهُ مِنْ دافِعٍ   « 167 » . نعره‌اى زد و بيهوش در افتاد . او را برداشتند و به خانه بردند ، و يك ماه در آن بيمارى بماند . و زرارة بن ابى اوفى كه از تابعين بود ، در رقّه « 168 » روزى امامت مىكرد ، آيتى بخواند پس نعره‌اى زد و بيهوش شد ، و در محراب وفات كرد .\r\nو أبو جرير از تابعين بود ، صالح مرى بر او قرآن خواند ، پس نعره‌اى زد و به آخرت پيوست . و شافعى - رضى اللّه عنه - از خواننده‌اى شنيد كه مىخواند ، قوله تعالى :   هذا يَوْمُ لا يَنْطِقُونَ ، وَ لا يُؤْذَنُ لَهُمْ فَيَعْتَذِرُونَ   « 169 » ، اى ، اين روزى است كه سخن نگويند در آن ، و ايشان را دستورى نباشد كه عذر خواهند . پس وى را غشى افتاد .\r\nو على بن فضيل از كسى شنيد كه مىخواند ، قوله تعالى :  يَوْمَ يَقُومُ النَّاسُ لِرَبِّ الْعالَمِينَ  « 170 » .\r\nبيهوش در افتاد ، پدرش فضيل گفت : خداى - عز و جل - تو را جزا دهد ، بر آن چه تو را بياموخت .\r\n[ 301 
  ] و همچنين از جماعتى نقل شده است ، و از صوفيان همچنين . و شبلى شبى از ماه رمضان در مسجد در پس امامى نماز گزارد ، و امام اين آيت را بخواند ، قوله تعالى :  وَ لَئِنْ شِئْنا لَنَذْهَبَنَّ بِالَّذِي أَوْحَيْنا إِلَيْكَ  « 171 » ، اى ، اگر بخواهيم آن چه بر تو وحى فرستاديم - از دلها و كتابها - محو مىگردانيم ، چنان كه اثرى نماند . شبلى چنان نعره‌اى زد كه مردمان پنداشتند كه رگ جانش ببريده ، پس رويش سبز گشت و مىلرزيد و مىگفت : با دوستان چنين خطاب فرمايد ؟ و اين جمله را بارها مكرر گردانيد .\r\nو جنيد گفت : بر سرىّ سقطى شدم ، پيش او مردى را ديدم كه بيهوش افتاده بود ، گفت : اين مردى است كه آيتى از قرآن شنيده است و بيهوش شده است . گفتم : همان آيت بر او بخوانيد .\r\n\r\n\r\n","description":"","footnote":"\r\n( 167 ) طور 52 - 7 و 8 .\r\n( 168 ) رقّه ، شهرى بوده در كنار رود فرات .\r\n( 169 ) مرسلات 77 - 35 و 36 .\r\n( 170 ) مطففين 83 - 6 .\r\n( 171 ) إسراء 17 - 86 .\r\n","page_name":" 642 ","page_number":650},
  {"content":"\r\n\r\nچون بخواندند به هوش آمد . پس مرا گفت : اين از كجا گفتى ؟ گفتم : از يعقوب - صلوات اللّه و سلامه عليه - كه نابينايى او براى مخلوقى بود و به مخلوقى بينا شد ، و اگر نابينايى وى براى حق بودى به مخلوقى بينا نشدى . اين سخن را از من استحسان فرمود . و بدانچه او « 172 » گفته است ، قول شاعر اشارت مىكند ، شعر :\r\n و كأس شربت على لذّة * و اخرى تداويت منها بها \r\nاى ، جامى شراب بر لذت بخوردم ، و به ديگرى درد آن را دارو كردم .\r\nو يكى از صوفيان گفت : شبى آيهء  كُلُّ نَفْسٍ ذائِقَةُ الْمَوْتِ  « 173 » مىخواندم ، و آن را مكرر مىكردم ، از هاتفى شنيدم كه مىگفت مرا : چند بار اين آيت مكرر كنى ؟ كه چهار كس را از پريان بكشتى ، پريانى كه از آن روز باز كه آفريده شده بودند از شرم سر سوى آسمان بر نداشته بودند .\r\nابو على مغازلى شبلى را گفت كه بسى باشد كه آيتى از قرآن به سمع من رسد و مرا باعث باشد بدان كه روى از دنيا بگردانم ، پس به احوال خود و مردمان باز گردم و بر آن حالت نمانم . شبلى گفت : آن چه از قرآن به سمع تو مىرسد و تو را به حضرت الهى مىكشد از مهربانى و لطفى است از خداى - عز و جل - و آن چه تو را به نفس تو مىگذارد آن هم رحمتى است از او بر تو ، چه تو را به صلاح ندارد ، جز آن كه از حول و قوت خود بيزار باشى در آن چه روى به دو آرى .\r\nو صوفيى از خواننده‌اى شنيد ، قوله تعالى :     يا أَيَّتُهَا النَّفْسُ الْمُطْمَئِنَّةُ ، ارْجِعِي إِلى رَبِّكِ راضِيَةً مَرْضِيَّةً ، فَادْخُلِي فِي عِبادِي ، وَ ادْخُلِي جَنَّتِي     « 174 » . آن را از خواننده استعادت كرد و گفت : چند گويم او را كه باز گرد و او باز نمىگردد ! پس وجدى ظاهر گردانيد و نعره‌اى بزد و جانش بيرون آمد .\r\nو بكر بن معاذ از خواننده‌اى شنيد كه مىخواند ، قوله تعالى :  وَ أَنْذِرْهُمْ يَوْمَ الْآزِفَةِ  « 175 » . پس مضطرب شد و به آواز بلند گفت : ببخشاى بر كسى كه او را بيم كردى و او روى به تو نياورد . پس بيهوش شد .\r\nو إبراهيم ادهم چون از كسى شنيدى كه   إِذَا السَّماءُ انْشَقَّتْ   « 176 » مىخواند ، مفاصل او مضطرب شدى و اندام وى لرزيدى .\r\n\r\n\r\n","description":"","footnote":"\r\n( 172 ) جنيد .\r\n( 173 ) آل عمران 3 - 185 .\r\n( 174 ) فجر 89 - 27 - 30 .\r\n( 175 ) غافر 40 - 18 .\r\n( 176 ) انشقاق 84 - 1 .\r\n","page_name":" 643 ","page_number":651},
  {"content":"\r\n\r\nو محمد صبيح سمّاك گفت كه مردى در نهر فرات غسل مىكرد ، مرد ديگرى بر ساحل آن گذشت و مىخواند ، قوله تعالى :  وَ امْتازُوا الْيَوْمَ أَيُّهَا الْمُجْرِمُونَ  « 177 » . آن غسل كننده چندان اضطراب كرد كه غرق شد و به آخرت انتقال كرد .\r\nو آمده است كه سلمان فارسى - رحمة اللّه عليه - جوانى را ديد كه قرآن مىخواند ، و چون بر آيتى گذشت قشعريره « 178 » در وى پيدا آمد . پس سلمان وى را دوست گرفت . روزى او را نيافت ، از وى مىپرسيد ، گفتند : رنجور است . به عيادت او رفت ، و او در حال نزع بود ، سلمان را گفت كه آن قشعريره كه در من بود ديدى ؟ آن در خوب‌ترين صورتى بر من آمد و مرا خبر كرد كه خداى - عز و جل - همهء گناهان من بيامرزيد .\r\nو در جمله صاحب دل در حال شنيدن قرآن از وجدى خالى نباشد . و اگر قرآن اصلا در وى تأثير نكند ، مثل او چنان باشد كه در قرآن آمده است ، قوله تعالى :  كَمَثَلِ الَّذِي يَنْعِقُ بِما لا يَسْمَعُ إِلَّا دُعاءً وَ نِداءً صُمٌّ بُكْمٌ عُمْيٌ فَهُمْ لا يَعْقِلُونَ  « 179 » ، اى ، داستان كافران چون داستان شبان است كه بانگ بر گوسفندان و ديگر بهايم زند و ايشان از آن بانگ جز آوازى و خواندنى نشوند ، كر و گنگ و كور باشند ، پس هيچ خبر ندارند . بل صاحب دل چون سخنى از حكمت بشنود در وى اثر كند .\r\nجعفر خلدى مىگفت كه مردى از خراسان بر جنيد آمد ، و جماعتى نزديك وى بودند ، و جنيد را پرسيد كه نزديك بنده ، ستاينده و نكوهندهء او كى يكسان شود ؟ يكى از پيران حاضر گفت : چون به بيمارستانش برند و دو بند بر وى نهند . جنيد گفت : اين از بابت تو نيست . پس روى بدان مرد آورد و گفت : چون به حقيقت بداند كه مخلوق است . پس آن مرد نعره‌اى بزد و بيهوش شد و جانش بيرون شد .\r\nسؤال اگر قرآن مفيد وجد باشد ، چرا مردم براى شنيدن سرود از قوالان [ 302 
  ] فراهم مىآيند ؟\r\nو بايستى كه آن جمعيت و وجد ايشان در حلقه‌هاى مقريان بودى نه در مجلسهاى مطربان ؟ و بايستى كه در هر جمعيتى و دعوتى قاريى را خواندندى نه قوالى را ؟ چه كلام خداى تعالى و تقدس به از سرود باشد .\r\nجواب بدان كه سرود وجد را بر انگيزنده‌تر از قرآن است از هفت وجه :\r\n\r\n\r\n","description":"","footnote":"\r\n( 177 ) يس 36 - 59 .\r\n( 178 ) قشعريره ، لرزه .\r\n( 179 ) بقره 2 - 171 .\r\n","page_name":" 644 ","page_number":652},
  {"content":"\r\n\r\nوجه اول آن كه همهء آيت‌هاى قرآن مناسب حال شنونده نباشد و شايستهء فهم او نبود . و حمل آن بر حالى كه ملابس آن است راست نيايد . چه هر كه بر او اندوهى يا شوقى يا پشيمانيى مستولى شود ، از كجا كه حال او مناسب قول حق تعالى باشد ؟ قوله تعالى :  يُوصِيكُمُ اللَّهُ فِي أَوْلادِكُمْ لِلذَّكَرِ مِثْلُ حَظِّ الْأُنْثَيَيْنِ  « 180 » ، و قوله :  وَ الَّذِينَ يَرْمُونَ الْمُحْصَناتِ  « 181 » ، و همچنين همهء آيت‌هايى كه در آن بيان احكام ميراث و طلاق و حدود و غير آن است . و محرك دلها نباشد مگر آن چه مناسب آن بود . اما بيتهايى كه شاعران نظم كرده‌اند تا حالهاى دلها را بيان كنند ، در فهم حال از آن به تكلفى حاجت نباشد . آرى هر كه را حالى غالب قاهر باشد كه غير خداى را در او جايى باقى نگذارد ، و با او بيداريى و ذكايى ثاقب باشد بدان معنيهايى كه افتد و از ألفاظ دور باشد ، هر چه شنود او را وجدى حاضر شود چنان كه در وقت شنيدن قول خداى - عز و جل :  يُوصِيكُمُ اللَّهُ فِي أَوْلادِكُمْ  ، حالت مرگ ، كه به وصيت محتاج گرداند ، اندر خاطر او آيد ، و آن چه هيچ آفريده‌اى را چاره نيست از آن كه مال و فرزند را - كه هر دو محبوب است او را از دنيا - براى ديگرى بگذارد و از هر دو ببرد ، پس ترس و جزع بر وى غالب شود . يا ذكر اللّه شنود و مجرد اسم از ما قبل و ما بعد او را مدهوش گرداند . يا رحمت خداى بر بندگان و مهربانى او بر خاطرش آيد ، بدانچه ميراث ايشان به ذات مقدس خود قسمت فرمود تا نظر رحمت در حيات و ممات ايشان شامل باشد ، پس گويد كه چون بعد از وفات ما براى فرزندان ما نظر فرموده است ، بى شك براى ما نظر فرمايد ، و اين حال رجا انگيزد و استبشار و شادى بار آرد . و يا از قول او و للذّكر مثل حظّ الانثيين در خاطرش آيد كه مرد را بر زن ترجيح فرموده است ، و اينكه فضل در آخرت مردانى را خواهد بود كه بازرگانى و خريد و فروخت ايشان را از ذكر خداى تعالى مشغول نگرداند ، و كسى كه غير خداى او را از خداى مشغول گرداند ، او بتحقيق از جملهء مردان نباشد ، بل از زنان بود ، پس بترسد كه محجوب ماند ، يا از نعمت آخرت كم نصيب‌تر بود ، چنان كه در مالهاى دنيا زنان كم نصيب‌تر از مردانند .\r\nو امثال اين وجد را بجنباند ، و ليكن در كسى كه او را دو صفت باشد : يكى حالت غالب قاهر مستغرق . دوم دريافت بليغ و بيدارى كامل تا از كارهاى قريب بر معانى بعيد متنبه شود ، و آن عزيز « 182 » باشد . پس براى آن به سرودى پناهند كه آن را لفظها باشد مناسب احوال تا انگيزش آن به زودى باشد .\r\n\r\n\r\n","description":"","footnote":"\r\n( 180 ) نساء 4 - 11 .\r\n( 181 ) نور 24 - 4 .\r\n( 182 ) عزيز ، نادر ، كمياب .\r\n","page_name":" 645 ","page_number":653},
  {"content":"\r\n\r\nو آمده است كه أبو الحسين نورى با جماعتى در دعوت رفته بود ، ميان ايشان مسأله‌اى رفت ، و أبو الحسين ساكت بود ، پس سر بر آورد و اين بيتها روايت كرد ، شعر :\r\n ربّ ورقاء هتوف في الضّحى * ذات شجو صدحت في فنن\r\nذكرت ألفا و دهرا صالحا * فبكت حزنا فهاجت حزني\r\nفبكائى ربّما ارّقها * و بكاها ربّما ارّقنى\r\nو لقد اشكوا فلا افهمها * و لقد تشكوا فلا تفهمنى\r\nغير انّى بالجوى اعرفها * و هي ايضا بالجوى تعرفني \r\nاى ، بسا كبوتر آواز دهنده‌اى كه در چاشتگاه با اندوه بر شاخ درخت بانگ كرد ، يار و روزگار نيك گذشته را ياد آورد پس از سر درد بگريست و بدان گريه غم من بر انگيخت ، پس گريهء من بسا كه وى را بىخواب كرد و گريهء او بسا كه مرا بيدار داشت ، و من بنالم و او را مفهوم نشود و او بنالد و مرا معلوم نگردد ، چنان كه من او را به درد دل مىشناسم او نيز مرا به درد دل مىداند .\r\nپس از آن در آن قوم كسى نماند كه نه برخاسته و وجد مىكرد ، و آن وجد از علمى نبود كه در آن خوض كرده باشند ، اگر چه علم جدّ و حق بود .\r\nوجه دوم آن كه بسيارى از مردمان قرآن را ياد دارند و بر سمعها و دلهاشان مكرر شده است . و هر چه براى اول بار شنيده شود اثر آن عظيم باشد ، و در بار دوم ضعف پذيرد ، و در بار سوم نزديك باشد كه به كليت ساقط شود . و اگر صاحب وجد غالب را تكليف كنند [ 303 
  ] كه بر سماع يك بيت ، على الدوام و بارهاى نزديك در زمان در روزى يا در هفته‌اى ، وى را وجد حاضر شود ، ممكن نگردد . و اگر به بيتى ديگر بدل كرده شود كه در نظم و لفظ غريب بود به اضافت « 183 » اول ، هر آينه آن را اثرى نو در دل پديد آيد و نفس را بجنباند ، اگر چه معنى يكى بود .\r\nو قارى نتواند كه در هر وقتى و هر دعوتى قرآن غريب خواند ، زيرا كه قرآن محصور است و زيادت بر آن ممكن نباشد ، و آن همه محفوظ و متكرر است . و بدين چه ياد كرديم صدّيق - رضى اللّه عنه - اشارت فرموده است ، چون اهل باديه را ديد كه مىآمدند ، پس قرآن مىشنيدند و\r\n\r\n\r\n","description":"","footnote":"\r\n( 183 ) به اضافت ، به نسبت .\r\n","page_name":" 646 ","page_number":654},
  {"content":"\r\n\r\nمىگريستند ، گفت : كنّا كما كنتم ثمّ قست قلوبنا ، اى ، ما نيز همچون شما بوديم ، اكنون دلهاى ما سخت شد . و گمان مبر كه دل صدّيق با قساوت‌تر از دل اجلاف عرب باشد ، و از دوستى خداى و دوستى كلام او خالىتر از دل ايشان ، و ليكن كثرت تكرر بر دل او قلت تأثر اقتضا كرد . چه محال است در عادات كه شنونده آيتى شنود كه پيش از آن نشنيده است و به سبب آن بگريد ، پس گريهء او بر آن بيست سال دايم ماند ، و او آن را باز مىگرداند و مىگريد ، و اول را از آخر تفاوتى نباشد ، مگر در آن چه غريب و نو بود .\r\nو هر نوى را لذتى است ، و هر تازه‌اى را صدمتى . و با هر مألوف انسى است كه مناقض صدمت باشد . و براى آن عمر - رضى اللّه عنه - قصد كرد كه مردم را از كثرت طواف منع فرمايد ، گفت : خشيت ان يأنس النّاس بهذا البيت ، اى ، ترسيدم كه مردمان با اين خانه انس گيرند . و مردمى كه به حج روند و خانهء خداى را اول بار بينند ، بگريند و نعره زنند ، و بسى بود كه بيهوش شوند ، چون چشم ايشان بر آن افتد ، و چون يك ماه به مكه مقيم شوند ، در نفس خود از آن حال اثرى نيابند .\r\nپس قوّال در هر وقتى بر انشاد بيتهاى غريب قادر بود ، و قارى در هر وقتى بر تلاوت آيتى غريب قادر نبود .\r\nوجه سوم آن كه وزن سخن را به ذوق شعر در نفس تأثير است . و آواز موزون خوش چون آواز ناموزون نيست . و وزن در شعر باشد نه در آيت . و اگر قوّال بيتى را به زحف « 184 » خواند يا در آن لحنى « 185 » كند يا از حد آن طريقت در لحن مايل شود ، دل مستمع مضطرب گردد و وجد و سماعش باطل شود ، و دلش به سبب عدم مناسبت نوميد شود . و چون طبع برمد ، دل مضطرب و مشوّش شود . پس وزن مؤثر است ، و براى اين شعر مطلوب است .\r\nوجه چهارم آن كه تأثير شعر موزون در نفس به لحنهايى كه آن را طرق و دستانات « 186 » خوانند مختلف شود . و اختلاف آن طريقه‌ها به مدّ مقصور و قصر ممدود باشد ، و به وقف در ميان كلمات ، و قطع و وصل در بعضى از آن . و اين تصرف در شعر جايز است ، و در قرآن جايز نيست\r\n\r\n\r\n","description":"","footnote":"\r\n( 184 ) زحف ، دور شدن از اصل ، هر تغيير غير مجاز در شعر ( تغييرات جايز را در شعر « زحاف » گويند ) .\r\n( 185 ) لحن ، خطا كردن در بيان اعراب كلمه .\r\n( 186 ) « راه » به معنى آهنگ و « دستان » به معنى پرده و سرود و نغمه است ، مصنف جمع آنها را « طرق و دستانات » آورده است ، كيمياى سعادت ( ج 1 - 494 ) .\r\n","page_name":" 647 ","page_number":655},
  {"content":"\r\n\r\nمگر تلاوت آن همچنان كه منزل شده است . پس قصر و مد و وقف و وصل و قطع در او به خلاف آن چه تلاوت اقتضا كند حرام است يا مكروه . و چون قرآن به ترتيل خوانند چنان كه منزل شده است ، اثرى كه سبب وزن لحنها باشد ساقط شود . و آن سببى مستقل است در تأثير ، اگر چه مفهوم نشود ، چنان كه در رود هاونى و شاهين و ساير آوازهاى نامفهوم .\r\nوجه پنجم آن كه لحنهاى موزون را به ايقاعات و آوازهاى ديگر كه موزون باشد ، بيرون « 187 » آواز حلق ، بدل كرده شود « 188 » ، چون زدن به قضيب « 189 » و دف و غير آن ، زيرا كه وجد ضعيف انگيخته نشود مگر به سبب قوى . و قوّت او نباشد مگر به مجموع اين سببهايى كه هر يك را در تأثير حظى است . و واجب آن است كه قرآن را از مثل اين قراين صيانت كرده شود . زيرا كه صورت اين نزديك عامهء خلق صورت لهو است ، و « 190 » قرآن همه جدّ است نزديك همهء خلق ، پس به جدّ محض آميخته نشود آن چه لهو باشد نزديك عوام ، و صورت او صورت لهو باشد نزديك خواص ، اگر چه در آن از آن رو ننگرند كه لهو است . بل قرآن را توقير بايد كرد ، و در جنابت و غير طهارت و بر شارعها نبايد خواند ، بل با طهارت بايد خواند در مجلس ساكن . و در هر حالى به حق حرمت قرآن قيام نتوان نمود . پس به سرود ، كه مستحق اين مراقبت و مراعات نباشد ، عدول كرده شود « 191 » . و براى اين در شب عروسى با خواندن قرآن دف نشايد زدن . و پيغامبر - صلّى اللّه عليه و سلم - در عروسى دف زدن فرموده است ، و گفته است : أظهروا النّكاح و اضربوا عليه بالدّف ، اى ، نكاح را ظاهر كنيد و بر آن دف بزنيد . و در روايتي ديگر : أظهروا النّكاح و لو بضرب الغربال ، اى ، نكاح را ظاهر كنيد اگر چه به زدن غربال باشد « 192 » . يا لفظى كه اين معنى آن است . و آن با شعر روا باشد . و براى آن چون پيغامبر - صلّى اللّه عليه و سلم - در خانهء ربيع بنت معوّذ رفت ، و نزديك او كنيزكى سرود مىگفت ، پس چون كنيزك پيغامبر را - صلّى اللّه عليه و سلم - بديد در [ 304 
  ] معرض سرود چنين گفت : و فينا نبىّ يعلم ما في غد . پيغامبر ( ص ) گفت : دعي هذا و قولى ما كنت تقولينه ، اى ، اين را بگذار و آن چه مىگفتى بگو . و اين گواهى دادن به نبوت است پيغامبر را - عليه السّلام - و پيغامبر او را از آن باز داشت و به سرودى كه لهو است باز گردانيد ،\r\n\r\n\r\n","description":"","footnote":"\r\n( 187 ) بيرون ، سواى .\r\n( 188 ) در كيمياى سعادت : الحان را نيز مدد بايد داد به آوازهاى ديگر تا اثر بيشتر كند ( ج 1 - 494 ) ، در نسخهء فيضيه ، در ترجمهء « تعضد و تؤكّد » « بدل كرده شود » آمده است ، شايد تصحيف باشد .\r\n( 189 ) قضيب ، ناى .\r\n( 190 ) در حالى كه .\r\n( 191 ) عدول كردن ، باز گشتن .\r\n( 192 ) غربال ، دف .\r\n","page_name":" 648 ","page_number":656},
  {"content":"\r\n\r\nزيرا كه مدح پيغامبر جدّ محض است ، پس آن را به صورت لهو نبايد پيوست . پس بدين موجب تقرير اين سببها ، كه سماع بدان محرك دلها شود ، متعذر گردد . پس در احترام واجب باشد كه از قرآن به سرود عدول كرده آيد « 191 » ، چنان كه بر آن كنيزك واجب بود كه از شهادت نبوت به سرود عدول نمايد .\r\nوجه ششم آن كه مغنّى گاهى بيتى گويد كه موافق حال شنونده نباشد ، پس او آن را كاره بود ، وى را از آن باز دارد ، و غير آن خواهد ، چه هر سخنى موافق هر حالى نباشد . و اگر در دعوت بر قارى جمع شوند ، بسى باشد كه آيتى خواند كه موافق حال ايشان نباشد . چه قرآن شفاى همه مردمان است بر اختلاف احوال . پس آيت‌هاى رحمت شفاى ترسكاران است ، و آيت‌هاى عذاب مغروران را شفاست ، و تفصيل آن دراز است . پس ايمن نتوان بود كه آن چه بخواند موافق حالها نباشد و نفس آن را كراهيت دارد و در خطر آن افتد كه سخن خداى را - عز و جل - كاره باشد ، از آن جا كه آن را از خود دفع نتوان كرد . پس احتراز از آن خطر حزمى بالغ و حقى واجب باشد ، چه از آن خلاص نيابد مگر بدان كه سخن را بر وفق حال خود حمل كند . و حمل كلام خداى تعالى جز بر آن چه خداى خواسته است روا نباشد . و حمل قول شاعر بر غير مراد او رواست ، پس در آن خطر كراهيت باشد يا خطر تأويل خطا ، براى موافقت حال . پس توقير كلام خداى تعالى و صيانت آن از غرض خود واجب بود . اين آن است كه در خاطر منقدح مىشود از علتها در آن چه مشايخ از سماع قرآن به سماع سرود منصرف شده‌اند .\r\nوجه هفتم است كه بو نصر سرّاج طوسى در عذر آن ياد كرده است . و آن وجه آن است كه قرآن كلام خداى تعالى و صفت اوست . و آن حق است ، و بشريت طاقت آن ندارد ، زيرا كه غير مخلوق است ، و صفتهاى مخلوق را طاقت آن نباشد . و اگر ذره‌اى از معنى و هيبت آن دلها را منكشف گردد هر آينه پاره پاره شود و بسوزد . و لحنهاى خوش مناسب طبعهاست ، و نسبت آن نسبت حظوظ است نه نسبت حقوق . و نسبت شعر نسبت حظوظ است . و چون لحنها و آوازها بدان لطيفه‌ها و اشارت‌ها پيوندد كه در بيتهاست ، بعضى از آن مانند بعضى باشد ، و به حظوظ نزديك‌تر بود و بر دلها سبك‌تر ، براى آن كه مخلوق به مخلوق ماند . و ما دام كه بشريت باقى باشد و ما به صفات و حظوظ خود باشيم ، به نغمه‌هاى حزين و آوازهاى خوش آسايش يابيم . و انبساط ما به مشاهدهء بقاى اين حظها به قصيده‌ها اولىتر از انبساط ما به كلام خداى تعالى كه صفت اوست\r\n\r\n\r\n","description":"","footnote":"\r\n( 191 ) عدول كردن ، باز گشتن .\r\n","page_name":" 649 ","page_number":657},
  {"content":"\r\n\r\nو از او ظاهر شده است و باز گشت آن به دو است . اين است حاصل مقصود از سخن و اعتذار او .\r\nو از أبو الحسين دراج - رحمة اللّه عليه - آمده است كه از بغداد قصد زيارت يوسف بن حسين رازى « 193 » كردم ، و چون به رى رسيدم [ از مردم سراغ خانهء او را گرفتم . همگنان مرا مىگفتند كه تو با آن زنديق چه كار دارى ؟ سخن مردم رى مرا چنان دلتنگ گردانيد كه عزيمت باز گشت كردم . آن گاه با خود گفتم : اين همه راه دراز را پيمودم براى ديدن وى ، كم از آن نباشد كه او را ببينم . پس همواره در جستجوى او بودم تا در مسجدى وى را يافتم در محراب نشسته ، و در پيش او رحلى « 194 » بود و بر آن رحل مصحفى كه در آن مىخواند . 
  ] « 195 » پس او را پيرى با بهاء و نيكو روى و خوب محاسن يافتم . بر وى سلام گفتم . روى به من آورد و گفت : از كجا مىآيى ؟\r\nگفتم : از بغداد . گفت : مقصودت چيست ؟ گفتم : مقصود من ديدن تو و سلام گفتن به تو است .\r\nگفت : اگر در بعضى از اين شهرها كسى تو را گفتى كه همين جاى مقام كن كه ما براى تو سرايى و كنيزكى بخريم ، آيا آن تو را از آمدن مانع بودى ؟ گفتم : حق تعالى مرا به چيزى از آن ابتلا نفرموده است ، و اگر ابتلا فرمودى ندانم كه چگونه بودمى . گفت : قولى دانى ؟ گفتم : دانم . گفت :\r\nبيار . و من اين بيتها آغاز كردم ، شعر :\r\n رأيتك تبنى دائما في قطيعتي * و لو كنت ذا حزم لهدّمت ما تبنى\r\nكأنّي بكم و اللّيت افضل قولكم * الا ليتنا كنّا ، إذ اللّيت لا يغنى \r\nديدم تو را كه پيوسته ميان ما بنياد جدايى مىافكنى ، اگر دورانديش بودم آن بنا را ويران مىكردم .\r\nشما را به ياد مىآورم در حالى كه بهترين سخن شما « كاشكى » بود ، اى كاش در زمان و مكانى\r\n\r\n\r\n","description":"","footnote":"\r\n( 193 ) از اين صوفى ، كه به سال 304 هجرى - يعنى پنج سال پيش از بردار شدن منصور حلاج - در گذشته ، در متون اسلامى سخنانى ارزنده بر جاى مانده است ، مانند : اگر خواستى بدانى كه مردى عاقل است يا احمق ، برايش از محال سخن بگو ، اگر پذيرفت ، بدان كه او احمق است ( الاعلام زركلى ) .\r\n( 194 ) در متن عربى احياء و در بيشتر كتابهاى عرفانى كه اين داستان در آنها روايت شده ، بجز رسالهء قشيريه ، تصحيفى رخ نموده ، يعنى « رحل قرآن » رجل خوانده شده و به « مرد » ترجمه گرديده است . مؤيد الدين محمد خوارزمى يا كاتب نسخهء او نيز از اين خطاى فاحش مصون نمانده و ترجمه‌اش چنين است : « . . . تا به مسجدى در رفتم و او در محراب نشسته بود و پيش او مردى و مصحفى در دست او و او مىخواند . . . » نسخهء خطى مدرسهء فيضيه .\r\n( 195 ) عبارت داخل قلاب بر اساس متن عربى و شرح زبيدى ترجمه شد ( خديوجم ) .\r\n","page_name":" 650 ","page_number":658},
  {"content":"\r\n\r\nبوديم كه به « كاشكى » نياز نبود . « 196 » پس مصحف پيش كردى « 197 » و همواره گريستى تا محاسن و جامهء او تر شدى ، تا به حدى كه مرا از بسيار گريستن او بر وى رحمت آمد . پس [ 305 
  ] گفت : اى پسركم ، اهل رى مرا ملامت مىكنند و مىگويند كه يوسف زنديق است . از نماز بامداد تا اين ساعت در اين مصحف مىخواندم ، يك قطره اشك از چشم من نچكيد ، و بدين دو بيت قيامت بر من قايم شد .\r\nپس دلها اگر چه سوختهء دوستى خداى تعالى باشد با يك بيت غريب از آن چيزى انگيزد كه خواندن قرآن نه انگيزد . و آن به سبب وزن شعر باشد ، و مشاكلهء « 198 » آن طبعها را . و براى آن كه شعر مشاكل طبع است ، آدمى بر نظم آن قادر آيد . و اما قرآن : نظم آن از أساليب سخن و منهاج آن بيرون است ، و براى آن عاجز كنندهء بشر است . در قوّت آدمى در نيايد بدانچه مشاكل طبع او نيست . و آمده است كه مردى بر اسرافيل « 199 » ، استاد ذو النون مصرى ، رفت ، او را « 200 » ديد كه انگشت بر زمين مىزد و بيتى مىسراييد . وى را گفت : چيزى دانى ؟ « 201 » گفت : نه . گفت : دل ندارى . و اين اشارتى است بدان كه هر كه دل دارد و طبع آن شناسد ، داند كه بيتها و نغمه‌ها آن را بجنباند ، جنبانيدنى كه در غير آن يافته نشود ، پس طريق جنبانيدن را تكلف نمايد به آواز خود يا به آواز ديگرى .\r\nو ما حكم « مقام اول » در فهم شنيده‌ها و حمل آن ياد كرديم . و حكم « مقام دوم » در وجدى كه در دل يافته شود ياد كرده آمد . پس اكنون « اثر وجد » را ياد كنيم ، اى ، آن چه از آن بر ظاهر مترشح شود از نعره و حركت و دريدن جامه و غير آن .\r\n\r\nمقام سوم از سماع در اين مقام از آداب ظاهر و باطن سماع\r\n( 1 ) و آن چه از جملهء اسباب و آثار وجد ستوده باشد و آن چه\r\n\r\n\r\n","description":"","footnote":"\r\n( 196 ) ترجمهء شعر عربى از خديوجم . در شرح زبيدى : ( ثم قال لي أ تحسن شيئا من القول ) المناسب للحال ؟ ( فقلت له نعم .\r\nفقال هات . فابتدأت فقلت ) : رأيتك يدنيني إليك تباعدي - فباعدت نفسي في ابتغاء التقرب - ( رأيتك تبنى دائما في قطيعتي - و لو كنت ذا حزم لهدمت ما تبنى ) . و في بعض النسخ « دائبا » . و هكذا هو في الرسالة ، اى مجدا . و القطيعة :\r\nالمفاجاة و المهاجرة . و الحزم : العقل . و التهديم - مبالغة الهدم - أشار به إلى « ان العبد يشتغل في اكثر عمره به غير ربه و ما خلق له » ( 6 - 560 ) .\r\n( 197 ) پيش كردن ، برهم نهادن ، بستن .\r\n( 198 ) مشاكله ، موافقت ، مجانست .\r\n( 199 ) در شرح زبيدى : اسرائيل .\r\n( 200 ) آن مرد را .\r\n( 201 ) در عربى : هل تحسن ان تترنم بشيء ؟\r\n","page_name":" 651 ","page_number":659},
  {"content":"\r\n\r\nنكوهيده باشد ياد كنيم . اما آداب وجد پنج است :\r\nاول رعايت وقت و جاى و ياران . جنيد گفته است كه سماع به سه چيز محتاج است ، و الا نبايد شنيد : زمان و مكان و اخوان . و معنى اين سخن آن است كه در مشغول شدن بدان ، در وقت حضور طعامى يا قيام خصومتى « 202 » يا نمازى يا صارفى ديگر از صوارف « 203 » ، با اضطراب دل ، در آن فايده‌اى نباشد . و معنى رعايت زمان اين است . پس حال فراغ رعايت بايد كرد .\r\nاما مكان باشد كه شارع عام بود ، يا موضعى كه هيئت و صورت آن مكروه باشد ، يا در آن سببى باشد كه دل را مشغول گرداند ، پس از آن دور بايد بود .\r\nاما برادران : سبب رعايت ايشان آن است كه اگر ناجنسى حاضر شود كه سماع را منكر بود و در ظاهر متزهد و از لطايف دلها مفلس ، در مجلس گران باشد و دل به دو مشغول گردد . و همچنين چون متكبرى از اهل دنيا - كه حاجت باشد به مراقبت و مراعات او - حاضر شود ، يا متكلفى از اهل تصوف كه در اظهار وجد و رقص و دريدن جامه مرايى باشد - و آن همه تشويشات است - پس چون اين شرطها مفقود باشد ، ترك سماع اولى . و مستمع را نظر در اين شرطهاست .\r\nو السلام .\r\nأدب دوم نظر حاضران . كه چون گرد بر گرد شيخ مريدانى باشند كه سماع ايشان را زيان دارد ، نبايد كه در حضور ايشان بشنود . و اگر بشنود بايد كه ايشان را به شغلى ديگر مشغول كند . و مريدانى كه ايشان را از سماع ضرر باشد سه قسم‌اند .\r\nاول كم درجه‌تر . آن كس است كه از اين راه جز عملهاى ظاهر نداند ، و او را ذوق سماع نباشد . پس مشغول شدن او به سماع مشغول شدنى باشد به ما لا يعنى . چه او از اهل لهو نيست تا به لهو مشغول شود ، و از اهل ذوق نيست تا به ذوق سماع راحت يابد . پس بايد كه به ذكر يا به خدمتى مشغول شود و الا او را تضييع روزگار بود .\r\nدوم آن كه ذوق سماع دارد ، و ليكن هنوز در او حظوظ نفسى باشد ، و به شهوات و صفات بشريت\r\n\r\n\r\n","description":"","footnote":"\r\n( 202 ) در شرح زبيدى : حطام ( 6 - 561 ) .\r\n( 203 ) يعنى مانعى ديگر از موانع ( زبيدى ) .\r\n","page_name":" 652 ","page_number":660},
  {"content":"\r\n\r\nالتفاتى داشته باشد ، و هنوز چنان منكسر نشده باشد كه از غايلهء آن ايمن تواند بود . و بسى بود كه سماع از او داعيهء لهو و شهوت بر انگيزد ، و راه او ببرد ، و از تحصيل كمال مانع شود .\r\nسوم آن كه شهوت او شكسته شده باشد ، و از غايلهء آن ايمنى حاصل آمده ، و بصيرت او منفتح گشته ، و دوستى خداى تعالى بر دل او غالب شده ، و ليكن ظاهر علم به اتقان نياموخته ، و نامها و صفتهاى خداى تعالى و آن چه در حق او جايز باشد يا مستحيل ندانسته . و چون در سماع بر وى گشاده شود ، او در حق خداى تعالى مسموع را حمل كند بر چيزى كه روا باشد و روا نباشد . پس ضرر او از آن خاطرها كه كفر اعظم است بيش از نفع سماع باشد .\r\nسهل گفت : هر وجدى كه كتاب و سنت شاهد آن نيست باطل است . و سماع مثل اين كس را روا نباشد . و كسى را كه دل او هنوز از دوستى دنيا و شهوت مدح و ثنا ملوث باشد ، و كسى را كه براى لذت و خوش آمد طبع سماع شنود ، و آن عادت وى را غالب شود و از عبادت و رعايت دل مانع آيد و [ 306 
  ] از راه باز ماند ، هم روا نبود . و سماع جاى شخشيدن « 204 » دم است ، پس ضعفا را از آن نگاه بايد داشت .\r\nجنيد گفت كه ابليس را به خواب ديدم و از او پرسيدم كه بر اصحاب ما به چيزى دست يا بى ؟ گفت : آرى ، در دو وقت : وقت سماع ، و وقت نظر ، كه من بدين دو سبب بر ايشان درآيم ، پس يكى از مشايخ گفت كه اگر من او را بديدمى گفتمى كه حماقت تو بى اندازه است ، زيرا كسى كه چون بشنود از او شنود ، و چون بنگرد در او نگرد ، چگونه بر او دست يا بى ؟ جنيد گفت : راست گفتى .\r\nأدب سوم آن كه گوش به قول گوينده دارد ، و دل حاضر آرد ، و به جايها ننگرد ، و از نگريستن در روى مستمعان و آن چه از احوال وجد بر ايشان ظاهر شود احتراز كند ، و به نفس خود و مراعات و مراقبت آن چه حق تعالى از رحمت خود بر وى گشاده گرداند مشغول گردد ، و از هر حركتى كه اصحاب را مشوّش كند تحفّظ نمايد ، بل ظاهر را ساكن نشاند و اطراف را آرميده دارد ، و از سرفيدن و يازيدن « 205 » و رقص محترز باشد ، چشم پيش انداخته نشيند ، چنان كه در انديشه‌اى نشيند كه دل در او مستغرق بود ، و از دست زدن و رقص كردن و ديگر حركتها بر وجه تصنع و تكلف و ريا تماسك نمايد ، و سخنى كه از آن چاره باشد در ميان قول نگويد . و اگر وجد غلبه كند و\r\n\r\n\r\n","description":"","footnote":"\r\n( 204 ) شخشيدن ، لغزيدن .\r\n( 205 ) يازيدن ، خميازه كشيدن .\r\n","page_name":" 653 ","page_number":661},
  {"content":"\r\n\r\nبى اختيار وى را بجنباند ، در آن معذور بود و ملامت بر او راه نيابد . و چون اختيار بر او باز آمد به سكونت و آرام باز گردد . و از شرم آن چه گويند كه وجد او به زودى منقطع شد ، آن را دايم نگرداند . و از بيم آن چه گويند كه دلش با قساوت است ، صفا و رقتى ندارد ، اظهار وجد نكند .\r\nآمده است كه جوانى با جنيد مصاحب بود ، و چون چيزى از ذكر شنيدى نعره‌اى زدى .\r\nجنيد - رحمة اللّه عليه - روزى وى را گفت كه اگر بار ديگر چنين كنى صحبت من از تو منقطع شود . پس او نفس خود را ضبط كردى تا به حدى كه از هر موى او قطره‌اى آب بچكيدى و نعره نزدى . گويند كه روزى از شدت ضبط نفس خود خفه شد ، پس نعره‌اى زد و دلش پاره پاره شد و به رحمت حق پيوست .\r\nو آمده است كه موسى - صلوات و سلامه عليه - در بنى اسرائيل قصه مىگفت ، پس يكى از ايشان جامهء خود پاره كرد ، حق تعالى به موسى وحى فرستاد كه وى را بگوى : براى من دل پاره كن نه جامه .\r\nو أبو القاسم نصرآبادى بو عمرو جنيد را گفت كه من مىگويم : چون قوم فراهم آيند و با ايشان قوالى باشد كه قولى گويد ، به از آن كه غيبت كنند . بو عمرو گفت : ريا در سماع بتر از غيبت سى ساله باشد يا مانند آن . و ريا در سماع آن است كه شخص از خود حالى نمايد كه در او نباشد .\r\nسؤال كسى كه سماع دل او را بجنباند و در ظاهرش اثر نكند ، او فاضل‌تر ، يا كسى كه بر او اثر آن ظاهر شود ؟\r\nجواب بدان كه ظاهر ناشدن گاهى از ضعف واردى باشد كه ظاهر شود ، و آن نقصان است . و گاهى با آن چه در باطن وجد را قوّت بود ، و ليكن به سبب كمال ضبط جوارح ظاهر نشود ، و آن كمال است . و گاهى چنان باشد كه [ حال 
  ] وجد ملازم و مصاحب او بود در همهء احوال ، پس سماع را مزيد تأثير پيدا نيايد ، و آن غايت كمال است . چه صاحب وجد را در غالب احوال وجد او دايم نباشد . پس كسى كه در وجد دايم باشد ، او مرابط حق باشد و ملازم عين شهود . پس اين طوارق « 206 » احوال وى [ را 
  ] نگرداند . و دور نباشد كه قول صديق - رضى اللّه عنه : كنّا كما كنتم ثمّ\r\n\r\n\r\n","description":"","footnote":"\r\n( 206 ) طوارق ( ج طارقه ) ، حوادث ، بلاها .\r\n","page_name":" 654 ","page_number":662},
  {"content":"\r\n\r\nقست قلوبنا اشارتى باشد بدين ، اى ، دلهاى ما قوى شد و محكم گشت ، و در همهء حالها ملازمت وجد مىتواند . پس ما دايم در سماع معانى قرآنيم ، و قرآن در حق ما نو نمىشود ، و تازه نمىباشد تا ما بدان اثر پذيريم .\r\nپس قوّت وجد محرّك است ، و قوّت عقل و تماسك ضابط ظواهر باشد ، كه يكى ديگرى را غالب شود ، يا از جهت سختى قوّت يا از جهت ضعف آن چه مقابل آن است ، و نقصان و كمال به حسب آن باشد . و گمان مبر كه آن كس كه خود را بر زمين مىافكند وجدش كامل‌تر است از آن كه آرام نشسته ، بل بسيار آرام سر به زير افكنده باشد كه وجدش از آن كه اضطراب مىكند كامل‌تر است . زيرا جنيد در بدايت خود به وقت سماع حركت كردى ، پس چنان شد كه نجنبيدى .\r\nاو را از اين حال بپرسيدند ، گفت ، قوله تعالى :  وَ تَرَى الْجِبالَ تَحْسَبُها جامِدَةً وَ هِيَ تَمُرُّ مَرَّ السَّحابِ صُنْعَ اللَّهِ الَّذِي أَتْقَنَ كُلَّ شَيْءٍ  « 207 » ، اى ، كوه‌ها را بينى ، چنان پندارى كه ايستاده و با قرار است و آن چون أبر مىرود .\r\nمترجم مىگويد كه اين بدان باشد كه هر چيزى كه در غايت بزرگى بود ، يا عددش در غايت نهايت بسيارى ، اگر چه برود بيننده آن را ايستاده پندارد ، بدانچه در باصرهء وى هم آن يك نقش متوهم ماند . خداى - عز و جل - راست اين صنع كه هر چيزى را محكم و متقن آفريد .\r\nو اين اشارتى است بدانچه دل مضطرب و گردان است در ملكوت و جوارح در ظاهر ساكن و آرميده .\r\nو أبو الحسن « 208 » محمد بن [ 307 
  ] احمد گفت : به بصره با سهل عبد اللّه شصت سال صحبت كردم ، او را نديدم كه به چيزى متغير شدى با آن چه او ذكر يا قرآن بشنيدى ، و چون آخر عمر او شده بود ، مردى پيش او اين آيت بخواند :  فَالْيَوْمَ لا يُؤْخَذُ مِنْكُمْ فِدْيَةٌ  ، الآية « 209 » ، او را ديدم كه بلرزيد و نزديك بود كه در افتد ، و چون به حال خود باز آمد ، او را از آن پرسيدم گفت : آرى اى دوست ، ضعيف شديم . و يك بار قول حق تعالى :  الْمُلْكُ يَوْمَئِذٍ الْحَقُّ لِلرَّحْمنِ  « 210 » بشنيد ، مضطرب شد ، ابن سالم كه از اصحاب او بود از او بپرسيد ، گفت : ضعيف شدم . وى را گفتند : اگر اين از ضعف است ، پس قوّت حال چه بود ؟ گفت : آن كه هيچ واردى پيش او نه آيد كه نه او به قوّت حال آن را\r\n\r\n\r\n","description":"","footnote":"\r\n( 207 ) نحل 27 - 88 .\r\n( 208 ) و الصواب : ابو الحسين ( زبيدى ) .\r\n( 209 ) حديد 57 - 15 .\r\n( 210 ) فرقان 25 - 26 .\r\n","page_name":" 655 ","page_number":663},
  {"content":"\r\n\r\nفرو برد . پس واردات اگر چه قوى باشد وى را نتواند گردانيد .\r\nو سبب قدرت بر ضبط ظاهر با وجود وجد آن است كه حالها در ملازمت شهود متساوى باشد ، چنان كه سهل گفت كه حال من پيش از نماز و بعد از آن يكى است . زيرا كه مراعى دل است در همهء حالها به ذكر با خداى حاضر ، پس همچنين پيش از سماع و پس از آن يكسان باشد ، چه وجد او دايم بود و تشنگى او متصل و شرب او مستمر ، چنان كه سماع در زيادت آن تأثير نكند . و چنان كه آمده است كه ممشاد دينورى بر جماعتى مطّلع شد « 211 » كه ميان ايشان قوّالى بود ، و ايشان خاموش شدند . گفت : باز گرديد بدانچه در آن بوديد ، چه اگر ملاهى دنيا در گوش من جمع كنند ، همت مرا مشغول نكند و بعضى درد مرا شفا ندهد . و جنيد - رضى اللّه عنه - گفت : نقصان وجد با فضل علم زيان ندارد ، و فضل علم تمام‌تر از فضل وجد باشد .\r\nسؤال مثل اين كس چرا در سماع حاضر شود ؟\r\nجواب بدان كه طايفه‌اى از ايشان در پيرى سماع بگذاشته‌اند . و در آن حاضر نشدندى مگر به نادر ، براى مساعدت برادرى از برادران و شاد گردانيدن او . و روا كه براى آن حاضر شدندى تا اصحاب كمال قوّت او بشناسند ، و بدانند كه كمال در وجد ظاهر نيست ، و ضبط ظاهر را از او بتكلف بياموزند ، اگر چه در طبع شدن آن به دو اقتدا نتوانند كرد . و اگر حضور ايشان با غير ابناى جنس اتفاق افتد ، به تن‌ها با ايشان باشند نه به دلها و باطنها ، چنان كه بى سماع با ناجنسان بنشينند به سببهاى عارض كه جلوس با ايشان آن اقتضا كند . و بعضى از آن جماعت كه ترك سماع از ايشان منقول است ، و بديشان گمان آن بودى كه آن را كراهيت داشتندى ، سبب ترك ايشان بى نيازى بوده از سماع ، بدانچه ياد كرديم . و بعضى ديگر از زاهدان بودند و حظى روحانى از سماع نداشتند ، و از اهل لهو نيز نبودند . پس ترك آن كردند كه به ما لا يعنى مشغول نشوند . و بعضى براى آن كه برادران نداشتند ، سماع را بگذاشتند . و بعضى از ايشان را گفتند :\r\nچرا سماع نكنى ؟ گفت : از كى و با كى ؟\r\nأدب چهارم آن كه بر نخيزد و به گريه آواز بلند نكند ، در حالى كه ضبط نفس خود تواند ، و ليكن اگر رقص كند يا از خود گريه نمايد ، مباح باشد چون قصد ريا ندارد . زيرا كه تباكى « 212 » اندوه آرد ،\r\n\r\n\r\n","description":"","footnote":"\r\n( 211 ) اطلاع ، أشراف ، ديده‌ور شدن ، متوجه شدن .\r\n( 212 ) تباكى ، گريهء دروغى ، وانمود كردن به گريستن .\r\n","page_name":" 656 ","page_number":664},
  {"content":"\r\n\r\nو رقص سبب تحريك شادى و نشاط است . و هر شادى كه مباح است تحريك آن رواست . و اگر حرام بودى عايشه - رضى اللّه عنها - به حبشيان ننگريستى با پيغامبر - صلّى اللّه عليه و سلم - در حال پاى كوفتن ايشان . و اين لفظ عايشه ( رض ) است در بعضى روايتها .\r\nو روايت كرده‌اند كه طايفه‌اى از صحابه به سبب شاديى كه به ايشان رسيده است برجسته‌اند . و آن در قصهء دختر حمزه « 213 » است كه چون على بن ابى طالب و برادرش جعفر وزيد حارثه به جهت سرپرستى وى خصومت كردند و در تربيت و كفايت وى مشاجره نمودند ، پيغامبر - صلّى اللّه عليه و سلم - قال لعلى « أنت منّى و انا منك » ، فحجل علىّ ، و قال لجعفر « أشبهت خلقى و خلقى » ، فحجل جعفر وراء حجل علىّ ، فقال لزيد « أنت أخونا و مولانا » ، فحجل وراء حجل جعفر ، ثمّ قال ( ص ) :\r\nهي لجعفر ، لانّ خالتها تحته ، و الخالة والدة ، اى ، على ( ع ) را گفت « تو از منى و من از تو » ، على از شادى برجست ، و جعفر را گفت « تو در خلقت و خوى مرا مانى » ، جعفر بيش از على بر جست ، و زيد را گفت « تو برادر مايى و دوست مايى » ، او زيادت از جعفر برجست ، پس گفت : اين دختر جعفر را باشد ، زيرا كه خالهء دختر در حكم نكاح اوست ، و خاله مادر بود .\r\nو در بعضى روايتها آمده است كه عايشه را گفت ( ص ) : أ تحبّين ان تنظرى إلى زفن الحبشة ؟\r\nاى ، خواهى كه رقص حبشيان را بينى ؟ و « زفن » و « حجل » رقص را گويند ، و آن از شادى و شوق بود . و حكم آن حكم انگيزندهء آن بود ، يعنى اگر شادى ستوده باشد و رقص آن را زيادت كند و مؤكد گرداند ، رقص هم ستوده باشد ، و اگر مباح باشد ، آن هم مباح بود ، و اگر نكوهيده باشد ، آن هم نكوهيده باشد .\r\nآرى ، اعتياد آن به مناصب بزرگان و جماعتى كه [ 308 
  ] مقتدى باشند لايق نبود ، زيرا كه در اكثر آن لهو و لعب باشد . و چيزى كه صورت آن در چشم مردمان بازى بود ، مقتدى بايد كه از آن دور بود ، تا در چشم ايشان حقير نشود ، و به سبب آن مردم ترك اقتدا نگيرند .\r\nو اما در پاره كردن جامه رخصت نيست ، مگر وقتى كه كار آن از اختيار بيرون شود . و دور نباشد كه وجد بر كسى چنان غالب شود كه جامهء خود را پاره كند و او نداند ، به سبب آن كه مستى وجد بر او غالب شده باشد ، يا داند و ليكن چون مضطر مىباشد كه ضبط نفس خود نتواند ، و\r\n\r\n\r\n","description":"","footnote":"\r\n( 213 ) حمزة بن عبد المطلب .\r\n","page_name":" 657 ","page_number":665},
  {"content":"\r\n\r\nصورت او صورت مكروه باشد . يا آن كه او را در حركت و دريدن جامه متنفّسى « 214 » باشد ، پس مضطر باشد بدان ، چنان كه بيمار به ناليدن . و اگر او را بر آن ، صبر تكلف فرمايند ، نتواند گذاشت « 215 » با آن كه فعل اختيارى است . و نه هر فعلى كه حصول آن به ارادت است او آن را بتواند گذاشت « 216 » . و اگر او نفس خود را تكليف كند كه يك ساعت تنفس خود را نگاه دارد ، از باطن خود مضطر شود كه تنفس اختيار كند . پس نعره زدن و دريدن جامه همچنين باشد . و اين را به تحريم صفت نكنند ، كه پيش سرىّ سقطى - رحمة اللّه - حديث وجدى غالب رفت ، گفت : آرى باشد كه روى او را به شمشير بزنند و او نداند . و در اين سخن با وى مراجعت كردند و بعيد شمردند كه تا اين حد برسد . او اصرار نمود كه بدين حد برسد .\r\nسؤال چه فرمايى در آن چه صوفيان جامه‌هاى نو پاره مىكنند و پس از آرميدن وجد و فارغ شدن از سماع ، ايشان پاره‌ها را خرد مىكنند و هر كس را قطعه‌اى مىدهند ، و آن را خرقه مىخوانند ؟\r\nجواب بدان كه آن مباح است ، چون پاره‌ها را مربع كنند كه آن پيوند جامه‌ها و سجاده‌ها را بشايد ، چه كرباس پاره پاره كرده مىشود تا از او پيراهن دوخته مىآيد . و آن تضييع نيست ، زيرا كه پاره كردن براى غرضى است . و همچنين پيوند جامه‌ها امكان ندارد مگر به پاره‌هاى خرد ، و آن مقصود است . و تفرقه بر جمع براى آن است تا آن خير مقصود عام شود ، پس اين مباح است . و هر مالكى را رسد كه كرباس خود را صد پاره كند و به صد درويش دهد ، و ليكن بايد كه پاره‌ها چنان باشد كه از آن در پيوندها منفعت توان گرفت . و ممنوع در سماع چنان است كه جامه چنان پاره كند كه بعضى از آن باطل شود ، چنان كه از آن منفعت نتوان گرفت . و آن تضييع محض است و به اختيار روا نباشد . و السلام .\r\nأدب پنجم موافقت قوم است در برخاستن . چون يكى از ايشان بى اختيار برخيزد در وجد صادق بى ريا و تكلف ، يا به اختيار برخيزد بى اظهار وجد ، و مردمان براى او برخيزند ، پس چاره نباشد از موافقت ، و آن از آداب صحبت است . و همچنين اگر معتاد طايفه‌اى آن باشد كه دستار از سر بنهند براى موافقت صاحب وجد چون دستار او از سرش بيفتد ، يا جامه بيرون كشند چون جامهء\r\n\r\n\r\n","description":"","footnote":"\r\n( 214 ) متنفّس ، تنفس ، آسايش .\r\n( 215 ) گذاشتن ، ترك كردن .\r\n( 216 ) گذاشتن ، ترك كردن .\r\n","page_name":" 658 ","page_number":666},
  {"content":"\r\n\r\nاو به دريدن از وى بيفتد . پس موافقت در اين كارها از نيكويى صحبت و عشرت بود ، چه مخالفت كردن موحش است . و هر قومى را رسمى است . و چاره نيست از زندگانى كردن با مردمان به خويهاى ايشان ، چنان كه در خبر آمده است ، خاصه خويهايى كه در آن حسن عشرت و مجاملت باشد ، و شاد گردانيدن دلها به مساعدت .\r\nو اگر كسى گويد كه اين بدعتى است كه در صحابه نبوده است ، گوييم : كل آن چه ما به اباحت آن حكم كنيم از صحابه منقول نيست . و محذور بدعتى باشد كه بر دارندهء سنتى باشد . و از چيزى از اين كارها نهى نيامده است . و ايستادن « 216 » در وقت آمدن در آينده « 217 » از عادت عرب نبوده است ، بل صحابه براى پيغامبر - عليه السّلام - در بعضى حالها برنخاستندى - چنان كه انس روايت كرده است - و ليكن چون نهى عام در آن نيامده است ، نمىگوييم در آن باكى است در شهرهايى كه معتاد است كه هر در آينده را به قيام اكرام كنند . چه قصد از آن احترام است و اكرام ، و شاد كردن دلى بدان . و همچنين ديگر انواع موافقت ، چون مقصود از آن خوشدلى كسى باشد ، يا مصطلح جماعتى بود در مساعدت ، باكى نباشد . بل نيكوتر موافقت بود ، مگر در چيزى كه در آن نهى آمده باشد كه قابل تأويل نبود .\r\nو از أدبها يكى آن است كه فقير براى رقص با قوم برنخيزد چون رقص او را گران شمرند ، و حالهاى ايشان بر ايشان مشوش نگرداند . چه رقص بى اظهار تواجد مباح است . و متواجد آن باشد كه جمع را از او اثر تكلف پيدا آيد . و كسى كه از سر صدق برخيزد ، طبعها او را گران نشمرد . چه حال حاضران - چون ارباب دل باشند - محك صدق و تكلف است [ 309 
  ] .\r\nيكى را از وجد صحيح پرسيدند ، گفت : صحت وجد آن باشد كه دلهاى واجدان آن را قبول كنند ، چون اشكال باشند نه أضداد .\r\nسؤال چگونه است كه طبعها از رقص مىرمد ، و در وهمها مىآيد كه آن باطل است و لهو و مخالف دين ، و هيچ صاحب جدّى در دين آن را نبيند كه نه انكار كند ؟\r\nجواب بدان كه جدّى زيادت از جدّ پيغامبر - صلّى اللّه عليه و سلم - نباشد ، و او حبشيان را ديد كه در مسجد پاى مىكوفتند و انكار نفرمود ، براى آن كه در وقتى بود كه در آن لايق باشد ، و آن عيد است ، و از قومى كه با اين كار مناسبت دارند ، و آن حبشيان‌اند .\r\n\r\n\r\n","description":"","footnote":"\r\n( 216 ) ايستادن ، برخاستن .\r\n( 217 ) در آينده ، وارد شونده .\r\n","page_name":" 659 ","page_number":667},
  {"content":"\r\n\r\nآرى ، نفرت طبعها از آن براى آن است كه در غالب به لهو و لعب مقرون باشد . و لهو و لعب مباح است ، و ليكن عوام را از زنگيان و حبشيان ، و مكروه است ارباب مناصب را ، زيرا كه بديشان لايق نيست . و آن چه مكروه باشد براى آن كه لايق به منصب صاحب منصب نيست ، روا نباشد كه آن را به تحريم صفت كنند . چه اگر كسى از درويشى خيرى خواهد و آن درويش گرده‌اى يا نيم من از نان به وى دهد ، طاعتى مستحسن باشد . و اگر از پادشاهى عطا خواهد و آن پادشاه گرده‌اى يا نيم من نان دهد ، نزديك همهء مردمان منكر باشد ، و در تواريخ اخبار در جملهء مساوى او نبشته شود ، و اعقاب و أشياع « 218 » او را بدان سرزنش بود . و مع ذلك روا نباشد كه آن را حرام گويند ، زيرا كه از آن روى كه دادن نان است درويشى را خوب است ، و از آن روى كه به اضافت منصب او چون منع است به اضافت درويش ، مستقبح است .\r\nپس همچنين رقص و آن چه در منزلت آن باشد از مباحات است . و مباحات عوام سيئات أبرار است ، و حسنات أبرار سيئات مقربان . و ليكن اين از روى التفات است به منصبها . و اما چون در نفس او نگريسته شود واجب باشد كه حكم كرده آيد كه در نفس او تحريمى نيست .\r\nو از تفصيل سابق بيرون آمد كه سماع : حرام محض باشد ، و مباح باشد ، و مستحسن باشد ، و مكروه باشد .\r\nاما حرام بيشتر مردم راست از جوانان و كسانى كه شهوت دنيا برايشان غالب باشد ، و سماع از ايشان نجنباند مگر آن چه بر دلهاى ايشان غالب بود از صفتهاى نكوهيده .\r\nو اما مكروه كسى را كه در صورت مخلوقان حمل نكند ، و ليكن در بيشتر وقتها آن را عادت سازد بر سبيل لهو .\r\nو اما مباح كسى را كه در آن حظى نبود جز تلذذ به آواز .\r\nو اما مندوب كسى را كه غالب بر او دوستى حق تعالى باشد ، و سماع از او نجنباند مگر صفتهاى ستوده را . و اللّه اعلم .\r\n\r\n\r\n","description":"","footnote":"\r\n( 218 ) أشياع ، پيروان .\r\n","page_name":" 660 ","page_number":668},
  {"content":"\r\n\r\n\r\nكتاب امر معروف و نهى منكر\r\n( 1 ) و اين نهمين كتاب است از « ربع عادات » از كتب احياى علوم دين شامل چهار باب :\r\nباب اول در واجب شدن امر معروف و نهى منكر و فضيلت آن باب دوم در اركان امر معروف و شروط آن باب سوم در مجارى منكرات مألوفه در عادات باب چهارم در امر معروف و نهى منكر بر اميران و پادشاهان\r\n\r\n","description":"","footnote":"","page_name":" 661 ","page_number":669},
  {"content":"\r\n . \r\n","description":"","footnote":"","page_name":" 662 ","page_number":670},
  {"content":"\r\n\r\nبسم اللّه الرّحمن الرّحيم حمد متواتر و ثناى متوالى خداوند جهان را كه مطالع كتابها آراسته نشود جز به حمد و ثناى او ، و بدايع نعمتها خواسته نيايد جز از كرم و عطاى او . و درود بر محمد مصطفى خاتم رسل و سيد انبيا و بر خاندان مجتبى و ياران مرتضاى او .\r\nبدان كه حق تعالى امر معروف و نهى منكر را در دين ركنى بزرگتر نهاده است . و آن مهمى است كه خدا همهء انبيا را براى آن فرستاده . و اگر بساط او در نوشته شود و علم و عمل آن فرو گذاشته آيد ، نبوت معطل باشد و ديانت نيست گردد و فترت عام شود و ضلالت شمول گيرد و جهالت شيوع پذيرد و نايرهء بى سامانى و فساد نيارامد و به خراب بلاد و هلاك عباد انجامد ، اگر چه بدان هلاك شاعر نشويم تا روز قيامت . و بود آن چه از بودن آن ترسان بوديم -  إِنَّا لِلَّهِ وَ إِنَّا إِلَيْهِ راجِعُونَ  . چه علم و عمل آن مندرس است ، و حقيقت و رسم آن منطمس ، و مداهنهء خلق بر دلها غالب ، و مراقبت خالق از آن به كليت ذاهب ، و مردمان روى به متابعت شهوت و هوى نهاده‌اند و چون ستوران [ 310 
  ] در چرا خوار افتاده ، و در بسيط زمين مؤمنى صادق نمانده باشد كه ملامت ملامت كنندگان وى را دامن نگيرد و آتش حميت دين در دل وى اشتعال نپذيرد .\r\nپس كسى كه در تلافى اين فترت تشمّر نمايد و در بستن اين رخنه سعى فرمايد تا اين سنت را زنده دارد و روى به تحمل أعباء آن آرد ، به [ احياء 
  ] سنتى مخصوص باشد كه روزگار آن را بميرانيده است ، يا به قربتى متفرد گردد كه رفعت آن درجات ديگر قربتها پست گردانيده است . و ما علم آن را در چهار باب شرح كنيم . ان شاء اللّه العزيز :\r\n\r\n","description":"","footnote":"","page_name":" 663 ","page_number":671},
  {"content":"\r\n\r\nباب اول در واجب شدن امر معروف و نهى منكر و فضيلت آن باب دوم در اركان امر معروف و شروط آن باب سوم در مجارى آن و بيان منكرات كه در عادت مردمان مألوف شده است باب چهارم در امر معروف و نهى منكر بر اميران و پادشاهان\r\n\r\n","description":"","footnote":"","page_name":" 664 ","page_number":672},
  {"content":"\r\n\r\n\r\nباب اول در واجب شدن امر معروف و نهى منكر و فضيلت آن و مذمت در فرو گذاشت و تضييع آن\r\n( 1 ) اما دليل بر وجوب آن ، بيرون آن چه اجماع امت بر وجوب آن منعقد شده است و عقلهاى سليم بدان اشارت فرموده ، آيات و اخبار و آثار بدان دلالت مىكند .\r\n\r\nاما آيات\r\n( 2 ) سخن خداى تعالى است ، قوله تعالى :  وَ لْتَكُنْ مِنْكُمْ أُمَّةٌ يَدْعُونَ إِلَى الْخَيْرِ وَ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ وَ أُولئِكَ هُمُ الْمُفْلِحُونَ  « 1 » در اين آيت بيان امر معروف و نهى منكر را واجب گردانيده است ، چه لفظ و لتكن امر است ، و ظاهر امر براى ايجاب باشد . و در آن بيان آن است كه رستگارى بدان منوط است ، چه آن را مخصوص گردانيده است و فرموده و أولئك هم المفلحون . و در آن بيان آن است كه فرض كفايت است نه فرض عين ، چون گروهى بدان قيام نمايند . و چون يك كس يا جماعتى بدان قيام نمودند بر ديگران حرجى نباشد . و رستگارى مخصوص بود به كسانى كه بدان قيام نمايند و مباشر آن باشند . و اگر همهء خلق از آن تقاعد نمايند همگنان كه بدان قادر باشند هر آينه در حرج باشند .\r\n\r\n\r\n","description":"","footnote":"\r\n( 1 ) آل عمران 3 - 104 .\r\n","page_name":" 665 ","page_number":673},
  {"content":"\r\n\r\nو حق تعالى گفته است ، قوله تعالى :   لَيْسُوا سَواءً مِنْ أَهْلِ الْكِتابِ أُمَّةٌ قائِمَةٌ يَتْلُونَ آياتِ اللَّهِ آناءَ اللَّيْلِ وَ هُمْ يَسْجُدُونَ . يُؤْمِنُونَ بِاللَّهِ وَ الْيَوْمِ الْآخِرِ وَ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ وَ يُسارِعُونَ فِي الْخَيْراتِ وَ أُولئِكَ مِنَ الصَّالِحِينَ   « 2 » . اينجا به مجرد ايمان به خداى و روز قيامت ، بر صلاح ايشان گواهى نداده است تا امر معروف بدان اضافت نفرموده است .\r\nو گفته ، قوله تعالى :  وَ الْمُؤْمِنُونَ وَ الْمُؤْمِناتُ بَعْضُهُمْ أَوْلِياءُ بَعْضٍ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ وَ يُقِيمُونَ الصَّلاةَ  « 3 » . مؤمنان را به امر معروف صفت فرموده است . پس كسى كه امر معروف بگذارد او از اين مؤمنان كه در اين آيت موصوف‌اند بيرون باشد .\r\nقوله تعالى :   لُعِنَ الَّذِينَ كَفَرُوا مِنْ بَنِي إِسْرائِيلَ عَلى لِسانِ داوُدَ وَ عِيسَى ابْنِ مَرْيَمَ ذلِكَ بِما عَصَوْا وَ كانُوا يَعْتَدُونَ . كانُوا لا يَتَناهَوْنَ عَنْ مُنكَرٍ فَعَلُوهُ لَبِئْسَ ما كانُوا يَفْعَلُونَ   « 4 » . و اين غايت تشديد است ، چه استحقاق لعنت را به گذاشتن « 5 » نهى منكر تعليل فرموده است .\r\nو [ 311 
  ] گفته است ، قوله تعالى  كُنْتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ  « 6 » . و اين دليل است بر فضيلت امر معروف و نهى منكر ، چه بيان فرموده است كه بدان سبب بهترين امتى بودند .\r\nو گفته است ، قوله تعالى :  فَلَمَّا نَسُوا ما ذُكِّرُوا بِهِ أَنْجَيْنَا الَّذِينَ يَنْهَوْنَ عَنِ السُّوءِ وَ أَخَذْنَا الَّذِينَ ظَلَمُوا بِعَذابٍ بَئِيسٍ بِما كانُوا يَفْسُقُونَ  « 7 » . بيان كرده است كه سبب نجات ايشان باز داشتن مردم بوده است از بدى . و آن بر وجوب دلالت مىكند .\r\nو نيز گفته است ، قوله تعالى :  الَّذِينَ إِنْ مَكَّنَّاهُمْ فِي الْأَرْضِ أَقامُوا الصَّلاةَ وَ آتَوُا الزَّكاةَ وَ أَمَرُوا بِالْمَعْرُوفِ وَ نَهَوْا عَنِ الْمُنْكَرِ  « 8 » . پس امر معروف و نهى منكر را به نماز و زكات مقرون گردانيده در صفت مؤمنان و صالحان .\r\nو گفت ، قوله تعالى :  وَ تَعاوَنُوا عَلَى الْبِرِّ وَ التَّقْوى وَ لا تَعاوَنُوا عَلَى الْإِثْمِ وَ الْعُدْوانِ  « 9 » . و اين امر جزم است . و معنى تعاون تحريض نمودن است بر آن ، و آسان گردانيدن راه خير ، و بستن راه شر ، و عدوان به اندازهء امكان .\r\nو گفت ، قوله تعالى :  لَوْ لا يَنْهاهُمُ الرَّبَّانِيُّونَ وَ الْأَحْبارُ عَنْ قَوْلِهِمُ الْإِثْمَ وَ أَكْلِهِمُ السُّحْتَ لَبِئْسَ ما كانُوا يَصْنَعُونَ \r\n\r\n\r\n","description":"","footnote":"\r\n( 2 ) آل عمران 3 - 113 و 114 .\r\n( 3 ) توبه 9 - 71 .\r\n( 4 ) مائده 5 - 78 و 79 .\r\n( 5 ) گذاشتن : ترك كردن .\r\n( 6 ) آل عمران 3 - 110 .\r\n( 7 ) اعراف 7 - 165 .\r\n( 8 ) حج 22 - 41 .\r\n( 9 ) مائده 5 - 2 .\r\n","page_name":" 666 ","page_number":674},
  {"content":"\r\n\r\n« 10 » . چه بيان كرده كه به ترك نهى بدكردار و بزهكار شدند .\r\nو گفت ، قوله تعالى :  فَلَوْ لا كانَ مِنَ الْقُرُونِ مِنْ قَبْلِكُمْ أُولُوا بَقِيَّةٍ يَنْهَوْنَ عَنِ الْفَسادِ  « 11 » . بيان فرموده كه همه هلاك گردانيده مىشدندى اگر نه اندكى بودندى كه از فساد باز مىداشتند .\r\nو نيز گفت ، قوله تعالى :  يا أَيُّهَا الَّذِينَ آمَنُوا كُونُوا قَوَّامِينَ بِالْقِسْطِ شُهَداءَ لِلَّهِ وَ لَوْ عَلى أَنْفُسِكُمْ أَوِ الْوالِدَيْنِ وَ الْأَقْرَبِينَ  « 12 » . و آن امر معروف است مادر و پدر و خويشاوندان را .\r\nو گفت ، قوله تعالى :  لا خَيْرَ فِي كَثِيرٍ مِنْ نَجْواهُمْ إِلَّا مَنْ أَمَرَ بِصَدَقَةٍ أَوْ مَعْرُوفٍ أَوْ إِصْلاحٍ بَيْنَ النَّاسِ وَ مَنْ يَفْعَلْ ذلِكَ ابْتِغاءَ مَرْضاتِ اللَّهِ فَسَوْفَ نُؤْتِيهِ أَجْراً عَظِيماً  « 13 » ، اى ، در بسيارى از آن چه مردمان خوض مىكنند نيكويى نيست ، مگر آن چه امرى باشد به صدقه يا طاعت يا اصلاح ميان مردمان و اين همه امر معروف است - و هر كه آن را براى رضاى خداى تعالى كند زود باشد كه وى را مزدى عظيم بدهد .\r\nو گفت ، قوله تعالى :  وَ إِنْ طائِفَتانِ مِنَ الْمُؤْمِنِينَ اقْتَتَلُوا فَأَصْلِحُوا بَيْنَهُما  ( الآية ) « 14 » . و اصلاح بازداشتن از بغى و باز آوردن به طاعت باشد ، و اگر اين نكنند حق تعالى به قتال ايشان امر كرده است .\r\nو گفته است ، قوله تعالى :  فَقاتِلُوا الَّتِي تَبْغِي حَتَّى تَفِيءَ إِلى أَمْرِ اللَّهِ  . و آن نهى است از منكر\r\n\r\nو اما اخبار\r\n( 1 ) ابو بكر صديق - رضى اللّه عنه - در خطبه‌اى گفت كه اى مردمان ، شما آيت  يا أَيُّهَا الَّذِينَ آمَنُوا عَلَيْكُمْ أَنْفُسَكُمْ لا يَضُرُّكُمْ مَنْ ضَلَّ إِذَا اهْتَدَيْتُمْ  « 15 » را مىخوانيد و بر خلاف تأويل آن تأويل مىكنيد ، و من از پيغامبر - صلّى اللّه عليه و سلم - شنيدم كه مىگفت : ما من قوم عملوا بالمعاصي و فيهم من يقدر ان ينكر عليهم ، فلم يفعل الاّ يوشك ان يعمّهم اللّه به عذاب من عنده ، اى ، هيچ قومى معصيت نكنند و در ميان ايشان كسى باشد كه برايشان انكار تواند كرد و نكند كه نه زود باشد كه حق تعالى همهء ايشان را به عذابى از حضرت خود گرفتار گرداند .\r\nو از بو ثعلبهء خشنى روايت شده كه او از پيغامبر - صلّى اللّه عليه و سلم - تفسير قول خداى - عز و جل :  لا يَضُرُّكُمْ مَنْ ضَلَّ إِذَا اهْتَدَيْتُمْ  بپرسيد ، او فرمود : يا ابا ثعلبة ، مر بالمعروف و انّه عن\r\n\r\n\r\n","description":"","footnote":"\r\n( 10 ) مائده 5 - 63 .\r\n( 11 ) هود 11 - 116 .\r\n( 12 ) نساء 4 - 135 .\r\n( 13 ) نساء 4 - 114 .\r\n( 14 ) حجرات 49 - 9 .\r\n( 15 ) مائده 5 - 105 .\r\n","page_name":" 667 ","page_number":675},
  {"content":"\r\n\r\nالمنكر ، فإذا رأيت شحّا مطاعا و هوى متّبعا و دنيا مؤثرة و اعجاب كلّ ذى رأى برأيه فعليك بنفسك و دع عنك العوامّ انّ من ورائكم فتنا كقطع اللّيل المظلم للمتمسك فيها به مثل الّذي أنتم عليه أجر خمسين منكم . قيل : بل منهم يا رسول اللّه ؟ قال : لا ، بل منكم ، لانّكم تجدون على الخير أعوانا ، و لا يجدون عليه أعوانا ، اى ، امر معروف و نهى منكر به جاى آور ، و چون بينى كه مردمان فرمانبردارى بخل كنند و پسرو هوى شوند و دنيا را برگزينند و هر صاحب رأى به رأى خود به عجب شود ، كار نفس خود لازم گير و عوام را بگذار ، كه هر آينه از پس شما فتنه‌هاست ، چون پاره‌هاى شب تاريك . كسى كه در آن تمسك كند به مثل آن كه شما در آنيد ، او را ثواب پنجاه كس از شما باشد . گفتند : يا رسول اللّه ، بل از ايشان ؟ گفت : نى ، بل از شما ، زيرا كه شما بركار خير ياران يابيد و ايشان نيابند .\r\nو ابن مسعود را - رضى اللّه عنه - از تفسير اين آيت پرسيدند ، گفت : اين زمان زمان آن نيست ، كه امروز سخن مقبول است ، و ليكن زود بود كه زمانى بيايد كه اگر امر معروف كنيد [ 312 
  ] شما را برنجانند و سخن شما قبول نكنند ، پس كار خود لازم گيريد ، چه كسى كه گمراه شود ، شما را زيان ندارد چون شما به راه راست باشيد .\r\nو پيغامبر - صلّى اللّه عليه و سلم - گفت : لتأمرنّ بالمعروف و لتنهونّ عن المنكر او ليسلّطنّ اللّه عليكم شراركم ، ثمّ يدعو خياركم فلا يستجاب لهم ، اى ، بايد كه امر معروف و نهى منكر هر آينه به جاى آريد ، و الا حق تعالى شرار شما را بر شما مسلط گرداند ، پس نيكوتران شما دعا گويند و به اجابت نپيوندد ، اى ، نيكان را در چشم بدان مهابتى نماند و از ايشان نترسند .\r\nو گفت ( ص ) : يا ايّها النّاس انّ اللّه يقول : لتأمرنّ بالمعروف و لتنهونّ عن المنكر قبل ان تدعوا فلا يستجاب لكم ، اى ، اى مردمان ، امر معروف و نهى منكر به جاى آريد پيش از آن كه دعا گوييد و به اجابت نپيوندد .\r\nو گفت ( ص ) : ما اعمال البرّ عند الجهاد في سبيل اللّه الاّ كنفثة في بحر لجّىّ ، و ما جميع اعمال البرّ و الجهاد في سبيل اللّه عند الامر بالمعروف و النّهى عن المنكر الاّ كنفثة في بحر لجّىّ ، اى ، كارهاى خير در مقابلهء جهاد ، نيست مگر چون دميدنى در درياى ژرف ، و همهء كارهاى نيك و جهاد در راه خداى در مقابلهء امر به معروف و نهى از منكر ، نيست مگر چون دميدنى در درياى ژرف .\r\nو گفت ( ص ) : انّ اللّه ليسأل العبد : ما منعك إذا رأيت المنكر ان تنكره ؟ فإذا لقّن اللّه العبد حجّته قال :\r\nربّ وثقت بك و فرقت من النّاس ، اى ، حق تعالى از بنده بپرسد كه چه مانع بود كه چون منكرى ديدى\r\n\r\n","description":"","footnote":"","page_name":" 668 ","page_number":676},
  {"content":"\r\n\r\nآن را انكار نكردى ؟ و چون خداى - عز و جل - بنده را حجت خود تلقين فرمايد ، بنده گويد : اى پروردگار ، من به تو واثق شدم و از مردمان بترسيدم .\r\nو گفت ( ص ) ايّاكم و الجلوس على الطّرقات ، اى ، بپرهيزيد از نشستن بر راهها . گفتند : ما را از آن چاره نيست ، كه مجالس ماست ، آن جا حديث گوييم . گفت ( ص ) : فإذا أبيتم الاّ ذلك ، فأعطوا الطّريق حقّها ، اى ، چون نخواهيد كردن مگر آن را ، پس حق راه را بگزاريد ، گفتند : حق راه چيست ؟ گفت ( ص ) : غضّ البصر و كفّ الاذى و ردّ السّلام و الامر بالمعروف و النّهى عن المنكر ، اى ، چشم فرو خوابانيدن و باز داشتن رنج و جواب گفتن سلام و امر معروف و نهى منكر .\r\nو گفت - عليه الصلاة و السلام : كلام ابن آدم كلّه عليه لا له ، الاّ امرا بمعروف او نهيا عن المنكر او ذكر اللّه ، اى ، همهء سخن فرزند آدم زيانكار است او را نه سودمند ، مگر امر معروف و نهى منكر و ذكر خداى تعالى .\r\nو گفت ( ص ) : انّ اللّه لا يعذّب العامّة بذنوب الخاصّة « 16 » حتّى يرى المنكر بين أظهرهم ، و هم قادرون على ان ينكروه فلا ينكرونه ، اى ، حق تعالى عام را به گناه خاص عذاب نفرمايد تا آن گاه كه ميان ايشان منكر بيند و ايشان بر انكار آن قادر باشند و انكار نكنند .\r\nو أبو امامهء باهلى روايت كرد كه پيغامبر - صلّى اللّه عليه و سلم - گفت : كيف أنتم إذا طغى نساؤكم و فسق شبّانكم و تركتم جهادكم ؟ اى ، چگونه باشيد چون زنان شما نافرمانبردار شوند و جوانان شما فسق برزند و شما جهاد خود بگذاريد ؟ گفتند : يا رسول اللّه ، از اين سخت‌تر چه باشد ؟ گفت ( ص ) : كيف أنتم إذا لم تأمروا بالمعروف و لم تنهوا عن المنكر ؟ اى ، چگونه باشيد چون امر معروف و نهى منكر را رها كنيد ؟ گفتند : يا رسول اللّه ، اين بودنى است ؟ او گفت ( ص ) : نعم و الّذي نفسى بيده ، و اشدّ منه سيكون ، اى ، آرى ، بدان خداى كه نفس من در قبضهء قدرت اوست كه از اين سخت‌تر بباشد . گفتند : يا رسول اللّه ، از اين سخت‌تر چه بود ؟ گفت : كيف بكم إذا أمرتم بالمنكر و نهيتم عن المعروف ، اى ، چگونه باشيد چون منكر فرماييد و از معروف باز داريد . گفتند : يا رسول اللّه ، اين بودنى است ؟ گفت : نعم و الّذي نفسي بيده و اشدّ منه سيكون ، يقول اللّه تعالى حلفت لاتيحنّ لهم فتنة يصير الحليم فيها حيران ، اى ، آرى ، سوگند بدان خداى كه نفس من در قبضهء قدرت اوست كه از اين سخت‌تر به زودى بباشد ، حق تعالى مىفرمايد به ذات خود سوگند ياد كردم كه هر آينه براى شما\r\n\r\n\r\n","description":"","footnote":"\r\n( 16 ) اين حديث در چاپهاى متن عربى چنين نقل شده : ان اللّه لا يعذب الخاصة بذنوب العامة . . . ( زبيدى ، 7 - 9 ) .\r\n","page_name":" 669 ","page_number":677},
  {"content":"\r\n\r\nفتنه‌اى مقدر گردانم كه در آن خردمندان حيران شوند .\r\nو عكرمه از ابن عباس - رضى اللّه عنهما - روايت كرد كه پيغامبر - صلّى اللّه عليه و سلم - گفت : لاتقفنّ عند من يقتل مظلوما فانّ اللّعنة تنزل على من حضر ، اى ، هرگز مايستيد نزديك مردى كه به ظلم كشته يا زده مىشود ، چه لعنت فرود آيد بر كسى كه در آن جاى حاضر بود .\r\nو هم ابن عباس - رضى اللّه عنه - گفت كه پيغامبر - صلّى اللّه عليه و سلم - گفت : لا ينبغي لامرئ شهد مقاما فيه حقّ الاّ تكلّم به فانّه لن يقدّم اجله و لن يحرمه رزقا هو له ، اى ، مرد نبايد كه در مقامى حاضر شود كه در آن حقى بود كه نه آن حق را بگويد كه گفتن آن حق أجل او را تقديم نكند و از روزيى كه براى اوست محروم نگرداند . و اين حديث دلالت كند بدان كه روا نباشد در رفتن در سراى ظالمان و فاسقان ، و روا نباشد حضور در جايى كه منكر ديده شود و دست « 17 » تغيير آن نبود ، چه گفته است ( ص ) : لعنت فرود آيد بر حاضران [ 313 
  ] . و ديدن منكر ، بى حاجت به عذر آن چه عاجز است ، روا نباشد . و براى آن جماعتى از سلف عزلت گزيده‌اند ، چه در بازارها و عيدها و مجمعها منكرات مشاهده مىكردند و از تغيير آن عاجز بودند . و اين لازم گرفتن هجرت از خلق اقتضا كند . و براى آن عمر عبد العزيز - رضى اللّه عنه - گفت كه سياحان سياحت نكردند و خانه‌هاى خود نگذاشتند مگر براى آن چه به مثل ما نازل شده است ، چون ديدند كه بدى ظاهر شده و نيكويى اندراس پذيرفته و سخن كسى قبول نمىشود ، و فتنه‌ها را مشاهده كردند و ايمن نبودند كه بديشان برسد ، و بر آن قوم عذاب نازل شود و ايشان سلامت نيابند . پس دانستند كه مجاورت ددگان و خوردن تره‌هاى حلال به باشد از مجاورت ايشان در نعمتها . پس آيت  فَفِرُّوا إِلَى اللَّهِ إِنِّي لَكُمْ مِنْهُ نَذِيرٌ مُبِينٌ  « 18 » بخواند « 19 » . پس گفت : قومى بگريختند . و اگر نه آنستى كه خداى تعالى در هر پيغامبر رتبتى نهاده است ، هر آينه بگفتمى كه پيغامبران - عليهم السلام - از ايشان فاضل‌تر نه‌اند .\r\nچه به ما رسيده است كه فريشتگان ايشان را پيش مىآيند و مصافحت مىكنند ، و ابرها و ددگان بر ايشان مىگذرند و ايشان را آواز مىدهند و جواب مىشنوند ، و مىپرسند كه كجا نامزد شده‌اند و از آن خبر مىيابند ، با آن چه پيغامبر نيستند .\r\nو أبو هريره - رضى اللّه عنه - روايت كرد كه پيغامبر - عليه السّلام - گفت : من حضر معصيته فكرهها فكأنّه غاب عنها و من غاب عنها فاحبّها فكأنّه حضرها . و معنى حديث آن است كه براى حاجتى\r\n\r\n\r\n","description":"","footnote":"\r\n( 17 ) دست ، قدرت .\r\n( 18 ) ذاريات 51 - 50 .\r\n( 19 ) عمر بن عبد العزيز .\r\n","page_name":" 670 ","page_number":678},
  {"content":"\r\n\r\nحاضر شود ، اى ، كسى كه در معصيتى حاضر شود و آن را كراهيت دارد ، چنانستى كه از آن غايب باشد ، و هر كه از آن غايب باشد و آن را دوست دارد ، چنانستى كه در آن حاضر باشد . و اين آن جا خواسته است كه براى حاجتى حاضر شود ، يا حصول آن معصيت پيش وى ناگهان اتفاق افتد . و اما به قصد حاضر شدن روا نباشد ، به دليل حديث اول .\r\nو ابن مسعود - رضى اللّه عنه - روايت كرد كه پيغامبر - صلّى اللّه عليه و سلم - گفت : ما بعث اللّه عزّ و جلّ نبيا الاّ و له حوارىّ ، فيمكث النّبيّ بين أظهرهم ما شاء اللّه تعالى يعمل فيهم بكتاب اللّه و بامره حتّى إذا قبض اللّه نبيّه ، ثمّ مكث الحواريّون يعملون بكتاب اللّه و بامره و بسنّة نبيّهم ، فإذا انقرضوا كانوا من بعدهم قوم يركبون رءوس المنابر و يقولون ما يعرفون و يعملون ما ينكرون ، فإذا عرفتم « 20 » ذلك فحقّ على كلّ مؤمن جهادهم بيده فان لم يستطع فبلسانه فان لم يستطع فبقلبه ، و ليس وراء ذلك اسلام ، اى ، حق تعالى پيغامبرى نفرستاد كه نه وى را ياران بودند ، پس پيغامبر ميان ايشان به كتاب خداى - عز و جل - و به امر او كار كرد تا به رحمت حق پيوست ، آن گاه ياران او به كتاب حق تعالى و به امر او و سنت پيغامبر كار مىكردند ، پس چون منقرض شدند ، پس از ايشان قومى بودند كه بر سر منبر مىرفتند و « 21 » قول ايشان معروف بود و فعل ايشان منكر ، و چون شما اين قوم را ببينيد ، بر هر مؤمنى جهاد با ايشان به دست واجب باشد ، پس اگر نتواند به زبان ، و اگر به زبان هم نتواند به دل ، و وراى انكار دل اسلام نباشد .\r\nو ابن مسعود - رضى اللّه عنه - گفت كه اهل ديهى معصيت ارتكاب مىنمودند ، و در ميان ايشان چهار تن صالح بودند كه ايشان را از آن منع مىفرمودند . پس يكى از ايشان برخاست و گفت : شما چنين و چنين مىكنيد ! و ايشان را از آن باز مىداشت و از زشتى اعمال ايشان را آگاه مىگردانيد . و ايشان سخن وى رد مىكردند ، و از افعال بد باز نمىبودند . پس او ايشان را دشنام زد و ايشان وى را دشنام زدند ، و با ايشان جنگ كرد و ايشان او را غلبه كردند ، پس دور شد از ايشان و گفت : اى بار خداى ، ايشان را باز داشتم فرمانبردارى ننمودند ، و دشنام زدم ايشان را و مرا دشنام زدند ، و با ايشان جنگ كردم و مرا غلبه كردند . پس رفت . و ديگرى برخاست و ايشان را بازداشت او را اطاعت ننمودند ، و دشنام زد و وى را دشنام زدند ، پس عزلت گرفت از ايشان و گفت : اى بار خداى ، ايشان را منع كردم طاعت نداشتند ، و دشنام زدم و دشنامم زدند ، و اگر با\r\n\r\n\r\n","description":"","footnote":"\r\n( 20 ) متن عربى : رأيتم .\r\n( 21 ) در حالى كه .\r\n","page_name":" 671 ","page_number":679},
  {"content":"\r\n\r\nايشان جنگ كنم مرا غلبه كنند . پس رفت . پس سوم برخاست و ايشان را منع كرد ، سخن وى نشنيدند ، از ايشان بترسيد ، پس گفت : الهى ايشان را بازداشتم باز نبودند ، و اگر دشنام زنم دشنامم زنند ، و اگر جنگ كنم غلبه كنند . پس برفت . پس چهارم برخاست و گفت : اى بار خداى ، اگر ايشان را باز دارم [ 314 
  ] فرمان نبرند ، و اگر جفا گويم جفايم گويند ، و اگر جنگ كنم مرا غلبه كنند . پس رفت . ابن مسعود - رضى اللّه عنه - گفت كه چهارم كم منزلت‌ترين ايشان بود ، و مثل او در ميان شما اندك است .\r\nو ابن عباس - رضى اللّه عنهما - گفت كه پيغامبر را - صلّى اللّه عليه و سلم - بپرسيدند كه مردم ديهى كه در آن پارسايان باشند آيا هلاك شوند ؟ گفت : آرى . گفتند : به چه چيز يا رسول اللّه ؟\r\nگفت ( ص ) : بتهاونهم و سكوتهم على معصية اللّه تعالى ، اى ، به خوار داشت و خاموش بودن ايشان بر معصيت خداى تعالى .\r\nو جابر عبد اللّه روايت كرد كه پيغامبر - صلّى اللّه عليه و سلم - گفت : اوحى اللّه تبارك و تعالى إلى ملك ان اقلب مدينة كذا على أهلها . فقال يا ربّ انّ فيهم عبدك فلانا لم يعصك طرفة عين . فقال اقلبها عليه و عليهم فانّ وجهه لم يتغيّر لي في ساعة قطّ ، اى ، حق تعالى بر فريشته‌اى وحى فرستاد كه فلان شهر را باژگونه كن بر اهل آن . گفت : اى پروردگار ، در ميان ايشان بندهء تو فلان است كه يك طرفة العين تو را عاصى نبوده است . گفت : بر او و بر ايشان باژگونه كن كه هرگز يك ساعت رنگ رويش براى من متغير نشده است .\r\nو عايشه - رضى اللّه عنها - روايت كرد كه پيغامبر - صلّى اللّه عليه و سلم - گفت : عذّب اهل قرية فيها ثمانية عشر ألفا عملهم كعمل الانبياء ، اى ، اهل ديهى عذاب كرده شدند كه در آن هژده هزار كس بودند كه عمل ايشان مثل عمل انبيا بود . گفتند : يا رسول اللّه ، چگونه بود ؟ گفت : لم يكونوا يغضبون للَّه عزّ و جلّ ، و لا يأمرون بالمعروف و لا ينهون عن المنكر ، اى ، از براى خداى تعالى در خشم نشدندى ، و امر معروف و نهى منكر نكردندى .\r\nو عروهء زبير از پدر خود روايت كرد كه موسى - صلوات اللّه و سلامه عليه - گفت : الهى كدام كس از بندگان نزديك تو دوست‌تر ؟ گفت : آن كه به رضاى من چنان شتابد كه آدميان به هواى خود ، « 22 » و آن كه به بندگان صالح من چنان مولع باشد كه كودك به پستان مادر ، و آن كه چون\r\n\r\n\r\n","description":"","footnote":"\r\n( 22 ) در شرح زبيدى : ( الذي يتسارع إلى هواى كما يتسارع النّسر ) و في بعض النسخ النسيم ( الى هواه ) ( 7 - 11 ) .\r\n","page_name":" 672 ","page_number":680},
  {"content":"\r\n\r\nحرامهاى من ارتكاب نمايند چنان در خشم شود كه پلنگ براى نفس خود ، زيرا پلنگ چون در خشم شود باك ندارد كه مردمان بسيارند يا اندك . و اين بر فضيلت حسبتى كه در آن بيمى قوى باشد دلالت كند .\r\nو ابو ذر غفارى روايت كرد كه أبو بكر - رضى اللّه عنه - گفت : يا رسول اللّه ، هيچ مجاهده‌اى بيرون كارزار با مشركان هست ؟ گفت : نعم . پس او را گفت : يا ابا بكر ، انّ للَّه مجاهدين في الارض افضل من الشّهداء ، هم احياء يرزقون ، يمشون على الارض يباهي اللّه بهم ملائكة السّماء و تزيّن لهم الجنّة كما تزيّنت امّ سلمة لرسول اللّه ، اى ، اى أبو بكر ، خداى را مجاهدانند در زمين فاضل‌تر از شهيدان ، ايشان زندگانى « 23 » مرزوقند ، بر زمين مىروند و حق تعالى بديشان با ملايكهء آسمان مباهات مىفرمايد ، و بهشت براى ايشان چنان آراسته شود چنان كه امّ سلمه خود را براى پيغامبر - صلّى اللّه عليه و سلم - آراسته است . ابو بكر پرسيد : يا رسول اللّه ، ايشان كيان‌اند ؟ گفت : هم الآمرون بالمعروف و النّاهون عن المنكر و المحبّون في اللّه و المبغضون في اللّه . ثمّ قال : و الّذي نفسي بيده انّ العبد منهم ليكون في الغرفة فوق الغرفات ، فوق غرف الشّهداء ، للغرفة منها ثلاثمائة ألف باب ، منها الياقوت و الزّمرّد الاخضر ، على كلّ باب نور ، و انّ الرّجل منهم ليزوّج بثلاثمائة ألف حوراء قاصرات الطّرف عين كلّما التفت إلى واحدة منهنّ فنظر إليها ، فتقول له أ تذكر يوم كذا و يوم كذا ، أمرت بالمعروف و نهيت عن المنكر . كلّما التفت الى واحدة منهنّ ذكرت له كلّ مقام امر فيه بمعروف و نهى فيه عن المنكر ( الحديث ) ، اى ، ايشان فرمايندگان معروف و بازدارندگان منكرند و دوستدارندگان براى خداى تعالى و دشمن دارندگان براى خداى تعالى . پس گفت : بدان خداى كه نفس من در قبضهء قدرت اوست كه بنده‌اى از ايشان در غرفه‌اى باشد زبر غرفه‌ها ، كه فوق غرفه‌هاى شهيدان باشد ، هر غرفه‌اى را از آن سيصد هزار در باشد از ياقوت و زمرّد اخضر ، بر هر درى نورى ، و هر مردى را از ايشان سيصد هزار حور عين باشد كه جز در شوى خود ننگرند ، و هر گاه به يكى از ايشان التفات كند و در او نگرد ، او وى را گويد : آيا روزى چنين و چنين را به ياد دارى كه در آن امر معروف و نهى منكر كردى ؟ پس در هر مقامى كه امر معروف و نهى منكر به جاى آورده باشد وى را ياد دهد .\r\nو أبو عبيدهء جراح - رضى اللّه عنه - گفت : يا رسول اللّه ، كدام كس از شهيدان در حضرت خداى تعالى گرامىتر ؟ گفت : رجل قام إلى وال جائر فأمره بالمعروف و نهاه عن المنكر فقتله ، و ان لم يقتله\r\n\r\n\r\n","description":"","footnote":"\r\n( 23 ) ى نكره .\r\n","page_name":" 673 ","page_number":681},
  {"content":"\r\n\r\nفانّ القلم لا يجرى عليه بعد ذلك ، و ان عاش ما عاش ، اى ، مردى كه سوى واليى [ 315 
  ] ظالم رود و او را امر معروف و نهى منكر كند و آن والى او را بكشد ، و اگر نكشد ، پس از آن قلم بر وى نرود ، چندان كه زيد .\r\nو حسن بصرى روايت كرد كه پيغامبر - صلّى اللّه عليه و سلم - گفت : افضل شهداء امّتى رجل قام إلى امام جائر فامره بالمعروف و نهاه عن المنكر فقتله على ذلك ، فذلك هو الشّهيد منزلته في الجنّة بين حمزة و جعفر ، اى ، فاضل‌ترين شهيدان امت من مردى باشد كه سوى پادشاه ظالم رود و امر معروف و نهى منكر بر وى به جاى آورد و او براى آن كار او را بكشد ، او شهيدى باشد كه منزلت او در بهشت ميان حمزه و جعفر بود .\r\nو عمر - رضى اللّه عنه - روايت كرد كه از پيغامبر - صلّى اللّه عليه و سلم - شنيدم كه مىگفت : بئس القوم قوم لا يأمرون بالقسط ، و بئس القوم قوم لا يأمرون بالمعروف و لا ينهون عن المنكر ، اى ، بد گروهى باشند گروهى كه عدل و سويّت نفرمايند ، و بد گروهى باشند گروهى كه امر معروف و نهى منكر به جاى نه آرند .\r\n\r\nو اما آثار\r\n( 1 ) ابو دردا - رضى اللّه عنه - گفت : امر معروف و نهى منكر كنيد ، و الاّ هر آينه خداى تعالى سلطانى ظالم بر شما گمارد كه بزرگ شما را حرمت ندارد و بر خرد شما نبخشايد ، و چون نيكان شما بر وى دعا گويند مستجاب نشود ، پس داد خواهند و نصرت نيابند ، و آمرزش خواهند و آمرزيده نشوند .\r\nو حذيفه را پرسيدند كه زندهء چون مرده كيست ؟ گفت : آن كه نهى منكر به جاى نيارد ، نه به زبان و نه به دست .\r\nو مالك دينار گفت كه دانشمندى بود از دانشمندان بنى اسرائيل ، مردان و زنان به خانهء وى رفتندى و او ايشان را پند دادى . روزى يكى از پسران خود را ديد كه سوى زنى به چشم اشارت كرد ، گفت : آهسته باش اى پسر . پس از تخت بيفتاد و مغز پشت مهره‌اش بگسست ، و بچهء او از قوم « 24 » او بيفتاد « 25 » ، و پسرانش در ميان لشكر كشته شدند . و حق تعالى به پيغامبر آن زمان\r\n\r\n\r\n","description":"","footnote":"\r\n( 24 ) قوم ، همسر .\r\n( 25 ) بيفتاد ، افگانه شد .\r\n","page_name":" 674 ","page_number":682},
  {"content":"\r\n\r\nوحى فرستاد كه فلان دانشمند را بگوى كه من از صلب تو هرگز صديقى ظاهر نگردانم ، خشم تو براى من همين بود كه گفتى « آهسته باش اى پسر ! » و حذيفه - رضى اللّه عنه - گفت كه بر مردمان روزگارى آيد كه دراز گوشى مردار بر ايشان دوست‌تر از مؤمنى باشد كه ايشان را امر و نهى كند .\r\nو حق تعالى به يوشع بن نون وحى فرستاد كه من از قوم تو چهل هزار نيك مرد و شصت هزار بد مرد هلاك خواهم كرد . گفت : اى پروردگار ، عقوبت بدان معلوم است ، در هلاك نيكان چه حكمت است ؟ گفت : براى خشم من در خشم نشدند و در طعام و شراب با ايشان موافقت نمودند .\r\nو بلال سعيد گفت : معصيت چون پنهان باشد جز صاحب آن را زيان ندارد ، و چون آشكارا بود ، اگر آن را تغيير نكنند ، زيان آن به همه كس برسد .\r\nو كعب الاحبار بو مسلم خولانى را گفت : منزلت تو ميان قوم تو چگونه است ؟ گفت :\r\nنيكوست . كعب گفت : تورات به خلاف اين ناطق است . بو مسلم گفت : در تورات چه آمده است ؟\r\nگفت : آن كه چون بنى آدم امر معروف و نهى منكر به جاى آرد ، منزلت او نزديك قوم او بد باشد .\r\nگفت : تورات به صدق ناطق است ، و بو مسلم دروغ گفت .\r\nو عبد اللّه عمر چندى بر واليان رفتى ، پس از آن تقاعد نمودى . جماعتى او را گفتند : اگر بر ايشان بر وى سبب صلاح ايشان باشد ، و شايد كه به سبب تو در كار دين جد نمايند . گفت : اگر سخن گويم ترسم كه پندارند كه مقصود من چيزى ديگر است ، و اگر نگويم از بزه آن ترسم . و اين دليل است كه اگر كسى امر معروف نتواند كرد بايد كه از آن موضع دور شود ، و ننشيند تا منكر به حضور او نرود .\r\nعلى بن ابى طالب - رضى اللّه عنه - گفت : اول چيزى كه شما از آن عاجز شويد از مجاهده ، مجاهدهء دست باشد ، پس مجاهدهء زبان ، پس مجاهدهء دل . و چون دل معروف را نشناسد و منكر را انكار نكند ، نگونسار شود و زبر آن زير باشد .\r\nو سهل عبد اللّه گفت كه هر بنده‌اى كه كارى از دين خود به جاى آرد از اقامت مأمورات و ترك منهيات ، و بدان متعلق باشد در حالى كه كارها تباه و مستنكر شود و روزگار تشوّش پذيرد ، او از آن جمله بود كه در زمان خود به امر معروف و نهى منكر قيام نموده باشد . و معنى اين سخن آن است كه چون جز بر نفس خود قادر نباشد ، و او بدان قيام نمايد ، و احوال ديگران را به دل\r\n\r\n","description":"","footnote":"","page_name":" 675 ","page_number":683},
  {"content":"\r\n\r\nخود منكر باشد ، به غايت آن چه بر اوست قيام نموده باشد .\r\nو فضيل را گفتند كه امر و نهى نكنى ؟ گفت : جماعتى امر و نهى كردند و بدان كافر شدند ، براى آن كه صبر نكردند بر آن چه بر ايشان رسيد .\r\nو ثورى را گفتند كه [ 316 
  ] امر معروف و نهى منكر نكنى ؟ گفت : چون بند بيران « 26 » شود ، دريا را كه تواند بازداشت ؟\r\nپس بدين دليلها روشن شد كه امر معروف و نهى منكر واجب است . و فرض آن با قدرت ساقط نشود ، مگر بدانچه يك كس بدان قيام نمايد . پس ما اكنون شروط آن و شروط وجوب آن ياد كنيم . ان شاء اللّه تعالى .\r\n\r\nباب دوم در اركان امر معروف و شروط آن\r\n( 1 ) بدان كه حسبت عبارتى است از امر معروف و نهى منكر . و ركن در آن چهار چيز است : محتسب و كسى كه بر وى حسبت كند و چيزى كه در آن حسبت كند و نفس احتساب . و اين چهار ركن است . و هر يكى را از آن شرطهاست .\r\n\r\nركن اول - محتسب\r\n( 2 ) و او را شرطهاست . و آن شرطها آن است كه وى مكلف و مسلمان و قادر بود . پس ديوانه و كودك و كافر از اين بيرون شود . و رعيت اگر چه از واليان مأذون نباشند در آن درآيند ، و فاسقان و بندگان و زنان هم درآيند . و ما وجه اشتراط اين شرطها و اطّراح « 27 » آن چه طرح « 28 » كرده‌ايم ياد كنيم .\r\nاما شرط اول و آن تكليف است . و وجه اشتراط آن پوشيده نيست . چه بر غير مكلف امرى واجب نشود . و بدانچه ياد كرده‌ايم اين خواسته‌ايم كه شرط وجوب است . و اما امكان فعل و\r\n\r\n\r\n","description":"","footnote":"\r\n( 26 ) بيران ، ويران .\r\n( 27 ) اطّراح ، دور افكندن .\r\n( 28 ) طرح ، افكندن .\r\n","page_name":" 676 ","page_number":684},
  {"content":"\r\n\r\nجواز آن جز عقل اقتضا نكند . چه كودك مميز مراهق « 29 » را رسد كه از منكر باز دارد ، اگر چه مكلف نيست . و روا كه خمر بريزد ، و ملاهى بشكند . و چون آن بكند بدان ثواب يابد . و كسى را نرسد كه او را از آن باز دارد ، از آن روى كه مكلّف نيست . چه اين فن قربتى « 30 » است و او از اهل آن است ، چون نماز ، و امامت در آن ، و ديگر قربتها . و حكم آن حكم ولايتها نيست تا تكليف در آن شرط باشد . و براى آن آحاد رعيت را اثبات كرده‌ايم . آرى ، در بازداشتن به فعل و باطل كردن منكر نوع ولايتى و سلطنتى هست ، و ليكن آن ولايت به مجرد ايمان حاصل آيد ، چون كشتن مشرك ، و باطل كردن اسباب او ، و ربودن سلاحهاى او . چه كودك را روا باشد كه آن بكند چون به كردن آن رنج نبيند ، پس بازداشتن از فسق چون باز داشتن از كفر بود .\r\nاما شرط دوم و آن ايمان است . وجه اشتراط آن ظاهر است ، زيرا كه اين نصرت دين است . و كسى كه منكر اصل دين است و دشمن آن ، چگونه از اهل نصرت باشد ؟\r\nاما شرط سوم و آن عدالت است . قومى از علما آن را اعتبار كرده‌اند ، و گفته‌اند كه فاسق را حسبت نباشد . و بسى باشد كه دليل آرند به انكارى كه وارد شده است بر كسى كه بفرمايد بدانچه نكند . مثل قوله تعالى :  أَ تَأْمُرُونَ النَّاسَ بِالْبِرِّ وَ تَنْسَوْنَ أَنْفُسَكُمْ  « 31 » ، اى ، آيا مردمان را نيكويى مىفرماييد و نفسهاى خود را فراموش مىكنيد ؟ و قوله تعالى :  كَبُرَ مَقْتاً عِنْدَ اللَّهِ أَنْ تَقُولُوا ما لا تَفْعَلُونَ  « 32 » ، اى ، گفتن آن چه خود نكنيد دشمنايگى بزرگ بار آرد در حضرت حق تعالى . و بدانچه روايت كرده‌اند كه پيغامبر - صلّى اللّه عليه و سلم - گفت : مررت ليلة اسرى بى بقوم كان تقرض شفاههم بمقاريض من نار ، فقلت : من أنتم ؟ فقالوا : كنّا نأمر بالخير و لا نأتيه و ننهى عن الشّرّ و نأتيه ، اى ، شبى كه مرا به معراج بردند بر گروهى گذشتم كه لبهاى ايشان به ناخن پيرايهاى آتشين مىبريدند ، گفتم : شما كيانيد ؟ گفتند : ما آن كسانيم كه نيكويى فرموديمى و نكرديمى ، و از بدى منع كرديمى و آن را بگزاشتيمى . و بدانچه آمده است كه حق تعالى وحى فرمود به عيسى - عليه السّلام - كه اى پسر مريم ، نفس خود را پند ده ، اگر بپذيرد آن گاه مردمان را موعظت كن ، و الا از من شرم دار .\r\nو بسيار باشد كه بعضى از طريق قياس استدلال كنند بدانچه راه راست نمودن به ديگرى\r\n\r\n\r\n","description":"","footnote":"\r\n( 29 ) مراهق ، به سن بلوغ نزديك شده .\r\n( 30 ) قربت ، نزديكى به خداوند .\r\n( 31 ) بقره 2 - 44 .\r\n( 32 ) صف 61 - 3 .\r\n","page_name":" 677 ","page_number":685},
  {"content":"\r\n\r\nفرع راه راست يافتن است . پس همچنين راست داشتن ديگرى فرع راست بودن است در نفس خود . و اصلاح ديگرى زكات است از نصاب صلاح . پس كسى كه در نفس خود صالح نباشد چگونه ديگرى را اصلاح كند ؟ و چوب كج را هرگز سايهء راست نتواند بود . و كل آن چه گفته‌اند خيالات است .\r\nو حق آن است كه فاسق را رسد كه احتساب كند . و برهان اين سخن آن است كه گوييم :\r\nآيا عصمت از كل معاصى در محتسب شرط است يا نه ؟ اگر شرط گويند ، خرق اجماع باشد . و در احتساب بدان مسدود ماند . چه صحابه - رضى اللّه عنهم - هم معصوم نبودند تا كار به ديگران [ 317 
  ] رسد . و در عصمت انبيا خلاف است ، و قرآن دال است بر نسبت آدم به معصيت ، و همچنين جماعتى از انبيا - عليهم السلام . و براى اين سعيد جبير - رضى اللّه عنه - گفت : اگر بنا باشد كه امر معروف و نهى منكر اقامت ننمايد جز كسى كه در او چيزى از گناه نباشد ، هيچ كس اقامت ننمايد . و مالك انس را اين سخن از سعيد جبير خوش آمد .\r\nو اگر گويند كه عصمت از صغاير شرط نيست ، تا « 33 » پوشندهء حرير را روا باشد كه مردم را از زنا و خمر خوردن باز دارد . گوييم : پس خمر خوار را روا باشد كه بر كافران غزا كند ؟ و به احتساب ، ايشان را از كفر باز دارد ؟\r\nاگر گويند كه روا نباشد ، خرق اجماع بود . كه در لشكرهاى اسلام هميشه نيكان و بدان و خمر خواران و ظالمان بوده‌اند ، و كسى ايشان را از غزا باز نداشته است ، نه در عصر پيغامبر - عليه السّلام - و نه پس از آن . و اگر گويند كه روا باشد . گوييم : خمر خوار را روا باشد كه از قتل باز دارد يا نه ؟\r\nاگر گويند : روا نبود . گوييم : چه فرق باشد ميان او و ميان پوشندهء حرير ؟ كه وى را روا بود كه از خمر منع كند . و قتل كبيره است به نسبت به شرب خمر ، همچون شرب به نسبت به حرير پوشيدن ، پس فرقى نباشد . و اگر گويند : روا باشد . و تفصيل كنند و گويند : هر كه بر چيزى اقدام نمايد او از مثل آن و از هر چه كم از آن باشد منع نكند ، و منع از چيزى كند كه زيادة بر آن بود ، پس اين تحكم « 34 » است . چه همچنان كه دور نباشد كه شارب خمر مردم را از زنا و قتل منع كند ، پس دور نباشد كه زانى از شرب باز دارد ، بل دور نباشد كه با آن چه خود خمر خورد ، غلامان و\r\n\r\n\r\n","description":"","footnote":"\r\n( 33 ) تا ، حتى .\r\n( 34 ) تحكم ، حكم كردن در مسأله‌اى به خودكامى بى آن كه سبب حكم را آشكار كند .\r\n","page_name":" 678 ","page_number":686},
  {"content":"\r\n\r\nخدمتكاران خود را از نوشيدن خمر باز دارد و گويد كه بر من باز بودن و بازداشتن واجب است ، و بدانچه در چيزى عاصى باشم از كجا لازم آيد كه در چيزى ديگر هم عاصى باشم ، چه بازداشتن بر من واجب بود ، و بدانچه بدان اقدام نمودم وجوب بازداشتن من از كجا ساقط شد . چه مستحيل « 34 » باشد كه گفته آيد كه بازداشتن از خمر خوردن واجب بود ما دام كه خود خمر نخورد ، و چون خورد بازداشتن از او ساقط شد .\r\nسؤال بر هر تقدير لازم آيد كه كسى بگويد كه بر من وضو و نماز هر دو واجب است ، پس من وضو مىسازم اگر چه نماز نكنم ، و سحور « 35 » مىخورم اگر چه روزه نگيرم ، چه سحور « 36 » و روزهء تطوّع هر دو مستحب است ، و ليكن گويند كه يكى از آن دو بر ديگرى مترتب است . همچنين راست داشتن ديگرى مترتب است به راست داشتن خود ، چه بايد كه نخست ابتدا به خود كند ، پس بدان كه در كفايت اوست .\r\nجواب سحور را براى روزه خواهند ، و اگر روزه نباشد سحور مستحب و محبوب نباشد . و آن چه را براى غير آن خواهند از آن غير منفك نشود . و اصلاح ديگرى را براى اصلاح خود نخواهند ، و همچنين اصلاح خود را براى اصلاح ديگرى نخواهند . پس اين سخن كه يكى از آن دو بر ديگرى مترتب است تحكم است .\r\nو اما وضو و نماز هر دو لازم يك ديگرند . پس هر كه وضو سازد و نماز نكند ، امر وضو را ادا كرده باشد ، و عقاب او كمتر از عقاب كسى بود كه وضو و نماز را ، هر دو را ، ترك كرده باشد . پس كسى كه باز بودن و بازداشتن را ، هر دو را ، گذاشته باشد ، عقابش بيشتر از كسى بود كه خود باز بوده و ديگر را باز نداشته . و چگونه نباشد كه وضو شرط نماز است ، چه نفس وضو را نخواهند ، بل وضو را براى نماز خواهند ، پس آن را بى نماز حكمى نبود . اما حسبت : آن را شرط نيست در باز بودن و پذيرفتن امر . پس ميان ايشان مشابهتى نيست .\r\nسؤال بر هر تقدير اين سخن لازم آيد كه چون مردى با زنى زنا كند و او مكرهه « 37 » و روى پوشيده باشد ، پس زن روى خود به اختيار باز كند ، و آن مرد در اثناى زنا حسبت كردن گيرد\r\n\r\n\r\n","description":"","footnote":"\r\n( 34 ) مستحيل ، محال .\r\n( 35 ) سحور ، سحرى ، طعامى كه در سحر خورند .\r\n( 36 ) سحور ، سحرى خوردن .\r\n( 37 ) مكرهه ( م . مكره ) ، به اكراه به كارى واداشته شده .\r\n","page_name":" 679 ","page_number":687},
  {"content":"\r\n\r\nو آن زن را گويد : بر تو در زنا اكراه هست ، اما در گشادن روى اختيار به دست تو است ، و من تو را محرم نيم ، پس روى خود بپوش . و آن احتسابى شنيع است كه دلهاى عاقلان آن را منكر دارد ، و همهء طبعهاى سليم از آن حسبت نفرت آرد .\r\nجواب روا كه در بعضى صورتها حق شنيع باشد و باطل مستحسن بطبع . و معتبر دليل است ، و نفرت خيال و وهم را عبرت نيست « 38 » . چه ما مىگوييم كه آن چه آن مرد مىگويد در آن حال آن زن را كه « روى خود بپوش » واجب است يا مباح يا حرام : اگر گويند واجب است ، پس غرض ما همين است ، زيرا كه گشادن روى معصيت است ، و بازداشتن از معصيت حق باشد . و اگر گويند مباح است ، پس مرد را روا باشد كه بگويد چيزى را كه مباح باشد ، و سخن شما كه مىگوييد كه « فاسق را حسبت نرسد » بى معنى بماند . و اگر گويند حرام است ، گوييم كه اين سخن واجب بوده است ، پس بدانچه بر زنا اقدام نمود از كجا حرام گشت ؟ و غريب بود كه واجب حرام شود به سبب حرام .\r\nاما نفرت طبع از آن و منكر شمردن آن را براى دو چيز است :\r\nيكى آن كه اهم را بگذاشته است « 39 » و بدانچه مهم است مشغول شده است . و چنان كه طبع از گذاشتن « 40 » مهم و مشغول شدن بدانچه مهم نيست برمد ، همچنان از گذاشتن « 41 » مهمتر و مشغول شدن به مهم برمد . و چنان كه طبع برمد از كسى كه از خوردن طعام غصبى احتراز كند و به ربا « 42 » مواظبت نمايد ، و كسى كه از غيبت صيانت نمايد و گواهى دروغ دهد ، زيرا كه گواهى دروغ بتر و فاحش‌تر از غيبت است ، و آن اخبارى است از كارى كه صدق باشد . و اين رميدن طبع و استبعاد نفس دلالت نكند بر آن كه ترك غيبت واجب نيست ، و بر آن كه اگر او را غيبت كند و لقمه‌اى از حرام بخورد ، عقوبت او زيادت نشود . پس همچنين زيان او در آخرت از معصيت او بيش از آن است كه از معصيت غير او .\r\nپس مشغول شدن به كمتر از بيشتر در طبع مستنكر است ، از آن روى كه بيشتر را گذاشته است ، نه از آن روى كه كمتر را گرفته است . چه اگر اسب و لگام او را كسى ديگر غصب كند ، و او به طلب لگام مشغول شود و طلب اسب را ترك كند ، طباع از او نفرت كند و او را بد كار دانند ،\r\n\r\n\r\n","description":"","footnote":"\r\n( 38 ) در عربى : و المتبع الدليل دون نفرة الاوهام و الخيالات .\r\n( 39 ) گذاشتن ، ترك كردن .\r\n( 40 ) گذاشتن ، ترك كردن .\r\n( 41 ) گذاشتن ، ترك كردن .\r\n( 42 ) در نسخهء فيضيه : زنا . متن طبق عربى و شرح زبيدى تصحيح شد .\r\n","page_name":" 680 ","page_number":688},
  {"content":"\r\n\r\nو حال آن كه طلب لگام كه از او صادر شده است كارى منكر نيست ، و ليكن گذاشتن طلب اسب براى طلب لگام منكر است . پس مبالغت انكار براى آن است كه اهم را بگذاشته است و به دون آن مشغول شده است . پس همچنين حسبت فاسق از اين روى منكر است . و اين دلالت نكند بر آن كه حسبت او از آن روى كه حسبت است منكر است .\r\nدوم آن كه حسبت گاهى به وعظ باشد و گاهى به قهر كردن .\r\nو پند دادن كسى كه اول خود پند [ 318 
  ] نگيرد ، به پند داده تأثير نكند . و ما مىگوييم كه كسى كه بداند كه سخن او در حسبت مقبول نباشد ، براى آن كه مردمان فسق او دانند ، حسبت به طريق وعظ بر او واجب نباشد ، چه در وعظ او فايده‌اى نبود . چه فسق فايدهء سخن او اسقاط كند . و چون فايدهء سخن او ساقط شد ، وجوب سخن او ساقط شود .\r\nاما چون حسبت به منع باشد و مراد از او قهر بود ، و تمام قهر آن باشد كه هم به فعل بود و هم به حجت . و فاسق اگر به فعل قاهر باشد به حجت مقهور بود ، كه بر او متوجه باشد كه گويند « تو چرا مىكنى ؟ » پس طبعها از قاهر بودن به فعل با آن چه مقهور است به حجت برمد ، و بدين سبب آن فعل از حقيقت بيرون نيايد . چنان كه اگر كسى از آحاد مسلمانان دفع ظلم كند و پدر خود را مظلوم بگذارد ، طبع مردمان از او برمد ، و بدين موجب دفع او از ظلم بر مسلمانان ديگر از حقيقت بيرون نيايد .\r\nپس لازم آيد از اين تقرير كه بر فاسق حسبت به وعظ ، بر كسى كه فسق او داند ، واجب نباشد ، زيرا كه پند او نپذيرد . و چون بر او واجب نباشد و داند كه اگر حسبت كند بدان انجامد كه زبان در عرض او به انكار دراز كنند ، پس گوييم : او را آن نيز نرسد . پس حاصل سخن بدان باز گردد كه يك نوع از حسبت - و آن وعظي است - به فسق باطل شود ، و عدالت در آن شرط بود .\r\nاما در حسبت قهرى شرط نباشد و بر فاسق حجرى « 41 » نبود در ريختن خمر و شكستن ملاهى و غير آن ، چون بتواند . و اين غايت انصاف و نهايت كشف است در اين مسئله .\r\nاما آيت‌هايى كه دليل آورده‌اند . انكار بر ايشان از آن روى است كه معروف را بگذاشته‌اند ، نه از آن روى كه بفرموده‌اند ، و ليكن فرمودن ايشان دليل است به وقوف علم ايشان . و عقوبت\r\n\r\n\r\n","description":"","footnote":"\r\n( 41 ) حجر ، منع . در بيشتر چاپهاى متن عربى « حرج » ضبط شده كه درست نيست .\r\n","page_name":" 681 ","page_number":689},
  {"content":"\r\n\r\nعالم قوىتر بود ، زيرا كه او را با قوّت علم عذر نباشد . قوله تعالى :  لِمَ تَقُولُونَ ما لا تَفْعَلُونَ  « 42 » . مراد از آن وعدهء دروغ است . و قول او - جل جلاله :  وَ تَنْسَوْنَ أَنْفُسَكُمْ  « 43 » . انكارى است از آن روى كه به فسق خود را فراموش كرده‌اند ، نه از آن روى كه غيرى را فرموده‌اند ، و ليكن فرمودن غير را بدان ياد كرده است تا دليل باشد بر علم ايشان و تأكيد حجت بر ايشان .\r\nو آن چه عيسى - عليه السّلام - فرموده كه « اول نفس خود را پند ده » ، آن در حسبت وعظي است . و ما مسلم كرديم كه وعظ فاسق بى فايده است نزديك كسى كه فسق او بداند . پس آن چه گفته است كه « از من شرم دار » ، بر تحريم وعظ ديگرى دليل نيست ، بل معنى اين سخن آن است كه از من شرم‌دار ، و اهم را با مشغولى به مهم فرو مگذار . چنان كه كسى را گفته شود كه نخست حق پدر را رعايت كن ، پس حق همسايه را ، و الاّ شرم دار .\r\nسؤال پس بايد كه كافران ذمى را روا باشد كه بر مسلمانان احتساب كنند چون او را در زنا بينند ، زيرا كه گفتن آن كه « زنا مكن » حق است ، پس محال باشد كه بر او حرام بود ، بل بايد كه مباح بود يا واجب .\r\nجواب اگر كافر مسلمان را به فعل خود منع كند ، آن تسلط باشد بر مسلمان . پس وى را منع كنيم ، چه حق تعالى كافران را بر مؤمنان دستى « 44 » نداده است . و اما مجرد گفتن او كه « زنا مكن » بر وى حرام نيست از آن روى كه نهى است از زنا ، بل از آن روى كه ظاهر گردانيدن تحكم است بر مسلمانان ، و در آن خوار گردانيدن مسلمانان است . و فاسق اگر چه مستحق خوارى است ، اما نه از دست كافرى كه به خوارى از او سزاوارتر است . پس از اين روى كافر را از حسبت منع مىكنيم ، و الاّ نمىگوييم كه كافر را عقوبت كنند بدانچه مسلمانى را گويد كه زنا مكن . بل گوييم : اگر نگويد زنا مكن ، معاقب باشد ، اگر خطاب كفار را به فروع جايز شمريم . و در اين مسئله نظرى است كه آن را در فقهيات بيان كرده‌ايم ، و در اين مقام به غرض ما لايق نيست .\r\nشرط چهارم آن كه مأذون باشد از جهت امام و والى . و جماعتى اين شرط را اعتبار كرده‌اند ، و آحاد رعيت را حسبت روا نداشته‌اند . و اين شرط فاسد است . زيرا كه آيات و اخبار كه ايراد\r\n\r\n\r\n","description":"","footnote":"\r\n( 42 ) صف 61 - 3 .\r\n( 43 ) بقره 2 - 44 .\r\n( 44 ) دست ، قدرت ، پيروزى ، برترى .\r\n","page_name":" 682 ","page_number":690},
  {"content":"\r\n\r\nكرده‌ايم دليل است بر آن چه هر كه منكرى بيند و بر آن خاموش باشد عاصى شود ، هر جا كه بيند ، و چنان كه بيند بر سبيل عموم و شمول . و تخصيص آن به تفويض امام تحكمى بى اصل است . و عجب آن كه رافضيان بر اين زيادت كرده‌اند و گفته‌اند كه تا امام معصوم - كه نزد ايشان حق است - ظاهر نشود ، امر معروف روا نباشد . و اين جماعت خسيس‌تر از آن‌اند كه با ايشان سخن بايد گفت . بل جواب ايشان آن است كه - چون نزد قاضيان آيند به طلب حقوق خود در خونها و مالهاشان - گفته شود كه « نصرت شما » امر معروف است ، و « حق شما از دست ظالم باز استدن » نهى منكر است ، و طلب شما حق خود را از جملهء معروف است ، و « 45 » اين زمان زمان بازداشتن از ظلم و طلبيدن حقها نيست ، زيرا كه امام به حق هنوز ظاهر نشده است « 46 » .\r\nسؤال در امر به معروف ولايتى و تحكمى و سلطنتى ثابت مىشود بر آن كس كه وى را مىفرمايد ، و بدين سبب كافر را بر مسلمان اين امر روا نمىباشد با آن چه حق است ، پس بايد كه اين حق آحاد رعيت را ثابت نباشد جز به تفويض والى و صاحب امر .\r\nجواب اما كافران را براى آن روا نمىداريم كه در آن سلطنت و عزّ تحكم است ، و كافر خوار است و استحقاق عزّ تحكم ندارد . و اما آحاد مسلمانان به سبب دين و معرفت مستحق اين عزت‌اند ، و در عزّ تحكم كه در حسبت است به تفويض محتاج نه‌اند ، چنان كه در عزّ تعليم و تعريف . چه خلاف نيست در آن كه مردم در آموختن حرام و واجب ، جاهلى را كه به سبب جهل خود بر منكرى اقدام نمايد ، به دستورى « 47 » والى محتاج نيستند ، با آن چه در آن عزّ ارشاد است ، و آموزنده را خوارى تجهيل . و مجرد دين بسنده است ، پس در بازداشتن همچنان باشد .\r\nو شرح و بيان اين سخن آن است كه حسبت را پنج مرتبه است ، چنان كه بخواهد آمد : اول آموختن . و دوم پند دادن . و سوم دشنام زدن و درشتى كردن ، و مراد از دشنام فحش نيست ، بل آن چه « 48 »\r\n\r\n\r\n","description":"","footnote":"\r\n( 45 ) در حالى كه .\r\n( 46 ) معلوم نيست اين خطاى بزرگ از كجا دامنگير حجة الإسلام امام محمد غزالى شده است . زيرا در مذهب شيعهء اماميه به اجماع و اتفاق فقها ، امر به معروف و نهى از منكر از اهم واجبات شرعي تلقى و شناخته مىشود . نكته‌اى كه در اينجا هست - و شايد همان براى چنين استنادى دستاويز برخى از متعصبان قرار گرفته باشد - نظرى فقهى است كه پيشترها گروهى از فقهاى شيعه بدان متمايل بوده‌اند . زيرا آنان مىگفته‌اند : « اجراى حدود شرعي » كه از توابع نهى از منكر است از اختيارات امام يا نمايندهء اوست ، تا بدين وسيله از خودسريها و دخالتهاى فردى جلوگيرى شده باشد .\r\n( 47 ) دستورى ، اجازه .\r\n( 48 ) آن چه ، آن كه .\r\n","page_name":" 683 ","page_number":691},
  {"content":"\r\n\r\nگويد « اى جاهل ، اى احمق ، از خداى بترس » و آن چه بدين ماند . چهارم به قهر منع كردن به طريق مباشرت « 48 » ، چون ريختن خمر ، و شكستن ملاهى ، و جامهء ابريشمين از اندام وى بيرون كشيدن ، و دستار غصبى از سر وى فرود آوردن و به صاحب حق دادن . پنجم ترسانيدن و زدن ، چنان كه كسى بر غيبت و قذف مواظبت نمايد ، و سلب زبان وى امكان ندارد ، و ليكن به زدن وى را باز بايد داشت . و در اين مقام به استعانت و جمعيت ياران حاجت باشد ، و باشد كه از هر دو جانب به قتال انجامد . و در چهار مرتبهء ديگر ظاهر است كه به دستورى « 49 » امام حاجت نيست . و در مرتبهء پنجم نظرى است كه بخواهد آمد .\r\nاما در آموختن و پند دادن ، چگونه به دستورى امام حاجت باشد ؟ و اما احمق و جاهل خواندن ، و به « فسق و ناترسى از خداى » نسبت كردن ، و آن چه بدين ماند سخنى راست است ، و سخن راست گفتنى باشد ، بل فاضل‌ترين درجه‌ها كلمهء حق باشد كه پادشاه ظالم را گفته شود ، پس به دستورى او چگونه حاجت بود . و همچنين شكستن ملاهى و منع از خوردن خمر از آن جمله است كه حقى است آن و بى اجتهاد ظاهر است ، پس به دستورى امام حاجت نباشد .\r\nو اما جمع ياران و برآوردن شمشير از نيام ، باشد كه به فتنه انجامد ، و در آن نظرى است كه بخواهد آمد . و استمرار عادت سلف بدانچه بر واليان حسبت كردندى قاطع است در اجماع ايشان بر آن چه در حسبت به تفويض امام حاجت نيست . بل هر كه امر به معروف كند و امام در آن راضى باشد فهو على المراد ، و اگر ساخط باشد سخط « 50 » او منكر است و انكار « 51 » بدان واجب .\r\nپس در انكار بر او چگونه به دستورى او حاجت باشد ؟\r\nو آمده است كه مروان حكم در نماز عيد پيش از نماز خطبه كردى ، مردى بر وى انكار كرد كه « خطبه پس از نماز باشد ! » مروان گفت : اى فلان ، آن متروك شده است . بو سعيد خدرى گفت :\r\nاين مرد حقى كه بر وى بود به جاى آورد ، كه پيغامبر - صلّى اللّه عليه و سلم - ما را گفته است : من رأى منكرا فلينكره بيده ، فان لم يستطع فبلسانه ، فان لم يستطع فبقلبه ، و ذلك أضعف الايمان ، اى ، هر كه منكرى بيند بايد كه به دست آن را تغيير كند ، و اگر نتواند به زبان ، و اگر نتواند به دل ، و آن ضعيف‌ترين ايمان است . و در اين لفظهاى عام پادشاهان داخل‌اند ، و سلف همچنين فهم كرده‌اند ،\r\n\r\n\r\n","description":"","footnote":"\r\n( 48 ) مباشرت ، كارى را خود انجام دادن .\r\n( 49 ) دستورى ، اجازه .\r\n( 50 ) سخط ، خشم .\r\n( 51 ) انكار ، زشت شمردن ، نهى از منكر كردن .\r\n","page_name":" 684 ","page_number":692},
  {"content":"\r\n\r\nپس چگونه به دستورى حاجت باشد .\r\nو آمده است كه چون مهدى عباسى به مكه رسيد مدتى آن جا اقامت كرد . و چون طواف آغاز كرد ، مردمان را از خانه دور كرد . عبد اللّه مرزوق بجست رداى او بگرفت و بجنبانيد و گفت : بنگر كه چه مىكنى ! جماعتى از راه دور آمده‌اند ، تو ايشان را مانع مىباشى ؟ تو را بدين خانه كه سزاوارتر از ايشان گردانيده است ؟ پس مهدى در روى او بنگريست - و او را مىشناخت ، بدانچه از موالى ايشان بود - و گفت : تو عبد اللّه مرزوقى ؟ گفت : آرى . پس فرمود كه وى را بگرفتند و به بغداد بردند ، و نخواست كه آن جا وى را عقوبتى كند كه در عامه شنيع نمايد ، و به پايگاه « 52 » فرستاد تا ستوربانى كند . و اسبى بدخوى و دندان‌گير به دو دادند تا وى را به دندان خسته « 53 » كند . حق تعالى آن اسب را براى وى رام گردانيد . پس وى را در خانه‌اى حبس فرمود و كليد آن به دست خود گرفت . بعد از سه روز وى را در بستان ديد كه تره مىخورد . گفت : تو را كه بيرون آورد ؟ گفت [ 320 
  ] همان كس كه حبس فرموده بود . مهدى آزرده شد و به آواز بلند گفت كه سزاى تو آن است كه تو را بكشم . او سر بر آورد و گفت : اگر مرگ و زندگانى به دست تو باشد چنين بود . پس همواره محبوس بود تا مهدى وفات كرد . آن گاه وى را بگذاشتند « 54 » و به مكه باز رفت . و نذر كرده بود كه اگر حق تعالى وى را خلاص بخشد ، صد اشتر قربان كند . پس پيوسته مىكوشيد تا آن نذر به وفا رسانيد و از آن عهده تفصى نمود .\r\nو حيّان « 55 » عبد اللّه روايت كرد كه هارون الرشيد بر سبيل تنزه به دوين « 56 » رفت ، و سليمان ابو جعفر هاشمى با او بود ، وى را گفت : كنيزكى مطربه دارى كه نيكو سماع مىكند ، وى را بيار .\r\nپس آن كنيزك بيامد و سماع كرد ، و سماع نيكو نرفت . او عذر بر اين جمله گفت : اين بربط من نيست . پس خدمتكارى را فرمود كه بربط او بياورد . چون آن خدمتكار عود مىآورد ، در ميان راه پيرى را ديد كه خستهء « 57 » خرما از زمين برمىچيد ، وى را گفت : راه ده . پير سر برآورد و بربط ديد ، از دست او بستد و بشكست ، و آن خدمتكار پير را بگرفت و به شحنه سپرد كه اين را نگاه دار كه امير المؤمنين او را بخواهد طلبيد . شحنه گفت : امير المؤمنين از اين چه خواهد ؟ كه در بغداد از اين عابدترى نيست . گفت : سخن بشنو كه آن بجا مىگويم . پس بر هارون رفت و صورت حال\r\n\r\n\r\n","description":"","footnote":"\r\n( 52 ) پايگاه ، إصطبل ، طويله .\r\n( 53 ) خسته ، مجروح .\r\n( 54 ) گذاشتن ، رها كردن .\r\n( 55 ) در شرح زبيدى : ( حبّان ) و در بعضى نسخه‌ها : حيّان .\r\n( 56 ) دوين ( كأمير ) ، موضع متنزه بالعراق ( زبيدى ) .\r\n( 57 ) خسته ، هسته .\r\n","page_name":" 685 ","page_number":693},
  {"content":"\r\n\r\nتقرير كرد . آتش خشم او اشتعال پذيرفت و چشمهاش سرخ گشت . سليمان أبو جعفر گفت : اى امير المؤمنين ، چرا چنين در خشم مىروى ؟ شحنه را بفرماى تا گردن وى بزند و او را در دجله اندازد . گفت كه او را بخوانيم و با او مناظره كنيم . رسولى بر وى رفت و گفت : امير المؤمنين مىخواندت ببايد آمد گفت : چنين كنم . گفت : بر نشين « 58 » . او بر ننشست و پياده روان شد . چون به در سراى رسيد ، هارون الرشيد را خبر كردند كه پير آمده است . هارون نديمان را گفت : چه مصلحت بينيد ؟ اين محظورات برداريم و او را بخوانيم يا به مجلس ديگر رويم كه در آن محظورى نباشد ؟ گفتند : به مجلس ديگر بايد رفت . پس به مجلس ديگر رفتند و پير را بخواندند ، و او در آستين كيسه‌اى داشت كه در آن خستهء خرما بود . او را گفتند كه اين بگذار و بر امير المؤمنين برو . گفت : شب را طعام من اين خواهد بود . گفتند : ما تو را طعام دهيم . گفت : مرا به طعام شما حاجت نيست . هارون گفت : از وى چه مىخواهيد ؟ گفتند : در آستين خستهء خرما دارد ، ما مىگوييم كه بينداز ، او نمىاندازد . گفت : بگذاريد تا چنان كه خواهد بيايد . پس در آمد و سلام گفت و بنشست . هارون گفت : تو را چه بر آن داشت كه چنين حركت بكردى ؟ گفت : چه كردم ؟\r\nهارون را شرم آمد كه گويد « بربط من شكستى » و همان سخن بر وى مكرر كرد . او گفت : از پدران و جدّان تو شنيدم كه بر منبر اين آيت مىخواندند ، قوله تعالى :  إِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ ذِي الْقُرْبى وَ يَنْهى عَنِ الْفَحْشاءِ وَ الْمُنْكَرِ وَ الْبَغْيِ  « 59 » . و من منكرى ديدم ، آن را تغيير كردم . پس سليمان أبو جعفر گفت كه به خداى كه جز اين حق نگفت . و چون بيرون آمد ، هارون بدره‌اى به يكى داد و گفت : دنبال پير ببر ، و اگر مىبينى كه مىگويد كه « امير المؤمنين را چنين گفتم ، و امير المؤمنين مرا چنين گفت » چيزى به دو مده ، و اگر بينى كه با كسى سخن نگويد ، اين بدره به وى ده . و چون آن پير از كوشك بيرون رفت ، خستهء خرمايى ديد كه در زمين فرو شده بود ، به بيرون آوردن آن مشغول شد و با كسى سخن نگفت . پس كس امير المؤمنين وى را گفت كه امير المؤمنين اين بدره بر تو فرستاده است . پير گفت : امير المؤمنين را بگوى تا از آن كس كه ستده است به دو باز دهد . و آمده است كه چون از اين سخن فارغ آمد به كشيدن آن خستهء خرما از زمين مشغول شد ، و مىگفت ، شعر :\r\n\r\n\r\n","description":"","footnote":"\r\n( 58 ) بر نشستن ، سوار شدن بر اسب و مانند آن .\r\n( 59 ) نحل 16 - 90 .\r\n","page_name":" 686 ","page_number":694},
  {"content":"\r\n\r\n أرى الدّنيا لمن هي في يديه * هموما كلّما كثرت لديه\r\nتهين المكرمين لها بصغر * و تكرم كلّ من هانت عليه\r\nإذا استغنيت عن شيء فدعه * و خذ ما أنت محتاج إليه \r\nاى ، دنيا را مىبينم كه هر گاه به دست كسى بسيار مىشود غمهاى او بسيار مىباشد . گرامى دارندگان خود را خوار مىگرداند ، و خوار دارندگان خود را گرامى دارد . چون از چيزى بى نياز باشى آن را بگذار ، و آن چه بدان محتاج باشى آن را بگير .\r\nو سفيان ثورى گفت كه مهدى عباسى در سنهء ست و ستين و مائة « 60 » حج كرد ، و او را ديدم كه جمرهء عقبه مىانداخت ، و « 61 » مردمان را در چپ و راست به تازيانه مىزدند ، من بايستادم [ 321 
  ] و گفتم : اى نكو روى ، مرا ايمن بن نابل خبر داد از قدامهء عبد اللّه كلابى كه پيغامبر را - صلّى اللّه عليه و سلم - ديدم كه در روز نحر « 62 » بر اشتر خود جمره مىانداخت ، و زدن و راندن در ميان نبود ، و كسى نمىگفت « زاستر « 63 » شويد » و تو را مىبينم كه پيش تو مردمان را در چپ و راست مىزنند . پرسيد كه اين كيست كه سخن مىگويد ؟ گفتند كه سفيان ثورى است . گفت : اى سفيان ، اگر منصور « 64 » بودى اين سخن از تو احتمال نكردى « 65 » . گفتم : اگر منصور تو را خبر كند كه چه رنجها ديد تو از اين چه مىكنى باز باشى . پس وى را گفتند كه تو را امير المؤمنين نخواند و « نكو روى » گفت . فرمود كه وى را بطلبيد . و چون بطلبيدند پنهان شدى .\r\nو آمده است كه به مأمون گفتند كه مردى محتسب در ميان مردمان مىرود ، و امر معروف و نهى منكر به جاى مىآورد ، و تو او را احتساب نفرموده‌اى . گفت : بياريد او را . و چون مرد را پيش او آوردند ، گفت كه تو خود را اهل حسبت مىدانى ، بى آن كه ما تو را بفرماييم ؟ و مأمون بر كرسى نشسته بود و در نامه يا قصه‌اى مىنگريست ، از آن نامه غافل شد و از دست او بيفتاد و زير پاى مأمون آمد ، چنان كه ندانست ، آن مرد محتسب گفت : قدم از نامهاى حق تعالى بردار ، پس آن چه مىخواهى بگوى . و مأمون مراد او ندانست و گفت : چه مىگويد ؟ و مرد تا سه بار سخن باز گردانيد و مأمون در نيافت . پس محتسب گفت : يا آن را بردار يا مرا دستورى « 66 » ده تا بردارم . پس مأمون زير قدم خود نگريست و نامه را ديد ، برداشت و ببوسيد و خجل شد ، پس در همان سخن\r\n\r\n\r\n","description":"","footnote":"\r\n( 60 ) در سال 166 .\r\n( 61 ) در حالى كه .\r\n( 62 ) روز نحر ، روز قربان ، عيد قربان .\r\n( 63 ) زاستر ، ز انسوتر ، دور تر .\r\n( 64 ) منصور خليفهء دوم عباسى ، پدر مهدى .\r\n( 65 ) احتمال كردن ، تحمل كردن .\r\n( 66 ) دستورى ، اجازه .\r\n","page_name":" 687 ","page_number":695},
  {"content":"\r\n\r\nمعاودت نمود و گفت : چرا امر معروف كردى ؟ خداى - عز و جل - آن را به ما كه اهل بيتيم مفوّض كرده است ، و ما آنانيم كه خداى تعالى در حق ما فرموده ، قوله تعالى :  الَّذِينَ إِنْ مَكَّنَّاهُمْ فِي الْأَرْضِ أَقامُوا الصَّلاةَ وَ آتَوُا الزَّكاةَ وَ أَمَرُوا بِالْمَعْرُوفِ وَ نَهَوْا عَنِ الْمُنْكَرِ  « 64 » . گفت : يا امير المؤمنين راست گفتى ، و چنان كه گفتى و خود را به سلطنت و تمكين صفت كردى همچنان است ، الا آن كه ما معينان و ياران توييم ، اين را منكر نشود جز كسى كه كتاب خداى و سنت پيغامبر او نداند ، چه حق تعالى گفته است ، قوله تعالى :  الْمُؤْمِنُونَ وَ الْمُؤْمِناتُ بَعْضُهُمْ أَوْلِياءُ بَعْضٍ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ  « 65 » . و پيغامبر - صلّى اللّه عليه و سلم - گفته است : المؤمن للمؤمن كالبنيان يشدّ بعضه بعضا ، اى ، مؤمن مؤمن را چون بنايى است كه بعضى از آن بعضى را استوار گرداند . و حق تعالى تو را در ملك ممكّن گردانيده است ، و اين كتاب خداى تعالى و سنت رسول اوست ، اگر آن دو را منقاد باشى ، كسى كه در جز وى از آن تو را يارى دهد وى را شكر گويى ، و اگر آن را گردن ننهى و آن چه از آن بر تو لازم است خاضع آن نباشى ، آن خداى كه كار تو از اوست و عزّ و ذلّ تو مقدور اوست شرط فرموده است كه أجر نيكو كاران ضايع نگردانم « 66 » پس آن چه خواهى بگوى اكنون . سخن وى مأمون را خوش آمد و بدان شاد شد و گفت : مثل تو را روا باشد كه امر معروف كند ، به كار خود ادامه بده ، به فرمان و اجازهء ما . پس آن مرد همچنان احتساب مىكردى با مردمان چنان كه ببايد كرد « 67 » . . .\r\nو در سياق اين حكايتها بيان دليل است بدان كه از دستورى خواستن بى نيازى است .\r\nسؤال ولايت حسبت فرزند را بر پدر ، و بنده را بر خواجه ، و زن را بر شوى ، و شاگرد را بر استاد ، و رعيت را بر سلطان ، مطلقا ثابت است ؟ چنان كه پدر را بر فرزند ، و خواجه را بر بنده ، و شوى را بر زن ، و استاد را بر شاگرد ، و سلطان را بر رعيت ، يا ميان ايشان فرقى است ؟\r\nجواب رأى ما آن است كه اصل ولايت ثابت است ، و در تفصيل ميان ايشان فرق است .\r\nو ما در آن ، حال پدر را با فرزند فرض كنيم و گوييم كه حسبت را پنج مرتبه است . و فرزند را در دو مرتبهء اول حسبت است . و آن دو : تعريف است ، و وعظ و نصيحت به تلطف . و حسبت به جفا و تعنيف و تهديد ، و مباشرت به زدن - و آن دو مرتبهء آخر است - روا نيست . و در مرتبهء سوم كه\r\n\r\n\r\n","description":"","footnote":"\r\n( 64 ) حج 22 - 41 .\r\n( 65 ) توبه 9 - 71 .\r\n( 66 ) اشاره است به :  إِنَّ اللَّهَ لا يُضِيعُ أَجْرَ الْمُحْسِنِينَ  ( توبه 9 - 120 ) .\r\n( 67 ) در متن فارسى جملهء « واو آن را هم بدان جمله به جاى آورده » افزون دارد .\r\n","page_name":" 688 ","page_number":696},
  {"content":"\r\n\r\nبه رنج پدر و سخط او ادا كند « 68 » در اين نظر است . و آن بدان باشد كه بربط او بشكند مثلا ، و خمر او بريزد ، و رشته‌هايى كه در جامهء او از حرير بافته شده باشد بگشايد ، و آن چه در خانهء او از مال حرام يابد كه غصب كرده باشد ، يا بدزديده باشد ، يا از ضريبه‌هاى « 69 » مسلمانان معيّن إدرار را « 70 » استده باشد « 71 » ، به مالكان باز دهد ، يا صورتهايى كه در ديوار و چوب خانهء او باشد باطل كند ، و اوانيهاى زر و نقره بشكند . فعل او در اين كارها به ذات پدر تعلق ندارد ، به خلاف زدن و دشنام دادن ، و ليكن پدر از آن برنجد ، و به سبب [ 322 
  ] آن در خشم شود ، الا آن كه فعل پسر حق است ، و خشم پدر از دوستى باطل و حرام مىزايد . پس در قياس ، ظاهرتر آن است كه در اين مرتبه هم حسبت ثابت باشد ، بل بر او لازم بود كه به جاى آورد .\r\nو دور نباشد كه در زشتى منكر و در مقدار خشم پدر نگريسته آيد . و اگر فاحش باشد و خشم او اندك ، چون ريختن خمر كسى كه براى آن نيك در خشم نشود ، ثبوت آن ظاهر بود . و اگر منكر قريب « 72 » باشد و خشم قوى بود ، چنان كه آوندى از بلور و يا از آبگينه‌اى كه بر صورت حيوانى ساخته باشند ، و در شكستن آن مالى بسيار ضايع شود - و اين از آن جمله است كه در آن خشمى قوى باشد - اين معصيت به مثابهء خمر و غير آن نيست . پس اين همه را مجال نظر است .\r\nسؤال از كجا مىگوييد كه به تعنيف و زدن و مضطر گردانيدن به ترك باطل حسبت نتوان كرد ؟ و امر معروف در كتاب و سنت عام است بى تخصيص . اما نهى از رنجانيدن پدر و تأفيف « 73 » و آزار او خاص آمده است در چيزى كه تعلق به ارتكاب منكر ندارد .\r\nجواب در حق پدر چيزى وارد شده است كه موجب استثناء است از عموم . چه خلاف نيست كه جلاد را نرسد كه پدر خود را در محل زنا بكشد ، و اقامت حد را بر وى مباشرت نمايد ، بل كشتن پدر كافر را بايد كه مباشر نشود ، بل اگر پدر دست وى ببرد قصاص واجب نيايد و نرسد او را كه در مقابلهء آن وى را برنجاند . و در اين اخبار وارد شده است ، و بعضى از آن به اجماع ثابت گشته . و چون رنجانيدن او به عقوبتى كه حق است بر جنايتى سابق روا نيست ، رنجانيدن او به عقوبتى كه منع است از جنايتى كه در مستقبل متوقع است روا نباشد ، بل به\r\n\r\n\r\n","description":"","footnote":"\r\n( 68 ) ادا كند ، منجر شود .\r\n( 69 ) ضريبه ، جزيه ، ماليات .\r\n( 70 ) إدرار را ، براى دستمزد ، به عنوان مقرّرى .\r\n( 71 ) در شرح زبيدى : ( او اخذه عن إدرار و رزق من ضريبة المسلمين إذا كان صاحبه معيّنا ) لا مجهولا .\r\n( 72 ) قريب ( مقابل شديد ) ، اندك .\r\n( 73 ) تأفيف ، اف گفتن .\r\n","page_name":" 689 ","page_number":697},
  {"content":"\r\n\r\nناروايى اولى بود .\r\nو بنده را با خواجه ، و زن را با شوى ، همين ترتيب باشد . چه ايشان در لزوم حق به پدر نزديك‌اند ، اگر چه ملك يمين مؤكدتر از ملك نكاح است ، و ليكن در خبر آمده است : لو جاز السّجود لمخلوق لأمرت المرأة بالسّجود لبعلها ، اى ، اگر سجده كردن مخلوق را روا باشد ، بفرمايم تا زن شوى را سجده كند . و اين خبر دليل است بدان كه « اين حق نيز مؤكد است » .\r\nو اما كار رعيت با سلطان صعبتر از كار فرزندان است با پدر ، چه با سلطان جز تعريف و نصيحت روا نباشد .\r\nو اما در مرتبهء سوم نظر است . چه اقدام نمودن بدانچه مالها از خزينهء سلطان بستاند و به مالكان رساند ، و رشته‌هاى حرير از جامهء او بكشد ، و اوانىهاى خمر در خانهء او بشكند ، نزديك باشد به خرق هيبت و ازالت حشمت ، و آن محذور است . و نهى از آن وارد است ، چنان كه از خاموش بودن بر منكرات . پس دو محظور متعارض مىشود . و معتبر در آن اجتهاد است . و در اجتهاد بر آن چه در تفاحش منكر و اندازهء آن كه از حشمت او به سبب آن چه اقدام نموده ساقط شود نظر كند ، و ضبط آن ممكن نيست .\r\nو اما كار شاگرد با استاد خفيفتر از آن است ، زيرا كه محترم استادى باشد كه مفيد علم باشد از راه دين . و عالمى را كه بر علم خود كار نكند حرمت نبود ، پس شاگرد وى را روا بود كه بر موجب علمى كه از او آموخته بود بر او انكار كند .\r\nو آمده است كه حسن بصرى - رحمة اللّه عليه - را پرسيدند كه فرزند بر پدر خود چون حسبت كند ؟ گفت : پند دهد او را ما دام كه در خشم نشود ، و چون در خشم شود خاموشى پيشه كند .\r\nشرط پنجم قدرت است . پس بر عاجز جز به دل حسبت نباشد . چه هر كه دوست خداى است ، معصيت او را كراهيت دارد و منكر آن باشد . و ابن مسعود - رضى اللّه عنه - گفت كه با كافران به دست مجاهده كنيد ، و اگر نتوانيد ، جز آن كه روى بر ايشان ترش گيريد ، آن به جاى آريد . و بدان كه سقوط وجوب بر عجز حسى موقوف نيست ، بل هر كارى كه از آن بترسد كه مكروهى به دو رسد هم در معنى عجز است . و همچنين باشد اگر از مكروهى نترسد و ليكن داند كه انكار او منفعتى نكند . پس بايد كه در دو معنى نگرد : يكى آن كه از انكار او فايدهء باز بودن حاصل نيايد . دوم\r\n\r\n","description":"","footnote":"","page_name":" 690 ","page_number":698},
  {"content":"\r\n\r\nآن كه خوف مكروهى باشد . و از اعتبار اين معنى چهار حال حاصل آيد :\r\nيكى آن كه هر دو معنى جمع شود ، بدانچه داند كه سخن او منفعتى نكند ، و اگر چيزى بگويد بزنندش . و در اين حال حسبت بر او واجب نشود ، بل بسى باشد كه در بعضى مواضع حرام بود . آرى ، لازم آيد كه در مواضع منكر حاضر نشود ، و عزلت گزيند تا منكر نبيند ، و جز به حاجتى مهم يا واجب بيرون نيايد . و هجرت از آن شهر بر وى لازم نباشد ، مگر آن كه [ 323 
  ] وى را به فساد مضطر گردانند ، و بر آن دارند كه پادشاهان را در ظلم و منكرات مساعدت نمايد . آن گاه بر وى هجرت لازم باشد اگر تواند ، كه اكراه در حق كسى كه از اكراه بتواند گريخت عذر نباشد .\r\nدوم آن كه هر دو معنى منتفى باشد ، بدان كه داند كه منكر براى فعل و قول او بگذارند ، و مكروهى به وى نتوانند رسانيدن ، پس انكار بر او واجب باشد . و اين قدرت مطلقه است .\r\nسوم آن كه داند كه انكار او فايده نكند ، و ليكن بيم مكروهى نبود . و در اين حال به سبب عدم فايده حسبت واجب نشود ، و ليكن مستحب باشد براى ظاهر كردن اسلام ، و ياد دادن كار دين مردمان را .\r\nچهارم عكس سيم است . و آن چنان باشد كه داند كه مكروهى به وى رسد ، و ليكن منكر به فعل وى باطل شود . چنان كه سنگى سوى آبگينهء خمر اندازد و بشكند و خمر بريزد ، يا بربط وى بربايد و بشكند تا اين منكر معطل شود ، و ليكن داند كه وى را بزنند ، پس در اين حال واجب نباشد و حرام نبود ، بل مستحب باشد . و خبرى كه در فضل گفتن كلمهء حق پيش پادشاهان جائر آورده‌ايم بر اين دليل است . و شك نيست كه آن جاى خوف است . و نيز آن چه بو سليمان دارانى گفت : سخنى شنيدم از خليفه‌اى ، خواستم كه بر وى انكار كنم ، و دانستم كه او مرا بكشد : و آن كشتن مرا مانع نبود ، و ليكن چون در ملأ مردمان بود ، ترسيدم كه تزين براى خلق در دل من آيد ، و بى اخلاص كشته شوم .\r\nسؤال چون بر اين جمله است ، معنى قول حق تعالى :  وَ لا تُلْقُوا بِأَيْدِيكُمْ إِلَى التَّهْلُكَةِ  « 74 » چيست ؟\r\nجواب هيچ خلافى نيست در آن چه يك كس را از مسلمانان رواست كه در صف كافران\r\n\r\n\r\n","description":"","footnote":"\r\n( 74 ) بقره 2 - 190 .\r\n","page_name":" 691 ","page_number":699},
  {"content":"\r\n\r\nاقدام نمايد و مقاتله كند ، اگر چه داند كه كشته شود . و باشد كه اين را مخالف موجب آيت پندارند و چنان نيست ، كه ابن عباس - رضى اللّه عنهما - گفته است كه تهلكه آن نيست ، بل نفقت ناكردن در راه خداى تعالى تهلكه است . و هر كه آن نكند نفس خود را هلاك كرده است .\r\nو براء عازب گفت كه تهلكه آن است كه گناهى كند و انديشد كه توبهء او مقبول نشود . و عبيدهء مرادى گفت : آن است كه گناهى ارتكاب كند و پس از آن خيرى نكند تا آن گاه كه هلاك شود . و چون در قتال كافران رواست كه بجنگد تا كشته شود ، در حسبت هم روا بود . و ليكن اگر داند كه اقدام وى بر كافران نكايتى نخواهد بود - چنان كه نابينايى يا عاجزى خود را در صف اندازد - آن حرام باشد ، و در عموم آيت تهلكه داخل شود . و اقدام آن گاه روا باشد كه داند كه بكوشد تا آن گاه كه كشته شود ، يا داند كه به سبب جرئت او دل كافران بشكند ، و اعتقاد كنند كه مسلمانان از مرگ نترسند ، و شهادت در راه خداى تعالى دوست دارند ، و شوكت كافران بدان كم شود . پس همچنين محتسب را روا باشد ، بل مستحب بود كه معترض كشتن و زدن شود « 75 » اگر حسبت او را در دفع منكر ، يا در شكستن جاه فاسق ، يا در تقويت دلهاى اهل دين ، تاثيرى باشد .\r\nاما اگر فاسقى متغلب « 76 » را بيند تنها و شمشيرى پيش وى و قدحي بر دست گرفته و داند كه اگر انكار كند بر او ، او آن خمر را بخورد و گردن وى بزند ، اين از آن جمله است كه حسبت را در آن وجهى ندانم ، و آن عين هلاك بود ، چه مفهوم آن است كه در دين اثرى كند چون نفس خود را فداى آن گرداند . و اما نفس خود را در معرض هلاك داشتن بى اثرى وجهى ندارد ، بل باشد كه حرام باشد . و مستحب آن گاه بود كه منكر را باطل توان گردانيد ، يا فعل او را فايده‌اى ظاهر شود . و آن به شرط آن باشد كه مكروه به وى مقصور بود ، و اگر داند كه با او غير او را - از اصحاب يا اقربا يا رفقاى او - بزنند روا نباشد ، بل حرام بود . زيرا كه عاجز است از دفع منكر ، مگر به طريقى كه به منكرى ديگر انجامد ، و آن با قدرت مناسبتى ندارد .\r\nبل اگر داند كه به حسبت او آن منكر باطل گردد و ليكن سبب منكرى ديگر شود ، ظاهرتر آن است كه حلال نباشد . زيرا كه مقصود آن است كه از منكرات شرع مطلقا نبود ، نه مخصوص از زيد و عمرو . و آن چنان باشد كه او با كسى شراب حلال داند كه به سبب وقوع نجاستى پليد\r\n\r\n\r\n","description":"","footnote":"\r\n( 75 ) در عربى : بل يستحب له ان يعرض نفسه للضرب و القتل ( بلكه براى او مستحب است كه خود را در معرض ضرب و قتل قرار دهد ) .\r\n( 76 ) متغلب ، زورمند ، زبر دست .\r\n","page_name":" 692 ","page_number":700},
  {"content":"\r\n\r\nشده باشد « 77 » ، و داند كه اگر آن را بريزد صاحب آن يا فرزندان او ، به سبب آن چه شراب حلال نيابند ، از راه ناچارى خمر بخورند ، پس ريختن آن را معنيى نباشد . و محتمل است كه گفته آيد كه آن را بريزد تا مبطل منكرى باشد ، و اما خوردن ديگر را ، ملامت بر خورنده باشد و محتسب را به منع آن قدرتى نبود . و بعضى آن طريق اختيار كرده‌اند ، و دور نيست . چه اين مسائل فقهى است كه جز به گمان در آن حكم نتوان كرد .\r\nو دور نباشد كه فرق كرده آيد ميان منكرى كه تغيير خواهد كرد ، و منكرى كه آن تغيير بدان خواهد انجاميد . چه اگر كسى گوسپند [ 324 
  ] ديگرى را مىكشد تا بخورد ، و محتسب داند كه اگر او را از آن منع كند آدمى را بكشد و بخورد ، آن حسبت را معنى نباشد .\r\nآرى ، اگر منع از كشتن آدمى يا بريدن اندام او او را بر آن آرد كه مال او بستاند ، آن را وجهى بود . و اين دقيقه‌ها در محل اجتهاد است . و بر محتسب در آن همه متابعت اجتهاد خود واجب بود . و براى اين دقيقه‌ها گوييم كه عامى را جز در كارهاى روشن و معلوم حسبت نبايد كرد ، چون خوردن خمر و زنا ، و گذاشتن « 78 » نماز .\r\nو اما آن چه به اضافت وى به دو پيوندد معصيت توان دانست ، و در آن به اجتهاد حاجت بود « 79 » . پس عامى اگر در آن خوض كند فساد او بيش از صلاح باشد . و از اين معنى ظن كسى كه « ولايت حسبت جز به تعيين والى نكند » قوت گيرد . چه بسى باشد كه كسى در آن خوض كند كه به سبب قصور معرفت يا قصور ديانت اهل آن نباشد ، و به انواع خللها ادا كند « 80 » . و كشف غطاى آن به زودى بخواهد آمد .\r\nسؤال اگر به جاى علمى كه در عدم فايده و رسيدن مكروه شرط كرده آيد ظن باشد حكم آن چه بود ؟\r\nجواب ظن غالب در اين بابها به جاى علم باشد . و فرق آن جا ظاهر گردد كه ميان علم و ظن تعارض افتد ، چه علم يقيني بر ظن راجح آيد . و ميان علم و ظن در موضعى ديگر هم فرق كرده شود . و آن موضع آن است كه وجوب حسبت از او آن جا ساقط شود كه بقطع داند كه\r\n\r\n\r\n","description":"","footnote":"\r\n( 77 ) در عربى : و ذلك بان يكون مثلا مع الانسان شراب حلال ، نجس بسبب وقوع نجاسة فيه .\r\n( 78 ) گذاشتن ، ترك كردن .\r\n( 79 ) در شرح زبيدى : فاما ما يعلم كونه معصية بالاضافة إلى ما يطيف به من الافعال و يفتقر فيه إلى اجتهاد ( 7 - 27 ) .\r\n( 80 ) ادا كند ، منجر شود .\r\n","page_name":" 693 ","page_number":701},
  {"content":"\r\n\r\nفايده‌اى نكند ، و ليكن احتمال فايده دارد و مع ذلك مكروهى متوقع نباشد ، در وجوب آن خلاف است . و ظاهرتر وجوب است ، چه در آن ضررى نيست ، و نفع متوقع است . و عمومات امر معروف در همه حالها وجوب اقتضا كند . و ما به طريق تخصيص جايى استثنا مىكنيم كه عدم فايده معلوم باشد ، اما به اجماع يا به قياس ظاهر ، چه امر [ معروف 
  ] در عين خود مراد نيست ، بل براى مأمور به مراد است ، و چون اميد آن ندارد بىفايده بود ، و چون اميد باشد بايد كه ساقط نشود .\r\nسؤال اگر رسيدن مكروهى يقيني نباشد و غالب ظن هم نبود و ليكن مشكوك باشد ، يا غالب آن بود كه هم نرسد و ليكن احتمال رسيدن دارد ، آيا اين احتمال وجوب ساقط كند ؟ يا واجب نيايد مگر چون يقين داند كه مكروه نرسد ؟ يا در همه حالها واجب بود ، مگر آن كه رسيدن مكروه بر ظن او غالب شود ؟\r\nجواب اگر بر ظن رسيدن مكروه غالب آيد واجب نباشد ، و اگر نارسيدن غالب آيد واجب شود . و به مجرد تجويز وجوب ساقط نشود ، چه آن در هر حسبتى ممكن باشد . و اگر شك بود و رجحان طرفى نباشد ، اين در محل نظر بود . و محتمل است كه گفته آيد كه اصل عمومات وجوب است و جز به مكروهى ساقط نشود . و مكروه معلوم باشد يا مظنون يا متوقع ، و اين ظاهرتر است . و محتمل است كه گفته شود كه وجوب آن گاه باشد كه به علم و يا به ظن دانسته شود كه بر وى ضررى نيست . و اول صحيح‌تر است به سبب نظر در عمومها كه مقتضى امر معروف است .\r\nسؤال توقع مكروه به دليرى و بد دلى مختلف شود ، چه ترسيدن ضعيف دل دور را نزديك گرداند ، تا « 81 » چنانستى كه او را مىبيند و از آن بترسد . و متهور دلير وقوع مكروه را بعيد شمرد ، به حكم آن چه بدان آفريده شده است از حسن امل ، تا به حدى كه آن را استوار ندارد ، مگر پس از وقوع آن . پس اعتماد بر چه باشد ؟\r\nجواب اعتماد بر اعتدال طبع و سلامت عقل و مزاج باشد ، چه بد دلى بيمارى است ، و آن ضعف دل است كه سبب آن قصور قوّت است و سستى . و تهور افراط است و بيرون آمدن از اعتدال به زيادت . و هر دو نقصان است . و كمال در اعتدال است كه عبارت از آن شجاعت است .\r\n\r\n\r\n","description":"","footnote":"\r\n( 81 ) تا ، حتى .\r\n","page_name":" 694 ","page_number":702},
  {"content":"\r\n\r\nو هر يك از بد دلى و تهور گاهى از نقصان عقل باشد ، و گاهى از خللى در مزاج ، به تفريط يا افراط . چه كسى كه مزاج او در بد دلى و دليرى معتدل « 82 » باشد ، گاه موجب شر را در نيابد ، پس سبب دليرى او نادانى بود ، و گاهى موجب دفع شر را در نيابد ، پس سبب بد دلى او نادانى بود . و روا كه كسى به حكم تجربه و ممارست مداخل شر و مانع آن بداند ، و ليكن شرّ بعيد در سست گردانيدن و تحليل قوّت او بر اقدام ، به سبب ضعف دل ، چنان اثر كند كه شرّ نزديك در حق دلير معتدل طبع . پس به هر دو طرف التفات نيست . و بد دل را لازم است كه بد دلى را به ازالت علت آن زايل گرداند . و علت او جهل است يا ضعف . و جهل به تجربت زايل شود ، و ضعف به ممارست فعل مخوف از راه تكلف ، تا معتاد شود . چه مبتدى در وعظ و مناظره به سبب ضعف بد دلى [ 325 
  ] نمايد ، و چون ممارست يافت و عادت كرد ، ضعف او نماند . و اگر آن ضرورى شود و قابل زوال نباشد ، به حكم استيلاء ضعف بر دل ، پس حكم اين ضعيف تبع حال او باشد و معذور بود ، چنان كه رنجور در تقاعد از بعضى واجبات . و براى آن در يك قول مىگوييم : در دريا نشستن واجب نيست ، براى اداى حجة الإسلام ، بر كسى كه بد دلى از ركوب دريا بر وى غالب است ، و واجب است بر كسى كه نترسد از آن . پس امر در حسبت همچنين باشد .\r\nسؤال حد مكروه متوقع چيست ؟ چه آدمى گاهى سخنى را و زخمى را و دراز زبانى كسى را كه بر وى حسبت كند در حق او به غيبت كراهيت دارد . و هيچ شخصى نيست كه بر وى حسبت كرده شود كه نه نوعى رنجه داشتى از او متوقّع باشد ، و شايد كه پيش پادشاه سعايت كند ، يا وى را بد گويد در مجلسى كه زيان دارد . پس حد مكروهى كه وجوب بدان ساقط شود چيست ؟\r\nجواب اين هم نظرى باريك است ، و صورتهاى آن منتشر است و مجارى آن بسيار ، و ليكن ما در فراهم آوردن و حصر اقسام آن بكوشيم . پس گوييم كه مكروه نقيض مطلوب است . و مطالب خلق در دنيا به چهار چيز باز گردد : اما در نفس ، به علم ، اما در تن ، به صحت و سلامت ، اما در مال ، به توانگرى ، اما در دل مردمان ، به جاه .\r\nپس مطلوب علم و صحت و توانگرى و جاه است . و معنى جاه ملك دلهاى « 83 » مردمان است ، چنان كه معنى توانگرى ملك درمهاست ، زيرا كه دلهاى مردمان وسيلت غرضهاست ، چنان كه درمها وسيلت آن است . و تحقق معنى جاه و سبب ميل طبع سوى آن در « ربع مهلكات »\r\n\r\n\r\n","description":"","footnote":"\r\n( 82 ) معتدل ، برابر ، يكسان .\r\n( 83 ) تسخير دلها ( زبيدى ، 7 - 29 ) .\r\n","page_name":" 695 ","page_number":703},
  {"content":"\r\n\r\nبخواهد آمد . و آدمى هر يك را از اين چهار براى خود و براى قرابتان و مخصوصان خود بطلبد ، و دو چيز در اين چهار چيز را كراهيت دارد : يكى زوال حاصل موجود . دوم متوقّع مفقود ، اى دفع شدن آن چه وجود آن متوقّع باشد . و ضررى نيست مگر در فوات و زوال حاصل ، يا نشدن متوقّع « 84 » .\r\nچه متوقّع عبارتى است از آن چه حصول آن ممكن است . و آن چه حصول آن ممكن است چنانستى كه حاصل است ، و آن چه فوات آن ممكن است چنانستى كه فايت است . پس رجوع مكروه به دو قسم است :\r\nيكى خوف حاصل ناشدن متوقّع . و اين نبايد كه رخصتى باشد كه اصلا در ترك امر به معروف اثر كند . و مثال آن در چهار مطلوب ياد كنيم :\r\nاما علم مثال آن ترك حسبت است بر كسى كه خاصهء استاد باشد از بيم آن كه حال او به زشتى پيش استاد باز نمايد و او تعليم نكند .\r\nو اما صحت مثال آن ترك انكار « 85 » است بر طبيبى كه حرير پوشيده بر وى آيد ، از بيم آن كه طبيب نيايد و صحت منتظر او در توقف ماند .\r\nو اما مال ترك حسبت است بر سلطان و اصحاب او ، و بر كسى كه با وى إحسان كند ، از بيم آن كه در مستقبل إدرار او ندهد و إحسان نكند .\r\nو اما جاه ترك حسبت است بر كسى كه از او نصرتى و جاهى در مستقبل توقع دارد ، از بيم آن كه جاه حاصل نيايد ، يا حال او در پيش سلطانى كه از او متوقع ولايتى است به زشتى تقرير كند .\r\nو اين همه وجوب حسبت ساقط نكند ، چه اين زيادتيهاست كه در توقف مىماند . و توقف حصول زيادت را ضرر خواندن مجاز است ، چه ضرر حقيقى جز فوات حاصل نباشد . و از اين چيزى مستثنى نيست ، مگر آن چه حاجت بدان متحقق باشد . و در فوات آن محذورى باشد كه زيادت از ترك انكار باشد ، چنان كه به سبب بيمارى حاضر خود محتاج به طبيب باشد ، و از معالجهء او صحت چشم دارد ، و داند كه به سبب ناآمدن او بيماريش سخت شود و مدت رنجورى به درازا كشد ، و باشد كه به مرگ انجامد . و به علم ظنى مىخواهيم كه به مثل آن روا باشد كه استعمال آب بگذارد و تيمم كند . و چون بدين حد رسد ، دور نباشد كه در ترك حسبت رخصت\r\n\r\n\r\n","description":"","footnote":"\r\n( 84 ) متن عربى : او تعويق منتظر .\r\n( 85 ) انكار ، نهى از منكر .\r\n","page_name":" 696 ","page_number":704},
  {"content":"\r\n\r\nبود .\r\nو اما در علم مثل آن چه جاهل باشد به مهمات دين ، و جز يك معلم نيابد ، و داند كه محتسب عليه تواند كه راه رسيدن او به عالم بسته گرداند ، چه آن عالم وى را مطيع باشد ، يا سخن او بشنود . پس صبر بر آن چه مهمات دين نداند محظور است ، و گذاشتن انكار محظور . و دور نباشد كه يكى از ايشان ترجيح كرده آيد . و آن به زشتى منكر ، و سختى حاجت به علم به سبب تعلق آن به مهمات دين مختلف شود .\r\nو اما در مال چون كسى از كسب و سؤال عاجز آيد ، و نفس او در توكل قوّتى ندارد ، و جز از يك شخص وى را رفقى نرسد . و اگر حسبت كند رفق او نيز از وى منقطع شود ، و در تحصيل قوت به طلب إدرار حرام محتاج شود يا از گرسنگى بميرد . و در اين نيز چون كار [ 326 
  ] سخت شود ، دور نباشد كه در ترك انكار رخصت بود .\r\nو اما جاه آن كه شريرى وى را برنجاند ، و دفع شر او را طريقى نداند مگر جاهى كه از سلطان حاصل شود ، و بدان نتواند رسيد مگر به واسطهء شخصى كه حرير پوشد يا خمر خورد .\r\nپس اگر بر او حسبت كند ، جاه حاصل نشود و رنجه داشت شرير مندفع نگردد .\r\nو اين همه چون ظاهر شود و قوّت گيرد ، استثناى آن بعيد نباشد ، و ليكن كار آن به اجتهاد حسبت كننده متعلق بود ، تا از دل خود فتوا خواهد و يكى را از دو محظور به ديگرى بسنجد و ترجيح كند به نظر دين ، نه به موجب هوى و طبع . پس اگر به موجب دين ترجيح دارد ، سكوت او را مدارات خوانند ، و اگر به موجب هوى ، مداهنه گويند ، و آن كار باطن است كه جز به نظر دقيق بدان مطلع نتوان شد ، و ليكن ناقد بصير است . و حق بر هر متدين آن است كه دل خود را مراقبت نمايد ، و بداند كه حق تعالى بر باعث و صارف او مطلع است كه دين است يا هوى . و هر نفسى كردار خود را در حضرت الهى حاضر خواهد يافت ، اگر چه در گشتن خاطر و ديدن چشم باشد ، بى ظلم و جور ، چه حق تعالى بر بندگان ستمكار نيست .\r\nو اما قسم دوم و آن فوت شدن حاصل است ، و آن مكروه و معتبر است در جواز خاموشى در چهار كار ، مگر علم ، كه آن را بيم فوت نيست مگر به تقصيرى از او . چه كسى علم را از ديگرى نتواند ستدن ، اگر چه صحت و سلامت و مال و جاه او را زايل تواند كرد . و اين يكى از اسباب شرف علم است ، زيرا كه آن او را در دنيا دايم است ، و ثواب آن در آخرت دايم ، و آن را ابد الآباد انقطاع نيست .\r\n\r\n","description":"","footnote":"","page_name":" 697 ","page_number":705},
  {"content":"\r\n\r\nو اما صحت و سلامت به زدن فوت شود . و هر كه داند كه براى حسبت او را ضربى اليم كنند ، حسبت بر وى واجب نباشد ، اگر چه مستحب بود ، چنان كه گفته شده است . و چون اين در زدن مفهوم شد ، در خستن « 86 » و بريدن عضو و كشتن ظاهرتر بود .\r\nو اما ثروت و توانگرى و آن بدان باشد كه بداند كه سراى وى غارت كنند و خانهء او ويران كنند و جامهء او نيز بستانند . و اين نيز وجوب ساقط گرداند ، اما استحباب باقى ماند . چه اگر دنيا فداى دين كند باكى نبود . و هر يك را از زدن و غارت كردن در اندكى حدى است كه بر آن التفاتى نباشد ، چنان كه حبه‌اى از مال و تپانچه‌اى كه درد آن سبك بود ، و حدى است در بسيارى ، كه اعتبار آن بيقين دانسته شود ، و ميانه‌اى است كه در محل اشتباه و اجتهاد بود ، و بر متدين واجب است كه در آن اجتهاد كند و جانب دين را تا به حد امكان راجح دارد .\r\nو اما فوت جاه زدني باشد كه در آن دردى نبود ، يا به دشنام در ملأ ، يا به دستار در گردن انداختن و در شهر گردانيدن ، يا روى سياه كردن و گردانيدن . چون اين همه بى زدني دردمند كنندهء تن باشد ، و آن جاه را ساقط كند و درد دل بار آرد . و اين را درجه‌هاست . پس صواب آن باشد كه آن را دو قسم كنيم .\r\nيكى آن كه مروت را ساقط گرداند ، چنان كه سر و پاى برهنه كردن و به شهر آوردن . و اين سبب رخصت باشد در خاموشى ، زيرا كه حفظ مروت در شرع مأمور است ، و درد آن در دل بيش از زخمهاى معدود باشد ، و فوت درمهاى اندك . و اين درجه‌اى است .\r\nدوم آن كه عبارت از آن جاه محض و علو مرتبه باشد . چه جامهء فاخر پوشيدن تجمل است ، و همچنين سوار اسب شدن . و اگر داند چون حسبت كند وى را تكليف نمايد كه در بازارها با جامه‌هاى كهنه كه معتاد امثال او نباشد بگردد ، يا پياده رود و معهود او سوارى بود ، پس اين از جملهء زيادتيهاست ، و بر حفظ آن مواظبت نمودن ستوده نيست . و حفظ مروت ستوده است . پس نبايد كه وجوب حسبت به مثل اين عذرها ساقط گردانيده شود « 87 » . و هم در اين معنى باشد آن چه بترسد كه زبان در حق وى دراز كنند - اما در حضور او به تجهيل ، يا منسوب كردن او به ريا و نفاق ، و اما در غيبت او به انواع غيبت - و اين وجوب را ساقط نكند . چه در اين جز زوال زيادتيهاى جاه نيست كه بدان حاجت بيشتر نباشد . و الا اگر براى ملامت ملامت كننده‌اى يا\r\n\r\n\r\n","description":"","footnote":"\r\n( 86 ) خستن ، مجروح كردن .\r\n( 87 ) در عربى : فلا ينبغي ان يسقط وجوب الحسبة به مثل هذا القدر .\r\n","page_name":" 698 ","page_number":706},
  {"content":"\r\n\r\nغيبت فاسقى يا دشنام و تعنيف او يا سقوط منزلت از دل او يا دل امثال او حسبت گذاشته شود ، اصلا آن را وجوب نتواند بود . چه حسبت از آن خالى نماند مگر آن كه منكر همان غيبت باشد ، و داند كه اگر انكار « 85 » كند ، غيبت كننده از آن باز نه‌ايستد و او را هم غيبت كند . پس اين حسبت حرام باشد ، زيرا كه سبب زيادت [ 327 
  ] معصيت است . و اگر داند كه غيبت ديگرى بگذارد و بر غيبت او اقتصار نمايد ، اين حسبت واجب نباشد ، زيرا كه غيبت كننده را غيبت او نيز معصيت است ، و ليكن مستحب بود تا عرض خود را فداى عرض ديگرى كند بر سبيل ايثار . و عمومها دليل است بر تأكيد وجوب حسبت ، و بزرگى خطر در خاموش بودن از آن . پس مقابل آن چيزى نباشد مگر آن چه در دين خطر آن بزرگ است . و خطر نفس و مال و مروت در شرع ظاهر شده است . و اما زوايد جاه و حشمت و درجات تجمّل و طلب ثناى مردمان ، اين همه را خطر نيست .\r\nو اما گذاشتن « 86 » آن از بيم چيزى از اين مكاره ، در حق فرزندان و قرابتان او ، از وجهى كم از آن است ، زيرا كه رنجيدن به كار نفس خود صعبتر از آن بود كه به كار ديگرى ، و از وجه دين بيش از آن . زيرا كه وى را رسد كه در نفس خود مسامحت نمايد ، اما مسامحت در حق ديگرى نرسد . پس بايد كه امتناع نمايد . چه اگر آن چه از حقهاى ايشان فوت خواهد شد به طريق معصيت خواهد بود ، چون زدن و غارت كردن ، اين حسبت او را روا نباشد ، زيرا كه دفع منكرى به منكرى مىانجامد . و اگر نه به طريق معصيت فوت شود آن نيز ايذاى مسلمانان است ، و روا نباشد جز به رضاى ايشان . پس چون حسبت به رنجه داشت قوم « 87 » او انجامد بايد كه بگذارد « 88 » . و آن چون زاهدى بود كه او را قرابتان توانگر باشد . چه او بر مال خود نترسد اگر بر سلطان حسبت كند ، و ليكن ايذاى اقارب او حاصل شود ، بر سبيل انتقام به واسطهء او . و چون از حسبت او رنجه داشت به قرابتان و همسايگان رسد ببايد گذاشت ، چه ايذاى مسلمانان محظور است ، چنان كه خاموش بودن از منكر محظور است .\r\nآرى ، اگر ايشان را در نفس و مال اذايى « 89 » نرسد ، و ليكن اذاى دشنام و بد گفت باشد ، در اين جاى نظر بود ، و كار در آن مختلف شود به تفاحش درجات منكرات ، و درجات سخن بد در نكايت آن در دل و قدح آن در عرض .\r\nسؤال اگر آدمى قصد آن كند كه عضوى از نفس خود ببرد ، و از آن باز نباشد مگر به\r\n\r\n\r\n","description":"","footnote":"\r\n( 85 ) انكار ، نهى از منكر .\r\n( 86 ) گذاشتن ، ترك كردن .\r\n( 87 ) قوم ، قبيله ، خاندان .\r\n( 88 ) گذاشتن ، ترك كردن .\r\n( 89 ) إذا ( أذى ) ، آزار .\r\n","page_name":" 699 ","page_number":707},
  {"content":"\r\n\r\nقتالي كه آن روا كه به قتل او انجامد ، روا باشد كه با او قتال كند يا نه ؟ اگر گويند قتال كند ، محال باشد ، زيرا كه اهلاك نفس است از بيم اهلاك عضو ، و در اهلاك نفس اهلاك عضو هم باشد .\r\nجواب پاسخ گوييم كه از قطع باز دارد و قتال كند . چه غرض ما حفظ نفس و عضو او نيست ، چه غرض قطع مادت معصيت است . و آن چون دفع حمله برنده است بر مال مسلمانان ، بدانچه به قتل او « 90 » انجامد . چه آن جايز است ، نه براى آن معنى كه جان مسلمانى را فداى يك درم از مال مسلمانى مىگردانيم ، چه آن محال است ، و ليكن قصد او براى گرفتن مال مسلمانان معصيت است ، و كشتن او در دفع كردن از معصيت معصيت نيست و مقصود دفع معاصى است .\r\nسؤال اگر دانيم كه چون تنها خواهد شد عضو خود بخواهد بريد ، بايد كه وى را بكشيم تا در معصيت مسدود ماند ؟\r\nجواب آن بيقين دانسته نشود ، و ريختن خون او به توهّم معصيت روا نباشد . و ليكن چون او را در حال مباشرت قطع عضو يابيم منع كنيم ، و اگر روى به قتال ما آرد با او قتال كنيم ، و باك نداريم كه او در آن كشته شود ، كه معصيت را سه حال است .\r\nيكى آن كه گذشته باشد ، و عقوبت آن حد بود يا تعزير . و آن واليان را رسد نه آحاد مردمان را .\r\nدوم آن كه در حال بود و صاحب آن مباشر آن بود ، چون پوشيدن حرير و نگاه داشتن بربط و خمر . و إبطال اين معصيت واجب است بدانچه امكان دارد ، ما دام كه به معصيت فاحش‌تر از آن يا مثل آن ادا نكند . و آن آحاد رعيت را ثابت است .\r\nسوم آن كه متوقّع باشد ، چنان كه مجلس را بروبد و بيارايد و گلها و اسپرغم جمع كند براى خمر خوردن ، و هنوز خمر ظاهر نبود . پس اين در محل شك است ، چه بسا از آن مانعى پيش آيد . پس آحاد را بر عزم كنندهء به شرب سلطنتى نرسد ، مگر به طريق وعظ و نصيحت . و اما به تعنيف و زدن ، نه آحاد را رسد و نه سلطان را ، مگر آن كه معصيت از آن جمله باشد كه حاصل شدن از او ، به حكم استمرار عادت او ، معلوم باشد ، و بر سببى كه بدان ادا كند اقدام نموده است .\r\nو حصول معصيت را باقى نماند مگر آن چه او را جز انتظار نتواند بود . و آن چون ايستادن جوانان است بر در گرمابهء زنان تا به وقت در رفتن و بيرون آمدن ، ايشان را ببينند . چه اگر راه چنان واسع\r\n\r\n\r\n","description":"","footnote":"\r\n( 90 ) حمله برنده .\r\n","page_name":" 700 ","page_number":708},
  {"content":"\r\n\r\nبود كه به سبب ايستادن ايشان تنگ نشود ، حسبت كردن بر ايشان بدانچه ايشان را از آن موضع [ 238 
  ] دور كرده آيد و از ايستادن منع كرده شوند به تعنيف و زدن روا باشد . و چون بحث كرده آيد ، تحقيق اين سخن راجع شود كه اين ايستادن در نفس خود معصيت است ، اگر چه قصد عاصى وراى آن است ، چنان كه خلوت [ با زن بيگانه 
  ] در نفس خود . زيرا كه مظنهء حاصل شدن معصيت است ، و تحصيل مظنهء معصيت معصيت است . و به لفظ مظنه آن مىخواهيم كه آدمى بدان متعرض وقوع معصيت شود در غالب ، چنان كه از آن باز نتواند بود . پس اين از راه تحقيق حسبتى باشد بر معصيت حالى نه بر معصيت منتظر .\r\n\r\nركن دوم حسبت را - آن چيز است كه حسبت در وى باشد\r\n( 1 ) و آن هر منكرى است كه در حال موجود بود ، و محتسب را بى تجسّس ظاهر شود ، و ناروايى آن بى اجتهاد معلوم باشد . و اين چهار شرط است كه از آن بحث خواهيم كرد .\r\nشرط اول آن كه منكر باشد . و بدين آن مىخواهيم كه وقوع آن در شرع محظور باشد . و لفظ معصيت بدان نگفتيم كه منكر عام‌تر از معصيت است . چه اگر كسى كودكى يا ديوانه‌اى را كه خمر مىخورد بيند ، بر او واجب باشد كه خمر او بريزد و او را از آن منع كند . و همچنين اگر ديوانه‌اى را بيند كه با زنى ديوانه زنا كند ، يا با بهيمه‌اى ، بر او واجب بود كه وى را از آن باز دارد . و آن براى تفاحش صورت آن كار و ظاهر شدن آن ميان مردمان نيست ، چه اگر اين منكر در خلوتى بايد نيز منع از آن واجب بود . و اين را در حق ديوانه معصيت نخوانند ، چه معصيتى كه در آن معصيت كننده‌اى نباشد محال است . پس لفظ منكر بدان دليل كننده‌تر است ، و عام‌تر باشد از لفظ معصيت . و در عموم اين صغيره و كبيره مندرج است . و حسبتها به كبيره‌ها مخصوص نيست ، بل برهنه كردن عورت در گرمابه ، و با زن بيگانه به خلوت ايستادن ، و در زنان بيگانه نگريستن ، اين همه صغاير است و نهى از آن واجب است . و در فرق ميان صغيره و كبيره نظرى است كه بيان آن در « كتاب توبه » بخواهد آمد .\r\nشرط دوم آن كه در حال موجود بود . و آن احتراز است از حسبت بر كسى كه از شرب خمر فارغ شده است ، چه آن آحاد مردم را نيست ، و منكر گذشته است . و احتراز است از چيزى كه در ثانى الحال موجود خواهد شد ، چنان كه به قرينهء حال او بداند كه وى عزم آن دارد كه شب را\r\n\r\n","description":"","footnote":"","page_name":" 701 ","page_number":709},
  {"content":"\r\n\r\nشراب خورد ، پس بر او حسبت نباشد ، مگر به وعظ ، و اگر عزم خوردن را انكار كند ، وعظ هم روا نباشد ، چه بدان بد گمانى است در حق مسلمان ، و باشد كه راست گفته بود ، و باشد كه به سبب مانعى بر آن اقدام ننمايد . و دقيقه‌اى را كه ياد كرده‌ايم بايد كه دريابد . و آن دقيقه آن است كه خلوت با زن بيگانه معصيت حالى است ، و همچنين است ايستادن بر در گرمابهء زنان و آن چه بدان ماند .\r\nشرط سوم آن كه منكر محتسب رابى تجسس و تفتيش ظاهر شود . چه هر كسى كه معصيت را در سراى خود پوشيده كند ، و در آن ببندد ، بر وى تجسس نبايد كرد . و حق تعالى از آن باز داشته است و قصهء حسبت عمر ، و عبد الرحمن عوف - رضى اللّه عنهما - در آن مشهور است ، و در « كتاب آداب صحبت » آن را ايراد كرده‌ايم .\r\nو براى آن آمده است كه عمر بر سراى مردى به ديوار بر شد و او را در حالى مكروه ديد ، و بر وى انكار كرد . او گفت : يا امير المؤمنين ، اگر من از يك وجه معصيت كردم ، تو از سه وجه معصيت كردى . عمر گفت : آن سه وجه چيست ؟ گفت : حق تعالى فرموده است  وَ لا تَجَسَّسُوا  « 91 » ، و تو تجسس كردى ، و فرموده است  وَ أْتُوا الْبُيُوتَ مِنْ أَبْوابِها  « 92 » ، و تو از راه بأم آمدى ، و فرموده است  لا تَدْخُلُوا بُيُوتاً غَيْرَ بُيُوتِكُمْ حَتَّى تَسْتَأْنِسُوا وَ تُسَلِّمُوا عَلى أَهْلِها  « 93 » . و تو در آمدى و سلام نگفتى . پس عمر وى را بگذاشت و شرط كرد كه از آن توبه كند .\r\nو همچنين عمر بر منبر با صحابه - رضى اللّه عنهم - مشاورت كرد و بپرسيد كه اگر امام به نفس خود منكرى بيند ، وى را رسد كه حد اقامت كند ؟ على - رضى اللّه عنه - گفت كه آن به دو عدل « 94 » منوط است ، يك عدل در آن بسنده نباشد . و اين اخبار در بيان حق مسلمان بر مسلمان در « كتاب آداب صحبت » بياورده‌ايم و ديگر باره ايراد نكنيم .\r\nسؤال حد ظاهر كردن و پوشيده داشتن چيست ؟\r\nجواب هر كه در خانه ببندد و به « 95 » ديوارها خود را بپوشد ، در رفتن بر او بى دستورى او - براى معلوم كردن معصيت - روا نبود ، مگر در سرايى چنان ظاهر گردد « 96 » كه به بيرون سراى\r\n\r\n\r\n","description":"","footnote":"\r\n( 91 ) حجرات 49 - 12 .\r\n( 92 ) بقره 2 - 189 .\r\n( 93 ) نور 24 - 27 .\r\n( 94 ) عدل ، عادل .\r\n( 95 ) به ، به وسيلهء .\r\n( 96 ) معصيت .\r\n","page_name":" 702 ","page_number":710},
  {"content":"\r\n\r\nدانسته شود ، چون آواز رودها و نايها كه چنان بلند شود كه از ديوارهاى سراى بگذرد ، پس هر كه آن را بشنود او را [ 329 
  ] در رفتن به سراى و شكستن آن روا باشد . و همچنين چون آواز مستان ، به سخنانى كه مألوف باشد ، چنان بلند شود كه اهل شارع آن را بشنوند ، آن اظهارى باشد موجب حسبت . پس با خلل ديوارها جز آواز و بوى نتوان يافت . و چون بوى خمر ظاهر شود ، به احتمال آن كه خمر محترم است - چون خمر اهل ذمّت - قصد ريختن آن نبايد كرد . و اگر به قرينهء حال معلوم شود كه در تعاطىاند « 97 » ، و بدان بوى فايح شده است « 98 » ، پس اين محتمل است ، و ظاهر آن است كه حسبت روا باشد . و همچنين چون شيشهء خمر در آستين و دامن پوشيده شود ، يا آلات ملاهى ، حسبت روا باشد .\r\nو چون فاسقى ديده آيد كه زير دامن او چيزى باشد ، آن را كشف نبايد كرد تا آن گاه كه به علامتى خاص ظاهر نشود . چه فسق او دلالت نكند بر آن كه آن چه با اوست خمر است ، چه فاسق به سركه و غير آن هم محتاج باشد . و دليل نبايد گرفت به پوشيدن آن ، و بدان كه اگر سركه بودى نپوشيدى ، چه در پوشيدن غرضهاى بسيار را محتمل است . و اگر بوى فايح باشد ، در محل نظر بود ، و ظاهر آن كه احتساب آن روا باشد ، زيرا كه اين علامتى مفيد ظن است ، و ظن در امثال اين كارها چون علم است .\r\nو همچنين بربط بسى باشد كه به شكل او دانسته شود ، چون ثوب پوشندهء آن تنك باشد .\r\nپس دلالت شكل چون دلالت بوى است ، و آن چه دلالت او ظاهر آمد مستور نباشد ، بل مكشوف بود . و ما را فرموده‌اند كه بپوشيم آن چه حق تعالى آن را پوشيده است ، و انكار « 99 » كنيم بر كسى كه آن را ظاهر گرداند . پس گاهى ما را به سمع ظاهر شود و حس آن و گاهى به حس شم و گاهى به حس بصر و گاهى به حس مس . پس به حس بصر آن را مخصوص نتوان كرد ، بل مراد علم است ، و اين حسها نيز مفيد علم باشد . پس روا كه آن چه در زير جامه باشد بشكند ، چون بداند كه در آن خمر است . و او را نرسد كه گويد « به من نماى تا بدانم كه در آن چيست . » چه اين تجسس باشد .\r\nو معنى تجسس طلب علامتهاست كه تعريف كنندهء آن باشد . پس علامت تعريف كننده اگر ظاهر شود و معرفت از آن حاصل آيد ، عمل به مقتضى آن روا باشد . اما طلب علامتى كه تعريف كند ، در آن اصلا رخصت نيست .\r\n\r\n\r\n","description":"","footnote":"\r\n( 97 ) تعاطى ، به يك ديگر دادن و عطا كردن ، در تعاطىاند ، مشغول خوردن‌اند .\r\n( 98 ) بوى دميده و برخاسته است .\r\n( 99 ) انكار ، نهى از منكر .\r\n","page_name":" 703 ","page_number":711},
  {"content":"\r\n\r\nشرط چهارم آن كه ناشايستگى آن مردم را بى اجتهاد معلوم باشد . پس هر چه در محل اجتهاد است در آن حسبت نبود . و حنفى مذهب را نرسد كه بر شافعى خوردن سوسمار و كفتار و متروك تسميه « 99 » را انكار كند . و شافعى مذهب را نرسد كه بر حنفى خوردن نبيذ غير مسكر ، و ميراث ذوى الارحام استدن ، و نشستن در سرايى كه به شفعهء جوار ستده باشد - و غير آن از مجارى اجتهاد - انكار كند .\r\nآرى ، اگر شافعى مذهبى شافعيى را بيند كه نبيذ خورد ، و با دوشيزه‌اى بى اجازهء ولى نكاح بندد ، و با زن خود وطى كند ، اين در محل نظر باشد . و ظاهرتر آن كه او را حسبت و انكار روا باشد . كه هيچ كس از محققان نگفته است كه روا باشد مجتهد را كه به موجب اجتهاد ديگرى كار كند ، و يا كسى را كه اجتهاد او در تقليد به دو « 100 » انجاميده باشد كه فلان شخص فاضل‌تر علماست به مذهب غير او گيرد و از مذهبها آن چه به نزديك او خوش‌تر اختيار كند . بل واجب است بر هر مقلّدى خود را در هر تفصيلى متابعت نمايد ، و مخالفت او با مقلّد به اتفاق ديگر محصلان منكر است و به مخالفت عاصى .\r\nالا آن كه از اين كارى غامض‌تر لازم آيد ، و آن كار آن است كه حنفى را رسد كه بر شافعى اعتراض نمايد چون نكاح بى ولى كند ، و گويد كه فعل در نفس خود حق است و ليكن نه در حق تو ، چون تو اعتقاد دارى كه صواب مذهب شافعى است . پس به اقدام بدين نكاح مبطل باشى . و مخالفت آن چه صواب است نزديك تو ، معصيت است در حق تو ، اگر چه عند اللّه صواب است . و همچنين شافعى را رسد كه بر حنفى اعتراض كند چون در خوردن سوسمار و متروك تسميه و غير آن با وى مشاركت كند ، و گويد كه يا اعتقاد كن كه شافعى به متابعت سزاوارتر است ، پس اين چيزها را تناول كن ، يا در خوردن آن به خلاف معتقد خود اقدام منماى .\r\nپس اين به كار ديگرى كشد در محسوسات . و آن كار آن است كه مردى كر با زنى مباشرت كند به قصد زنا ، و محتسب داند كه اين زن اوست كه پدر او در صغر براى او به زنى خواسته بوده ، و ليكن او نمىداند ، و عاجز باشد از آن چه اين حال وى را معلوم گرداند ، به سبب كرى او يا به سبب آن كه لغت او نداند . و چون كر اعتقاد دارد كه زن بيگانه است و با آن « 101 » اقدام\r\n\r\n\r\n","description":"","footnote":"\r\n( 99 ) متروك تسميه ، كتاب « حلال و حرام » ، پاورقى 251 .\r\n( 100 ) به دو ، بدان .\r\n( 101 ) با آن ، با وجود آن .\r\n","page_name":" 704 ","page_number":712},
  {"content":"\r\n\r\nنمايد ، عاصى باشد و در سراى آخرت بدان معاقب بود . پس بايد كه او را منع كند با آن چه زن او باشد . و اين دور است از آن وجه كه در علم [ 330 
  ] حق تعالى - جل جلاله - حلال است ، و نزديك است از آن وجه كه به حكم غلط و جهل او بر وى حرام است . و شك نيست در آن چه اگر طلاق زن خود تعليق كند بر صفتى كه در دل حسبت كننده باشد ، از ارادت « 102 » يا خشم يا غير آن ، و آن صفت در دل او موجود باشد و عاجز بود از آن چه زن و شوى را از آن تعريف كند « 103 » ، و ليكن وقوع طلاق در باطن داند پس چون بيند كه با وى مجامعت كند ، منع بر او واجب بود - اى ، به زبان - زيرا كه آن زناست ، الا آن است كه زانى نمىداند ، و محتسب مىداند كه از او به سه طلاق است . و بدانچه زن و شوى عاصى نباشند به سبب آن كه وجود آن صفت نمىدانند ، آن فعل از ناروايى بيرون نيايد ، چه آن كم از زناى ديوانه نباشد ، و بيان كرديم كه ممنوع است . و چون منع باشد از چيزى كه نزديك خدا منكر است ، اگر چه نزديك فاعل منكر نيست ، و او به سبب عذر جهل بر آن عاصى نه ، از عكس اين لازم آيد كه آن چه نزد حق تعالى منكر نيست ، و نزديك فاعل منكر است به سبب جهل او ، از آن ممنوع نباشد . و اين ظاهرتر است . و علم خداى تعالى راست - جل جلاله .\r\nپس از اين حاصل آيد كه حنفى بر شافعى بر نكاح بى ولى اعتراض نكند . و شافعى را بر شافعى در آن اعتراض بر چيزى باشد كه به اتفاق محتسب و محتسب عليه منكر بود .\r\nو اين مسئله‌هاى فقهى باريك است ، و احتمال‌ها در آن متعارض . و ما به حسب اين فتوا داديم كه به نزديك ما در حال راجح باشد . و به خطاى مخالف در آن ، قطع نمىكنيم . اگر گوينده‌اى گويد كه احتساب جز در معلوم قطعى نباشد ، و مذهب طايفه‌اى اين است . و گفته‌اند كه حسبت نباشد مگر در مثل خمر و خوك و آن چه حرام قطعى باشد . و ليكن اشبه نزديك ما آن است كه اجتهاد در حق مجتهد مؤثر است . چه در غايت دورى است كه كسى در قبله اجتهاد كند ، و قبله را به دلالتهاى ظن در جهتى داند كه پشت بدان آرد ، و از آن ممنوع نباشد براى ظن ديگرى ، چه روا كه ظن غير او آن باشد كه پشت به دو آوردن صواب است . و به رأى كسى كه روا دارد كه مقلد از مذهبها آن چه خواهد اختيار كند التفاتى نيست . و شايد كه نقل آن مذهب از كسى اصلا درست نباشد . پس اين مذهبى ناثابت است ، و اگر ثابت شود معتبر نيست .\r\n\r\n\r\n","description":"","footnote":"\r\n( 102 ) ارادت ، مشيّت ، اراده ، خواست .\r\n( 103 ) تعريف كردن ، معلوم گردانيدن .\r\n","page_name":" 705 ","page_number":713},
  {"content":"\r\n\r\nسؤال چون بر حنفى مذهب بر نكاح بى ولى اعتراض نكند بدانچه آن را حق مىداند ، بايد كه بر معتزلى هم اعتراض نكند در گفتن آن كه « حق تعالى ديده نشود » و قول او كه « نيكى از خداى است و بدى از او نيست » و قول او كه « كلام حق مخلوق است » ، و بر مجسمى بر قول او كه « حق تعالى جسم است ، و او را صورت است ، و بر عرش مستقر است » ، و بر فلسفى در قول او كه « أجساد را بعث نيست ، و بعث نفوس را باشد » ، زيرا كه اين جماعت را نيز اجتهاد ايشان بدين قولها ادا كرده است ، و ايشان مىپندارند كه اين حق است .\r\nو اگر گويى كه بطلان مذهب اين جماعت ظاهر است ، پس بطلان مذهب كسى كه نص حديث را خلاف كند هم ظاهر است . و چنان كه به نصهاى ظاهر ثابت است كه « حق تعالى ديده شود » و معتزلى به تأويل انكار مىكند ، پس همچنين به نصهاى ظاهر ثابت است مسئله‌هايى كه حنفى در آن خلاف كرده است ، چون مسئلهء نكاح بى ولى ، و مسئلهء شفعهء جوار ، و نظاير آن .\r\nجواب بدان كه مسائل دو قسم است :\r\nيكى آن كه صورت بندد « 104 » كه در آن گفته شود كه هر مجتهدى در آن مصيب است . و آن احكام افعال است در حل و حرمت . و اين همان است كه در او بر مجتهدان اعتراض كرده نشود ، چه خطاى ايشان بقطع معلوم نيست ، بل به ظن است .\r\nدوم آن كه صورت نبندد كه در آن مصيب جز يكى باشد ، چون مسئلهء رؤيت و قدر و قدم كلام و نفى صورت و جسميت و استقرار از حق تعالى . و اين از آن جمله است كه خطاى مخطى بقطع در آن معلوم باشد و خطاى او را كه جهل محض است عبره « 105 » نيست . پس همهء بدعتها بايد كه در آن مسدود گردانيده شود ، و بر مبتدعان نيز بدعت ايشان انكار كرده آيد ، اگر چه آن را حق دانند ، چنان كه بر جهودان و ترسايان كفر ايشان رد كرده شود ، اگر چه اعتقاد دارند كه آن حق است ، زيرا كه خطاى ايشان معلوم قطعى است ، به خلاف خطا در مواضع اجتهاد .\r\nسؤال هر گاه كه بر قدرى مذهبى اعتراض كنى در قول او كه « بدى از خداى نيست » ، او نيز اعتراض كند بر قول تو كه « بدى از خداى تعالى است » و همچنين بر قول تو كه « خداى تعالى ديده شود » و در ديگر مسئله‌ها ، چه مبتدع نزديك خود محق است ، و محق نزديك او مبتدع . و هر\r\n\r\n\r\n","description":"","footnote":"\r\n( 104 ) صورت بندد ، فرض شود .\r\n( 105 ) عبره ، تعبير ، تفسير .\r\n","page_name":" 706 ","page_number":714},
  {"content":"\r\n\r\nكسى دعوى كند [ 331 
  ] كه او محق است ، و انكار كند كه غير او مبتدع است ، پس احتساب چگونه تمام شود ؟\r\nجواب بدان كه ما براى اين تعارض مىگوييم كه بنگريم در شهرى كه اين بدعت در آن به اظهار رسيده است ، اگر بدعت غريب باشد و همهء مردمان سنتى ، بر ايشان رسد كه بى دستورى سلطان حسبت كنند . و اگر اهل شهر دو قسم باشند : مبتدعان و سنتيان ، و در اعتراض تحريك فتنه باشد به مقاتله ، پس آحاد را در مذهبها بى فرمان سلطان حسبت نرسد ، و چون سلطان رأى حق اختيار كند و آن را نصرت فرمايد و يكى را دستورى دهد كه مبتدعان را از اظهار بدعت زجر كند ، آن او را رسد و ديگرى را نرسد . چه كارى كه به دستور سلطان باشد در آن مقابله نتوان بود ، و آن چه از جهت آحاد مردم بود در آن مقابله رود .\r\nو در جمله حسبت در بدعتها مهمتر از آن است كه در كل منكرات است ، و ليكن اين تفصيلى كه ياد كرديم رعايت بايد كرد تا مقابله « 104 » در ميان نيايد و به تحريك فتنه نكشد ، بل اگر سلطان مطلقا دستورى دهد در منع هر كه گويد كه قرآن مخلوق است ، يا حق تعالى ديده نشود ، يا بر عرش مستقر است و مماس ، يا ديگر بدعتها ، آحاد را هم از آن منع رسد و در آن مقابله « 105 » نباشد ، بل مقابله « 106 » جز جايى نباشد كه دستورى سلطان نبود « 107 » .\r\n\r\nركن سوم - آن كس است كه بر او حسبت كرده شود\r\n( 1 ) و شرط او آن باشد كه شخص به صفتى بود كه فعل باز داشته در حق او منكر بود . و شايد كه در او اين قدر بسنده باشد كه آدمى بود و شرط نيست كه مكلف باشد ، چه بيان كرديم كه اگر كودك شراب خورد ، او را باز بايد داشت و بر وى حسبت بايد ، اگر چه پيش از بلوغ بود . و شرط نيست كه مميز بود ، چه گفتيم اگر ديوانه‌اى با زنى ديوانه زنا كند ، يا وطى بهيمه ارتكاب نمايد ، منع واجب باشد . آرى ، بعضى كارها در حق ديوانه منكر نيست ، چون گذاشتن « 108 » نماز و روزه و غير آن ، و ليكن در اختلاف تفاصيل نمىنگريم ، كه در آن مقيم و مسافر و بيمار و تندرست هم مختلف است . و غرض ما اشارت است به صفتى كه بدان مستعد اصل انكار شوند نه مستعد تفاصيل .\r\n\r\n\r\n","description":"","footnote":"\r\n( 104 ) در نسخهء فيضيّه : مقاتله ، طبق نسخه‌هاى عربى تصحيح شد .\r\n( 105 ) در نسخهء فيضيّه : مقاتله ، طبق نسخه‌هاى عربى تصحيح شد .\r\n( 106 ) در نسخهء فيضيّه : مقاتله ، طبق نسخه‌هاى عربى تصحيح شد .\r\n( 107 ) مقابله فقط در صورتى است كه اجازهء سلطان نباشد .\r\n( 108 ) گذاشتن ، ترك كردن .\r\n","page_name":" 707 ","page_number":715},
  {"content":"\r\n\r\nو اگر گويى كه به شرط حيوانيت اكتفا بايد نمود ، و به انسانيت شرط نبايد كرد ، چه اگر ستورى كشت آدمى را تباه كند ، او را باز داريم همچنان كه ديوانه را از زنا و وطى بهيمه .\r\nپس بدان كه آن را حسبت گفتن وجه ندارد . چه حسبت عبارت است از بازداشتن از منكرى براى حق خداى به جهت صيانت ممنوع از ارتكاب ، و بازداشت ديوانه از زنا و وطى بهيمه براى حق خداى است ، و همچنين منع كردن [ كودك 
  ] از خمر خوردن . و آدمى چون كشت ديگرى تلف كند ، براى دو حق ممنوع باشد : يكى حق خداى تعالى ، چه فعل آن معصيت است . و دوم حق آدمى كه مال او تلف شده . و اين دو علت است كه يكى از ديگرى جداست . چه اگر كسى عضو ديگرى به دستورى او ببرد معصيت باشد ، و حق دستورى دهنده به دستورى ساقط شود ، پس حسبت و منع به يكى علت ثابت شود . و چون ستور تلف كند معصيت نباشد ، و ليكن به يك علت ثابت بود . و ليكن در آن دقيقه‌اى است ، و آن دقيقه آن است كه مقصود ما از بيرون راندن بهيمه از كشت بازداشت بهيمه نيست ، بل نگاه داشت مال مسلمان است . چه اگر بهيمه مردارى تناول كند ، يا خمر خورد از آوندى كه در آن خمر باشد ، يا آبى كه به خمر آميخته باشد ، آن را از آن باز نداريم ، بل روا باشد كه سگان شكارى را از مردار طعمه دهيم ، و ليكن مال مسلمان چون در معرض تلف باشد و ما بى تعبى آن را نگاه توانيم داشت ، آن بر ما واجب است براى حفظ مال . بل اگر سبوى آدمى از بالا در افتد و فرود آن شيشهء ديگرى باشد ، سبوى را براى نگاه داشت شيشه دفع كنيم ، نه براى منع سبوى از سقوط ، چه مقصود منع سبوى و نگاه داشت آن باشد از آن چه شكنندهء شيشه شود . و ديوانه را از زنا و وطى بهيمه و خوردن خمر باز مىداريم و همچنين كودك را ، نه از آن روى كه به وطى ستور و خمر صيانت مىكنيم ، بل ديوانه را از خوردن خمر صيانت مىنماييم ، و از آن پاك مىداريم براى آن كه او آدمى محترم است .\r\nو اين لطيفه‌هاى دقيق است كه جز محققان آن را در نيابند ، پس از آن غافل نبايد شد . پس در چيزى كه كودك و ديوانه را از آن تنزيه بايد كردن نظر است ، چه در باز داشتن ايشان از پوشيدن حرير و غير آن تردد است . و در باب سوم آن را بخواهيم [ 332 
  ] آورد .\r\nسؤال هر كه ستورى را بيند كه در كشت آدمى باشد ، بيرون راندن آن بر وى لازم بود . و هر كه مال ديگرى را بيند كه ضايع مىشود ، حفظ آن بر وى واجب بود ؟ اگر گوييد كه واجب\r\n\r\n","description":"","footnote":"","page_name":" 708 ","page_number":716},
  {"content":"\r\n\r\nباشد ، تكليف شططى بود كه بدان ادا كند « 109 » كه آدمى را در كل عمر خود براى ديگرى مسخر بايد بود . و اگر گوييد واجب نباشد ، براى چه احتساب واجب آيد بر كسى كه مال ديگرى غصب كند و آن را سببى نيست جز رعايت مال ديگرى ؟\r\nجواب اين بحثى دقيق و غامض است . و سخن كوتاه در آن آن است كه هر گاه كه بى رنج تن و زيان مال و نقصان جاه نگاه تواند داشت ، واجب بود ، كه در رعايت حقهاى مسلمانان آن قدر لازم بود ، بل آن كمتر درجه است در حقها . و دليلهايى كه حقوق مسلمانان واجب مىكند بسيار است ، و اين كمترين درجات آن است . و اين به ايجاب از جواب سلام اولى است . زيرا كه رنج در اين بيش از آن باشد كه در ترك جواب سلام . بل خلافى نيست در آن چه مال مسلمانان چون به ظلم ظالم ضايع شود و به نزديك او گواهى باشد كه اگر آن را ادا كند حق به مستحق باز رسد ، اداى آن واجب باشد ، و به پوشيدن آن عاصى شود . و ترك هر دفعى كه در آن بر دفع كننده ضررى نباشد در معنى ترك گواهى است .\r\nاما اگر در آن رنجى يا ضررى باشد در مال يا در جاه ، لازم نيايد ، زيرا كه حق او در منفعت بدن او و در مال و جاه او مرعى است ، چنان كه حق ديگرى . پس بر او لازم نيايد كه نفس خود را فداى ديگرى سازد . آرى ، ايثار مستحب است ، و تحمل رنج براى مسلمانان قربت است ، و اما واجب نيست .\r\nپس در راندن ستوران از كشت ، چون رنج بيند لازم نيايد ، و ليكن چون رنجى نباشد بدانچه صاحب كشت را از خواب بيدار كند ، لازم باشد و گذاشتن تعريف او به بيدار كردن چون گذاشتن تعريف قاضى باشد به گواهى ، و در آن رخصت نيست . و كمتر و بيشتر را در آن رعايت نتوان كرد . تا « 110 » گفته شود كه اگر ضايع نشود از منفعت او در مدتى كه به بيرون كردن ستوران مشغول شود مگر به قدر يك درم و صاحب كشت را مال بسيار ضايع گردد ، جانب او ترجيح بايد كردن ، چه حفظ يك درم كه او مالك آن است ، همچنان مستحق است كه صاحب هزار درم حفظ هزار را . پس رجوع به كمتر و بيشتر ممكن نگردد .\r\nو اگر تلف مال به طريقى باشد كه معصيت بود ، چون غصب يا كشتن بندهء ديگرى ، در آن منع واجب باشد ، اگر چه در آن وى را رنج رسد . زيرا كه مقصود حق شرع است و غرض دفع\r\n\r\n\r\n","description":"","footnote":"\r\n( 109 ) ادا كند ، منجر شود .\r\n( 110 ) تا ، حتى .\r\n","page_name":" 709 ","page_number":717},
  {"content":"\r\n\r\nمعصيت . و بر آدمى واجب است كه در دفع معصيت خود را برنجاند ، چنان كه در ترك معصيت برنجاند . و در ترك همهء معصيتها رنج است . و رجوع همهء طاعتها به مخالفت نفس است ، و آن غايت رنج است . پس احتمال هر ضررى لازم نباشد . بل تفصيل در آن آن است كه درجات محذورات كه محتسب از آن بترسد در آن ياد كرده‌ايم .\r\nو فقها مختلف شده‌اند در دو مسأله‌اى كه به غرض ، نزديك است .\r\nيكى آن كه التقاط واجب است يا نه . چه « لقطة » « 111 » ضايع است ، و « ملتقط » مانع ضايع شدن است و كوشنده در نگاه داشتن آن . و حق در آن باب نزديك ما آن است كه تفصيل كرده شود و گفته آيد كه اگر لقطه در موضعى باشد كه آن را اگر آن جا گذارد ضايع نشود ، بل كسى التقاط كند كه آن را تعريف كند « 112 » يا بگذارد ، چنان كه در مسجدى يا رباطى كه در روندگان آن متعين باشند و همه امين بوند ، التقاط واجب نشود . و اگر در جاى ضايع شدن باشد ، بنگرد :\r\nاگر در حفظ آن تعبى باشد ، چنان كه اگر بهيمه‌اى باشد كه به علف و ستورگاه محتاج گردد ، لازم نيايد ، زيرا كه التقاط براى حق مالك است ، و حق او به سبب آن است كه آدمى محترم است ، و ملتقط هم آدمى است ، و او را نيز هم حق است در آن چه براى ديگرى رنج نبيند ، چنان كه ديگرى براى او .\r\nو اگر زر باشد يا جامه يا چيزى كه در آن ضررى نبود مگر ضرر تعريف « 113 » آن ، اين را در محلّ دو قول اختلاف باشد : گوينده‌اى گويد كه تعريف و سالى به شرايط آن قيام نمودن رنج است . و الزام آن وجه ندارد ، مگر آن كه تبرّع كند و براى طلب ثواب التزام نمايد . و ديگرى گويد كه اين مقدار رنج را چون به رعايت حقوق مسلمانان أضاف كنى « 114 » حقير باشد ، و به منزلت رنج گواه بود در حضور مجلس حكم . چه وى را سفر كردن به شهرى ديگرى لازم نباشد مگر آن كه تبرّع كند . و چون سراى قاضى در جوار او باشد لازم آيد . و اين گامها در عرض اقامت شهادت و اداى امانت رنج شمرده نشود . و اگر در طرفى [ 333 
  ] ديگر باشد از شهر و در گرمگاه و شدت گرما آن جا بايد رفت ، اين در محل اجتهاد و نظر باشد .\r\nپس ضررى كه سعى كننده را در نگاه داشت حق ديگرى رسد : آن را طرفى است در\r\n\r\n\r\n","description":"","footnote":"\r\n( 111 ) لقطه ، چيز پيدا شده ( اصطلاح فقهى ) . مال مجهول المالك و بدون حافظ .\r\n( 112 ) تعريف كردن ، شناسا كردن ، آگاهانيدن .\r\n( 113 ) تعريف كردن ، شناسا كردن ، آگاهانيدن .\r\n( 114 ) اضافت كردن ، نسبت كردن .\r\n","page_name":" 710 ","page_number":718},
  {"content":"\r\n\r\nاندكى كه بى شك بدان التفاتى نباشد ، و طرفى است در بسيارى كه بى شك احتمال « 114 » آن لازم نباشد ، و ميانه‌اى است كه هر دو طرف آن جا متجاذبند ، و هميشه در محل شبهت است و نظر . و آن از شبهات مزمن است كه ازالت آن در مقدور آدميان نيست ، چه علتى نيست كه ميان اجزاى متقارب آن فرق كند . و ليكن متقى در آن براى نفس خود بنگرد ، و ريبت را بگذارد بدانچه در آن ريبتى باشد . و اين نهايت كشف در بيان اين اصل است .\r\n\r\nركن چهارم - در نفس احتساب\r\n( 1 ) و اين را درجات و آداب است . اما درجات آن : اول تعرف است ، پس تعريف ، پس بازداشتن به وعظ و نصيحت ، پس دشنام و تعنيف ، پس تغيير به دست ، پس تهديد به زدن ، پس سلاح بركشيدن ، پس ياران گرفتن و لشكر ساختن .\r\nاما درجهء اول تعرف است . و آن طلب معرفت باشد به حاصل شدن منكر . و آن منهى است ، و تجسسى است كه ياد كرده‌ايم . پس نبايد كه از سراى ديگرى استراق سمع كند تا آواز رودها بشنود ، و استنشاق نمايد تا بوى خمر دريابد ، و يا آن چه در جامه باشد ببسايد تا شكل ناى بشناسد ، يا از همسايگان بپرسد تا او را آگاه كنند از آن چه در سراى او بود .\r\nآرى ، اگر دو عدل به ابتدا ، بى استخبار ، وى را خبر كنند كه فلان در سراى خود خمر مىخورد ، يا در سراى او خمرى است كه براى خود ساخته است ، آن گاه او را روا باشد كه در سراى او در رود و استيذان لازم نباشد . و پاى در ملك او نهادن براى دفع منكر همچنان باشد كه شكستن سر او به زدن براى منع هر گاه كه بدان محتاج شود . و اگر دو عدل وى را خبر كنند يا يك عدل ، در « ناگاه به سراى او در رفتن » به قول ايشان نظر و احتمال است . و اولى آن كه در نرود ، زيرا كه او را حقى است در آن چه در خانهء او بى دستورى او پاى در ننهد . و حق مسلمان در آن چه حق او بر آن ثابت شده است جز به دو گواه ساقط نشود . و اين سزاوارتر چيزى است كه در اين باب بدان رجوع افتد . و نقش انگشترى لقمان اين بود كه « پوشيدن آن چه به چشم بينى ، به از آشكار كردن آن چه گمان برى . » درجهء دوم تعريف است . چه كسى باشد كه بر منكرى به جهل اقدام نمايد ، و اگر بداند كه منكر\r\n\r\n\r\n","description":"","footnote":"\r\n( 114 ) احتمال ، تحمل .\r\n","page_name":" 711 ","page_number":719},
  {"content":"\r\n\r\nاست بگذارد ، چون روستايى كه نماز گزارد و ركوع و سجود نيكو به جاى نيارد . پس دانسته شود كه آن بدان است كه او نمىداند كه اين نماز نيست ، و اگر راضى بودى بر آن چه نماز نگزاردى ، اصلا نماز بگذاشتى . پس تعريف او واجب باشد به لطف ، نه به عنف ، زيرا كه در ضمن تعريف ، نسبت كردن است به جهل و حمق . و جاهل و احمق خواندن كسى رنجانيدن او باشد . و كم باشد كه آدمى بدان راضى شود كه او را به جهل نسبت كنند ، خاصه در كارهاى شرع . و براى آن ، كسى كه بر وى خشم غالب باشد چون وى را بر خطا و جهل تنبيه كنى برنجد ، و در انكار حق پس از آن چه شناخته است بكوشد ، از بيم آن كه عورت جهل او برهنه شود . و طبعها بر پوشيدن عورت جهل حريصتر از آن است كه در پوشيدن عورت حقيقى . زيرا كه جهل زشتى است در صورت نفس ، و سياهى در روى آن ، و صاحب آن را بدان ملامت كنند ، و زشتى در عورت حقيقى به صورت تن رجوع دارد ، و نفس بسى شريف‌تر از تن است ، و زشتى آن صعبتر است از زشتى تن .\r\nپس روا نيست كه صاحب آن ملامت كرده شود ، زيرا كه آن خلقت است ، و حصول آن در تحت اختيار نيايد ، و ازالت و تحسين آن در تحت اختيار داخل نيست . اما جهل زشتيى است كه ازالت آن و تبديل آن به حسن علم ممكن است . و براى آن آدمى را به ظهور جهل دردى بزرگ خيزد . و شادى او به علم در نفس خود عظيم بود . و چون جمال علم او ديگرى را ظاهر شود لذت آن در غايت عظمت باشد . و چون تعريف كشف عورت جهل دل را رنجاننده است ، چاره نباشد از آن چه رنج آن را به لطف رفق علاج كرده شود .\r\nپس وى را گوييم كه مردم عالم نزايد ، و ما نيز احكام نماز ندانستيم ، علما ما را بياموختند ، و شايد كه ديه تو از اهل علم خالى است ، يا عالم آن در شرح و بيان نماز مقصر است ، و شرط نماز آرام گرفتن است در ركوع و سجود . و همچنين با او [ 334 
  ] تلطف نمايد تا بى ايذاى او تعريف حاصل آيد . چه رنجانيدن مسلمان حرامى محذور است ، چنان كه تقرير او بر منكر محذور است . و عقل نباشد كسى را كه خون را به خون يا به بول بشويد . و هر كه از محذور خاموشى بر منكر اجتناب نمايد ، و محذور رنجانيدن مسلمان را بدل آن گيرد ، با آن چه از آن مستغنى باشد ، بتحقيق خون را به بول شسته باشد . و اما چون در غير كار دين بر خطايى واقف شوى ، نبايد كه آن را بر او رد كنى ، چه علمى از تو بياموزد « 115 » و تو را دشمن گيرد ، مگر چون دانى كه او علم را\r\n\r\n\r\n","description":"","footnote":"\r\n( 115 ) در نسخهء فيضيّه : نياموزد . در عربى و شرح زبيدى : فإنه يستفيد منك علما ( 7 - 43 ) .\r\n","page_name":" 712 ","page_number":720},
  {"content":"\r\n\r\nغنيمت شمرد ، و آن نيك عزيز باشد .\r\nدرجهء سوم بازداشتن است به وعظ و نصيحت و ترسانيدن از خداى كسى را كه بر كارى اقدام نمايد با آن كه داند كه منكر است ، يا كسى كه بر آن اصرار نمايد پس از آن چه ناروايى آن دانسته باشد ، چون كسى كه مواظبت نمايد بر خمر خوردن يا بر ظلم يا بر غيبت مسلمانان يا آن چه بدان ماند . پس بايد كه وى را پند دهد ، و از خداى - عز و جل - ترساند ، و چيز كه در وعيد وارد شده است بر وى خواند ، و سيرت سلف و عادت پرهيزكاران پيش وى حكايت كند . و آن همه به لطف و شفقت بايد نه به عنف و خشم ، بل در او به نظر رحمت نگرد ، و اقدام او بر معصيت مصيبت نفس خود داند ، چه ، مسلمانان چون يك نفس باشند .\r\nو آن جا كه آفتى عظيم است بايد كه خود را از آن نگاه دارد ، چه آن هلاك گرداننده است . و اين آفت آن است كه عالم در حال تعريف عز نفس خود بيند به علم ، و ذلّ ديگرى به جهل . و بسى باشد كه مقصود او از تعريف كبر و فخر باشد و اظهار تمييز به شرف علم ، و خوار گردانيدن يار خود بدانچه وى را به خسّت « 116 » جهل نسبت كند . پس اگر باعث او اين باشد ، اين منكر در نفس خود زشت‌تر از آن منكر است كه بر آن اعتراض مىكند . و مثال اين محتسب مثال كسى باشد كه غير خود را از آتش برهاند به سوختن نفس خود . و اين غايت جهل باشد . و اين جاى شخشيدن « 117 » قدم است ، و غايلهء هايله است ، و غرورى است شيطان را كه هر آدمى به رشتهء آن غرور در چاه شود ، مگر كسى كه حق تعالى وى را شناساى عيبهاى خود گرداند و بصيرت او به نور هدايت بگشايد . چه در حكم نمودن بر ديگرى نفس را لذتى عظيم است از دو جهت : يكى از جهت فخر علم . و ديگرى از جهت فخر تحكم و سلطنت . و آن به ريا و طلب جاه بازگردد . و آن شهوتى پوشيده است كه به شرك خفى مايل شود . و آن را محكى و معيارى است ، بايد كه محتسب نفس خود را بدان امتحان كند . و او آن است كه باز بودن آن كس از منكر به نفس خود يا به حسبت ديگرى نزديك او دوست‌تر از باز بودن او باشد به احتساب او . پس اگر حسبت كردن بر وى دشوار باشد و خواهد كه به غير او كفايت پذيرد ، بايد كه حسبت كند ، چه باعث او دين باشد . و اگر پند گرفتن آن عاصى به پند او و باز بودن او از معصيت به باز داشتن او نزديك او دوست‌تر از آن باشد كه پند گرفتن او به پند ديگرى ، پس او جز متابع هواى نفس خود نيست ، و به\r\n\r\n\r\n","description":"","footnote":"\r\n( 116 ) خسّت ، پستى .\r\n( 117 ) شخشيدن ، لغزيدن .\r\n","page_name":" 713 ","page_number":721},
  {"content":"\r\n\r\nواسطهء حسبت اظهار جاه خود مىطلبد ، پس بايد كه از خداى تعالى بترسد ، و اول بر نفس خود حسبت كند . و در اين حال وى را گفته شود آن چه حق تعالى عيسى را - صلوات اللّه عليه - گفته است : اى پسر مريم ، نفس خود را پند ده ، اگر پند پذيرد آن گاه مردمان را پند ده ، و الاّ از من شرم دار .\r\nو داود طايى را گفتند كه چه گويى در مردى كه نزد اين اميران در رود و بر ايشان امر معروف و نهى منكر كند ؟ گفت : از تازيانهء ايشان بر او بترسم . گفتند كه قوّت آن دارد . گفت : از شمشير بترسم . گفتند : آن را تحمل كند . گفت : بر وى از دردى پوشيده ، و آن عجب است ، بترسم .\r\nاما درجهء چهارم دشنام و تعنيف است به سخن سخت و درشت . و بدان آن گاه عدول نمايد كه از باز داشتن به لطف عاجز آيد ، و مبادى اصرار و استهزا بر وعظ و نصيحت ظاهر شود . و اين مثل قول إبراهيم - عليه السّلام - باشد ، قوله تعالى :  أُفٍّ لَكُمْ وَ لِما تَعْبُدُونَ مِنْ دُونِ اللَّهِ أَ فَلا تَعْقِلُونَ ؟  « 118 » و به دشنام فحشى نمىخواهيم كه در آن نسبت كردن باشد به زنا و مقدمات آن ، و دروغ هم نمىخواهيم ، بل آن همى خواهيم كه بدانچه در اوست - از آن جمله كه آن را فحش نشمرند - خطاب كند ، چنان كه گويد : اى فاسق ، اى جاهل ، از خداى تعالى بترس ، اى روستايى و اى نادان و آن چه بدين ماند . چه هر كه فاسق است احمق [ 335 
  ] و جاهل است ، و اگر او احمق نباشد خداى را معصيت نكند ، بل هر كه زيرك نيست احمق است . و زيرك آن كس است كه پيغامبر - صلّى اللّه عليه و سلم - به زيركى او گواهى داده است ، آن جا كه گفته است : الكيّس من دان نفسه و عمل لما بعد الموت ، و الاحمق من اتبع نفسه هواها و تمنّى على اللّه ، اى ، زيرك آن كس است كه به حساب خود بپردازد و براى آن چه پس از مرگ خواهد بود كار كند ، و احمق آن كس است كه نفس خود را متابع هواى آن دارد و بر حق تعالى آرزو برد .\r\nو اين مرتبه را دو أدب است : يكى آن كه بر آن اقدام ننمايد جز در حال ضرورت و عجز از لطف . و دوم آن كه جز صدق نگويد ، و در آن گستاخى ننمايد ، و زبان خود را در آن چه محتاج آن نباشد مطلق العنان نگرداند ، بل بر قدر حاجت اقتصار نمايد و آن را كه رواست بگويد ، يعنى اقتصار نمايد بر اظهار خشم و استحقار او و عيب رسانيدن به محل او براى معصيت . و چون\r\n\r\n\r\n","description":"","footnote":"\r\n( 118 ) انبياء 21 - 67 .\r\n","page_name":" 714 ","page_number":722},
  {"content":"\r\n\r\nداند كه اگر سخن درشت گويد وى را بزنند ، و اگر روى ترش گيرد و كراهيت در روى خود ظاهر گرداند نزنند ، انكار دل بر وى لازم باشد . و انكار دل بسنده نبود ، بل لازم آيد كه روى ترش گيرد و بدان انكار ظاهر گرداند .\r\nو اما درجهء پنجم تغيير « 119 » است به دست ، چون شكستن آلات ملاهى ، و ريختن خمر ، و بيرون كردن جامهء حرير ، و دفع از نشستن بر مال ديگرى ، و بيرون آوردن او از سراى غصبى بدانچه پاى او گيرد و بكشد ، و بيرون آوردن از مسجد چون در حال جنابت در آن نشيند ، و آن چه در اين رديف باشد . و آن در بعضى معصيتها صورت نبندد . و اما معصيتهاى زبان و دل ، بر مباشرت تغيير آن نتوان كرد . و همچنان است هر معصيتى كه بر نفس عاصى و جوارح باطنهء او مقصور بود . و در اين درجه دو أدب است :\r\nيكى آن كه به دست خود مباشر نشود تا عاجز نشود از آن چه محتسب عليه را بدان تكليف كند . پس چون تواند كه وى را به بيرون شدن از مسجد و زمين غصب شده تكليف كند ، نبايد كه پاى او بگيرد و بكشد ، و چون تواند كه وى را به ريختن خمر و شكستن ملاهى و گشادن درزهاى حرير تكليف كند ، نبايد كه به نفس خود مباشرت نمايد . چه واقف شدن بر حد شكستن نوع دشوارى است . و چون به نفس خود نكند از اجتهاد كردن در آن فارغ باشد . و بايد كسى كند كه در كردن آن بر وى حجرى « 120 » نباشد .\r\nدوم آن كه در طريق تغيير بدان قدر كه محتاج إليه باشد اقتصار نمايد . يعنى در بيرون آوردن ، موى روى او نگيرد و پاى وى هم نگيرد اگر به دست بتواند كشيد ، كه به زيادت رنجانيدن حاجت نيست . و جامهء حرير ندرد ، بل درزهاى آن بگشايد و بس . و ملاهى و صليبى كه ترسايان ظاهر گردانند نسوزاند ، بل صلاحيت آن معصيت را « 121 » به شكستن آن باطل گرداند ، و حد شكستن آن است كه چنان شود كه در اصلاح آن همان رنج تحمل بايد نمود كه در استيناف ساختن آن از چوب به ابتدا . و در ريختن خمر از شكستن آوند احتراز كند اگر تواند ، و اگر نتواند مگر آن كه سنگى سوى آوند اندازد ، انداختن آن روا باشد . و قيمت آوند ساقط شود ، چه ميان او و خمر حايل شده است ، و اگر خمر را به تن خود بپوشد ، هر آينه قصد تن او كنيم به زدن و\r\n\r\n\r\n","description":"","footnote":"\r\n( 119 ) تغيير ، دگرگونه كردن ، مخالفت كردن .\r\n( 120 ) حجر ، منع .\r\n( 121 ) صلاحيت آن را در معصيت .\r\n","page_name":" 715 ","page_number":723},
  {"content":"\r\n\r\nخستن تا خمر بتوانيم ريخت ، پس حرمت ملك او زيادت از حرمت نفس او نباشد . و اگر خمر در شيشه‌هاى سر تنگ باشد ، كه اگر به ريختن آن مشغول گردد روزگار دراز شود و فاسقان وى را دريابند و منع كنند ، او را روا كه آن بشكند ، و اين عذر است ، و اگر از ظفر فاسقان و منع ايشان نترسد و ليكن روزگار او ضايع شود و كارهاى او معطل ماند ، هم روا باشد كه بشكند ، چه بر او لازم نيست كه منفعت تن و غرض خود از شغلها براى آوندهاى خمر ضايع گرداند . و جايى كه ريختن خمر بى شكستن آوند ميسر شود ، اگر بشكند ضمان لازم شود .\r\nسؤال چرا شكستن روا نباشد از براى زجر ، و چرا از زمين غصبى پاى گرفتن و كشيدن روا نبود براى مبالغت زجر ؟\r\nجواب بدان كه زجر در مستقبل باشد ، و عقوبت بر ماضى ، و دفع از حاضر . و آحاد رعيت را جز دفع نرسد ، و آن اعدام منكر است . و آن چه از قدر اعدام زيادت باشد ، يا عقوبت بود بر جرم سابق يا زجر از لاحق ، و آن واليان را باشد نه رعيت را . آرى ، اگر والى مصلحت بيند روا كه بكند . و مىگوييم كه وى را روا باشد كه بفرمايد تا آوندهايى كه در آن خمر باشد بشكنند براى زجر . و در روزگار پيغامبر - صلّى اللّه عليه و سلم - آن براى تأكيد زجر كرده شده است . و نسخ آن ثابت نگشته ، و ليكن حاجت به زجر و دور كردن از عادت قوى [ 336 
  ] بود . و چون والى به اجتهاد خود مصلحت مثل آن حاجت داند ، مثل وى را آن روا باشد . و چون آن به نوع اجتهادى باريك متعلق است ، آحاد رعيت را نرسد .\r\nسؤال پس سلطان را بايد كه زجر مردمان از معصيتها روا باشد به اتلاف مالها و تخريب سرايهاى ايشان كه در آن خمر خورند و معصيت كنند ، و به سوختن مالهاى ايشان كه آن را وسيلت معاصى سازند ؟\r\nجواب بدان كه اگر شرع بدان وارد شود ، از سنن مصالح بيرون نباشد ، و ليكن ما مصلحتها إبداع نكنيم ، بل در آن متابعت نماييم . و شكستن آوندهاى خمر در حال شدت حاجت ثابت شده است . و گذاشتن آن ، پس از آن براى عدم شدت حاجت ، نسخ حكم نباشد ، بل حكم به زوال علت زايل شود ، و به باز آمدن آن باز آيد . و ما امام را به حكم متابعت روا داشته‌ايم ، و آحاد رعيت را براى پوشيدگى وجه اجتهاد در آن باب منع كرده‌ايم . بل گوييم اگر خمرها اول ريخته شود ، شكستن آوند خمر پس از آن روا نباشد ، بل شكستن آن به تبع خمر جايز است ، و چون از\r\n\r\n","description":"","footnote":"","page_name":" 716 ","page_number":724},
  {"content":"\r\n\r\nآن خالى بود ، شكستن آن اتلاف مال باشد ، مگر آن كه آوند چنان شده باشد كه جز خمر را نشايد .\r\nو فعلى كه از عصر اول نقل شده است ، در جواز شكستن ، به دو معنى مقرون شود : يكى شدت حاجت به زجر . دوم تبعيت آوندهاى خمر كه بدان مشغول است . و اين دو معنى مؤثر است ، حذف آن وجه ندارد . و معنيى سوم است . و آن معنى آن است كه رأيى از صاحب فرمان صادر شده بود ، بدانچه شدت حاجت به زجر مىدانست ، و اين نيز مؤثر است . پس اين را طرح نبايد كرد ، و اين تصرفهاى باريك فقهى است كه محتسب به شناختن آن هر آينه محتاج باشد .\r\nاما درجهء ششم تهديد و تخويف است . چنان كه گويد : بگذار اين را ، و الا سرت بشكنم و گردنت بزنم . و ليكن بايد كه بر زدن اقدام ننمايد ، چون تقديم تهديد ممكن باشد . و أدب در اين مرتبه آن است كه تهديد نكنند به چيزى كه تحقق آن روا نباشد ، چنان كه گويند : سراى تو غارت كنيم ، و فرزندان تو بزنيم ، و زن تو را برده گيريم ، و آن چه بدين ماند . بل اگر آن از عزم گويد حرام بود و اگر از غير عزم گويد دروغ بود .\r\nآرى ، چون تهديد به زدن و استخفاف را تعرض نمايد ، او را روا كه عزم او تا حدى معلوم باشد كه حال اقتضا كند در وعيد ، و بر آن چه در عزم باطن اوست زيادت گويد چون داند كه آن قامع « 122 » و رادع باشد . و آن از دروغ محذور نيست ، بل مبالغت در مثل آن معهود است . و اين در معنى مبالغت مراد است در اصلاح ميان دو شخص و فراهم آوردن ميان دو انباغ « 123 » . و آن از آن جمله است كه براى حاجت در آن رخصت است ، و اين در معنى آن است كه مقصود به آن اصلاح آن شخص است . و بدين معنى اشارت كرده‌اند بعضى از مردمان كه از حق تعالى قبيح نباشد كه تهديد فرمايد بدانچه نكند ، زيرا كه خلف در وعيد كرم باشد . و قبيح آن بود كه وعده دهد به چيزى كه نكند . و اين به نزديك ما پسنديده نيست ، چه خلف به كلام قديم « 124 » راه نيابد ، خواه وعده باشد خواه وعيد . و اين جز در حق بندگان صورت نبندد ، و آن همچنان است چه « 125 » خلف در وعيد حرام نيست .\r\nاما درجهء هفتم مباشرت زدن است به دست و پاى و غير آن ، از آن جمله كه در آن آهختن « 126 »\r\n\r\n\r\n","description":"","footnote":"\r\n( 122 ) قامع ، كوبنده ، قاطع .\r\n( 123 ) انباغ ، هوو .\r\n( 124 ) كلام قديم ، قرآن .\r\n( 125 ) چه ، كه .\r\n( 126 ) آهختن ، بركشيدن .\r\n","page_name":" 717 ","page_number":725},
  {"content":"\r\n\r\nسلاح نباشد . و آن جايز است آحاد مردم را به شرط ضرورت و اقتصار بر قدر حاجت در دفع . و چون منكر دفع شود بايد كه دست باز دارد . و قاضى گاهى مضطر گرداند كسى را كه بر وى حقى باشد به حبس تا حق صاحب خود بگزارد . و اگر محبوس اصرار نمايد ، و قاضى داند كه او گزاردن حق مىتواند و ليكن معاندت مىنمايد ، رواست كه آن الزام كند بدانچه وى را بزنند بتدريج چنان كه حاجت باشد . و همچنين محتسب را رواست كه رعايت بتدريج كند . و اگر به برآوردن سلاح محتاج شود و تواند كه منكر را به برآوردن سلاح و به خسته كردن دفع گرداند ، روا كه بكند . چنان كه اگر فاسقى مثلا چنگ در عورتى زند ، يا نايى به دست گيرد و آن را مىدمد ، و ميان او و محتسب جويى حايل باشد يا ديوارى مانع ، پس تير بر كمان نهد و گويد « بگذار ، و الاّ بزنم » و اگر نگذارد روا كه تير بيندازد . و بايد كه قصد به مقتل نكند ، و بر ساق و بر ران زند ، و تدريج را در آن رعايت كند . و همچنين شمشير بر آهنجد « 127 » و گويد « اين منكر را بگذار ، و الاّ بزنم » . و اين همه دفع منكر است . و دفع منكر واجب است بدانچه امكان دارد . و فرق نيست ميان آن چه تعلق به خاص حق [ 337 
  ] خداى - عز و جل - دارد و ميان آن چه به حق آدميان متعلق باشد . و معتزله گفتند : آن چه تعلق به آدميان ندارد ، در آن جز به سخن يا به زدن حسبت نباشد ، و ليكن آن امام را رواست ، نه آحاد مردم را .\r\nاما درجهء هشتم آن كه به نفس خود نتواند و محتاج شود به ياران كه سلاح برآرند . و بسى باشد كه فاسق هم از ياران خود مدد خواهد ، و بدان انجامد كه هر دو صف متقابل شوند و روى به تقابل آرند . و در احتياج اين مرتبه به دستورى امام اختلاف ظاهر است .\r\nو جماعتى گفته‌اند كه آحاد رعيت بدان مستقل نباشند ، زيرا كه به تحريك فتنه انجامد ، و هيجان فساد و خرابى بلاد حاصل آيد .\r\nو طايفه‌اى گفته‌اند كه به دستورى امام حاجت نباشد . و آن به قياس نزديك‌تر است ، چه آحاد مردم را چون امر به معروف رواست و اوايل درجات او به ثوانى كشد و ثوانى به ثوالث و نهايت آن زدن يك ديگر باشد و زدن يك ديگر به خواندن ياران ادا كند ، پس نبايد كه از لوازم امر به معروف باك داشته شود ، و غايت آن گرد كردن لشكرها باشد براى رضاى حق تعالى و دفع معاصى او . و ما آحاد را از غازيان روا مىداريم كه فراهم آيند و قتال كنند با كسى كه خواهند از\r\n\r\n\r\n","description":"","footnote":"\r\n( 127 ) برآهنجيدن ، بركشيدن .\r\n","page_name":" 718 ","page_number":726},
  {"content":"\r\n\r\nكافران ، براى قمع اهل كفر . پس قمع اهل فساد همچنين جايز باشد ، زيرا كه در كشتن كافر باكى نيست ، و مسلمان اگر كشته شود شهيد باشد . و همچنين فاسقى كه فسق را نصرت كند در كشتن او باك نباشد ، و محتسب محق اگر مظلوم كشته شود شهيد باشد .\r\nو در جمله ، رسيدن كار حسبت تا بدين حد از نوادر است . پس قانون قياس بدان گردانيده نشود « 128 » . بل گفته آيد كه هر كه بر دفع منكرى قادر باشد ، او را روا باشد كه دفع كند به دست و به عدّت و سلاح خود و به نفس خود و ياران خود ، پس مسأله‌اى محتمل است چنان كه گفتيم . و اين درجه‌هاى احتساب است . اكنون ادبهاى محتسب ياد كنيم .\r\nبيان ادبهاى محتسب تفاصيل أدبها در آحاد درجات ياد كرده‌ايم ، و اكنون جمل و مصادر آن ياد كنيم و گوييم كه همهء ادبهاى محتسب از سه صفت در محتسب صادر شود : علم و پرهيزكارى و خوشخويى :\r\nاما علم تا مواضع حسبت و حدهاى آن و مجارى و مواقف آن بشناسد ، تا بر حد شرع در آن اقتصار نمايد .\r\nاما ورع تا از مخالفت معلوم خود باز باشد - چه نه هر كه بداند ، بر علم كار كند ، بل بسى باشد كه داند كه در حسبت مسرف است و از حد اذن شرعي در گذشته است ، و ليكن غرضى از غرضها او را بر آن « 129 » باعث بود - و تا سخن او و پند او مقبول باشد « 130 » ، چه حسبت فاسق سبب استهزا باشد و موجب جرئت ديگران بر او .\r\nو اما خوشخويى تا لطف و رفق به جاى تواند آورد . و آن اصل باب و اساس آن است ، و علم و ورع در آن بسنده نباشد ، چه خشم چون انگيخته شود ، مجرد علم و پرهيزكارى در قمع آن بسنده نباشد تا در طبع قبول آن به خوشخويى نبود . و بتحقيق پرهيزكارى تمام نشود مگر با خوشخويى و قدرت بر ضبط شهوت و خشم . و بدان محتسب صبر تواند كرد بدانچه به دو رسد براى دين خداى - عز و جل - و الاّ چون عرض او يا نفس او به دشنام يا به لت « 131 » برنجاند ، حسبت فراموش كند و از دين خداى - عز و جل - غافل شود و به نفس خود مشغول گردد ، بل باشد كه به ابتدا براى طلب نام و جاه بر آن اقدام نمايد .\r\n\r\n\r\n","description":"","footnote":"\r\n( 128 ) تغيير نكند .\r\n( 129 ) بر اسراف در حسبت .\r\n( 130 ) اين جمله معطوف است بر جملهء « تا از مخالفت معلوم خود باز باشد » .\r\n( 131 ) لت ، ضرب ، سيلى .\r\n","page_name":" 719 ","page_number":727},
  {"content":"\r\n\r\nو بدين سه صفت ، حسبت از قربتها گردد و منكرها بدان مندفع گردد . و اگر مفقود باشد منكر دفع نشود و بسى باشد كه حسبت نيز منكر شود ، بدانچه در آن از حد شرع بگذرد . و دليل بدين أدبها قول پيغامبر است - صلوات اللّه و سلامه عليه - لا يأمر بالمعروف و لا ينهى عن المنكر الاّ رفيق فيما يأمر به رفيق فيما ينهى عنه ، حليم فيما يأمر به حليم فيما ينهى عنه ، فقيه فيما يأمر به فقيه فيما ينهى عنه ، اى ، امر معروف و نهى منكر نكند مگر كسى كه در آن چه فرمايد و بازدارد رفيق باشد ، و كسى كه در آن چه فرمايد و باز دارد حليم باشد ، و كسى كه در آن چه فرمايد و بازدارد فقيه باشد . و اين دليل است بر آن كه شرط نيست كه فقيه مطلق باشد ، بل بايد در آن چيز فقيه بود و همچنين حليم .\r\nو حسن بصرى گفت كه چون امر معروف كنى بايد كه از گيرنده‌ترين مردمان باشى آن را ، و الا هلاك شوى . چه گفته شده است ، شعر :\r\n لا تلم المرء على فعله * و أنت منسوب إلى مثله\r\nمن ذمّ شيئا و اتى مثله * فانّما يزرى على عقله \r\nاى ، مرد را بر فعل او ملامت مكن چون خود به مثل آن منسوب باشى ، چه هر كه بنكوهد چيزى را و مثل آن بكند ، بر عقل خود عيب كرده باشد . و أبو العتاهية [ 338 
  ] راست ، شعر :\r\n تدلّ على التّقوى و أنت مقصّر ! * فيا من يداوي النّاس و هو سقيم\r\nو انّ امرأ لم يجعل البرّ كنزه * و لو كانت الدّنيا له لعديم \r\nاى ، بر تقوى دلالت مىكنى و در آن تقصير مىنمايى ! اى آن كس كه مردمان را دارو كند و او بيمار بود ! و مردى كه نيكويى را گنج خود نسازد ، اگر چه همهء دنيا وى را بود درويش باشد .\r\nو بدين آن نمىخواهيم كه امر به معروف به فسق ساقط شود ، و ليكن بدانچه فسق آمر مردمان را ظاهر باشد اثر آن در دلها ساقط شود . و انس - رضى اللّه عنه - گفت كه پيغامبر را - صلّى اللّه عليه و سلم - پرسيدند كه معروف را نفرماييم تا همهء آن به جاى نه آريم ؟ و از منكر باز نداريم تا همهء آن را نگذاريم ؟ « 132 » گفت : بل مروا بالمعروف و ان لم تعملوا به كلّه و انهوا عن المنكر و ان لم تجتنبوه كلّه ، اى ، معروف بفرماييد اگر چه كل آن نكنيد ، و از منكر بازداريد اگر چه از همهء آن باز نباشد .\r\n\r\n\r\n","description":"","footnote":"\r\n( 132 ) گذاشتن ، ترك كردن .\r\n","page_name":" 720 ","page_number":728},
  {"content":"\r\n\r\nو يكى از سلف پسران خود را وصيت كرد و گفت : چون يكى از شما خواهد كه امر معروف كند بايد كه دل بر صبر نهد و به ثواب الهى واثق باشد . چه هر كه به ثواب خداى واثق باشد رنج آن را احساس نكند . و يكى از ادبهاى حسبت دل بر صبر نهادن است ، چنان كه حق تعالى صبر را با امر به معروف قرين كرده است ، و از لقمان حكايت فرموده ، قوله تعالى :  يا بُنَيَّ أَقِمِ الصَّلاةَ وَ أْمُرْ بِالْمَعْرُوفِ وَ انْهَ عَنِ الْمُنْكَرِ وَ اصْبِرْ عَلى ما أَصابَكَ  « 133 » .\r\nو يكى از أدبها كم كردن علايق محتسب است ، تا خوف او بسيار نباشد ، و بريدن طمع از خلايق ، تا مداهنه از او زايل شود . چه آمده است كه يكى از مشايخ گربه‌اى داشت و از قصابى كه در جوار او بود غده‌ها براى گربه بستدى ، پس چون بر قصاب منكرى ديد ، به سبب آن در سراى خود رفت و گربه را بيرون كرد ، پس بيامد و بر قصاب حسبت به جاى آورد . بر لفظ قصاب رفت كه پس از اين از براى گربه چيزى ندهم . او گفت : بر تو احتساب پس از آن كردم كه گربه را از خانه بيرون راندم و طمع از تو ببريدم . و همچنين مىبايد كه گفته است . پس هر كه طمع از خلق نبرد حسبت نتواند كرد . و هر كه خواهد كه دلهاى مردمان بر او خوش باشد و زبانهاى ايشان به ثناى او روان ، حسبت او ميسر نشود . كعب أحبار بو مسلم خولانى را پرسيد كه منزلت تو در قوم تو چگونه است ؟ گفت : نيكوست . كعب گفت كه در تورات چنين است كه مرد چون امر معروف و نهى منكر كند قوم او بر او بد باشند . بو مسلم گفت : راست آن است كه در تورات است و ابو مسلم دروغ گفت .\r\nو دليل بر وجوب رفق آن است كه مأمون بدان دليل آورد چون واعظى او را پند داد و در سخن درشتى نمود . او را گفت كه رفق كن ، چه حق تعالى به از تويى را به نزد بتر از منى فرستاد و او را رفق فرمود ، قوله تعالى :  فَقُولا لَهُ قَوْلًا لَيِّناً لَعَلَّهُ يَتَذَكَّرُ أَوْ يَخْشى  « 134 » ، اى ، فرعون را سخن نرم گوييد ، شايد كه ياد كند يا بترسد . پس محتسب بايد كه در رفق به انبيا اقتدا كند . چه أبو امامهء باهلى روايت كرد كه جوانى به خدمت پيغامبر - صلّى اللّه عليه و سلم - آمد و گفت : اى پيغامبر خداى ، مرا در زنا دستورى « 135 » مىدهى ؟ مردمان بانگ بر وى زدند . پيغامبر - عليه السّلام - مردمان را گفت كه وى را بگذاريد . پس آن جوان را گفت : پيشتر آى . او پيشتر آمد تا پيش پيغامبر - صلّى اللّه عليه و سلم - بنشست ، پيغامبر - عليه السّلام - وى را گفت : آيا دوست دارى آن فاحشه بر مادر\r\n\r\n\r\n","description":"","footnote":"\r\n( 133 ) لقمان 31 - 17 .\r\n( 134 ) طه 20 - 44 .\r\n( 135 ) دستورى ، اجازه .\r\n","page_name":" 721 ","page_number":729},
  {"content":"\r\n\r\nخود ؟ گفت : نى ، خداى - عز و جل - مرا فداى تو گرداناد . فرمود كه همچنين مردمان آن را بر مادران خود دوست ندارند ، آيا دوست دارى بر دختر خود ؟ گفت : نى ، خداى - عز و جل - مرا فداى تو كناد . گفت : همچنين مردمان آن را بر دختران خود دوست ندارند ، گفت : آيا دوست دارى بر خواهر خود ؟ و ابن عوف گفت : حتى عمه و خاله را ياد كرد ، و او در هر يكى مىگفت : نى ، خداى - عز و جل - مرا فداى تو كناد . و پيغامبر - عليه السّلام - مىفرمود : و همچنين مردمان نيز دوست ندارند . و هر دو راوى ، اى ابن عوف و أبو امامهء باهلى ، گفتند كه پيغامبر - عليه السّلام - دست بر سينهء وى نهاد و فرمود : اللّهمّ طهّر قلبه و اغفر له ذنبه و حصّن فرجه « 136 » . پس چيزى نزديك وى دشمن‌تر از آن نبود كه زنا .\r\nو فضيل عياض را گفتند كه سفيان عيينه صلات سلطان را قبول كرد . گفت : نستد مگر دون حق خود . پس در خلأ وى را عتاب كرد و سرزنش [ 339 
  ] فرمود . و آمده است كه وى را گفت :\r\nشما عالمان چراغها بوديد كه روشنايى از شما مستفاد بودى ، پس تاريك گشتيد ، و ستارگان بوديد كه راه به شما دانسته شدى ، پس حيرت گشتيد ، پس شرم ندارد يكى از شما كه مال اين جماعت بستاند و « 137 » مىداند كه از كجاست ، پس پشت باز نهد و گويد « روايت كرد مرا فلان از فلان ! » پس سفيان سر برآورد و مىجنبانيد و مىگفت : هاه هاه ، به خداى اى أبو على ، اگر از صالحان نيستيم صالحان را دوست داريم .\r\nحماد سلمه گفت : مردى بر صلت بن اشيم گذشت و إزار فرو هشته بود ، و اصحاب او خواستند كه وى را بگيرند و آزار كنند ، او گفت : مرا بگذاريد كه من كفايت او كنم . پس او را گفت : اى برادر زاده ، مرا به تو حاجتى است . گفت : اى عم چه حاجت است ؟ گفت : خواهم كه إزار خود بردارى . گفت : فرمانبردارم . پس إزار برداشت . پس از آن ياران خود را گفت : اگر او را بشدت بگرفتيدى ، گفتى نمىكنم ، و شما را دشنام زدى .\r\nو محمد زكرياى غلابى گفت كه عبيد اللّه بن محمد عايشه را ديدم كه پس از نماز شام از مسجد بيرون آمده بود و به خانهء خود مىرفت ، و در راه او جوانى بود از قريش ، مست ، زنى را گرفته بود و مىكشيد و آن زن فرياد مىكرد ، مردمان گرد شدند و وى را مىزدند . ابن عايشه او را ديد بشناخت ، مردمان را گفت : دور شويد از برادر زادهء من . پس گفت : اى برادر زادهء من ، نزديك\r\n\r\n\r\n","description":"","footnote":"\r\n( 136 ) بار خدايا دلش را پاكيزه گردان و گناهش را بيامرز و عورتش را محفوظ بدار .\r\n( 137 ) در حالى كه .\r\n","page_name":" 722 ","page_number":730},
  {"content":"\r\n\r\nمن آى . و آن غلام شرم داشت و سوى او آمد ، و او وى را در كنار گرفت و گفت : با من بياى . پس با وى برفت تا به منزل او ، و ابن عايشه او را در خانه برد . پس غلام خود را گفت كه امشب او را بر خود نگاه دار ، و چون هشيار شود اعلام كن كه از او چه رفته است ، و مگذار تا برود و بر من آر . چون او هشيار شد و ماجرا بشنيد ، شرم داشت و بگريست ، و خواست كه برود ، غلام گفت كه صاحب خانه فرموده است كه بر او روى . پس او را نزديك وى برد ، او را گفت : از نفس خود شرم ندارى ! از شرف خود شرم نداشتى ! آيا نمىدانى كه فرزند كيستى ؟ از خداى تعالى بترس و توبه كن . غلام سر فرود انداخت و بگريست ، پس سر برآورد و گفت : با خداى تعالى عهد كردم - كه روز قيامت مرا از آن پرسد - كه هرگز نبيذ نخورم ، و بدانچه مىكردم باز نگردم ، و من تايبم .\r\nپس ابن عايشه او را گفت : نزديك من آى . پس سر وى ببوسيد و گفت : نيكو كردى اى پسر . غلام پس از آن ، صحبت وى را لازم گرفت و حديث مىنبشت . و آن از بركت رفق او بود . پس ابن عايشه گفت : مردمان معروف مىفرمايند و معروف ايشان منكرى باشد ، بر شما باد به نرمى در همهء كارها ، تا آن چه مىجوييد بيابيد .\r\nو فتح شخرف گفت كه مردى در زنى آويخت و كاردى در دست داشت ، هيچ كس نزديك او نمىشد كه نه خسته « 138 » مىكرد ، و مرد سخت تواناى توانا بود . و در اثناى آن چه مردمان بر آن جمله شده بودند و زن فرياد مىكرد ، بشر حارث از آن جا بگذشت و نزديك او شد ، و كتف خود بر كتف او ماليد . مرد بر زمين افتاد . بشر برفت . مردمان نزديك او شدند و « 139 » از او عرق روان شده بود . و زن بسلامت برفت . وى را پرسيدند كه تو را چه شد ؟ گفت : نمىدانم ، و ليكن پيرى كتف خود بر من زد و گفت : خداى تو را و آن چه مىكنى مىبيند . پس قدمم به سخن او ضعيف شد ، و از او نيك بترسيدم . وى را گفتند كه وى بشر حارث بود . گفت : وا رسوائيا ، پس از امروز در من چگونه نگرد ! و آن مرد آن روز تب كرد و روز هفتم وفات يافت . و عادت اهل دين در حسبت همچنين بودى .\r\nو ما آثار و اخبار نقل كرده‌ايم در باب دشمنى در راه خداى ، و دوستى براى خداى در « كتاب آداب صحبت » و به أعادت آن سخن دراز نكنيم . و اين تمام نظر است در درجات احتساب و ادبهاى آن . و اللّه اعلم [ 339 
  ] .\r\n\r\n\r\n","description":"","footnote":"\r\n( 138 ) خسته ، مجروح .\r\n( 139 ) در حالى كه .\r\n","page_name":" 723 ","page_number":731},
  {"content":"\r\n\r\n\r\nباب سوم در منكراتى كه در عادات مردمان مألوف شده است\r\n( 1 ) به جمله‌اى از آن اشارت كنيم تا بدان بر امثال آن دليل گرفته شود ، چه در حصر و استقصاى آن طمع نيست .\r\n\r\nمنكرات مسجدها\r\n( 2 ) بدان كه منكرات دو قسم است : مكروه و محظور . و چون گوييم اين منكر مكروه است ، بدان كه بازداشتن از آن مستحب است ، و خاموش بودن بر آن مكروه است و حرام نيست ، مگر چون فاعل آن نداند كه مكروه است ، پس ياد كردن آن واجب باشد . زيرا كه كراهيت حكمى است در شرع كه تبليغ آن به كسى كه نداند واجب است . و چون گوييم كه « منكر محظور است » و يا گوييم كه « منكر است مطلقا » بدان محظور خواهيم ، و خاموش بودن بر آن با قدرت محظور باشد .\r\nپس از آن جمله كه در مسجدها بسيار ديده شود بد گزاردن نماز است به ترك طمأنينه در ركوع و سجود . و آن منكرى باطل كنندهء نماز است به نص حديث ، و نهى از آن واجب است ، مگر حنفى مذهبى را كه اعتقاد دارد كه آن مانع صحت نماز نيست ، چه نهى با وى سود ندارد . و هر كسى كه بيند ديگرى را كه نماز بد گزارد و بدان خاموش باشد شريك او بود . همچنين در اثر آمده است ، و در حديث نيز خبرى هست كه بر آن دلالت مىكند ، چه در غيبت آمده است كه « شنونده شريك گوينده است » . و همچنين هر چه نماز را باطل كند ، چون نجاستى كه بر جامهء او باشد و او نبيند ، يا روى از قبله بگردانيده بود به سبب تاريكى يا نابينايى ، در كل آن حسبت واجب است .\r\nو از آن جمله خواندن قرآن است به لحن « 139 » ، كه نهى از آن واجب است ، و تلقين صحيح واجب . و اگر چه معتكف مسجد را بيشتر اوقات او در امثال آن « 140 » مشغول شود و از تطوع و ذكر مشغول گردد ، بايد كه بدان مشغول باشد ، چه اين فاضل‌تر از ذكر و تطوع اوست . زيرا كه اين فرض است ، و آن قربتى است كه فايدهء آن متعدى است « 141 » . پس آن فاضل‌تر از نافله‌اى باشد كه\r\n\r\n\r\n","description":"","footnote":"\r\n( 139 ) لحن ، غلط ، نادرست .\r\n( 140 ) نهى از لحن .\r\n( 141 ) فايدهء آن به ديگرى مىرسد .\r\n","page_name":" 724 ","page_number":732},
  {"content":"\r\n\r\nفايدهء آن بر او « 142 » مقصور بود . و اگر از وراقت « 143 » و از كسبى كه سبب قوت او باشد باز دارد مثلا ، اگر مقدار كفايت دارد ، مشغول شدن بدان لازم بود ، و ترك حسبت براى طلب زيادت دنيا روا نباشد . و اگر براى قوت روز بدان محتاج است ، آن او را عذرى باشد ، پس وجوب از او به سبب عجز ساقط شود .\r\nو كسى كه در قرآن لحن بسيار خواند ، اگر بر تعلم آن قادر باشد ، پيش از تعلم او را از خواندن منع بايد كردن ، چه او بدان عاصى باشد . و اگر زبان او مطاوعت ننمايد ، اگر بيشتر آن چه خواند لحن باشد ، بايد كه بگذارد و در آموختن فاتحه و تصحيح آن بكوشد . و اگر بيشتر صحيح باشد و بر تسويت « 144 » قادر نباشد ، او را در خواندن باكى نبود ، و ليكن بايد كه آهسته بخواند تا ديگرى نشنود . و منع از خواندن آهسته هم وجه دارد ، و ليكن چون غايت قدرت او آن است و به خواندن قرآن انسى دارد و بر آن حريص است ، در آن باكى ندانم . و اللّه اعلم .\r\nو از آن جمله مراسلت « 145 » مؤذنان است در بانگ نماز ، و تطويل مدّ كلمات ، و گشتن از سمت قبله به كل سينه در « دو حيّ على » ، يا جدا جدا بانگ نماز گفتن ، و ليكن نپايستن « 146 » تا بانگ نماز اولين قطع شود ، چنان كه جواب مؤذن بر حاضران مضطرب شود به سبب آميختن آوازها .\r\nپس آن از جملهء منكرات مكروه است كه تعريف « 147 » آن واجب باشد . و اگر با دانستن گويند ، منع از آن و حسبت در آن مستحب بود . و همچنين چون مسجد را يك مؤذن باشد و او پيش از صبح بانگ نماز گويد ، منع بايد كرد ، چه آن روزه و نماز را بر مردمان تشويش كند . مگر چون معلوم باشد كه پيش از صبح بانگ نماز گويد ، و بر بانگ نماز او ، در نماز و ترك سحور اعتمادى نباشد ، و يا با او مؤذنى ديگر معروف آواز بود كه با طلوع صبح بانگ نماز گويد .\r\nو از مكروهات نيز بسيار بانگ نماز گفتن است پس از طلوع صبح در يك مسجد در وقتهاى نزديك و پس يك ديگر ، از يك كس و يا از جماعتى ، چه در آن فايده‌اى نبود ، چون در مسجد آدم خفته‌اى نمانده باشد ، و صدا از مسجد بيرون نرود تا ديگرى را [ 340 
  ] بيدار گرداند . و آن همه از مكروهات است و مخالف سنت صحابه و سلف .\r\nو از آن جمله آن كه خطيب جامهء سياه پوشيده باشد كه غالب بر آن ابريشم بود ، يا شمشير\r\n\r\n\r\n","description":"","footnote":"\r\n( 142 ) بر خوانندهء نماز نافله .\r\n( 143 ) وراقت ، صحافى ، كتاب نويسى .\r\n( 144 ) تسويت ، همه را كامل و درست خواندن .\r\n( 145 ) مراسلت ، موافقت ، هم نوايى .\r\n( 146 ) پايستن ، درنگ كردن ، انتظار بردن .\r\n( 147 ) تعريف ، آگاهانيدن ، شناساندن .\r\n","page_name":" 725 ","page_number":733},
  {"content":"\r\n\r\nمذهّب « 148 » به دست گرفته باشد . پس او فاسق باشد و انكار بر او واجب . و اما مجرد سياهى مكروه نيست ، و ليكن آن محبوب هم نيست ، چه دوست‌ترين جامه‌ها نزديك حق تعالى سپيد است . و كسى كه گفته است كه مكروه و بدعت است ، آن خواسته است كه در عصر اول معهود نبوده است ، و ليكن چون از آن نهى وارد نشده است ، بدعت مكروه نبايد خواند ، و ليكن ترك آن واجب باشد .\r\nو از آن جمله سخن قصه گويان و واعظانى است كه در سخن ايشان بدعت آميخته باشد . و قصه‌گوى اگر در اخبار خود دروغ گويد فاسق باشد ، و انكار بر او واجب است . و همچنين منع واعظ مبتدع واجب است . و حضور در مجلس او روا نباشد ، جز به قصد آن كه بر او رد اظهار كند ، اما بر همه اگر تواند و اما بر بعضى كه گرد بر گرد او باشند ، و اگر نتواند بدعت نشايد شنيد .\r\nحق تعالى پيغامبر خود را فرمود ، قوله تعالى :  فَأَعْرِضْ عَنْهُمْ حَتَّى يَخُوضُوا فِي حَدِيثٍ غَيْرِهِ  « 149 » ، اى ، روى بگردان تا آن گاه كه در حديثى جز آن خوض كنند . و هر گاه كه سخن او مايل باشد به رجا و دلير كردن مردمان بر معاصى ، و به سخن او دليرى مردمان و وثوق ايشان به عفو خداى و رحمت او بيفزايد ، چنان كه رجاى ايشان از خوف زيادت شود ، آن منكر بود و منع از آن واجب .\r\nزيرا كه فساد آن بزرگ است ، بل اگر خوف بر رجاى ايشان غالب شود ، آن نزديك‌تر بود به طبعهاى مردمان و لايقتر ، چه ايشان به خوف محتاج‌ترند . و عدل جز برابرى نيست خوف و رجا را ، چنان كه عمر - رضى اللّه عنه - گفت : اگر مناديگرى روز قيامت ندا كند كه همه در آتش رويد مگر يك مرد ، اميد دارم كه آن يك مرد من باشم ، و اگر ندا كند كه همه در بهشت رويد مگر يك مرد ، ترسم كه آن من باشم .\r\nو چون واعظ جوان باشد و خود را براى زنان به جامه و هيئت بيارايد و شعر بسيار بخواند و اشارت و حركت بسيار كند ، و در مجلس او زنان باشند ، اين منكر باشد و منع آن واجب آيد ، چه فساد آن بيش از صلاح است . و آن به قرينهء احوال او روشن شود . پس نبايد كه وعظ مسلّم باشد مگر كسى را كه ظاهر او ورع باشد ، و هيئت او سكينه و وقار ، و زىّ او زىّ پارسايان ، و الا مردمان را جز زيادت ضلالت حاصل نشود .\r\nو واجب است كه ميان مردان و زنان حايلى باشد كه نظر باز دارد ، چه آن نيز محل فساد\r\n\r\n\r\n","description":"","footnote":"\r\n( 148 ) مذهّب ، زرّين ، طلا كارى شده .\r\n( 149 ) انعام 6 - 68 .\r\n","page_name":" 726 ","page_number":734},
  {"content":"\r\n\r\nاست . و عادت بر حصول اين منكرات گواهى مىدهد . و منع زنان از حضور در مسجدها براى نماز و براى مجلس ذكر چون بيم فتنه باشد واجب است ، چه عايشه - رضى اللّه عنها - ايشان را از جماعتها منع كرد ، وى را گفتند كه پيغامبر - صلّى اللّه عليه و سلم - ايشان را از جماعتها منع نكرده بود . گفت : آن چه پس از پيغامبر - عليه السّلام - محدث آورده‌اند ، اگر پيغامبر آن را بدانستى منع كردى . و اما گذشتن زنى در مسجد با تستّر ممنوع نيست ، مگر آن كه اولى آن است كه مسجد را اصلا گذر ساخته نشود .\r\nو قرائت قاريان پيش مذكّران « 150 » با تطويل مد و لحنهايى كه نظم قرآن را بگرداند و از حد ترتيل بگذارند ، منكرى بغايت مكروه است كه جماعتى از سلف آن انكار كرده‌اند .\r\nو از آن جمله حلقه‌هاست در روز آدينه براى فروختن داروها و طعامها و تعويذها ، و ايستادن گدايان و خواندن شعرها و آن چه بدين ماند . و از اين جمله بعضى حرام است ، براى آن كه تلبيس و دروغ است ، چون سخن دروغزنان از طبيبان راه نشين ، و چون اهل شعبده و اهل تلبيس ، و همچنين آن چه اصحاب تعويذ در اغلب آن را بتلبيس توانند فروخت بر كودكان و زنان و روستاييان . و اين كار در مسجد و بيرون آن حرام است و منع از آن واجب ، بل هر بيعى كه در آن دروغ و تلبيس است و پوشيده داشتن عيب آن بر خريدار ممكن ، آن حرام است .\r\nو بعضى از آن بيرون مسجد مباح است ، چون درزيگرى و بيع دارو و كتاب و طعام . و اين در مسجد نيز حرام نيست ، مگر به كارى عارضى . و آن عارض آن است كه جاى بر نماز كنندگان تنگ كند و نماز ايشان مشوش گرداند . پس اگر چيزى از آن نباشد حرام نبود . و اولى ترك آن است ، و ليكن اباحت آن بدان شرط است كه در وقتهاى نادر و روزهاى اندك باشد . و اگر كسى [ 341 
  ] مسجد را دايما دكان سازد حرام باشد ، و از آن منع بايد كرد . و از مباحات بعضى آن است كه به شرط اندكى مباح است ، و اگر بسيار گردد صغيره گردد ، چنان كه بعضى از گناهان صغيره است به شرط آن كه اصرار نكند . پس اگر داند كه اگر اين در گشاده شود و بيم آن باشد كه به بسيارى كشد ، بايد كه از آن منع كرده شود ، و ليكن اين منع والى راست يا كسى را كه از قبل والى به مصالح مسجد قيام نمايد ، چه آن را به اجتهاد توان دريافت . و آحاد مردم را منع نرسد از چيزى كه در نفس خود مباح باشد از بيم آن كه بسيار شود .\r\n\r\n\r\n","description":"","footnote":"\r\n( 150 ) مذكّر ، واعظ .\r\n","page_name":" 727 ","page_number":735},
  {"content":"\r\n\r\nو از آن جمله در رفتن ديوانگان است و كودكان و مستان در مسجد . و كودك اگر در رود و بازى بكند در آن باكى نباشد ، و بازى كردن در مسجد بر او حرام نيست . و خاموش بودن بر بازى او حرام نيست ، مگر آن كه مسجد را جاى بازى سازد و آن معتاد شود ، پس منع واجب بود . و اين از آن جمله است كه اندك او حلال است و بسيار او نه .\r\nو دليل حلالى اندك از آن آن است كه در صحيحين آمده است كه پيغامبر - صلّى اللّه عليه و سلم - براى عايشه [ رضى اللّه عنها 
  ] بايستاد تا حبشيان را ديد كه در مسجد روز عيد پاى مىكوفتند و به درقه « 151 » و حربه‌ها بازى مىكردند ، و شك نيست كه اگر حبشيان مسجد را بازى جاى ساختندى منع فرمودى . پس آن را به سبب اندكى و نادرى منكر ندانستى تا به حدى كه بدان بنگريست ، بل ايشان را بازى كردن فرمود تا عايشه - رضى اللّه عنها - بيند . پس اين براى خوشدلى او بود ، چنان كه در « كتاب سماع » نقل كرده‌ايم .\r\nو اما به در رفتن ديوانگان در مسجد باكى نباشد ، مگر آن كه بيم بود كه مسجد را آلوده كنند و دشنام زنند و فحش گويند و منكرها به جاى آرند ، چون برهنه كردن عورت و غير آن . و اما اگر ديوانه‌اى آرميده و خاموش باشد ، و خاموشى او معلوم بود ، بيرون كردن او از مسجد واجب نباشد . و آدم مست در معنى ديوانه است . پس اگر بيم قى باشد ، رنجانيدن او به زبان و بيرون كردن او واجب بود . و همچنين اگر عقلش پريشان باشد ، چه بيم آن بود كه بدان ادا كند . و اگر شراب خورده باشد و مست نشده باشد و بوى خمر از وى ظاهر بود ، منكرى بغايت مكروه باشد و چگونه نباشد ؟ كه چون كسى سير خوردى ، پيغامبر - صلّى اللّه عليه و سلم - وى را از حضور مسجدها منع فرمودى ، و ليكن آن بر كراهيت محمول است ، و آن در خمر سخت‌تر باشد .\r\nسؤال بايد كه مست را بزنند و از مسجد بيرون كنند ؟\r\nجواب بايد كه وى را الزام نمايند تا در مسجد بنشيند و بدان دعوت كنند ، و بفرمايند تا شراب خوردن بگذارد هر گاه كه در حال عقل باشد . و اما زدن او براى زجر ، آن آحاد مردم را نرسد ، بل واليان را باشد ، و آن در حال اقرار او تواند بود ، يا گواهى دو گواه . و اما به مجرد بوى خمر اين نرسد . آرى ، چون در ميان مردمان كج رود ، چنان كه مستى او معلوم شود در مسجد و غير آن ، زدن\r\n\r\n\r\n","description":"","footnote":"\r\n( 151 ) درقه ، سپر چرمين .\r\n","page_name":" 728 ","page_number":736},
  {"content":"\r\n\r\nاو روا باشد ، براى منع از اظهار فاحشهء مستى . چه اظهار فاحشه فاحشه است . و معاصى را پيش از ارتكاب گذاشتن « 152 » آن واجب است ، و پس از ارتكاب پوشيدن آن و پوشيدن آثار آن واجب . پس اگر پوشيده و پنهان باشد نبايد كه تجسس كند . و بوى بى خوردن هم بباشد ، بدانچه در جاى خمر نشيند ، و بدانچه به دهن وى رسد بى آن كه فرو برد ، پس بر آن اعتماد نبايد كرد .\r\n\r\nمنكرات بازارها\r\n( 1 ) از منكراتى كه در بازارها معتاد است دروغ در مرابحه « 153 » است ، و پوشيدن عيب كالا . پس هر كه گويد كه به ده درم خريدم مثلا و به سود يك درم فروختم و آن دروغ باشد ، او فاسق بود . و بر كسى كه آن حال بداند بايد كه خريدار را خبر كند . اگر كسى براى رعايت دل فروشنده سكوت كند ، در خيانت او شريك باشد و به سكوت عاصى بود . و همچنين اگر چيزى از عيب داند ، لازم بود كه مشترى را بر آن تنبيه كند « 154 » ، و الا به ضايع شدن مال برادر مسلمان راضى شده باشد ، و آن حرام است . و همچنان تفاوت در كيل و پيمانه و ترازو ، واجب است بر هر كه آن بداند كه آن را به نفس خود تغيير كند ، و يا به والى بردارد تا او آن را تغيير كند .\r\nو از اين جمله ترك ايجاب و قبول است و بسنده كردن به معاطات . و ليكن آن به محل اجتهاد است ، و در آن انكار نبايد كرد ، مگر بر كسى كه وجوب آن را معتقد باشد . و همچنين شرطهاى فاسد كه ميان مردمان معتاد است ، انكار آن واجب است ، چه آن مفسد عقدهاست . و همچنين در همهء عقدهاى ربا و آن غالب است . و همچنين ديگر تصرفات فاسد .\r\nو از آن جمله بيع ملاهى است ، و بيع اشكال حيوانات مصور در روزهاى عيد براى كودكان ، كه شكستن آن و منع از فروختن آن واجب است . و همچنين بيع [ 342 
  ] اوانىهاى زر و سيم ، و همچنين بيع جامه‌هاى حرير و كلاهها [ ى 
  ] زر و حرير - اعنى ، آن كه جز مردان را نشايد ، و به عادت شهر دانسته شود كه جز مردان آن را نخرند - اين همه منكر محظور است . و همچنين كسى كه عادت دارد كه جامه‌هاى كهنهء نشسته را قصارت كند و بفروشد ، و به قصارت كهنگى آن بر مردمان بپوشد و چنان گويد كه نواست ، آن فعل حرام است و منع از آن واجب . و همچنين پوشيده داشتن دريدگى جامه به رفو كردن ، و آن چه به التباس ادا كند . و همچنين همهء انواع\r\n\r\n\r\n","description":"","footnote":"\r\n( 152 ) گذاشتن ، ترك كردن .\r\n( 153 ) مرابحه ، فروش چيزى با سود .\r\n( 154 ) تنبيه كردن ، آگاهانيدن .\r\n","page_name":" 729 ","page_number":737},
  {"content":"\r\n\r\nعقدهايى كه در آن تلبيس بود . و حصر آن دراز شود « 155 » ، پس غير مذكور را بر مذكور قياس بايد كرد .\r\n\r\nمنكرات شارعها\r\n( 1 ) از چيزهايى كه در آن معتاد است نهادن ستونهاست ، و بناى دكانهاى پيوسته به بناهاى ملك شده ، و نشاندن درختان و بيرون آوردن قابولها « 156 » و جناحها و نهادن چوبها و خروارهاى « 157 » طعامها بر راه . و آن همه منكر است اگر راه تنگ گرداند و گذرندگان را از آن ضرر باشد . و اگر به سبب فراخى راه اصلا ضررى نباشد ، از آن منعى نبود . آرى ، نهادن هيزم و بارهاى طعام در راه ، آن مقدار كه از آن جاى به خانه‌ها نقل كنند روا باشد ، كه همگنان بدان محتاجند ، و منع از آن ممكن نيست . و همچنين بستن ستوران در راه چنان كه راه را تنگ كند و جامه‌هاى گذرندگان را پليد گرداند منكر است ، و منع از آن واجب ، مگر به قدر حاجت بر نشستن ، زيرا كه شارعها مشترك است ، و كسى بدان مخصوص نباشد مگر به قدر حاجت . و مرعى حاجتى باشد كه شارعها براى آن ساخته شده است ، و نه ديگر حاجتها .\r\nو از آن جمله راندن ستوران است كه بر پشت آن بار خار باشد چنان كه جامه‌هاى مردم به درد . و آن منكر است . اگر بستن و فراهم آوردن آن ممكن باشد چنان كه جامهء مردم ندرد ، يا امكان دارد كه به راهى ديگر كه واسع باشد عدول كنند ، و الاّ منع نباشد ، چه حاجت اهل شهر بدان ماسه است . آرى ، بار بر شارعها انداخته نبايد گذاشت ، « 158 » مگر بر اندازهء مدت نقل . و همچنين بار گران بر ستورى نهادن كه طاقت آن ندارد منكر است ، و مالك آن را از آن منع بايد كرد .\r\nو همچنين قصاب چون در راه سفك كند « 159 » برابر دكان خود و راه را به خون ملوث گرداند ، از آن منع بايد كرد ، بل حق او آن است كه در دكان خود مذبحى سازد ، چه در آن تنگ كردن راه است و ضرر رسانيدن به مردمان ، به سبب چكيدن نجاست و استقذار طبعها . و همچنين انداختن كناسه‌ها بر شاهراه و پراكندن پوست خربزه و آب زدن « 160 » چنان كه بيم لغزيدن و در سر آمدن باشد ، آن همه از منكرات باشد .\r\n\r\n\r\n","description":"","footnote":"\r\n( 155 ) در عربى : و يطول احصاؤه .\r\n( 156 ) قابول ، ساباط ( سايبان جلو خانه ) .\r\n( 157 ) خروار ، لنگهء بار ، بار بسته .\r\n( 158 ) گذاشتن ، رها كردن .\r\n( 159 ) سفك كردن ، خون ريختن ، ذبح كردن .\r\n( 160 ) آب زدن ، آب پاشيدن .\r\n","page_name":" 730 ","page_number":738},
  {"content":"\r\n\r\nو همچنين راندن آب از ناودانى كه از ديوار بيرون آورده باشند در راههاى تنگ ، چه آن جامه‌ها را پليد كند يا راه تنگ گرداند . و در راههاى فراخ از آن معنى نباشد ، چه دور شدن از آن ممكن بود . و اما گذاشتن آب باران و خلاب و برف در راه بى رفتن منكر است ، و ليكن شخصى معين بدان مخصوص نباشد ، مگر برفى كه يك كس در راه انداخته باشد ، يا آبى كه از ناودانى معين در راه فراهم آيد ، پاك كردن آن على الخصوص بر عهدهء صاحب آن باشد . و اگر آب باران باشد ، حسبتى عام بود ، و بر والى واجب شود كه مردمان را تكليف كند تا بدان قيام نمايند . و آحاد را در آن جز وعظي نرسد .\r\nو همچنين چون كسى بر در سراى سگى گزنده دارد كه مردمان را برنجاند ، منع او واجب باشد . و اگر ايذاى آن جز به پليد كردن راه نباشد و احتراز از پليدى آن ممكن بود ، منع نبايد كرد .\r\nو اگر راه را تنگ كند بدانچه دستها باز كشد ، بايد منع كرده شود ، بل صاحب او را منع بايد كرد از آن چه بگذارد بر راه بخسبد يا چنان بنشيند كه راه تنگ شود .\r\n\r\nمنكرات گرمابه‌ها\r\n( 1 ) از آن جمله صورتهايى است كه بر در گرمابه باشد يا درون گرمابه . ازالت آن واجب است بر هر كه در آن در رود ، اگر تواند . اگر چنان بلند باشد كه دست بدان نرسد ، در آن نشايد رفت جز بضرورت ، و به گرمابهء ديگر بايد رفت ، چه ديدن منكر جايز نيست . و بسنده باشد كه رويهاى آن را تباه كند و صورت آن را بدان تباهى باطل گرداند . و از صورت درختان و ديگر نقشها ، بيرون « 161 » صورت حيوان ، منع نيست .\r\nو از آن جمله برهنه كردن عورتهاست و نگريستن در آن . و از آن جمله برهنه كردن دلاك است ران را و آن چه زير ناف است براى دور كردن خاز ، بل دست در زير ميزر « 162 » [ 343 
  ] كردن از آن جمله است ، چه بسودن عورت ديگرى حرام است ، چون ديدن آن .\r\nو از آن جمله به روى افتادن است پيش قايم تا ران او بمالد ، و آن مكروه است اگر چه حايلى باشد ، و ليكن اگر بيم حركت شهوت نباشد محظور نبود . [ همچنين برهنه كردن عورت در پيش حجام و رگزن ذمى از فواحش است ، زيرا زن مسلمان را روا نباشد كه تن خود را در حمام\r\n\r\n\r\n","description":"","footnote":"\r\n( 161 ) بيرون ، سواى .\r\n( 162 ) ميزر ( مئزر ) ، زير جامه ، لنگ .\r\n","page_name":" 731 ","page_number":739},
  {"content":"\r\n\r\nبرابر زنان ذمى برهنه سازد ، پس چگونه مرد مسلمان را كشف عورت روا باشد ؟ 
  ] « 163 » و از آن جمله دست و آوند پليد در آب اندك زدن ، و شستن إزار و طاس پليد است در حوض گرمابه چون آب او اندك باشد ، چه آن ، آب را پليد كند ، مگر بر مذهب مالك . پس انكار بر مالكيان روا نباشد ، و بر حنفيان و شافعيان روا باشد . و چون مالكى و شافعى مذهبان در گرمابه باشند ، شافعى را نرسد كه مالكى را از آن باز دارد ، مگر به طريق التماس و لطف ، چنان كه گويد :\r\nمن محتاجم بدانچه اول دست بشويى ، پس از آن در آب زنى ، و اما تو از ايذاى من و باطل كردن طهارت من بى نيازى . يا سخنى كه مناسب اين باشد . چه در جاى اجتهاد ، حسبت به قهر ممكن نگردد .\r\nو از آن جمله اگر در مداخل خانه‌هاى گرمابه و گذرهاى آن سنگى كش « 164 » لغزاننده باشد كه غافل را پاى از آن بلغزد . و آن منكر است ، و بر كندن و دور كردن آن واجب . و گذاشتن « 165 » آن را بر حمامى انكار بايد كرد ، چه آن به افتادن مردمان انجامد ، و افتادن به شكستن عضو يا بيرون شدن آن ادا كند .\r\nو گذاشتن برگ كنار « 166 » و صابون لغزاننده بر زمين گرمابه منكر است . اگر كسى آن بكند و بيرون آيد ، پس از آن كسى بيفتد و عضوى از اعضاى او بشكند ، در وجود ضمان تردد است كه بر گذارنده واجب آيد يا بر حمامى ، چه تنظيف گرمابه بر اوست . و وجه آن است كه روز اول بر گذارنده باشد ، و روز دوم بر حمامى ، چه پاك كردن هر روز معتاد اوست . و در تعيين وقت پاك كردن به عادت رجوع بايد كرد . و در گرمابه منكرات و مكروهات ديگر است كه در « كتاب طهارت » ياد كرده‌ايم .\r\n\r\nمنكرات ضيافت\r\n( 1 ) از آن جمله فرش حرير است براى مردان ، و آن حرام است . و عود سوزى « 167 » كه در قدح سيم يا زر باشد ، يا نوشيدن از قدح سيم و زر ، يا استعمال گلاب در آوندى كه از نقره باشد ، يا سر آن از نقره باشد .\r\nو از آن جمله پرده‌هاست كه بر آن صورتها باشد . و از آن جمله آواز رودهاست و سماع\r\n\r\n\r\n","description":"","footnote":"\r\n( 163 ) عبارت داخل كروشه از بيشتر نسخه‌هاى عربى افتاده است ( زبيدى ، 7 - 59 ) .\r\n( 164 ) در عربى : حجارة ملساء ( صاف و هموار ) .\r\n( 165 ) گذاشتن ، رها كردن .\r\n( 166 ) برگ كنار ، سدر .\r\n( 167 ) ى مصدرى .\r\n","page_name":" 732 ","page_number":740},
  {"content":"\r\n\r\nزنان مطربه . و از آن جمله فراهم آمدن زنان است بر بامها تا در مردان نگرند ، هر گاه كه در جمع مردان جوانان باشند كه بيم آن بود كه از آن فتنه زايد ، آن همه محظور و منكر است و تغيير آن واجب . و كسى كه وى از تغيير آنها عاجز باشد ، بيرون آمدن بر او لازم بود و نشستن جايز نباشد ، چه در مشاهدهء منكرات نشستن رخصت نيست .\r\nو اما صورتهايى كه بر بالش و زيلو باشد منكر نيست ، و همچنين بر طبقها و كاسه‌ها ، مگر آوندهايى كه بر شكل صورتها ساخته باشند ، چه بعضى سرهاى عود سوز بر شكل مرغان مىباشد ، و آن حرام است ، و شكستن مقدارى از صورت واجب . و در سرمه‌دان سيمين خرد خلاف است . و احمد حنبل از ضيافت به سبب آن بيرون آمده است .\r\nو هر گاه كه طعام يا جامه‌اى حرام باشد ، يا خانه‌اى غصبى بود ، آن از صعبترين منكرات بود . و اگر در آن جمع كسى باشد كه شراب خورد تنها ، حضور روا نباشد ، چه حضور در مجلسهاى شراب با آن چه « 167 » شراب نخورد روا نيست . و همنشينى فاسق در حال مباشرت او فسق را روا نباشد . و نظر در همنشينى اوست پس از آن ، و در آن كه دشمنى و بريدن از او براى خداى تعالى واجب است يا نه ، چنان كه در باب دشمنى و دوستى خداى تعالى ياد كرده‌ايم .\r\nو همچنين اگر در ميان ايشان كسى بود كه جامهء حرير پوشد و انگشترى زر در دست دارد فاسق باشد ، نشستن با او بى ضرورتى روا نبود . و جامه اگر بر كودكى نابالغ باشد در محل نظر است . و درست‌تر آن است كه منكر است ، و بيرون كردن آن از تن او واجب . اگر مميز باشد براى عموم قول پيغامبر - صلّى اللّه عليه و سلم : هذان محرّمان على ذكور امّتى « 168 » . و چنان كه منع كودك از خوردن خمر واجب است ، نه براى آن كه مكلف است ، و ليكن بدان كه انس گيرد و چون بالغ شد صبر از آن بر او دشوار بود . پس همچنين است شهوت زينت به حرير ، چون عادت كرد ، بر او غالب شود . و آن تخم فساد بود كه در سينهء او انداخته شود ، و در آن از شهوت درختى راسخ رويد كه قلع آن پس از بلوغ دشوار باشد . اما در كودك نامميز معنى تحريم ضعيف است ، و از [ 344 
  ] احتمالي خالى نيست ، و علم آن خداى راست . و ديوانه در معنى كودك نامميز است .\r\n\r\n\r\n","description":"","footnote":"\r\n( 167 ) با آن چه ، با آن كه .\r\n( 168 ) در شرح زبيدى : ( هذان ) يعنى الحرير و الذهب ( حرامان على ذكور امتى ) .\r\n( 7 - 60 ) .\r\n","page_name":" 733 ","page_number":741},
  {"content":"\r\n\r\nآرى ، زينت و حرير زنان را رواست ، بى اسراف . و در سوراخ كردن گوش دختران براى آويختن حلقه‌هاى زر رخصتى نمىدانم ، چه آن جراحتى دردمند كننده است ، و مثل آن موجب قصاص باشد . پس جز براى حاجتى مهم روا نبود ، چون فصد « 169 » و حجامت و ختنه . و آرايش به حلقه‌ها مهم نيست ، بل به گوشوار بر او آويختن از گوش « 170 » ، و گردنبندها و دستوانه‌ها « 171 » از آن كفايت است . و اين اگر چه معتاد زنان است حرام است « 172 » و منع از آن واجب است . و بر آن اجارت گرفتن درست نيست . و أجرتي كه براى آن ستانند حرام است ، مگر آن كه از جهت نقل حديث در آن رخصتى ثابت شود ، و تا اين غايت به ما رخصتى نرسيده است .\r\nو از اين جمله آن است كه در ضيافت مبتدعى باشد كه در بدعت خود سخن گويد . اگر رد آن تواند ، بر عزيمت رد حضورش روا باشد ، و اگر نتواند ، روا نبود . و اگر مبتدع بدعت خود ظاهر نكند ، حضور با اظهار كراهيت بر او و روى گردانيدن از او - چنان كه در باب دشمنى براى تعالى ياد كرده‌ايم - روا باشد . و اگر در آن مسخره‌اى باشد كه مردمان را به حكايت و انواع نوادر بخنداند ، اگر خندانيدن به فحش و دروغ بود ، حضور روا نبود ، و در حال حضور انكار واجب شود ، و اگر به مزاحى باشد كه در آن دروغ و فحش نبود ، مباح باشد ، اى آن چه از آن اندك بود . و اما آن را پيشه و عادت ساختن مباح نيست . و هر دروغى كه پوشيده نماند كه دروغ است و مقصود از آن تلبيس نباشد ، از جملهء منكرات نبود ، چنان كه كسى گويد كه امروز صد بار تو را طلبيدم ، و اين سخن بر تو هزار بار گفتم ، و آن چه بدين ماند از آن جمله كه معلوم باشد كه مقصود تحقيق آن نيست . و آن در عدالت قادح نباشد و رد گواهى بدان روا نباشد . و حد مزاح و دروغ مباح در « كتاب آفت‌هاى زبان » از ربع مهلكات بخواهد آمد .\r\nو از آن جمله اسراف است در طعام و بنا ، و آن منكر است . و در مال دو منكر است : يكى اضاعت و دوم اسراف .\r\nو اضاعت فايت كردن مال باشد بى فايده‌اى كه آن را در حساب توان گرفت ، چون سوختن جامه و دريدن ، و ويران كردن بنا بى غرضى ، و انداختن مال در دريا ، و همچنين مال دادن به نوحه‌گر و مطرب و خرج آن در انواع فساد ، زيرا كه آن فايده‌اى است كه در شرع حرام است ،\r\n\r\n\r\n","description":"","footnote":"\r\n( 169 ) فصد ، رگ زدن .\r\n( 170 ) از بالاى گوش ( زبيدى ) .\r\n( 171 ) دستوانه ، دستبند .\r\n( 172 ) در عربى : فهذا و ان كان معتادا فهو حرام .\r\n","page_name":" 734 ","page_number":742},
  {"content":"\r\n\r\nپس همچنان باشد كه معدوم است .\r\nو اما اسراف دو چيز را گويند : يكى صرف مال به مويه‌گر و مطرب و منكرات . دوم صرف آن در جنس مباحات ، و ليكن به مبالغت . و مبالغت به اضافت حالها مختلف شود . پس گوييم : كسى را كه جز صد دينار نباشد و او عيال و فرزندان دارد و جز آن ايشان را معيشتى نباشد ، پس هر صد دينار را در وليمه‌اى صرف كند ، مسرف باشد و منع او از آن واجب است . حق تعالى گفت :\r\n وَ لا تَبْسُطْها كُلَّ الْبَسْطِ فَتَقْعُدَ مَلُوماً مَحْسُوراً  « 173 » ، اى ، دست خود را در نفقت و عطا بغايت گشاده مكن كه آن گاه بنشينى ، هم تو نفس خود را ملامت كنى و هم مردمان ، و تو را چيزى نمانده باشد . و اين آيت در شأن مردى نازل شد كه همهء مال خود قسمت كرد و چيزى براى عيال خود باقى نگذاشت ، پس چون نفقة از وى طلب كردند نتوانست داد . و گفت :   وَ لا تُبَذِّرْ تَبْذِيراً ، إِنَّ الْمُبَذِّرِينَ كانُوا إِخْوانَ الشَّياطِينِ   « 174 » ، اى ، در غير حق نفقت مكن ، چه نفقت كنندگان در غير طاعت حق تعالى برادران ديوان‌اند ، اى ، ايشان ديوان را فرمانبردارى مىنمايند در آن چه مىفرمايند . و همچنين گفت :  وَ الَّذِينَ إِذا أَنْفَقُوا لَمْ يُسْرِفُوا وَ لَمْ يَقْتُرُوا  « 175 » ، اى ، آن كسانى كه چون نفقت كنند اسراف نكنند و نفقت ايشان در معصيت حق تعالى نباشد و از حق خداى هيچ چيز باقى نگذارند . پس هر كه چنين اسراف كند بر وى انكار بايد كرد . و بر قاضى واجب بود كه وى را حجر فرمايد ، مگر چون مرد تنها باشد و در توكل قوّتى صادقه دارد ، وى را روا باشد كه همهء اموال خود را در أبواب خير و نيكى نفقت كند . و كسى كه عيال دارد ، يا از توكل عاجز باشد ، وى را نرسد كه همهء مال خود را صدقه كند . و همچنين صرف كل مال در نقش ديوار و آرايش بنا اسراف و حرام است . و كسى را كه مال بسيار هست حرام نيست ، زيرا كه آرايش از غرضهاى صحيح است . و هميشه مسجدها را بياراسته‌اند و درها و پوششهاى « 176 » آن را نقش كرده ، با آن كه [ 345 
  ] نقش در و پوشش را جز مجرد آرايش فايده‌اى نيست . و همچنين سرايها . و همچنين گوييم در تجمل به جامه‌ها و طعامها ، و آن در جنس خود مباح است ، و به اعتبار حال مرد و توانگرى او اسراف شود .\r\nو مثال اين منكرات بسيار است ، آن را نتوان شمرد . پس منكرات مجمعها و مجلسهاى قاضيان و دواوين پادشاهان و مدارس فقيهان و رباطات صوفيان و كاروانسرايها بر اين قياس كن . چه هيچ بقعه‌اى از منكرى مكروه يا محظورى خالى نباشد ، و استقصاى همهء منكرات آن\r\n\r\n\r\n","description":"","footnote":"\r\n( 173 ) إسراء 17 - 29 .\r\n( 174 ) إسراء 17 - 26 و 27 .\r\n( 175 ) فرقان 25 - 67 .\r\n( 176 ) پوشش ، سقف .\r\n","page_name":" 735 ","page_number":743},
  {"content":"\r\n\r\nاقتضا كند كه همهء تفاصيل شرع ، اصول و فروع آن ، استيفا كرده آيد ، پس بر اين مقدار از آن اقتصار نماييم .\r\n\r\nمنكرات عام\r\n( 1 ) بدان كه هر كه در خانه نشيند هر جايى كه باشد ، در اين زمان از منكرى خالى نبود ، از آن روى كه تقاعد نمايد از ارشاد مردمان و تعليم ايشان و ايشان را بر معروف واداشتن ، چه اكثر مردمان به شرع جاهل‌اند در شرطهاى نماز در شهرها ، پس در ديهها و باديه‌ها چگونه باشد ؟ از آن جمله اعراب‌اند و كردان و تركمانان و ديگر أصناف خلق . و واجب است كه در هر مسجدى و محلتى از شهر فقيهى باشد كه مردمان را دين ايشان بياموزد ، و همچنين در هر ديهى .\r\nو واجب است بر هر فقيهى ، چون از فرض عين خود فارغ شود و به فرض كفايت پردازد ، كه از شهر خود بيرون رود و بر مجاوران آن شهر از اهل سواد و عرب و كردان و غير ايشان رود و دين و فرايض شرع ايشان را بياموزد ، و توشه‌اى همراه خود كند كه قوت وى از آن بود و از طعامهاى ايشان نخورد ، چه بيشتر آن مغصوب باشد . پس اگر يك كس بدين كار قيام نمايد ، تكليف از ديگران ساقط شود ، و الا همگنان در حرج مانند : اما عالم ، براى آن كه در بيرون آمدن تقصير نموده است . و اما جاهل ، براى آن كه به ترك تعلم مقصر است . و هر عاميى كه شرطهاى نماز بداند ، بر او واجب است كه غير خود را هم بياموزد ، و الا شريك او باشد در بزه .\r\nو معلوم است كه آدمى عالم نزايد ، و بر اهل علم رسانيدن « 177 » واجب است . و هر كه مسأله‌اى بياموخت او از اهل علم است .\r\nلعمرى اثم بر فقها سخت‌تر است ، زيرا كه قدرت ايشان در آن ظاهرتر است ، و آن به پيشهء ايشان لايقتر ، زيرا كه پيشه وران اگر پيشهء خود بگذارند معيشت ايشان هر آينه باطل شود ، و ايشان كارى تقلد نموده‌اند كه در اصلاح خلق از آن چاره نيست . و كار فقيه و پيشهء او آن است كه آن چه از پيغامبر - صلّى اللّه عليه و سلم - به دو رسيده است به مردمان رساند ، چه علما ورثهء انبيااند - عليهم السلام - و آدمى را نرسد كه در خانه نشيند و به مسجد نرود براى آن كه مردمانى را بيند كه نماز نيكو نمىگذارند ، بل چون اين حال داند ، بيرون آمدن بر او واجب بود براى تعليم و\r\n\r\n\r\n","description":"","footnote":"\r\n( 177 ) رسانيدن ، تبليغ .\r\n","page_name":" 736 ","page_number":744},
  {"content":"\r\n\r\nبازداشتن . و همچنين هر كه را يقين شود كه در بازار دايما يا وقتى معين منكرى مىرود و او تغيير آن تواند ، روا نباشد كه آن را از خود ساقط كند بدانچه در خانه بنشيند ، بل بيرون آمدن بر او لازم باشد . و اگر تغيير همه را نتواند و او از مشاهدهء آن احتراز كند و تغيير بعضى تواند ، بيرون آمدن بر او لازم باشد ، زيرا كه بيرون آمدن چون براى تغيير آن باشد كه تواند ، مشاهدهء آن چه نتواند وى را زيان ندارد . و حضور آن گاه ممنوع باشد كه بى غرضى صحيح منكرى مشاهده كند .\r\nو حق است بر هر مسلمانى كه از نفس خود آغاز كند و آن را به مواظبت فريضه‌ها و ترك حرامها به صلاح آرد ، پس اهل خانهء خود را بياموزد ، پس چون از ايشان فارغ شود به همسايگان پردازد ، پس با اهل محله ، پس با اهل شهر ، پس با اهل روستا كه نزديك شهر او باشد ، پس با اهل بيابان از كرد و عرب و همچنين تا اقصاى عالم . و اگر كسى نزديك‌تر باشد و بدان قيام نمايد ، از آن كه دور تر باشد ساقط بود ، و الا هر كه بر آن قادر باشد در حرج بود ، نزديك باشد يا دور ، و حرج از او ساقط نشود ما دام كه بر روى زمين جاهلى باشد كه فرضى از فريضه‌هاى دين خود نداند و او تواند كه به نفس خود سعى نمايد يا به غيرى تا وى را تعليم كند . و اين كارى مشغول كننده است كسى را كه همّ آن دارد از آن چه اوقات خود به تفريعهاى نادر و تعمق در دقايق علمهايى كه آن فرض كفايت است گذراند . و جز فرض عين يا فرض كفايت كه از اين مهمتر باشد بر اين مقدم نبود . [ 346 
  ]\r\n\r\nباب چهارم در امر معروف و نهى منكر بر اميران و پادشاهان\r\n( 1 ) پيش از اين ياد كرده‌ايم كه مراتب امر معروف و نهى منكر چهار است : اول ، معلوم گردانيدن ، دوم ، پند دادن ، سوم ، سخن درشت گفتن ، چهارم ، به قهر بازداشتن و به زدن و عقوبت سوى حق آوردن . و از اين جمله ، دو مرتبهء اول با پادشاهان روا باشد . و اما به قهر بازداشتن ، آحاد رعيت را با سلطان نرسد ، چه آن محرك و مهيج شر باشد ، و محذورى كه از آن زايد بيشتر بود . و اما سخن درشت گفتن ، چنان كه گويى كه اى ظالم ، اى خداى ناترس ، و آن چه بدين ماند ، اگر فتنه‌اى را جنباند كه شر آن به غير او برسد روا نباشد . و اگر جز بر نفس خود نترسد روا باشد ، بل\r\n\r\n","description":"","footnote":"","page_name":" 737 ","page_number":745},
  {"content":"\r\n\r\nمستحب بود . چه آن عادت سلف بوده است كه خود را در خطر انداختندى و بصريح انكار كردندى و از كشتن و انواع عذاب نترسيدندى ، بدانچه مىدانستند كه آن شهادت باشد . و پيغامبر - صلّى اللّه عليه و سلم - گفت : خير الشّهداء حمزة بن عبد المطّلب ، ثمّ رجل قام إلى امام فأمره و نهاه في ذات اللّه ، فقتله على ذلك ، اى ، بهترين شهيدان حمزة بن عبد المطلب است ، پس مردى كه بر پادشاه رود و امر معروف و نهى منكر براى رضاى خداى - عز و جل - به جاى آورد و او براى آن سخن وى را بكشد . و گفت ( ص ) : افضل الجهاد كلمة حقّ عند امير جائر ، اى ، فاضل‌ترين مجاهده سخن حق است پيش امير ظالم . و پيغامبر ( ص ) عمر خطاب را صفت كرد و گفت : قرن من حديد لا تأخذه في اللّه لومة لائم ، ما ترك قوله الحقّ له من صديق ، « 178 » اى ، شاخى از آهن است كه صلب است در دين ، ملامت ملامت كننده‌اى وى را از كار خداى تعالى دامن نگيرد ، حق گفتن او هيچ دوستى براى او نگذاشت .\r\nو چون ارباب صلابت در دين دانستندى كه فاضل‌ترين سخن سخن حق است پيش امير جائر ، و گويندهء آن اگر كشته شود شهيد بود - چنان كه اخبار بدان وارد است - بدان اقدام نمودند ، و دل بر آن نهادند و احتمال انواع عذاب بر خود اختيار كردند ، و براى رضاى خداى تعالى صبر نمودند ، و به دل و جان خود براى رضاى خداى تعالى حسبت طلبيدند .\r\nو طريق پند دادن پادشاهان و امر معروف و نهى منكر با ايشان آن است كه از علماى سلف نقل شده است . و جمله‌اى از آن در باب در رفتن « 179 » بر پادشاهان از « كتاب حلال و حرام » ايراد كرده‌ايم . و اكنون اقتصار نماييم بر حكايتهايى كه وجه پند دادن و كيفيت انكار بر ايشان از آن دانسته شود .\r\nو از آن جمله انكار أبو بكر صديق است - رضى اللّه عنه - بر أكابر قريش ، چون قصد كردند كه پيغامبر - صلّى اللّه عليه و سلم - را بديى رسانند . چنان كه عروهء زبير روايت كرده است كه من عبد اللّه عمرو عاص را پرسيدم كه بزرگتر ايذايى كه از قريش در حق پيغامبر - صلّى اللّه عليه و سلم - ديدى در آن چه دشمنايگى او ظاهر مىكردند چه بود ؟ گفت : أشراف ايشان روزى در حجر كعبه جمع شدند ، و من آن جا حاضر بودم ، پيغامبر را ياد كردند و گفتند : نديديم مثل آن چه بر\r\n\r\n\r\n","description":"","footnote":"\r\n( 178 ) در شرح زبيدى : و تركه قول الحق ماله من صديق ( 7 - 65 ) .\r\n( 179 ) در رفتن ، داخل شدن .\r\n","page_name":" 738 ","page_number":746},
  {"content":"\r\n\r\nكار اين مرد صبر مىكنيم ، و عقلهاى ما را به سفاهت نسبت كرد ، و پدران ما را دشنام زد ، و دين ما را عيب كرد ، و جمع ما را تفرقه كرد ، و خدايان ما را بد گفت ، و ما بر كارى عظيم از او صبر مىكنيم ! در اثناى اين سخن پيغامبر - عليه السّلام - طالع شد و مىرفت تا آن گاه كه ركن را استلام فرمود ، پس خانه را طواف كنان بر ايشان گذشت ، و چون بديشان رسيد ، وى را عيب كردند ، و من اثر آن در روى پيغامبر - صلّى اللّه عليه و سلم - بديدم ، پس وى گذشت . و چون بار ديگر برايشان رسيد همچنان كردند ، پس پيغامبر بايستاد و گفت : اى گروه قريش مىشنويد ؟ بدانيد كه بدان خداى كه نفس محمد در قبضهء قدرت اوست كه براى شما كشتن آورده‌ام ! پس ايشان خاموشى پيشه كردند تا به حدى كه هيچ كس از ايشان نبود كه نگويى كه مرغى بر سر او نشسته است ، تا به حدى كه كسى كه پيش از آن در ماليدن او مبالغت بيشتر مىكرد به خوب‌تر سخنى دهن بگشاد و گفت : اى أبو القاسم ، بسعادت بگذر ، چه به خداى كه تو جهول « 180 » نبوده‌اى . پس پيغامبر - صلّى اللّه عليه و سلم - از آن جا بگذشت . تا روز ديگر كه قريش به حجر جمع شدند ، و من با ايشان بودم ، پس بعضى از ايشان بعضى را گفتند كه ياد مىداريد به دو ، و از او به شما چه رسيد ، تا چون شما را آن چه كراهيت مىداشتيد بگفت ترك او بگرفتيد ؟ در اثناى اين [ 347 
  ] سخن پيغامبر - عليه السّلام - پيدا آمد . همه به اتفاق بر يك عزيمت سوى او برجستند و گرد بر گرد او درآمدند و مىگفتند كه تويى كه چنين و چنين مىگويى ؟ براى آن كه برايشان رسيده بود از عيب خدايان و دين ايشان . پيغامبر - صلّى اللّه عليه و سلم - گفت : آرى منم كه آن گفته‌ام . و راوى گفت : مردى را ديدم كه مجامع رداى پيغامبر - صلّى اللّه عليه و سلم - بگرفت « 181 » ، و أبو بكر صديق پيش او بايستاد و با گريه مىگفت : اى بدبختان ، مىكشيد مردى را كه مىگويد پروردگار شما خداى است ؟ پس دور شدند . و آن سخت‌ترين چيزى بود كه من از قريش در حق او ديدم .\r\nو در روايتي ديگر از عبد اللّه عمرو عاص آمده است كه در اثناى آن چه پيغامبر - عليه السّلام - پيش در كعبه بود ، عقبة بن ابى معيط بيامد و دوش پيغامبر بگرفت و جامهء او در گردن مبارك او پيچيد و خفه كرد ، خفه كردنى سخت ، پس أبو بكر بيامد و دوش او بگرفت و از پيغامبر - عليه السّلام - دفع كرد و گفت : مىكشيد مردى را كه مىگويد پروردگار من خداى است ،\r\n\r\n\r\n","description":"","footnote":"\r\n( 180 ) جهول ، بسيار نادان .\r\n( 181 ) در شرح زبيدى : ( أخذ بمجامع ردائه ) اى لببه ( 7 - 66 ) . لبب ، حمايل جاى از سينه .\r\n","page_name":" 739 ","page_number":747},
  {"content":"\r\n\r\nو حجتها از پروردگار شما آورده است ؟\r\nو روايت كرده‌اند كه معاويه عطا را از اهلش باز گرفت . پس بو مسلم خولانى برخاست و گفت : اى معاويه از رنج تو و رنج پدر تو و مادر تو نيست « 182 » . معاويه از اين سخن در خشم شد و از منبر فرود آمد و مردمان را گفت : جاى خود نگاه داريد . پس از ساعتى برايشان باز آمد و گفت :\r\nبو مسلم مرا سخنى گفت و مرا به خشم آورد ، و من از پيغامبر - عليه السّلام - شنيده‌ام كه مىگفت :\r\nالغضب من الشّيطان و الشّيطان خلق من النّار فانّما يطفئ النّار الماء ، فإذا غضب أحدكم فليغتسل ، اى ، خشم از ديوان است و ديوان از آتش آفريده شده‌اند و آتش را جز آب نميراند ، پس چون يكى از شما خشم گيرد ، گو غسل كن . و من در رفتم و غسل كردم ، و بو مسلم راست گفته است كه دسترنج پدر من نيست ، بياييد و عطاى خود بگيريد .\r\nو ضبّهء محصن عنزي گفت كه أبو موسى اشعرى در بصره بر ما امير بود ، و در خطبهء نماز چون حمد و ثناى بارى تعالى بگفت و بر پيغامبر درود فرستاد ، دعاى عمر آغاز كرد . مرا از وى خشم آمد ، گفتم : چرا دعاى صاحب وى « 183 » نگويى ، و او را بر وى « 184 » تفضيل مىكنى ؟ چند هفته چنين بكرد . پس از من شكايت به عمر نبشت كه در خطبهء من تعرض مىكند . عمر فرمود كه او را بر من فرست . پس بر عمر رفتم و در او بزدم ، گفت : كيستى تو ؟ گفتم : منم ضبهء محصن عنزي .\r\nگفت : لا مرحبا و لا اهلا ، اى ، فراخى و اهل مبادا تو را . گفتم : اما فراخى ، از خداى است - عز و جل - اما اهل ، مرا نه اهل است و نه مال ، به چه سبب روا داشتى اى عمر كه مرا از شهر خود ازعاج « 185 » فرمودى ، بى گناهى كه كردم ، و بى بديى كه از من به وجود آمد ؟ گفت : چرا با عامل من خصومت كردى ؟ گفتم : تو را اخبار كنم : او خطبه مىكرد ، پس از حمد و ثناى بارى تعالى و درود بر پيغامبر - عليه السّلام - تنها تو را دعا مىگفت ، مرا خشم آمد ، گفتم : چرا يار وى را دعا نگويى ، و او را بر وى تفضيل مىكنى ؟ پس چند آدينه هم بر اين جمله كرد ، و از من به تو شكايت نبشت .\r\nعمر چون اين بشنيد گريستن گرفت و مىگفت : به خداى كه تو از وى موفقتر و بر راه راست‌ترى . هيچت افتد كه گناه من در گذارى ؟ « 186 » گفتم : يا امير المؤمنين حق تعالى تو را\r\n\r\n\r\n","description":"","footnote":"\r\n( 182 ) بيت المال از دسترنج تو و دسترنج پدر تو نيست .\r\n( 183 ) صاحب وى ، يعنى أبو بكر .\r\n( 184 ) صاحب وى ، يعنى أبو بكر .\r\n( 185 ) ازعاج ، از جاى بركندن ، بى آرام ساختن .\r\n( 186 ) در گذاردن ، عفو كردن .\r\n","page_name":" 740 ","page_number":748},
  {"content":"\r\n\r\nبيامرزاد . پس باز گريستن گرفت و مىگفت كه يك شب و يك روز از أبو بكر - رضى اللّه عنه - به از عمر و آل عمر . خواهى كه حديث شب و روز او با تو بگويم ؟ گفتم : آرى . گفت :\r\nاما شب او آن بود كه چون پيغامبر - صلّى اللّه عليه و سلم - خواست كه از مكه بيرون رود ، به سبب آن كه مشركان قصد او كردند ، شبى بيرون آمد و أبو بكر متابعت وى كرد ، پس گاهى پيش او مىرفت و گاهى پس او و گاهى بر دست راست و گاهى بر دست چپ او . پيغامبر - صلّى اللّه عليه و سلم - گفت : اى أبو بكر ، اين چه حال است ؟ و من اين تلون و تغير از احوال تو ندانسته‌ام . گفت : يا رسول اللّه ، چون از جماعتى كه راه نگاه دارند ياد مىكنم ، پيش تو مىباشم ، و چون از طايفه‌اى كه براى طلب تو تعاقب نمانيد مىانديشم ، پس تو مىباشم ، و گاهى بر دست راست تو و گاهى بر دست چپ تو مىروم ، چون بر تو ايمن نيستم . پيغامبر همهء شب بر اطراف انگشتان خود مىرفت تا سوده شد . و أبو بكر چون آن حال بديد پيغامبر را بر گردن خود گرفت و مىدويد تا به در غار رسيد ، پس گفت : بدان خداى كه تو را به حق بعث فرموده است [ 348 
  ] كه در اين غار در مرو تا من در نروم ، و اگر چيزى ضار باشد ضرر آن به من رسد . پس أبو بكر در رفت و در آن چيزى نديد ، پس پيغامبر را برداشت و در غار برد . و در غار سوراخى ديد كه جاى مار بود ، قدم خود بر آن سوراخ نهاد از بيم آن كه چيزى از آن بيرون آيد و ضرر به پيغامبر ( ص ) رساند . و آب چشم أبو بكر بر رخسار او مىدويد از درد آن چه به رسول اللّه مىرسيد . و پيغامبر - صلّى اللّه عليه و سلم - مىگفت : اى أبو بكر ، دلتنگ مشو كه حق تعالى با ماست . پس حق تعالى أبو بكر را طمأنينه بخشيد و سكينه در دل وى نازل گردانيد . شب او اين بود .\r\nو اما روز او آن كه چون پيغامبر از دنيا به آخرت انتقال فرمود ، عرب مرتد شدند . و بعضى از ايشان گفتند كه نماز بگزاريم و زكات ندهيم . و من به خدمت او رفتم و در نصيحت تقصير ننمودم ، و گفتم : اى خليفهء رسول خداى ، تألف نماى و با ايشان رفق فرماى . مرا گفت : در جاهليت جبار بودى ، در اسلام سست كار شدى ؟ در چه چيز ايشان را تألف كنم ؟ پيغامبر ( ص ) به حق پيوست و وحى منقطع شد ، به خداى كه زانو بندى از آن جمله كه پيغامبر ( ص ) را دادندى اگر مرا ندهند با ايشان قتال كنم . عمر گفت : پس با ايشان قتال كرديم ، و به خداى كه فرمان او را صواب يافتيم . روز او اين بود .\r\nپس سوى أبو موسى نامه نبشت و او را ملامت كرد و تغيير خطبه واجب داشت .\r\n\r\n","description":"","footnote":"","page_name":" 741 ","page_number":749},
  {"content":"\r\n\r\nو اصمعى گفت كه عطاء ابى رباح بر عبد الملك مروان رفت ، و او بر تخت نشسته بود و أشراف از هر قبيله گرد بر گرد او بودند ، و آن به مكه بود در وقت حج او و خلافت او ، چون او را بديد برخاست و بر تخت نشاند و گفت : اى أبو محمد ، حاجتى در خواه . گفت : اى امير المؤمنين ، از خداى بترس ، و حرم خداى و حرم رسول او را عمارت فرماى ، و در حق فرزندان مهاجر و انصار از خداى بترس ، تو در اين مجلس بديشان نشسته‌اى ، و در حق اهل ثغور از خداى بترس ، چه ايشان حصن مسلمانانند ، و كار مسلمانان تفقد فرماى ، چه از ايشان تو را تنها خواهند پرسيد ، و در حق كسانى كه بر تواند از خداى بترس و از ايشان غافل مشو و در خود را بر روى ايشان مبند . پس عبد الملك گفت : چنين كنم . و عطا برخاست و بايستاد ، و عبد الملك وى را بگرفت و گفت : حاجت ديگران خواستى و ما آن را روا كرديم ، و حاجت خود نگفتى . گفت : مرا به مخلوق حاجتى نيست . پس بيرون آمد . و عبد الملك سوگند ياد كرد و گفت كه شرف اين است كه او راست .\r\nو آمده است كه وليد عبد الملك روزى حاجب خود را گفت : بر در بايست ، چون كسى كه بر تو گذرد او را بر من در آر تا با من حديث گويد . پس حاجب بيرون آمد و بر در بايستاد . و عطاء ابى رباح بر او بر گذشت ، و او وى را نمىشناخت ، او را گفت : بر امير المؤمنين درآى كه تو را طلبيده است . پس عطا بر وليد در رفت ، و عمر عبد العزيز پيش او بود . و چون به وليد نزديك شد ، گفت السلام عليك يا وليد . پس وليد بر حاجب خود در خشم شد و گفت : اى بدبخت ، كسى را بر من آر كه مرا حديث روايت كند و افسانه گويد ، بر من كسى درآوردى كه راضى نيست كه مرا به نامى خواند كه خداى - عز و جل - براى من اختيار كرده است ؟ « 186 » حاجب گفت : جز وى كسى بر من نگذشت . پس وليد عطا را گفت : بنشين . پس عطا روى به دو كرد و حديث مىگفت . و از جملهء حديث او اين بود كه گفت : به ما چنين رسيده است كه در دوزخ واديى است كه آن را هبهب گويند ، خداى - عز و جل - آن را بساخته است براى اميرى كه در حكم جور كند . وليد از اين سخن بيهوش شد ، و پيش عتبهء در آن مجلس نشسته بود ، ناگاه بر كرانهء مجلس بىخبر به قفا در افتاد . پس عمر عبد العزيز عطا را گفت كه امير را بكشتى ! عطا بازوى عمر عبد العزيز بگرفت و آن را نيك بيفشرد و گفت : اى عمر ، كار سخت است سخت . پس عطا برخاست و برفت . از\r\n\r\n\r\n","description":"","footnote":"\r\n( 186 ) يعنى مرا امير المؤمنين نخوانده است .\r\n","page_name":" 742 ","page_number":750},
  {"content":"\r\n\r\nعمر عبد العزيز به ما چنان رسيد كه گفت : تا سالى درد فشردگى داشتم در بازو گرفتن او .\r\nو ابن أبو شميله به عقل و أدب موصوف بود ، و بر عبد الملك مروان در شد . عبد الملك وى را گفت كه سخن گوى . گفت : چه سخن گويم ؟ كه مىدانم كه هر سخنى كه سخن گوينده‌اى گويد و بال آن او را باشد ، مگر آن چه براى خداى تعالى باشد . پس عبد الملك بگريست ، پس گفت : خداى بر تو رحمت كند ، هميشه مردمان يك ديگر را پند دادندى و وصيت كردندى . ابن ابو شميله گفت : يا امير المؤمنين [ 349 
  ] مردمان در قيامت از غصه‌هاى تلخى آن و معاينهء هلاك در آن نرهند ، مگر كسى كه رضاى حق تعالى به خشم نفس خود حاصل كند . پس عبد الملك بگريست ، آن گاه گفت : لا جرم اين كلمات را مثالى سازم برابر چشم خود تا زنده باشم .\r\nو از ابن عايشه آمده است كه حجاج فقهاى بصره و فقهاى كوفه را بخواند . پس ما بر او در رفتيم ، و حسن بصرى آخرين كسى بود كه در رفت . حجاج گفت : مرحبا به أبو سعيد « 187 » ، نزديك من آى . پس كرسى بخواست و پهلوى تخت خود بنهاد ، و حسن بر آن بنشست . پس حجاج بر ما مذاكرات مىكرد و از ما مىپرسيد . در اثناى آن ذكر على بن أبو طالب بر زبان راند و قدحي كرد ، و ما نيز براى مقاربت او كلمه‌اى گفتيم از بيم شر او ، و حسن خاموش بود و انگشت به دندان مىگزيد . پس حجاج گفت : اى أبو سعيد ، چرا خاموشى ؟ گفت : چه شايد كه بگويم ؟ گفت :\r\nبگوى كه در بو تراب « 188 » رأى تو چيست ؟ گفت : خداى - عز و جل - گفته است ، قوله تعالى :\r\n وَ ما جَعَلْنَا الْقِبْلَةَ الَّتِي كُنْتَ عَلَيْها إِلَّا لِنَعْلَمَ مَنْ يَتَّبِعُ الرَّسُولَ مِمَّنْ يَنْقَلِبُ عَلى عَقِبَيْهِ وَ إِنْ كانَتْ لَكَبِيرَةً إِلَّا عَلَى الَّذِينَ هَدَى اللَّهُ  ( الايه ) « 189 » . پس على از آن جمله است كه خداى - عز و جل - ايشان را هدايت داده از اهل ايمان ، پس گويم كه او پسر عم پيغامبر است - صلوات اللّه و سلامه عليه - و داماد او بر دختر او ، و دوست‌ترين مردمان نزديك او . و صاحب سبقهاى با بركت كه حكم أزلي در حق وى بدان سابق بود ، تو نتوانى و هيچ كس از مردمان نتواند كه آن را از او باز دارد ، و ميان او و ميان آن حايل شود ، پس گويم اگر وى را زلتهايى بوده باشد ، خداى بسنده است او را . به خداى كه در حق او سخنى از اين عدل‌تر نمىيابم . پس حجاج از اين سخن متغير شد و روى ترش گرفت ، و به خشم از تخت برخاست و به خانه‌اى كه در پس او بود در رفت ، و ما بيرون آمديم . عامر شعبى\r\n\r\n\r\n","description":"","footnote":"\r\n( 187 ) ابو سعيد ، كنيهء حسن بصرى .\r\n( 188 ) بو تراب ، كنيهء حضرت على عليه السّلام .\r\n( 189 ) بقره 2 - 143 . براى ترجمه و تفسير اين آيه به ترجمهء تفسير طبرى و أبو الفتوح رازى رجوع شود .\r\n","page_name":" 743 ","page_number":751},
  {"content":"\r\n\r\nگفت : پس من دست حسن بگرفتم و گفتم : اى أبو سعيد ، امير را به خشم آوردى و سينهء او پر كينه گردانيدى . حسن گفت : دور شو از من اى عامر ، مردمان گويند كه عامر شعبى عالم اهل كوفه است و تو بر ديوى از ديوان انس آمده‌اى و به هواى او سخن مىگويى و به رأى او نزديك مىشوى ، اى عامر ، چرا از خداى تعالى نترسيدى تا چون تو را پرسيد راست گفتى ، و الا خاموش بودى تا سلامت يا بى ؟ عامر گفت : اى أبو سعيد من آن كلمه بگفتم و من مىدانستم كه در آن چيست . حسن گفت : چون بر اين جمله بود حجت بزرگتر بر تو لازم باشد و تبعت آن بيشتر . و ابن عايشه گفت كه حجاج حسن را بخواند ، و چون بر وى در رفت ، گفت : تو در حق ما مىگويى كه « خداى - عز و جل - ايشان را هلاك گرداناد ، چه بندگان خداى را براى درم و دينار بكشند ؟ » گفت : آرى . گفت : تو را بر اين چه مىدارد ؟ گفت : آن چه خداى - عز و جل - بر عالميان پيمان بسته است كه حق را بيان كنند و آن را نپوشند . گفت : اى حسن ، زبان را نگاه دار ، و بپرهيز از آن كه از تو به من چيزى رسد كه آن را كراهيت دارم ، چه به سبب آن سر تو را از تن جدا كنم .\r\nو آمده است كه حطيط زيات را بر حجّاج آوردند . وى را گفت كه تو حطيطى ؟ گفت : آرى ، بپرس از آن چه تو را بايد ، كه من با حق تعالى عهد كرده‌ام ، نزديك مقام ، بر سه خصلت ، كه اگر پرسيده شوم راست گويم ، و اگر مبتلا گردم صبر كنم ، و اگر عافيت يابم شكر كنم . گفت : بر من چه مىگويى ؟ گفت : مىگويم كه تو از دشمنان خدايى در زمين ، حرمتها مىشكنى و مسلمانان را به گمان مىكشى . گفت : در امير المؤمنين عبد الملك مروان چه مىگويى ؟ گفت : مىگويم كه جرم او بزرگتر از جرم تو است ، و تو گناهى از گناهان اويى . گفت : ببريد او را عذاب كنيد . پس كار عذاب بدان حد انجاميد كه براى وى نيها بشكافتند ، پس بر گوشت وى نهادند و آن را به رشته‌ها ببستند ، پس قصبه « 190 » مىكشيدند تا گوشت وى بركندند ، و نشنيدند كه او سخنى مىگفت . پس حجاج را گفتند كه در آخرين رمق است . گفت : ببريد او را در بازار اندازيد . جعفر « 191 » گفت : من با يارى نزديك او رفتم و گفتم هيچ حاجتى هست ؟ گفت : شربتى آب . چون آب بياوردند بخورد ، پس وفات كرد . و او هژده ساله بود .\r\nو روايت كرده‌اند كه عمر بن هبيره فقهاى اهل بصره و اهل كوفه و اهل مدينه و اهل شام\r\n\r\n\r\n","description":"","footnote":"\r\n( 190 ) قصبه ، نى .\r\n( 191 ) راوى خبر .\r\n","page_name":" 744 ","page_number":752},
  {"content":"\r\n\r\nرا بخواند ، و از ايشان مىپرسيد . و از عامر شعبى هيچ چيزى نپرسيد كه نه او را در آن علمى بود .\r\nپس روى به حسن آورد و از وى [ 350 
  ] هم بپرسيد . پس گفت : اين دو مرد كامل‌اند . اين مرد اهل كوفه است ، و اين مرد اهل بصره است ، يعنى حسن . پس حاجب را گفت تا مردمان را بيرون برد ، و با شعبى و حسن خلوت فرمود .\r\nپس روى به شعبى آورد و گفت : اى أبو عمرو ، من عامل امير المؤمنين و امين اويم ، و ؟ ؟ ؟ مأمورم به طاعت ، و بر رعيت مبتلا ، و حق ايشان بر من لازم ، و من رعايت و تعهد ايشان ؟ ؟ ؟ ؟ مصلحت ايشان در آن بود دوست دارم ، و نصيحت ايشان خواهم ، اما گاهى از گروهى ؟ ؟ ؟ ؟ مكروه به من رسد ، ايشان را مؤاخذت نمايم ، و بعضى از عطاهاى ايشان قبض كنم و در ؟ ؟ ؟ ؟ نهم ، و نيت من آن باشد كه آن را بديشان باز دهم ، پس به امير المؤمنين خبر رسد كه من ؟ ؟ ؟ ؟ قبض كرده‌ام ، او به من مثالى نويسد كه آن را باز مده ، و من فرمان او را رد نتوانم كرد ، و من مردى مأمورم ، و نيت من در آن باشد كه ياد كرده‌ام ، پس در اين و امثال اين بر من هيچ تبعتى باشد ؟\r\nشعبى گفت : پس من گفتم خداى - عز و جل - امير را در صلاح دارد ، سلطان پدر باشد ، و كار او گاه صواب و گاه خطا رود . او را سخن من خوش آمد و بدان شاد شد و تازگيى بر روى وى بديدم ، و گفت الحمد للَّه .\r\nپس روى به حسن آورد و گفت : اى بو سعيد تو چه مىگويى ؟ حسن گفت : از امير شنيدم كه مىگويد او امين امير المؤمنين است و عامل اوست بر عراق . و مردى مأمور است بر طاعت ، و مبتلا به رعيت ، و حق ايشان بر او لازم است ، و نصيحت و تعهد ايشان بدانچه مصلحت ايشان در آن بود واجب ، پس حق ايشان آن است كه ايشان را به نصيحت حفاظت كنى ، و من از عبد الرحمن سمرهء قرشى ، يار پيغامبر - صلّى اللّه عليه و سلم - شنيدم كه مىگفت پيغامبر ( ص ) گفت : من استرعى رعيّة ، فلم يحطها بالنّصيحة حرّم اللّه عليه الجنّة ، اى ، هر كه نگاهبانى رعيتى از وى خواسته شود ، پس او آن را به نصيحت نگاه ندارد ، خداوند تعالى بهشت را بر وى حرام گرداند . و تو مىگويى كه من عطاى ايشان براى مصلحت قبض كنم تا ايشان به طاعت رجوع نمايند ، پس امير المؤمنين بشنود كه بدين نوع قبض كرده‌ام ، و مرا فرمايد كه باز مده ، و من فرمان او را رد نتوانم كرد . و من مىگويم كه حق خداى لازمتر از حق امير المؤمنين است ، و خداى بدانچه وى\r\n\r\n","description":"","footnote":"","page_name":" 745 ","page_number":753},
  {"content":"\r\n\r\nرا طاعت دارى سزاوارتر ، و مخلوق را در معصيت خالق طاعت نبايد داشت ، پس نامهء امير المؤمنين را بر كتاب خداى - عز و جل - عرضه كن ، اگر موافق آن باشد بگير ، و اگر مخالف باشد بگذار . اى پسر هبيره ، از خداى بترس كه زود باشد كه رسول رب العالمين به تو آيد و تو را از تخت دور كند ، و از فراخى كوشك به تنگى گور برد ، پس سلطنت و دنيا را پس پشت خود بگذارى و به حضرت خداى روى ، و بر كردار خود نزول كنى . اى پسر هبيره ، خداى تو را از يزيد نگاه داراد ، و يزيد تو را از خداى باز مداراد ، و فرمان خداى تعالى فوق همهء فرمانهاست ، و مخلوق را در معصيت خداى - عز و جل - طاعتى نيست ، و من تو را مىترسانم از عذاب آن خداى كه عذاب او از گناهكاران رد نشود .\r\nپس ابن هبيره ، گفت : اى شيخ ، آهسته باش . و ذكر امير المؤمنين بگذار ، چه امير المؤمنين صاحب علم و حلم و فضل است ، و حق - سبحانه تعالى - به دو ولايت اين امت بدان تفويض فرموده است كه قصد او و نيت او دانسته است . حسن گفت : اى پسر هبيره ، حساب پيش تو است ، تازيانه‌اى به تازيانه‌اى ، و خشمى به خشمى ، و رجوع به حق تعالى است و از آن گزير نيست . اى پسر هبيره ، اگر تو كسى را بينى كه تو را در كار دين نصيحت كند و بر كار آخرت تحريض فرمايد ، به از آن كه مردى را بينى كه تو را بفريبد و تمنيت « 192 » نمايد . پس پسر هبيره برخاست ، روى ترش گرفته و گونه بگشته .\r\nشعبى گفت : من گفتم اى أبو سعيد ، امير را در خشم آوردى و آتش كينهء وى را مشتعل گردانيدى ، و ما را از صلت و عطاى او محروم كردى . گفت : دور شو از من اى عامر . پس تحفه‌ها و هديه‌ها براى حسن بيرون آمد . و ما را استخفاف نمودند و جفا گفتند . و او اهل اين بود كه به دو رسيد ، و ما اهل آن كه بر ما كردند . و حسن را در ميان علما نديدم مگر چون اسب عربى در ميان اسبان بد نژاد . و در هيچ انجمنى حاضر نشديم كه نه او بر ما سبق بود . او براى حق تعالى سخن گفت ، و ما به رضاى مردمان . عامر شعبى گفت كه من با خداى - عز و جل - عهد كردم كه پس از اين مجلس هيچ پادشاهى را نبينم كه بر او محابا كنم . [ 351 
  ] و محمد واسع بر بلال ابى برده در رفت و از وى پرسيد كه در « قدر » چه مىگويى ؟ گفت :\r\nهمسايگان تو اهل گورستان‌اند ، در ايشان انديشه كن كه در آن انديشه مشغولى از قدر باشد .\r\n\r\n\r\n","description":"","footnote":"\r\n( 192 ) تمنيت ، آرزو در دل افكندن .\r\n","page_name":" 746 ","page_number":754},
  {"content":"\r\n\r\nو شافعى از عم خود محمد على روايت كرد كه او گفت كه در مجلس امير المؤمنين بو جعفر منصور بودم ، و ابن ابى ذئب آن جا بود ، و عمل مدينه در آن وقت حسن زيد داشت ، پس غفاريان « 193 » بيامدند پيش أبو جعفر و از حسن زيد شكايت كردند . حسن گفت : اى امير المؤمنين ، ابن ابى ذئب را از حال ايشان بپرس . چون بپرسيد . گفت : گواهى مىدهم كه ايشان در اعراض مردمان تحكم كنند ، و ايشان را بسيار رنجه دارند . پس أبو جعفر گفت : در حسن زيد چه مىگويى ؟ گفت : گواهى مىدهم كه او به نا حق حكم كند و هواى خود را متابعت نمايد . گفت : اى حسن شنيدى كه در حق تو ابن ابى ذئب چه مىگويد ؟ و او پيرى صالح است . حسن گفت : اى امير المؤمنين او را از خود سؤال كن . گفت : در حق من چه مىگويى ؟ گفت : مرا از اين سؤال معاف فرماى . گفت : به خداى كه مىخواهم از تو كه مرا خبر كنى . گفت : به خداى خبرى از من مىپرسى ، چنانستى كه تو نفس خود نمىشناسى . گفت : به خداى كه مىخواهم از تو كه مرا خبر كنى . گفت : گواهى مىدهم كه تو اين مالها به نا حق ستده‌اى و در ناوجه صرف كرده‌اى ، و گواهى مىدهم كه ظلم بر در تو شايع است . پس أبو جعفر به زانو شد و قفاي ابن ابى ذئب بگرفت و گفت : به خداى كه اگر من اينجا نشسته نباشم فارس و روم و ديلم و ترك اين جاى را از تو بگيرند . راوى گويد پس ابن ابى ذئب گفت : اى امير المؤمنين ، ابو بكر و عمر - رضى اللّه عنهما - والى بودند ، و به حق بستدند و بسويّت قسمت كردند ، و تا اقصاى فارس و روم را مقهور و مغلوب گردانيدند . پس أبو جعفر وى را بگذاشت و گفت كه به خداى اگر نه آنستى كه مىدانم كه تو راست گويى هر آينه تو را بكشتمى .\r\nابن ابى ذئب گفت : اى امير المؤمنين ، به خداى كه من تو را نصيحت كنندهء ترم از پسر تو مهدى . و چون ابن ابى ذئب از مجلس منصور بيرون آمد ، سفيان ثورى وى را بديد و گفت : اى أبو الحارث ، شاد شدم از اين سخنان كه تو اين جبّار را گفتى ، و ليكن خوشم نيامد از آن كه پسر وى را « مهدى » خواندى . گفت : اى أبو عبد اللّه ، خداى تو را بيامرزاد ، ما همه مهدييم ، كه در مهد زاده‌ايم .\r\nو عبد الرحمن بن عمرو اوزاعى گفت كه امير المؤمنين أبو جعفر منصور مرا بخواند و من در ساحل « 194 » بودم ، و چون به دو رسيدم و به خلافت سلام گفتم ، جواب باز داد و مرا بنشاند ، پس گفت : چه مانع بود تو را از دير آمدن بر ما ؟ گفتم : امير المؤمنين را چه مىبايد ؟ گفت : مىخواهم كه از تو فايده‌اى گيرم و علمى اقتباس كنم . گفتم : اى امير المؤمنين ، بنگر كه چيزى را از آن چه بر تو\r\n\r\n\r\n","description":"","footnote":"\r\n( 193 ) مردم قبيلهء ابو ذر غفارى ( زبيدى ) .\r\n( 194 ) يعنى ساحل بيروت ( زبيدى ، 7 - 73 ) .\r\n","page_name":" 747 ","page_number":755},
  {"content":"\r\n\r\nمىگويم نادانسته نكنى . گفت : چگونه نادانسته كنم و من به ابتدا از تو مىپرسم ، و براى آن كسى بر تو فرستادم و تو را بياوردم . گفتم : نادانسته آن باشد كه بشنوى و بر آن كار نكنى . پس ربيع حاجب بانگ بر من زد و دست به شمشير برد . منصور او را بازداشت و گفت : اين مجلس ثواب است ، نه مجلس عقاب . پس دل من خوش شد و در سخن گستاخ شدم و گفتم :\r\nاى امير المؤمنين مكحول مرا روايت كرد از عطيهء بشر كه پيغامبر - صلّى اللّه عليه و سلم - گفت : ايّما عبد جاءته موعظة من اللّه في دينه ، فانّها نعمة من اللّه سيقت إليه ، فان قبلها بشكر ، و الاّ كانت حجّة من اللّه عليه ليزداد بها إثما و يزداد اللّه عليه بها سخطا ، اى ، هر بنده‌اى كه از حق تعالى پندى در دين او به دو رسد ، آن نعمتى است از حق تعالى كه سوى او رانده شود ، پس اگر آن را به شكر قبول كند ، و الا از خداى - عز و جل - بر وى حجت باشد تا بزه او افزون شود و خشم خداى - عز و جل - بر وى زيادت گردد .\r\nاى امير المؤمنين ، مكحول روايت كرد از عطيهء بشر كه پيغامبر - صلّى اللّه عليه و سلم - گفت : ايّما وال بات غاشّا لرعيّته حرّم اللّه عليه الجنّة ، اى ، هر واليى كه شب را خيانت كننده بر رعيت سپرد ، خداى - عز و جل - بهشت را بر وى حرام گرداند .\r\nاى امير المؤمنين ، هر كس حق را نخواهد ، خداى را نخواسته باشد ، چه خداى - عز و جل - حق مبين است . اوست آن كه دل امت را براى شما نرم گردانيد ، چون ولايت كار ايشان به شما مفوض كرد براى نزديكى شما از پيغامبر ، و او مهربان و بخشاينده بود در حق ايشان و مواسات كننده به نفس و مال و ستوده نزديك خداى و مردمان ، [ 352 
  ] پس سزاوار باشد كه براى وى در كار ايشان به حق و عدل قيام نمايى ، و عيبهاى ايشان را بپوشى ، و درهاى خود بر ايشان نبندى ، و از ايشان در حجاب نشوى ، بايد به نعمتى كه ايشان را حاصل شود شادى نمايى ، و بدانچه ايشان را رسد از بدى اندوهگين باشى .\r\nاى امير المؤمنين ، تو به خاصهء نفس خود مشغول بودى از عامهء مردمان كه ملك ايشانى از سرخ و سياه و مسلمان و كافر ، و همه را بر تو نصيبى است از عدل ، پس چگونه باشد چون گروهى از ايشان بيايند از پس گروهى ؟ و هيچ كس از ايشان نباشد كه نه شكايت كند از بلايى كه وى را بدان مبتلا گردانيده‌اى يا ظلمى كه سوى وى رانده‌اى .\r\nاى امير المؤمنين ، مكحول مرا روايت كرد از عروهء رويم كه در دست پيغامبر - عليه السّلام - شاخ خرمايى بزرگ بود كه بدان مسواك كردى و منافقان را بترسانيدى . جبرئيل\r\n\r\n","description":"","footnote":"","page_name":" 748 ","page_number":756},
  {"content":"\r\n\r\nبر او آمد و گفت : اين چه شاخ است كه دل امت خود را بدان بشكستى و دلهاى ايشان پر بيم كردى ؟ پس چگونه باشد حال كسى كه تنشان مىشكافد و خونشان مىريزد و خانه‌هاشان خراب مىگرداند ، و بيم او ايشان را از اوطان خود آواره مىكند ؟\r\nاى امير المؤمنين ، مكحول مرا روايت كرد از زياد ، از حارثه ، از حبيب مسلمه « 195 » ، كه از پيغامبر - صلّى اللّه عليه و سلم - اعرابيى را خدشه‌اى بسهو رسيده بود ، جبرئيل بيامد و گفت : اى محمد ، خداى - عز و جل - تو را جبار و متكبر نفرستاده است . پس پيغامبر - صلّى اللّه عليه و سلم - آن اعرابى را بخواند و گفت : قصاص كن . او گفت : مادر و پدر من فداى تو باد ، من تو را بحل كردم ، و هرگز قصاص نكنم ، و اگر نفس من بدان هلاك شدى راضى بودمى ، پيغامبر - عليه السّلام - وى را دعاى خير گفت .\r\nاى امير المؤمنين ، نفس خود را رياضت ده ، و براى وى از كردگار خود امان بستان ، و راغب شو در بهشتى كه عرض آن چون آسمان و زمين است ، كه پيغامبر - صلّى اللّه عليه و سلم - در حق آن گفته است كه به مقدار كمانى از بهشت به از دنيا و آن چه در آن است .\r\nاى امير المؤمنين ، اگر ملك آن كس را كه پيش از تو بود باقى ماندى ، به تو نرسيدى ، پس همچنين تو را باقى نماند .\r\nاى امير المؤمنين ، مىدانى كه در تأويل اين آيت ، قوله تعالى :  ما لِهذَا الْكِتابِ لا يُغادِرُ صَغِيرَةً وَ لا كَبِيرَةً إِلَّا أَحْصاها  « 196 » ، از جد تو « 197 » چه آمده است ؟ كه گفته است كه صغيره تبسم است و كبيره خنده پس چگونه باشد تو را آن چه دستها مىكند و بر زبانها مىرود ؟\r\nاى امير المؤمنين ، از عمر خطاب [ رضى اللّه عنه 
  ] به من رسيد كه گفت : اگر بزغاله‌اى بر كران نهر فرات ضايع شود ، من ترسم كه مرا از آن بپرسند . پس چگونه باشد حال كسى كه بر بساط تو باشد و از عدل محروم ماند ؟\r\nاى امير المؤمنين ، مىدانى كه در تأويل اين آيت ، قوله تعالى :  يا داوُدُ إِنَّا جَعَلْناكَ خَلِيفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ وَ لا تَتَّبِعِ الْهَوى فَيُضِلَّكَ عَنْ سَبِيلِ اللَّهِ  « 198 » ، از جد تو چه آمده است ؟ خداى تعالى در زبور گفته است : اى داود ، چون دو خصم پيش تو بنشينند و تو را سوى يكى از ايشان\r\n\r\n\r\n","description":"","footnote":"\r\n( 195 ) در شرح زبيدى : عن زياد بن جاريه ( بالجيم ) الدمشقي ، عن حبيب بن مسلمة ( 7 - 75 ) .\r\n( 196 ) كهف 18 - 49 .\r\n( 197 ) يعنى عبد اللّه بن عباس ( زبيدى ) .\r\n( 198 ) ص 38 - 26 .\r\n","page_name":" 749 ","page_number":757},
  {"content":"\r\n\r\nهوايى باشد ، در نفس خود آرزو مبر كه حق او را باشد و بر خصم خود ظفر يابد ، چه نام تو از جريدهء انبيا محو گردانم ، پس خليفهء من نباشى و تو را كرامتى نبود . اى داود ، پيغامبران را راعيان بندگان خود گردانيده‌ام ، چنان كه راعيان اشتر باشند ، بدانچه ايشان رسم رعايت بدانند و در سياست رفق برزند تا شكسته را جبر كنند ، و لاغر را به آب و گياه راه نمايند .\r\nاى امير المؤمنين ، تو مبتلايى به كارى كه اگر بر آسمان و زمين و كوه‌ها عرضه افتد از حمل آن ابا نمايند و بترسند .\r\nاى امير المؤمنين ، يزيد بن يزيد جابر مرا روايت كرد از عبد الرحمن أبو عمرهء انصارى كه عمر خطاب مردى را از انصار عمل صدقات فرمود ، و او را پس از چند روز مقيم مدينه ديد ، گفت : چرا بر سر كار نمىروى ؟ نمىدانى كه تو را در آن كار همان ثواب است كه غازى را در راه خداى تعالى ؟ آن مرد گفت : چگونه روم كه مرا از پيغامبر - صلّى اللّه عليه و سلم - چنان رسيد كه ما من وال يلي شيئا من امور النّاس الاّ اتى به يوم القيامة مغلولة يده إلى عنقه ، فيوقف على جسر من النّار ينتفض به ذلك الجسر انتفاضة تزيل كلّ عضو منه عن موضعه ، ثمّ يعاد فيحاسب ، فان كان محسنا نجا بإحسانه و ان كان مسيئا انخرق به ذلك الجسر فيهوى به في النّار سبعين خريفا ، اى ، هيچ واليى كارى از كارهاى مردمان در برنگيرد كه نه روز قيامت آورده شود و دست وى [ 353 
  ] با گردن در غل ، و بر پلى از آتش ايستانيده آيد و آن پل وى را آن چنان بيفشاند كه هر عضوى از او از مواضع خود جدا شود ، پس به جاى بازش آرند و حساب وى بكنند ، اگر نيكو كار باشد به نيكو كارى خود برهد ، و اگر بد كردار باشد آن پل از هم به درد و او در آتش افتد به مدت هفتاد سال . عمر گفت : اين از كه شنيدى ؟ گفت : اين از ابو ذر و سلمان . عمر از ايشان پرسيد ، گفتند : آرى ، ما اين سخن از پيغامبر صلّى اللّه عليه و سلم - شنيديم . عمر گفت : واى براى عمر ، اين كار كه كند با اين تشديد كه در آن است ؟ ابو ذر گفت : من سلّت « 199 » اللّه انفه و ألصق خدّه في الارض ، اى ، كسى كه حق تعالى بينى وى ببريد و رخسار وى به زمين رسانيد - و مراد از اين خوارى و معيوبى است . پس عمر دستار بر روى خود نهاد و بگريست ، و آواز گريه از سينهء وى برآمد تا به حدى كه مرا بگريانيد .\r\nاى امير المؤمنين ، جد تو عباس از پيغامبر - صلّى اللّه عليه و سلم - امارت مكه يا طايف يا يمن درخواست ، پيغامبر گفت : يا عبّاس يا عمّ النّبيّ ، نفس تنجيها خير من امارة لا تحصيها ، اى ، تنى كه\r\n\r\n\r\n","description":"","footnote":"\r\n( 199 ) در نسخهء فيضيه : من سلب اللّه . . . ، متن طبق شرح زبيدى تصحيح شد .\r\n","page_name":" 750 ","page_number":758},
  {"content":"\r\n\r\nآن را برهانى به از امارتى كه آن را نتوانى . و اين نصيحتى و شفقتى بود از پيغامبر - عليه السّلام - در حق عم خود عباس . و او را خبر كرد كه چيزى از كارهاى الهى را از وى دفع نتواند كرد چون اين آيه نازل شد :  وَ أَنْذِرْ عَشِيرَتَكَ الْأَقْرَبِينَ  « 200 » . گفت : يا عبّاس عمّى و يا صفيّة عمّة النّبيّ و يا فاطمة بنت محمد ، انّى لست اغنى عنكم من اللّه شيئا ، لي عملى و لكم عملكم ، اى ، اى عمويم عباس و اى عمه‌ام صفيه و اى دخترم فاطمه ، من چيزى از كارهاى الهى از شما دفع نتوانم كرد ، كه مرا كار من است و شما را كار شما .\r\nعمر خطاب گفت كه كار مردمان به اقامت نرساند مگر كسى كه عقل او كامل باشد ، و اعتقاد وى استوار ، و بر عيب او اطلاع نيفتد ، و از جرئت او ترسى نباشد « 201 » ، و به سبب ملامت ملامت كننده‌اى دست از كارهاى خداى - عز و جل - ندارد .\r\nهمو گفت : اميران چهار قسم‌اند : يكى آن كه قوى باشد و نفس خود را و عاملان خود را از بدى باز دارد . او چون مجاهدى باشد در راه خداى - عز و جل - عنايت الهى رحمت بر وى مبسوط گرداند . دوم آن كه عاملان را از بدى باز دارد ، و به نفس خود باز نباشد . و او از حطمه‌اى است كه پيغامبر - صلّى اللّه عليه و سلم - در حق وى فرموده است : شرّ الرّعاة الحطمة ، اى ، بترين راعيان ظالم عنيف بسيار خوار است . پس او تنها هلاك شود . سوم آن كه نفس خود را باز دارد ، و عاملان را از ضعف خود باز ندارد . او بر شرف هلاك است ، مگر كه خداى رحم كند . چهارم آن كه نه خود باز باشد ، و نه عاملان را بازدارد ، و همگنان هلاك شوند .\r\nو اى امير المؤمنين ، به ما چنان رسيد كه جبرئيل - عليه السّلام - بر پيغامبر آمد - عليه السلام - و گفت : بر تو آن گاه آمدم كه حق تعالى بفرمود تا دمهاى آهنگران بر آتش نهادند تا براى روز قيامت افروخته شود . پس پيغامبر - صلّى اللّه عليه و سلم - گفت : صفت آتش پيش من بگوى .\r\nگفت : حق بفرمود كه هزار سال افروخته شد تا سرخ گشت ، پس هزار سال ديگر افروخته شد تا زرد گشت ، پس هزار سال ديگر بفرمود تا بيفروختند تا سياه گشت ، پس سياه رنگ است زبانهء آن و انگشت آن روشنايى ندهد ، بدان خداى كه تو را به حق بعث فرمود كه اگر جامه‌اى از جامه‌هاى اهل آتش بر اهل زمين ظاهر كرده شود همه بميرند ، و اگر يك دلو از شراب آن در آب‌هاى زمين\r\n\r\n\r\n","description":"","footnote":"\r\n( 200 ) شعراء 26 - 214 .\r\n( 201 ) در شرح زبيدى : ( و لا يخنو منه على حرة ) هكذا في النسخ ، و في بعضها :\r\nو لا يخف منه على حرمة ، و في اخرى : و لا يحنو ( 7 - 77 ) .\r\n","page_name":" 751 ","page_number":759},
  {"content":"\r\n\r\nريخته شود چشندهء آن را بكشد ، و اگر يك گز از سلسله‌اى كه حق تعالى فرموده است بر كوه‌هاى دنيا نهاده شود همه بگدازد و طاقت آن ندارد ، و اگر مردى را در آتش برند ، پس بيرون آرند ، همهء اهل زمين از نتن و زشتى و بزرگى او بميرند . پس پيغامبر صلّى اللّه عليه و سلم - بگريست ، و جبرئيل - عليه السّلام - هم بگريست ، پس گفت : اى محمد ، آيا مىبگريى در حالى كه حق تعالى گناه پيشين و پسين تو بيامرزيده است ؟ گفت : الا أكون عبدا شكورا ، اى ، آيا بنده‌اى سپاسدار نباشم ؟ اى جبرئيل ، تو چرا گريستى و تو روح امينى و امين خدايى بر وحى او ؟\r\nگفت : مىترسم از آن كه مبتلا شوم بدانچه هاروت و ماروت مبتلا شدند ، آن بيم است كه مرا نمىگذارد كه اعتماد كنم بر منزلتى كه در حضرت پروردگار دارم ، چه آن گاه از مكر خداى ايمن شده باشم . پس هر دو همواره مىگريستند تا ايشان را از آسمان ندا آمد كه اى جبرئيل و اى محمد ، خداى تعالى شما را ايمن گردانيد از آن چه معصيت كنيد ، و او شما را عذاب نفرمايد . و فضل محمد رسول اللّه بر ساير پيغامبران - عليهم السّلام - همچنان است كه فضل جبرئيل بر فريشتگان آسمان .\r\nو اى امير المؤمنين . به ما چنان [ 354 
  ] رسيده از عمر خطاب - رضى اللّه عنه - كه گفت :\r\nاى بار خداى ، اگر مىدانى كه چون دو خصم پيش من نشينند من باك دارم كه بازگشت حق به يكى باشد ، از خويشاوند يا بيگانه ، طرفة العيني مرا مهلت مده .\r\nاى امير المؤمنين ، سخت‌ترين سختى آن است كه به حق خداى - عز و جل - قيام نموده شود . و بهترين كرامتى نزد خداى تعالى تقوى است . و هر كه عزت طلبد به طاعت خداى تعالى ، خداى وى را رفعت بخشد ، و هر كه آن را به معصيت خداى - عز و جل - جويد ، خداى تعالى وى را خوار گرداند و به پستى رساند . پس اين نصيحت من است . و السلام عليك .\r\nپس برخاستم . گفت : كجا مىروى ؟ گفتم : سوى فرزندان و وطن خود مىروم ، به دستورى امير المؤمنين ، ان شاء اللّه تعالى . گفت : دستورى دادم و نصيحت تو را قبول كردم و پند تو به شكر تلقى نمودم ، و خداى يارى دهندهء خير است و يارى كننده بر آن ، و از او يارى مىخواهم و بر او توكل مىكنم ، و هو حسبى و نعم الوكيل . پس گفت : نبشته‌هاى خود از من منقطع مدار و از مثل اين نصيحتها خالى مگذار . گفتم : چنين كنم ، ان شاء اللّه تعالى .\r\nمحمد مصعب گفت كه او را مالى فرمود كه بدان اسباب سفر ساخته كند ، و او قبول نكرد و گفت : من بدان حاجت ندارم ، و نصيحت خود را به مال دنيا نفروشم . و منصور مذهب او دانسته\r\n\r\n","description":"","footnote":"","page_name":" 752 ","page_number":760},
  {"content":"\r\n\r\nبود ، و بدان غلو « 202 » نفرمود .\r\nو ابن المهاجر گفت كه امير المؤمنين منصور به حج آمد ، و از دار الندوة « 203 » هر شب بيرون آمدى و طواف كردى و نماز گزاردى و كسى ندانستى و چون صبح بدميدى به دار الندوة بازگشتى و مؤذنان بيامدندى و بر وى سلام گفتندى و اقامت نماز درخواست كردندى ، او بيرون آمدى و مردمان را امامت كردى . پس شبى نزديك صبح بيرون آمده بود ، در اثناى آن چه طواف مىكرد ، نزديك ملتزم « 204 » از مردى شنيد كه مىگفت : اللهمّ انّى اشكوا إليك ظهور البغي و الفساد في الارض و ما يحول بين الحقّ و اهله من الظّلم و الطّمع . پس منصور بشتافت تا اين سخن نيكوتر استماع كرد ، پس از حلقهء طواف بيرون رفت و در گوشه‌اى از مسجد نشست و كسى را در دنبال وى فرستاد . چون كس منصور به وى رسيد و او را بخواند ، او دو ركعت نماز بگزارد و استلام ركن به جاى آورد و با كس منصور نزديك او آمد . منصور وى را گفت كه اين چه سخن است كه شنيدم كه گفتى : اى بار خداى ، شكايت مىكنم در حضرت تو از ظاهر شدن ظلم و فساد در زمين و از آن چه ميان حق و اهل آن حايل مىشود از ظلم و طمع . پس به خداى كه گوشهاى مرا پر كردى از سخنى كه مرا رنجور كرد و قلق گردانيد . گفت : اى امير المؤمنين ، اگر مرا بر نفس خود ايمن گردانى تو را از اصل كارها بياگاهانم ، و الاّ بر نفس خود اقتصار « 205 » نمايم ، كه مرا در آن مشغولى است . گفت : تو ايمنى بر نفس خود . گفت : آن كسى كه طمع در او درآمده است تا « 206 » حايل شده است ميان او و ميان حق و اصلاح آن چه ظاهر شده است از ظلم و فساد تويى . گفت : طمع در من چگونه درآيد كه زر و سيم در دست من است ، و شيرين و ترش در قبض من ؟ گفت : هيچ كس را آن طمع نيست كه تو را اى امير المؤمنين ، چه حق تعالى رعايت كارها و مالهاى مسلمانان تو را فرموده است ، و تو كارهاى ايشان فرو گذاشته‌اى ، و همت در جمع مالهاى ايشان بسته‌اى ، و ميان خود و ايشان حجاب ساخته‌اى از گچ و خشت و درهاى آهنين و حاجبان با سلاح ، پس نفس خود را بازداشتى « 207 » ، و غلامان را براى جمع مالها و گرد آوردن آن بفرستادى ، و وزيران و اعوان ظالم\r\n\r\n\r\n","description":"","footnote":"\r\n( 202 ) غلو ، اصرار .\r\n( 203 ) ندوة ، گروه ، انجمن ، دار الندوة ، بنايى كه قصى بن كلاب آن را ساخت تا مردم در آن جا به مشورت پردازند ، معاوية بن ابى سفيان آن را خريد و دار الاماره كرد .\r\n( 204 ) ملتزم ، نماز گاهى نزديك ركن يماني .\r\n( 205 ) اقتصار ، اكتفا كردن ، بسنده كردن ، ايستادن .\r\n( 206 ) تا ، حتى .\r\n( 207 ) خود را در اين خانه‌ها زندانى كردى .\r\n","page_name":" 753 ","page_number":761},
  {"content":"\r\n\r\nگرفتى ، اگر فراموش كنى تو را ياد ندهند ، و اگر نيكويى كنى يارى نكنند ، و ايشان را بر ظلم بر مردمان قوى گردانيدى به مال و اسباب و سلاح ، و فرمودى كه مردمان بر تو درنيايند مگر فلان و فلان - جماعتى را مسمّى كردى - و نفرمودى كه مظلوم و اندوهگين و گرسنه و برهنه را به تو رسانند ، و هيچ كس نيست كه نه او را در اين مال حقى است .\r\nو اين جماعت كه تو ايشان را خاصهء خود گردانيده‌اى و بر رعيت ايشان را برگزيده‌اى - و ميان تو و ايشان حجابى نيست - چون ديدند كه مال جمع مىگردانى و ميان مسلمانان قسمت نمىكنى ، گفتند : او خداى را خيانت كرد ، پس چرا ما او را خيانت نكنيم ، و او ما را مسخّر است ؟ « 208 » و با يك ديگر اتفاق كردند كه اين اخبار از مردمان به تو نرسد ، مگر آن چه ايشان خواهند ، و تو را هيچ عاملى بيرون نرود كه چون مخالفت فرمان ايشان كند وى را دور اندازند ، تا منزلت او ساقط و قدر او حقير گردد . پس اول كسى كه با ايشان مدارا كرد و بر سبيل رشوت براى ايشان هديه‌ها و مالها فرستاد ، عاملان تو بودند ، تا بدان بر رعيت ظلم توانند كرد . پس اهل مكنت و توانگرى از رعيت ، تا بر آن كس كه كم از ايشان است از رعيت ، ظلم [ 355 
  ] كنند ، پس شهرهاى خداى به سبب طمع پر ظلم و فساد گشت ، و اين قوم شريكان تو شدند و بر تو مسلط گشتند و تو از ايشان غافل .\r\nپس اگر متظلمى بيايد ، ميان او و ميان درآمدن بر تو حايل شوند . و اگر خواهد كه تو را قصه دهد « 209 » در آن حال كه برنشينى ، از آن منع فرمايى . و مردى را معين كردى كه در مظالم ايشان بنگرد . و اگر آن مرد صاحب مظالم بيايد ، خواص تو از وى در خواهند كه مظلمت فلان و فلان را عرضه مدار ، اگر چه متظلم به را با وى حقى باشد ، از بيم ايشان نتواند كه عرضه دارد . پس مظلوم پيوسته مىآيد و مىرود و به دو مىپناهد و شكايت مىكند و داد مىخواهد ، و او وى را دفع مىكند و عذر و علت مىگويد . و چون مظلوم عاجز شود و تنگ آيد ، اگر در آن حال كه برنشينى پيش تو فرياد كند ، او را زدني بليغ كنند تا ديگران از آن بازمانده باشند . و تو اين مىبينى و در آن انكار نكنى و باز ندارى ، پس اسلام و اهل آن را بر چنين حال چه بقا باشد ؟ و بنو اميه و عرب ، مظلومى « 210 » حال خود بديشان نرسانيدى كه نه مظلمت او دفع كردندى و انصاف او بدادندى . و\r\n\r\n\r\n","description":"","footnote":"\r\n( 208 ) مسخّر ، مطيع كننده ، و حال آن كه ما از او پيروى مىكنيم .\r\n( 209 ) قصه دادن ، عرض حال دادن .\r\n( 210 ) ى نكره .\r\n","page_name":" 754 ","page_number":762},
  {"content":"\r\n\r\nمردى از دورترين شهرى بيامدى و چون به در سراى ايشان رسيدى فرياد كردى كه يا اهل اسلام ! همه سوى وى شتافتندى و گفتندى : چه شده است ؟ پس مظلمت او به سلطان رسانيدندى ، و سلطان انصاف او بستدى .\r\nو اى امير المؤمنين ، من به سوى چين به سفر رفتمى ، و آن جا ملكى بود . پس يك بار آن جا رسيدم و در آن حال آن ملك كر شده بود و مىگريست و وزيرانش تسلى مىدادند ، گفت : براى آن نمىگريم كه مرا علتى زاده است ، براى آن مىگريم كه مظلوم بر در من فرياد كند و من آواز نشنوم . پس گفت : اگر گوش من بشده است چشمم نشده است . و ندا فرمود كه جامهء سرخ بجز مظلوم نپوشد . پس اول روز و آخر روز بر پيل نشستى و در شهر بگشتى تا اگر مظلومى باشد در نظر او درآيد و انصاف او بدهد .\r\nاى امير المؤمنين ، اين ملك مشركى بود كه رحمت او بر مشركان بر بخيلى او غالب شده بود ، و تو مؤمنى بر خداى - عز و جل - و پسر عم پيغامبرى ، نبايد رحمت تو در حق مسلمانان بر بخيلى نفس تو غالب شود ؟ چه تو مالها جمع نمىكنى مگر براى يكى از سه كار :\r\nاگر گويى كه براى فرزند جمع مىكنم ، خداى - عز و جل - تو را عبرتها نموده است در كودك خرد . چه بچه در آن حال كه از مادر بزايد ، او را بر زمين مالى نباشد ، و هيچ مالى نبود كه نه دستى نگاه دارنده هست كه آن را نگاه مىدارد ، پس الطاف خداى در حق اين طفل متواتر شود تا مردمان را در او رغبتى عظيم پيدا آيد ، پس دهندهء مال تو نه اى ، بل خداى - عز و جل - آن كس را كه خواهد ، آن چه بخواهد دهد .\r\nو اگر گويى كه براى تأكيد قواعد سلطنت و تشييد « 211 » مبانى مملكت جمع مىكنم ، حق تعالى عبرتها پيش چشم تو داشته است در آن كسانى كه پيش از تو بودند ، چه آن چه از زر و سيم جمع كردند و آن چه از مرد و سلاح و اسب فراهم آوردند ايشان را سود نداشت ، و تو را و فرزندان پدر تو را آن چه در آن بودند بدان درويشى و ضعف زيانى نكرد ، چون خداى - عز و جل - در حق شما آن خواست .\r\nو اگر گويى كه مال براى كارى و طلب آن چه بزرگتر از اين است كه تو در آنى جمع مىكنم ، به خداى كه فوق آن چه تو در آنى نيست ، مگر منزلتى كه آن را جز به عمل صالح نتوان\r\n\r\n\r\n","description":"","footnote":"\r\n( 211 ) تشييد ، محكم كردن .\r\n","page_name":" 755 ","page_number":763},
  {"content":"\r\n\r\nيافت .\r\nاى امير المؤمنين ، هيچ عقوبت فرمايى كسى را از رعيت تو كه در تو عاصى شود ، به چيزى سخت‌تر از كشتن ؟ گفت : نه . گفت : پس چگونه كنى با ملكى كه ملك دنيا و آن چه در آن است تو را داده است ؟ و او عاصى را به كشتن عقوبت نكند ، بل به جاويد در عذاب اليم عقوبت فرمايد ، و او از تو بيند اعتقادى را كه در دل تو است و آن چه در سينهء تو نهان است ، پس چه گويى چون پادشاه حقّ مبين ملك دنيا از دست تو بيرون آرد و با تو حساب فرمايد ؟ آيا آن چه در آنى ، از آن جمله كه بدان بخيلى مىكنى از ملك دنيا ، چيزى تو را سود دارد ؟ پس منصور در گريستن آمد ، و مبالغت كرد در آن ، چنان كه آواز او بلند شد ، و گفت : كاشكى آفريده نشدمى ، و مرد نگشتمى .\r\nپس گفت : حيلت در اين ملك چه باشد ؟ و من از مردمان جز خائن نمىبينم . گفت : اى امير المؤمنين ، ائمهء نامدار و راهنماى را لازم گير . گفت : ايشان كيان‌اند ؟ گفت : علما . گفت : از من گريخته‌اند . گفت : از ترس آن بگريخته‌اند كه تو ايشان را بر آن مىدارى كه از طريقت تو ، به سبب كارداران تو ، ظاهر شده است ، و ليكن اگر درها [ 356 
  ] بگشايى و حجابها براندازى ، و داد مظلوم از ظالم [ بستانى و از مظالم « 212 » 
  ] ايشان بازدارى ، و چيزى كه گيرى از حق گيرى ، و آن را به حق و عدل قسمت كنى ، من ضامنم كه آن كه از تو گريخته است بر تو بازآيد ، و بر صلاح كار تو و رعيت تو تو را يارى دهد .\r\nپس منصور گفت : اى بار خداى مرا توفيق ده تا بر آن چه اين مرد گفت كار كنم . پس در اين گير و دار مردمان بيامدند و بر وى سلام كردند و اقامت نماز گفتند . پس منصور بيرون آمد و نماز گزارد . آن گاه امير حرس « 213 » را فرمود كه آن مرد را بيار ، و اگر نيارى گردنت بزنم . و بر وى نيك خشم گرفت . پس امير حرس به طلب آن مرد رفت ، و در اثناى آن كه مىگشت آن مرد را ديد كه در راهى نماز مىگزارد . بنشست تا از نماز فارغ شد . [ پس 
  ] گفت : اى مرد از خداى نترسى ؟\r\nگفت : بلى ترسم . گفت : خداى را نشناسى ؟ گفت : بلى شناسم . گفت : پس با من پيش امير بياى ، زيرا كه سوگند ياد كرده است كه اگر تو را بر او نبرم مرا بكشد . گفت : رفتن من مطلب كه آن ميسر نشود . گفت : اگر نروى مرا بكشد . گفت : نكشد . گفت : چگونه ؟ گفت : خواندن دانى ؟ گفت :\r\nنه . پس توشه‌اى كه داشت از آن كاغذى بيرون آورد كه بر آن چيزى نوشته بود ، و گفت : اين را\r\n\r\n\r\n","description":"","footnote":"\r\n( 212 ) مظالم ، ستمها .\r\n( 213 ) حرس ( ج حارس ) ، نگهبانان .\r\n","page_name":" 756 ","page_number":764},
  {"content":"\r\n\r\nبگير و در جيب نه كه در آن دعاى فرج است . گفت : دعاى فرج چه باشد ؟ گفت : جز شهيدان آن را نيابند . گفت : رحمك اللّه ، به جاى من « 214 » إحسان فرمودى ، و اگر مصلحت بينى مرا اخبار كن كه اين چه دعاست و فضيلت آن چيست ؟ گفت : هر كه بامداد و شبانگاه اين دعا را بخواند گناهش نماند ، و شاديش دايم باشد ، و خطاهايش محو گردد ، و دعايش مستجاب شود ، و در روزى وى بسطى پيدا آيد ، و اميد خود بيابد ، و بر دشمنان او را اعانت بود ، و نامش نزديك خداى تعالى « صدّيق » ثبت افتد ، و جز شهيد نميرد .\r\nو آن دعا اين است : اللهمّ كما لطفت في عظمتك دون اللّطفاء و علوت بعظمتك على العظماء و علمت ما تحت أرضك كعلمك بما فوق عرشك ، و كانت و وساوس الصّدور كالعلانيّة عندك ، و علانية القول كالسّرّ في علمك ، و انقاد كلّ شيء لعظمتك ، و خضع كلّ ذى سلطان لسلطانك ، و صار امر الدّنيا و الآخرة كلّه بيدك ، اجعل لي من كلّ همّ أمسيت فيه فرجا و مخرجا . اللهمّ انّ عفوك عن ذنوبى و تجاوزك عن خطيئتي و سترك على قبيح عملى ، أطعمني ان أسألك ما لا استوجبه ممّا قصّرت فيه ، أدعوك آمنّا و اسألك مستأنسا ، و انّك المحسن إلىّ و انّى المسيء إلى نفسي فيما بينى و بينك ، تتودّد إلىّ بنعمك و أتبغّض إليك بالمعاصي و لكنّ الثّقة بك حملتني على الجراءة عليك ، فعد بفضلك و إحسانك علىّ ، انّك أنت التّواب الرّحيم .\r\n[ گفت 
  ] پس آن را بستدم و در جيب خود نهادم . پس مرا همّى نبود جز امير المؤمنين . گفت :\r\nبر وى در رفتم و سلام گفتم . امير سر برآورد و در من نگريست و تبسم كرد و گفت : اى بدبخت جادويى دانى ؟ گفتم : به خداى كه ندانم اى امير المؤمنين . پس قصهء خود با آن شيخ باز گفتم .\r\nگفت : كاغذى كه تو را داده است بيار . پس بخواند و گريستن گرفت و گفت : نجات يافتى . و بفرمود تا از آن نسختها گرفتند . و مرا ده هزار درم بداد و گفت : مىدانى كه او كيست ؟\r\nگفتم : نى . گفت : او خضر است - صلوات اللّه و سلامه عليه .\r\nو بو عمران جونى گفت كه هارون الرشيد چون خلافت را تقلّد نمود ، علما به زيارت وى رفتند و تهنيت آن چه خلافت يافته بود بگفتند ، و او در بيت المال بگشاد و ايشان را صلتهاى فاخر داد . و پيش از آن با علما و زهاد مجالست داشت ، و اظهار تعبد و تقشّف « 215 » كردى ، و با سفيان بن سعيد ثورى نيز از قديم باز برادر بودند . پس سفيان از وى ببريد و به زيارت او نرفت . پس هارون مشتاق زيارت او شد تا با او خلوتى باشد و حديثى روايت كند . و سفيان بر او نرفت ، و به محل او\r\n\r\n\r\n","description":"","footnote":"\r\n( 214 ) به جاى من ، در حق من ، دربارهء من .\r\n( 215 ) تقشّف ، به قوت اندك و جامهء خشن زيست كردن ، درويشى .\r\n","page_name":" 757 ","page_number":765},
  {"content":"\r\n\r\nو بدانچه او را حاصل شده بود التفاتى ننمود ، و آن بر هارون گران آمد و نامه‌اى چنين به دو نوشت :\r\nبسم اللّه الرحمن الرحيم . از عبد اللّه هارون الرشيد ، سوى برادر دينى او سفيان سعيد منذر .\r\nپس از حمد خداى - تبارك و تعالى - اى برادر ، دانسته‌اى كه بارى - تبارك و تعالى - ميان مؤمنان برادرى افكنده است ، و آن براى خود و طلب رضاى خود كرده ، و بدان كه من با تو عقد مؤاخاتى بسته‌ام كه پيوند آن از تو منقطع نكرده‌ام و از دوستى تو نبريده‌ام ، و ضمير من در حق تو بر فاضل‌ترين دوستيى و ارادتى منطوى است [ 357 
  ] و اگر اين قلاده نيستى « 216 » كه حق - سبحانه و تعالى - مرا مقلد گردانيده است ، هر آينه بر تو بيامدمى ، اگر چه به خزيدن بايستى آمدن ، به سبب دوستيى از تو كه در دل خود متمكن مىيابم . و بدان اى أبو عبد اللّه كه هيچ كس از برادران من و برادران تو نماند كه نه مرا زيارت كرد ، و بدانچه رسيده‌ام مرا تهنيت گفت ، و من در خزانه‌ها بگشادم و ايشان را عطاهاى وافر و صلتهاى فاخر دادم كه نفس من بدان شاد و چشم من بدان روشن گشت . و رسيدن تو را مدتى مديد انتظار نمودم و مترصد بودم ، و تو بر من نيامدى و مرا نپرسيدى ، و از غلبهء اشتياق خود به تو مكتوبى إصدار كردم . و دانسته‌اى ، اى أبو عبد اللّه ، آن چه در فضيلت مؤمن و زيارت و مواصلت او وارد شده است . و چون نامهء من به تو رسد متوقع است كه مبادرت نمايى و مسارعت فرمايى .\r\nو چون هارون آن نامه بنوشت به حاضران نگريست ، و همه حال سفيان و خشونت او مىدانستند ، پس گفت : مردى را از در سراى بياوريد . عباد طالقانى را بياوردند ، پس گفت : اى عباد ، اين نبشته را برگير و به كوفه رو ، و چون به كوفه رسيدى از قبيلهء بنى ثور بپرس ، پس سفيان را بطلب ، و چون او را يافتى نامه به دو ده ، و به گوش و هوش آن چه گويد و باشد ياد گير ، و دقيق و جليل كار او ضبط كن تا مرا خبر كنى . پس عباد نامه بستد و برفت تا به كوفه رسيد ، و از قبيلهء بنى ثور بپرسيد و او را هدايت كردند ، و از حال سفيان تفحص نمود ، گفتند : در مسجد است . عباد به مسجد رفت ، و سفيان چون او را ديد بايستاد و گفت : أعوذ باللّه من الشّيطان الرّجيم ، أعوذ بك اللهمّ من طارق يطرقنا الاّ بخير . عباد گفت : اين سخن در دل من افتاد و از مسجد بيرون آمدم ، و او چون مرا ديد كه به در مسجد نزول كردم به نماز ايستاد ، و « 217 » وقت نماز نبود ، من اسب به در مسجد\r\n\r\n\r\n","description":"","footnote":"\r\n( 216 ) نيستى ( وجه شرطى ) نبودى .\r\n( 217 ) در حالى كه .\r\n","page_name":" 758 ","page_number":766},
  {"content":"\r\n\r\nبستم ، و در رفتم « 218 » ، همنشينان او را ديدم نشسته ، سر فرود انداخته ، چنانستى كه دزدان‌اند كه سلطانى بر سر ايشان رسيده است و ايشان از عقوبت او مىترسند ، پس سلام گفتم ، و هيچ كس سر سوى من بر نياورد ، و به سر انگشتان مرا جواب گفتند ، و من ايستاده بماندم ، هيچ كس از ايشان نشستن بر من عرض نداشت ، و از هيبت ايشان لرزه بر من افتاد ، و چشم سوى ايشان باز كردم و گفتم : نماز گزارنده سفيان است ؟ پس نامه را نزد او بينداختم . و چون نامه را بديد بلرزيد و از آن دور شد ، چنانستى كه مارى در محراب پيش او آمد ، پس ركوع و سجود به جاى آورد و سلام گفت ، و دست در آستين برد و آن را به گليمى پيچيد ، پس آن نامه را بگردانيد و سوى اين جماعت انداخت كه پس او بودند و گفت : يكى از شما اين را بگيريد و بخوانيد ، چه من استغفار كنم از خداى كه چيزى بستانم كه دست ظالمى او را بسوده باشد . عباد گفت : پس يكى از ايشان دست سوى نامه برد ، و آن را باز كرد ، چنانستى كه از زهر مارى مىترسد كه وى را بگزد ، پس بخواند ، و سفيان روى به دو آورد و تبسم مىكرد ، چنان كه متعجبى تبسم كند . و چون خواننده از خواندن نامه فارغ شد ، گفت : بگردانيد آن را و بر پشت آن سوى ظالم بنويسيد . گفتند : اى ابو عبد اللّه ، او خليفه است ، اگر در كاغذى سفيد نويسند بهتر باشد . گفت : سوى ظالم بايد بر ظهر نامهء او بنويسند ، اگر از حلال آن را كسب كرده است جزاى آن بيابد ، و اگر از حرام الفخته است به زودى در آتش رود . و چيزى كه ظالمى بسوده است بايد نزديك ما نماند ، چه دين ما را تباه كند .\r\nپس گفتند : چه نويسيم ؟ گفت : بنويسيد :\r\nبسم اللّه الرّحمن الرّحيم . از بندهء مردنى سفيان سعيد منذر ثورى سوى بندهء فريفته به اميدها ، هارون ، كه حلاوت ايمان از او مسلوب است . پس از حمد خداى تعالى ، من اين نامه سوى تو نبشتم و تو را اعلام مىكنم كه پيوند دوستى تو منقطع كردم و از دوستى تو ببريدم و محل تو را دشمن گرفتم ، و تو مرا گواه كردى بدانچه در نامه‌ات بر نفس خود اقرار نمودى كه « بر بيت المال مسلمانان اقدام جايز شمردى و در غير حق آن را صرف كردى و بى حكم آن را به انفاذ رسانيدى ، پس بدين چه كردى راضى نبودى ، و تو از ما دور بودى تا آن كه سوى من بنوشتى و مرا بر نفس خود گواه گرفتى » ، بدان كه من و برادران [ 358 
  ] من كه در خواندن نامهء تو حاضر بودند گواه شديم ، و فردا در حضرت خداى - عز و جل - گواهى دهيم بر تو كه هارون بر بيت المال\r\n\r\n\r\n","description":"","footnote":"\r\n( 218 ) در رفتن ، داخل شدن .\r\n","page_name":" 759 ","page_number":767},
  {"content":"\r\n\r\nمسلمانان بى رضاى ايشان اقدام نمودى . آيا مؤلفهء قلوب و عاملان مالها كه در زمين خداى تعالىاند ، و غازيان راه خداى ، هيچ بدان راضى بودند ؟ يا حاملان قرآن و عالمان و يتيمان و بيوگان بدان راضى شدند ؟ يا هيچ خلقى از رعيت تو بدان رضا داد ؟\r\nاى هارون ، تشمر نماى و خود را براى پرسيدن جوابى معد « 219 » كن ، و براى بلا بر - گستوانى « 220 » ساخته‌دار ، و بدان كه به زودى در حضرت حاكم عدل خواهى ايستاد . پس چه حسرتى بر نفس تو خواهد بود ، چون از حلاوت علم و زهد و لذت قرآن و مجالست بهينگان محروم گشتى ، و راضى شدى بدانچه ظالم باشى و مقتداى ظالمان شوى ! اى هارون ، بر تخت نشستى و جامهء نرم پوشيدى و بر درهاى خود پرده‌ها فرو هشتى و در حجاب ساختن به رب العالمين تشبه نمودى ، پس لشكر خود را پيش در و پردهء خود بنشاندى تا بر مردمان ظلم كنند و انصاف ندهند ، خود خمر خورند و خمر خواران را بزنند ، و زنا كنند و بر زانيان حد اقامت نمايند ، و دزدى كنند و دزدان را بكشند . چرا اين حكمها « 221 » بر تو و بر ايشان اقامه نشود پيش از آن كه بر مردمان حكم مىكنى ؟\r\nاى هارون ، فردا تو را چگونه باشد چون منادى به فرمان خداى - عز و جل - فرياد برآرد كه احشُروا الّذين ظَلَموا و ازواجَهُم ، اى ، برانگيزيد ظالمان را و قرناى « 222 » ايشان را از ديوان ، كجااند ظالمان و ياران ظالمان ، پس تو را به حضرت خداى - عز و جل - برند و « 223 » هر دو دست تو با گردن در غل باشد ، و جز عدل و انصاف آن را گشاده نگرداند ، و ظالمان گرد تو در آمده باشند و تو امام و برندهء ايشان باشى سوى آتش .\r\nاى هارون ، چنانستى كه تو را مىبينم در تنگى خفه درمانده‌اى و نهايت كار رسيده « 224 » ، و تو نيكيهاى خود در ترازوى ديگرى مىبينى ، و بديهاى ديگرى در ترازو با بديهاى تو ضم گشته ، بلا بر بلا و تاريكى در تاريكى ، پس وصيت مرا ياد گير و پندى كه تو را دادم بپذير ، و بدان كه تو را نصيحت كردم و از نصيحت هيچ باقى نگذاشتم .\r\nپس اى هارون ، از خداى بترس در روز رستخيز ، و حق پيغامبر را رعايت كن در باب\r\n\r\n\r\n","description":"","footnote":"\r\n( 219 ) معد ، آماده ، مهيا .\r\n( 220 ) بر گستوان ، پوششى كه در جنگ مىپوشيده‌اند ، خفتان ، زره .\r\n( 221 ) حكم ، حد .\r\n( 222 ) قرنا ( ج قرين ) ، قرين ، همسر ، ديو كه هميشه با مردم باشد .\r\n( 223 ) در حالى كه .\r\n( 224 ) در شرح زبيدى : ( كأني بك يا هارون و قد أخذت بضيق الخناق و وردت المشاق ) اى المتاعب ( 7 - 84 ) .\r\n","page_name":" 760 ","page_number":768},
  {"content":"\r\n\r\nامت او ، و بر ايشان خلافت نيكو كن . و بدان كه اگر اين كار بر غير تو باقى ماندى به تو نرسيدى ، و از تو نيز به ديگرى خواهد رسيد . و همچنين دنيا از اهل آن نقل شود و از يكى به ديگرى رسد ، پس كسى باشد از ايشان كه توشه‌اى بردارد كه وى را شايد سودمند بود ، و كسى باشد كه در زيانكارى ماند ، و من اى هارون ، تو را از جماعتى مىپندارم كه دنيا و آخرت ايشان را زيانمند شود . پس بپرهيز كه بعد از اين سوى من نامه نويسى ، چه من تو را جواب ننويسم . و السلام .\r\nعباد گفت : پس نامه را سوى من انداختند ، ناپيچيده و [ نا 
  ] مهر كرده ، پس آن را بگرفتم و سوى بازار كوفه رفتم ، و « 223 » پند او در دل من اثر كرده بود . و اهل كوفه را ندا كردم كه هيچ كس هست كه مردى را كه از خداى به خداى گريخته است بخرد ؟ جماعتى روى به من آوردند و درم و دينار آوردند . گفتم : مرا بدان حاجتى نيست ، جبّه‌اى پشمين خشن و گليمى قطوانى « 224 » مىبايد . در حال بياوردند . و من جامه‌اى كه با امير المؤمنين پوشيده بودمى از خود بيرون كردم ، و سلاح بر اسب نهادم و آن را مىكشيدم تا پياده و پاى برهنه بر در خليفه رسيدم ، طايفه‌اى كه بر در خليفه بودند مرا تهنيت كردند ، پس مرا دستورى « 225 » بود و در مجلس خليفه در رفتم . چون هارون مرا بدان حال بديد بايستاد و بنشست ، پس باز بايستاد و بر سر و روى زدن گرفت و دريغ و حسرت ظاهر كرد و مىگفت كه رونده منفعت گرفت ، و فرستنده نوميد شد ، چون افتادم به ملكى كه به زودى از من زايل شود . پس نامهء گشاده ، چنان كه مرا داده بودند ، به دو دادم و او خواندن گرفت ، و آب از چشمهايش مىرفت و مىخواند و نعره مىزد .\r\nيكى از همنشينان گفت : اى امير المؤمنين سفيان بر تو جرئتى عظيم كرد ، ببايد فرستاد تا او را بند كرده به زندان برند تا ديگران را عبرت باشد . هارون گفت : اى بندگان دنيا ، مرا بگذاريد ، مغرور آن كس است كه شما او را بفريبيد ، و بدبخت آن كس است كه شما او را هلاك كنيد ، سفيان تنها امتى است ، سفيان را به كار خود بگذاريد . پس همواره كتاب « 226 » سفيان پيش هارون مىبود ، و در وقت هر نمازى آن را [ 359 
  ] مىخواندى تا به آخرت انتقال كردى . پس رحمت خداى تعالى بر بنده‌اى باد كه براى نفس خود نظر كند و از خداى - عز و جل - بترسد از آن چه فردا بدان بخواهد رسيد از عمل خود كه حساب وى بر آن خواهد بود و بر آن پاداش خواهد يافت . و اللّه ولى التوفيق .\r\n\r\n\r\n","description":"","footnote":"\r\n( 223 ) در حالى كه .\r\n( 224 ) قطوان ، موضعى است به كوفه .\r\n( 225 ) دستورى ، اجازه .\r\n( 226 ) كتاب ، نوشته ، نامه .\r\n","page_name":" 761 ","page_number":769},
  {"content":"\r\n\r\nو عبد اللّه مهران گفت كه رشيد عزم حج كرد ، چون به كوفه رسيد روزها آن جا مقام كرد ، پس از آن جا رحلت كرد . مردم به مشايعت او بيرون رفتند ، و بهلول ديوانه در ميان ايشان بود ، بر در كناسه بنشست و كودكان وى را مىرنجانيدند و در آن كار حرص مىنمودند تا هودجهاى هارون پيدا آمد ، كودكان دست از وى بداشتند . و چون هارون بيامد بهلول به بلندترين آواز گفت : يا امير المؤمنين . هارون به دست خود پرده برداشت و گفت : لبيك يا بهلول ، لبيك يا بهلول . گفت :\r\nاى امير المؤمنين ، ايمن بن نايل از قدامهء عبد اللّه عامرى روايت كرد كه پيغامبر ( ص ) را ديدم كه از عرفه بازگشت بر ناقهء صهبا كه نه زدني بود و نه راندنى و نه دور كردنى ، و تواضع تو در اين سفر اى امير المؤمنين براى تو بهتر از تكبر و تجبر باشد .\r\nگفت : « 226 » پس هارون بگريست تا اشكهايش بر زمين چكيد . پس گفت : « 227 » اى بهلول ، پند خود زيادت كن . گفت : آرى اى امير المؤمنين ، مردى كه خداى او را مال و جمال داده باشد ، پس از مال خود نفقة كند و از جمال خود عفت ورزد ، در خالص ديوان خداى از أبرار « 228 » نوشته شود .\r\nگفت : احسنت اى بهلول . پس او را جايزه‌اى فرستاد و گفت : اين صلت بگير . بهلول گفت : صلت بدان كس ده كه از وى بستده‌اى ، چه مرا بدان حاجت نيست . گفت : اى بهلول ، اگر بر تو دينى باشد ما آن را بتوزيم « 229 » . گفت : رأى همهء علماى كوفه بر اين متفق است كه گزاردن وام به وام روا نباشد . گفت : اى بهلول ، براى تو ادرارى اثبات مىفرمايم كه تو را بسنده باشد . بهلول سر سوى آسمان كرد و گفت : اى امير المؤمنين ، من و تو هر دو از عيال خداييم ، پس محال باشد كه تو را ياد كند و مرا فراموش گرداند . پس هارون پرده فرو هشت و بگذشت .\r\nو أبو العباس هاشمى از فرزندان صالح ميمون گفت كه بر حارث محاسبى - رحمه اللّه - در رفتم و گفتم : اى أبو عبد اللّه ، آيا با نفس خود حساب كرده‌اى ؟ گفت : حساب يك بار بوده است . گفتم : امروز چگونه‌اى ؟ گفت : امروز حال خود پوشيده دارم ، آيتى از كتاب خداى - عز و جل - بخوانم و ضنت نمايم كه نفس من آن را بشنود ، و اگر نه آنستى كه در آن شادى غلبه كند آن را آشكار نكنم . و شبى در محراب خود نشسته بودم ، در اثناى آن جوانى نيكو روى خوشبوى بيامد و بر من سلام كرد و پيش من بنشست ، من پرسيدم كه تو كيستى ؟ گفت : من يكى از\r\n\r\n\r\n","description":"","footnote":"\r\n( 226 ) عبد اللَّه مهران .\r\n( 227 ) هارون .\r\n( 228 ) أبرار ( ج برّ ) ، نيكان .\r\n( 229 ) توختن ، ادا كردن وام .\r\n","page_name":" 762 ","page_number":770},
  {"content":"\r\n\r\nسياحانم ، بر متعبدان روم ، در محرابهاى ايشان ، و تو را اجتهادى نمىبينم ، پس عمل تو چه چيز است ؟ گفتم : پوشيده داشتن مصيبتها و حاصل كردن فايده‌ها . پس او نعره‌اى بزد و گفت : ميان مشرق و مغرب كسى نمىدانم كه اين صفت اوست .\r\nحارث گفت : خواستم كه بر اين زيادت كنم ، پس او را گفتم : نمىدانى كه اهل دلها حالهاى خويش خامل گردانند ، و اسرار خويش بپوشانند ، و از خداى - عز و جل - خواهند كه آن را بر ايشان پوشيده دارد ؟ پس تو از كجا شناسى ايشان را ؟ او نعره‌اى بزد و بيهوش شد ، و دو روز بى عقل نزديك من بماند ، پس به هوش آمد و در جامهء خود حدث كرده بود . پس زايل شدن عقل او بدان بدانستم و جامه‌اى نو براى وى بيرون آوردم و گفتم : اين كفن من است ، بر تو آن را ايثار كردم ، پس غسل آر و نماز قضا كن . گفت : آب بيار . آب آوردم ، پس غسل كرد و نماز گزارد ، پس آن جامه بر خود راست كرد و بيرون رفت . گفتم : كجا خواهى رفت ؟ گفت : خيز و با من بيا .\r\nپس همواره مىشتافت تا بر امير المؤمنين مأمون در رفت و سلام گفت ، پس وى را گفت : اى ظالم - و من ظالم باشم اگر تو را ظالم نگويم - از خداى تعالى آمرزش مىخواهم به سبب تقصيرى كه در حق تو كرده‌ام ، از خداى - عز و جل - بترس ، در آن چه ملك تو گردانيده است . و سخن بسيار بگفت . پس خواست كه بيرون آيد و من بر در نشسته بودم ، پس مأمون روى به وى آورد و گفت : تو كيستى ؟ گفت : من مردى از سياحانم ، انديشه كردم در آن چه صديقان پيش از من كرده بودند ، و خود را در آن حظى نيافتم ، پس به پند دادن تو تعلق نمودم تا شايد كه بديشان رسم .\r\nپس مأمون فرمود كه گردن وى بزنند . و من بر در بودم كه وى را در آن جامه پيچيده بيرون آوردند ، و ندا كردند كه هر كه به كار او مشغول شود وى را ببايد گرفت .\r\nحارث گفت : من از او دور شدم ، و طايفه‌اى غريبان وى را بگرفتند و دفن كردند ، و من با ايشان بودم و از حال او ايشان را علم نمىدادم . پس در مسجدى كه در او مقبره‌ها بود اقامت نمودم ، و غم او بر دل من مستولى بود ، و در اثناى آن در خواب شدم . او را در ميان وصيفتان « 230 » ديدم كه از ايشان خوب‌تر نديده بودم ، و او مىگفت : اى حارث ، به خداى كه به كسانى رسيدم كه احوال خود پوشيده دارند و پروردگار خود را مطيع باشند . وى را گفتم : ايشان كجااند ؟ گفت : اين ساعت [ 360 
  ] تو را ببينند . پس جماعتى سوار پس از آن ديدم و گفتم : شما كيانيد ؟ گفتند : سخن\r\n\r\n\r\n","description":"","footnote":"\r\n( 230 ) وصيفت ، كنيزك .\r\n","page_name":" 763 ","page_number":771},
  {"content":"\r\n\r\nتو اين جوان را بجنبانيد ، و در دل او از آن چه صفت كردى چيزى نبود . و او براى امر و نهى بيرون آمد ، و خداى - عز و جل - او را بر ما فرستاد ، و براى بندهء خود در خشم شد « 231 » .\r\nو احمد إبراهيم مقرى گفت كه أبو الحسين نورى مردى اندك فضول بود ، و از ما لا يعنى نپرسيدى ، و تفتيش نكردى از چيزى كه بدان محتاج نشدى ، و چون منكرى ديدى آن را تغيير كردى ، اگر چه هلاك او در آن خواستى بود . پس روزى به مشرعه‌اى « 232 » فرود آمد كه آن را مشرعهء گندم فروشان گويند ، براى آبدست كردن . زورقى ديد كه در آن سى خم بود كه بر آن به قار « 233 » نوشته بودند « لطف » و آن را بخواند . پس منكر داشت « 234 » ، كه در تجارتها و بيعها چيزى نشناخت كه آن را « لطف » گفتندى . كشتيبان را پرسيد كه در اين خمها چه چيزى است ؟ گفت : تو را با آن چه كار ، به كار خود برو . چون نورى از كشتيبان اين سخن شنيد تعطش او به دانستن آن زيادت شد ، گفت : دوست دارم كه مرا خبر كنى كه در اين خمها چه چيز است . كشتيبان گفت : به خداى كه صوفى فضولى ، اين خمر معتضد است ، مىخواهد كه مجلس خود را بدان تمام كند ، تو را با اين چه كار . گفت : خواهم كه آن بيل مرا دهى . كشتيبان در خشم شد و غلام خود را گفت كه بيل به وى ده تا بنگرم كه چه مىكند . چون بيل به دست او آمد در زورق رفت و يگان يگان خمها را مىشكست تا آن كه يك خم باقى ماند ، و ملاح استغاثت مىكرد تا صاحب جيش سوار شد - و آن روز مونس افلح بود - « 235 » پس نورى را بگرفت و به حضرت معتضد برد . و شمشير معتضد پيش از سخن او بود ، و مردمان بى شك بودند كه او را خواهد كشت .\r\nابو الحسين گفت : مرا بر وى بردند ، و او بر كرسى آهنين نشسته بود ، و عمودى به دست داشت كه مىگردانيد ، چون مرا ديد گفت : تو كيستى ؟ گفتم : محتسب . گفت : تو را كه حسبت فرموده است ؟ گفتم : اى امير المؤمنين ، آن كه تو را امامت فرموده است مرا حسبت فرموده است .\r\nساعتى سر فرود انداخت . پس سر سوى من برآورد و گفت : تو را چه بر اين داشت ؟ گفتم :\r\n\r\n\r\n","description":"","footnote":"\r\n( 231 ) در شرح زبيدى : قالوا الكاتمون أحوالهم : حرك هذا الفتى كلامك له ، فلم يكن في قلبه مما وصفت شيء فخرج للامر و النهى ، و ان اللّه تعالى أنزله معنا و غضب لعبده ( 7 - 87 ) .\r\n( 232 ) مشرعه ، جاى به آب درآمدن ، مورد من موارد الدجلة ( زبيدى ) .\r\n( 233 ) قار ، قير .\r\n( 234 ) منكر داشتن ، انكار ، ناشناختن .\r\n( 235 ) در شرح زبيدى : ( الى ان مركب صاحب الجسر ) و هو الحاكم المولى من طرف الخليفة ( و هو يومئذ ابن بشر افلح ) كذا في النسخ و في بعضى النسخ « مونس الافلح » و في اخرى « يونس » ( 7 - 87 ) .\r\n","page_name":" 764 ","page_number":772},
  {"content":"\r\n\r\nشفقت من بر تو و مبالغت من در نصيحت تو ، چه دست خود را گشاده كردم تا مكروهى از تو صرف كنم « 236 » كه تو از آن قاصر بودى . پس او باز سر فرود انداخت و در سخن من مىانديشيد .\r\nآن گاه سر برآورد و گفت : اين يكى خم از ميان خمها چگونه برست ؟ گفتم : رستن اين را علتى است ، اگر امير المؤمنين دستورى دهد بگويم . گفت : بگوى . گفتم : اى امير المؤمنين ، بر شكستن خمها به مطالبت حق - سبحانه و تعالى - اقدام نمودم ، و شاهد اجلال حق و خوف مطالبت بر دل من غالب گشت ، پس هيبت خلق از من غايب شد ، و بدين حال من بر آن اقدام نمودم تا بدين خم رسيدم ، پس در نفس من كبرى پديد آمد كه بر چون تو كسى اقدام نمودم ، به سبب آن از شكستن اين خم ممنوع گشتم ، و اگر به حال اول بودمى و دنيا پر از خمها بودى ، همه را بشكستمى و باك نداشتمى . پس معتضد گفت : برو ، دست تو را مطلق « 237 » گردانيدم ، آن چه خواهى از منكرات تغيير كن . گفتم : تغيير را دوست ندارم ، چه من در گذشته از قبل خداى تغيير كردمى ، و اكنون بايد از قبل شحنه تغيير كنم . پس معتضد گفت : حاجتت چيست ؟ گفت : اى امير المؤمنين ، آن كه بفرمايى تا مرا از اينجا بسلامت بيرون برند . پس همچنان فرمود . و او به بصره رفت ، و بيشتر روزها آن جا بود ، از بيم آن كه مبادا از او حاجتى طلبند كه از معتضد در خواهد ، تا آن گاه كه معتضد وفات يافت .\r\nپس به بغداد باز آمد .\r\nپس اين بود سيرت علما و عادت ايشان در امر معروف و نهى منكر و بى باكى ايشان از سطوت پادشاهان . و ليكن هميشه تكيه بر فضل خداى تعالى كردندى تا ايشان را نگاه دارد ، و به حكم بارى تعالى راضى شدند اگر شهادتشان روزى كند . پس چون نيت خالص گردانيدند سخن ايشان در دلهاى سخت اثر كرد و آن را نرم گردانيد . اما چون اكنون زبانهاى علما را طمعها مقيد گردانيده است ، خاموش گشته‌اند . و اگر سخن گويند ، اقوال ايشان موافق احوال نباشد ، پس حاجتها بر نيايد . و اگر صادق باشند با حق تعالى - و مقصود حق علم بود - هر آينه ظفر يابند ، چه فساد رعيت از فساد پادشاهان است ، و فساد پادشاهان از فساد علماست ، و فساد علما به سبب استيلاى دوستى مال و جاه باشد . و هر كه دوستى دنيا بر او غالب شد ، او بر اوباش و أراذل حسبت نتواند كرد ، پس بر پادشاهان و أكابر چگونه حسبت تواند كرد ؟ و اللّه المستعان على كل حال .\r\n[ 361 
  ]\r\n\r\n\r\n","description":"","footnote":"\r\n( 236 ) صرف كردن ، گردانيدن .\r\n( 237 ) مطلق ، آزاد .\r\n","page_name":" 765 ","page_number":773},
  {"content":"\r\n . \r\n","description":"","footnote":"","page_name":" 766 ","page_number":774},
  {"content":"\r\n\r\n\r\nكتاب آداب معيشت و اخلاق نبوت\r\n( 1 ) و اين دهمين كتاب است از « ربع عادات » از كتب احياى علوم دين شامل سيزده بيان :\r\nبيان تأديب حق تعالى دوست و برگزيدهء خود محمد را به واسطهء قرآن بيان جوامعى از محاسن اخلاق پيغامبر ( ص ) بيان جمله‌اى از آداب و اخلاق او بيان خنده و سخن او بيان اخلاق و آداب او در طعام بيان اخلاق و آداب او در لباس بيان عفو او با قدرت بيان اغضاى او از آن چه كراهيت داشتى بيان سخاوت و جود او بيان شجاعت و كارزار او بيان تواضع او بيان صورت و خلقت او بيان جوامع معجزات و آيات او\r\n\r\n","description":"","footnote":"","page_name":" 767 ","page_number":775},
  {"content":"\r\n . \r\n","description":"","footnote":"","page_name":" 768 ","page_number":776},
  {"content":"\r\n\r\nبسم اللّه الرّحمن الرّحيم حمدى كه مكيال خيال آن را نپيمايد و سپاسى كه در مقياس قياس نيايد آن خدايى را كه چيزها بيافريد ، و در خلقت و ترتيب آن بدايع إحسان و غرايب اتقان نمود ، و پيغامبر خود را محمد مصطفى - صلوات اللّه و سلامه عليه - به أدب بياراست ، و در تأديب و تهذيب او لطايف انعام و عوارف إحسان مبذول فرمود ، و اوصاف و اخلاق او را مزكّى و مطهّر گردانيد ، پس او را به درجهء اصفيا و مرتبهء محبت رسانيد ، و هر كه را در أزل تهذيب او خواست ، توفيق اقتدا به آثار او داد ، و هر كه را از تخلق به اخلاق او محروم كرد ، داغ رد بر جبين او نهاد . و درود بر محمد ، قدوهء انبيا و زمرهء اصفيا .\r\nبدان كه آداب ظواهر عنوان آداب بواطن است ، و حركات جوارح ثمرات خواطر . و كارها نتيجهء خويهاست ، و أدبها فيض معرفتها . و اسرار دلها معادن اعمال است و منابع افعال . و انوار سرهاست كه بر ظاهرها بتابد و آن را مزين و محلّى « 1 » گرداند ، و مكاره و مساوى آن را به محاسن و معالى بدل كند . و هر كه دل او صفت خشوع نگيرد ، جوارح او خشوع نپذيرد ، و هر كه سينهء او مشكات انوار الهى نباشد ، جمال آداب نبوى بر ظاهر او فايض « 2 » نشود .\r\nو من عزيمت آن داشتم كه « ربع عادات » را از اين كتاب به كتابى كه جامع « آداب معيشت » باشد ختم كنم ، تا بر طالبان بيرون آوردن آن از كل اين كتابها دشوار نشود . پس ديدم كه هر كتابى از « ربع عادات » و « ربع عبادات » مشتمل است بر جمله‌اى از أدبها ، و مكرر كردن آن را گران\r\n\r\n\r\n","description":"","footnote":"\r\n( 1 ) محلّى ، آراسته .\r\n( 2 ) فايض ، روان .\r\n","page_name":" 769 ","page_number":777},
  {"content":"\r\n\r\nشمردم ، كه گفته‌اند : سايهء أعادت كردن گران است و نفسها بر معادات گران مجبول « 3 » . پس صواب آن ديدم كه در اين كتاب اقتصار نمايم بر ذكر اخلاق و آداب پيغامبر - صلّى اللّه عليه و سلم - كه از او به اسناد مأثور « 4 » است ، در فصلهايى كه اسنادش حذف شده « 5 » ، تا با جمع أدبها تجديد ايمان حاصل آيد ، و به مشاهدهء اخلاق كريم او تأكيد آن روى نمايد كه آحاد آن بقطع شاهدند كه او كريم‌تر و عالى درجه‌تر و بزرگ قدرتر از همهء خلق است ، پس مجموع اين چگونه باشد ؟ آن گاه با ذكر [ اخلاق 
  ] او ، ذكر خلقت او را اضافت كنم ، پس ذكر معجزات او كه اخبار صحيح بدان وارد است ، تا مكارم اخلاق و محاسن شيم « 6 » او صفت شرح و انتشار گيرد ، و عقدهء ناشنوايى از گوشهاى جاحدان « 7 » نبوت او انحلال پذيرد . و خداى - عز و جل - توفيق دهنده است در اقتداى به سيد پيغامبران ، در اخلاق و احوال و ديگر معالم ايمان ، چه او راه نمايندهء متحيران است ، و پاسخ فرمايندهء مضطران است .\r\nاول بيان تأديب بارى تعالى او را به قرآن ايراد كنيم ، پس بيان جوامعى از محاسن اخلاق او ، پس بيان جمله‌اى از آداب و اخلاق او ، پس بيان خنده و سخن او ، پس بيان اخلاق و آداب او در طعام ، پس بيان اخلاق و آداب او در لباس ، پس بيان عفو او با قدرت ، پس بيان اغضاى او از آن چه كراهيت داشتى ، پس بيان سخاوت وجود او ، پس بيان شجاعت و كارزار او ، پس بيان تواضع او ، پس بيان صورت و خلقت او ، پس بيان جوامع معجزات و آيات او - صلّى اللّه عليه و سلم .\r\n\r\nبيان تأديب حق تعالى دوست و برگزيدهء خود محمد را به قرآن\r\n( 1 ) پيغامبر - صلّى اللّه عليه و سلم - بسيار تضرع و زارى نمودى و پيوسته در خواستى از خداى - عز و جل - تا او را به محاسن آداب و مكارم اخلاق مزين گرداند ، و در دعا گفتى اللهمّ حسّن خلقى و خلقى ، اى ، اى بار خداى ، نيكو گردان خلقت من و خوى من . و گفتى اللهمّ جنّبنى منكرات الاخلاق ، اى ، اى بار خداى ، دور دار از من خويهاى منكر را . پس خداى - عز و جل - دعاى وى مستجاب\r\n\r\n\r\n","description":"","footnote":"\r\n( 3 ) در شرح زبيدى : ( فان ظل الاعادة ثقيل و النفوس مجبولة على معاداة ) اى مجافاة ( المعادات ) المكررات .\r\n( 4 ) مأثور ، منقول .\r\n( 5 ) در شرح زبيدى : فاسردها مجموعة فصلا فصلا محذوفة الاسانيد ( 7 - 90 ) .\r\n( 6 ) شيم ( ج شيمه ) ، خويها ، عادتها .\r\n( 7 ) جاحد ، منكر .\r\n","page_name":" 770 ","page_number":778},
  {"content":"\r\n\r\nنمود و به قول خود ،  ادْعُونِي أَسْتَجِبْ لَكُمْ  « 8 » ، وفا كرد ، و قرآن بر وى فرو فرستاد ، و او را بدان أدب آموخت ، پس خوى او [ 362 
  ] قرآن بود . سعد هشام گفت كه بر عايشه در رفتم و از اخلاق پيغامبر ( ص ) وى را بپرسيدم ، گفت : آيا قرآن نمىخوانى ؟ سعد هشام گفت : بلى مىخوانم . عايشه گفت :\r\nخوى پيغامبر قرآن بود .\r\nو خداى - عز و جل - او را به قرآن أدب فرمود به مثل قول خود :  خُذِ الْعَفْوَ وَ أْمُرْ بِالْعُرْفِ وَ أَعْرِضْ عَنِ الْجاهِلِينَ  « 9 » ، اى ، عفو كن از هر بديى كه مردم به جاى تو « 10 » كنند و چيزى فرماى كه حسن آن همگنان بدانند و سفيهان را به سفه مقابله مكن . و قول او :  إِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ ذِي الْقُرْبى وَ يَنْهى عَنِ الْفَحْشاءِ وَ الْمُنْكَرِ  « 11 » ، اى ، بارى تعالى توحيد و گزاردن فريضه‌ها و صلت رحم فرمايد و از زنا و شرك و ظلم باز دارد . و قوله تعالى :  وَ اصْبِرْ عَلى ما أَصابَكَ إِنَّ ذلِكَ مِنْ عَزْمِ الْأُمُورِ  « 12 » ، اى ، صبر كن بر آن چه به تو رسد كه آن واجب است .\r\nمترجم مىگويد : عقل را دو قوّت است : يكى قوّت نظر ، و دوم قوّت عمل . و چنين كس اگر چه نيكو و بد را داند ، اما نيكو را به جاى بتواند آورد و از بد باز نتواند بود ، به سبب سستى عزيمت ، يا آن چه در دانش او قصورى باشد ، بر اين تقدير آن علم ضايع گردد ، چه علمهاى عملى را فايده آن است كه بدان كار كرده شود . و تحقيق آن چه مفسران آن را واجب گفته‌اند اين است كه تقرير افتاد .\r\nو به قول او :  وَ لَمَنْ صَبَرَ وَ غَفَرَ إِنَّ ذلِكَ لَمِنْ عَزْمِ الْأُمُورِ  « 13 » ، اى ، هر آينه هر كه بر رنجه داشت صبر كند و از رنجه دارنده درگذارد ، آن صبر و در گذاشتن موجب ثواب باشد وى را . و قوله تعالى :  فَاعْفُ عَنْهُمْ ، وَ اصْفَحْ إِنَّ اللَّهَ يُحِبُّ الْمُحْسِنِينَ  « 14 » ، اى ، عفو كن از ايشان و درگذار ، كه خداى نكو كاران را دوست مىدارد . و قوله تعالى :  وَ لْيَعْفُوا وَ لْيَصْفَحُوا أَ لا تُحِبُّونَ أَنْ يَغْفِرَ اللَّهُ لَكُمْ ؟  « 15 » اى ، بگو كه بايد عفو كنيد و در گذاريد ، ا « 16 » دوست نداريد كه خداى - عز و جل - شما را بيامرزد ؟ .\r\n\r\n\r\n","description":"","footnote":"\r\n( 8 ) غافر 40 - 60 .\r\n( 9 ) اعراف 7 - 199 .\r\n( 10 ) به جاى تو ، در حق تو .\r\n( 11 ) نحل 16 - 90 .\r\n( 12 ) لقمان 31 - 17 .\r\n( 13 ) شورى 42 - 43 .\r\n( 14 ) مائده 5 - 13 .\r\n( 15 ) نور 24 - 22 .\r\n( 16 ) ا ، آيا . اين همزهء مضموم ، به جاى حرف استفهام ، در متونى كه پيش از حملهء مغول به همت استادان خراسانى خاصه آثار دانشوران قرنهاى پنجم و ششم هجرى در سرزمين خوارزم تأليف شده شواهد فراوان دارد . در اين ترجمه نيز در صفحهء 71 « كتاب علم » در « ربع عبادات » دو نمونهء ديگر موجود است . ولى كاتبان كم بصيرت قرنهاى بعد اين همزهء مضموم را گاهى حذف كرده‌اند و گاهى به « آيا » بدل نموده‌اند . با اين همه همين چند مورد نيز گواه صادقى است كه مترجم كتاب ، مؤيد الدين محمد خوارزمى ، دنباله‌رو سبك دانشوران ديار خود بوده است .\r\n","page_name":" 771 ","page_number":779},
  {"content":"\r\n\r\nمترجم مىگويد كه اين آيت در شأن أبو بكر - رضى اللّه عنه - نازل شده است ، كه مسطح پسر خالهء او بود ، و أبو بكر در حق وى بسيار لطف و إحسان فرمودى به سبب درويشى و هجرت و خويشاوندى او . و چون در حديث افك خوض كرد و عايشه را بد گفت ، بر لفظ أبو بكر سوگندى غليظ رفت كه در حق وى نيكويى نكند . و چون اين آيت نازل شد ، ابو بكر گفت : بلى خواهم كه خداى - عز و جل - مرا بيامرزد ، و در إحسان معاودت نمود . و اگر چه « خصوص سبب » اين بوده است ، اما عبرت « عموم لفظ » را باشد .\r\nو قوله :  ادْفَعْ بِالَّتِي هِيَ أَحْسَنُ فَإِذَا الَّذِي بَيْنَكَ وَ بَيْنَهُ عَداوَةٌ كَأَنَّهُ وَلِيٌّ حَمِيمٌ  « 17 » ، اى ، بد را دفع كن به چيزى كه آن بهتر است ، كه آن زمان ميان تو و آن دشمن دوستى خويشاوندى است . و قوله تعالى :\r\n وَ الْكاظِمِينَ الْغَيْظَ وَ الْعافِينَ عَنِ النَّاسِ وَ اللَّهُ يُحِبُّ الْمُحْسِنِينَ  « 18 » ، اى ، خشم خورندگان و عفو كنندگان از مردمان ، و خداى دوست دارد نيكو كاران را . و قوله تعالى :  اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ ، وَ لا تَجَسَّسُوا وَ لا يَغْتَبْ بَعْضُكُمْ بَعْضاً  « 19 » ، اى ، دور باشيد از بسيارى گمان ، چه بعضى از گمان بزهكارى است - و آن گمان بد است در حق اهل خير و در حق كسى كه فسق او معلوم نباشد - و عيبها مطلبيد ، و يكى از شما بايد كه ديگرى را در غيبت ياد نكند به چيزى كه او آن را كراهيت دارد ، اگر چه آن چيز در وى باشد .\r\nو چون روز احد دندان پيغامبر شكسته شد ، خون بر روى مبارك او مىدويد ، و او پاك مىكرد و مىگفت : كيف يفلح قوم خضّبوا وجه نبيّهم بالدّم و هو يدعوهم إلى ربّهم ؟ اى ، چگونه رستگارى يابند گروهى كه روى پيامبر خود را به خون رنگ كنند در آن حال كه او ايشان را به پروردگارشان مىخواند ؟ پس حق تعالى اين آيت فرو فرستاد ، قوله تعالى :  لَيْسَ لَكَ مِنَ الْأَمْرِ شَيْءٌ  « 20 » ، اى ، در دست تو چيزى نيست ، از عذاب كردن يا به صلاح آوردن ايشان . براى آن كه مىدانست كه بيشترى از ايشان ايمان خواهند آورد . و امثال اين تأديبها در قرآن نامحصور است .\r\nو پيغامبر - صلّى اللّه عليه و سلم - در تأديب و تهذيب مقصود اول بوده است ، پس از او بر همهء خلق نور فايض شد ، زيرا كه او به قرآن تأديب شد و به سبب آن أدب يافت ، و مردم را با قرآن راهنما شد . و براى آن گفت : بعثت لاتمّم مكارم الاخلاق ، اى ، فرستادند مرا تا مكارم اخلاق را تمام گردانم . پس او خلق را در محاسن اخلاق ترغيب كرد ، بدانچه در « كتاب رياضت نفس و تهذيب\r\n\r\n\r\n","description":"","footnote":"\r\n( 17 ) فصلت 41 - 34 .\r\n( 18 ) آل عمران 3 - 134 .\r\n( 19 ) حجرات 49 - 12 .\r\n( 20 ) آل عمران 3 - 128 .\r\n","page_name":" 772 ","page_number":780},
  {"content":"\r\n\r\nاخلاق » ايراد كرده‌ايم ، پس اينجا آن را باز نگردانيم . آن گاه چون بارى تعالى حسن خلق او را به درجهء كمال رسانيد ، بر وى ثنا گفت و فرمود ، قوله تعالى :  وَ إِنَّكَ لَعَلى خُلُقٍ عَظِيمٍ  « 21 » ، اى ، و تو هستى بر خلقى بزرگ شايستهء بايسته [ 363 
  ] . پس پاكى و دورى از عيب وى راست كه شأن وى در غايت عظمت است و إحسان وى در نهايت كمال . فضل عام او بين كه چگونه عطا داد ؟ پس بر آن ثنا گفت كه او به خلق كريم وى را بياراست ، پس آن را به دو اضافت كرد . پس پيغامبر - صلّى اللّه عليه و سلم - خلق را بيان فرمود كه انّ اللّه يحبّ مكارم الاخلاق و يبغض سفسافها ، اى ، خداى - عز و جل - مكارم اخلاق را دوست دارد و خويهاى خسيس حقير را دشمن دارد .\r\nمترجم مىگويد كه مكارم اخلاق چنان باشد كه از ظالم عفو فرمايد ، و با كسى كه قطيعت كند بپيوندد ، و هر كسى كه او را محروم گرداند وى را بدهد . و سفساف آن است كه با غرما « 22 » استقصا نمايد ، و در چيزهاى حقير مضايقه روا دارد و كسى را عفو نكند ، و في الجملة هر كارى كه در آن حظوظ نفسانى باشد سفساف است ، و سفساف در اصل لغت « خاكريزه » را گويند .\r\nو على - رضى اللّه عنه - گفت : اى شگفت از مسلمانى كه برادر مسلمان او حاجتى به دو بردارد و او نفس خود را اهل خير نداند . و اگر اميد ثواب و بيم عقاب نبودى ، هم بايستى كه در مكارم اخلاق مسارعت نمودى ، چه آن از آن جمله است كه دليل راه نجات تواند بود . مردى وى را گفت كه اين سخن از پيغامبر - صلّى اللّه عليه و سلم - شنيده‌اى ؟ گفت : آرى ، و آن چه فراتر از اين است هم شنيده‌ام . بردگان و أسيران قبيلهء طى را چون به خدمت پيغامبر - عليه السّلام - آوردند « 23 » ، در ميان ايشان كنيزكى بود ، او گفت : اى محمد ، اگر فرمايى كه مرا بگذارند و شماتت قبايل عرب در حق من روا ندارى ، از كرم تو بديع نباشد ، چه من دختر سيد قوم خودم ، و پدرم حقها رعايت كردى : بسيار أسير آزاد ساختى ، و گرسنه سير نمودى ، و طعام و سلام شايع گردانيدى ، و حاجتمند را هرگز محروم نكرده بود ، من دختر حاتم طايىام . پيغامبر - صلّى اللّه عليه و سلم - گفت : يا جارية ، هذه صفة المؤمن حقا ، لو كان أبوك مسلما لترحّمنا عليه ، خلّوا عنها فانّ أباها كان يحبّ مكارم الاخلاق و انّ اللّه تبارك و تعالى يحبّ مكارم الاخلاق ، اى ، اى كنيزك ، اين صفت مؤمنان حقيقى است ، اگر پدر تو مسلمان بودى هر آينه بر وى ببخشوديمى ، پس با ياران گفت : او را بگذاريد كه پدر او مكارم اخلاق را دوست مىداشته ، و خداى تعالى مكارم اخلاق را دوست مىدارد . پس\r\n\r\n\r\n","description":"","footnote":"\r\n( 21 ) قلم 68 - 4 .\r\n( 22 ) غرما ، وامداران .\r\n( 23 ) و اين در ربيع الاول سال نهم هجرى بود ( زبيدى ، 7 - 94 ) .\r\n","page_name":" 773 ","page_number":781},
  {"content":"\r\n\r\nأبو بردهء [ نيار 
  ] برخاست و گفت : يا رسول اللّه ، حق تعالى مكارم اخلاق دوست مىدارد ؟ فرمود :\r\nو الّذي نفسي بيده لا يدخل الجنّة الاّ حسن الاخلاق ، اى ، بدان خداى كه نفس من در قبضهء قدرت اوست كه در بهشت نرود مگر خوشخوى .\r\nو معاذ جبل روايت كرد از پيغامبر - صلّى اللّه عليه و سلم - كه گفت : انّ اللّه تعالى حفّ الإسلام بمكارم الاخلاق ، و محاسن الاعمال . و من ذلك حسن المعاشرة ، و كرم الصّنيعة ، و ليّن الجانب ، و بذل المعروف ، و اطعام الطّعام ، و افشاء السّلام ، و عيادة المريض المسلم - برّا كان او فاجرا - و تشييع جنازة المسلم ، و حسن الجوار لمن جاوره - مسلما كان او كافرا - و توقير ذى الشّيبة المسلم ، و إجابة الطّعام و الدّعاء عليه ، و العفو ، و الاصلاح بين النّاس ، و الجود و الكرم و السّماحة ، و الابتداء بالسّلام ، و كظم الغيظ ، و العفو عن النّاس ، و اجتناب ما حرّمه الإسلام من اللّهو و الباطل و الغناء و المعارف كلّها و كلّ ذى وتر و كلّ ذى دخل و الكذب و الغيبة و البخل و الشّحّ و الجفاء و المكر و الخديعة و النّميمة و سوء ذات البين و قطيعة الأرحام و سوء الخلق و التكبّر و الفخر و الاختيال و الاستطالة و البذخ و الفحش و التّفحّش و الحقد و الحسد و الطيرة و البغي و العدوان و الظّلم . اى ، خداى - عز و جل - اسلام را به خويهاى بزرگ و كارهاى نيك در ميان گرفته است . و از آن جمله به خوبى زندگانى كردن است ، و كار نيك ، و تواضع ، و بخشيدن مال ، و طعام دادن ، و سلام شايع گردانيدن ، و پرسيدن بيمار مسلمان - نيكو كار باشد يا بدكار - و مشايعت جنازهء مسلمان ، و نيكو همسايگى كردن با همسايهء خود - مسلمان باشد يا كافر - و بزرگ داشتن پير مسلمان ، و اجابت كسى كه به طعام مىخواند ، و خواندن مردم به طعام ، و در گذشتن ، و به صلاح آوردن مردمان ، [ و بخشندگى 
  ] و جوانمردى و كرم ، و ابتدا كردن به سلام ، و فرو خوردن خشم ، و عفو نمودن از مردمان ، و پرهيز از آن چه اسلام نسخ كرده ، از بازى و باطل و سرودها و پرده‌ها و رودها و همهء تباه كاريها و دروغ و غيبت و بخل به ظاهر و باطن [ 364 
  ] بر مال خود و بر مال ديگرى و جفا و مكر و فريبش و سخن چينى و بدى ذات البين و بريدن از خويشاوندان و بدخويى و تكبر و فخر و خراميدن و گردنكشى كردن و فحش بطبع و بتكلف و كينه و بدخواهى و فال بد و طلب زيادتى و از حد درگذشتن و ستم كردن .\r\nانس مالك - رضى اللّه عنه - گفت : [ پيغامبر ( ص ) 
  ] بر هيچ نصيحتى خوب نگذشت كه نه ما را سوى آن خواند و به آن توصيه فرمود ، و بر هيچ خيانتى و غيبتى و زشتيى نگذشت ، الاّ كه ما را از آن بترسانيد و بازداشت . و از آن همه اين آيت بسنده است ، قوله تعالى :  إِنَّ اللَّهَ يَأْمُرُ بِالْعَدْلِ \r\n\r\n","description":"","footnote":"","page_name":" 774 ","page_number":782},
  {"content":"\r\n\r\n وَ الْإِحْسانِ وَ إِيتاءِ ذِي الْقُرْبى وَ يَنْهى عَنِ الْفَحْشاءِ وَ الْمُنْكَرِ وَ الْبَغْيِ  « 24 » .\r\nو معاذ - رضى اللّه عنه - گفت كه پيغامبر - صلّى اللّه عليه و سلم - مرا وصيت كرد و گفت :\r\nيا معاذ ، أوصيك باتّقاء اللّه ، و حسن الحديث ، و الوفاء بالعهد ، و اداء الامانة ، و ترك الخيانة ، و حفظ الجار ، و رحمة اليتيم ، و لين الكلام ، و بذل السّلام ، و حسن العمل ، و قصر الأمل ، و لزوم الايمان ، و التّفقّه في القرآن ، و حبّ الآخرة ، و الجزع من الحساب ، و خفض الجناح ، و أنهاك ان تسبّ حكيما او تكذّب صادقا او تطيع آثما ، او تعصى اماما عادلا ، او تفسد أرضا ، و أوصيك باتّقاء اللّه عند كلّ حجر و شجر و مدر ، و ان تحدث لكلّ ذنب توبة ، السّرّ بالسّرّ و العلانية بالعلانية ، اى ، اى معاذ ، وصيت مىكنم تو را به ترسيدن از خداى ، و نيكويى سخن ، و وفاى به عهد ، و امانتدارى ، و ترك خيانت ، و حمايت همسايه ، و نوازش يتيم ، و نرمى سخن ، و پيشى سلام ، و نيكو كارى ، و كوتاهى اميد ، و لازم گرفتن ايمان ، و بيرون آوردن معنيهاى قرآن ، و دوستى آخرت ، و ترسيدن از حساب ، و فروتنى ، و باز مىدارم تو را از آن كه دشنام زنى حكيمى را ، يا دروغزن دارى راستگويى را ، يا فرمانبردارى نمايى بزهكارى را ، يا نافرمانى كنى پادشاهى عادل را ، يا تباه گردانى زمينى را ، و وصيت مىكنم تو را به ترسيدن از خداى نزديك هر سنگى و درختى و كلوخى ، و آن كه از هر گناهى توبه كنى ، نهان در نهان و آشكارا در آشكارا .\r\nپس او ( ص ) همچنين بندگان خداى را أدب فرمود ، و سوى مكارم اخلاق و محاسن آداب خواند .\r\n\r\nبيان جمله‌اى از محاسن اخلاق او ( ص )\r\n( 1 ) كه يكى از علما جمع فرموده است و از اخبار التقاط كرده و گفته كه پيغامبر - صلّى اللّه عليه و سلم - حليم‌ترين مردمان بود و دليرتر و عادل‌تر و عفيفتر ، هرگز دست او نبسوده است دست زنى كه در ملك او يا نكاح او يا خويشاوندى او يا محرم او نبوده . او سخىتر مردمان بود . درم و دينار نزديك او شبى نماندى ، و اگر افزون آمدى و كسى نيافتى كه به دو دهد و شب درآمدى ، به خانهء خود نيامدى تا آن را به كسى رساندى كه بدان محتاج بودى . از آن چه خداى - عز و جل - به دو دادى جز قوت يك ساله نگرفتى ، از آسانتر چيزى كه يافتى ، از خرما و جو و جز آن ، در راه خداى - عز و جل - صرف كردى . و هيچ چيز از وى خواسته نشدى كه نه بدادى ، پس بر قوت\r\n\r\n\r\n","description":"","footnote":"\r\n( 24 ) نحل 16 - 9 .\r\n","page_name":" 775 ","page_number":783},
  {"content":"\r\n\r\nيك سالهء خود بازگشتى و از آن هم ايثار كردى ، تا « 25 » بسى بودى كه پيش از گذشتن سال محتاج شدى ، اگر چيزى ديگر به وى نرسيدى . و نعلين خود بدوختى ، و جامه را پيوند زدى ، و خدمت اهل خود به نفس خود كردى ، و با امهات المؤمنين گوشت بريدى . و شرمروىتر از همهء مردمان بود ، چشم خود را در روى كسى ثابت نداشتى . و دعوت آزاد و بنده را اجابت فرمودى . و هديه قبول كردى ، اگر چه جرعه‌اى شير يا ران خرگوشى بودى ، و بر آن مكافات فرمودى . و از آن « 26 » تناول نمودى ، و از صدقه نخوردى . و از اجابت پرستار و مسكين ننگ نداشتى . و براى پروردگار خود در خشم شدى ، نه براى خود . و حق را به امضا رسانيدى ، اگر چه او را و ياران او را در آن رنج رسيدى . و بر وى عرضه داشتندى كه اگر طايفه‌اى را از مشركان با خود يار كردى مشركان ديگر را استيصال توانستى كرد ، و « 27 » اصحاب او در آن حال در غايت قلت بودند و محتاج بدان كه يك آدمى به جمعشان درافزايد ، با مسيس حاجت او آن معنى روا نداشت و گفت :\r\nما از مشركان يارى نخواهيم . و چون يكى را ، از فضلاى اصحاب و گزيدگان ايشان در ميان جهودان ، كشته يافت « 28 » ، با ايشان تخويف و تهديد نفرمود و زيادت از سخن حق ، كه تلخ باشد ، در ميان نياورد ، و صد اشتر براى ديت او بداد ، و « 29 » ياران او به يك اشتر محتاج بودند براى قوت .\r\nو از گرسنگى سنگ بر شكم بستى . و گاهى از [ 365 
  ] آن چه حاضر بودى تناول كردى ، و آن چه بريافتى رد نكردى ، و از خوردنى حلال تورع ننمودى ، اگر خرما يافتى بى نان بخوردى ، و اگر بريان يافتى هم بخوردى ، و اگر نان گندم يا جو يافتى بخوردى ، و اگر حلوا يا انگبين يافتى تناول كردى ، و اگر شير بى نان يافتى بدان اكتفا نمودى ، و اگر خربزه يا رطب يافتى همچنين . و تكيه زده و بر خوان نخوردى . و دست بر كف پاى ماليدى « 30 » . از نان گندم سه روز متوالى سير\r\n\r\n\r\n","description":"","footnote":"\r\n( 25 ) تا ، حتى .\r\n( 26 ) از هديه .\r\n( 27 ) در حالى كه .\r\n( 28 ) هو عبد اللّه بن سهل الانصارى ( زبيدى ) .\r\n( 29 ) در حالى كه .\r\n( 30 ) در عربى : و كان منديله باطن قدميه . البته اين حديث درست نمىنمايد . زيرا ابن ماجه اصل حديث را به نقل از جابر بن سمره چنين روايت كرده است : كنا في زمن رسول اللّه ( ص ) قليلا ما نجده طعام ، فإذا وجدناه لم تكن لنا منديل الا اكفنا و سواعدنا ( زبيدى ، 7 - 101 ) . شاهد ديگر آن كه زير عنوان « طعام خوردن پيغامبر » كه چند صفحه پس از اين خواهد آمد ، چنين مىخوانيم : « و چون گوشت و نان بخوردى هر دو دست نيكو بشستى ، پس فضل آن آب را بر روى بماليدى . » بنا بر اين موجب اين خطا دو عامل مىتواند بوده باشد : يكى از حافظهء نقل كردن غزالى ، براى آن كه به هنگام تأليف احيا ، گمنام و خانه بدوش بوده و كتابخانه‌اى در اختيار نداشته ، دوم آن كه ممكن است بر اثر تصرفاتي باشد كه كاتبان فراوان اين كتاب پر خريدار در آن كرده‌اند .\r\n","page_name":" 776 ","page_number":784},
  {"content":"\r\n\r\nنخوردى تا آن گاه كه به لقاى خداى تعالى رسيدى ، از روى ايثار ، نه از روى درويشى و بخل .\r\nدعوت وليمه را اجابت فرمودى . و بيماران را بپرسيدى . و در جنازه‌ها حاضر شدى . و تنها ميان دشمنان خود رفتى ، بى نگهبان و محافظ . و متواضع‌ترين همهء مردمان بود ، و ساكنتر ايشان بى كبر ، و بليغتر ايشان بى تطويل ، و تازه روىتر ايشان . از هيچ چيزى از كارهاى دنيا نترسيدى . آن چه از لباس مباح يافتى بپوشيدى ، گاهى گليم ، گاهى برد يماني ، و گاهى جبّهء صوف . و انگشترى نقره در انگشت كهين داشتى ، گاهى در دست راست ، و گاهى در دست چپ . و بندهء خود را يا غير بنده را بر مركب پس خود بنشاندى . و بر آن چه ميسر شدى از مركبان بر نشستى ، گاهى بر اسب ، و گاهى بر اشتر ، و گاهى بر بغلهء « 30 » شهبا « 31 » ، و گاهى بر دراز گوش ، و گاهى پياده رفتى پاى برهنه بى ردا و بى دستار و بى كلاه ، و براى عيادت بيماران تا اقصاى مدينه برفتى . بوى خوش را دوست داشتى ، و بوى بد را كراهيت داشتى . و با درويشان همنشينى كردى . و با مسكينان طعام خوردى . و اهل فضل را كرامت فرمودى ، و اهل شرف را به نيكويى تألف « 32 » نمودى . و صلت رحم را به جاى آوردى ، بى آن كه ايشان را برگزيند بر كسى كه از ايشان فاضل‌تر باشد . و بر كس جفا نكردى . و معذرت معذرت كننده قبول كردى . و در مزاح خوض نمودى و جز حق نگفتى . بخنديدى بى قهقهه . چون بازيى مباح ديدى انكار نكردى . و با اهل خود مسابقت نمودى . و چون آواز پيش وى بلند كردندى ، او بر آن صبر نمودى . و از اشتران و گوسفندان دوشانيدى كه قوت اهل او از شير ايشان بودى . و بندگان و پرستاران داشتى كه در خوردنى و پوشيدنى با ايشان برابر بودى .\r\nهيچ وقتى از اوقات او جز در كار خداى ، يا در چيزى كه در صلاح نفس او از آن چاره نبودى ، نگذشتى . در باغهاى ياران خود برفتى . درويش را براى درويشى و زمانت « 33 » او حقير نداشتى . و از پادشاهى براى ملك او نترسيدى ، و اين و آن را به خداى دعوت كردى بر يك طريق .\r\nو حق تعالى سيرت فاضله و سياست كامله در ذات وى جمع گردانيده بود ، با آن چه خواندن و نبشتن ندانست ، در شهرهاى نادانى و صحراها ، در تهيدستى و در رعايت « 34 » گوسفندان نشو و نما يافت ، بى مادر و پدر ، پس خداى - عز و جل - وى را همهء محاسن اخلاق بياموخت ، از طريقه‌هاى ستوده و اخبار پيشينيان و پسينيان ، و آن چه در آن فوز و نجات باشد ، و لزوم واجب و\r\n\r\n\r\n","description":"","footnote":"\r\n( 30 ) بغله ، استر ماده ، قاطر .\r\n( 31 ) شهبا ( مؤنث اشهب ) ، خاكسترى .\r\n( 32 ) تألف ، دل به دست آوردن .\r\n( 33 ) زمانت ، زمين‌گيرى .\r\n( 34 ) رعايت ، چرانيدن ، نگهدارى و حفظ .\r\n","page_name":" 777 ","page_number":785},
  {"content":"\r\n\r\nترك فضول به دو تعليم كرد . خداى - عز و جل - ما را براى طاعت در كار او و اقتداى به دو توفيق دهاد . آمين يا رب العالمين .\r\n\r\nبيان جمله‌اى ديگر از آداب و اخلاق او ( ص )\r\n( 1 ) از آن چه أبو البختري روايت كرده است . گفتند كه پيغامبر - صلّى اللّه عليه و سلم - هيچ كس را از مؤمنان به دشنام ياد نكرد كه نه آن دشنام كفارت و رحمت او گردانيده شد . و هرگز زنى و خدمتكارى را نفرين نفرمود . و در حرب وى را گفتند : يا رسول اللّه ، اگر مشركان را لعنت فرمايى .\r\nگفت : مرا براى رحمت فرستاده است نه براى لعنت . و چون از وى در خواستندى كه بر مسلمانى يا بر كافرى ، بعموم يا بخصوص ، دعاى بد گويد ، از آن عدول نمودى و دعاى نيك گفتى . و هرگز كسى را به دست خود زخم نزدى ، مگر زخمى كه در راه خداى تعالى بودى . و از بديى كه در حق او كردندى هرگز انتقام نكشيدى ، مگر آن كه حرمت الهى بودى . و هرگز ميان دو كار مخيّر نگشتى مگر آن كه آسانتر آن اختيار فرمودى ، و چون در آن كار گناه يا بريدن رحمى بودى ، پس او دورترين مردم بودى از آن . و هرگز كسى بر او نيامدى ، از آزاد يا بنده ، كه نه در حاجت او قيام نمودى .\r\nانس گفت : به حق آن كه او را به حق بعث فرموده ، كه در چيزى كه كراهيت داشتى مرا هرگز نگفتى كه چرا كردى ، و كسى از اهل « 34 » او مرا ملامت نكردندى كه نه او گفتى كه بگذاريد ، كه آن به قدر و نوشتهء خدا بود . گفتند : هرگز جاى خفتن را عيب نكرد ، اگر فراشى براى وى بگستردندى بخفتى ، و اگر نگستردندى بر زمين تكيه زدى . و حق تعالى پيش از آن كه وى را بعث كند در سطر اول از تورات صفت فرمود و گفت : محمد پيغامبر خداى و بندهء مختار « 35 » من است ، در شب دنيا رحمت است ، او درشتخوى جفا كار و در بازارها فرياد كننده نيست ، و بدى را به بدى مكافات نكند ، و ليكن عفو فرمايد [ 366 
  ] و درگذارد ، مولد او به مكه است ، و هجرت او به طابه « 36 » ، و ملك او به شام « 37 » ، بر ميان خود إزار بندد ، او و جماعتى كه با او باشند رعايت قرآن و علم كنند ،\r\n\r\n\r\n","description":"","footnote":"\r\n( 34 ) اهل ، زن ، فرزند .\r\n( 35 ) مختار ، برگزيده .\r\n( 36 ) طابه ، از نامهاى مدينهء منوره ( زبيدى ، 7 - 109 ) .\r\n( 37 ) گويا اشاره است به وعدهء فتح شام كه هنگام حفر خندق برگرد مدينه پيامبر اكرم پس از برقى كه از ضربهء ايشان بر سنگ درخشيد به مسلمانان دادند .\r\n","page_name":" 778 ","page_number":786},
  {"content":"\r\n\r\nاطراف خود را بشويد و وضو سازد . و در انجيل صفت او همچنين است .\r\nو از خويهاى او اين بود كه هر كه را بديدى به سلام ابتدا نمودى . و هر كه براى حاجتى با وى بايستادى ، با او صبر كردى تا باز گردنده او بودى . و هيچ كس دست او نگرفتى كه نه آن را بگذاشتى تا آن گاه كه همان گيرنده بگذاشتى . و چون كسى را از ياران خود بديدى مصافحه آغاز كردى ، پس دست او بگرفتى و انگشتان خود را با انگشتان او به هم بياميختى ، پس قبضه را استوار كردى . و برنخاستى و ننشستى مگر به ذكر حق تعالى . و كسى بر او ننشستى در حالى كه در نماز بودى كه نه نماز را تخفيف كردى و روى به دو آوردى و گفتى : حاجتى هست ؟ و چون از حاجت او فارغ شدى به نماز مسارعت نمودى .\r\nو بيشتر نشستن او چنان بودى كه هر دو ساق بايستانيدى و هر دو دست بر آن نهادى مثل حبوة « 38 » . و جاى او از جاى اصحاب دانسته نشدى ، زيرا كه هر جايى كه رسيدى بنشستى . و هرگز ديده نشد كه ميان ياران پاى دراز كردى چنان كه بر كسى جاى تنگ شدى ، مگر آن كه جاى فراخ بودى . و اكثر آن چه بنشستى برابر قبله بودى . و كسى را كه بر وى درآمدى كرامت فرمودى ، تا بدان حد كه بسى بودى كه جامهء خود بگستردى براى آن كس كه با وى قرابتى و رضاعى « 39 » نداشتى و او را بر آن نشانيدى . و بالشى كه زير او بودى بر در آينده ايثار نمودى ، و اگر از قبول آن ابا نمودى ، سوگند دادى تا قبول بكند . و هيچ كس از وى استماع نخواست « 40 » كه نه خود را گرامىترين مردم دانست بر وى ، تا به حدى كه كل همنشينان خود را از روى خود نصيب دادى ، چنان كه شنيدن و گفتن و لطف مجلس او و روى آوردن او همهء همنشينان را بودى ، و مجلس او مع ذلك مجلس شرم و صبر و تواضع و امانت بود . و حق تعالى گفت :  فَبِما رَحْمَةٍ مِنَ اللَّهِ لِنْتَ لَهُمْ وَ لَوْ كُنْتَ فَظًّا غَلِيظَ الْقَلْبِ لَانْفَضُّوا مِنْ حَوْلِكَ  « 41 » ، اى ، به رحمت خداى بود كه تو براى ايشان نرم شدى ، و اگر درشتخوى و ستبر دل بودى هر آينه از گرد بر گرد تو بپراكندندى .\r\nو ياران را به كنيت خواندى براى اكرام و استمالت دلهاى ايشان . و كسى را كه كنيت نبودى كنيت معين فرمودى ، پس او را به كنيت خواندى براى اكرام . و زنانى را كه فرزند بودى به كنيت خواندى ، و كسى را كه فرزند نبودى براى او به ابتدا كنيتي وضع كردى . و كودكان را به\r\n\r\n\r\n","description":"","footnote":"\r\n( 38 ) حبوة : جامه را در خود پيچيده و يا فوطه را بر پشت ساقها بسته نشستن .\r\n( 39 ) رضاع ، شير نوشيدن كودك ، قرابت رضاعى ، قرابتى كه بر اثر همشيرى به وجود آيد .\r\n( 40 ) در عربى : و ما استصفاه احد . . . يعنى كسى نخواست كه او را دوست خالص و برگزيده شمرد ، مگر . . .\r\n( 41 ) آل عمران 3 - 159 .\r\n","page_name":" 779 ","page_number":787},
  {"content":"\r\n\r\nكنيت خواندى و بدان خوشدلى ايشان طلبيدى . و دورترين مردمان بود از خشم ، و نزديك‌ترين ايشان به رضا . و مهربان‌ترين ايشان بود در حق مردمان و بهترين و سودمندترين ايشان . و در مجلس او آوازها بلند كرده نشدى . و چون از مجلس برخاستى گفتى : سبحانك اللهمّ و بحمدك اشهد ان لا إله الاّ أنت أستغفرك و أتوب إليك . پس گفتى : اين كلمات جبرئيل مرا آموخته است .\r\n\r\nبيان سخن او ( ص ) و خندهء او\r\n( 1 ) پيغامبر - صلّى اللّه عليه و سلم - در سخن فصيحترين و شيرين‌ترين مردمان بود . و گفتى : من فصيحتر عربم . و اهل بهشت بر لغت محمد سخن گويند . و اندك سخن و نرم گفتار بود ، و چون در سخن آمدى بسيار نگفتى ، و سخن او چون مهره‌هايى بود كه در سلك كشيده شود . و عايشه - رضى اللّه عنها - گفت : او سخن پيوسته نراندى چنان كه شما مىرانيد ، سخن او اندك بود ، و شما سخن را مىبيفشانيد . گفته‌اند كه سخن او كوتاه‌ترين سخنهاى مردمان بود ، و آن را جبرئيل بر او آورده بود ، و با كوتاهى سخن كل مراد خود در آن جمع كردى . و كلمات جامع گفتى بى افراط و تفريط ، و بعضى سخن او تابع بعضى بود ، و ميان دو سخن توقف نمودى ، چنان كه شنونده آن را ياد گرفتى .\r\nو بلند آواز بود ، و نيكوترين مردمان بود بر نغمة « 42 » .\r\nو بسيار خاموش بودى ، در غير حاجت سخن نگفتى . و منكر بر زبان نراندى ، و در خشم و خشنودى جز حق بر لفظ وى نرفتى . و از كسى كه سخن بد گفتى اعراض نمودى . و اگر در سخن مضطر شدى به گفتن چيزى كه آن را كراهيت داشتى ، به كنايت ياد كردى .\r\nو چون خاموش شدى همنشينان او سخن گفتندى ، پيش او در حديث منازعت نرفتى . و به جدّ و نصيحت پند دادى . و گفتى : بعضى قرآن را بر بعضى معارضه مكنيد ، چه او بر وجوه نازل شده است . و تبسم و خندهء او در روى اصحاب بيش از ديگر مردمان [ 367 
  ] بود ، و تعجب او در سخن ايشان زايدتر بود ، و آميختن نفس او بديشان افزونتر . و گاهى بودى كه چنان بخنديدى كه دندانهاى خرد او پيدا آمدى . و خنديدن ياران پيش او تبسم بودى ، از روى اقتداى بر او و بزرگداشت او .\r\n\r\n\r\n","description":"","footnote":"\r\n( 42 ) در شرح زبيدى : و كان جهير الصوت احسن الناس نغمة ( 7 - 113 ) .\r\n","page_name":" 780 ","page_number":788},
  {"content":"\r\n\r\nگفته‌اند كه روزى اعرابيى به خدمت او آمد ، و رنگ او متغير شده بود و اصحاب او را بر حال خود نمىيافتند ، و خواست كه چيزى گويد ، گفتند : اى اعرابى ، مگوى كه ما گونهء او متغير مىبينيم . گفت : مرا بگذاريد كه بدان خداى كه وى را به حق فرستاده است كه وى را نگذارم تا تبسم نكند . پس گفت : يا رسول اللّه ، به ما چنان رسيده است كه مسيح ، يعنى دجال ، براى مردمان ثريد خواهد آورد در حالى كه ايشان از درد گرسنگى هلاك شده باشند . چه فرمايى ، مادر و پدر من فداى تو باد ، كه از راه تعفف و تنزه دست از ثريد او بدارم تا از لاغرى هلاك شوم ؟ يا در ثريد او پنج انگشت در كار دارم تا چون شكم را چهار پهلو كردم به خداى ايمان آوردم و به دو « 43 » كافر شوم ؟ گفتند : پيغامبر - صلّى اللّه عليه و سلم - از اين سخن بخنديد ، چنان كه دندانهاى خرد او پديد آمد . پس گفت : خداى - عز و جل - تو را از آن بى نياز گرداند بدانچه مؤمنان را بى نياز كند .\r\nگفته‌اند : او بسيار تبسم‌ترين و خوشدل‌ترين مردمان بودى تا آن گاه كه قرآن بر وى نازل گشتى ، يا ذكر قيامت پيش او برفتى ، يا به خطبه‌اى موعظه گفتى . و چون شاد و راضى بودى نيكو رضاترين مردمان بودى ، اگر پند دادى به جد دادى ، و اگر در خشم شدى جز براى خداى تعالى در خشم نشدى ، و همچنين بودى در همهء كارهاى خود . و چون كارى بر او نازل گشتى به خداى - عز و جل - تفويض كردى ، و از حول و قوهء خود بيزار گشتى ، و نزول هدايت خواستى ، و گفتى : اللهمّ أرني الحقّ حقّا فاتّبعه و أرني المنكر منكرا و ارزقني اجتنابه و أعذني من ان يشتبه علىّ فاتّبع هواى به غير هدى منك و اجعل هواى تبعا لطاعتك و خذ رضا نفسك من نفسي في عافية و اهدني لما اختلف فيه من الحقّ بإذنك ، انّك تهدى إلى صراط مستقيم ، اى ، اى بار خداى حق را به من حق نماى تا آن را متابعت كنم ، و منكر را منكر نماى و دور بودن از آن مرا روزى كن ، و نگاه دار مرا از آن چه بر من مشتبه شود ، پس متابعت هواى خود كنم بى هدايتى از تو ، و هواى مرا تبع طاعت خوددار ، و رضاى خود از نفس من در عافيت حاصل كن ، و هدايت بخش مرا از آن چه در حق مختلف شده است به فرمان خود ، كه به صراط مستقيم تو راه نمايى .\r\n\r\nبيان اخلاق و آداب او ( ص ) در طعام\r\n( 1 ) پيغامبر - صلّى اللّه عليه و سلم - آن چه بيافتى تناول كردى . و دوست‌ترين طعام نزديك او آن بودى\r\n\r\n\r\n","description":"","footnote":"\r\n( 43 ) به دجال .\r\n","page_name":" 781 ","page_number":789},
  {"content":"\r\n\r\nكه بر آن دستها بسيار وارد شدى . و چون خوان نهاده شدى گفتى : بسم اللّه اللهمّ اجعلها نعمة مشكورة تصل بها نعمة الجنّة . و بسيار بودى كه چون به چيزى خوردن نشستى ، هر دو زانو و قدم را فراهم آوردى ، چنان كه نماز كننده ، الا آن كه يك زانويش بالاى زانوى ديگر و يك قدم بالاى قدم ديگر بودى . و گفتى : أنّا عبد ، آكل كما يأكل العبد ، و اجلس كما يجلس العبد ، اى ، من بنده‌ام ، چنان خوردم كه بنده خورد ، و چنان نشينم كه بنده نشيند .\r\nو غذاى گرم نخوردى و گفتى : انّه غير ذى بركة ، و انّ اللّه تعالى لم يطعمنا نارا ، فابردوه ، اى ، غذاى گرم بى بركت باشد ، و خداى - عز و جل - آتش را طعام ما نگردانيده است ، پس آن را سرد كنيد . و از نزديك خود خوردى . و به سه انگشت تناول فرمودى ، و بسى بودى كه به انگشت چهارم استعانت نمودى . و به دو انگشت نخوردى و گفتى : انّ ذلك اكلة الشّياطين ، اى ، اين خوردن شيطانهاست .\r\nو عثمان عفان - رضى اللّه عنه - روزى پالوده‌اى آورد ، از آن تناول فرمود و گفت : اين چه چيز است اى أبو عبد اللّه ؟ گفت : مادر و پدرم فداى تو باد ، روغن و انگبين را در ديگى مىكنم و آن را بر آتش مىنهم و مىجوشانم ، پس مغز گندم آس كرده « 44 » مىگيرم و آن را بر روغن و انگبين مىاندازم ، پس آن را مىجوشانم تا پخته مىشود ، پس بر اين جمله مىآيد كه مشاهده كردى .\r\nپيغامبر ( ص ) فرمود : هذا طعام طيّب ، اى ، اين طعامى نيكوست .\r\nاو نان جو نابيخته خوردى ، و خيار را با نمك و با رطب تناول كردى . و دوست‌ترين ميوه‌هاى تر نزديك وى خربزه و انگور بودى . و خربزه را با نان بخوردى ، و با شكر نيز بخوردى ، و بسى بودى كه با رطب بخوردى ، و به هر دو دست در آن استعانت نمودى . و روزى رطبى تناول مىكرد كه در دست راست او بود ، خستهء آن در دست چپ نگاه مىداشت . گوسپندى [ 368 
  ] پيش او آمد ، او را بر آن اشارت كرد . آن گوسپند از دست چپ وى آن خسته مىخورد ، و او به دست راست تناول مىفرمود تا فارغ شد ، و گوسپند بازگشت . و بسى بودى كه انگور از شاخ به دهن بگرفتى ، و آب دهن او بر موى روى چون مرواريد ديده شدى ، و آن آبى بود كه از انگور چكيدى . و بيشتر طعام او خرما و آب بود . و خرما را در شير بياغشتى و آن را « اطيبين » خواندى .\r\nو دوست‌ترين طعامها نزديك او گوشت بودى ، و گفتى : هو يزيد في السّمع ، و هو سيّد الطّعام\r\n\r\n\r\n","description":"","footnote":"\r\n( 44 ) آس كردن ، آسيا كردن .\r\n","page_name":" 782 ","page_number":790},
  {"content":"\r\n\r\nفي الدّنيا و الآخرة ، و لو سألت ربّى ان يطعمنيه كلّ يوم لفعل ، اى ، آن در سمع بيفزايد ، و آن مهينهء طعامهاى دنيا و آخرت است ، و اگر از پروردگار خود در خواهم كه اين را هر روز طعام من گرداند ، هر آينه اجابت فرمايد . و ثريد با گوشت و كدو بخوردى . و كدو را دوست داشتى و گفتى :\r\nاز درخت برادرم يونس - صلوات اللّه و سلامه عليه . و عايشه روايت كرد كه مرا گفتى : إذا طبختم قدرا فأكثروا فيها من الدّباء فانّه يشدّ قلب الحزين ، اى ، چون ديگى پزيد كدو در آن بسيار كنيد ، چه آن اندوهگين را استوار گرداند .\r\nو گوشت كه صيد كردندى بخوردى . و پسر وى آن نكردى و صيد نگرفتى ، بل خواستى كه صيد كرده بر او آورند و از آن بخوردى . و چون گوشت تناول كردى سر به سوى او فرود نبردى ، بل آن را سوى دهن برآوردى ، پس آن را بگزيدى گزيدنى . و نان و روغن بخوردى . و از گوسفند بازو و كتف دوست داشتى ، و از ديگها ديگ كدو « 44 » ، و از نانخورشها سركه را ، و از خرماها خرماى عجوه « 45 » را دوست داشتى . و در اين خرما به بركت دعا كرده بود ، و گفت كه آن از بهشت است ، و شفاست از زهرها و از جادويى .\r\nو از تره‌ها كاسنى و بادروج « 46 » و خرفه را ، كه « رجله » گويند ، دوست داشتى ، و گرده « 47 » را كراهيت داشتى به سبب گذر بول . و از گوسفند هفت چيز تناول نكردى : ذكر ، و انثيين « 48 » ، و مثانه ، و زهره ، و غدد ، و فرج ، و خون ، و آن را كراهيت داشتى . و سير و پياز و گندنا « 49 » نخوردى . و هرگز طعامى را ننكوهيدى ، اگر او را خوش آمدى بخوردى ، و اگر خوش نيامدى بگذاشتى ، و اگر كراهيت داشتى به نزديك ديگرى مكروه نگردانيدى . و سوسمار و سپرز « 50 » را كراهيت داشتى و تحريم نفرمودى . و كأسه را بليسيدى و گفتى : آخر الطّعام اكثر بركة ، اى ، آخر طعام بيش بركت است . و انگشتان خود را از طعام بليسيدى و گفتى : انّه لا يدرى في اىّ الطّعام البركة ، اى ، دانسته نشود كه در كدام جزو از طعام بركت است . و انگشتان خود از طعام بليسيدى تا سرخ گشتى .\r\nدست خود را با دستمال پاك نكردى تا آن گاه كه انگشتان خود را يكى يكى بليسيدى . و چون از طعام فارغ شدى بگفتى : اللهمّ لك الحمد ، أطعمت و أشبعت و أرويت ، لك الحمد غير مكفور و لا مودّع\r\n\r\n\r\n","description":"","footnote":"\r\n( 44 ) در شرح زبيدى : ( و من القدير ) اى المطبوخ في القدر ( الدّباء ) . ( 7 - 120 ) .\r\n( 45 ) عجوة ، خرمايى نيكو ، حاصل نخلهاى مدينه .\r\n( 46 ) بادروج ، گياه خوشبويى است ، ريحان كوهى ، ترهء خراسانى .\r\n( 47 ) گرده ، كليه ، قلوه .\r\n( 48 ) انثيين ، دو خايه ، دنبلان .\r\n( 49 ) گندنا ، تره .\r\n( 50 ) سپرز ، طحال .\r\n","page_name":" 783 ","page_number":791},
  {"content":"\r\n\r\nو لا مستغنى عنه .\r\nو چون گوشت و نان بخوردى هر دو دست را نيكو بشستى ، پس فضل آن آب را بر روى ماليدى . و آب به سه نوبت بخوردى ، و در اول آن سه تسميه « 51 » گفتى ، و در آخر آن سه تحميد گفتى . و آب را بمكيدى مكيدنى ، و به نهيب نخوردى . و بسى بودى كه به يك نوبت بخوردى تا فارغ شدى . و در آوند دم نكشيدى ، بل از آن به يك سو شدى . و پس خوردهء خود بدان كس دادى كه بر دست راست او بودى ، و اگر بر دست چپ او شخصى عالى مرتبت‌تر بودى ، صاحب دست راست را گفتى : سنت آن است كه به تو داده شود ، و اگر تو خواهى به ايشان دهى « 52 » .\r\nو آوندى بر او آوردند كه در آن انگبين بود و شير ، از خوردن آن ابا نمود و گفت : دو شربت در يك دفعت ، و دو نانخورش در يك آوند . پس گفت كه حرام نمىكنم ، و ليكن فخر كردن را و حساب كردن را به فضول دنيا در فردا كراهيت دارم ، و تواضع را دوست دارم ، چه كسى كه براى خداى تواضع كند ، خداى - عز و جل - وى را بلند گرداند . و در خانهء خود شرمروىتر از دختر خانه بودى ، از ايشان طعام نخواستى و تشهّى ننمودى : اگرش بدادندى بخوردى ، و اگر از طعام و شراب چيزى پيش او آوردندى قبول كردى و بستدى . و بسى بودى كه برخاستى و طعام و شراب خود از اهل خانه بستدى . و السلام .\r\n\r\nبيان آداب و اخلاق او ( ص ) در لباس\r\n( 1 ) پيغامبر - صلّى اللّه عليه و سلم - آن چه يافتى از جامه‌ها بپوشيدى ، از إزار و ردا و يا پيراهن و جبّه و غير آن . جامه‌هاى سبز او را خوش آمدى . و بيشتر جامهء او سفيد بودى ، و گفت : زندگان را از سفيد بپوشانيد و مردگان را از آن كفن سأزيد . و قباى پنبه آكنده و بى پنبه براى حرب و غير حرب بپوشيدى . [ 369 
  ] و قبايى سندسى « 53 » داشت كه بپوشيدى ، و سبزى آن بر سپيدى لون او نيكو نمودى . و جامه‌هاى او كوتاه بودى بالاى شتالنگ ، و إزار او بالاتر بودى تا نيمهء ساق . و پيراهن\r\n\r\n\r\n","description":"","footnote":"\r\n( 51 ) تسميه ، بسم اللّه الرّحمن الرّحيم گفتن .\r\n( 52 ) اين راه و رسم هنوز در ميان اعراب باديه نشين ، به عنوان احترام زيادة از حد براى ميهمان شيخ و امير ، رايج است .\r\n( 53 ) سندس ، قسمى از ديباى بيش قيمت باشد ، بغايت لطيف و نازك . و بيشتر لباس بهشتيان از آن باشد ( غياث ) .\r\n","page_name":" 784 ","page_number":792},
  {"content":"\r\n\r\nرا گوى از كله ببستى « 54 » ، و گاهى گوى گريبانش گشاده بودى در نماز و غير آن . و لحافي « 55 » داشت زعفرانى رنگ كرده ، و بسى بودى كه تنها بدان امامت كردى . و بسى بودى كه گليم تنها بپوشيدى و جز آن چيزى بر وى نبودى . و گليمى پيوند زده داشت كه آن را بپوشيدى و گفتى : انّما انّا عبد البس كما يلبس العبد ، اى ، بدرستى كه من جز بنده‌اى نيم ، همچنان پوشم كه بنده پوشد .\r\nو دو جامه داشتى خاصه براى روز جمعه ، بيرون « 56 » جامه‌هايى كه در غير آدينه داشتى . و بسى بودى كه با آن دو امامت كردى در جنازه‌ها . و بسى بودى كه در خانهء خود إزار گرفتى و دو طرف آن مختلف گردانيدى و نماز گزاردى ، زيرا آن روز در آن إزار مباشرت كرده بودى . و بسيار بودى كه در يك إزار به شب نماز گزاردى ، و به بعضى از آن جامه ردا ساختى از آن طرف كه ريشه بر وى باشد ، و باقى آن بر يكى از امهات المؤمنين بودى و نماز گزاردى . و گليمى سياه داشت ، آن را ببخشيد . ام سلمه گفت : مادر و پدرم فداى تو باد ، آن گليم را چه كردى ؟ گفت :\r\nديگرى را دادم . گفت : هرگز از آن خوب‌تر نديدم كه سپيدى تو در سياهى آن « 57 » . و انس گفت : بسى ديدم كه نماز پيشين در شمله‌اى « 58 » گزاردى ، ميان دو طرف آن گره زده . و انگشترى در انگشت داشت . و بسى بودى كه از خانه بيرون آمدى و در انگشترى خود رشته‌اى بسته كه چيزى را بدان ياد آورد . و نامه‌ها را بدان مهر كردى و گفتى : مهر نامه به از تهمت .\r\nو كلاه پوشيدى زير عمامه و بى عمامه . و بسى بودى كه كلاه از سر گرفتى و پيش خود نهادى و سوى آن نماز كردى . و بسى بودى كه عمامه نداشتى و عصابه بر سر و پيشانى بستى . و عمامه‌اى داشت كه آن را « سحاب » گفتندى ، آن را به على ( ع ) بخشيد . و چون على آن را در سر بسته پيدا آمدى ، گفتى : أتاكم علىّ في السّحاب .\r\nو چون جامه پوشيدى از راست پوشيدى و گفتى : الحمد للَّه الّذي كسانى ما أواري به عورتى و اتجمّل به في النّاس . و چون جامه بكشيدى از چپ كشيدى . و چون جامهء نو پوشيدى جامهء كهن خود درويشى را دادى ، پس گفتى : ما من مسلم يكسو مسلما من سمل ثيابه ، لا يكسوه الاّ للَّه ، الاّ كان في ضمان اللّه و حرزه ، ما واراه حيّا و ميّتا ، اى ، هيچ مسلمانى نباشد كه از جامهء كهن خود مسلمانى را\r\n\r\n\r\n","description":"","footnote":"\r\n( 54 ) در عربى : و كان قميصه مشدود الازرار ، زرّ ( ج : أزرار ) ، گوى گريبان ، تكمه ، يعنى همهء تكمه‌هاى پيراهن آن حضرت معمولا بسته بود .\r\n( 55 ) لحاف ، ملحفه ، چادر شب ، چادر دو لخت .\r\n( 56 ) بيرون ، سواى .\r\n( 57 ) براى آگاهى بيشتر از سفيدى پوست پيغامبر ( ص ) رجوع شود به طبقات ابن سعد .\r\n( 58 ) شمله ، نوعى چادر كوتاه كه بر خود پيچند ، گليم خرد كه به خود در كشند .\r\n","page_name":" 785 ","page_number":793},
  {"content":"\r\n\r\nبپوشاند ، كه جز براى خداى تعالى او را نپوشاند ، كه نه در ضمان خداى و حرز او باشد ، ما دام كه او را در زندگى و مردگى پوشيده دارد . و فراشى داشت از أديم « 59 » آگين آن از ليف نخل ، طول آن دو گز يا مثل آن ، و عرض آن يك گز و بدستى يا مثل آن . و گليمى داشت كه هر جا كه رفتى آن را براى او دو تو كردندى و بگستردندى . و بر بوريايى كه زير آن چيز ديگرى نبودى بخفتى .\r\nو خوى او آن بود كه ستوران و سلاح و متاع خود را نام نهادى . و رأيت او را « عقاب » نام بود و شمشير او را كه در جنگ بردى « ذو الفقار » و شمشير ديگر را « مخذم » و ديگر را « رسوب » و ديگر را « قضيب » . و دستهء شمشير او حليت نقره داشت . و كمرى داشت از أديم با سه حلقهء نقره . و كمان او را « كتوم » و جعبهء تيردان او را « كافور » و ناقهء او را « قصوى » و « عضباء » هم گفتندى . و بغلهء « 60 » او را « دلدل » و دراز گوش او را « يعفور » و گوسفند او را كه شير آن خوردى « عينه » گفتندى .\r\nو مطهره‌اى داشت از سفال كه از آن وضو ساختى و آب خوردى . و مردمان فرزندان خرد خود را كه عقلى داشتندى بفرستادندى تا بر پيغامبر در روند ، و كسى ايشان را از آن باز نداشتى .\r\nو چون در مطهرهء او آب يافتندى بخوردندى ، و از آن بر رويها و تنها ماليدندى براى طلب بركت .\r\n\r\nبيان عفو او ( ص ) با قدرت\r\n( 1 ) پيغامبر - صلّى اللّه عليه و سلم - حليم‌تر مردمان بود ، و در عفو با قدرت راغبتر ، تا به حدى كه روزى قلاده‌هاى زر و نقره به خدمت وى بردند و او آن را ميان ياران خود قسمت كرد . پس مردى از اهل باديه برخاست و گفت : اى محمد ، اگر خداى - عز و جل - تو را عدل فرموده است ، نمىبينم كه عدل مىكنى . پيغامبر - عليه السّلام - گفت : ويحك ، فمن يعدل عليك بعدى ؟ اى ، اى نيكبخت ، بر تو كه عدل خواهد كرد پس از من ؟ و چون او روى بگردانيد ، گفت : او را به آهستگى نزد من بياريد .\r\nو جابر روايت كرد كه پيغامبر - عليه السّلام - روز [ 370 
  ] حنين نقره به مردمان مىداد در جامهء بلال ، مردى وى را گفت : اى پيغامبر خداى ، عدل كن . گفت : ويحك ، فمن يعدل إذا لم اعدل ؟\r\nفقد خبت إذا و خسرت ان كنت لا اعدل ، اى ، اى نيكبخت ، كه عدل كند چون من نكنم ؟ پس اكنون نوميد\r\n\r\n\r\n","description":"","footnote":"\r\n( 59 ) أديم ، چرم .\r\n( 60 ) بغله ، پاورقى 30 .\r\n","page_name":" 786 ","page_number":794},
  {"content":"\r\n\r\nگشتى و زيانكار شدى اگر من عدل نمىكنم . عمر - رضى اللّه عنه - برخاست و گفت : گردن او را بزنم كه او منافق است . پيغامبر گفت : معاذ اللّه ، از آن چه مردمان گويند كه من ياران خود بكشم .\r\nو پيغامبر - عليه السّلام - در حربى بود ، و در حالى كه مسلمانان از وى غافل بودند مردى با شمشير بيامد و بر سر پيغامبر - صلّى اللّه عليه و سلم - بايستاد و گفت كه نگاه دارد تو را از من ؟\r\nگفت : خداى - عز و جل . شمشير از دست آن مرد بيفتاد . پيغامبر - عليه السّلام - شمشير وى را برگرفت و گفت : تو را از من كه نگاه دارد ؟ گفت : بهترين گيرنده‌اى باش . پيغامبر ( ص ) گفت بگو اشهد ان لا إله الاّ اللّه . او گفت : نگويم ، الا آن است كه با تو كار زار نكنم و با تو نباشم و با قومى كه با تو قتال كنند هم نباشم . پيغامبر - صلّى اللّه عليه و سلم - وى را بگذاشت . و او به قوم خود پيوست ، و گفت : از بهترين مردمان نزد شما آمده‌ام .\r\nو انس - رضى اللّه عنه - روايت كرد كه زنى جهود « 61 » گوسپندى زهر آلود پيش پيغامبر آورد تا از آن بخورد ، پس آن زن را به خدمت پيغامبر - صلّى اللّه عليه و سلم - آوردند ، و پيغامبر او را از آن حال پرسيد ، گفت : كشتن تو خواستم . پيغامبر - عليه السّلام - فرمود خداى - عز و جل - تو را بر آن مسلط مگرداناد . اصحاب گفتند : وى را بكشيم ؟ گفت : نه .\r\nو مردى از جهودان پيغامبر ( ص ) را جادويى كردى ، و جبرئيل - عليه السّلام - وى را از آن بياگاهانيد ، تا آن بيرون آورده شد « 62 » و گرههاى آن گشاده شد ، و به سبب آن رنج پيغامبر خفّت يافت . پيغامبر ذكر آن بر آن جهود نگفت ، و هرگز بر وى ظاهر نگردانيد .\r\nو على - رضى اللّه عنه - گفت كه پيغامبر - صلّى اللّه عليه و سلم - مرا و زبير و مقداد را گفت كه به مرغزار خاخ « 63 » رويد ، چه آن جا زنى است بر اشتر نشسته و با وى نامه‌اى است ، آن را از او بستانيد . ما برفتيم و او را گفتيم : نامه بيرون آر . گفت : با من نامه نيست . من گفتم : نامه بيرون آرى ، و الا جامهء تو بيرون كشم . پس نامه از موى خود بيرون آورد . و ما او را بر پيغامبر - صلّى اللّه عليه و سلم - آورديم . اين نامه را حاطب بن ابى بلتعه نبشته بود سوى مشركان ، و از كار پيغامبر - عليه السّلام - ايشان را اعلام داده بود . پيغامبر ( ص ) گفت : اى حاطب ، تو را چه بر اين\r\n\r\n\r\n","description":"","footnote":"\r\n( 61 ) نام اين زن يهودى « زينب بنت الحرث » بوده و اين حادثه مربوط است به سالى كه مسلمانان قلعهء خيبر را فتح كردند ( زبيدى ، 7 - 136 ) .\r\n( 62 ) از چاه ذروان ( زبيدى ) .\r\n( 63 ) در شرح زبيدى : ( روضة خاخ ) موضع بين الحرمين .\r\n","page_name":" 787 ","page_number":795},
  {"content":"\r\n\r\nآورد ؟ گفت : يا رسول اللّه ، تعجيل مفرماى ، من مردى بودم به قومى پيوسته ، و آن جماعت از مهاجران كه با تواند در مكه قرابتان دارند كه اهل « 63 » ايشان را به حمايت گيرند ، من چون آن نداشتم خواستم كه مرا بر ايشان منتى باشد تا بدان سبب قرابتان مرا نگاه دارند ، و آن نه بدان كرده‌ام كه كافر شده‌ام ، و نه به كفر رضا داده‌ام و از دين برگشته . پيغامبر - صلّى اللّه عليه و سلم - گفت : او حال خود با شما تقرير كرد . عمر گفت : بگذار مرا تا گردن وى بزنم . پيغامبر گفت : نه ، كه او در بدر حاضر بود ، و تو چه دانى ، شايد كه حق تعالى بر اهل بدر اطلاع فرموده است و گفته آن چه خواهيد بكنيد كه من شما را بيامرزيدم .\r\nو پيغامبر - صلّى اللّه عليه و سلم - قسمتى كردى ، و مردى از انصار گفت كه اين قسمتى است كه براى رضاى خداى تعالى نيست . آن را بر پيغامبر گفتند ، روى او سرخ گشت و گفت :\r\nرحمت خداى بر برادرم موسى باد ، كه او را بيش از اين برنجانيدند و صبر كرد .\r\nو پيغامبر - عليه السّلام - گفتى : لا يبلّغنى احد منكم عن احد من اصحابى شيئا ، فانّى احبّ ان اخرج إليكم ، و انا سليم الصّدر ، اى ، نبايد كه يكى از شما به من چيزى رساند از يكى از اصحاب من ، كه من دوست دارم كه با دل سليم بر شما بيرون آيم .\r\n\r\nبيان اغضاى او ( ص ) بر آن چه كراهيت داشت\r\n( 1 ) پيغامبر - صلّى اللّه عليه و سلم - تنك پوست بود ، و لطيف ظاهر و باطن . در روى او اثر خشم و خشنودى او دانسته شدى . و چون خشم او قوّت گرفتى موى روى بسيار بسودى . و در مشافهت كس را چيزى نگفتى كه كراهيت دارد . مردى به خدمت وى آمد با جامهء زرد كه آن را كراهيت مىداشت ، و او را چيزى نگفت تا آن گاه كه بيرون رفت ، پس بعضى مردمان را گفت : اگر وى را بگوييد كه اين زردى بگذارد ، نيكو باشد .\r\nو اعرابيى در مسجد كميز « 64 » كرد در حضور او ، صحابه قصد آن كردند كه وى را أدب كنند ، گفت : لا تزرموه ، اى ، بول او منقطع مگردانيد . [ 371 
  ] پس گفت : انّ هذه المساجد لا تصلح لشيء من القذر و البول و الخلاء ، اى ، اين مسجدها چيزى از پليدى و بول و غايط را نشايد . و در روايت ديگر آمده است : قرّبوا و لا تنفّروا ، اى ، نزديك گردانيد و مرمانيد .\r\n\r\n\r\n","description":"","footnote":"\r\n( 63 ) اهل ، عيال .\r\n( 64 ) كميز ، بول .\r\n","page_name":" 788 ","page_number":796},
  {"content":"\r\n\r\nو روزى اعرابيى بيامد و از وى چيزى درخواست ، و او را بداد ، پس گفت : در حق تو إحسان كردم ؟ اعرابى گفت : نه إحسان كردى و نه اجمال . مسلمانان از اين سخن در خشم شدند و قصد وى كردند ، پيغامبر - صلّى اللّه عليه و سلم - گفت : دست باز داريد ، پس برخاست و در خانه در رفت ، و اعرابى را بخواند و در عطاى خود مزيد فرمود . پس گفت : نيكو كردم ؟ گفت : آرى ، خداى - عز و جل - تو و اهل و عشيرهء تو به خير كناد . پيغامبر گفت : انّك قلت ما قلت ، و في نفس اصحابى شيء من ذلك ، فان أحببت فقل بين أيديهم ما قلت بين يدىّ حتّى يذهب من صدورهم ما فيها عليك ، اى ، تو گفتى آن چه گفتى ، و در دل اصحاب من از آن چيزى است ، اگر خواهى پيش ايشان بگوى آن چه پيش من گفتى تا آن چه در سينه‌هاى ايشان است بر تو زايل شود . گفت : چنين كنم . و چون روز ديگر بود ، يا شبانگاه آن روز ، بيامد ، پيغامبر - صلّى اللّه عليه و سلم - گفت : اين اعرابى كلمه‌اى گفت ، ما او را مزيد فرموديم ، گفت راضى شدم . اعرابى گفت : همچنين است كه مىگويى ، خداى - عز و جل - تو و اهل و عشيرهء تو به خير كناد . پيغامبر - عليه السّلام - گفت : انّ مثلى و مثل هذا الاعرابىّ كمثل رجل كانت له ناقة شردت عليه ، فاتبعها النّاس ، فلم يزيدوها الاّ نفورا . فناداهم صاحب النّاقة ان خلّوا بينى و بين ناقتي ، فانّى ارفق بها و اعلم . فتوجّه لها صاحب النّاقة بين يديها فأخذ لها من قمام الارض فردّها فجعل يقولها « هوى هوى » حتى جاءت ، و استناخت و شدّ عليها رحلها و استوى عليها . و انّى لو تركتكم حيث قال الرّجل ما قال ، قتلتموه و دخل النّار ، اى ، داستان من و داستان اين اعرابى چون داستان مردى است كه ناقه‌اى داشت و از او برميد ، و مردمان از پس وى برفتند ، و از ايشان جز رميدن ناقه زيادت نشد . پس صاحب ناقه گفت كه مرا با ناقهء من بگذاريد كه من بر او رفيقترم و به حال او داناترم . پس قدرى از گياه زمين براى او به دست گرفت و او را باز گردانيد ، و « هوى هوى » « 65 » مىگفت تا بيامد ، پس بگرفت و بخوابانيدش و پالان بر پشت وى نهاد و برنشست . و من اگر به شما بگذاشتمى آن ساعت كه او گفت آن چه گفت ، شما او را بكشتيدى و او در آتش رفتى .\r\n\r\nبيان سخاوت وجود او ( ص )\r\n( 1 ) پيغامبر - صلّى اللّه عليه و سلم - جوانمردترين و سخىترين مردمان بود . وجود او در ماه رمضان چون باد وزان بودى . هيچ چيزى نگاه نداشتى . و على - رضى اللّه عنه - چون پيغامبر را صفت\r\n\r\n\r\n","description":"","footnote":"\r\n( 65 ) هوى هوى ( بضم الهاء و سكون الواو و الياء فيهما ) ، اسم صوت لدعاء الناقة ( زبيدى ) .\r\n","page_name":" 789 ","page_number":797},
  {"content":"\r\n\r\nكردى گفتى : جوانمردترين مردمان بود و پر پردلترين ايشان ، و راستگوترين و با وفاترين ايشان ، و نرم جانب‌تر و كريم عشرت‌تر از همه بود ، هر كه او را ناگاه بديدى بترسيدى ، و هر كه با او مخالطتى اتفاق افتادى و معرفتى حاصل شدى دوست وى گشتى ، صفت كنندهء او گويد پيش از او و پس از او مثل او نديده‌ام .\r\nو براى اسلام هرگز چيزى از وى نخواستند كه نه بدادى . و مردى به خدمت وى آمد و از وى عطايى خواست ، درّه‌اى گوسفند بر وى بخشيد « 66 » . او به قوم خود بازگشت و گفت : مسلمان شويد كه محمد - صلّى اللّه عليه و سلم - چون عطا مىبخشد چنان مىبخشد كه از فاقه نترسد . و هرگز از وى چيزى خواسته نشد كه « لا » بر زبان وى رود . و نود هزار درم بر وى آوردند ، آن را بر حصيرى ريخت و قسمت كردن گرفت ، و هيچ سائلى را رد نفرمود تا از آن فارغ شد .\r\nو مردى به خدمت وى آمد و چيزى درخواست ، گفت : نزديك من چيزى نيست ، و ليكن بخر و بر من حوالت كن ، هر گاه كه چيزى به من رسد به تو دهم . عمر - رضى اللّه عنه - گفت : آن چه مقدور تو نيست خداى - عز و جل - تو را تكليف نفرموده است . پيغامبر ( ص ) آن سخن را كراهيت داشت . پس آن مرد گفت : بده و از خداوند عرش براى كم دادن مترس .\r\nپيغامبر - صلّى اللّه عليه و سلم - تبسم فرمود ، و اثر شادى در روى مباركش پديد آمد .\r\nو چون از حنين بازگشت أعرابيان بيامدند و از او مىخواستند ، تا به حدى كه وى را به كنار درختى مضطر كردند ، پس رداى وى در ربودند ، و او بايستاد و گفت : رداى من به من دهيد ، اگر مرا به عدد اين درختان خار اشتر بودى ميان شما قسمت كردمى ، پس مرا بخيل و دروغزن [ 372 
  ] و بد دل نيابيد .\r\n\r\nبيان شجاعت او ( ص )\r\n( 1 ) پيغامبر - صلّى اللّه عليه و سلم - دليرتر مردمان و شجاع‌ترين ايشان بود . على - رضى اللّه عنه - گفت كه روز بدر خود را ديدم در حالى كه به پيغامبر مىپناهيديم ، و نزديك‌ترين كس به دشمن او بود ، و بأس او در آن روز از همه قوىتر بودى . و نيز گفت : چون كارزار سخت شدى و خصمان به يك ديگر رسيدندى ما به پيغامبر پناهيديمى ، پس هيچ كس از او نزديك‌تر نبودى به دشمن .\r\n\r\n\r\n","description":"","footnote":"\r\n( 66 ) در عربى : فأعطاه غنما بين جبلين ، يعنى گله‌اى بزرگ كه دره‌اى را پر مىكرد وى را بخشيد .\r\n","page_name":" 790 ","page_number":798},
  {"content":"\r\n\r\nو آمده است كه اندك سخن بود . و چون كارزار فرمودى چست شدى . و در جنگ قوىتر از همهء مردمان بودى . و شجاع آن كس بودى كه در حرب به دو نزديك شدى ، براى آن كه او بر دشمن نزديك بودى . و عمران بن حصين گفت كه پيغامبر - صلّى اللّه عليه و سلم - هيچ لشكرى را نديدى كه نه اول زخم او زدى . و سخت حمله بودى . و چون روز حنين مشركان به وى محيط شدندى گفتى :\r\n انا النّبيّ لا كذب * انا ابن عبد المطّلب \r\nو آن روز هيچ كس با شدت‌تر از او ديده نشد .\r\n\r\nبيان تواضع او ( ص )\r\n( 1 ) پيغامبر - صلّى اللّه عليه و سلم - با علو منصب خود متواضع‌ترين مردمان بود . ابن عامر گفت : من ديدم او را كه بر ناقهء شهبا « 67 » جمره مىانداخت ، و زدن و راندن و شور و شرى در ميان نبود . بر دراز گوشى كه گليمى بر آن بودى بر نشستى ، و مع ذلك ديگرى را پس خود بنشاندى . و بيمار را بپرسيدى ، و جنازه‌ها را مشايعت نمودى ، و دعوت بنده را اجابت فرمودى . و نعلين بدوختى ، و جامه را به يك ديگر پيوند زدى ، و در خانهء خود با اهل خود در حاجتى كه بودى كار كردى . و ياران او براى او برنخاستندى ، بدانچه دانسته بودند كه او كراهيت دارد . و چون بر كودكان بگذشتى سلام گفتى .\r\nو مردى را پيش وى آوردند ، از هيبت او لرزه بدان مرد افتاد ، پس گفت ( ص ) : هوّن عليك فلست بملك ، انّما انا ابن امرأة من قريش كانت تأكل القديد ، اى ، آسان گردان بر خود كه من پادشاه نيم ، من پسر زنىام از قريش كه قديد « 68 » خوردى . و اين اشارتى است به درويشى او ، كه درويشان را هر روز گوشت تازه ميسر نشود .\r\nو ميان ياران خود نشستى ، و با ايشان آميخته چنان شدى كه يكى از ايشان است . پس اگر غريبى بيامدى او را از ميان ايشان نشناختى تا آن گاه كه بپرسيدى . پس از آن از وى درخواستند كه در جايى نشيند كه غربا وى را بشناسند ، پس دكانى « 69 » از گل براى وى بنا كردند ، و بر آن\r\n\r\n\r\n","description":"","footnote":"\r\n( 67 ) در برخى چاپهاى عربى : ناقة صهباء .\r\n( 68 ) قديد ، گوشت نمك‌سود خشك كرده .\r\n( 69 ) دكان ، دكه ، سكّو .\r\n","page_name":" 791 ","page_number":799},
  {"content":"\r\n\r\nمىنشستى .\r\nو عايشه - رضى اللّه عنها - گفت : خداى - عز و جل - مرا فداى تو گرداناد ، تكيه زده تناول فرماى كه آن بر تو آسانتر باشد ، پس سر نشيب كرد تا آن كه نزديك بود كه پيشانى او بر زمين رسد ، پس گفت : بل آكل كما يأكل العبد و اجلس كما يجلس العبد ، اى ، بل چنان خورم كه بنده خورد ، و چنان نشينم كه بنده نشيند .\r\nو بر خوان نخوردى و در سكره « 69 » هم ، تا آن گاه كه به حضرت الهى پيوست . و هيچ كس از ياران او و غير ايشان وى را نخواندى مگر كه گفتى لبيك . و چون با مردمان نشستى : اگر در معنى آخرت سخن گفتندى ، با ايشان در آن معانى موافقت نمودى ، و اگر در معانى طعام و شراب خوض كردندى ، با ايشان سخن گفتى ، و اگر در كار دنيا سخن گفتندى ، از راه رفق و تواضع با ايشان سخن گفتى و گاه گاه پيش او شعرها خواندندى و از كارهاى جاهليت ياد كردندى و بخنديدندى ، و او نيز بر سبيل موافقت تبسم فرمودى ، و ايشان را جز از حرامى باز نداشتى .\r\n\r\nبيان صورت و خلقت او ( ص )\r\n( 1 ) پيغامبر - صلّى اللّه عليه و سلم - در بالا « 70 » درازى مفرط و در كوتاهى متردد نبود - [ مترجم مىگويد : 
  ] و معنى « متردد » آن است كه بعضى اندام او بر بعضى بسته بود - بل چون تنها رفتى به ميانه بالايى منسوب شدى ، و مع ذلك هيچ كس از مردمان كه به درازى منسوب بودى با او نرفتى كه نه او افراشته‌تر بودى ، و چنين بودى كه اگر دو مرد دراز بالا از راست و چپ او درآمدندى از هر دو بلندتر بودى ، و چون از وى جدا شدندى به دراز بالايى منسوب گشتندى ، و او به ميانه بالايى موصوف گشتى و گفتى : جعل الخير كلّه في الرّبعة ، اى ، همهء نيكويى در ميانه بالايان است .\r\nو گونهء او ازهر بود . و سياه چرده نبود ، و نيك سپيد هم نبود . و « ازهر » سپيد خالص را گويند كه زردى و سرخى و چيزى از لونها با وى نياميزد . و عم او أبو طالب او را صفت كرده است [ 373 
  ] و گفته :\r\n و ابيض يستسقى الغمام بوجهه * ثمال اليتامى ، عصمة للأرامل \r\n\r\n\r\n","description":"","footnote":"\r\n( 69 ) سكره ، سكرجه ، نيم كاسه ( زمخشرى ) .\r\n( 70 ) بالا ، قامت ، اندام .\r\n","page_name":" 792 ","page_number":800},
  {"content":"\r\n\r\nاى ، سپيدى كه أبر به روى او آب خواسته آيد ، پناه يتيمان و دست او بر سر بيوگان است . و بعضى او را صفت كرده‌اند كه لعل اسپيد بود . و تلفيق اين هر دو بر اين جمله گفته‌اند كه آن چه از تن او آفتاب و باد را ظاهر شدى ، چون روى و گردن ، لعل اسپيد بود ، و آن چه زير جامه بودى سپيد خالص .\r\nو عرق او بر روى او چون مرواريد بودى ، خوشبوىتر از گلاب اذفر . و موى او ميانه و نيكو بود ، نه شكسته و نه سخت هموار بود ، و چون شانه كردى همچون شكنهاى ريگ نمودى « 71 » .\r\nو گفته‌اند كه موى سر را بر دوش فرود آوردى ، و گفته‌اند تا نرمهء گوش او بودى . و بسى بودى كه آن را چهار گيسو كردى ، هر گوشى ميان دو گيسو بيرون آوردى . و بسى بودى كه موى خود بر گوش گذاشتى ، پس اطراف گردن او پيدا آمدى و مىدرفشيدى . و در موى سر و موى روى او هفده تار سپيد بود ، زيادت از اين نبود .\r\nو نيكو روىترين مردمان و نورانىترين ايشان بود . هيچ كس او را صفت نكرد كه نه به ماه تشبيه كرد . و به سبب صفاى بشرهء او بود كه خشم و خشنودى او در رويش پيدا آمدى . و در حق وى چنان گفتندى كه صاحب وى أبو بكر صفت كرده است ، آن جا كه گفته است :\r\n أمينا مصطفى للخير يدعو * كضوء البدر زايله الظّلام \r\nاى ، امين و برگزيده‌اى كه براى خير دعوت كردى ، چون روشنايى ماه شب چهارده كه تاريكى از او دور شود .\r\nو فراخ پيشانى بود . و موى ابروى او باريك و دراز و نيكو بود . و ميان دو ابرويش گشاده ، چنانستى كه نقرهء خالص است . و فراخ چشم بود و سياه چشم . و در سفيدى چشمهاى او آميزش سرخى بود و دراز مژه بود تا به حدى كه از بسيارى آن نزديك بود كه ملتبس « 72 » شدى . و هموار بينى بود و گشاده دندان . و چون بخنديدى چنان نمودى كه برقى درفشيدى . و لبهاى او از نيكوترين لبهاى بندگان خداى بود ، و پيش آمدگى دهان او لطيف‌تر از همه و رخساره‌هاى او نرم و نيكو بود ، روشن و تابان و كش « 73 » . و روى او دراز نبود ، و گرد پر گوشت هم نبود . محاسن انبوه داشت و موى روى بگذاشتى تا بسيار شود . و موى لب ببريدى . گردن وى در غايت خوبى بود ، به\r\n\r\n\r\n","description":"","footnote":"\r\n( 71 ) يعنى چين و شكن مويش همچون موج ريگ روان بود .\r\n( 72 ) ملتبس ، درهم .\r\n( 73 ) كش ، نيك و خوش .\r\n","page_name":" 793 ","page_number":801},
  {"content":"\r\n\r\nدرازى و كوتاهى نسبت نداشت ، و آن چه از آن پيش آفتاب و باد ظاهر بودى چون إبريق سيمين بودى كه زر با وى آميخته باشد ، مىدرخشيد در سپيدى سيم و در سرخى زر .\r\nو پهن سينه بود ، و گوشت بعضى اندام او به اندام ديگرش نرسيدى و در هموارى چون آينه بود ، و در سپيدى چون ماه . از ناف تا سينهء او از موى خطى باريك و هموار بود ، چون قضيب « 74 » ، و در سينه و شكم وى جز آن موى نبود . شكمش سه شكن داشت كه يكى از آن را إزار بپوشيدى و دو ظاهر بودى . و دوش او بزرگتر از ديگران بود و بسيار موى . و سرهاى استخوان او از دوش و از آرنج ضخامتى داشت . و پهن پشت بود . و ميان دو كتف خاتم نبوت داشت ، چنان كه به كتف راست نزديك‌تر بودى ، و در ميان آن خالى سياه بود كه به زردى زدى ، و گرد بر گرد آن مويهاى پيوسته ، چنانستى كه از فش « 75 » اسب است .\r\nو بازوها و ارشها ستبر بود و سرهاش دراز ، و درون پنجه فراخ و اطراف بى شكنج بود « 76 » .\r\nو انگشتان او چون شاخه‌هاى نقره ، و كف او نرمتر از خز ، كف او چنانستى كه كف عطار است ، عطرى به دو رسيدى يا نه . چون كسى دست وى بگرفتى ، همه روز بوى خوش آن احساس كردى ، و چون دست بر سر كودكى نهادى ، سر وى از كودكان ديگر به بوى متميز شدى .\r\nو اندامهاى او كه فرود إزار باشد ، از ران و ساق ، ستبر بود . و خلقت او در فربهى معتدل بود . و در آخر عمر تناور شده بود . و گوشت او متماسك بودى ، اى به يك ديگر استوار ، نزديك آن چه در آفرينش اول بود ، درازى سن بدان زيانى نرسانيد .\r\nو اما رفتار او چنان بودى كه سنگى از بالا جدا شود و در نشيبى فرود مىرود . و در گام زدن بر صوب راه خود مايل بودى ، و گامها نزديك نهادى ، و بى خراميدن رفتى . و گفتى : انا اشبه النّاس بآدم . و كان ابى إبراهيم اشبه النّاس بى خلقا و خلقا ، من ماننده‌ترين مردمانم به آدم - صلوات اللّه عليه - و پدرم إبراهيم - عليه السّلام - در خلقت و خوى ماننده [ 374 
  ] ترين آدميان بود به من . و گفتى : انّ لي عند ربّى عشرة اسماء : انا محمد و انا احمد و انا الماحي الّذي يمحو اللّه بى الكفر و انا العاقب الّذي ليس بعده احد و انا الحاشر الّذي يحشر العباد على قدمي و انا رسول الرّحمة و رسول التّوبة و رسول الملاحم و المقفّى ، قفّيت النّاس جميعا و انا قثم ، اى ، مرا ده نام است به نزديك پروردگار من : من محمدم و من\r\n\r\n\r\n","description":"","footnote":"\r\n( 74 ) قضيب ، شاخهء درخت ، چون قضيب ، يعنى در يك خط راست .\r\n( 75 ) فش ، يال .\r\n( 76 ) در عربى : و كان عبل العضدين و الذراعين طويل الزندين رحب الراحتين سائل الاطراف .\r\n","page_name":" 794 ","page_number":802},
  {"content":"\r\n\r\nاحمدم و من پاك كننده‌ام ، كه حق تعالى كفر را به من پاك گرداند ، و من از پس در آينده‌ام ، كه پس از من كسى نيايد ، و من به حشر خيزندهء روز محشرم ، كه بندگان از قدمهاى من انگيخته شوند ، و من رسول رحمت و رسول توبت و رسول كارزارم و در پى آورنده‌ام ، كه همهء مردمان را در پى خود آورم ، و قثمم . ابو البختري گفت : « قثم » كامل جامع را گويند .\r\n\r\nبيان معجزات و آيات او ( ص ) كه بر صدق او دلالت كند\r\n( 1 ) بدان كه هر كه احوال او ديده است يا اخبار او شنيده است - كه آن مشتمل است بر اخلاق ، و احوال ، و افعال ، و عادات و خويهاى او ، و سياست او أصناف خلق را ، و هدايت او در ضبط و فراهم آوردن ايشان ، و ايشان را سوى طاعت خود كشيدن ، با آن چه در حكايت آمده است از عجايب جوابهاى او در مضايق سؤالها ، و بدايع تدبيرهاى او در مصالح مردمان ، و محاسن اشارت‌هاى او در ظاهر شرع ، كه همهء فقها و عقلا عاجزند از دريافت مبادى دقايق آن در همهء عمرهاى خود - او را شك و ريبتى نمانده است كه آن به كسب و حيلت نبودى كه قوّت بشر بدان قيام تواند نمود ، بل آن صورت نبندد جز به مدد خواستن از تأييد آسمانى و قدرت يزدانى . و حصول اين همه شخصى دروغزن و تلبيس كننده را امكان ندارد ، بل شمايل و احوال او گواهان عدل و مصدقان حق‌اند صدق او را ، تا به حدى كه عربى جلف چون جمال او مشاهده مىكرد مىگفت : به خداى كه اين روى دروغزن نيست . و مجرد شمايل او گواهى مىداد بر راستى او .\r\nپس چگونه باشد كسى كه اخلاق او مشاهده كرده باشد و احوال او را در همهء مصادر و موارد ممارست نموده ؟\r\nو ما بعضى اخلاق او ايراد كرده‌ايم تا خويهاى نيك او را بشناسى ، و بر صدق سخن او - صلّى اللّه عليه و سلم - متنبه شوى ، و بلندى منصب و مكان عظيم او در حضرت الهى بدانى .\r\nچه بارى تعالى اين همه را در حق او ارزانى داشته ، با آن چه امى بود ، و در ممارست علم روزگار نگذرانيد ، و به مطالعت كتب مشغول نشد ، و براى طلب علم بر سفرى اقدام ننمود ، و هميشه ميان جاهلان اعراب بود ، بى پدر و ضعيف و مستضعف ، پس محاسن اخلاق و آداب او از كجا حاصل شد ؟ و دانستن فقه مثلا ، بى غير آن از علمها ، به چه طريق به دست آورد ؟ آن هم بيرون از معرفت الهى و معرفت ملايكه و كتب او و جز آن از خاصيتهاى نبوت . اگر وحى صريح نبود ، آدمى را قوّت و استقلال از كجا باشد ؟ و اگر او را جز اين كارهاى ظاهر نيستى ، در آن بسندگى بودى .\r\n\r\n","description":"","footnote":"","page_name":" 795 ","page_number":803},
  {"content":"\r\n\r\nخاصه كه از آيات و معجزات او آن قدر ظاهر شده است كه هيچ محصّلى را در آن ريبتى نتواند بود . و از آن جمله ، آن چه اخبار بدان مستفيض است و كتب صحاح بر آن مشتمل است ياد كنيم تا به مجامع آن اشارتى باشد ، بى آن كه تطويل آن در ميان آريم و به حكايت تفصيل مشغول شويم .\r\nحق سبحانه و تعالى براى وى بارها عادت را خرق فرمود . چه ماه را در مكه بشكافت ، چون قريش آيتى در خواستند .\r\nو مردمان بسيار را در خانهء جابر ، و در خانهء بو طلحه ، و در روز خندق ، از طعامى اندك بداد ، و همه از آن سير شدند .\r\nو يك بار هشتاد كس را طعام داد از چهار مد جو و گوشت بزغالهء ماده‌اى كم از يك ساله - و چهار مد دو من و چهار يك منى باشد به وزن مكه .\r\nو بار ديگر گروهى بيش از هشتاد كس را طعام داد از آن قرصهاى جوين كه انس مالك به دست گرفته و آورده بود .\r\nو بار ديگر همهء لشكر را از خرماى اندك كه دختر بشير در دستهاى خود آورده بود طعام داد ، و همگنان از آن بخوردند تا سير شدند و فاضل آمد .\r\nو از ميان انگشتان او آب بيرون آمد ، و همهء لشكر از آن سيراب شدند در جايى كه تشنه شده بودند .\r\nو از قدحي خرد ، چنان كه دست در آن نتوانست گسترد ، وضو ساخت و آب وضو را در چشمهء تبوك ريخت ، و بار ديگر در چاه حديبيه ، كه هر دو آب نداشتند ، پس هر دو مورد آب موج زدن گرفت : از چشمهء تبوك همهء لشكر سيراب شدند و هزاران تن بودند ، و از چاه حديبيه هزار و پانصد كس آب نوشيدند .\r\nو عمر خطّاب را فرمود كه چهار صد سوار را توشه [ 375 
  ] دهد از خرمايى كه در فراهمى چون جاى خفتن اشترى بود ، پس همه را از آن توشه داد و اصل آن برقرار خود بماند .\r\nو يك مشت خاك روز بدر سوى لشكر مشركان انداخت و چشمهاشان بدان كور شد ، و حق تعالى در آن معنى اين آيت فرو فرستاد :  وَ ما رَمَيْتَ إِذْ رَمَيْتَ وَ لكِنَّ اللَّهَ رَمى  « 77 » .\r\nو خداى كهانت را به مبعث او باطل گردانيد ، پس نيست شد ، با آن چه ظاهر و موجود بود .\r\n\r\n\r\n","description":"","footnote":"\r\n( 77 ) انفال 8 - 17 .\r\n","page_name":" 796 ","page_number":804},
  {"content":"\r\n\r\nو چون براى وى منبر ساختند تنهء خرما درختى كه در حال خطبه بدان اسناد « 78 » فرمودى بناليد ، چنان كه جملهء صحابه مانند آواز شترى از وى بشنيدند ، پس چون پيغامبر - صلّى اللّه عليه و سلم - وى را در كنار گرفت ساكن شد .\r\nو جهودان را گفت : مرگ آرزو بريد . و اخبار كرد كه آرزو نبرند ، و ايشان را نطق ميسر نگشت كه آرزو برند و از آن عاجز شدند . و اين آيت مذكور است در صورتى كه در همهء جامعهاى « 79 » اهل اسلام ، از شرق و غرب ، روز آدينه به آواز بلند مىخوانند ، براى تعظيم اين آيت « 80 » .\r\nو از كارهاى غيب خبر داد و گفت كه عثمان را بلايى خواهد رسيد و پس از آن در بهشت خواهد رفت .\r\nو عمار ياسر را باغيان خواهند كشت .\r\nو ميان دو گروه بزرگ از مسلمانان حق تعالى به واسطهء حسن بن على صلحى پيدا خواهد آورد .\r\nو مردى را كه در راه خداى تعالى كارزار كرده بود گفت كه او از اهل آتش است ، پس ظاهر شد ، كه او خود را كشت . و اين همه چيزهايى است كه از وجه تقدمهء معرفت البته نتوان دانست ، نه از نجوم و نه از شانه‌ها و نه به خط كشيدن و نه به فال گرفتن ، و ليكن به اعلام بارى تعالى و وحى او دانسته شود .\r\nو چون از مكه بيرون آمد « 81 » سراقهء جعشم به طلب او خاست ، و چون نزديك وى رسيد دستهاى اسبش بر زمين فرو شد و دودى بر عقب آن بر آمد ، تا هم از او فرياد رسى خواست ، و او دعا گفت و دست اسب مطلق گشت .\r\nو او را خبر كرد كه زود خواهد بود كه سوار « 82 » كسرى در بازوى او خواهد آمد . و چنان شد .\r\nو از قتل اسود عنسى كذاب و شبى كه وى را بكشتند اعلام فرمود ، و او در صنعاى يمن بود ، و بگفت كه كشندهء او كه بود .\r\n\r\n\r\n","description":"","footnote":"\r\n( 78 ) اسناد ، تكيه كردن .\r\n( 79 ) جامع ، مسجد جامع ، مسجد آدينه .\r\n( 80 ) مقصود آيه‌هاى 6 و 7 سورهء جمعه است .\r\n( 81 ) در هجرت از مكه به مدينه .\r\n( 82 ) سوار ، دستياره ، دست برنجن ، بازوبند .\r\n","page_name":" 797 ","page_number":805},
  {"content":"\r\n\r\nو بر يك صد كس از قريش كه او را ترصد مىنمودند بيرون آمد و خاك بر سرهاى ايشان پاشيد و ايشان او را نديدند .\r\nو اشترى پيش او در حضور ياران او بناليد و او را تذلل نمود .\r\nو گروهى از ياران خود را كه فراهم آمده بودند گفت يكى از شما در آتش خواهد رفتن و دندان او مثل كوه احد خواهد بود ، پس يكى از ايشان ردّت آورد و در حال ردّت كشته شد ، و ديگران همه در حال استقامت وفات يافتند .\r\nو ديگران را از صحابه گفت آخر كسى كه از شما بخواهد مرد در آتش خواهد بود ، پس همه بمردند ، و يكى كه باقى مانده بود در آتش افتاد و سوخته شد و بمرد .\r\nو دو درخت را بخواند ، سوى او شتافتند و فراهم آمدند ، پس بفرمود تا جدا شدند .\r\nو ترسايان را گفت كه مباهله كنيد ، و گفت اگر بكنند هلاك شوند ، و ايشان صحت قول او بدان بدانستند و از آن امتناع نمودند .\r\nو عامر طفيل مالك و اربد قيس كه از سواران و مالكان عرب بودند بر عزيمت كشتن او بيامدند ، ميان ايشان و ميان او حايلى پيدا آمد ، و بر ايشان دعاى بد كرد ، پس عامر در غده‌اى هلاك شد و اربد را صاعقه بسوخت .\r\nو اخبار كرد ابىّ خلف جمحى را كه او را خواهد كشت ، پس روز احد او را زخمى زد و از آن زخم وى را اندك خراشيدگى بيش حاصل نشد ، و آن سبب مرگ او گشت .\r\nو در طعام او را زهر دادند ، كسى كه با وى تناول كرد بمرد ، و او پس از آن چهار سال بزيست .\r\nو ذراع گوسپندى بريان كه در آن زهر تعبيه شده بود با وى به سخن آمد .\r\nو روز بدر از كشتن صناديد قريش اخبار كرد ، و يگان يگان را معين فرمود ، و هيچ كس از آن موضع در نگذشت « 83 » .\r\nو گفت كه گروهى از امت او در دريا غزا كنند ، و همچنان بود كه گفت « 84 » .\r\n\r\n\r\n","description":"","footnote":"\r\n( 83 ) در نگذشت ، جان سالم بدر نبرد .\r\n( 84 ) قال ابن الاثير : و كانت تلك الغزوة قبرس ، و كان امير ذلك الجيش معاوية . . . في خلافة عثمان ، و كان معه ابو ذر و أبو الدرداء ، و غيرهما من الصحابة ، و ذلك في سنة سبع و عشرين ( زبيدى ، 7 - 184 ) .\r\n","page_name":" 798 ","page_number":806},
  {"content":"\r\n\r\nو گفت : زويت لي الارض فأريت مشارقها و مغاربها ، اى ، زمين براى من فراهم آورده شد ، و مشارق و مغارب آن مرا نموده شد . و گفت سيبلغ ملك امّتى ما زوي لي منها ، اى ، زود باشد كه ملك امت من برسد بدانچه براى من فراهم آورده شد . و همچنان بود كه گفت ، و ملك امت او از اول مشرق و از شهرهاى تركان تا آخر مغرب از درياى اندلس و شهرهاى بربر برسيد ، و در [ 376 
  ] شمال و جنوب اتساعى نيافت ، همچنان كه خبر فرموده بود .\r\nو فاطمه دختر خود را گفت كه او اول كسى خواهد بود از اهلش كه به دو خواهد پيوست . و همچنان شد .\r\nو امهات المسلمين را گفت : اسرعكنّ بى لحوقا أطولكنّ يدا ، اى زودترين شتابندهء شما به من صدقه دهنده‌ترين شما خواهد بود . پس زينب دختر جحش اسديه صدقه دهنده‌ترين بود ، و پيش از همه به دو پيوست .\r\nو دست مبارك خود بر پستان گوسپندى نهاد كه شير نداشت ، پس شير او روان شد . و ابن مسعود به سبب آن اسلام آورد . و يك بار ديگر در خيمهء ام معبد خزاعيه همين حال ظاهر گردانيد .\r\nو چشم يكى از يارانش در جنگ بيرون افتاد ، آن را به دست خود در خانهء چشم او نهاد ، و آن چشم نيكوترين و درست‌ترين چشمهاى او شد .\r\nو آب دهن در چشم على ( ع ) ماليد روز خيبر ، و چشم پر درد او در حال صحت يافت ، و رأيت خود به دست او داد .\r\nو اصحاب او ( ص ) تسبيح طعامى كه پيش وى بود مىشنيدند .\r\nپاى يكى از ياران او ( ص ) صدمه ديد ، پس دست خود بر آن كشيد ، در حال شفا يافت .\r\nو توشهء لشكرى كه با او ( ص ) بودند اندك شد ، پس گفت : آن چه باقى مانده است بياريد .\r\nبر حكم فرمان بياوردند ، چيزى بغايت اندك بود ، و در آن به بركت دعا كرد ، پس گفت : برداريد .\r\nبرداشتند ، پس در لشكر هيچ توشه‌دانى نماند كه نه از آن پر شد .\r\nو حكم عاص رفتار او را ( ص ) بر سبيل استهزا محاكاة كرد ، و او فرمود : كذلك فكن ، اى ، همچنان باش . پس هميشه همى لرزيد تا بمرد .\r\nو زنى را خطبه فرمود ، پدرش بر آن بود كه به وى ندهد ، پس گفت كه برصى دارد ، و اين عذر دروغ بود و زن برص نداشت . فرمود ( ص ) : فلتكن كذلك ، اى ، همچنان باشد . [ و به برص دچار شد 
  ] و او ام شبيب برصاء است . و شبيب شاعرى بود .\r\n\r\n","description":"","footnote":"","page_name":" 799 ","page_number":807},
  {"content":"\r\n\r\nو جز اين از آيات و معجزات او بسيار است ، و ما بر آن چه مشهور و مستفيض است اقتصار نموديم . و كسى كه در خرق عادت بر دست او به شك باشد و گويد كه آحاد اين وقايع بتواتر نقل نشده است ، بل متواتر قرآن است ، همچون كسى باشد كه در شجاعت على ( رض ) و سخاوت حاتم به شك باشد . و معلوم است كه آحاد آن وقايع متواتر نيست ، و ليكن از مجموع واقعات علم ضرورى حاصل مىآيد .\r\nو در تواتر قرآن خود شك نيست ، و آن معجزهء كبرى است كه در ميان خلق باقى مانده است ، و هيچ پيغامبرى را جز او معجزه‌اى باقى نمانده است . چه پيغامبر - صلّى اللّه عليه و سلم - بلغاى خلق و فصحاى عرب را تحدّى « 85 » فرموده است ، و جزيرهء عرب آن روز مشتمل بود بر هزاران نفر از ايشان كه فصاحت صنعت ايشان بود ، و منافست و مباهات ايشان بدان بودى . و پيغامبر - صلّى اللّه عليه و سلم - ندا فرمود ميان ايشان كه مثل قرآن بياوريد ، يا ده سورت از مثل آن ، يا يك سورت از مثل آن ، اگر در تنزيل الهى به شك باشيد . و ايشان را گفت ، قوله تعالى :  لَئِنِ اجْتَمَعَتِ الْإِنْسُ وَ الْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِهِ وَ لَوْ كانَ بَعْضُهُمْ لِبَعْضٍ ظَهِيراً  « 86 » ، اى ، هر آينه اگر آدميان و پريان همه جمع آيند بر آن چه مثل اين قرآن بيارند ، نيارند مثل اين ، اگر چه بعضى از ايشان بعضى را يارى كن باشند . و آن براى تعجيز ايشان گفت ، پس همه از آن عاجز شدند و مصروف گشتند ، تا به حدى كه نفسهاى خود را در معرض قتل ، و زنان و فرزندان خود را در خطر برده شدن داشتند و نتوانستند كه قرآن را معارضه كنند و در جزالت و فصاحت آن قدحي نمايند . آن گاه پس از آن در أقطار عالم ، از شرق و غرب ، منتشر شد ، و قرنها بگذشت و عصرها تجدد پذيرفت تا امروز كه نزديك به پانصد سال بر آن بگذشت و هيچ كس آن را معارضه نتوانست كرد .\r\nو كسى كه در احوال او ( ص ) بنگرد ، پس در اقوال او ، پس در اخلاق او ، پس در معجزات او ، پس در استمرار شريعت او تا امروز ، پس در انتشار آن در أقطار عالم ، پس در انقياد پادشاهان زمين او را - در عصر او و پس از او ، با آن چه وى ضعيف و يتيم بود - آن گاه پس از آن در صدق او به شك افتد ، در نهايت جهل بود . و كسى كه به دو ( ص ) بگرود و او را تصديق نمايد و در همهء موارد و مصادر او را متابعت كند ، بزرگ توفيق يافته باشد .\r\n\r\n\r\n","description":"","footnote":"\r\n( 85 ) تحدّى ، دعوت كردن به مبارزه ، خصم را پيش خواندن و غلبه جستن بر او .\r\n( 86 ) إسراء 17 - 88 .\r\n","page_name":" 800 ","page_number":808},
  {"content":"\r\n\r\nپس بخواهيم از حق تعالى كه ما را توفيق دهد تا در اخلاق و افعال و احوال و اقوال به دو اقتدا نماييم و حول و قوت و نصرت و مكنت جز به فضل و كرم وجود و عطاى او نيست ، كه شنوندهء دعا و بخشندهء عطاست . و صلّى اللّه على النّبيّ محمد و آله أجمعين و اين آخر « كتاب آداب معيشت و اخلاق نبوت » است ، و به إتمام آن « ربع عادات » تمام شد . و الحمد للَّه وحده و الصّلاة على محمد و آله و صحبه أجمعين و سلّم تسليما .\r\n\r\n","description":"","footnote":"","page_name":" 801 ","page_number":809},
  {"content":"\r\n . \r\n","description":"","footnote":"","page_name":" 802 ","page_number":810},
  {"content":"\r\n . \r\n","description":"","footnote":"","page_name":" 803 ","page_number":811},
  {"content":"\r\n . \r\n","description":"","footnote":"","page_name":" 804 ","page_number":812},
  {"content":"\r\n\r\n\r\nفهرست اعلام « ربع عادات »\r\nآدم ( ع ) 598 ، 678 ، 794\r\n« 1 » إبراهيم ادهم ، 49 ، 70 ، 71 ، 132 ، 133 ، 184 ، 197 ، 380 ، 381 ، 479 ، 490 ، 643\r\nإبراهيم بشار 184\r\nإبراهيم تيمى 329\r\nإبراهيم خليل ( ع ) 23 ، 91 ، 484 ، 714 ، 794\r\nإبراهيم خوّاص 295 ، 523 ، 540 ، 555 ، 634 ، 635\r\nإبراهيم زيّات 454\r\nإبراهيم سعد 584\r\nإبراهيم شيبان 7\r\nإبراهيم مقرى 764\r\nإبراهيم نخعى 36 ، 296 ، 447 ، 480\r\nابلّه 621\r\nابليس 615 ، 653\r\nابن ابى اوفى 425\r\nابن ابى الدّرّاج 621\r\nابن ابى ذئب ، ابو الحارث 747\r\nابن ابى شميله 317 ، 743\r\nابن ابى ليلى 295 ، 479\r\nابن اثير 798\r\nابن أكثم 375\r\nابن جلّاء دمشقى - ابو عبد اللّه جلّا\r\nابن جلاح - احيحه\r\nابن الخبازة 585\r\nابن داود 585\r\nابن رومى 507\r\nابن سالم 69 ، 165 ، 655\r\nابن سريج شافعى 143\r\nابن سماك 504\r\nابن سيرين 99 ، 166 ، 173 ، 180 ، 207 ، 326 ، 480 ، 495 ، 508\r\nابن شبرمه 383 ، 479\r\nابن شهاب 600\r\n\r\n\r\n","description":"","footnote":"\r\n( 1 ) در اين فهرست كلمهء « ابن » ميان دو اسم علم معمولا حذف شده و در صورت ضبط در ترتيب الفبايى منظور نگرديده است ، كنيه‌هاى مانند « بو على » و « بو تراب » به صورت « ابو على » و « ابو تراب » آمده است .\r\n","page_name":" 805 ","page_number":813},
  {"content":"\r\n\r\nابن عامر 791\r\nابن عايشه - عبيد اللّه محمد عايشه\r\nابن عباس - عبد اللّه عباس\r\nابن عمر - عبد اللّه عمر\r\nابن الفوطي 621\r\nابن ماجه 776\r\nابن مبارك - عبد اللّه مبارك\r\nابن مجاهد 585\r\nابن مسروق 295\r\nابن مسعود - عبد اللّه مسعود\r\nابن المعتز 390\r\nابن المقفع 460\r\nابن المنكدر - محمد منكدر\r\nابن المهاجر 753\r\nابن وهب 600\r\nابن هبيره - عمر بن هبيره\r\nابو إدريس خولانى 345\r\nابو اسحاق 133\r\nابو امامهء باهلى 392 ، 560 ، 615 ، 669 ، 721 ، 722\r\nابو ايوب انصارى 18 ، 426\r\nابو بحر 468\r\nابو البختري 778 ، 795\r\nابو بردهء نيار 774\r\nابو بكر صدّيق 11 ، 18 ، 87 ، 90 ، 95 ، 123 ، 135 ، 258 ، 261 ، 270 ، 284 ، 288 ، 289 ، 297 ، 305 ، 362 ، 365 ، 422 ، 423 ، 436 ، 462 ، 489 ، 493 ، 586 ، 592 ، 600 ، 601 ، 646 ، 647 ، 654 ، 667 ، 673 ، 738 ، 739 ، 741 ، 747 ، 772\r\nابو بكر عياش 496\r\nابو بكر كتّانى 22 ، 399\r\nابو بكر محمد داود دينورى - ابو سعيد رقّى\r\nابو بكرهء ثقفي 320\r\nابو تراب - على بن ابى طالب ( ع )\r\nابو تراب نخشبى 26\r\nابو ثعلبهء خشنى 207 ، 667\r\nابو ثور 366\r\nابو جرير 642\r\nابو جعفر فرغانى 183\r\nابو جعفر منصور 747 ، 748 ، 752 ، 753 ، 756\r\nابو جهم 618\r\nابو الحارث - ابن ابى ذئب\r\nابو حازم 318 ، 319\r\nابو الحسن عسقلانى اسود 585\r\nابو الحسن ( ابو الحسين ) محمد بن احمد 655\r\nابو الحسين درّاج 630 ، 650\r\nابو الحسين نورى 379 ، 627 ، 646 ، 764\r\nابو حميد ساعدى 337\r\nابو حنيفه 60 ، 74 ، 75 ، 77 ، 78 ، 104 ، 114 ، 137 ، 139 ، 140 ، 142 ، 148 ، 150 ، 152 ، 154 ، 219 ، 251 ، 252 ، 263 ، 267 ، 272 ، 455 ، 551 ، 559 ، 565 ، 583 ، 584\r\nابو دردا 63 ، 315 ، 396 ، 400 ، 403 ، 407 ، 446 ، 448 ، 455 ، 471 ، 504 ، 506 ، 553 ، 674 ، 798\r\nابو ذر غفارى 295 ، 297 ، 307 ، 308 ، 317 ، 377 ، 400 ، 402 ، 455 ، 461 ، 464 ، 577 ، 673 ، 750 ، 798\r\nابو رافع 237 ، 472\r\nابو زرع 91\r\nابو سعيد ( كنيهء حسن بصرى ) - حسن بصرى\r\nابو سعيد اعرابى 630 ، 632\r\nابو سعيد ثورى 391\r\nابو سعيد خدرى 295 ، 300 ، 434 ، 469 ، 501 ، 684\r\nابو سعيد خرّاز 625\r\nابو سعيد رقّى ( ابو بكر محمد داود دينورى ) 595 ، 596 ، 621\r\nابو سفيان حرب 122\r\n\r\n","description":"","footnote":"","page_name":" 806 ","page_number":814},
  {"content":"\r\n\r\nابو سليمان دارانى 31 ، 64 ، 71 ، 83 ، 119 ، 133 ، 381 ، 393 ، 406 ، 481 ، 511 ، 596 ، 691\r\nابو طالب ، پدر على ( ع ) 792\r\nابو طالب مكى 584 ، 585\r\nابو طاهر 600\r\nابو طلحه 423 ، 446 ، 464 ، 796\r\nابو العباس خضر 586\r\nابو العباس هاشمى 762\r\nابو عبد اللّه جلّا 39 ، 523\r\nابو عبد اللّه طوسى تروغبدى 244\r\nابو عبيد احمد بن محمد ( صاحب غريبين ) 577\r\nابو عبيدهء جرّاح 310 ، 337 ، 443 ، 673\r\nابو العتاهية 720\r\nابو عثمان حيرى 393\r\nابو عثمان مغربى 557\r\nابو على رباطى 399 ، 548\r\nابو على رودبارى 39\r\nابو على مغازلى 643\r\nابو عمران جونى 757\r\nابو عمرو شعبى 745\r\nابو عمرو جنيد 654\r\nابو عيسى ترمذى 442 ، 577\r\nابو الفتوح رازى 743\r\nابو القاسم پسر دختر منيع 585\r\nابو القاسم مروان 625\r\nابو القاسم نصرآبادى 654\r\nابو قتاده 34\r\nابو قلابهء بصرى 133\r\nابو لهب 316\r\nابو مروان قاضى 584\r\nابو مسعود انصارى 472\r\nابو مسلم خولانى 441 ، 675 ، 721 ، 740\r\nابو معاويهء اسود 415\r\nابو موسى اشعرى 297 ، 414 ، 447 ، 640 ، 740 ، 741\r\nابو نصر سرّاج طوسى 649\r\nابو نعيم 540\r\nابو نواس 633\r\nابو وايل 21\r\nابو هريره 84 ، 89 ، 103 ، 110 ، 111 ، 161 ، 196 ، 244 ، 264 ، 270 ، 295 ، 307 ، 343 ، 345 ، 380 ، 425 ، 427 ، 442 ، 443 ، 453 ، 462 ، 463 ، 470 ، 472 ، 484 ، 519 ، 549 ، 551 ، 670\r\nابو الهيثم تيّهان 18\r\nابو يعقوب بويطى 411\r\nابىّ خلف جمحى 798\r\nاحد ، روز 772 ، 798\r\nاحد ، كوه 798\r\nاحمد إبراهيم مقرى 764\r\nاحمد ابى الحواري 50 ، 51 ، 119 ، 376 ، 406\r\nاحمد جلّا - ابن جلّا\r\nاحمد حنبل 49 ، 83 ، 133 ، 165 ، 180 ، 181 ، 198 ، 199 ، 209 ، 211 ، 212 ، 265 ، 278 ، 285 ، 290 ، 328 ، 366 ، 378 ، 479 ، 585 ، 733\r\nاحمد منيع 585\r\nأحنف قيس 295 ، 404 ، 411 ، 468 ، 471\r\nاحياء 776\r\nاحيحة بن جلاح 132\r\nاربد قيس 798\r\nازد ، قبيلهء 454\r\nاسامهء زيد 468 ، 540\r\nاسامهء شريك 343\r\nاسحاق ( ع ) 485\r\nاسرائيليات 401 ، 517\r\nاسرافيل 651\r\nاسما ، دختر خارجهء فزارى 120\r\nاسما ، مادر عبد اللّه زبير 112 ، 123 ، 464\r\n\r\n","description":"","footnote":"","page_name":" 807 ","page_number":815},
  {"content":"\r\n\r\nاسود سالم 416\r\nاسود عنسى كذاب 797\r\nاصحاب كهف 485 ، 486\r\nاصمعى 122 ، 472\r\nاطيبين 782\r\nاعمش 21 ، 82 ، 454 ، 508\r\nافك ، واقعهء 365 ، 772\r\nاقرع حابس 467\r\nالياس ( ع ) 80\r\nامّ ايمن 541\r\nام حبيبه 122\r\nام زرع 91\r\nام سعد انصاريه 554\r\nام سلمه 673 ، 785\r\nامّ سليم 258\r\nام شبيب برصا 799\r\nامّ غيلان 377\r\nام معبد خزاعيه 799\r\nامّ هانى 445\r\nامية بن ابى صلت 594\r\nامير المؤمنين على ( ع ) - على ابن ابى طالب\r\nانجشه 594\r\nانجيل 607 ، 779\r\nاندلس ، درياى 799\r\nانس مالك 549 - 551 ، 659 ، 720 ، 774 ، 778 ، 785 ، 787 ، 796\r\nاوزاعى 34 ، 133 ، 307\r\nاوس 344 ، 601\r\nاويس قرنى 490 ، 495\r\nاياز ( اياس ) بن معاويه 173\r\nايمن بن نابل ( نايل ) 687 ، 762\r\nايوب ( ع ) 90\r\nايّوب سختيانى 133\r\nبا يزيد بسطامى 391\r\nبحرين 208 ، 244\r\nبخارى 600\r\nبدر 788 ، 790 ، 796 ، 798\r\nبراء عازب 443 ، 692\r\nبراء مالك 594\r\nبربر 799\r\nبريره ( كنيز عايشه ) 19 ، 260 ، 439\r\nبشر حارث حافى 39 ، 49 ، 65 ، 70 ، 199 ، 211 ، 245 ، 290 ، 376 ، 408 ، 416 ، 417 ، 479 ، 481 ، 535 ، 723\r\nبصره 120 ، 169 ، 173 ، 265 ، 299 ، 317 ، 323 ، 621 ، 622 ، 655 ، 740 ، 744 ، 745 ، 765\r\nبعاث ( جاى ) 601\r\nبغداد 21 ، 634 ، 635 ، 650 ، 685 ، 765\r\nبقية بن وليد كلاعى 359\r\nبكر بن معاذ 643\r\nبلال ابى برده 746\r\nبلال حبشى 82 ، 592 ، 593\r\nبلال سعيد 675\r\nبنى أرفده 601\r\nبنى اسرائيل 32 ، 654\r\nبنى اميه 754\r\nبنى ثور ، قبيلهء 758\r\nبنى سلمه 466\r\nبنى مدلج 464\r\nبنى نضير 409\r\nبهلول 762\r\nبيت المقدس 380 ، 534 ، 538 ، 573\r\nبيروت ، ساحل 747\r\nتبوك 551\r\nتبوك ، چشمه 796\r\nترجمهء تفسير طبرى 743\r\n\r\n","description":"","footnote":"","page_name":" 808 ","page_number":816},
  {"content":"\r\n\r\nتورات 389 ، 675 ، 721 ، 778\r\nتوز 141\r\nثابت بنانى 15\r\nثعالبى 626\r\nثمود 641\r\nثورى - سفيان ثورى\r\nجابر بن سمره 776\r\nجابر عبد اللّه انصارى 20 ، 60 ، 85 ، 92 ، 109 ، 295 ، 300 ، 427 ، 446 ، 463 ، 534 ، 551 ، 615 ، 672 ، 786 ، 796\r\nجامع بغداد 634\r\nجامع ترمذى 557\r\nجامع مصر 507\r\nجبرئيل 594 ، 748 ، 749 ، 751 ، 752 ، 780 ، 787\r\nجدّى 571\r\nجرير عبد اللّه بجلى 295 ، 432\r\nجريرى 359\r\nجزيرهء عرب 800\r\nجعفر 744\r\nجعفر بن ابى طالب 38 ، 641 ، 657 ، 674\r\nجعفر خلدى 644\r\nجعفر سليمان بصرى 402\r\nجعفر بن محمد صادق ( ع ) 14 ، 16 ، 294 ، 375 ، 383 ، 403 ، 413\r\nجمرهء عقبه 687\r\nجنيد بغدادى 35 ، 60 ، 183 ، 376 ، 412 - 414 ، 523 ، 586 ، 642 ، 652 - 656\r\nجواب تيمى - خوّات تيمى\r\nجويريه ( ام المؤمنين ) 305\r\nجهينه ، قبيلهء 427\r\nچين 755\r\nحاتم اصم 30 ، 314 ، 481 ، 495 ، 518\r\nحاتم طايى 773 ، 800\r\nحارث محاسبى ، ابو عبد اللّه 270 ، 285 - 288 ، 413 ، 585 ، 762 ، 763\r\nحارثه 749\r\nحاطب ابى بلتعه 368 ، 787\r\nحامد لفّاف 495\r\nحبشه 613 ، 641\r\nحبيب ابى ثابت 296\r\nحبيب مسلمه 749\r\nحجاج يوسف ثقفي 37 ، 295 ، 299 ، 308 ، 596 ، 743 ، 744\r\nحجاز 487\r\nحديبيه ، چاه 796\r\nحذيفهء مرعشى 398 ، 479\r\nحذيفهء يماني 307 ، 382 ، 519 ، 674 ، 675\r\nحرا ، كوه 489 ، 604\r\nحسّان ابى سنان 257 ، 495\r\nحسّان ثابت 593 ، 594 ، 609\r\nحسن بصرى ، ابو سعيد 19 ، 88 ، 93 ، 96 ، 99 ، 132 ، 173 ، 175 ، 183 ، 285 ، 295 ، 329 ، 351 ، 379 ، 382 ، 384 ، 403 ، 430 ، 431 ، 443 ، 447 ، 448 ، 461 ، 490 ، 496 ، 505 ، 520 ، 614 ، 690 ، 720 ، 743 - 746\r\nحسن زيد 747\r\nحسن صالح 166\r\nحسن عسكرى ( ع ) 329\r\nحسن بن على ( ع ) 14 ، 25 ، 62 ، 112 ، 115 ، 173 ، 208 ، 296 ، 303 ، 467 ، 468 ، 480 ، 483 ، 519 ، 797\r\nحسن مسوحى 413\r\nحسين بن على ( ع ) 62 ، 112 ، 173 ، 296 ، 502\r\nحسين نيشابورى 462\r\nحطيط زيات 744\r\n\r\n","description":"","footnote":"","page_name":" 809 ","page_number":817},
  {"content":"\r\n\r\nحطيم ( جاى ) 596\r\nحفصه ( ام المؤمنين ) 90 ، 483\r\nحكم عاص 799\r\nحكيم جبير 296\r\nحلوان 296\r\nحمّاد سلمه 184 ، 314 ، 584 ، 722\r\nحمزهء سيد الشهداء 111 ، 657 ، 674 ، 738\r\nحنين 786 ، 790 ، 791\r\nحيّان ( حبّان ) عبد اللّه 685\r\nخاخ ، مرغزار 787\r\nخالد وليد 598\r\nخرماى عجوه 783\r\nخزرج 344 ، 601\r\nخضر ( ع ) 624 ، 634 ، 757\r\nخليل احمد فراهيدى 426\r\nخندق 796\r\nخوّات تيمى 266\r\nخيبر 787 ، 799\r\nخيثمهء كوفى 381\r\nدار النّدوة 753\r\nداود ( ع ) 256 ، 316 ، 348 ، 588 ، 596 ، 598 ، 615 ، 749 ، 750\r\nداود طائى 351 ، 479 ، 714\r\nدجّال ( مسيح ) 781\r\nدجله 621\r\nدختر بشير 796\r\nدختر حمزه 657\r\nدوين 685\r\nديلم 747\r\nذروان ، چاه 787\r\nذو القبلتين 573\r\nذو النون مصرى 39 ، 211 ، 245 ، 391 ، 398 ، 491 ، 585 ، 629 ، 635 ، 636 ، 651\r\nرابعه دختر اسماعيل 119\r\nرابعهء عدويه 511\r\nرافع خديج 288\r\nربيع اميّهء خلف 435\r\nربيع حاجب 748\r\nربيع خثيم 425 ، 455 ، 481 ، 495\r\nربيع سليمان 409 ، 411\r\nربيع بنت معوّذ 89 ، 648\r\nرقّه 642\r\nرقّى - ابو سعيد رقّى\r\nروز نحر 687\r\nروم 284 ، 747\r\nرى 650 ، 651\r\nزبور 256 ، 749\r\nزبيدى ، مرتضى 633\r\nزبير 123 ، 787\r\nزبير عدىّ 269\r\nزرارهء ابى اوفى 642\r\nزعفرانى 21 ، 22\r\nزلنبور 184\r\nزمزم ، چاه 596\r\nزمعه 101\r\nزوراء ( جاى ) 132\r\nزهرى 308 ، 471 ، 600\r\nزياد جاريه ( حارثه ) 749\r\nزياد عبد اللّه 89\r\nزيد أرقم 549\r\nزيد أسلم 464\r\nزيد ثابت 295 ، 444\r\nزيد حارثه 657 ، 749\r\n\r\n","description":"","footnote":"","page_name":" 810 ","page_number":818},
  {"content":"\r\n\r\nزينب ( ام المؤمنين ) 60 ، 102 ، 305 ، 799\r\nزينب دختر بو سلمه 122\r\nزينب بنت الحرث 787\r\nسالم عبد اللّه 183 ، 417\r\nسدرة المنتهى 637\r\nسراقهء جعشم 797\r\nسرّ من رأى 329\r\nسرىّ سقطى 22 ، 26 ، 171 ، 172 ، 211 ، 494 ، 540 ، 585 ، 642 ، 658\r\nسعد ابى وقاص 194 ، 243 ، 244 ، 481 ، 502\r\nسعد ربيع 381\r\nسعد هشام 771\r\nسعيد جبير 296 ، 678\r\nسعيد عاص 384\r\nسعيد مسيّب 84 ، 180 ، 297 ، 308 ، 312 ، 374 ، 377 ، 479 ، 534\r\nسفيان ثورى ، ابو عبد اللّه 19 ، 22 ، 25 ، 33 ، 70 ، 85 ، 99 ، 185 ، 186 ، 197 ، 307 ، 312 ، 316 ، 326 ، 373 ، 479 ، 495 ، 502 ، 505 ، 510 ، 511 ، 539 ، 540 ، 583 ، 584 ، 676 ، 684 ، 687 ، 747 ، 757 - 759 ، 761\r\nسفيان عيينه 49 ، 60 ، 199 ، 479 ، 490 ، 722\r\nسلمان فارسى 21 ، 265 ، 296 ، 323 ، 398 ، 473 ، 644 ، 750\r\nسليمان ( ع ) 166 ، 449 ، 538 ، 600\r\nسليمان أبو جعفر هاشمى 685 ، 686\r\nسليمان عبد الملك 321 ، 317 - 320\r\nسمرة بن جندب 577\r\nسوده ( ام المؤمنين ) 101\r\nسوس ( شوش ) 169\r\nسهل عبد اللّه تسترى 197 ، 198 ، 376 ، 481 ، 519 ، 523 ، 653 ، 655 ، 656 ، 675\r\nشافعى 16 ، 21 ، 22 ، 29 ، 39 ، 94 ، 142 ، 143 ، 217 - 219 ، 228 ، 229 ، 263 ، 266 ، 294 ، 300 ، 321 ، 404 ، 409 - 412 ، 479 ، 507 ، 508 ، 519 ، 520 ، 523 ، 558 ، 559 ، 583 ، 584 ، 592 ، 605 ، 612 ، 642 ، 704 ، 705 ، 747\r\nشام 32 ، 120 ، 400 ، 490 ، 496 ، 744 ، 778\r\nشامه ، كوه 593\r\nشبلى 625 ، 630 ، 642 ، 643\r\nشبيب 799\r\nشعبى 129 ، 216 ، 295 ، 384 ، 534 ، 584 ، 745 ، 746\r\nشوش - سوس\r\nصاحب بن عبّاد 629\r\nصالح احمد 585\r\nصالح مرى 633 ، 642\r\nصالح ميمون 762\r\nصحيحين 592 ، 593 ، 599 ، 601 ، 614 ، 728\r\nصفوان عسال 558\r\nصفيه ( ام المؤمنين ) 305\r\nصفية ، عمهء پيغامبر ( ص ) 751\r\nصلت اشيم 722\r\nصنعا 797\r\nصهيب 82 ، 554\r\nضبهء محصن عنزي 740\r\nطابه 778\r\nطاوس يماني 298 ، 315 ، 316 ، 322 ، 326 ، 337 ، 453 ، 483 ، 494\r\nطاهر بلال همدانى 586\r\nطايف 750\r\nطفيل ، كوه 593\r\nطلق بن على 577\r\n\r\n","description":"","footnote":"","page_name":" 811 ","page_number":819},
  {"content":"\r\n\r\nطى ، قبيلهء 773\r\nطيزناباد 633\r\nعاد 641\r\nعامر شعبى 479 ، 743 - 745\r\nعامر طفيل مالك 798\r\nعايشه 76 ، 90 - 92 ، 95 ، 97 ، 101 ، 112 ، 115 ، 117 ، 196 ، 218 ، 258 ، 303 ، 305 ، 322 ، 353 ، 365 ، 413 ، 426 ، 432 ، 442 ، 462 ، 467 ، 483 ، 540 ، 554 ، 592 - 594 ، 599 - 602 ، 608 ، 612 ، 657 ، 672 ، 727 ، 728 ، 771 ، 772 ، 780 ، 783 ، 792\r\nعباد طالقانى 759 ، 761\r\nعبّادان 634\r\nعبادهء صامت 298 ، 308\r\nعباس ، عموى پيغامبر ( ص ) 391 ، 439 ، 485 ، 750 ، 751\r\nعبد الحميد بهرام 442\r\nعبد الرحمن أبو عمرهء انصارى 750\r\nعبد الرحمن ابى ليلى 35\r\nعبد الرحمن جبير نفير 389\r\nعبد الرحمن سمرهء قرشى 745\r\nعبد الرحمن عوف 88 ، 172 ، 381 ، 435 ، 462 ، 483 ، 702 ، 722\r\nعبد الرحمن عمرو اوزاعى 747\r\nعبد الرحمن يزيد 111\r\nعبد اللّه ابى 519\r\nعبد اللّه انيس انصارى 534\r\nعبد اللّه جعفر طيار 585\r\nعبد اللّه حسن 392\r\nعبد اللّه رازى 399\r\nعبد اللّه زبير 87 ، 112 ، 504 ، 584\r\nعبد اللّه سهل انصارى 776\r\nعبد اللّه شداد 468\r\nعبد اللّه ( عقبه ) عامر جهنى 486\r\nعبد اللّه عامر ربيعه 447\r\nعبد اللّه عباس 27 ، 47 ، 60 ، 61 ، 66 ، 108 - 110 ، 118 ، 194 ، 197 ، 218 ، 295 ، 296 ، 384 ، 393 ، 426 ، 439 ، 444 ، 448 ، 453 ، 463 ، 481 ، 516 ، 551 ، 614 ، 670 ، 672 ، 692 ، 749\r\nعبد اللّه عبد الحكم 507\r\nعبد اللّه عمر 8 ، 17 ، 36 ، 60 ، 97 ، 105 ، 113 ، 156 ، 183 ، 184 ، 196 ، 244 ، 250 ، 295 - 300 ، 362 ، 381 ، 384 ، 429 ، 437 ، 453 ، 461 ، 470 ، 502 ، 503 ، 538 ، 547 ، 549 ، 561 ، 573 ، 617 ، 618 ، 675\r\nعبد اللّه عمرو عاص 738 ، 739\r\nعبد اللّه كعب مالك 551\r\nعبد اللّه مبارك 14 ، 25 ، 197 ، 199 ، 265 ، 300 ، 386 ، 467 ، 479 ، 491 ، 554\r\nعبد اللّه مرزوق 685\r\nعبد اللّه مروزى 548\r\nعبد اللّه مسعود 15 ، 19 ، 33 ، 48 ، 113 ، 132 ، 191 ، 194 ، 263 ، 265 ، 266 ، 284 ، 308 ، 323 ، 326 ، 327 ، 337 ، 351 ، 446 ، 462 ، 501 ، 502 ، 519 ، 614 ، 616 ، 617 ، 641 ، 668 ، 671 ، 672 ، 690 ، 799\r\nعبد اللّه مهران 762\r\nعبد الملك مروان 295 ، 312 ، 317 ، 742 - 744\r\nعبد الواحد زيد 490 ، 633\r\nعبد الوهاب ورّاق 181\r\nعبيد اللّه محمد عايشه 722 ، 723 ، 743 ، 744\r\nعبيدهء مرادى 692\r\nعتبة الغلام 380 ، 624 ، 633 ، 634\r\nعثمان عفان 199 ، 305 ، 317 ، 326 ، 432 ، 452 ، 454 ، 483 ، 616 ، 782 ، 797 ، 798\r\nعجوه - خرماى عجوه\r\n\r\n","description":"","footnote":"","page_name":" 812 ","page_number":820},
  {"content":"\r\n\r\nعدن ، بندر 22\r\nعدىّ حاتم 206 ، 215 ، 577\r\nعراق 32 ، 299 ، 745\r\nعروة رويم 748\r\nعروة زبير 600 ، 672 ، 738\r\nعروهء زيد 503\r\nعزير ( عزرا ) 520\r\nعطاء ابى رباح 384 ، 585 ، 742\r\nعطيهء بشر 748\r\nعقبة بن ابى معيط 739\r\nعقبة حارث 272\r\nعقبهء عامر 616\r\nعقيق ( جاى ) 481 ، 503\r\nعقيل 600\r\nعكرمه 47 ، 426 ، 439 ، 670\r\nعلاء زهير ازدى 296\r\nعلقمهء عطاردى 375\r\nعلى بن ابى طالب ( ع ) 7 ، 17 ، 20 ، 37 ، 49 ، 62 ، 96 ، 99 ، 103 ، 108 ، 109 ، 115 ، 116 ، 156 ، 172 ، 199 ، 270 ، 295 ، 296 ، 299 ، 300 ، 316 ، 349 ، 373 ، 375 ، 378 ، 381 ، 395 ، 413 ، 417 ، 422 ، 434 ، 435 ، 452 ، 499 ، 518 ، 598 ، 657 ، 675 ، 743 ، 773 ، 785 ، 789 ، 790 ، 799 ، 800\r\nعلى بكّار 480\r\nعلى بن حسين ( ع ) 380 ، 426\r\nعلى حصرى 618\r\nعلى فضيل 481 ، 642\r\nعلى بن محمد بن على بن موسى الكاظم ( ع ) 329\r\nعلى معبد 207\r\nعلى بن يحيى 633\r\nعمّار ياسر 483 ، 797\r\nعمر خطّاب در بيش از هفتاد صفحه\r\nعمر عبد العزيز 15 ، 76 ، 208 ، 298 ، 317 ، 319 ، 334 ، 455 ، 480 ، 481 ، 670 ، 742\r\nعمر بن هبيره 744 ، 746\r\nعمران حصين 791\r\nعمرو حارث 600\r\nعمرو شريد 594\r\nعمرو شعيب 461 ، 549\r\nعمرو عاص 184\r\nعمرو بن عثمان مكى 630\r\nعمواس ، طاعون 496\r\nعوالى ( جاى ) 470\r\nعون عبد اللّه 471 ، 507\r\nعيسى ( ع ) 46 ، 73 ، 131 ، 181 ، 234 ، 235 ، 316 ، 348 ، 356 ، 357 ، 449 ، 495 ، 677 ، 682 ، 714\r\nغريبين ( غريب القرآن و غريب الحديث ) 577\r\nغزالى 776\r\nغزوان رقاشى 490\r\nعضايرى رازى 629\r\nفارس 747\r\nفاطمهء زهرا ( ع ) 97 ، 110 ، 112 ، 751 ، 799\r\nفتح شخرف 723\r\nفتح موصلى 39 ، 380\r\nفرات 644\r\nفرعون 90 ، 721\r\nفضيل عياض 20 ، 166 ، 197 ، 199 ، 284 ، 308 ، 350 ، 351 ، 386 ، 413 ، 449 ، 479 ، 480 ، 490 ، 494 ، 518 ، 617 ، 618 ، 642 ، 676 ، 722\r\nقاضى أبو طيب طبرى 583 ، 584\r\nقبرس 798\r\nقتاده 180 ، 441 ، 467\r\n\r\n","description":"","footnote":"","page_name":" 813 ","page_number":821},
  {"content":"\r\n\r\nقدامهء عبد اللّه عامرى كلابى 687 ، 762\r\nقرآن ، آيات در بسيارى از صفحات\r\nقيس دينار - حبيب ابى ثابت\r\nقيس طلق 577\r\nقيس عاصم 471\r\nكتاب آداب صحبت 477 ، 524 ، 538\r\nكتاب آداب قضا 584\r\nكتاب آداب كسب 513\r\nكتاب آفت‌هاى زبان 492 ، 619 ، 734\r\nكتاب اسرار حج 537 ، 538\r\nكتاب اسرار زكات 287\r\nكتاب توبه 701\r\nكتاب توكل 557\r\nكتاب حلال و حرام 5 ، 738\r\nكتاب رياضت نفس و تهذيب اخلاق 772\r\nكتاب سماع 728\r\nكتاب طهارت 555 ، 562 ، 732\r\nكتاب عزلت 535 ، 542\r\nكتاب علم 509 - 511\r\nكتاب محبت 360\r\nكريب 48\r\nكسرى 797\r\nكعب أحبار 447 ، 449 ، 675 ، 721\r\nكعب مالك 443\r\nكعبه 29 ، 30 ، 40 ، 572 - 574 ، 596 ، 738 ، 739\r\nكوفه 571 ، 744 ، 745 ، 762\r\nلقمان 92 ، 94 ، 132 ، 378 ، 549 ، 711 ، 721\r\nليلى 359\r\nماروت 752\r\nماعز مالك 434\r\nمالك انس ، امام 16 ، 29 ، 295 ، 411 ، 517 ، 559 ، 583 ، 584 ، 605 ، 678\r\nمالك دينار 83 ، 317 ، 354 ، 382 ، 454 ، 491 ، 495 ، 674\r\nمالك ربيعه 466\r\nمأمون عباسى 31 ، 375 ، 376 ، 687 ، 688 ، 721 ، 763\r\nما وراء النهر 591\r\nمجاهد 129 ، 181 ، 351 ، 395 ، 424 ، 450 ، 461\r\nمحمد حنفيه 448\r\nمحمد داود دينورى 595 ، 596\r\nمحمد زكرياى غلابى 722\r\nمحمد سليمان 314\r\nمحمد صالح 314\r\nمحمد صبيح سماك 644\r\nمحمد عبد الحكم 410\r\nمحمد عبيد اللَّه الكاتب 633\r\nمحمد على ( عم شافعى ) 747\r\nمحمد عمر واقدى 483\r\nمحمد كعب قرّظى 64\r\nمحمد مسروق بغدادى - مسروق\r\nمحمد مسلمه 308\r\nمحمد مصطفى ( ص ) ، و نيز با نام پيغامبر در اكثر صفحه‌ها\r\nمحمد مصعب 752\r\nمحمد مقاتل عبّادانى 290\r\nمحمد منكدر 172 ، 471\r\nمحمد واسع 19 ، 183 ، 322 ، 382 ، 746\r\nمحمد يوسف اصفهانى 322 ، 407\r\nمدينه 225 ، 318 ، 434 ، 435 ، 437 ، 503 ، 534 ، 538 ، 549 ، 561 ، 573 ، 574 ، 601 ، 744 ، 747 ، 750 ، 777 ، 778 ، 797\r\nمروان حكم 295 ، 684\r\nمريم ( ع ) 181\r\nمزنى 507 ، 565\r\nمسجد الحرام 494\r\n\r\n","description":"","footnote":"","page_name":" 814 ","page_number":822},
  {"content":"\r\n\r\nمسجد قبا 112 ، 573\r\nمسجد نبى 538\r\nمسروق بن عبد الرحمن ( أجدع ) 337 ، 381 ، محمد مسروق بغدادى 633\r\nمسطح اثاثه 365 ، 772\r\nمسعر كوفى 397\r\nمسلم 600\r\nمسلم اسوارى 633\r\nمسلم عبّادانى 633\r\nمسيح - دجّال\r\nمشهد 24\r\nمعاذ جبل 54 ، 97 ، 122 ، 133 ، 178 ، 184 ، 345 ، 429 ، 472 ، 484 ، 774 ، 775\r\nمعاويهء أبو سفيان 103 ، 264 ، 285 ، 295 ، 296 ، 303 ، 320 ، 436 ، 439 ، 499 ، 502 ، 584 ، 740 ، 798\r\nمعتصم عباسى 764 ، 765\r\nمعجم البلدان 633\r\nمعروف كرخى 416\r\nمغيث 439\r\nمغيرة بن شعبه 62 ، 249 ، 584\r\nمقداد 787\r\nمكحول دمشقى 129 ، 216 ، 453 ، 541 ، 748 ، 749\r\nمكه 105 ، 318 ، 329 ، 353 ، 538 ، 549 ، 571 ، 573 ، 584 ، 593 ، 633 ، 647 ، 685 ، 741 ، 742 ، 750 ، 788 ، 796 ، 797\r\nملتزم 753\r\nممشاد دينورى 656\r\nمنا 316\r\nمنصور عباسى 316 ، 687 ، 748 ، 752 ، 753 ، 756\r\nمنيع - احمد منيع\r\nموسى ( ع ) 210 ، 348 ، 350 ، 431 ، 447 ، 449 ، 465 ، 520 ، 536 ، 654 ، 672 ، 788\r\nموسى بن وردان 549\r\nمونس افلح 764\r\nمؤيد الدين محمد خوارزمى 650 ، 771\r\nمهدى عباسى 685 ، 687 ، 747\r\nميمون مهران 379 ، 383 ، 455 ، 471\r\nنابغه 594\r\nنافع ( مولى ابن عمر ) 111 ، 296 ، 617\r\nنجاشى 34 ، 641\r\nنخعى 509 ، 614\r\nنظّام 253\r\nنعيمهء عطّاره 208\r\nوابصه 223 ، 245\r\nواثلهء اسقع 163\r\nوليد عبد الملك 312 ، 742 ، 743\r\nوهب منبّه 321 ، 322 ، 429 ، 483\r\nوهيب ورد 199 ، 308 ، 480\r\nهاروت 752\r\nهارون الرشيد 15 ، 295 ، 685 ، 686 ، 757 - 762\r\nهبهب 742\r\nهرم بن حيّان 490\r\nهشام عبد الملك 19 ، 315 ، 316 ، 461 ، 494\r\nهشام عروه 479\r\nهمدانيان 116\r\nهيثم 132\r\nيحيى ( ع ) 46 ، 316\r\nيحيى معاذ 199 ، 585\r\nيحيى معين 198 ، 366\r\nيحيى بن يحيى 210\r\nيزيد ابى زياد 35\r\nيزيد عبد الملك 746\r\nيزيد مسلمه 132\r\nيزيد معاويه 225 ، 295 ، 468 ، 746\r\n\r\n","description":"","footnote":"","page_name":" 815 ","page_number":823},
  {"content":"\r\n\r\nيزيد وليد 617\r\nيزيد بن يزيد جابر 750\r\nيعقوب ( ع ) 431 ، 466 ، 484 ، 643\r\nيعقوب ( برادر زادهء معروف كرخى ) 416\r\nيعقوب بويطى 411\r\nيمن 469 ، 534 ، 571 ، 750 ، 797\r\nيوسف ( ع ) 95 ، 408 ، 431 ، 466 ، 627 ، 651\r\nيوسف أسباط 257 ، 398 ، 479\r\nيوسف حسين رازى 650\r\nيوشع بن نون 327 ، 675\r\nيونس ( ع ) 21 ، 67\r\nيونس ، درخت 783\r\nيونس عبد الاعلى 519 ، 612\r\nيونس عبيد 162 ، 171\r\n\r\n\r\n","description":"","footnote":"","page_name":" 816 ","page_number":824}
  ]