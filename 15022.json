[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nمناسك حج\r\nمطابق با فتاواى\r\nحضرت آيت الله العظمى\r\nامام خمينى - سلام الله عليه\r\nبه ضميمهء\r\nترجمه بعضى از مسائل حج\r\nتحرير الوسيله و حدود 550\r\nمسأله جديد\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nخمينى ، روح الله ، رهبر انقلاب وبنيانگذار جمهورى اسلامى ايران ، 1279 - 1368 .\r\nمناسك حج مطابق با فتاواى حضرت آيت الله العظمى امام خمينى سلام الله عليه ؛ بضميمه ترجمه بعضى از مسائل حج تحري الوسيله و حدود 550 مسأله جديد / ( ويرايش 2 ) .\r\nتهران : مؤسسه تنظيم و نر آثا امام خمينى ( س ) ، 1370 ، 342 ص .\r\n7 - 017 - 335 - 964 - : isbn\r\nفهرستنويسى بر اساس اطلاعات فيپا .\r\n1 . حج . 2 . حج - رساله عمليه ، 3 . فقه جعفري - رساله عمليه . 4 . فتواهاى شيعه - قرن 14 . 5 . خمينى ، روح الله ، رهبر انقلاب و بنيانگذار جمهورى اسلامى ايران ، 1279 - 1368 . - تحرير الوسيله ( برگزيده ) . الف . مؤسسه تنظيم و نشر آثار امام خمينى ( س ) . ب . عنوان\r\n8 م 8 خ / 8 / 188 bp\r\n357 / 297\r\nكتابخانه ملى ايران\r\n10553 - 78 م\r\nكد / م 423\r\nمؤسسه تنظيم نشر و آثار امام خمينى ره\r\nمناسك حج\r\nناشر : مؤسسه تنظيم و نشر آثار امام خمينى ( س )\r\nليتوگرافى ، چاپ و صحافى : مؤسسه چاپ و نشر عروج\r\nچاپ : هفتم / 1382 / 3000 نسخه\r\nقيمت : 900 تومان\r\nمراكز پخش\r\nخيابان انقلاب بين فروردين و فخر رازى - فروشگاه مركزى تلفن : 6404873 - دورنگار : 6400915\r\nخيابان انقلاب تقاطع حافظ ، فروشگاه شماره 1 تلفن : 66701297\r\nخيابان انقلاب ، خيابان 12 فروردين خيابان شهداى ژاندارمرى ، فروشگاه شماره 2 تلفن : 66955737\r\nحرم مطهر حضرت امام خمينى ( س ) ضلع شمالى ، فروشگاه شماره 3 تلفن : 55203801\r\nكليه نمايندگيهاى فروش در استانها\r\nنشانى الكترونيكى : info @ imam - khomeini . org\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\n\r\nفهرست مطالب\r\nعنوان . . . صفحه\r\nپيشگفتار . . . الف\r\nمقدمه . . . 1\r\nشرايط وجوب حَجة الاسلام . . . 3\r\nمسائل متفرقهء استطاعت . . . 11\r\nنيابت در حج . . . 31\r\nمسائل متفرقهء نيابت . . . 34\r\nحج استحبابى . . . 47\r\nاقسام عُمره . . . 49\r\nاقسام حج . . . 51\r\nصورت حج افراد و عمرهء مفرده و بعض مسائل مربوطهء آنها . . . 51\r\nصورت حج تمتع اجمالًا . . . 53\r\nمسائل متفرقهء اقسام عمره و حج . . . 55\r\n\r\n","description":"","footnote":"","page_name":" پيشگفتار 1 ","page_number":5},
  {"content":"\r\n\r\nباب اول : اعمال عمرهء تمتع . . . 61\r\nفصل اول : محل احرام عمرهء تمتع . . . 63\r\nمسائل متفرقهء ميقات . . . 67\r\nفصل دوم : واجبات احرام و متعلقات آنها . . . 77\r\nمسائل متفرقهء احرام . . . 85\r\nمستحبات احرام . . . 88\r\nمكروهات احرام . . . 90\r\nفصل سوم : در آنچه بر مُحرم حرام مىشود . . . 93\r\nمسائل متفرقهء محرمات احرام . . . 116\r\nمستحبات دخول حرم . . . 125\r\nمستحبات دخول مكهء معظمه . . . 126\r\nآداب دخول مسجد الحرام . . . 126\r\nفصل چهارم : در طواف واجب و بعضى از احكام آن . . . 131\r\nواجبات طواف . . . 132\r\nمسائل متفرقهء طواف . . . 149\r\nآداب و مستحبات طواف . . . 183\r\nفصل پنجم : نماز طواف . . . 187\r\nمسائل متفرقهء نماز طواف . . . 190\r\nمستحبات نماز طواف . . . 197\r\nفصل ششم : سعى . . . 199\r\nمسائل متفرقهء سعى . . . 203\r\nمستحبات سعى . . . 210\r\n\r\n","description":"","footnote":"","page_name":" پيشگفتار 2 ","page_number":6},
  {"content":"\r\n\r\nفصل هفتم : تقصير . . . 215\r\nمسائل متفرقهء تقصير و احكام بين عمره و حج تمتع . . . 216\r\nتبدّل حج تمتع به افراد . . . 221\r\nمسائل متفرقهء تبدّل . . . 223\r\nباب دوم : اعمال حج تمتع . . . 227\r\nفصل اول : احرام حج . . . 229\r\nمسائل متفرقهء احرام حج . . . 231\r\nمستحبات احرام حج تا وقوف به عرفات . . . 232\r\nفصل دوم : وقوف به عرفات . . . 235\r\nمسائل متفرقهء وقوف به عرفات . . . 237\r\nمستحبات وقوف به عرفات . . . 239\r\nفصل سوم : وقوف به مشعر الحرام . . . 245\r\nمسائل متفرقهء وقوف به مشعر الحرام . . . 249\r\nمستحبات وقوف به مشعر الحرام . . . 251\r\nفصل چهارم : واجبات منى . . . 253\r\nالف ) رَمْى جمرهء عقبه . . . 253\r\nمستحبات رَمْى جمرات . . . 256\r\nب ) ذبح . . . 257\r\nمسائل متفرقهء هَدْى . . . 266\r\nمستحبات هَدْى . . . 275\r\nج ) تقصير . . . 275\r\n\r\n","description":"","footnote":"","page_name":" پيشگفتار 3 ","page_number":7},
  {"content":"\r\n\r\nمسائل متفرقه حَلْق يا تقصير در حج . . . 279\r\nمستحبات حَلْق . . . 286\r\nفصل پنجم : واجبات بعد از اعمال منى . . . 287\r\nمسائل متفرقهء اعمال بعد از منى و طواف نساء . . . 291\r\nمستحبات طواف حج و نماز آن و سعى . . . 297\r\nفصل ششم : بيتوته در منى . . . 298\r\nمسائل متفرقهء بيتوته در منى . . . 301\r\nفصل هفتم : رَمْى جمرات سه‌گانه . . . 307\r\nمسائل متفرقهء رَمْى . . . 312\r\nمستحبات منى . . . 318\r\nمستحبات ديگر مكهء معظمه . . . 319\r\nاستحباب عمره مفرده . . . 321\r\nطواف وداع . . . 321\r\nمسائل متفرقه . . . 322\r\nحكم محصور و مصدود . . . 336\r\nمسائل متفرقه محصور و مصدود . . . 340\r\n\r\n","description":"","footnote":"","page_name":" پيشگفتار 4 ","page_number":8},
  {"content":"\r\n\r\n\r\nپيشگفتار\r\n  إِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ مُبارَكاً وَ هُدىً لِلْعالَمِينَ . فِيهِ آياتٌ بَيِّناتٌ مَقامُ إِبْراهِيمَ وَ مَنْ دَخَلَهُ كانَ آمِناً   .\r\nكعبه ، خانهء ناس و مكّه ، حرم امن الهى و مهبط فرشتگان و محل نزول جبرائيل امين است . در اين سرزمين مقدس بود كه يتيمى از نوادگان خليل اللَّه رسالت ابلاغ آئين جهانى و جاويد اسلام را بر عهده گرفت .\r\nفرمانِ  قُمْ فَأَنْذِرْ  يافت . بتها را شكست و همراه با محرومان و پابرهنگان ، اين مظلومان هميشهء تاريخ ، به قيام برخاست . شعارش :\r\nقُولُوا لا الهَ الا اللَّه تُفلِحُوا\r\nبود و تمام عمر براى رستگارى امتش مبارزه كرد . ثمرهء قيام ، هجرت و جهاد بىوقفهء آن حضرت ، در تحكيم و گسترش دين خدا ظاهر گشت .\r\nپيامبر اكرم - صلّى اللَّه عليه و آله و سلّم - نماز ، زكات ، جهاد و ديگر مناسك آئين خداپرستى و از آن جمله « حج ابراهيمى » را احيا كرد و بدين ترتيب حج ، تجليگاه عظمت و اقتدار پيروان دين حنيف و مظهر وحدت و اخوّت اسلامى و كانون يكتاخواهى و مركز فرياد برائت امّت از شرك و بت‌پرستى شد .\r\n\r\n","description":"","footnote":"","page_name":" پيشگفتار 5 ","page_number":9},
  {"content":"\r\n\r\nحج و مناسك شگفت‌انگيزش جلوه‌اى بارز از اعتلاى دين حق و نمايشگر تماميت اسلام ناب محمدى ( ص ) است .\r\nولى افسوس كه تبليغات انحرافى وعّاظ السلاطين و سياست‌زدايى آخوندهاى دربارى موجب گرديد تا روح حقيقىِ حج به فراموشى سپرده شود و از ابعاد فراوان سياسى و اجتماعى و عبادى حج تنها بُعد عبادى - آن هم خالى از روح واقعى پرستش - ترويج و تبليغ گردد .\r\nپيدايش و پيروزى انقلاب اسلامى در ايران كه اساساً براى تجديد مجد و عظمت امّت و بازگشت به هويت خويش و احياى انديشه‌هاى ناب اسلامى به منصّه ظهور رسيده بود ، سبب شد تا شعائر الهى دوباره در سطح حيات جوامع اسلامى مطرح و زنده شوند . باب مبارزه و جهاد في سبيل اللَّه گشوده شد ، مسجدها سنگر خودسازى و مبارزه ، و محلى براى تجهيز سپاه اسلام شدند ، نمازهاى جمعه به عنوان نمايش وحدت و حضور آگاهانهء مردم در صحنه‌هاى دفاع از اسلام اقامه گرديدند و حج آن گونه كه ابراهيم خليل الرحمن ( ع ) بنيادش نهاد و پيامبر عظيم الشأن اسلام ( ص ) اعتلايش بخشيد ، پس از قرنها غربت دوباره كانونى براى تجمع پيروان دين حنيف و مناديان توحيد و مركز فرياد برائت از تمامى مظاهر شرك و استكبار گرديد .\r\nو اين همه مديون مجاهدات طاقت‌فرسا ، بيدارگريهاى مستمر و راهبريهاى مردمى از تبار صالحان زمين در عصر حاضر بود . آرى خمينى بزرگ ، معمار تجديد حيات اسلام واقعى و منادى وحدت امت اسلامى ، در طول حيات خويش همواره كوشيد تا پيرايه‌ها و زنگارهايى كه بر اثر تلاش مشترك دشمنان دين و متحجرين و دين به دنيافروشان بر جوهر\r\n\r\n","description":"","footnote":"","page_name":" پيشگفتار 6 ","page_number":10},
  {"content":"\r\n\r\nمفاهيم و مناسك اسلامى نشسته بود ، بزدايد و اسلام ناب و پاك را آن گونه كه پيامبر اكرم ( ص ) ترسيم كرده بود به نسل تشنهء عدالت و حقيقت عرضه دارد .\r\nبدون ترديد يكى از بااهميت‌ترين دستاوردهاى نهضت امام خمينى ( س ) احياى حجّ ابراهيمى است .\r\nالبته در جبهه مقابل نيز دشمن از پاى ننشست و تمامى ابزار و امكانات خويش را تحت لواى اسلام امريكايى بسيج نمود تا از ابلاغ پيام حركت‌زا و حيات‌آفرين امام خمينى جلوگيرى كند .\r\nاينك در آستانه برگزارى مراسم حج ، اين كنگره بزرگ جهانى اسلام ، مؤسسه تنظيم و نشر آثار امام خمينى ( س ) در راستاى انتشار ميراث فرهنگى آن حضرت ، اقدام به تجديد چاپ مناسك حج كه مطابق با فتاوى رهبر كبير انقلاب اسلامى است مىنمايد . ويژگيهاى مناسك حاضر ذيلًا مورد اشاره قرار مىگيرد :\r\n1 . مسائلى از بخش حج تحرير الوسيله ترجمه و در متن آن افزوده شده است .\r\n2 . حدود 550 مسألهء جديد كه در اثناى حج و در طى سالهاى گذشته مورد نياز حجاج محترم قرار گرفته و از حوزهء استفتاء مستقر در بعثهء حضرت امام - مدّ ظله العالى - سؤال شده ، همراه با پاسخ آنها به اين مناسك اضافه شده است و براى آنكه پيدا كردن و دسترسى به هر يك از مسائل مذكور و همچنين مسائل متفرقه‌اى كه قبلًا در مناسك بوده آسانتر شود ، بر حسب تناسب ، تفكيك و تحت عنوان مسائل متفرقه در ذيل هر يك از ابواب و فصول مربوطه گنجانده شده است .\r\n\r\n","description":"","footnote":"","page_name":" پيشگفتار 7 ","page_number":11},
  {"content":"\r\n\r\nلازم به تذكر است كه حدود يكصد مورد از اين سؤال و جوابها در چاپ قبلى يك جا در پايان كتاب چاپ شده بود كه اكنون در ضمن همين مسائل قرار گرفته است .\r\n3 . پاره‌اى از فصول و بخشهاى اين مناسك با ترتيبى جديد تنظيم شده و برخى از مسائل غير ضرورى حذف و بعضى از تعبيرات و الفاظ با حفظ محتوا و مفهوم ، تغيير يافته است .\r\nاين مناسك بعد از آنكه با ويژگيهاى فوق الذكر زير نظر و به وسيله آيت الله قديرى و همكارى آيت الله خاتم يزدى از اعضاى حوزهء استفتاء حضرت امام آماده گرديد ، در زمان حيات آن حضرت به عرض و نظر مباركشان رسيد و معظمٌ له پس از ملاحظه و تأييد ، اجازه فرمودند به چاپ آن اقدام و در اختيار امت اسلام قرار گيرد .\r\nاز خداوند متعال توفيق حجاج محترم را در انجام هر چه بهتر مناسك عبادى و سياسى حج و تحقق بخشيدن به اهداف والاى اين فريضهء بزرگ الهى خواستاريم . . . .\r\nمؤسسهء تنظيم و نشر آثار امام خمينى ( س )\r\n\r\n","description":"","footnote":"","page_name":" پيشگفتار 8 ","page_number":12},
  {"content":"\r\n\r\n\r\nمقدمه\r\nبدان كه بر هر مكلّف كه جامع شرايط باشد وجوب حج به دليل قرآن و احاديث وارده از نبى اكرم و ائمه معصومين عليهم السلام ثابت است . حج يكى از اركان دين است و از ضروريات آن به شمار مىرود . ترك حج با اقرار به وجوب ، يكى از گناهان كبيره و با انكار ، موجب كفر است . خداوند متعال در قرآن مجيد فرمود :\r\n وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا وَ مَنْ كَفَرَ فَإِنَّ اللَّهَ غَنِيٌّ عَنِ الْعالَمِينَ . \r\nشيخ كلينى - قده - به طريق معتبر از حضرت صادق عليه السلام روايت نموده كه هر كس از دنيا رود و حَجة الاسلام را به جا نياورد ، بدون اينكه او را حاجتى ضرورى باشد يا آنكه به جهت بيمار شدن از آن بازماند يا آنكه پادشاهى از رفتن آن جلوگيرى نمايد ، چنين كس در حال مردن به يهوديت يا نصرانيت از دنيا خواهد رفت . اين آيه و اين روايت در اهميت حج و وجوب آن كافى است و روايات بسيارى در اين دو قسمت وارد شده كه اين مختصر ، گنجايش ذكر آنها را ندارد و چون كه مستحبات حج ، بيش از آن است كه در اين رساله بيان شود ، لذا به بيان مقدارى از آنها اكتفا كرده و\r\n\r\n","description":"","footnote":"","page_name":" 1 ","page_number":13},
  {"content":"\r\n\r\nبقيه را به كتب مفصله وامىگذاريم كه به جا آوردن آنها به اميد ثواب اشكالى ندارد ؛ و نظر به اينكه اين مناسك براى فارسى زبانان مىباشد و تكليف آنها عمره و حج تمتع است ، اكتفا به بيان احكام آنها شد و قبل از شروع در مناسك كه مشتمل است بر دو باب و چند فصل و مسائلى چند ، بعض مسائل و شرايط وجوب حَجة الاسلام و بعض مسائل نيابت و وصيت به حج و چند مسألهء ديگر بيان مىشود .\r\nمسألهء 1 - حَجة الاسلام كه حج واجب بر شخص مستطيع است بيش از يك مرتبه در تمام عمر واجب نيست .\r\nمسألهء 2 - وجوب حج ، بر شخص مستطيع فورى است ؛ يعنى واجب است در سال اول استطاعت به جا آورد و تأخير آن جايز نيست و در صورت تأخير واجب است در سال بعد انجام دهد و همچنين . . .\r\nمسألهء 3 - اگر درك حج ، بعد از حصول استطاعت ، متوقف بر مقدماتى مثل سفر و تهيهء اسباب آن باشد ، تحصيل آن واجب است ، به طورى كه در همان سال به حج برسد و در صورتى كه شخص كوتاهى كند و به حج در آن سال نرسد حج بر او مستقر مىشود كه بايد در هر صورت بعداً به حج برود ، هر چند استطاعت از بين برود .\r\n\r\n","description":"","footnote":"","page_name":" 2 ","page_number":14},
  {"content":"\r\n\r\n\r\nشرايط وجوب حَجة الاسلام\r\nبا چند شرط ، حج واجب مىشود و بدون وجود تمامى آنها حج واجب نيست .\r\n\r\n1 و 2 . بلوغ و عقل\r\nپس بر كودك و ديوانه حج واجب نيست .\r\nمسألهء 1 - اگر غير بالغ حج به جا آورد صحيح است ، هر چند از حَجة الاسلام كفايت نمىكند .\r\nمسألهء 2 - اگر كودك مميز براى حج مُحرم شود و در وقت درك مشعر الحرام بالغ باشد كفايت از حَجة الاسلام مىكند و همچنين اگر مجنون قبل از درك مشعر عاقل شود .\r\nمسألهء 3 - كسى كه گمان مىكرد بالغ نشده و قصد حج استحبابى كرد و بعد معلوم شد بالغ بوده ، حج او كفايت از حَجة الاسلام نمىكند مگر در صورتى كه قصد وظيفهء فعليه را نموده و آن را بر حج ندبى اشتباهاً تطبيق كرده باشد .\r\nمسألهء 4 - از براى بچهء مميّز مستحب است حج رفتن ، و صحيح است حج او اگر چه ولىّ او اذن ندهد ، لكن بعد از بالغ شدن اگر استطاعت داشت بايد حج برود و حج زمان كودكى كافى نيست .\r\nمسألهء 5 - مستحب است ولىّ طفل غير مميّز مُحرم كند او را و لباس\r\n\r\n","description":"","footnote":"","page_name":" 3 ","page_number":15},
  {"content":"\r\n\r\nاحرام به او بپوشاند ، و نيت كند كه اين طفل را مُحرم مىكنم براى حج يا اين طفل را معتمر مىكنم به عمرهء تمتع ، و اگر مىشود ، تلبيه را تلقين كند به او ، و الّا خودش به عوض او بگويد .\r\nمسألهء 6 - بعيد نيست كه ولىّ در اين امر كسى باشد كه كفيل بچه و نگهدار او است ، اگر چه ولىّ شرعى نباشد .\r\nمسألهء 7 - بعد از آنكه طفل مُحرم شد يا او را مُحرم كردند بايد ولىّ ، او را از مُحرّمات احرام بازدارد ، و اگر مميّز نيست ، خود ولىّ حفظ كند او را از محرمات .\r\nمسألهء 8 - بعد از اينكه طفل مُحرم شد اگر محرمات احرام را به جا آورد يا ولىّ ، او را از آنها بازنداشت ، كفاره بر ولىّ طفل است نه بر مال طفل ، بنا بر اقوى در صيد و بنا بر احتياط واجب در غير آن نيز .\r\nمسألهء 9 - گوسفند قربانى براى حج بر عهدهء ولىّ طفل است .\r\nمسألهء 10 - تمام اعمال حج و عمره را بايد ولىّ ، طفل را وادار كند كه به جا آورد و اگر نمىتواند ، ولىّ او به نيابت طفل به جا آورد .\r\nمسألهء 11 - اگر طفل نابالغ قبل از اينكه در ميقات مُحرم شود ، بالغ شد ، حج او حَجة الاسلام است ، اگر از همان جا كه مُحرم مىشود مستطيع باشد .\r\n\r\n3 . حريّت .\r\n\r\n[ 4 . استطاعت 
  ]\r\n4 . استطاعت از جهت مال و صحت بدن و توانايى و بازبودن راه و آزادى آن و وسعت وقت و كفايت آن .\r\nمسألهء 1 - استطاعت از جهت مال يعنى داشتن زاد و راحله كه توشه راه و مَركب سوارى است ، و چنانچه عين آنها را ندارد كافى است چيزى\r\n\r\n","description":"","footnote":"","page_name":" 4 ","page_number":16},
  {"content":"\r\n\r\nمثل پول يا متاع ديگر داشته باشد كه ممكن است آن را صرف در تهيه آنها نمايد و شرط است كه مخارج برگشتن را نيز داشته باشد ؛ و امور ديگرى در استطاعت معتبر است كه در مسائل آينده بيان مىشود .\r\nمسألهء 2 - شرط است در وجوب حج ، علاوه بر مصارف رفتن و برگشتن اين كه ضروريات زندگى و آنچه را در معيشت به آن نياز دارد ، داشته باشد ، مثل خانه مسكونى و اثاث خانه و وسيله سوارى و غير آن در حدّى كه مناسب با شأن او باشد و چنانچه عين آنها را ندارد ، پول يا چيزى كه بتواند آنها را تهيه كند داشته باشد .\r\nمسألهء 3 - اگر ضروريات زندگى يا پول آنها را در حج صرف كند از حَجة الاسلام كفايت نمىكند .\r\nمسألهء 4 - كسى كه نياز به ازدواج دارد و براى آن پول لازم دارد ، در صورتى مستطيع مىشود كه علاوه بر مخارج حج مصارف ازدواج را هم داشته باشد .\r\nمسألهء 5 - كسى كه از ديگرى طلب دارد ، و بقيهء شرايط استطاعت را نيز دارا است ، اگر وقت طلب او رسيده يا حالّ است و مىتواند بدون واقع شدن در حَرَج و مشقت ، آن را بگيرد ، واجب است مطالبه كند و بگيرد و به حج برود ، مگر مديون نتواند بپردازد كه در اين صورت مطالبه جايز نيست و استطاعت حاصل نمىشود ؛ و همچنين اگر وقت طلب او نرسيده و مديون بخواهد بپردازد ، لازم است طلبكار آن را بگيرد و مستطيع مىشود ، ولى اگر مديون نمىخواهد بپردازد مطالبه واجب نيست ، هر چند با مطالبه حاضر به پرداخت شود .\r\nمسألهء 6 - اگر غير مستطيع مصارف حج را قرض كند مستطيع\r\n\r\n","description":"","footnote":"","page_name":" 5 ","page_number":17},
  {"content":"\r\n\r\nنمىشود ، هر چند بتواند بعداً به سهولت قرض را ادا كند و اگر با آن حج به جا آورد از حَجة الاسلام كفايت نمىكند .\r\nمسألهء 7 - كسى كه مخارج حج را دارد و بدهى نيز دارد ، چنانچه بدهى او مدت‌دار باشد و مطمئن است كه در وقت اداى بدهى ، تمكن از اداى آن را دارد ، واجب است به حج برود و همچنين در صورتى كه وقت اداى بدهى رسيده ، لكن طلبكار راضى به تأخير اداى باشد و بدهكار مطمئن است كه در وقت مطالبه مىتواند بدهى را اداى نمايد و در غير اين دو صورت حج واجب نيست .\r\nمسألهء 8 - كسى كه خمس يا زكات بدهكار است در صورتى مستطيع مىشود كه علاوه بر آنها مخارج حج را داشته باشد .\r\nمسألهء 9 - كسى كه از جهت مالى مستطيع است و از جهت صحت بدن يا باز بودن راه مستطيع نيست ، مىتواند در مال تصرف كند و خود را از استطاعت مالى هم خارج كند ، ولى اگر از آن جهات هم استطاعت دارد و فقط وسايل رفتن را تهيه نكرده يا وقت حج نرسيده ، نمىتواند خود را از استطاعت خارج كند و اگر كرد ، حج بر او مستقر مىشود و بايد به هر نحو است به حج برود .\r\nمسألهء 10 - اگر در سالى كه استطاعت مالى دارد از جهت صحت بدن يا باز بودن راه استطاعت ندارد و در سالهاى ديگر از آن جهات استطاعت پيدا مىكند ، مىتواند در مال تصرف كند و خود را از استطاعت خارج نمايد .\r\nمسألهء 11 - كسى كه استطاعت حج دارد بايد خرجهاى مقدماتى را از قبيل خرج تذكره و ويزا و وديعه و آنچه مربوط به حج است بدهد ، و اين\r\n\r\n","description":"","footnote":"","page_name":" 6 ","page_number":18},
  {"content":"\r\n\r\nخرجها موجب سقوط حج نمىشود ، ولى اگر استطاعت اين نحو مخارج را نداشته باشد مستطيع نيست .\r\nمسألهء 12 - اگر اجرت ماشين يا هواپيما زياد باشد يا زيادتر از حد معمولى باشد و همين طور قيمت اجناس در سال استطاعت زياد باشد يا زيادتر از حد متعارف باشد بايد حج برود ، و جايز نيست تأخير از سال استطاعت مگر آنكه به قدرى زياد باشد كه موجب حرج و مشقت در زندگانى شود .\r\nمسألهء 13 - شخص مستطيع اگر پول ندارد ، لكن ملك دارد ، بايد بفروشد و به حج برود ، اگر چه به واسطهء مشترى نداشتن به كمتر از قيمت معمولى بفروشد ، مگر آنكه فروش به اين نحو موجب حرج و مشقت براى او شود .\r\nمسألهء 14 - كسانى كه كتب زياد دارند و محل احتياج آنها نيست و اگر زايد را بفروشند به قدر مئونه حج مىشود و ساير شرايط را نيز دارا باشند واجب است به حج بروند ؛ بلكه اگر از كتب موقوفه رفع احتياج مىشود و كتاب ملكى به قدر حج هست ، واجب است حج بروند ، به شرط آنكه كتابهاى موقوفه در معرض زوال نباشد .\r\nمسألهء 15 - اگر شك كند كه مالى كه دارد به اندازهء استطاعت هست يا نه ، احتياط واجب آن است كه تحقيق كند ، و فرقى نيست در وجوب تحقيق ميان آنكه مقدار مال خود يا مقدار مخارج حج را نداند .\r\nمسألهء 16 - اگر نذر كند كه در روز عرفه كربلاى معلّى يا يكى از مشاهد ديگر را زيارت كند نذرش صحيح است ، لكن اگر مستطيع بوده يا در اين سال مستطيع شد بايد حج برود ، و نذر مانع از حج نمىشود ، و اگر\r\n\r\n","description":"","footnote":"","page_name":" 7 ","page_number":19},
  {"content":"\r\n\r\nنرفت حج بر او مستقر مىشود ، و بايد به نذر عمل كند ، و اگر حج رفت تخلف نذر موجب كفاره نمىشود ؛ ولى اگر حج نرفت و به نذر هم عمل نكرد كفارهء نذر را بايد بدهد .\r\nمسألهء 17 - اگر رفتن حج موجب ترك واجب يا فعل حرامى مىشود ، بايد ملاحظهء اهميت حج يا حرام و واجب را كرد ، اگر حج اهميتش بيشتر است بايد برود ، و الّا نبايد برود ، لكن اگر رفت و حرامى به جا آورد يا واجبى را ترك كرد معصيت‌كار است ؛ ولى حج او صحيح است .\r\nمسألهء 18 - اگر با اعتقاد به اينكه مستطيع نيست ، قصد حج استحبابى كند و بعد معلوم شود كه مستطيع بوده ، كفايت از حَجة الاسلام نمىكند مگر در صورتى كه قصد وظيفهء فعليه نموده باشد و اشتباهاً آن را بر حج استحبابى تطبيق كرده باشد .\r\nمسألهء 19 - اگر شخص ، زاد و راحله ندارد ولى به او گفته شد كه حج به جا آور و نفقهء تو و عائله‌ات بر عهدهء من ، با اطمينان به وفا و عدم رجوع باذِل ، حج واجب مىشود و اين حج را بذلى مىگويند و در آن رجوع به كفايت كه از شرايط وجوب است شرط نيست ، بلى اگر قبول بذل و رفتن به حج موجب اخلال در امور زندگى او شود واجب نيست .\r\nمسألهء 20 - اگر مالى كه براى حج كفايت مىكند را به او ببخشند براى اينكه حج به جا آورد بايد قبول كند و حج به جا آورد و همچنين اگر واهب بگويد مخيّرى بين اينكه حج بجاآورى يا نه ، ولى اسم حج را نياورد و فقط مال را به او ببخشد ، قبول واجب نيست .\r\nمسألهء 21 - باذِل مىتواند از بذلش برگردد ولى اگر در بين راه باشد\r\n\r\n","description":"","footnote":"","page_name":" 8 ","page_number":20},
  {"content":"\r\n\r\nبايد نفقه برگشتن او را بدهد و اگر بعد از احرام رجوع كند بايد نفقهء اتمام حج را نيز بپردازد .\r\nمسألهء 22 - پول قربانى در حج بذلى بر عهدهء باذل است ولى كفارات بر عهدهء او نيست و اگر پول قربانى را بذل نكند حج واجب نمىشود مگر در صورت وجود شرايط ديگر استطاعت .\r\nمسألهء 23 - كسى كه در راه حج براى خدمت اجير شود به اجرتى كه با آن مستطيع مىشود حج بر او واجب مىشود ، هر چند اجاره بر او واجب نبوده است ؛ ولى بعد از آن مستطيع مىشود و بايد حج به جا آورد .\r\nمسألهء 24 - كسى كه براى نيابت از ديگرى اجير شد و با اجرت آن مستطيع گشت در صورتى كه استيجار براى سال اول باشد بايد حج نيابى را مقدم بدارد ، و چنانچه استطاعت او تا سال بعد باقى بماند براى خودش در سال بعد حج به جا آورد .\r\nمسألهء 25 - شرط است در استطاعت كه مخارج عائله‌اش را تا برگشت از حج داشته باشد هر چند عائله واجب النفقه او نباشند .\r\nمسألهء 26 - شرط است در استطاعت رجوع به كفايت ؛ يعنى بعد از برگشت از حج ، تجارت يا زراعت يا صنعت يا منفعت ملك مثل باغ و دكان داشته باشد ، به طورى كه براى زندگانى به شدت و حرج نيفتد و اگر قدرت بر كسب لايق به حالش هم داشته باشد كافى است ؛ و اگر بعد از مراجعت نياز به مثل زكات و خمس و ساير وجوه شرعيه داشته باشد كفايت نمىكند ، بنا بر اين بر طلاب و اهل علمى كه در بازگشت از حج نياز به شهريه حوزه‌هاى علميه دارند ، حج واجب نيست .\r\n\r\n","description":"","footnote":"","page_name":" 9 ","page_number":21},
  {"content":"\r\n\r\nمسألهء 27 - شرط است در وجوب حج ، استطاعت بدنى و استطاعت از جهت باز بودن راه و استطاعت زمانى ؛ پس بر مريضى كه قدرت رفتن به حج ندارد يا بر او حرج و مشقت زياد دارد ، واجب نيست و بر كسى كه راه براى او باز نيست يا وقت تنگ است به طورى كه نمىتواند به حج برسد نيز واجب نيست .\r\nمسألهء 28 - اگر با وجود شرايط استطاعت حج را ترك كرد ، حج بر او مستقر مىشود و بايد بعداً به هر نحو مىتواند به حج برود .\r\nمسألهء 29 - مستطيع بايد خودش به حج برود و حج ديگرى از طرف او كفايت نمىكند مگر در مورد مريض يا پير به شرحى كه بعداً بيان مىشود .\r\nمسألهء 30 - كسى كه خودش مستطيع است نمىتواند از طرف ديگرى براى حج نايب شود يا حج استحبابى به جا آورد و اگر حج نيابى يا استحبابى به جا آورد ، باطل است .\r\nمسألهء 31 - كسى كه حج بر او مستقر شد و به جا نياورد تا فوت شد ، بايد از تركهء او براى او حج بدهند و حج ميقاتى كفايت مىكند و تا حج او را ندهند ورثه نمىتوانند در تركه تصرف نمايند و لازم است در همان سال فوت ، حج را ادا نمايند و تأخير از آن جايز نيست و چنانچه در آن سال استيجار ممكن نباشد مگر از بلد ، لازم است از بلد اجير بگيرند و از اصل تركه خارج مىشود ، و همچنين اگر در آن سال از ميقات نتوانند اجير بگيرند مگر به زيادتر از اجرت متعارف ، لازم است اجير بگيرند و تأخير نيندازند ، و اگر وصى يا وارث اهمال كنند و تأخير بيندازند و تركه از بين برود ، ضامنند ؛ بلى اگر ميت تركه نداشته باشد ، بر وارث ، حج او واجب\r\n\r\n","description":"","footnote":"","page_name":" 10 ","page_number":22},
  {"content":"\r\n\r\nنمىشود .\r\n\r\nمسائل متفرقهء استطاعت\r\nمسألهء 1 - اگر زنى شوهرش از دنيا برود و در حيات شوهرش استطاعت مالى نداشته باشد و بعد از مردن او ، از ارث شوهر ، استطاعت مالى پيدا كند ولى از جهت مرض نتواند به حج برود ، در صورتى كه مرض او به نحوى است كه قدرت بر رفتن به حج ندارد ، مستطيع نشده و حج بر او واجب نيست ، و همچنين اگر بعد از مردن شوهر ، شغل يا زراعت يا صنعتى كه بتواند بعد از برگشتن از حج ، زندگى خود را اداره كند نداشته باشد مستطيع نمىشود ، هر چند ارثى كه برده براى رفتن به حج و برگشتن كافى باشد .\r\nمسألهء 2 - زنى كه مهريه‌اش وافى براى مخارج حج هست و آن را از شوهر خود طلبكار است ، اگر شوهرش تمكن از اداى آن را ندارد ، زن حق مطالبه ندارد و مستطيع نيست و اگر تمكن دارد و مطالبهء آن براى زن مفسده‌اى ندارد با فرض اينكه شوهر نفقه و مخارج زندگى زن را مىدهد لازم است زن مهريه را مطالبه كند و به حج برود و چنانچه براى او مفسده دارد ، مثل اينكه ممكن است مطالبه به نزاع و طلاق منجر شود ، كه براى زن مفسده دارد ، مستطيع نشده است .\r\nمسألهء 3 - با وجوه شرعيه مثل سهم امام و سهم سادات ، شخص مستطيع نمىشود ، و اگر به مكه برود كفايت از حَجة الاسلام نمىكند .\r\nمسألهء 4 - اگر كسى منزل گرانقيمتى دارد و در صورتى كه آن را بفروشد و منزل ارزانتر بخرد و با تفاوت قيمت آن بتواند به حج برود ، چنانچه منزلى كه دارد زايد بر شئون او نباشد ، لازم نيست آن را بفروشد و\r\n\r\n","description":"","footnote":"","page_name":" 11 ","page_number":23},
  {"content":"\r\n\r\nبا اين فرض مستطيع نيست ؛ و اگر زايد بر شئون او باشد با وجود ساير شرايط ، مستطيع است .\r\nمسألهء 5 - كسى كه از راه كسب يا غير كسب مخارج رفتن و برگشتن حج را دارد و بعد از برگشتن از حج ، مقدارى از مئونه زندگى خود را از درآمد كسب مثل منبر ، و بقيه را از شهريه‌اى كه از وجوه شرعيه است تأمين مىكند ، اگر در راه اداره زندگى بعد از مراجعت از حج نياز به شهريه داشته باشد ، مستطيع نيست .\r\nمسألهء 6 - اگر كسى زمين يا چيز ديگرى را بفروشد كه منزل مسكونى تهيه كند ، در صورت نياز به منزل مسكونى مستطيع نمىشود ؛ هر چند پولى كه به دست آورده براى مخارج حج كافى باشد .\r\nمسألهء 7 - اگر شخصى از سالهاى قبل مستطيع بوده و فعلًا مسافرت با هواپيما به جهت كسالت براى او مقدور نباشد و غير از هواپيما وسيلهء ديگرى براى او فراهم نباشد ، نمىتواند نايب بگيرد و بايد در وقت تمكن به حج برود ؛ و اگر متمكن نشد تا فوت شد بايد از تركه او براى حج بدهند ؛ و اگر از سالهاى قبل استطاعت نداشته ، در فرض مزبور مستطيع نشده است .\r\nمسألهء 8 - هرگاه زنى با كسب ، مىتواند مخارج خويش را متكفل شود و مخارج حجش را نيز دارد و در صورت رفتن او به حج ، شوهرش براى مخارج به زحمت مىافتد ، اگر به زحمت افتادن شوهر ، موجب حرج براى زن نباشد ، مستطيع است و بايد به حج برود و به زحمت افتادن شوهر ، مانع استطاعت زن نمىشود .\r\nمسألهء 9 - كسى كه در محل خودش مستطيع نيست واجب نيست به\r\n\r\n","description":"","footnote":"","page_name":" 12 ","page_number":24},
  {"content":"\r\n\r\nحج برود ، هر چند استطاعت حج ميقاتى را داشته باشد ؛ ولى اگر رفت و وقتى به ميقات رسيد استطاعت حج از آنجا را با همه شرايط ديگر داشت ، مستطيع مىشود و كفايت از حَجة الاسلام مىكند .\r\nمسألهء 10 - كسى كه بعد از استطاعت مالى بدون تأخير ، سعى در رفتن به حج داشته و در قرعه‌كشى شركت نموده و از جهت اينكه قرعه به نامش اصابت نكرده ، نتوانسته به حج برود ، مستطيع نشده و حج بر او واجب نيست ؛ ولى اگر مسامحه كرد و تأخير نمود و در سالهاى بعد در قرعه‌كشى شركت كرد ، حج بر او مستقر شده است ، هر چند قرعه به نام او اصابت نكند .\r\nمسألهء 11 - كسى كه براى حج نيابتى ، اجير شده و بعد در همان سال استطاعت مالى پيدا كرده ، چنانچه براى حج در آن سال اجير شده باشد ، بايد حج نيابتى را به جا آورد ؛ و اگر استطاعت او باقى ماند ، حج خودش را در سال بعد انجام دهد .\r\nمسألهء 12 - در حصول استطاعت فرقى نيست بين اينكه در شهر حج يعنى شوال و ذيقعده و ذيحجه مال پيدا كند يا قبل از آن ؛ بنا بر اين اگر استطاعت مالى پيدا شود و استطاعت بدنى و ساير شرايط موجود باشد ، نمىتواند خود را از استطاعت خارج كند ، حتى در اوايل سال و قبل از ماه‌هاى حج .\r\nمسألهء 13 - خدمهء كاروانها كه وارد جده مىشوند اگر ساير شرايط استطاعت را دارند از قبيل : داشتن وسايل زندگى بالفعل يا بالقوه و رجوع با كفايت ، مثلًا كار و صنعت و غير آن كه با آنها مىتوانند پس از مراجعت ادامهء زندگى مناسب خود را بدهند ، مستطيع هستند و بايد حَجة الاسلام\r\n\r\n","description":"","footnote":"","page_name":" 13 ","page_number":25},
  {"content":"\r\n\r\nبه جا آورند و كفايت از حج واجبِ آنان مىكند ؛ و چنانچه ساير شرايط را ندارند به مجرد امكان حج ، براى آنان استطاعت حاصل نشده است و حج آنان استحبابى است ؛ و چنانچه بعداً استطاعت پيدا كردند بايد حج واجب را به جا آورند ، و حكم روحانى كاروان نيز همين است ، لكن اگر بعد از مراجعت از مكه نياز به شهريهء حوزه دارند ، مستطيع نمىشوند .\r\nمسألهء 14 - پزشكان يا كسان ديگرى كه با مأموريت به ميقات آمده‌اند و در ميقات جامع شرايط استطاعت هستند ، واجب است حَجة الاسلام به جا آورند ، هر چند كه لازم است مأموريت خود را نيز انجام دهند .\r\n15 - س - كسى كه در مدينه مريض شده ( سكته كرده ) و فعلًا در بيمارستان است و دكترها گفته‌اند كه بايد تا دو هفته استراحت كند ، آيا بعد از مدت استراحت در صورتى كه حمل او براى انجام دادن اعمال مشكل باشد اگر او را به مكه ببرند ، وظيفهء اين شخص چيست ؟\r\nج - اگر سال اول استطاعت او است و قدرت اعمال حتى به نحو اضطرارى را ندارد از استطاعت افتاده و حج بر او واجب نيست ؛ ولى براى دخول مكه بايد مُحرم شود و با انجام اعمال عمرهء مفرده و لو اضطرارى آن از احرام خارج مىشود ؛ و چنانچه سال اول استطاعت او نباشد و حج بر او مستقر شده ، اگر مأيوس از خوب شدن باشد بايد نايب بگيرد كه برايش عمره و حج تمتع انجام دهد و خودش براى دخول مكه مُحرم شود و عمرهء مفرده به طورى كه ذكر شد به جا آورد ؛ و چنانچه براى اين شخص انجام اعمال حج تمتع ممكن باشد و لو به نحو اضطرار و انجام اضطرارى اعمال ، لازم است مُحرم شود و هر مقدار از اعمال را كه مىتواند و لو با كمك گرفتن از ديگرى انجام دهد ، و هر مقدار را كه\r\n\r\n","description":"","footnote":"","page_name":" 14 ","page_number":26},
  {"content":"\r\n\r\nنمىتواند ، نايب بگيرد ؛ ولى در وقوفين گرفتن نايب كافى نيست .\r\n16 - س - كسى كه احتمال مىدهد حجى كه در سالهاى قبل انجام داده ، صحيح نبوده يا مستطيع نبوده است و فعلًا شرايط استطاعت را دارد و بخواهد احتياط كند ، حج را به چه نيّتى به جا آورد ؟\r\nج - مىتواند قصد ما في الذمه ، يعنى قصد امتثال مطلقِ امرِ متوجه به او را كند و مىتواند قصد حَجة الاسلام احتياطاً نمايد .\r\n17 - س - شخصى كه حج واجب خود را انجام داده است ، آيا مىتواند آن را به قصد ما في الذمه اعاده كند ؟\r\nج - مانع ندارد ؛ ولى اعادهء حج كفايت از اجزاء - در صورت صحت حج سابق و بطلان اجزاء - نمىكند و بايد خود آن جزء تدارك شود .\r\n18 - س - كسى كه با وجود تقليد صحيح ، قبلًا به حج مشرف شد و چون رجوع به كفايت را مجتهد او شرط استطاعت نمىدانسته حَجة الاسلام قصد نموده و به جا آورده است با اينكه رجوع به كفايت نداشته است ، فعلًا همهء شرايط استطاعت براى او موجود است و از حضرت امام تقليد مىكند ، آيا بايد حج سابق را اعاده كند يا خير ؟\r\nج - اعاده لازم است .\r\n19 - س - شخصى بعد از انجام عمرهء تمتع مريض شد و از انجام حج منصرف شد و به ايران رفت و در مكه كسى را وكيل كرده كه براى فراغ ذمهء او اقدام نمايد ، وظيفه در اين مورد چيست و محرمات احرام بر چنين شخصى چه وضعى دارد ؟\r\nج - در فرض مسأله ، وكيل گرفتن بىفايده است ، و چنانچه سال اوّل استطاعت او بوده است و در اثر مرض از قدرت انجام حج افتاده باشد در\r\n\r\n","description":"","footnote":"","page_name":" 15 ","page_number":27},
  {"content":"\r\n\r\nاين صورت وجوب حج بر او موقوف است به بقاى استطاعت تا سالهاى بعد ؛ ولى در صورتى كه سال اول استطاعت نبوده و حج بر او از قبل واجب بوده است ، چنانچه مأيوس از خوب شدن باشد بايد در همان سال يا سال بعد براى حج و عمرهء تمتع نايب بگيرد ، و در صورتى كه مأيوس از خوب شدن نباشد ، نايب نمىتواند بگيرد و بايد خودش حج و عمرهء تمتع را مجدداً انجام دهد ، و در هر صورت فعلًا از احرام خارج و محرمات احرام بر او حلال شده است .\r\n20 - س - در حال حاضر كه هر كسى بخواهد حج مشرف شود ، بايد قبلًا براى ثبت نام و مقدمات حج اقدام نمايد ، اگر كسى ثبت نام كرد ولى نوبت او را براى چند سال ديگر اعلام نمودند ، اگر قبل از رسيدن آن نوبت ، از راه ديگر ، وسيلهء رفتن براى او فراهم شد و پول قرض كرد و به مكه رفت ، آيا حج او حَجة الاسلام است يا خير ؟\r\nج - اگر قبلًا حج بر او مستقر نشده و فعلًا هم نمىتواند به حج برود مگر با قرض ، حج بر او واجب نشده است ، و حج او حجة الاسلام نيست .\r\n21 - س - اگر كسى به خيال اينكه استطاعت دارد به قصد عمرهء تمتع مُحرم شد و به ترتيب كليهء اعمال حج تمتع حَجة الاسلام را انجام داد و بعد از تمام شدن اعمال معلوم شد كه مستطيع نبوده است ، بفرماييد احرام و اعمال گذشته‌اش چگونه است ، و نسبت به آينده اگر مستطيع شد ، آيا حجة الاسلام بر او واجب است يا نه ؟\r\nج - مُحرم نيست ؛ ولى اگر مستطيع شد ، بايد حَجة الاسلام به جا آورد .\r\n22 - س - كسى خيال مىكرد مستطيع نيست ، به نيت استحباب مُحرم شد و اعمال عمرهء تمتع را انجام داد ، بعد در مكه پرسيد ، معلوم شد\r\n\r\n","description":"","footnote":"","page_name":" 16 ","page_number":28},
  {"content":"\r\n\r\nمستطيع بوده است ، آيا مجدداً بايد به نيت وجوب ، مُحرم شود يا كافى است ؟\r\nج - كفايت نمىكند ، و در صحت حج ندبى او تأمل است .\r\n23 - س - شخصى براى زيارت سوريه ثبت نام كرده است و فعلًا سه هزار روپيه به دست آورده است و خرج حج بيت اللَّه هم همين مقدار مىشود ، آيا رفتن حج واجب است يا مىتواند به زيارت سوريه برود ؟\r\nج - اگر ساير شرايط استطاعت را داشته باشد بايد به حج برود .\r\n24 - س - در قباله‌هاى كنونى براى ازدواج ، مبلغ زيادى نوشته مىشود ، آيا زنى كه مىخواهد ازدواج كند طبق برنامهء مذكور واجب الحج مىشود يا خير ؟ ضمناً مشخص فرماييد مبلغ چقدر باشد ، بهتر است ؟\r\nج - اگر بدون مفسده بتواند مهر را بگيرد و به حج برود ، مستطيع است ، و مهر السنة بهتر است و استحباب دارد .\r\n25 - س - اگر پدرى بعد از ثبت نام براى حج ، فوت كرده است و چند پسر دارد و اجازهء حج به يكى از پسران داده مىشود ، آيا در چنين موردى استطاعتِ طريقى براى كدام حاصل مىشود ؟\r\nج - با فرض وجود ساير شرايط استطاعت ، به هر كدام اجازه داده شود ، مستطيع مىشود .\r\n26 - س - پدرى براى حج ثبت نام كرده است و در وصيتش گفته است كه برايش حج مستحبى به جا آورند ، و پسر بزرگتر چون ديده خودش استطاعت بدنى و مالى دارد ، و فقط استطاعت طريقى نداشته كه آن هم با فوت پدر برايش حاصل شده ، به نيت خود حج را انجام داده ، نه به نيابت از پدر ، آيا حج او صحيح است يا نه ؟ چون استطاعت طريقى نداشته مگر\r\n\r\n","description":"","footnote":"","page_name":" 17 ","page_number":29},
  {"content":"\r\n\r\nاز طريق نيابت ؟\r\nج - فرض مزبور نيابت نيست ، و حج خودش صحيح و مُجزى است .\r\n27 - س - مسلمين بعضى از كشورهايى كه حكومتشان كمونيستى است ، مانند حكومت فعلى افغانستان ، اگر بخواهند حج بروند ، بايد مبلغ زيادى به آن حكومت كمك كنند و قهراً اين پول براى تقويت چنين حكومتى مصرف مىشود ، در صورتى كه راه منحصر به اين كار باشد ، آيا اولًا حج بر چنين اشخاصى واجب است يا نه ؟ و ثانياً اگر اين مقدار پول را بدهند و به حج بروند از حَجة الاسلام كفايت مىكند يا نه ؟\r\nج - آنچه ذكر شد ، موجب سقوط حج نمىشود .\r\n28 - س - زنى براى حج ثبت نام كرده است ؛ ولى شوهرش كه او هم استطاعت داشته به عللى ثبت نام ننموده است ، آيا زن مىتواند شرعاً نوبت خود را به شوهرش بدهد به اين اميد كه در آينده هر دو با هم ثبت نام نمايند يا نه ؟\r\nج - اگر زن مستطيعه است نمىتواند نوبت خود را به شوهرش بدهد ، ولى اگر نوبت را به او داد حج شوهر صحيح است .\r\n29 - س - من با داشتن بيست هزار تومان قرض و گرفتن يك ماه حقوق قبل از پرداخت آن ، موفق به سفر حج شدم ، با توجه به اينكه شخص طلبكار از اين سفر حج كاملًا راضى و به پولش احتياج ندارد ، آيا اين حج واجب محسوب مىشود يا نه ؟\r\nج - اگر استطاعت مالى از براى شما محقق بوده ، در فرض مزبور حج شما صحيح و حج واجب محسوب است ، به شرط آنكه امكان اداى بدهى بعداً به سهولت براى شما فراهم باشد ؛ ولى اگر با قرض براى حج\r\n\r\n","description":"","footnote":"","page_name":" 18 ","page_number":30},
  {"content":"\r\n\r\nاستطاعت مالى پيدا كرده‌ايد ، مستطيع نشده‌ايد و از حَجة الاسلام محسوب نمىشود .\r\n30 - س - اگر كسى مستطيع شد ، آيا مىتواند مال خودش را به پدر يا مادر ببخشد و خرج سفر حج ايشان نمايد ، و اگر چنين كرده است ، تكليفش چيست ؟\r\nج - اگر شخصاً مستطيع است ، بايد حج به جا آورد و با بخشش پول به والدين ، تكليف از او ساقط نمىشود ؛ و در صورتى كه با بخشش پول به والدين نتواند حج واجب بر خود را به جا آورد بخشش جايز نيست ، اگر چه صحيح است .\r\n31 - س - اشخاصى كه در وقت اسم‌نويسى براى حج ، استطاعت مالى دارند و از طرف دولت براى پنج سال يا بيشتر اسم مىنويسند ، آيا براى اين گونه اشخاص اسم‌نويسى واجب است يا نه ؟ و بر فرض وجوب اگر مسامحه كردند و ننوشتند و بعد از مدت پنج سال مردند يا از استطاعت مالى افتادند ، فقط ترك واجب كرده‌اند يا اينكه حج هم بر آنان مستقر است ؟\r\nج - اگر احتمال دهند كه قرعه در همان سال اول به نامشان بيرون مىآيد ، لازم است شركت كنند ، و اگر شركت نكردند بايد به حج بروند و حكم كسى را دارند كه حج بر او مستقر است .\r\n32 - س - اين جانب با شرايط زير طبق قرعه‌كشى سازمان حج و زيارت ان شاء اللَّه در سال 1366 عازم بيت اللَّه الحرام هستم :\r\n1 . هزينهء كامل زيارت خود و همسرم از پول مُخَمَّس تهيه شده است .\r\n2 . معلم آموزش و پرورش بوده و حقوق مستمر در حد معمول زندگى\r\n\r\n","description":"","footnote":"","page_name":" 19 ","page_number":31},
  {"content":"\r\n\r\nبا قناعت را دريافت مىدارم .\r\n3 . فاقد مسكن و اتومبيل شخصى بوده و در هر شهرى كه شاغل باشم ، مستأجر هستم .\r\n4 . وسايل زندگى را در حد معمول دارا مىباشم .\r\nبا توجه به شرايط فوق و شبهاتى كه نسبت به وجوب حج و عدم آن از اطراف القا مىشود ، آيا حج اين جانب و همسرم از حج واجب كفايت مىكند يا خير ؟\r\nج - در فرض مرقوم چنانچه همسر شما به مقدار رفتن و برگشتن براى حج پول دارند و مىتوانند بروند ، مستطيع هستند ؛ و شما در صورتى استطاعت داريد كه لوازم زندگى خود و عائله را به مقدار شأنتان دارا باشيد و بعد از برگشتن بتوانيد با درآمد كسب خودتان زندگى خود و عائله را اداره كنيد .\r\n33 - س - اگر شخصى مستطيع بود و در رفتن به حج مسامحه كرد تا نوبت او از دست رفت ، حال كه اسم نمىنويسند ، آيا به واسطه و سفارش در ايران يا خارج از ايران و با صرف مبالغى زياد ، جايز است به حج مشرف شود يا خير ؟ زيرا در غير اين صورت سالها فريضهء او تأخير مىافتد و خوف اين را دارد كه خداى ناكرده از تاركين حج به حساب آيد ؟\r\nج - بايد به هر نحو هست و بر خلاف مقررات جمهورى اسلامى نيست ، به حج مشرف شود .\r\n34 - س - شخصى قبلًا حج بر او مستقر نشده ، اما در موقع ثبت نام جهت حج تمتع مستطيع بوده و ثبت نام نموده ؛ ولى بعداً از نظر مالى محتاج شده و احتياج به پول سپرده شده در بانك را دارد ، بفرماييد\r\n\r\n","description":"","footnote":"","page_name":" 20 ","page_number":32},
  {"content":"\r\n\r\nمىتواند پول را پس بگيرد يا خير ؟ و چنانچه در سال اول يا سالهاى بعد قرعه به نام او اصابت كند ، فرق دارد يا نه ؟\r\nج - با فرضى كه ذكر شده مستطيع نيست و مىتواند پول را بگيرد ، و فرق ندارد .\r\n35 - س - پدرم در سال 1360 براى زيارت خانهء خدا مستطيع شد و در سال 1362 جهت زيارت خانهء خدا به مكه مشرف شد ؛ ولى بعد از احرام بستن ، بين راه سكته و فوت كرد و هيچ گونه عملى را انجام نداد ، آيا حج به گردنش مىباشد يا خير ؟\r\nج - اگر بعد از دخول حرم مرده ، حج از او ساقط شده است ؛ و اگر قبل از دخول حرم فوت كرده ، در صورتى حج واجب نيست كه سال اول استطاعت او باشد .\r\n36 - س - شخصى دارايى او قريب هفتصد و پنجاه هزار تومان از اصل ملك و خانه كه ارث از پدرش به او رسيده مىباشد به اضافهء اينكه يك باب منزل مسكونى هم دارد ، اكنون كه نامبرده در اثر سانحه‌اى از دنيا رفته است داراى يك همسر و دو بچهء صغير مىباشد كه معاش آنان از درآمد همين املاك مذكور تأمين مىشود ، آيا شخص متوفّى مستطيع بوده يا خير ؟ و در صورت وجوب حج آيا حج بَلَدى گرفته شود يا ميقاتى كفايت مىكند ؟ و آيا مىشود مخارج حج از كل تركه پرداخت گردد ؟\r\nج - چنانچه شخص متوفى در حال حيات خرج رفت و برگشت خود و عيالاتش را داشته و در برگشتن هم درآمد لايق به حال خود و خانواده را داشته و مىتوانسته به مكّه برود و تأخير انداخته ، مستطيع بوده ، و چنانچه وصيت نكرده حج ميقاتى از اصل تركه خارج مىگردد .\r\n\r\n","description":"","footnote":"","page_name":" 21 ","page_number":33},
  {"content":"\r\n\r\n37 - س - شخصى كه حج به جا آورده ، لكن چون امرار معاش او از وجوه و امثال آن بوده و آن زمان نيز متذكر مسألهء مربوط به عدم استطاعت چنين شخصى نشده و گمان كرده كه حج واجب خود را انجام داده است ، پس از آن و در حال استطاعت قطعى ، نيابتاً حج به جا آورده است ، آيا حج نيابتى وى صحيح است يا بايد پس از انجام حج واجب مستقر خودش ، نيابت را تكرار كند ؟\r\nج - چنانچه در وقت انجام حج اولى مستطيع نبوده ، با فرض حصول استطاعت در زمان حج ثانى ، حج نيابتى باطل است و حج خود را بايد انجام دهد ، و حج نيابتى را اگر وقت آن موسع بوده بعد از حج خودش انجام دهد ، و در غير اين صورت به صاحب پول مراجعه كند .\r\n38 - س - كسى كه واجب الحج بود از پاكستان عازم حج شد و در مدينهء منوره بيمار گرديد و در حال بيمارى به طرف مكه رهسپار شد و در بيمارستان مكه قبل از حج وفات نمود ، تمام دارايىاش در وقت فوت ، مقدارى پول و قطعه زمينى در پاكستان بوده است ، با توجه به اينكه پول موجودش براى نيابت حج او كفايت نمىكند ، آيا ورثه‌اش بايد زمين را بفروشند و برايش نايب بگيرند ، و يا اينكه با فوت او حج ساقط مىشود ؟\r\nاجركم على اللَّه .\r\nج - اگر با احرام عمرهء تمتع داخل مكه شده و پيش از انجام يا اكمال اعمال عمره يا بعد از انجام آن فوت نموده ، همان مقدار عمل او مُجزى و حج از او ساقط است ؛ ولى اگر بدون احرام عمره وارد مكه شد و در آنجا فوت نمود در صورتى كه حج بر او قبلًا مستقر بوده ، بايد از اصل تركهء او برايش نايب بگيرند ، و حج ميقاتى كفايت مىكند .\r\n\r\n","description":"","footnote":"","page_name":" 22 ","page_number":34},
  {"content":"\r\n\r\n39 - س - اين جانب در موقع ازدواج يك سفر حج به زوجه‌ام وعده داده‌ام ، آيا ادائش چگونه مىباشد ؟\r\nج - اگر مجرد وعده بوده است لازم نيست اداى آن ، و اگر مهر قرار داده شده بايد به آن عمل كند .\r\n40 - س - اين جانب كه به علت كهولت سن و بالا بودن قند خون و امراض ديگر قادر به انجام فريضهء حج نمىباشم ، آيا مىتوانم نيابتاً از طرف خود كسى را حج بفرستم يا خير ؟\r\nج - اگر قبلًا از جميع جهات مستطيع بوده‌ايد ، و ليكن اقدام بر انجام حج نكرده‌ايد و در نتيجه حج بر شما مستقر شده و فعلًا در اثر پيرى يا بيمارى كه اميد خوب شدن نباشد تمكن از سفر حج نداريد ، واجب است كسى را نايب بگيريد تا براى شما حج به جا آورد .\r\n41 - س - شخصى پدرش وصيت كرده است كه فرزندش از جانب او حج به جا آورد . بعد از مرگ پدر ، فرزند مستطيع مىشود ، آيا لازم است حج خود را بر حج پدر مقدم بدارد ، و اگر حج خود را مقدم بدارد آيا صحيح است يا نه ؟\r\nج - اگر قبل از آنكه پسر مستطيع شود ، پدر او را اجير كرده كه بعد از فوت او در سال اول ، حج براى پدر انجام دهد يا نسبت به مدت ، مطلق بوده كه منصرف به سال اول است و پسر قبل از استطاعتِ خود اجاره را قبول كرده ، لازم است سال اول بعد از فوت پدر حج نيابى براى پدر انجام دهد ؛ و در غير اين صورت بايد براى خودش حج كند ؛ و در صورت اول اگر براى خودش حج به جا آورد ، صحيح است ، گرچه در مخالفت اجاره معصيت كرده است ؛ ولى در صورت دوم اگر حج نيابى به جا آورد صحيح\r\n\r\n","description":"","footnote":"","page_name":" 23 ","page_number":35},
  {"content":"\r\n\r\nنيست ، و نه براى خودش واقع مىشود و نه براى پدرش ، و حج بر خودش مستقر مىشود كه بايد به هر نحو شده در سال بعد اتيان كند و اگر به جا نياورد در سالهاى بعد با مراعات فوراً ففوراً انجام دهد ، و بايد معلوم باشد كه مجرد وصيت به حج بدون استيجار فرزند ، نيابت را بر او واجب نمىكند هر چند وصيت را قبول كرده باشد . بنا بر اين در فرض استطاعت فرزند بعد از فوت پدر بايد براى خودش حج به جا آورد و نيابت صحيح نيست .\r\n42 - س - خانم خانه‌دارى كه حج بر او واجب شده است و شوهرش اجازهء مسافرت به تنهايى را نمىدهد و مىگويد چون براى حج اسم مرا ننوشته‌اى من هم اجازه نمىدهم ، وظيفه‌اش چيست ؟ و آيا بدون اجازهء شوهر مىتواند به حج برود يا نه ؟\r\nج - در سفر حج واجب ، براى زن اجازهء شوهر شرط نيست و زن بايد حج واجب خود را به جا آورد ، و لو اينكه شوهر او راضى به مسافرت او براى حج نباشد .\r\n43 - س - شخصى طبق وصيت پدر كه پول به حساب سازمان حج واريز كرده است ، به نيابت او به مكه آمده ، در حالى كه خود فرزند نيز استطاعت مالى داشته است ، آيا به نيابت پدر حج به جا آورد ، يا حج خود را انجام دهد ؟\r\nج - اگر راه براى پسر باز نبوده و از جهت نوبت پدر و نيابت از او راه براى او باز شده است بايد براى پدرش حج كند ، مگر آنكه تبرعاً و بدون اجاره به نيابت پدر آمده باشد ، كه در اين صورت مستطيع شده و بايد براى خودش حج به جا آورد ، و گذشت كه به مجرد وصيت و قبول فرزند ،\r\n\r\n","description":"","footnote":"","page_name":" 24 ","page_number":36},
  {"content":"\r\n\r\nنيابت واجب نمىشود ، مگر آنكه قبل از استطاعت اجير شود .\r\n44 - س - شخصى بجز براى هَدىْ ، استطاعت حج را دارا است ، آيا حج براى او واجب است ؟\r\nج - بلى مستطيع است و پول هَدىْ ، جزء استطاعت نيست .\r\n45 - س - اين جانب سال گذشته به حج مشرف شده‌ام و با توجه به فتواى حضرت عالى كه فرموده‌ايد كه طلابى كه به شهريهء حوزه نياز دارند ، مستطيع نيستند و در صورتى مستطيع مىشوند كه از وجوه شرعيه مستغنى باشند ، لذا اين جانب مقدار پولى با افراد ذىحق ( پدر و همسايه ) مبادله و دستگردان كردم و به عنوان اينكه نسبت به بنده ذىحق هستند به آنان بخشيدم و ايشان آن را جهت مخارج حج به من برگرداندند ، من هم در تمام اعمال و مناسك حج ، نيت حَجة الاسلام كردم ، آيا اين حج براى اين جانب كفايت از حَجة الاسلام مىكند يا نه ؟ ضمناً لازم به تذكر است كه در ثبت نام عمومى سال 1360 پول به حساب ريختم و آن موقع فتواى فوق را نديده بودم و پولى كه دستگردان شده بود جايگزين آن پولى كه در حساب واريز كرده بودم قرار گرفت ، بفرماييد آيا عين پول مبذول بايد هزينه باشد يا بذل آن كافى است ؟\r\nج - در فرض سؤال احوط آن است كه بعداً اگر استطاعت پيدا كرديد ، حج را اعاده نماييد .\r\n46 - س - شخصى قدرت مسافرت حج را ندارد و از قادر شدن بعد هم مأيوس است و استطاعت مالى هم ندارد ، اگر به او بذل نفقهء حج نمايند آيا بايد قبول كند و نايب بگيرد يا اينكه قبول واجب نيست ، و نيز اگر او را مهمان كنند ، حج واجب مىشود تا استنابه كند يا خير ؟\r\n\r\n","description":"","footnote":"","page_name":" 25 ","page_number":37},
  {"content":"\r\n\r\nج - در فرض مرقوم حج واجب نيست .\r\n47 - س - اگر در ميقات مستطيع شد و حَجة الاسلام به جا آورد ، مُجزى است يا نه ؟ و آيا در فرض مسأله رجوع به كفايت ، شرط است يا نه ؟\r\nج - اگر مستطيع شده ، مُجزى است ؛ ولى رجوع به كفايت شرط است .\r\n48 - س - شخصى كه استطاعت رفتن به حج را پيدا كرده ، آيا مىتواند پول حج را به مصرف لازمى در غير مئونهء خود و افراد واجب النفقه‌اش خرج كند و خود را از استطاعت بيندازد ؟ مثلًا آيا مىتواند در شرايط كنونى كشور ، خرج جبهه كند ؟\r\nج - مستطيع بايد به حج برود ، و دادن پول در مصارف مذكور كافى از حج واجب نيست ، و اگر خرج كند و از استطاعت بيفتد ، بايد به هر نحو هست به حج برود .\r\n49 - س - در مواردى كه نهاد يا ارگانى ، فردى را به حج مىفرستد بدون اينكه ملزم باشد كارى انجام دهد ، آيا از موارد حج بذلى است يا خير ؟ و قبول آن واجب است ؟\r\nج - با فرض مشروعيت آن بدون تعهد به هيچ كارى ، حكم حج بذلى دارد .\r\n50 - س - مقدارى پول دارم كه براى رفت و آمد به سفر مكه كافى است ؛ ولى هنوز از طرف دولت جمهورى اسلامى وقتى براى ثبت نام اعلام نشده است ، آيا نگهدارى آن پول لازم است ، و من مستطيع هستم ؟\r\nج - اگر ساير شرايط را داريد و در همين سال هم ثبت نام مىشود ، بايد ثبت نام كنيد ، و در غير اين صورت مستطيع نيستيد و نگهدارى پول\r\n\r\n","description":"","footnote":"","page_name":" 26 ","page_number":38},
  {"content":"\r\n\r\nلازم نيست .\r\n51 - س - همسر شهيدى كه داراى دو بچه چهار ساله مىباشد و عملًا سرپرستى اين دو بچه را دارد و به عنوان خانوادهء شهيد قرعهء حج هم به نام او درآمده است ، آيا مشارٌ اليها مىتواند كه مخارج را از مال اين دو صغير بردارد و مناسك حج را انجام دهد يا خير ؟\r\nج - نمىتواند مصارف حج را از اموال صغير بردارد .\r\n52 - س - كسى كه چهار پسر دارد و زن براى همه‌شان گرفته است و خرج سالانهء خود را هم دارد و قرض هم ندارد و با پسرانش درآمدشان يك جا است ، الآن خرج دو نفر را دارند كه به حج بروند ، آيا حج واجب است يا نه ؟ و اگر واجب شده است آيا تنها بر پدر واجب شده يا بر پسر هم واجب شده است ؟ و اگر بر پسر هم واجب شده است كدامشان حق اولويت را دارند ؟\r\nج - كسى كه از مال خودش به مقدار حج دارد و مىتواند به مكه برود و بعد از برگشت زندگانى لايق شأنش را داشته باشد ، مستطيع است و بايد حج برود .\r\n53 - س - كسى كه واجد شرايط حج باشد و نوه‌اى دارد كه شرعاً و عرفاً به زن احتياج دارد كه اگر زن نگيرد به حرام مىافتد ، كدام مقدم است و وظيفهء پدر بزرگ چيست ، ازدواج براى نوه‌اش يا حج ؟\r\nج - حج خودش مقدم است ، مگر اينكه ازدواج نوه از مخارج عرفى او محسوب شود و نتواند هم براى او ازدواج كند و هم به مكه برود .\r\n54 - س - اين جانب با داشتن استطاعت مالى و هفتاد و دو سال سن ، چون معتاد به خوردن ترياك هستم طبق مقررات كشورى ، ادارهء بهداشت\r\n\r\n","description":"","footnote":"","page_name":" 27 ","page_number":39},
  {"content":"\r\n\r\nاز رفتن حج جلوگيرى مىكند ، از نظر شرع تكليف حج چيست ؟\r\nج - اگر قبلًا مستطيع بوده‌ايد و با امكان ، حج نرفته‌ايد حج بر شما مستقر شده است ، و اگر قبلًا استطاعت نداشته‌ايد در فرض مذكور مستطيع نيستيد ، مگر آنكه بتوانيد ، و لو با ترك ترياك ، تحصيل اجازه كنيد و به مكه برويد .\r\n55 - س - آيا از منافع خمس و زكات ، كسى مستطيع مىشود يا نه ؟ و آيا خمس و زكات جزء تركهء ميت است يا نه ؟\r\nج - چنانچه به عنوان مصرف از طرف ولىّ امر به او داده شده ، مالك شده و جزو تركه او محسوب است ، و از منافع آن هم با وجود ساير شرايط مستطيع مىشود .\r\n56 - س - هرگاه كسى سرمايه يا ابزار كار دارد كه اگر مقدارى از آن را بفروشد مىتواند با آن زندگى كند بدون زحمت ، و با تفاوت آن قادر بر حج است آيا اين شخص مستطيع است ؟\r\nج - با وجود ساير شرايط مستطيع است .\r\n57 - س - شخصى باغى دارد كه چند سال است درآمدى نداشته ، اما از نظر قيمت براى سفر حج كافى بوده ، صاحب باغ عرفاً اطمينان دارد وقتى باغ ثمر بدهد او هم از كار افتاده خواهد شد و بايد از درآمد باغ امرار معاش نمايد ، آيا اين شخص مستطيع است ؟\r\nج - اگر تمكن از امرار معاش به غير از درآمد آن باغ نداشته باشد ، مستطيع نيست .\r\n58 - س - شخصى كه بعد از عمرهء تمتع ديوانه شده ، آيا لازم است كه او را براى حج مُحرم كنند و وظيفه چيست ؟\r\n\r\n","description":"","footnote":"","page_name":" 28 ","page_number":40},
  {"content":"\r\n\r\nج - لازم نيست ، و بر ديوانه تكليفى نيست .\r\n59 - س - اگر دختر بچه سه ساله را مادرش در سفر مكهء معظمه همراه ببرد ، و در ميقات نيت احرام و تلبيه را از جانب دخترش انجام بدهد ، و در طواف عمره و سعى بين صفا و مروه و طواف زيارت و طواف نساء و وقوف عرفات و مشعر و منى ، مادر از طرف دختر نيت نموده و خود دختر را طواف و سعى و توقف بدهد و آنچه از اعمال حج كه دختر قادر نيست مادرش از جانب او انجام دهد ، آيا آن دختر بعد از بلوغ و رشد مىتواند شوهر نمايد يا خير ؟\r\nج - با فرض اينكه تمام اعمال را مطابق وظيفه انجام داده‌اند از احرام خارج شده و مىتواند شوهر كند .\r\n60 - س - اگر اطفال غير مميز - پسر يا دختر - را پدر يا مادر در سفر مكهء معظمه همراه ببرند ، آيا واجب است كه پدر يا مادر در صورت تمكن اطفال ، خود اطفال را وادار به انجام اعمال حج و عمره و طواف نساء نمايند و يا خود پدر و مادر و يا نايب ايشان اعمال عمره و حج و طواف نساء را از جانب اطفال به جا آورند ، و اگر هيچ كدام كارهاى مذكور فوق را پدر و مادر و اطفال عملى نكنند ، آيا اين اطفال بعد از بلوغ و رشد مىتوانند ازدواج كنند و يا بايد به مكه بروند و عمره و حج و طواف نساء را انجام دهند و بعد ازدواج نمايند ، و يا تنها طواف نساء بر گردن آنان است ؟\r\nج - بر ولىّ طفل واجب نيست او را مُحرم كند يا از طرف او حج انجام دهد ، ولى اگر او را مُحرم كرد بايد وظايف و اعمال را مطابق وظيفه‌اى كه در مناسك و در رساله ذكر شده است انجام دهند ، و گر نه در بعض صور\r\n\r\n","description":"","footnote":"","page_name":" 29 ","page_number":41},
  {"content":"\r\n\r\nطفل در احرام باقى مىماند و تا تدارك نكند نمىتواند ازدواج نمايد .\r\n61 - س - اولًا با وجود دَين چه مقدار پول براى استطاعت كافى است ؟ و ثانياً در صورتى كه پول باشد ، ليكن به علت بيمارى قلب ، مقامات پزشكى سازمان حج و زيارت تشرف را خالى از خطر ندانسته و تجويز ننمايند ، آيا بايستى يك نفر براى انجام حج اعزام گردد ؟\r\nج - شما اگر قبل از آنكه استطاعت پيدا كنيد ، مريض شده‌ايد كه قدرت رفتن به مكه را از جهت مرض نداشته‌ايد ، مستطيع نشده‌ايد و نايب گرفتن لازم نيست ، و نيز استطاعت مالى در صورتى موجود است كه پول به مقدار رفتن و برگشتن داشته باشيد و پس از برگشت ، امكان پرداخت دَين به سهولت براى شما باشد .\r\n\r\n","description":"","footnote":"","page_name":" 30 ","page_number":42},
  {"content":"\r\n\r\n\r\nنيابت در حج\r\nمسألهء 1 - در نايب امورى شرط است :\r\n1 . بلوغ بنا بر احتياط واجب .\r\n2 . عقل .\r\n3 . ايمان .\r\n4 . وثوق و اطمينان به انجام دادن او ، و اما بعد از اجراى عمل نايب ، لازم نيست اطمينان به صحت آن و در صورت شك در صحت ، حكم به صحت مىشود و استنابه صحيح است هر چند قبل از عمل شك داشته باشد .\r\n5 . معرفت نايب به افعال و احكام حج و لو با ارشاد كسى در حال عمل .\r\n6 . ذمه نايب مشغول به حج واجبى در آن سال نباشد .\r\n7 . معذور در ترك بعض افعال حج نباشد .\r\nمسألهء 2 - در منوبٌ عنه امورى شرط است :\r\n1 . اسلام .\r\n2 . در حج واجب شرط است كه منوبٌ عنه فوت شده باشد يا اگر زنده\r\n\r\n","description":"","footnote":"","page_name":" 31 ","page_number":43},
  {"content":"\r\n\r\nاست حج بر او مستقر شده و خودش از جهت مرضى كه اميد خوب شدن آن نيست يا از جهت پيرى نتواند به حج برود و در حج استحبابى اين شرط نيست و در منوبٌ عنه بلوغ و عقل شرط نيست و مماثله بين نايب و منوبٌ عنه نيز شرط نيست و جايز است كسى كه تا كنون به حج نرفته و مستطيع نيست براى ديگرى نايب شود .\r\nمسألهء 3 - نايب بايد در عمل ، قصد نيابت نمايد و منوبٌ عنه را در نيت تعيين كند و لو اجمالًا ، و شرط نيست اسم او را ذكر كند گرچه مستحب است .\r\nمسألهء 4 - ذمه منوبٌ عنه فارغ نمىشود مگر به اينكه نايب ، عمل را صحيحاً انجام دهد . بلى ، اگر نايب بعد از احرام و دخول حرم بميرد از منوبٌ عنه مجزى است و در اجراى اين حكم در حج تبرعى اشكال است بلكه در غير حَجة الاسلام خالى از اشكال نيست .\r\nمسألهء 5 - لباس احرام و پول قربانى در حج نيابى بر اجير است مگر در صورتى كه شرط شده باشد كه مستأجر بدهد و همچنين اگر اجير موجبات كفاره را انجام دهد كفاره بر عهدهء خود او است نه مستأجر .\r\nمسألهء 6 - نايب در طواف نساء نيز بايد قصد منوبٌ عنه نمايد و احتياط استحبابى آن است كه به قصد ما في الذمه به جا آورد .\r\nمسألهء 7 - اگر نايب طواف نساء را صحيحاً انجام ندهد زن بر او حلال نمىشود و بر منوبٌ عنه چيزى نيست .\r\nمسألهء 8 - استيجار كسى كه وقتش از اتمام حج تمتع ضيق شده و وظيفه او عدول به افراد است براى كسى كه وظيفهء او حج تمتع است صحيح نيست ، بلى اگر در سعه وقت او را اجير كرد و بعد وقت ضيق شد\r\n\r\n","description":"","footnote":"","page_name":" 32 ","page_number":44},
  {"content":"\r\n\r\nبايد عدول كند و بنا بر احتياط از منوبٌ عنه مجزى نيست .\r\nمسألهء 9 - در حج واجب نيابت يك نفر از چند نفر در يك سال جايز نيست و در غير واجب مانع ندارد .\r\nمسألهء 10 - كسى كه حج بر او مستقر شده ، يعنى سال اول استطاعت حج نرفته ، اگر به واسطهء مرض يا پيرى قدرت رفتن ندارد و براى او حرج و مشقت دارد واجب است نايب بگيرد ، در صورتى كه اميد خوب شدن و قدرت پيدا كردن نداشته باشد ، و به احتياط واجب بايد فوراً نايب بگيرد و اگر مستقر نشده باشد بر او اقوى عدم وجوب است .\r\nمسألهء 11 - بعد از آنكه نايب عمل را به جا آورد ، حج از معذور ساقط مىشود و لازم نيست خودش حج كند اگر چه عذرش بر طرف شود ؛ و اما اگر قبل از اتمام حج عذر بر طرف شد ، چه قبل از احرام يا بعد ، بايد خودش حج برود .\r\nمسألهء 12 - كسى كه حج بر او واجب باشد چه سال استطاعتش باشد و چه حج بر او مستقر شده باشد ، جايز نيست نيابت كند از غير ، و اگر نيابت كند باطل است ، چه عالم به حكم باشد يا نباشد .\r\nمسألهء 13 - اگر اجير براى حَجة الاسلام بعد از احرام بستن و داخل شدن در حرم بميرد ، كفايت مىكند از حج كسى كه براى او به جا آورده است ، و لازم نيست حج كردن براى او ، و اگر قبل از احرام يا بعد از آن و قبل از داخل شدن در حرم بميرد ، بايد دو مرتبه اجير بگيرند ، و همين حكم را دارد كسى كه براى خودش به حج برود .\r\nمسألهء 14 - اگر كسى را براى حج اجير كردند و قرار نگذاشتند كه اجرت براى خصوص عمل باشد يا در مقابل عمل و رفت و آمدها باشد\r\n\r\n","description":"","footnote":"","page_name":" 33 ","page_number":45},
  {"content":"\r\n\r\nپس اگر قبل از داخل شدن در حرم مُرد ، ظاهراً مستحق اجرت رفتن تا محل موت مىباشد ؛ و همين طور اگر بعد از احرام و دخول حرم بميرد ، بيشتر از آنچه ذكر شد و اجرت احرام مستحق نيست ، اگر چه حج از ميت ساقط مىشود ؛ و اگر بعض اعمال را به جا آورد و مُرد مستحق اجرت آن اعمال نيز مىباشد ؛ و اگر اعمال را به نحوى به جا آورده است كه در عرف گفته شود كه عمره و حج را به جا آورد ، مستحق تمام اجرت است اگر چه بعض اعمال را كه مضر به صحت حج نيست و محتاج به اعاده نيست نسياناً ترك كرده باشد .\r\nمسألهء 15 - كسى كه به عنوان نيابت رفت به مكه ، و خودش حج واجب به جا نياورده احتياط آن است كه بعد از عمل نيابت ، براى خودش عمره مفرده به جا آورد ، و اين احتياط واجب نيست لكن خيلى مطلوب است .\r\nمسألهء 16 - كسى كه اجير شده براى حج تمتع ، مىتواند اجير ديگرى شود براى طواف يا ذبح يا سعى يا عمرهء مفرده بعد از عمل حج ، چنانچه مىتواند براى خودش طواف و عمره مفرده به جا آورد .\r\nمسألهء 17 - كسى كه عذر داشته باشد از بعض اعمال حج ، نمىشود او را اجير كرد براى حج ، و اگر شخص معذور از بعض اعمال ، تبرعاً از غير ، حج بكند اكتفا كردن به آن اشكال دارد .\r\n\r\nمسائل متفرقهء نيابت\r\n1 - س - كسى مستطيع بوده و در ميقات به نيابت ديگرى مُحرم شده و به مكه آمده و عمرهء تمتع را از طرف منوبٌ عنه انجام داده است ، وظيفهء او\r\n\r\n","description":"","footnote":"","page_name":" 34 ","page_number":46},
  {"content":"\r\n\r\nچيست ؟\r\nج - با اينكه خودش مستطيع است نيابت او صحيح نيست ، و احرام او باطل است و بايد برگردد به ميقات و از آنجا براى خودش مُحرم شود .\r\n2 - س - اگر كسى كه نيابت از ديگرى گرفته و به حج آمده ، از بعض اعمال معذور است ، آيا مىتواند در اين اعمال نايب بگيرد ، و آيا مىتواند پول نيابت را به ديگرى بدهد كه اصل حج را به جا آورد ؟\r\nج - نايب شدن معذور ، صحيح نيست و بايد پول را به صاحبش برگرداند مگر اينكه از طرف صاحب پول مجاز در نايب گرفتن باشد كه در اين صورت مىتواند ديگرى را در اصل عمل حج نايب كند ، و در صورتى كه بدون اجازه ، نيابت را به ديگرى واگذار كرد و او عمل را انجام داد ، حج از طرف منوبٌ عنه واقع مىشود ؛ ولى پول را بايد به صاحبش برگرداند و صاحب پول ضامن چيزى نيست و اجرت نايب را بايد امركننده بپردازد .\r\n3 - س - از هر كاروان نوعاً چند نفر از خدمه به نيابت آمده‌اند و به ناچار بايد نيمه شب از مشعر براى انجام كارهاى لازم در منى يا همراه ضعفا به منى بروند ، سؤال اين است كه آيا اجير شدن و نيابت آنان صحيح است يا خير ؟\r\nج - با توجه به اينكه از معذورين هستند و نمىتوانند وقوف اختيارى در مشعر را درك كنند نيابت آنان صحيح نيست ، و اگر قبل از استخدام اجير شده‌اند بايد حج را به جا آورند و وقوف اختيارى را درك نمايند .\r\n4 - س - آيا شخص زنده در موردى كه مىتواند نايب بگيرد بايد از بَلَد نايب بگيرد يا از ميقات ، و اگر ديگرى براى او نايب بگيرد كفايت مىكند يا خير ؟\r\n\r\n","description":"","footnote":"","page_name":" 35 ","page_number":47},
  {"content":"\r\n\r\nج - نايب گرفتن از ميقات كفايت مىكند ، و خودش بايد نايب بگيرد و نايب گرفتن ديگرى براى او كافى نيست ، مگر از طرف او وكالت داشته باشد .\r\n5 - س - آيا عمرهء مفرده يا طواف استحبابى را مىتوانيم به نيابت چند نفر انجام دهيم ، و در اعمال آن از جمله طواف نساء ، نيت همه بايد بشود يا نيت بعضى كافى است ؟\r\nج - مىتوانيد به نيابت چند نفر انجام دهيد ، و بايد نيت همه بشود .\r\n6 - س - كسى را روز عيد قبل از حلق دستگير كرده‌اند و او را به ايران فرستاده‌اند ، آيا رفقاى او مىتوانند از او نيابت كنند و بقيهء اعمال را انجام دهند يا خير ، و چگونه از احرام خارج مىشود ؟\r\nج - بدون اينكه خودش نايب بگيرد نيابت صحيح نيست ، و براى خارج شدن از احرام بايد به منى بيايد و حلق يا تقصير كند و اعمال مترتبه را انجام دهد ؛ و اگر نمىتواند برود ، در محل خودش حلق يا تقصير نمايد و بنا بر احتياط موهاى خود را به منى بفرستد ، و بايد براى اعمال مترتبه نايب بگيرد .\r\n7 - س - افرادى كه هر سال به حج مىروند - از قبيل خدمهء كاروانها - در محل خود از كسى نيابت قبول مىكنند ؛ ولى در ميقات بر اثر اشتغال زياد از نيابت غافل و مُحرم مىشوند ، بعد كه متوجه شدند دوباره نيت نيابت مىكنند ، آيا حج نيابتى آنان درست است يا حج براى خودشان حساب مىشود ؟\r\nج - بايد عمره و حج را به همان نيت اول اتمام كنند ، و احرام دوم صحيح نيست مگر آنكه احرام اول باطل باشد ، مثل اينكه حج بر او واجب\r\n\r\n","description":"","footnote":"","page_name":" 36 ","page_number":48},
  {"content":"\r\n\r\nنبوده و نيت حَجة الاسلام كرده باشد .\r\n8 - س - شخصى در ميقات براى خودش مُحرم مىشود و تلبيه مىگويد ، بعد به فكر مىافتد كه چون خودش حج واجب را در سالهاى گذشته به جا آورده ، براى پدر يا مادر يا يكى از خويشاوندان ديگرش حج تبرّعى به جا آورد ، آيا مىشود با نيت عدول كند ، و يا دوباره به نيت شخص مورد نظر مُحرم شود يا خير ؟\r\nج - اگر به احرام صحيحى مُحرم شده ، نمىتواند نيت را عوض كند و بايد عملش را به همان نيتى كه در احرام داشته ، اتمام كند .\r\n9 - س - نايبى در احرام عمرهء تمتع بعد از اينكه وارد مكه شد شك مىكند كه نيت نيابت كرده يا نه ، آيا بايد به ميقات برگردد و مجدداً به نيابت مُحرم شود ، يا اصلًا حج براى خودش حساب مىشود و ديگر نمىتواند نايب باشد ؟\r\nج - در نيت خطور لازم نيست ، اگر انگيزهء او در حال احرام نيابت بوده ، عمل را به نيابت انجام دهد ، و اگر در داعى و انگيزه هم شك دارد بايد اعمال را به نيت اجمالى ( همان نيت در احرام ) اتمام كند ، و در نيابت به آن اكتفا نمىشود .\r\n10 - س - زنى در عرفات در روز نهم ديوانه شد ، او را به بيمارستان بردند و تا آخرين وقتى كه مىتوانستند همراهان او در مكه بمانند ، باقى ماندند ، خوب نشد ، آيا شوهرش كه با او است مىتواند براى او نايب بگيرد ، و يا خودش باقى اعمال را انجام دهد يا نه ؟\r\nج - مجنون تكليف ندارد و نمىتوانند براى او نايب بگيرند ، و اگر عاقل شد حكم اشخاص مُحرم ديگر را دارد .\r\n\r\n","description":"","footnote":"","page_name":" 37 ","page_number":49},
  {"content":"\r\n\r\n11 - س - هرگاه كسى مريض شود ، به طورى كه بعد از احرام عمره قادر به انجام اعمال نباشد ، آيا كسى كه براى عمرهء تمتع مستحبى مُحرم شده و عمره را انجام داده است مىتواند در حج نايب او شود يا خير ؟\r\nج - كسى كه براى عمرهء تمتع مُحرم شده و لو مستحبى ، نمىتواند در اصل عمره يا حج براى ديگرى نايب شود و بايد عملش را اتمام كند ؛ ولى اگر مريض فقط قادر به انجام طواف و سعى نباشد و بتواند وقوفين را درك كند و بقيهء اعمال را نايب بگيرد ، جايز است ديگران را در طواف و سعى و اعمال ديگر نايب قرار دهد ، هر چند خودشان هم حج يا عمره به جا مىآورند .\r\n12 - س - بنده چون مسئول گروه حج بودم به استناد وظيفه‌ام كه مراقبت از بيماران و عاجزهاى گروه بود وقوف اضطرارى انجام دادم ، لطفاً وظيفهء شرعى اين جانب را بيان فرماييد .\r\nج - اگر همراه عجزه بوده‌ايد كه لازم بوده با آنان باشيد و آنان از وقوف اختيارى معذور بوده‌اند براى شما هم اشكالى نداشته ، بلى اگر نايب كسى شده‌ايد نيابت شما درست نبوده است .\r\n13 - س - اگر كسى دفعهء اول به صورت خدمه ، حج به جا آورده و در دفعهء دوم دوباره به مأموريت خدمه عازم مكهء معظمه است ، آيا مىتواند به عنوان پدر يا مادر كه فوت شده‌اند نيابت نمايد ، و در چنين صورتى آيا حج از عهدهء پدر و مادرش برداشته مىشود ؟\r\nج - مانع ندارد و حج از منوبٌ عنه كافى است ، مگر آنكه سال اول ، مستطيع نبوده و امسال مستطيع باشد .\r\n14 - س - اين جانب حدود شانزده سال قبل نيابتاً به مكهء معظمه مشرف\r\n\r\n","description":"","footnote":"","page_name":" 38 ","page_number":50},
  {"content":"\r\n\r\nشده و در منى چون سفر اول بوده است ، و مىدانسته‌ام كه طبق تقليد حضرت عالى بايد در سفر اول حَلْق كند ، و لكن نمىدانستم كه ماشين ته‌زن با تيغ فرق دارد و به جاى تيغ با ماشين ته‌زن سر خود را تراشيدم و بعد از آن سفر هم دو سفر ديگر مشرف شدم و در سفرهاى بعدى سر خود را ماشين نموده و ناخن هم گرفته‌ام ، لطفاً بفرماييد در سفر اول كه به جاى تيغ با ماشين سر را تراشيدم ، در مقابل اين كار وظيفه‌ام چيست ؟ و آيا اين عمل سفر اول در سفرهاى بعدى خللى وارد مىآورد يا ذمه‌ام برى شده است ؟\r\nج - شما در صورت امكان بايد به مكه برويد و در منى حَلْق كنيد و بعد از آن طواف و نماز و سعى و طواف نساء و نماز آن را به جا آوريد ، و در اين اعمال نيت اتمام حج سفر اول را بكنيد و بعد از آن چيزى بر شما نيست ، و اگر خودتان نمىتوانيد برويد يا رفتن براى شما حرجى است در محل خود حلق كنيد و بنا بر احتياط موى آن را به منى بفرستيد و در بقيهء اعمال فوق نايب بگيريد ، و نسبت به دو سفر ديگر كه آيا صحيح و كافى بوده يا نه ، احتياط را مراعات نماييد .\r\n15 - س - كسانى كه مجاز هستند در شب عيد قربان بعد از درك اضطرارى مَشعرْ به منى بروند ، آيا همهء آنان از ذوى الاعذار مىباشند كه نيابت و لو تبرعاً مورد اشكال است يا نسبت به بعضى استثنا شده است ؟\r\nج - در فرض سؤال ، زنها مىتوانند نايب شوند ، و نيابت در ساير ذوى الاعذار صحيح نيست .\r\n16 - س - شخصى در حج از ميتى نيابت كرده و در وقت عقد اجاره براى انجام مناسك هيچ عذرى نداشت ؛ ولى چند سال بعد از انجام حج\r\n\r\n","description":"","footnote":"","page_name":" 39 ","page_number":51},
  {"content":"\r\n\r\nمتوجه شد كه در وقوف مشعر الحرام با زنها و مريضها به عنوان راهنما ، وقوف اضطرارى كرده و به منى رفته است ، و غافل بوده كه نايب بايد وقوف اختيارى بكند ، وظيفه‌اش چيست ؟\r\nج - عمل مزبور مُجزى از حج نيابتى استيجارى نيست ، و از جهت اجرت بايد به اجيركننده مراجعه نمايد ، و يا در صورتى كه اجاره ، موقت به زمان مخصوصى كه منقضى شده نباشد ، دوباره حج نيابتى صحيح به جا آورد .\r\n17 - س - آيا مىتوانم براى مادرم و براى خودم فريضه حج را انجام دهم ؟\r\nج - در يك سال بيش از يك حج واقع نمىشود .\r\n18 - س - شخصى به عنوان نيابت در مسجد شجره مُحرم شده و به مكه آمده ، در مكه فهميد كه خودش مستطيع بوده است ، آيا بايد اعمال عمره را به قصد خود به جا آورد يا به قصد نيابت ، و اگر بايد حج را به قصد خود به جا آورد نسبت به حج نيابى چه وظيفه دارد ، و آيا مىتواند براى آن نايب بگيرد يا نه ؟\r\nج - احرام او صحيح نبوده است و بايد برگردد و براى عمرهء تمتع براى خودش مُحرم شود و وظيفهء خودش را انجام دهد ، و راجع به حج نيابى نمىتواند نايب بگيرد ، مگر اجازه داشته باشد يا استيجار او براى مطلق تحصيل حج باشد .\r\n19 - س - كسى كه نايب بوده و عمرهء تمتع را انجام داده و بعد ناچار شده است كه به ايران بازگردد ، آيا مىتواند بقيهء اعمال را به ديگرى واگذار نمايد كه حج تمتع را انجام دهد ؟\r\n\r\n","description":"","footnote":"","page_name":" 40 ","page_number":52},
  {"content":"\r\n\r\nج - نمىتواند .\r\n20 - س - آيا شرط ايمان نايب كه در اصل نيابت حج و همچنين در ذبح ، شرط است در ساير اعمالى كه نيابت در آن جايز است ، مثل رَمْى و طواف هم شرط است يا خير ؟\r\nج - در ساير اعمال نيز شرط است .\r\n21 - س - شخصى تمام اختيارات اموال پدرش را دارد و پدر نمىتواند بالمباشره حج را به جا آورد ، پسر بدون تذكر دادن به پدر ، شخصى را اجير براى حج پدر نموده و خودش هم براى حج خود مشرف شده ، در اين فرض آيا حج اجير براى حج پدر ، مجزى است يا خير ؟ و هرگاه در مدينه تصميم بگيرد كه آنچه را از مال پدر به اجير داده است با پدر حساب نكند و از مال خودش باشد ، رفع اشكال مىشود يا نه ؟\r\nج - در فرض مزبور استنابه در مورد پدر صدق نمىكند ، و حَجة الاسلام از طرف پدر واقع نمىشود ، و فرقى بين دو صورت فوق نيست .\r\n22 - س - شخصى پس از آنكه به مدينه مشرف شد جنون پيدا كرد ، با توجه به اينكه سابقاً حج بر او مستقر شده است ، آيا مىشود براى او نايب گرفت يا خير ، و اگر نشود ، تبرّع حج از او چه صورت دارد ؟\r\nج - نيابت و تبرّع در فرض سؤال صحيح نيست .\r\n23 - س - فردى پس از استطاعت مالى براى حج اسم‌نويسى كرد و براى دو سال بعد اسمش درآمد ؛ ولى چند ماه قبل از حركت ، فوت كرد در حالى كه پسرش را نايب قرار داده بود كه براى او حج به جا آورد ، در حالى كه پسر خود استطاعت مالى داشته ولى در اسم‌نويسى مسامحه\r\n\r\n","description":"","footnote":"","page_name":" 41 ","page_number":53},
  {"content":"\r\n\r\nكرده و ننوشته است ، در صورتى كه اگر اسم مىنوشت شايد در همان سال اول ، قرعه به نامش در مىآمد و شايد هم سالهاى بعد ، اكنون پسر به مدينه آمده به عنوان نيابت حج بَلَدى از جانب پدر ، و هنوز مُحرم نشده ، چه وظيفه‌اى دارد ؟\r\nج - در فرض مرقوم نيابت صحيح نيست ، و بايد براى خودش حج نمايد .\r\n24 - س - شخصى اجير حج بَلَدى از قم شده و خودش ساكن اراك است ، بعد از اجير شدن در نظر داشته كه به قم برود و از آنجا حركت كند ، پس از چند روز در حالى كه از موضوع غافل شده ، براى انجام كار ديگرى به قم و بعد از آنجا به تهران رفته است ، آيا همان نيت قبلى براى حركت از قم كافى است يا بايد برگردد به قم ، و بر فرض خروج از ايران چه حكمى دارد ؟\r\nج - اگر مىتواند بايد برگردد ، و چنانچه برنگشت و لو در صورت تمكن و حج را انجام داد ، حج صحيح است و بالنسبه استحقاق اجرت دارد .\r\n25 - س - آيا بر نايب واجب است كه بر طبق فتواى مرجع تقليد منوبٌ عنه اعمال حج را انجام دهد يا مطابق وظيفه خودش عمل نمايد ؟\r\nج - ميزان ، وظيفهء خود اوست ؛ ولى اگر اجير شده به كيفيت خاصى ، بايد طورى عمل كند كه مراعات وظيفه خودش و كيفيت ذكر شده بشود .\r\n26 - س - آيا در اجاره براى اعمال حج ، لازم است اجير و مستأجر از يكديگر سؤال كنند كه مقلد چه كسى هستند يا نه ؟\r\nج - لازم نيست ، و اجير مطابق تقليد خودش عمل مىكند .\r\n\r\n","description":"","footnote":"","page_name":" 42 ","page_number":54},
  {"content":"\r\n\r\n27 - س - نايب چند ماه قبل از حج به بَلَد منوبٌ عنه مىرود و به عنوان نيابت حج حركت مىكند و به وطن خودش يا محل ديگرى مىرود ، و در ماه ذيحجه كه عازم حج مىشود ، ديگر به بلد منوبٌ عنه نمىرود ، كافى است يا نه ؟ و چه وقت بايد برود ؟\r\nج - كافى است .\r\n28 - س - در موردى كه مرحوم پدرم فرموده بود پسر بزرگ نيابتاً به مكه برود و من كه پسر بزرگ هستم به وسيلهء ارث مستطيع شده‌ام ؛ اما تا كنون نتوانسته‌ام سهم خودم را به پول مبدل كنم ، آيا مىتوانم با اين حال به جاى پدر حج به جا آورم يا نه ؟\r\nج - با فرض حصول استطاعت مالى براى خودتان ، و لو از بابت ارثيه ، اگر امكان فروش و صرف قيمت در حج را داريد بايد اول براى خودتان حج به جا آوريد ، و براى پدر بعداً انجام دهيد يا ديگرى را نايب بگيريد .\r\n29 - س - آيا جايز است براى نايب در طواف عمرهء تمتع يا طواف حج كه طواف را در غير موسم حج به جا آورد يا نه ؟\r\nج - مانع ندارد .\r\n30 - س - شخصى قبلًا مستطيع بوده و به حج نرفته و الآن هيچ‌گونه قدرت مالى جهت انجام حج را ندارد ، آيا فرزندش مىتواند تبرعاً از طرف او حج نيابى انجام دهد ؟\r\nج - نيابت در حج از حى صحيح نيست ، مگر در صورتى كه شخص از جهت پيرى نتواند به حج برود يا مريض باشد و از جهت مرض نتواند برود و مأيوس از خوب شدن تا آخر عمر باشد .\r\n31 - س - حج به نيابت حضرت ولى عصر - ارواحنا له الفداء - چون در\r\n\r\n","description":"","footnote":"","page_name":" 43 ","page_number":55},
  {"content":"\r\n\r\nموسم حج تشريف دارند ، جايز است يا نه ؟\r\nج - اشكال ندارد .\r\n32 - س - زنى كه واجب الحج است وصيت كرده كه از اصل تركه‌اش براى او حج بلدى توسط وصيّش انجام شود ، حال استطاعت جانى و مالى و غيره براى وصى او فراهم است ، فقط از حيث عدم شركت در نام‌نويسى براى حج ، آن هم با عذرى ، استطاعت راهى ندارد ، آيا مىتواند حج نيابى را انجام دهد ؟\r\nج - وصى اگر قبلًا استطاعت نداشته و فعلًا هم راه براى او باز نيست ، الآن هم مستطيع نيست و مىتواند براى حج نيابى اجير شود ؛ ولى اگر بدون اينكه اجير شود ، خود را به ميقات برساند ، نمىتواند حج نيابى به جا آورد و بايد براى خودش حج به جا آورد .\r\n33 - س - كسى كه حج نيابى انجام مىدهد ، اگر در قربانى شخص ثالثى را وكيل كرد ذابح چگونه نيت كند ؟ آيا بايد نيت كند كه به وكالت از ميت قربانى مىكنم يا بايد وكالت از نايب ميت كند ؟ در هر صورت آيا بايد نام ميت را هم ببرد ؟\r\nج - نام ميت بردن لازم نيست ، بلكه چنانچه نيت كند آنچه بر عهدهء نايب است انجام دهد ، صحيح است .\r\n34 - س - كسى كه براى حج اجير مىشود ، اگر شرط كند كه مثلًا براى طواف نساء يا يك عمل ديگرى كه نيابت‌بردار است نايب مىگيرم ، آيا اين شرط نافذ است و مىتواند عمل نمايد يا نه ؟\r\nج - اگر عذر دارد نمىتواند قبول كند ، بلى در قربانى مانع ندارد و شرط لازم نيست .\r\n\r\n","description":"","footnote":"","page_name":" 44 ","page_number":56},
  {"content":"\r\n\r\n35 - س - كسى كه احتمال قوى عقلايى مىدهد كه نتواند اعمال را به نحو عادى انجام دهد ، و ممكن است حج تمتع را بدل به افراد كند ، آيا مىتواند از حج واجب نيابت كند ؟\r\nج - مىتواند نيابت كند ؛ ولى اگر وظيفهء او عدول به افراد شد بنا بر احتياط منوبٌ عنه نبايد اكتفا به آن كند .\r\n36 - س - نايبى كه در وقت قبول نيابت براى حج معذور نبوده است ، و بعد از عقد اجاره در موقع عمل يا قبل از مُحرم شدن جزء معذورين شده و در هر عذرى كه پيش آمده طبق وظيفهء معذورين رفتار نموده ، آيا حج او از منوبٌ عنه كافى است و آيا نسبت به نحوهء عذر فرقى هست يا نه ؟\r\nج - محل اشكال است .\r\n37 - س - كسانى كه در حال اجير شدن ، از معذورين نبوده‌اند و بعداً در اثناى عمل عذر عارض شده است ، آيا نيابتشان صحيح است و مستحق تمام اجرت مىباشند يا نه ؟\r\nج - اشكال دارد .\r\n38 - س - خدمه‌اى كه از روى جهل به مسأله اجير شده‌اند و وقوف اختيارى مشعر را درك نكرده‌اند فعلًا تكليفشان چيست ؟ و همچنين ساير معذورينى كه حج ناقص از اين قبيل انجام داده‌اند ، تبرعاً يا با اجرت ؟\r\nج - نيابت ايشان صحيح نيست و كفايت از منوبٌ عنه نمىكند ، و بايد پول را برگردانند و خودشان با عدم عذر نسبت به درك اختيارى مشعر بايد با انجام عمرهء مفرده ، از احرام خارج شوند .\r\n39 - س - در مناسك آمده است كه معذور نمىتواند نايب شود ، معذور به چه كسى گفته مىشود ؟ لطفاً حد آن را معين كنيد ، مثلًا كسى كه\r\n\r\n","description":"","footnote":"","page_name":" 45 ","page_number":57},
  {"content":"\r\n\r\nنمىتواند نماز طواف را صحيح بخواند ، يا نمىتواند خودش رَمْى جمرات كند ، و يا نمىتواند قربانى نمايد ، و يا نمىتواند يكى ديگر از واجبات حج را اعم از اركان و غير اركان انجام دهد ، معذور است يا خير ؟\r\nج - هر كس نتواند اعمال اختيارى حج را انجام دهد ، معذور است و نمىتواند نايب شود ؛ ولى مباشرت در ذبح در حال اختيار هم لزوم ندارد ، و لذا كسى كه نمىتواند ذبح كند مىتواند براى حج نايب شود و براى ذبح نايب بگيرد .\r\n40 - س - كسى كه نماز او صحيح نيست و براى حج به نيابت آمده است ، آيا نيابت او صحيح است ؟ و مفروض اين است كه به عنوان نيابت مُحرم شده است ؟\r\nج - اگر از قرائت صحيح معذور است ، نيابت و احرام او باطل است ، و اگر معذور نيست ، صحيح است و بايد قرائت خود را درست كند .\r\n41 - س - اگر مستنيب يا منوبٌ عنه در وقت نيابت بدانند كه نايب جزء معذورين است و او را نايب كنند ، اولًا آيا اجرت نيابت براى نايب حلال است يا نه ؟ و ثانياً آيا حج نيابتى او صحيح و از حَجة الاسلام يا غير حَجة الاسلام منوبٌ عنه كفايت مىكند يا نه ؟\r\nج - با فرض مذكور معذور بوده ، و استيجار شده استحقاق اجرت ندارد ، و كفايت نمىكند .\r\n\r\n","description":"","footnote":"","page_name":" 46 ","page_number":58},
  {"content":"\r\n\r\n\r\nحج استحبابى\r\nمسألهء 1 - مستحب است كسى كه شرايط وجوب حج را ندارد ، از بلوغ و استطاعت و غير آنها ، در صورت امكان ، حج به جا آورد ، و همچنين بر كسى كه حج واجبش را انجام داده است مستحب است دو مرتبه به حج برود ، و مستحب است تكرار حج در هر سال ، بلكه مكروه است پنج سال متوالى آن را ترك كند ، و مستحب است در وقت خارج شدن از مكه نيّت برگشتن نمايد و مكروه است قصد برنگشتن داشته باشد .\r\nمسألهء 2 - مستحب است از طرف خويشاوندان يا غير آنها حج به جا آورد تبرعاً ، چه زنده باشند يا مرده ، و همچنين از طرف معصومين و نيز طواف از طرف آنها و غير آنها مستحب است به شرط آنكه در مكه نباشند يا معذور باشند .\r\nمسألهء 3 - كسى كه زاد و راحله ندارد ، مستحب است قرض كند و به حج برود در صورتى كه مىتواند قرض را ادا كند .\r\nمسألهء 4 - با مال حرام جايز نيست به حج برود و اگر مال او مشتبه\r\n\r\n","description":"","footnote":"","page_name":" 47 ","page_number":59},
  {"content":"\r\n\r\nاست و علم به حرمت آن ندارند ، مىتواند آن را صرف كند .\r\nمسألهء 5 - بعد از فارغ شدن از حج استحبابى ، مىتواند ثواب آن را به ديگرى هديه كند ، همچنان كه در وقت شروع مىتواند آن را نيت كند .\r\nمسألهء 6 - كسى كه مال ندارد تا با آن حج به جا آورد ، مستحب است و لو با اجاره دادن خودش و نيابت از ديگرى به حج برود .\r\n\r\n","description":"","footnote":"","page_name":" 48 ","page_number":60},
  {"content":"\r\n\r\n\r\nاقسام عُمره\r\nمسألهء 1 - عُمره هم مانند حج دو قسم است : واجب و مستحب و بر كسى كه شرايط استطاعت را داشته باشد ، يك مرتبه در عمر واجب مىشود و وجوب آن مانند حج ، فورى است و در وجوب آن ، استطاعت حج معتبر نيست بلكه اگر براى عمره مستطيع باشد ، واجب مىشود ، هر چند براى حج مستطيع نباشد ، همچنان كه عكس اين هم همين طور است كه اگر شخص براى حج استطاعت داشته باشد و براى عمره مستطيع نباشد ، بايد حج به جا آورد ، لكن بايد معلوم باشد كه براى كسانى كه از مكه دور هستند مثل ايرانيان كه وظيفه آنها حج تمتع است هيچ‌گاه استطاعت حج از استطاعت عمره و استطاعت عمره از استطاعت حج جدا نيست ، چون حج تمتع مركب از هر دو عمل است به خلاف كسانى كه در مكه يا قريب به آن هستند كه وظيفهء آنها حج و عمرهء مفرده است كه نسبت به آنها استطاعت براى يكى از دو عمل تصور مىشود .\r\nمسألهء 2 - واجب است بر كسى كه مىخواهد داخل مكه شود با احرام وارد شود ، و براى احرام بايد نيت عمره يا حج داشته باشد و اگر وقت حج\r\n\r\n","description":"","footnote":"","page_name":" 49 ","page_number":61},
  {"content":"\r\n\r\nنيست و مىخواهد وارد مكه شود ، واجب است عمرهء مفرده انجام دهد و از اين حكم كسانى كه مقتضاى شغلشان اين است كه زياد وارد مكه مىشوند و از آن خارج مىشوند استثنا شده است .\r\nمسألهء 3 - تكرار عمره مانند تكرار حج مستحب است ، و در مقدار فاصله بين دو عمره اختلاف فرموده‌اند ، و احوط آن است كه در كمتر از يك ماه به قصد رجا به جا آورده شود .\r\n\r\n","description":"","footnote":"","page_name":" 50 ","page_number":62},
  {"content":"\r\n\r\n\r\nاقسام حج\r\nحج سه قسم است : تمتع ، قِران و افراد .\r\nتمتع وظيفهء كسانى است كه چهل و هشت ميل كه شانزده فرسخ است از مكه دور باشند .\r\nقِران و افراد بر غير آنها واجب مىشود و اين تفصيل در حَجة الاسلام است .\r\n\r\nصورت حج افراد و عمرهء مفرده و بعض مسائل مربوطهء آنها\r\nمسألهء 1 - صورت حج افراد كه گاهى مورد ابتلاى متمتع مىشود از اين قرار است كه زن حائض يا كسى كه به واسطهء ضيق وقت نمىتواند عمرهء تمتع را به جا آورد بايد قصد كند حج افراد را ، و به همان احرام عمرهء تمتع كه عدول به افراد كرده ، برود به عرفات و مثل ساير حجاج وقوف كند ، بعد از آن برود به مشعر و وقوف كند ، بعد برود به منى و اعمال منى را به جا آورد مگر هَدْى را كه واجب نيست بر او ، بعد برود به مكه و طواف زيارت و نماز و سعى و طواف نساء و نماز آن را به جا آورد ، پس در\r\n\r\n","description":"","footnote":"","page_name":" 51 ","page_number":63},
  {"content":"\r\n\r\nاين وقت از احرام خارج مىشود ، بعد از آن برگردد به منى براى بيتوته و اعمال ايام تشريق به همان نحو كه ساير حجاج به جا مىآورند ، پس صورت حج افراد عين صورت حج تمتع است با يك فرق كه در حج تمتع هَدْى بايد ذبح كند و در حج افراد واجب نيست ولى استحباب دارد .\r\nمسألهء 2 - صورت عمرهء مفرده - كه بايد كسى كه حج تمتع او بدل به حج افراد شد بعد از حج به جا آورد - آن است كه خارج شود به ادنى الحل ، و افضل آن است كه از « جعرانه » يا « حديبيه » يا « تنعيم » كه از همه نزديكتر به مكه است مُحرم شود ، و بيايد به مكه و طواف كند و نماز آن را بخواند و سعى بين صفا و مروه بكند و تقصير كند يا سر بتراشد و طواف نساء به جا آورد و نماز طواف بخواند .\r\nمسألهء 3 - عمرهء مفرده با عمرهء تمتع كه تفصيلًا خواهد آمد ، در صورت فرق ندارند مگر در سه چيز :\r\nاول : آنكه در عمرهء تمتع بايد تقصير كند ؛ يعنى از مو يا ناخن خود بايد بگيرد ، و سر تراشيدن جايز نيست و در عمرهء مفرده مخيّر است بين سر تراشيدن و تقصير ؛\r\nدوم : آنكه در عمرهء تمتع طواف نساء ندارد و در عمرهء مفرده دارد ؛\r\nسوم : آنكه ميقات عمرهء تمتع يكى از مواقيت پنجگانه است كه ذكر آن مىآيد ، و ميقات عمرهء مفرده ادنى الحل است و جايز است از يكى از مواقيت پنجگانه مُحرم شود .\r\nمسألهء 4 - كيفيت افعال حج افراد از احرام و وقوفين و اعمال منى و اعمال مكه عين كيفيت حج تمتع است ، و در احكام مشترك هستند ، و كيفيت افعال عمرهء تمتع از احرام و طواف و ساير اعمال عين كيفيت عمرهء\r\n\r\n","description":"","footnote":"","page_name":" 52 ","page_number":64},
  {"content":"\r\n\r\nمفرده است .\r\nمسألهء 5 - عمرهء تمتع را اگر كسى به جا بياورد كافى است از عمرهء مفرده .\r\nمسألهء 6 - كسى كه وظيفه‌اش حج تمتع است مثل اشخاصى كه از مكه شانزده فرسنگ شرعى دور باشند ، اگر استطاعت براى عمره داشته باشند و براى حج نداشته باشند عمره مفرده بر آنها واجب نيست مثل اشخاصى كه به نيابت حج مىكنند ، گرچه احتياط آن است كه به جا آورد .\r\nمسألهء 7 - كسى كه مُحرم شد به احرام عمرهء مفرده ، حرام مىشود بر او جميع چيزهايى كه در احرام تمتع گفته شد ، و بعد از آنكه تقصير كرد يا سر تراشيد همه چيز بر او حلال مىشود مگر زنها ، و بعد از آنكه طواف نساء را با نمازش به جا آورد زن هم بر او حلال مىشود .\r\nمسألهء 8 - طواف نساء را در عمرهء مفرده بايد بعد از تقصير يا سر تراشى به جا آورد .\r\nمسألهء 9 - كسى كه به احرام عمرهء مفرده وارد مكه شد ، اگر احرامش در ماه‌هاى حج بوده ، جايز است كه آن را عمرهء تمتع قرار دهد و دنبال آن حج تمتع به جا آورد و در اين صورت هَدْى بر او واجب مىشود .\r\n\r\nصورت حج تمتع اجمالًا\r\nبدان كه حج تمتع مركب است از دو عمل ، يكى عمرهء تمتع و ديگرى حج تمتع ، و عمرهء تمتع مقدم است بر حج .\r\nو عمرهء تمتع مركب است از پنج جزء :\r\nاول : احرام ؛\r\n\r\n","description":"","footnote":"","page_name":" 53 ","page_number":65},
  {"content":"\r\n\r\nدوم : طواف كعبه ؛\r\nسوم : نماز طواف ؛\r\nچهارم : سعى بين كوه صفا و مروه ؛\r\nپنجم : تقصير ، يعنى گرفتن قدرى از مو يا ناخن .\r\nو چون مُحرم از اين اعمال فارغ شد ، آنچه بر او به واسطهء احرام بستن حرام شده بود ، حلال مىشود .\r\nو حج تمتع مركب است از سيزده عمل :\r\nاول : احرام بستن در مكه ؛\r\nدوم : وقوف به عرفات ؛\r\nسيم : وقوف به مشعر الحرام ؛\r\nچهارم : انداختن سنگريزه به جمرهء عقبه در منى ؛\r\nپنجم : قربانى در منى ؛\r\nششم : تراشيدن سر يا تقصير كردن در منى ؛\r\nهفتم : طواف زيارت در مكه ؛\r\nهشتم : دو ركعت نماز طواف ؛\r\nنهم : سعى بين صفا و مروه ؛\r\nدهم : طواف نساء ؛\r\nيازدهم : دو ركعت نماز طواف نساء ؛\r\nدوازدهم : ماندن به منى ، شب يازدهم و شب دوازدهم و شب سيزدهم براى بعضى از اشخاص ؛\r\nسيزدهم : در روز يازدهم و دوازدهم رَمْى جمرات ، و اشخاصى كه شب سيزدهم در منى ماندند روز سيزدهم بايد رَمْى جمرات كنند .\r\n\r\n","description":"","footnote":"","page_name":" 54 ","page_number":66},
  {"content":"\r\n\r\nآنچه ذكر شد صورت اجمالى اين دو عمل است و تفصيل آنها بعد ذكر مىشود .\r\nمسأله - لازم نيست مكلف اين اعمال را قبل از ورود به عمره و حج بداند و لو اجمالًا ، و كافى است كه نيت كند عمرهء تمتع را ؛ يعنى عبادتى را كه خداوند بر او واجب كرده ، و همين طور حج تمتع را به نحوى كه واجب است بر او ، و كيفيت و تفصيل هر يك را از رساله در وقت عمل ياد بگيرد و عمل كند ؛ ولى ياد گرفتن اجمالى آن بهتر و موافق احتياط است .\r\n\r\nمسائل متفرقهء اقسام عمره و حج\r\n1 - س - شخصى در اثناى عمرهء مفرده ، در شوط پنجم سعى ، مريض شده و نتوانسته است عمره را تمام كند ، او را به ايران برده‌اند و بعد از بهبودى هم نتوانسته به مكه بيايد فعلًا وظيفهء او چيست ؟ توضيح آنكه كسى نايب شده كه وظيفه او را انجام دهد و عملى را كه وظيفهء او است و او را از احرام خارج مىكند ، به جا آورد .\r\nج - با فرض اينكه خود شخص نمىتواند مراجعت كند ، نايب براى خروج منوبٌ عنه از احرام ، سعى را تمام كند و آن را اعاده نمايد و به منوبٌ عنه خبر دهد كه تقصير نمايد و بعد از تقصير براى طواف نساء نايب بگيرد ، و توضيح آنكه مسأله از موارد حصر نيست ، چون شخص مريض فعلًا خوب شده و اينكه نمىتواند به مكه بيايد از جهت مرض نيست .\r\n2 - س - كسى عمرهء مفرده به جا آورده و بدون انجام طواف نساء به مدينه آمده است ، فعلًا مىخواهد براى عمرهء تمتع مُحرم شود ، آيا جايز است بدون انجام طواف نساء مُحرم شود و بعد از انجام عمرهء تمتع ،\r\n\r\n","description":"","footnote":"","page_name":" 55 ","page_number":67},
  {"content":"\r\n\r\nطواف نساء را به جا آورد ؟\r\nج - مانع ندارد .\r\n3 - س - اگر فاصلهء بين دو عمره كمتر از يك ماه باشد ، فرموده‌ايد بايد عمرهء دوم را به قصد رجا به جا آورد ، آيا فرقى هست بين دو عمرهء مفرده از خودِ شخص و بين دو عمرهء مفرده‌اى كه هر دو يا يكى از آنها به نيابت از ديگران باشد يا نه ؟\r\nج - فرق نمىكند .\r\n4 - س - اينكه حضرت عالى فرموده‌ايد : اگر فاصلهء ميان دو عمره كمتر از يك ماه باشد ، عمرهء دوم رجائاً قصد شود ، مقصود يك ماه است يا سى روز كامل ؟\r\nج - ميزان يك ماه است ، و اگر در بين ماه ، عمره به جا آورده ، احتياط مذكور را تا سى روز مراعات كنند .\r\n5 - س - اگر بين دو عمره كمتر از يك ماه فاصله باشد بايد عمره دوم را به قصد رجا انجام دهد ، چنانچه عمره دوم نيابت باشد ، نايب مىتواند براى آن اجرت بگيرد يا خير ؟ و چنانچه بر منوبٌ عنه انجام عمرهء مفرده واجب باشد كفايت مىكند يا خير ؟\r\nج - لازم است احتياط مراعات شود ، و چنانچه با تذكر به اجيركننده اجرت بگيرد ، اشكال ندارد .\r\n6 - س - اگر زنى به نيت عمرهء مفرده مُحرم و بعد از آن عادت شود و در همهء روزهايى كه مىتواند در مكه باشد حيض است ، براى عمرهء مفرده بايد چه كند ؟ و اگر آنجا اعمالى انجام نداده و فعلًا به ايران آمده ، چه وظيفه‌اى دارد ؟\r\n\r\n","description":"","footnote":"","page_name":" 56 ","page_number":68},
  {"content":"\r\n\r\nج - در فرض سؤال بايد براى طواف و نماز نايب بگيرد و بقيه اعمال عمره را خودش به جا آورد ، و چنانچه به ايران آمده اقدام كند و برگردد ، و اگر نمىتواند ، براى اعمال عمره نايب بگيرد ؛ ولى بايد خودش تقصير كند و ترتيب بين آن و ساير اعمال مراعات شود و تا اعمال را به جا نياورد آنچه به وسيلهء احرام بر او حرام شده بر او حلال نمىشود .\r\n7 - س - آيا طواف در عمرهء مفردهء استحبابى حكم طواف واجب را دارد كه بايد نماز آن خَلْف مقام باشد ، يا حكم طواف استحبابى را دارد و در هر جاى مسجد الحرام مىتوان نماز آن را خواند ؟\r\nج - حكم طواف واجب را دارد و بايد نماز آن خَلْف مقام باشد .\r\n8 - س - انجام عمرهء مفرده در ماه‌هاى حج پيش از عمرهء تمتع جايز است يا خير ؟ و در اين مسأله فرقى بين صَرُوره و غير صَرُوره هست يا نه ؟\r\nج - مانع ندارد و فرق نمىكند .\r\n9 - س - تأخير عمرهء مفرده در حج افراد تا چه وقتى بلاعذر جايز است ؟\r\nج - بايد مبادرت نمايد عرفاً على الاحوط و تأخير نشود .\r\n10 - س - زنى كه احتمال مىدهد خون حيض ببيند و نتواند داخل مسجد الحرام شود ، آيا مىتواند براى عمرهء مفردهء مستحبى مُحرم شود و اگر خون ديد براى طواف و نماز نايب بگيرد ، و همچنين مريض اگر احتمال مىدهد نتواند اعمال عمرهء مفرده را انجام دهد ؟\r\nج - اشكال ندارد ، و چنانچه وظيفهء او نايب گرفتن شد عمل به وظيفه نمايد .\r\n11 - س - همچنان كه عمرهء مفرده را قبل از عمرهء تمتع و لو با كمتر از\r\n\r\n","description":"","footnote":"","page_name":" 57 ","page_number":69},
  {"content":"\r\n\r\nفاصله شدن يك ماه تجويز فرموده‌ايد ، آيا بعد از عمرهء تمتع هم با كمتر از يك ماه فاصله تجويز مىفرماييد ، يا بايد رجائاً انجام شود ؟\r\nج - به قصد رجا انجام شود .\r\n12 - س - كسى كه وظيفهء او عمرهء تمتع است و ندانسته به نيت عمرهء مفرده مُحرم شده است تكليف او چيست ؟\r\nج - اگر قصد عمرهء مفرده كرده ، بايد عمرهء مفرده انجام دهد و بعد عمرهء تمتع را به جا آورد ، و چنانچه اشتباه در تطبيق بوده ، تمتع واقع مىشود و صحيح است .\r\n13 - س - اگر تقصير را در عمرهء مفرده جهلًا يا نسياناً به جا نياورد و طواف نساء را نيز ترك كرده و بعد رفته است به مسجد شجره و براى عمرهء تمتع مُحرم شده و عمرهء تمتع را به جا آورده و بعد متوجه نقص كار خود شده است ، تكليف اين شخص با داشتن فرصت ، براى اعادهء عمرهء تمتع ، و نداشتن فرصت چيست ؟\r\nج - در فرض مرقوم ، چنانچه عمرهء مفرده را در اشْهُر حج به جا آورده و مىخواهد حج مستحبى به جا آورد ، مىتواند عدول به عمرهء تمتع كند چه وقت براى اعادهء عمرهء تمتع داشته باشد يا نه ؛ ولى اگر حج واجب باشد ، كفايت نمىكند على الاحوط ، و بايد پس از تقصير صحيح به ميقات برود و براى عمرهء تمتع مجدداً مُحرم شود .\r\n14 - س - كسى كه حجش بدل به افراد شده و بايد بعد از حج ، عمرهء مفرده به جا آورد ، اگر سال بعد كه به حج مىرود بعد از اعمال حج ، عمرهء مفرده را به جا آورد كافى و مُجزى است يا نه ؟\r\nج - احوط آن است كه تا عمرهء مفرده را انجام نداده ، براى عمره و حج\r\n\r\n","description":"","footnote":"","page_name":" 58 ","page_number":70},
  {"content":"\r\n\r\nديگر مُحرم نشود هر چند اگر خلاف كرد ، ضرر به صحت عمره و حج او نمىزند .\r\n15 - س - كسانى كه از هند و پاكستان به سعوديه مىآيند و در مكه معظمه مقيم مىشوند ، آيا حجشان تمتع است يا وظيفهء ديگرى دارند ؟\r\nج - چنانچه به قصد مجاورت در مكه بمانند و بعد از دو سال مستطيع شوند حكم اهل مكه را پيدا مىكنند ، و در غير اين صورت صور مختلفه‌اى است كه در تحرير الوسيله ذكر شده است .\r\n16 - س - كيفيت حج قِران را بيان فرماييد ، و آيا اين حج بر كدام اشخاص واجب مىشود ؟\r\nج - حج قِران واجب تعيينى نيست و چون مورد ابتلا نيست مىتوانيد به كتب مفصله مراجعه نماييد .\r\n\r\n","description":"","footnote":"","page_name":" 59 ","page_number":71},
  {"content":"\r\n . \r\n","description":"","footnote":"","page_name":" 60 ","page_number":72},
  {"content":"\r\n\r\n\r\nباب اول اعمال عمرهء تمتع\r\nفصل اول : محل احرام عمرهء تمتع\r\nفصل دوم : واجبات احرام و متعلقات آنها\r\nفصل سوم : در آنچه بر مُحرم حرام مىشود\r\nفصل چهارم : در طواف واجب و بعضى از\r\nاحكام آن\r\nفصل پنجم : نماز طواف\r\nفصل ششم : سعى\r\nفصل هفتم : تقصير\r\n\r\n","description":"","footnote":"","page_name":" 61 ","page_number":73},
  {"content":"\r\n . \r\n","description":"","footnote":"","page_name":" 62 ","page_number":74},
  {"content":"\r\n\r\n\r\nفصل اول : محل احرام عمرهء تمتع\r\nدر محل احرام عمرهء تمتع ، كه آن اول از واجبات عمره است .\r\nبدان كه محل احرام بستن براى عمرهء تمتع كه آن را ميقات مىنامند ، مختلف مىشود به اختلاف راههائى كه حجاج از آنها به طرف مكه مىروند ، و آن پنج محل است :\r\nاول : مسجد شجره است كه آن را ذو الحليفه مىنامند ، و آن ميقات كسانى است كه از مدينه منوره به مكه مىروند ؛\r\nو در اينجا چند مسأله است :\r\nمسألهء 1 - جايز است در صورت ضرورت ، احرام را از مسجد شجره تأخير بيندازد تا ميقات اهل شام .\r\nمسألهء 2 - احتياط واجب آن است كه در داخل مسجد شجره مُحرم شود نه خارج آن ، هر چند نزديك به آن باشد .\r\nمسألهء 3 - شخص جُنُب و حائض مىتوانند در حال عبور از مسجد مُحرم شوند ، و نبايد در مسجد توقف كنند .\r\nمسألهء 4 - اگر جُنُب به واسطهء زيادى جمعيت نتواند در حال عبور از\r\n\r\n","description":"","footnote":"","page_name":" 63 ","page_number":75},
  {"content":"\r\n\r\nمسجد احرام ببندد ، و آب براى غسل نباشد ، و نتواند صبر كند تا آب پيدا شود ، بايد تيمم كند و داخل مسجد شود و احرام ببندد .\r\nمسألهء 5 - اگر حائض نتواند تا وقت پاك شدن صبر كند ، احتياط آن است كه نزديك مسجد مُحرم شود و در « جحفه » يا محاذى آن احرام را تجديد كند .\r\nدوم : وادى عقيق است كه اوايل آن را « مسلخ » و اواسط آن را « نَمِرَه » و اواخر آن را « ذات عِرق » مىگويند كه محل احرام عامه است ، و آن ميقات كسانى است كه از راه عراق و نجد به مكه مىروند ؛\r\nسوم : قَرْنُ المنازل است و آن ميقات كسانى است كه از راه طائف ، حج مىروند ؛\r\nچهارم : يَلَمْلَمْ است كه اسم كوهى است ، و آن ميقات كسانى است كه از راه يمن مىروند ؛\r\nپنجم : جُحْفه است ، و آن ميقات كسانى است كه از راه شام مىروند .\r\nدر اينجا مسائلى است :\r\nمسألهء 1 - اگر بيّنهء شرعيه قائم شد ؛ يعنى دو شاهد عادل شهادت دادند كه فلان مكان ميقات است ، تفتيش و تحصيل علم لازم نيست ، و اگر علم و بيّنه ممكن نشود ، مىتواند اكتفا كند به ظن حاصل از پرسيدن از كسانى كه اهل اطلاع به آن مكانها مىباشند .\r\nمسألهء 2 - هرگاه از راهى برود كه به هيچ يك از ميقاتها عبورش نيفتد ، بايد از محاذات ميقات احرام ببندد .\r\nمسألهء 3 - اگر عبور او طورى است كه محاذات با دو ميقات پيدا مىكند ، احتياط واجب آن است كه از جايى كه اول ، محاذات پيدا مىكند\r\n\r\n","description":"","footnote":"","page_name":" 64 ","page_number":76},
  {"content":"\r\n\r\nاحرام ببندد ، و در محاذات ميقات بعد ، تجديد نيت احرام كند .\r\nمسألهء 4 - كسانى كه از محاذات غير مسجد شجره عبور مىكنند ، احتياط مستحب آن است كه قبل از رسيدن به محاذات ، به نذر مُحرم شوند و بهتر آن است كه در محاذات ، تجديد احرام كنند .\r\nمسألهء 5 - شخص مستطيع اگر احرام را از ميقات تأخير بيندازد از روى علم و عمد ، و ممكن نشود برگردد به ميقات به واسطهء عذرى ، و ميقات ديگرى در پيش نداشته باشد ، حج او باطل است ، و بايد سال ديگر حج به جا آورد .\r\nمسألهء 6 - شخصى كه مىخواهد از محاذى ميقات مُحرم شود اگر محاذات را نداند ، بايد از اهل اطلاع مورد وثوق بپرسد ، و قول مجتهد كه اهل اطلاع به آن مكانها نيست اعتبار ندارد ، و اگر نتواند محاذات را بفهمد قبل از رسيدن به محلى كه احتمال مىدهد از محاذات گذشته است ، به نذر مُحرم شود ، بلكه اگر از محل معينى پيش از رسيدن به محاذات ، به نذر مُحرم شود احوط است .\r\nمسألهء 7 - كسانى كه با هواپيما به حج مىروند و مىخواهند بعد از حج به مدينه مشرف شوند ، احتياط آن است كه بدون احرام بروند « جده » و از اهل اطلاع مورد اعتماد تحقيق كنند ، اگر جده يا « حده » معلوم شد محاذى با يكى از ميقاتها است از آنجا مُحرم شوند و الّا بروند به ميقات ديگر مثل جُحْفه و از آنجا مُحرم شوند ، و اگر نتوانستند به جحفه يا به ميقات ديگر بروند با نذر از جده مُحرم شوند ، و بهتر آن است كه در « حده » تجديد احرام كنند ، اگر چه لازم نيست .\r\nمسألهء 8 - مراد از محاذات آن است كه كسى كه مىرود به طرف مكه\r\n\r\n","description":"","footnote":"","page_name":" 65 ","page_number":77},
  {"content":"\r\n\r\nبه جايى برسد كه ميقات به طرف راست يا چپ او واقع شود به خط راست ، به طورى كه اگر از آنجا بگذرد ، ميقات متمايل به پشت او شود .\r\nمسألهء 9 - محاذات ثابت مىشود به علم و به دو شاهد عادل ، و اگر اينها ممكن نشود ، اگر گمان حاصل شد از قول كسانى كه مطلع به آن مكانها هستند ، ظاهراً كافى است ، بلكه از قول كسانى كه اهل خبره هستند و از روى قواعد علميه محاذات را تعيين مىكنند اگر گمان حاصل شد ، ظاهراً كافى است .\r\nمسألهء 10 - كسى كه به واسطهء فراموشى يا ندانستن مسأله و عذر ديگر بدون احرام از ميقات عبور كرد ، پس اگر امكان داشت برگشتن به ميقات ، و به اعمال عمره مىتوانست با برگشتن برسد ، واجب است برگردد و از ميقات احرام ببندد چه داخل حرم شده باشد يا نه ، و اگر ممكن نيست به نحوى كه گفته شد ، پس اگر داخل حرم نشده از همان جا احرام ببندد ، و احتياط مستحب آن است كه هر مقدارى مىتواند به طرف ميقات برگردد و آنجا مُحرم شود ، و اگر داخل حرم شده واجب است اگر مىتواند و به اعمال عمره مىرسد از حرم خارج شود و مُحرم گردد ، و اگر نمىتواند به نحوى كه گفته شد همان جا مُحرم شود ، و احتياط مستحب آن است كه هر قدر مىتواند به طرف خارج حرم برگردد و آنجا مُحرم شود .\r\nمسألهء 11 - زن حائض اگر مسأله نمىدانست و عقيده داشت كه نبايد در ميقات مُحرم شود و احرام نبست ، حكمش همان است كه در مسألهء دهم گفته شد .\r\nمسألهء 12 - جايز نيست احرام بستن پيش از رسيدن به ميقات ، و اگر\r\n\r\n","description":"","footnote":"","page_name":" 66 ","page_number":78},
  {"content":"\r\n\r\nاحرام ببندد صحيح نيست ؛ ولى اگر نذر كند كه از محلى كه پيش از ميقات است احرام ببندد جايز است ، و بايد از همان جا مُحرم شود ؛ مثلًا اگر نذر كرد كه از « قم » مُحرم شود ، واجب است عمل كند ، و بهتر آن است كه به ميقات يا محاذات ميقات كه رسيد ، احرام را تجديد كند .\r\nمسألهء 13 - جايز نيست احرام را از ميقات تأخير بيندازد اختياراً ، بلكه احتياط واجب آن است كه از محاذات ميقات بدون احرام عبور نكند ، اگر چه ميقات ديگرى بعد از آن باشد .\r\nمسألهء 14 - اگر از ميقات بدون احرام عبور كرد ، واجب است در صورت امكان برگردد و از آن ميقات مُحرم شود ، بلكه اگر ميقات ديگرى بعد از آن ميقات باشد ، بايد به احتياط واجب برگردد به ميقاتى كه از آن گذشته و مُحرم شود .\r\n\r\nمسائل متفرقهء ميقات\r\nمسألهء 1 - احتياط واجب آن است كه از خود مسجد شجره احرام بسته شود نه اطراف آن ، و احتياط مستحب آن است كه در محل اصلى مسجد مُحرم شود اگر چه از مسجد مطلقاً جايز است ، حتى در قسمتى كه مسجد توسعه پيدا كرده است .\r\nمسألهء 2 - اگر زن در ميقات حائض باشد و يقين كند كه نمىتواند عمرهء تمتع را در وقت خود انجام دهد ، بايد نيت حج افراد كند و براى حج افراد مُحرم شود ؛ ولى اگر بعد از آن كشف خلاف شد ، در صورتى كه براى حَجة الاسلام مُحرم شده احرام او باطل است ، و بايد براى عمرهء تمتع\r\n\r\n","description":"","footnote":"","page_name":" 67 ","page_number":79},
  {"content":"\r\n\r\nمجدداً مُحرم شود .\r\nمسألهء 3 - كسانى كه با هواپيما به جده مىروند ، نمىتوانند از جده يا حديبيه مُحرم شوند بلكه بايد به يكى از مواقيت مثل جحفه بروند و از آنجا مُحرم شوند ، و اگر از مدينه بروند بايد از مسجد شجره مُحرم شوند و در اين حكم فرقى بين اينكه قصد عمرهء تمتع يا مفرده داشته باشند نيست و حديبيه ميقات عمرهء مفرده است براى كسانى كه در مكه هستند .\r\nمسألهء 4 - كسانى كه ميقات براى آنها مشخص نيست نمىتوانند به گفتهء راهنما ( بَلَد ) يا حمله دار كه مىگويد فلان محل ميقات است مُحرم شوند ، مگر از گفته او اطمينان پيدا كنند و الّا بايد به عُرف محل مراجعه نمايند .\r\nمسألهء 5 - در صورتى كه ثابت نيست كه رابغ محاذى جحفه است احرام از آن جايز نيست .\r\nمسألهء 6 - كسى كه در غير ماه‌هاى حج به مكه رفته و عمرهء مفرده به جا آورده و در مكه مانده تا ماه‌هاى حج ، براى احرام عمرهء تمتع ، بايد به يكى از مواقيت پنجگانه معروفه برود و نمىتواند از تنعيم مُحرم شود .\r\nمسألهء 7 - كسانى كه براى عمرهء مفرده به مكه مشرف مىشوند و بايد به يكى از مواقيت معروفه بروند ، نمىتوانند بدون احرام از ميقات تجاوز كنند و در صورت تجاوز ، واجب است به ميقات برگردند و از آنجا مُحرم شوند ، و اگر كسى نتوانست برگردد هرجا كه هست مُحرم شود .\r\nمسألهء 8 - اگر شخص در مكه باشد و بخواهد عمرهء تمتع به جا آورد و به عللى از رفتن به ميقات عمرهء تمتع معذور باشد ، لازم است به خارج حرم برود و از آنجا مُحرم شود و از ادنى الحل كافى است .\r\n\r\n","description":"","footnote":"","page_name":" 68 ","page_number":80},
  {"content":"\r\n\r\nمسألهء 9 - ميقات براى شاغلين در جده از ايرانيان و غير آنها در عمرهء تمتع و عمرهء مفرده همان مواقيت معروفه است ، و نمىتوانند از جده يا ادنى الحل مُحرم شوند ، و اگر از روى جهل به مسأله در جاى ديگر مُحرم شوند ، احرام آنها صحيح نيست و محرمات احرام بر آنها حرام نمىشود ، چنانچه در صورت علم و عمد هم حُكم همين است ، هر چند در صورت جهل اگر بعد از اعمال ، مسأله را فهميده‌اند ، عمل آنان صحيح است .\r\nمسألهء 10 - خدمهء كاروانها كه مىخواهند به مكه بروند و بعد از آن بايد از مكه خارج شوند ، بنا بر احتياط نبايد عمرهء تمتع انجام دهند ، بلكه براى دخول مكه بايد به يكى از مواقيت معروفه بروند و از آنجا براى عمرهء مفرده مُحرم شوند ، و ادْنَى الحِلّ ، ميقات اين اشخاص نيست ، و پس از انجام اعمال عمرهء مفرده مىتوانند از مكه خارج شوند ، و در صورت خارج شدن از مكه اگر فقط به جده بيايند براى ورود به مكه در مرتبهء دوم و سوم و بعد از آن ، احرام واجب نيست ؛ ولى اگر به مدينه بروند و از آنجا بخواهند به مكه بروند بايد در مسجد شجره مُحرم شوند براى عمرهء مفردهء ديگر ، و چون بين اين عمرهء مفرده و عمرهء مفردهء اول يك ماه فاصله نشده عمرهء دوم را رجائاً به جا آورند ؛ و در هر صورت اين اشخاص آخرين مرتبه‌اى كه به مكه مىروند بايد به يكى از مواقيت معروفه ، مثل مسجد شجره يا جُحفه بروند و از آنجا براى عمرهء تمتع مُحرم شوند .\r\n11 - س - كسانى كه به علت عادت ماهانه نمىتوانند داخل مسجد شجره مُحرم شوند ، بايد در خارج آن مُحرم شوند و در مُحاذى جُحْفه تجديد احرام نمايند ، با توجه به اينكه محاذى جحفه نقطهء مشخصى نيست ، وظيفه چيست ؟\r\n\r\n","description":"","footnote":"","page_name":" 69 ","page_number":81},
  {"content":"\r\n\r\nج - مىتوانند به جحفه بروند و در آنجا تجديد احرام كنند ، و چنانچه حدود محاذات را تشخيص دهند و در تمام آن حد با بقاى نيت ، تلبيه را تكرار كنند ، كفايت مىكند .\r\n12 - س - جماعتى از راه طائف عازم مكه بودند ، قبل از رسيدن به قَرن المنازل آنان را از راه وادى عقيق فرستادند و از راه قَرن المنازل منع كردند و لذا در وادى عقيق مُحرم شدند ؛ احرام آنان چه صورت دارد ؟\r\nج - صحيح است .\r\n13 - س - در مناسك مرقوم است كه زنهاى حائض بايد عبوراً از مسجد شجره مُحرم شوند و اگر نمىتوانند ، در خارج مُحرم شوند و در محاذى جحفه تجديد احرام كنند ، چون اين كار مشكل است و محاذى جحفه معلوم نيست ، آيا حضرت امام اجازه مىفرمايند كه اين گونه اشخاص در مدينه با نذر مُحرم شوند ؟\r\nج - چون احرام قبل از ميقات ، با نذر صحيح است ، زنهاى حائض كه عذر شرعى از دخول مسجد دارند ، مىتوانند در مدينه با نذر براى عمره مُحرم شوند ، و در اين صورت لازم نيست به مسجد شجره بروند ؛ ولى نذر زن بايد با اذن شوهر باشد .\r\n14 - س - زن حائضى كه از مدينه عازم مكه بود ، گمان مىكرد كه در حال عبور در مسجد شجره مىتواند مُحرم شود و وظيفه‌اش را انجام دهد ، ولى وقتى كه به محوطهء حياط مسجد رسيد ، ديد به جهت ازدحام نمىتواند با عبور مُحرم شود ، لذا از شوهرش كه حاضر بود اجازهء نذر گرفت و چند قدمى از مسجد فاصله گرفت و با نذر مُحرم شد ، آيا كفايت مىكند يا خير ؟\r\n\r\n","description":"","footnote":"","page_name":" 70 ","page_number":82},
  {"content":"\r\n\r\nج - اگر احراز كند كه قبل از ميقات ، با نذر مُحرم شده است ، مانع ندارد .\r\n15 - س - زن در حال حيض به خيال اينكه مىتواند در حال عبور ، در مسجد شجره احرام ببندد وارد مسجد شد و بلافاصله احرام بست و تلبيه را هم گفت و چند قدمى هم به طرف درى كه مىخواست خارج شود رفت ، ولى چون ديد نمىشود عبور كرد ، برگشت و از همان درى كه وارد شده بود ، خارج شد ، آيا احرامش چگونه است ؟\r\nج - صحيح است .\r\n16 - س - يك نفر از حجاج به كلى شنوايى خود را از دست داده و زبان او هم لكنت دارد كه قادر به تكلم صحيح نيست ، مسئولين و ساير حجاج همراه ، به اين موضوع توجه نداشته‌اند و اين آقا بدون نيت و تلبيه وارد مكه شده است ، تكليف او و همراهانش چيست ؟\r\nج - بايد به ميقات برگردد و با نيت و تلبيه مُحرم شود هر چند با بردن همراه باشد ، و اگر نمىتواند به ميقات برود ، بايد در خارج حرم مُحرم شود ، و اگر نمىتواند تلبيه را صحيح بگويد و لو با تلقين ، احوط آن است كه به هر نحو مىتواند بگويد و ترجمه‌اش را نيز بگويد .\r\n17 - س - نظر به اينكه مسجد جحفه و مسجد تَنْعيم اخيراً تخريب و بازسازى شده و وسعت يافته است ، آيا حجاج يا مُعْتَمِرين بايد حتماً در حدود مسجد قبلى محرم شوند و يا محرم شدن در تمام مسجد فعلى معتبر است ؟\r\nج - ميقات در جحفه خصوص مسجد نيست و از هر جاى جحفه مىتوانند محرم شوند ، و همچنين مسجد تنعيم خصوصيت ندارد و احرام\r\n\r\n","description":"","footnote":"","page_name":" 71 ","page_number":83},
  {"content":"\r\n\r\nاز ادْنى الحِلّ صحيح است هر چند در مسجد نباشد ؛ بنا بر اين در صورت توسعه مسجد با صدق جُحفه در اول و ادْنى الحِلّ در دوم ، احرام اشكال ندارد .\r\n18 - س - در مناسك فرموده‌ايد : خدمه‌اى كه مىخواهند به مكه بروند و از مكه خارج شوند ، در صورت خارج شدن از مكه ، اگر فقط به جده مىروند ، براى ورود به مكه در مرتبهء دوم و سوم و بعد از آن احرام واجب نيست ؛ ولى اگر به مدينه بروند و از آنجا بخواهند به مكه بروند بايد در مسجد شجره مُحرم شوند براى عمرهء مفردهء ديگر ، چنانچه ميسر است ، نكتهء علمى فرق ميان جده و مدينه را بيان فرماييد ؟\r\nج - فارق ، عبور از ميقات و عدم عبور است .\r\n19 - س - كسى كه وسايلش در جُحفه مانده است ، آيا مىتواند براى آوردن وسايل خود از احرام خارج گردد در حالى كه براى عمرهء تمتع مُحرم شده و وارد حرم گرديده است ؟\r\nج - مىتواند قبل از خروج از احرامِ عمره ، برود و وسايل خود را بياورد ، و اگر اعمال عمرهء تمتع را انجام داده و مُحِل شده است ، نمىتواند از مكه خارج شود مگر در حال ضرورت ، مُحرماً به احرام حج على الاحوط .\r\n20 - س - كسى از جده مُحرم شده و اعمال عمرهء تمتع را انجام داده است ، تكليف او چيست ؟\r\nج - اگر از رفتن به ميقات معذور نبوده و وقت براى انجام عمرهء تمتع هست بايد به ميقات برود و محرم شود و عمرهء تمتع را اعاده كند ، و اگر رفتن به ميقات ممكن نيست به خارج حرم برود و از آنجا مُحرم شود .\r\n\r\n","description":"","footnote":"","page_name":" 72 ","page_number":84},
  {"content":"\r\n\r\n21 - س - آيا جايز است كسى كه به احرام عمرهء تمتع در يكى از ميقاتها مُحرم شده است به طرف خلاف مكه برود و بعد از چند روز بيايد مكه ؛ مثلًا از مسجد شجره به مدينه و بعد از همان راه يا راه ديگر به مكه برود ؟\r\nج - مانع ندارد .\r\n22 - س - بعد از اتمام حج تمتع اگر شخص از مكه خارج شود و بخواهد مراجعت كند ، آيا لازم است مُحرم شود يا خير ؟\r\nج - در صورتى كه از وقت احرام عمرهء تمتع يك ماه نگذشته است ، لازم نيست مُحرم شود و مىتواند بدون احرام وارد مكه شود .\r\n23 - س - كسى كه عمرهء مفرده انجام داده است ، آيا مىتواند در فاصلهء كمتر از يك ماه ، بدون احرام از ميقات تجاوز كند ؟\r\nج - احتياط آن است كه به قصد رجا براى عمرهء مفردهء ديگر مُحرم شود و بدون احرام تجاوز نكند .\r\n24 - س - كسى كه در جده و يا مدينه حالت روانى پيدا مىكند ، آيا لازم است مُحرماً وارد مكه شود ، يا بدون احرام نيز جايز است ؟\r\nج - مجنون ، تكليف ندارد و احرام بر او واجب نيست ، و اگر بدون احرام وارد مكه شود ، اشكالى ندارد .\r\n25 - س - زن حائضى كه نمىتوانست صبر كند تا پاك شود ، نزديك مسجد شجره مُحرم شد و بنا داشت محاذى جحفه احرام را تجديد كند ، در ماشين خوابش برد و وارد مكه شد ، آيا احرام او درست است ؟\r\nج - در صورت امكان بايد برگردد و از جُحفه يا محاذى آن مُحرم شود على الاحوط ، و اگر ممكن نيست ، از حرم خارج شود و از آنجا احرام\r\n\r\n","description":"","footnote":"","page_name":" 73 ","page_number":85},
  {"content":"\r\n\r\nببندد .\r\n26 - س - اگر بعد از خروج از ميقات در بين راه متوجه شود كه تلبيه را نگفته ، يا نيت نكرده ، و يا به جهت ديگر احرامش درست نيست ، و چنانچه بخواهد از همان جا به ميقات برگردد ميسر نيست ؛ ولى اگر بيايد مكه امكان دارد برگردد ، آيا مىتواند بيايد مكه و به ميقات برگردد ، يا بايد از همان جا مُحرم شود ؟\r\nج - اگر مىتواند به ميقات برگردد و لو از مكه ، نمىتواند براى عمل واجب از غير ميقات مُحرم شود ؛ ولى براى دخول مكه از ادْنى الحل به نيت عمرهء مفرده مُحرم شود و بعد از اعمال آن ، به يكى از مواقيت معروف برود و براى عمرهء تمتع احرام ببندد .\r\n27 - س - زن بدون اذن شوهرش نذر مىكند و با نذر مُحرم مىشود ، آيا احرامش درست است ، و چنانچه با همان احرام اعمالش را به جا آورده باشد ، چگونه است ؟\r\nج - اگر قبل از ميقات مُحرم شده ، احرام او صحيح نيست ، اگر چه در صورتى كه بعد از تمام شدن حج فهميد ، عملش صحيح است ؛ ولى اگر بعد از عمره متوجه شد ، در صورتى صحيح است كه قابل جبران نباشد ، و در صورتى كه مىتواند بايد به ميقات برود و از آنجا مُحرم شود و اگر نمىتواند به ميقات برود از خارج حرم احرام ببندد .\r\n28 - س - آيا نذر احرام قبل از ميقات براى نايب هم جايز است يا نه ؟\r\nج - اشكال ندارد .\r\n29 - س - هرگاه حائض يا جُنُب عصياناً وارد مسجد شجره شود و مانند ديگران توقف نمايد و مُحرم شود ، آيا احرام او صحيح است يا نه ؟\r\n\r\n","description":"","footnote":"","page_name":" 74 ","page_number":86},
  {"content":"\r\n\r\nج - احرام صحيح است .\r\n30 - س - كسانى كه در مكه اقامت پذيرفته‌اند ، موقتاً نه دائماً ، آيا ميقاتشان همان مواقيت خمسهء معروفه است يا ادْنى الحِلّ ؟\r\nج - اگر فريضهء آنها تبديل نشده ، بايد از مواقيت معروفه مُحرم شوند ، و اگر تبديل شده ، ميقات آنها مكه است .\r\n31 - س - شخصى بدون احرام ، عمداً يا جهلًا يا سهواً ، وارد مكه شده و بعداً از جهت گرانى بيش از حد كرايه يا ممنوعيت از طرف دولت نتوانست به ميقات برگردد ، وظيفه‌اش چيست ؟\r\nج - اگر ممكن نيست به ميقات برود از ادْنى الحِلّ بايد مُحرم شود ، مگر اينكه ترك احرام از ميقات بدون عذر باشد كه در اين صورت نمىتواند حج به جا آورد ، و اگر مستطيع است سال بعد بايد حج انجام دهد ، و گرانى بيش از حدّ ، عذر نيست مگر موجب حَرَج باشد .\r\n\r\n","description":"","footnote":"","page_name":" 75 ","page_number":87},
  {"content":"\r\n . \r\n","description":"","footnote":"","page_name":" 76 ","page_number":88},
  {"content":"\r\n\r\n\r\nفصل دوم : واجبات احرام و متعلقات آنها\r\nواجبات در وقت احرام سه چيز است :\r\nاول : نيت ؛ يعنى انسان در حالى كه مىخواهد مُحرم شود به احرام عمرهء تمتع ، نيت كند عمرهء تمتع را ، و لازم نيست قصد كند ترك محرماتى را كه بر مُحرم پس از احرام ، حرام مىشود ؛ بلكه كسى كه به قصد عمرهء تمتع يا حج تمتع لبيكهاى واجب را گفت ، مُحرم مىشود چه قصد بكند احرام را ، يا نكند و چه قصد بكند ترك محرمات را ، يا نكند . پس كسى كه مىداند ارتكاب مىكند بعضى محرمات را ، مثل زير سايه رفتن در حال سفر ، احرام او صحيح است ؛ ولى احتياط آن است كه قصد كند ترك محرمات را .\r\nمسألهء 1 - آنچه ذكر شد كه لازم نيست قصد كند ترك محرمات را ، در غير آن محرماتى است كه عمره يا حج را باطل مىكند ؛ مثل اكثر محرمات ، و اما آنچه عمره يا حج را باطل مىكند ، مثل نزديكى با زن در بعضى از صور كه ذكر خواهد شد ، پس با قصد ارتكاب آن احرام باطل است ، بلكه غير ممكن است .\r\n\r\n","description":"","footnote":"","page_name":" 77 ","page_number":89},
  {"content":"\r\n\r\nمسألهء 2 - عمره و حج و اجزاى آنها از عبادات است ، و بايد با نيت خالص براى طاعت خداوند تعالى به جا آورد .\r\nمسألهء 3 - اگر عمره را به ريا يا غير آن باطل كند ، احتياط واجب آن است كه حج افراد به جا آورد و پس از آن عمرهء مفرده به جا آورد و در سال ديگر حج را اعاده كند .\r\nمسألهء 4 - اگر حج را به نيت خالص به جا نياورد و به ريا و غير آن باطل كند ، بايد سال ديگر عمره و حج را اعاده كند .\r\nمسألهء 5 - اگر بعضى از اركان عمره يا حج را به نيت خالص نياورد و به ريا و غير آن باطل كند و نتواند آن را جبران كند ، پس در عمره حكم بطلان عمره را دارد و در حج حكم بطلان حج را ؛ ولى اگر محل جبران باقى است و جبران كرد ، عملش صحيح مىشود ، گرچه معصيت‌كار است .\r\nمسألهء 6 - اگر به واسطهء ندانستن مسأله يا جهت ديگر به جاى نيت عمرهء تمتع ، حج تمتع را قصد كند ، پس اگر در نظرش آن است كه همين عمل را كه همه به جا مىآورند او هم به جا آورد و گمان كرده جزء اول از دو جزء حج ، اسمش حج تمتع است ، ظاهراً عمل او صحيح است و عمرهء تمتع است ، و بهتر آن است كه نيت را تجديد كند .\r\nمسألهء 7 - اگر به واسطهء ندانستن مسأله يا جهت ديگر گمان كند كه حج تمتع بر عمرهء تمتع مقدم است و نيت حج تمتع كند به عزم اينكه پس از احرام برود به عرفات و مشعر و حج به جا آورد و عمره را پس از آن به جا آورد ، احرام او باطل است و بايد در ميقات تجديد احرام كند ؛ و اگر از ميقات گذشته است ، بايد در صورت امكان برگردد به ميقات و مُحرم\r\n\r\n","description":"","footnote":"","page_name":" 78 ","page_number":90},
  {"content":"\r\n\r\nشود ، و الّا از همان جا مُحرم شود ، و اگر وارد حرم شده و ملتفت شد ، بايد در صورت امكان از حرم خارج شود و مُحرم شود ، و الّا در همان جا مُحرم شود .\r\nدوم : تلبيه ؛ يعنى لبيك گفتن و صورت آن بنا بر اصَح آن است كه بگويد :\r\nلَبَّيْكَ اللَّهُمَّ لَبَّيْكَ ، لَبَّيْكَ لا شَريكَ لَكَ لَبَّيْكَ\r\n. و به اين مقدار اگر اكتفا كند ، مُحرم شده و احرامش صحيح است ، و احتياط مستحب آن است كه پس از آنكه چهار « لبيك » را به صورتى كه گفته شده گفت ، بگويد :\r\nانَّ الْحَمْدَ وَ النِّعْمَةَ لَكَ وَ الْمُلْكَ ، لا شَريكَ لَكَ لَبَّيْك .\r\nو اگر بخواهد احتياط بيشتر بكند پس از گفتن آنچه ذكر شد ، بگويد :\r\nلَبَّيْكَ اللَّهُمَّ لَبَّيْكَ لَبَّيْكَ انَّ الْحَمْدَ وَ النِّعْمَةَ لَكَ وَ الْمُلْكَ ، لا شَريْكَ لَكَ لَبَّيْكَ .\r\nو مستحب است بعد از آن بگويد :\r\nلَبَّيْكَ ذَا الْمَعارِجِ لَبَّيْكَ ، لَبَّيْكَ داعِياً الى دارِ السَّلامِ لَبَّيْكَ ، لَبَّيكَ غَفَّارَ الذُّنُوبِ لَبَّيْكَ ، لَبَّيْكَ اهْلَ التَّلْبِيَةِ لَبَّيْكَ ، لَبَّيْكَ ذَا الْجَلالِ وَ الْاكْرامِ لَبَّيْكَ ، لَبَّيْكَ تُبْدِءُ وَ الْمَعادُ الَيْكَ لَبَّيْكَ ، لَبَّيْكَ تَسْتَغْنِى وَ يُفْتَقَرُ الَيْكَ لَبَّيْكَ ، لَبَّيْكَ مَرْهُوباً وَ مَرْغُوباً الَيْكَ لَبَّيْكَ ، لَبَّيْكَ الهَ الْحَقِّ لَبَّيْكَ ، لَبَّيْكَ ذَا النَّعْماءِ وَ الْفَضْلِ الْحَسَنِ الْجَميلِ لَبَّيْكَ ، لَبَّيْكَ كَشَّافَ الْكُرَبِ الْعِظامِ لَبَّيْكَ ، لَبَّيْكَ عَبْدُكَ وَ ابْنُ عَبْدَيْكَ لَبَّيْكَ ، لَبَّيْكَ يا كَريِمُ لَبَّيْكَ .\r\nو اين جملات را نيز بگويد خوب است :\r\nلَبَّيْكَ اتَقَرَّبُ الَيْكَ بِمُحَمَّدٍ وَ آلِ مُحَمَّدٍ لَبَّيْكَ ، لَبَّيْكَ بِحَجَّةٍ وَ عُمْرَةٍ لَبَّيْكَ ، لَبَّيْكَ وَ هذِهِ عُمْرَةُ مُتْعَةٍ الَى الْحَجِّ لَبَّيْكَ ، لَبَّيْكَ اهْلَ التَّلْبِيَةِ لَبَّيْكَ ، لَبَّيْكَ تَلْبِيَةً تَمامُها وَ بَلاغُها عَلَيْكَ .\r\n\r\n","description":"","footnote":"","page_name":" 79 ","page_number":91},
  {"content":"\r\n\r\nو در اينجا مسائلى است :\r\nمسألهء 1 - واجب است صحيح گفتن قدر واجب از لبيك را كه گذشت ، همانطور كه صحيح گفتن تكبيرة الاحرام در نماز واجب است .\r\nمسألهء 2 - اگر تلبيه را به قدر واجب كه ذكر شد ، نداند بايد آن را ياد بگيرد يا كسى او را در وقت گفتن تلقين كند ؛ يعنى كلمه كلمه ، آن شخص بگويد و شخصى كه مىخواهد احرام ببندد ، دنبال او به طور صحيح بگويد .\r\nمسألهء 3 - اگر نتواند ياد بگيرد ، يا وقت ياد گرفتن نباشد و با تلقين هم نتواند بگويد ، احتياط آن است كه به هر نحو كه مىتواند بگويد و ترجمه‌اش را هم بگويد ، و بهتر آن است كه علاوه بر آن نايب هم بگيرد .\r\nمسألهء 4 - اگر لبيك گفتن را فراموش كرد ، يا به واسطهء ندانستن حكم نگفت ، واجب است برگردد به ميقات در صورت امكان ، و احرام ببندد و لبيك بگويد ، و اگر نتواند برگردد همان جا بگويد ، اگر داخل حرم نشده است ؛ و اگر داخل حرم شده ، واجب است برگردد به خارج حرم و احرام ببندد و لبيك بگويد ، و اگر ممكن نيست همان جا مُحرم شود و لبيك بگويد ، و اگر بعد از گذشتن وقتِ جبران يادش آمد ، بعيد نيست صحت عمل .\r\nمسألهء 5 - اگر كسى لبيك واجب را نگفت ، چه به واسطهء عذرى و چه بدون عذر ، چيزهايى كه بر مُحرم حرام است بر او حرام نمىشود ، و اگر آنچه در احرام موجب كفاره مىشود به جا آورد ، كفاره ندارد ، و همچنين اگر لبيك را به ريا باطل كند .\r\n\r\n","description":"","footnote":"","page_name":" 80 ","page_number":92},
  {"content":"\r\n\r\nمسألهء 6 - اگر بعد از گفتن لبيك واجب در ميقات فراموش كند كه نيت عمرهء تمتع كرده يا نيت حج تمتع ، بنا بگذارد كه نيت عمرهء تمتع كرده ، و عمرهء او صحيح است ، و همچنين اگر بعد از لبيك گفتن در روز هشتم كه بايد براى حج تمتع بگويد فراموش كرد كه لبيك را براى حج گفت يا براى عمره ، بنا بگذارد كه براى حج تمتع گفته ، و حج او صحيح است و احتياط مستحب در تجديد تلبيه است .\r\nمسألهء 7 - جايز نيست لبيك واجب را از ميقات تأخير بيندازد ، و اگر تأخير انداخت بايد به دستورى كه در مسألهء ( 10 ) كه بعد از بيان مواقيت ذكر شد ، عمل كند .\r\nمسألهء 8 - واجب در لبيك بيش از يك مرتبه نيست ؛ ولى مستحب است تكرار آن و زياد گفتن آن هر چه مىتواند ، و براى هفتاد مرتبه گفتن ثواب زيادى ذكر شده است ، و لازم نيست آنچه را در حال احرام بستن گفته است تكرار كند ، بلكه كافى است بگويد « لَبَّيْكَ اللَّهُمَّ لَبَّيْكَ » يا تكرار كند « لَبَّيْكَ » را فقط .\r\nمسألهء 9 - احتياط واجب آن است كه كسى كه براى عمرهء تمتع مُحرم شد در وقتى كه خانه‌هاى مكه پيدا مىشود لبيك را ترك كند و ديگر لبيك نگويد ، و مراد از خانه‌هاى مكه خانه‌هايى است كه در زمانى كه عمره به جا مىآورد جزء مكه باشد هر چند مكه بزرگ شود ، و احتياط واجب براى كسى كه احرام حج بسته آن است كه لبيك را تا ظهر روز عرفه بيشتر نگويد .\r\nسوم : پوشيدن دو جامهء احرام براى مردان كه يكى « لنگ » است و ديگرى « ردا » كه بايد آن را به دوش بيندازند .\r\n\r\n","description":"","footnote":"","page_name":" 81 ","page_number":93},
  {"content":"\r\n\r\nو در اينجا مسائلى است :\r\nمسألهء 1 - احتياط واجب آن است كه اين دو جامه را قبل از نيت احرام و لبيك گفتن بپوشد ، و اگر بعد از لبيك پوشيد احتياط آن است كه لبيك را دوباره بگويد .\r\nمسألهء 2 - لازم نيست كه لنگ ، ناف و زانو را بپوشاند ، و كفايت مىكند كه به نحو متعارف باشد ؛ ولى مستحب است كه ناف و زانو را بپوشاند .\r\nمسألهء 3 - در پوشيدن دو جامهء احرام ترتيب خاصى معتبر نيست ، بلكه به هر ترتيبى بپوشد مانع ندارد ، فقط بايد يكى را لنگ قرار دهد به هر كيفيتى كه مىخواهد ، و يكى را ردا قرار دهد به هر كيفيتى كه مىخواهد ، و احتياط مستحب آن است كه ردا شانه‌ها را بپوشاند .\r\nمسألهء 4 - احتياط واجب آن است كه در حال اختيار اكتفا نكند به يك جامهء بلند كه مقدارى از آن را لنگ كند و مقدارى را ردا قرار دهد ، بلكه بايد دو جامهء جدا باشند .\r\nمسألهء 5 - در پوشيدن جامهء احرام احتياط واجب آن است كه نيت كند و قصد امر الهى و اطاعت او كند ، و احتياط مستحب آن است كه در كندن جامهء دوخته هم نيت و قصد اطاعت كند .\r\nمسألهء 6 - شرط است در اين دو جامه كه نماز در آنها صحيح باشد ، پس كفايت نمىكند جامهء حرير و غير مأكول و جامه‌اى كه نجس باشد به نجاستى كه در نماز عفو از آن نشده باشد .\r\nمسألهء 7 - لازم است جامه‌اى را كه لنگ قرار مىدهد نازك نباشد به طورى كه بدن نما باشد ، و احتياط مستحب آن است كه ردا هم بدن‌نما نباشد .\r\n\r\n","description":"","footnote":"","page_name":" 82 ","page_number":94},
  {"content":"\r\n\r\nمسألهء 8 - احتياط واجب آن است كه لباس احرام زن حرير خالص نباشد ، بلكه احتياط آن است كه تا آخر احرام حرير نپوشد .\r\nمسألهء 9 - دو جامه‌اى كه ذكر شد كه بايد مُحرم بپوشد مخصوص به مرد است ؛ ولى زن مىتواند در لباس خودش به هر نحو هست مُحرم شود ، چه دوخته باشد يا نباشد ، ولى حرير محض نباشد ، چنانچه گذشت .\r\nمسألهء 10 - احتياط واجب آن است كه هر وقت در بين اعمال يا غير آن در احوال احرام اين دو جامه نجس شود تطهير يا تبديل نمايد ، و احوط مبادرت به تطهير بدن است در حال احرام ، اگر نجس شود .\r\nمسألهء 11 - اگر تطهير نكند جامهء احرام يا بدن را ، كفاره ندارد .\r\nمسألهء 12 - احتياط آن است كه جامهء احرام از پوست نباشد ، لكن ظاهراً اگر به آن جامه گفته شود مانع ندارد .\r\nمسألهء 13 - لازم نيست كه جامهء احرام منسوج و بافتنى باشد ، بلكه اگر مثل « نمد » ماليده باشد و جامه به آن گفته شود مانع ندارد .\r\nمسألهء 14 - افضل آن است كه مُحرم اگر جامهء احرام را عوض كرده وقتى كه وارد مكه مىشود براى طواف همان جامه‌اى را كه در آن مُحرم شده است بپوشد ، بلكه موافق احتياط استحبابى است .\r\nمسألهء 15 - اگر مُحرم اضطرار پيدا كند به پوشيدن قبا يا پيراهن براى سردى هوا يا غير آن مىتواند قبا و پيراهن بپوشد ، لكن بايد قبا را پايين و بالا كند و به دوش بيندازد و دست از آستين آن بيرون نياورد ، و احوط آن است كه پشت و رو نيز بكند ، و پيراهن را نيز بايد به دوش بيندازد و نپوشد ، و اگر اضطرار رفع نمىشود مگر به پوشيدن قبا و پيراهن ، مىتواند\r\n\r\n","description":"","footnote":"","page_name":" 83 ","page_number":95},
  {"content":"\r\n\r\nبپوشد .\r\nمسألهء 16 - لازم نيست جامهء احرام را هميشه در بر داشته باشد ، بلكه جايز است آنها را عوض كند و براى شستن بيرون بياورد و براى حمام رفتن آنها را بكند ، بلكه جايز است براى حاجت هر دو را بيرون بياورد و لخت شود .\r\nمسألهء 17 - شخص مُحرم مىتواند از دو جامهء احرام بيشتر بپوشد ؛ مثل دو سه ردا و دو سه لنگ براى حفظ از سرما يا غرض ديگر .\r\nمسألهء 18 - اگر لباس احرام را عمداً نپوشد يا لباس دوخته در حالى كه مىخواهد مُحرم شود بپوشد ، معصيت كرده است ؛ ولى به احرام او ضرر نمىرساند و احرامش صحيح است ، و اگر از روى عذر باشد معصيت هم نكرده و احرامش صحيح است .\r\nمسألهء 19 - گره زدن لباس احرام اشكال ندارد ؛ ولى احتياط واجب آن است كه آن را كه لنگ قرار داده به گردن گره نزند ، و اگر از روى جهل يا نسيان گره زد ، احتياط آن است كه فوراً باز كند ؛ ولى به احرامش ضرر نمىرساند و چيزى هم بر او نيست ، و سنگ در جامهء احرام گذاشتن و با نخ بستن نيز جايز است .\r\nمسألهء 20 - شرط نيست در احرام بستن پاك بودن از حدث اصغر و اكبر ، پس جايز است در حال جنابت و حيض و نفاس مُحرم شود ، بلكه غسل احرام براى حائض و نفساء مستحب است .\r\nمسألهء 21 - اگر پيراهن بپوشد بعد از آنكه مُحرم شد ، لازم است كه پيراهن را شكاف دهد و از پايين بيرون آورد ؛ ولى اگر در پيراهن مُحرم شود ، لازم نيست شكاف دهد و از پايين بيرون آورد ، و همين قدر لازم\r\n\r\n","description":"","footnote":"","page_name":" 84 ","page_number":96},
  {"content":"\r\n\r\nاست آن را بكند و لباس احرام بپوشد ، و در هر دو صورت احرامش صحيح است .\r\nمسألهء 22 - اگر فراموش كند احرام را و به خاطرش نيايد مگر بعد از اتمام همهء واجبات و نتواند جبران كند ، احتياط در بطلان عمرهء او است ، اگر چه صحت آن به نظر بعيد نيست ؛ ولى اگر اعمال حج را هم تمام كرد و يادش آمد ، عملش صحيح است .\r\n\r\nمسائل متفرقهء احرام\r\n1 - س - كسى در وقت احرام اين طور قصد مىكند : مُحرم مىشوم ، يا احرام مىبندم براى عمرهء تمتع يا غير آن ؛ با توجه به اين مسأله كه فرموده‌ايد نيت احرام لازم نيست ، بلكه ممكن نيست ؛ اين احرام چه صورت دارد ؟\r\nج - به احرام ضرر نمىزند هر چند قصد احرام لازم نيست ، و احرام امر قصدى نيست ، بلكه اگر شخص به قصد حج يا عمره تلبيه بگويد مُحرم مىشود هر چند قصد احرام نكند .\r\n2 - س - زنى قبل از احرام براى عمرهء تمتع مىدانست كه عادت ماهانهء او ده روز است و قبل از احرام حج ، اعمال عمرهء تمتع را نمىتواند انجام دهد ، مع ذلك ، نيت عمرهء تمتع كرد ، آيا در برگرداندن نيت احرام عمرهء تمتع به حج افراد ، بايد چه كند ؟\r\nج - نيت را به حج افراد برگرداند و اشكال ندارد ، بلى اگر با التفات به اينكه نمىتواند عمرهء تمتع را انجام دهد و اگر انجام دهد صحيح نيست به\r\n\r\n","description":"","footnote":"","page_name":" 85 ","page_number":97},
  {"content":"\r\n\r\nنيت عمرهء تمتع مُحرم شود ، صحت اين احرام ، بلكه حصولِ جِدّ به آن ، محل اشكال است .\r\n3 - س - مردها معمولًا براى احرام ، يك حوله به عنوان لنگ به كمر مىبندند و يكى هم بر روى شانه‌ها مىاندازند ، ولى بعضى افراد براى اينكه موقع وزش باد و يا سوار شدن ماشين عورت آنان ظاهر نشود اضافه بر آن دو حوله ، يك متر چلوار ندوخته از وسط پا عبور مىدهند به نحوى كه دو طرف پارچه از جلو و عقب زير حوله قرار مىگيرد ، آيا اين عمل صحيح است يا اشكال دارد ؟\r\nج - اشكال ندارد .\r\n4 - س - آيا مىشود براى كسى كه قادر بر تلبيه گفتن نيست نايب گرفت يا خير ؟\r\nج - اخْرَس ( لال ) بايد با انگشت به تلبيه اشاره كند و زبانش را هم حركت دهد ، و نايب گرفتن كافى نيست .\r\n5 - س - كسى كه در گذشته حج واجبش را انجام داده ، و بنا دارد حج مستحبى به جا آورد ؛ ولى از روى ناآگاهى و يا فراموشى در نيت احرام عمره مىگويد « احرام عمرهء تمتع از حج تمتع از حَجة الاسلام مىبندم قربة إلى اللَّه » ، آيا آوردن و در نيت داشتن حَجة الاسلام ، در حالى كه حج مستحبى است ، اشكالى دارد يا خير ؟\r\nج - اشكال دارد ، مگر آنكه اشتباه لفظى باشد و قصدش اين بوده عمره‌اى كه وظيفهء او است انجام دهد و اسمش را حَجة الاسلام گذاشته باشد .\r\n6 - س - اگر كسى بداند در صورت صحيح نگفتن تلبيه ، مُحرم\r\n\r\n","description":"","footnote":"","page_name":" 86 ","page_number":98},
  {"content":"\r\n\r\nنمىشود و تلبيه را غلط بگويد و اعمال حج را انجام دهد ، آيا اعمالش صحيح است يا نه ؟\r\nج - چنانچه از روى عمد بوده صحيح نيست ، و اگر عمدى نبوده و از روى فراموشى يا ندانستن مسأله بوده ، در فرض مرقوم ، بعيد نيست صحت عمل .\r\n7 - س - اگر كسى تلبيه را غلط بگويد و بعد از وقوفين و قبل از اتمام اعمال حج فهميد كه صحيحاً مُحرم نشده است ، آيا وظيفهء او نسبت به ساير اعمال ، و همچنين عمرهء قبلى او چگونه است ؟\r\nج - با فرض اينكه بعد از وقت جبران متوجه شده ، بعيد نيست صحت عمل ، لكن احوط عدم اكتفا به اين حج است ، و اين احتياط ترك نشود .\r\n8 - س - ترجمهء تلبيه « لبّيك اللّهم لبّيك ، لبّيك لا شريك لك لبّيك » چيست ؟\r\nج - ترجمهء جملهء مذكور چنين است : « اجابت مىكنم دعوت تو را خدايا اجابت مىكنم دعوت تو را ، اجابت مىكنم دعوت تو را ، شريكى نيست مر تو را ، اجابت مىكنم دعوت تو را » و اگر كلمهء دعوت را هم نگويد كفايت مىكند در مواردى كه بايد ترجمه را بگويد .\r\n9 - س - لباس احرامى كه معلوم نيست از درآمد منبر است يا وجوهات شرعيه ، آيا لازم است خمس آن را بدهد ؟\r\nج - با فرض شك ، لازم نيست ، هر چند احتياط مطلوب است .\r\n10 - س - كسى كه به ديگران تلقين نيت و تلبيه مىكند و خودش فراموش كرده است كه نيت نمايد ، وظيفه‌اش چيست ؟\r\nج - اگر به قصد انجام عمره يا حج تلبيه نگفته ، مُحرم نشده است و بايد\r\n\r\n","description":"","footnote":"","page_name":" 87 ","page_number":99},
  {"content":"\r\n\r\nدر صورت امكان به ميقات برگردد ، و اگر ممكن نيست به خارج حرم برود و مجدداً مُحرم شود .\r\n11 - س - آيا لباس احرام منحصر در دو جامه است و بيشتر نبايد باشد ؟\r\nج - مقدار واجب آن دو جامه است ، و زيادتر مانع ندارد .\r\n\r\nمستحبات احرام\r\nمستحبات احرام چند چيز است :\r\n1 . آنكه قبلًا بدن خود را پاكيزه نموده و ناخن و شارب خود را بگيرد و موى زير بغل و عانه را با نوره ازاله نمايد .\r\n2 . كسى كه قصد حج دارد از اول ماه ذى القعده و شخصى كه قاصد عمرهء مفرده است پيش از يك ماه موى سر و ريش را رها كند .\r\n3 . آنكه پيش از احرام در ميقات غسل احرام بنمايد ، و اين غسل از زن حائض و نفساء نيز صحيح است ، و تقديم اين غسل بخصوص در صورتى كه خوف آن باشد كه در ميقات آب يافت نشود جايز است ، و در صورت تقديم اگر در ميقات آب يافت شد مستحب است غسل را اعاده بنمايد و بعد از اين غسل اگر مكلف لباسى را پوشيد يا چيزى را خورد كه بر مُحرم حرام است باز هم اعاده مستحب است ، و اگر مكلف در روز غسل نمود از غسل تا آخر شب آينده كفايت مىكند ، و همچنين اگر غسل در شب نمود تا آخر روز آينده كافى است ؛ ولى اگر بعد از غسل و پيش از احرام به حدث اصغر محدث شد غسل را اعاده نمايد .\r\n\r\n","description":"","footnote":"","page_name":" 88 ","page_number":100},
  {"content":"\r\n\r\n4 . آنكه دو جامهء احرام از پنبه باشد .\r\n5 . آنكه احرام را به ترتيب ذيل ببندد در صورت تمكن بعد از فريضهء ظهر ، و در صورت عدم تمكن بعد از فريضهء ديگر ، و در صورت عدم تمكن از آن بعد از شش يا دو ركعت نماز نافله ، در ركعت اول پس از حمد سورهء توحيد و در ركعت دوم سورهء جحد را بخواند و شش ركعت افضل است ، و بعد از نماز حمد و ثناى الهى را به جا آورد و بر پيغمبر و آل او صلوات بفرستد ، آن گاه بگويد :\r\nاللَّهُمَّ إِنّى أَسْأَلُكَ أَنْ تَجْعَلَنى مِمَّنِ اسْتَجابَ لَكَ وَ آمَنَ بِوَعْدِكَ وَ اتَّبَعَ امْرَكَ فَانّى عَبْدُكَ وَ فى قَبْضَتِكَ لا اوقى إِلّا ما وَقَيْتَ وَ لا آخُذُ إِلّا ما أَعْطَيْتَ وَ قَدْ ذَكَرْتَ الْحَجَّ فَأَسْأَلُكَ انْ تَعْزِمَ لى عَلَيْهِ عَلى كِتابِكَ وَ سُنَّةِ نَبِيِّكَ صَلَواتُكَ عَلَيْهِ وَ آلِهِ وَ تُقَوِّيَنى عَلى ما ضَعُفْتُ وَ تُسَلِّمَ لى مَناسِكى فى يُسْرٍ مِنْكَ وَ عافِيَةٍ وَ اجْعَلْنى مِنْ وَفْدِكَ الَّذى رَضِيْتَ وَ ارْتَضَيْتَ وَ سَمَّيْتَ وَ كَتَبْتَ ، اللَّهُمَّ انّى خَرَجْتُ مِنْ شُقَّةٍ بَعيدَةٍ وَ انْفَقْتُ مالِى ابْتِغاءَ مَرْضاتِكَ اللَّهُمَّ فَتَمِّمْ لى حَجَّتى وَ عُمْرَتى ، اللَّهُمَّ إِنّى اريدُ التَّمَتُّعَ بِالْعُمْرَةِ الَى الْحَجِّ عَلى كِتابِكَ وَ سُنَّةِ نَبِيِّكَ صَلَواتُكَ عَلَيْهِ وَ آلِهِ ، فَانْ عَرَضَ لى عارِضٌ يَحْبِسُنى فَخَلِّنى حَيْثُ حَبَسْتَنى بِقَدَرِكَ الَّذى قَدَّرْتَ عَلَىَّ اللَّهُمَّ انْ لَمْ تَكُنْ حَجَّةً فَعُمْرَةً ، أَحْرَمَ لَكَ شَعْرِىْ وَ بَشَرِىْ وَ لَحْمى وَ دَمى وَ عِظامى وَ مُخّى وَ عَصَبى مِنَ النِّساء وَ الثِّيابِ وَ الطَّيْبِ ابْتَغى بِذلِكَ وَجْهَكَ وَ الدَّارَ الْآخِرَةَ .\r\n6 . هنگام پوشيدن دو جامهء احرام بگويد :\r\nالْحَمْدُ للَّهِ الَّذى رَزَقَنى ما اوارِى بِهِ عَوْرَتى وَ اوَدّى فيهِ فَرْضى وَ أعْبُدُ فيهِ رَبّى وَ انْتَهى فيهِ الى ما أَمَرَنى ، الْحَمْدُ للَّهِ الَّذى قَصَدْتُهُ فَبَلَّغَنِى وَ أرَدتُهُ فَأَعانَنى وَ قَبِلَنى وَ لَمْ يَقْطَعْ بى وَ وَجْهَهُ أَرَدْتُ فَسَلَّمَنى فَهُوَ حِصْنى وَ كَهْفى وَ حِرْزى وَ ظَهْرى وَ مَلاذى وَ رَجائى وَ مَنْجاىَ وَ ذُخْرى وَ عُدَّتى فى شِدَّتى وَ رَخائى .\r\n\r\n","description":"","footnote":"","page_name":" 89 ","page_number":101},
  {"content":"\r\n\r\n7 . آنكه تلبيه‌ها را در حال احرام تكرار كند خصوصاً در موارد آينده :\r\nالف ) وقت برخاستن از خواب ؛\r\nب ) بعد از هر نماز واجب و مستحب ؛\r\nج ) وقت رسيدن به سواره ؛\r\nد ) هنگام بالا رفتن از تلّ يا سرازير شدن از آن ؛\r\nه ) وقت سوار شدن يا پياده شدن ؛\r\nو ) آخر شب ؛\r\nز ) اوقات سحر ؛\r\nزن حائض و نفساء نيز اين تلبيه‌ها را بگويند .\r\nو شخص متمتع ، تلبيه گفتن او در عمره مستمر خواهد بود تا آنكه خانه‌هاى مكه را ببيند ؛ و اما تلبيهء حج تا ظهر روز عرفه مستمر است .\r\n\r\nمكروهات احرام\r\nمكروهات احرام چند چيز است :\r\n1 . احرام در جامهء سياه ، و افضل احرام در جامهء سفيد است ؛\r\n2 . خوابيدن مُحرم بر رخت و بالش زرد رنگ ؛\r\n3 . احرام بستن در جامهء چركين ، و اگر جامه در حال احرام چرك شود بهتر آن است كه مكلف مادامى كه در حال احرام است آن را نشويد ؛\r\n4 . احرام بستن در جامهء راه راه ؛\r\n5 . استعمال حنا پيش از احرام در صورتى كه اثر آن تا حال احرام باقى بماند ؛\r\n\r\n","description":"","footnote":"","page_name":" 90 ","page_number":102},
  {"content":"\r\n\r\n6 . حمام رفتن و اولى آن است كه مُحرم بدن خود را با كيسه و مثل آن نسايد ؛\r\n7 . لبيك گفتن مُحرم در جواب كسى كه او را صدا نمايد .\r\n\r\n","description":"","footnote":"","page_name":" 91 ","page_number":103},
  {"content":"\r\n . \r\n","description":"","footnote":"","page_name":" 92 ","page_number":104},
  {"content":"\r\n\r\n\r\nفصل سوم : در آنچه بر مُحرم حرام مىشود\r\nاول : شكار صحرايى كه وحشى باشد ، مگر در صورتى كه ترس داشته باشد از آزار آن .\r\nو در اينجا مسائلى است :\r\nمسألهء 1 - خوردن گوشت شكار بر مُحرم حرام است چه خودش شكار كند يا غير خودش ، چه مُحرم شكار كند يا غير مُحرم .\r\nمسألهء 2 - نشان دادن شكار به شكارچى حرام است و همين طور اعانت او به هر نحوى حرام است .\r\nمسألهء 3 - اگر مُحرمى صيد را ذبح كند در حكم ميته خواهد بود بنا بر مشهور ، و به احتياط واجب هم دربارهء مُحرم و هم مُحل .\r\nمسألهء 4 - شكار دريايى مانع ندارد ، و آن حيوانى است كه تخم و جوجه هر دو را در دريا كند .\r\nمسألهء 5 - ذبح و خوردن حيوانات اهلى مثل مرغ خانگى و گاو و گوسفند و شتر مانع ندارد .\r\nمسألهء 6 - پرندگان ، جزء شكار صحرايى مىباشند و ملخ نيز در حكم\r\n\r\n","description":"","footnote":"","page_name":" 93 ","page_number":105},
  {"content":"\r\n\r\nشكار صحرايى است .\r\nمسألهء 7 - احتياط واجب آن است كه زنبور را نكشد اگر قصد اذيت او را نداشته باشد .\r\nمسألهء 8 - نگاه داشتن صيد حرام است ، اگر چه خودش مالك آن باشد .\r\nمسألهء 9 - اگر پرنده‌اى كه نزد او است « پر » در نياورده يا پر او را چيده‌اند ، واجب است آن را حفظ كند تا پر درآورد و آن را رها كند ، بلكه بعيد نيست كه واجب باشد حفظ بچهء صيد را ، مثل آهو بره تا بزرگ شود و رها كند آن را .\r\nمسألهء 10 - هر شكارى كه حرام است ، جوجه و تخم آن نيز حرام است .\r\nبدان كه در شكار احكام بسيارى است و چون محل حاجت چندان نيست از بيان آنها خوددارى شد .\r\nدوم : جماع كردن با زن ، و بوسيدن ، و دست بازى كردن ، و نگاه به شهوت ، بلكه هر نحو لذت و تمتعى بردن .\r\nو در اينجا چند مسأله است :\r\nمسألهء 1 - اگر كسى در احرام عمرهء تمتع از روى علم و عمد با زن چه در قُبُل و چه در دُبُر و يا با مرد جماع كند ظاهراً عمره‌اش باطل نشود و لكن موجب كفاره است كه بيان آن مىآيد ، و احتياط آن است كه اگر اين عمل پيش از سعى واقع شد عمره را تمام كند و آن را دو مرتبه به جا آورد ، و اگر وقت تنگ است حج افراد به جا آورد و بعد از آن عمرهء مفرده به جا آورد ، و احتياط بيشتر آن است كه سال ديگر حج را اعاده كند .\r\n\r\n","description":"","footnote":"","page_name":" 94 ","page_number":106},
  {"content":"\r\n\r\nمسألهء 2 - اگر در عمرهء تمتع اين عمل را از روى علم و عمد پس از سعى مرتكب شود كفاره بر او واجب مىشود ، و كفاره بنا بر احتياط واجب يك شتر است چه ثروتمند باشد يا نباشد .\r\nمسألهء 3 - اگر در احرام حج اين عمل را از روى علم و عمد به جا آورد اگر قبل از وقوف به عرفات بوده ، حج او فاسد است مسلماً ، و اگر بعد از وقوف به عرفات و قبل از وقوف به مشعر الحرام بوده ، حج او فاسد است بنا بر اقوى ، و در هر دو صورت كفارهء آن يك شتر است .\r\nمسألهء 4 - در اين دو صورت كه حج فاسد شد ، بايد حج را تمام كند و در سال ديگر نيز حج به جا آورد .\r\nمسألهء 5 - اگر اين عمل بعد از وقوف به عرفات و مشعر واقع شد دو صورت دارد :\r\nيكى آنكه قبل از تجاوز از نصف طواف نساء مرتكب شده ، در اين صورت حج او صحيح است ، و فقط بايد كفاره بدهد .\r\nدوم آنكه بعد از تجاوز از نصف طواف نساء مرتكب شده ، پس حج او صحيح است و كفاره هم ندارد بنا بر اقوى .\r\nمسألهء 6 - اگر زنى را از روى شهوت ببوسد كفارهء آن يك شتر است ، و اگر بدون شهوت ببوسد كفارهء آن يك گوسفند است ، و احتياط مستحب آن است كه يك شتر كفاره بدهد .\r\nمسألهء 7 - اگر عمداً نگاه كند به غير زن خود و انزالش شود ، احوط آن است كه اگر مىتواند يك شتر كفاره بدهد ، و اگر نمىتواند يك گاو ، و اگر آن را هم نمىتواند يك گوسفند كفاره بدهد .\r\nمسألهء 8 - اگر مُحرم نگاه كند به زن خود از روى شهوت و انزالش شود\r\n\r\n","description":"","footnote":"","page_name":" 95 ","page_number":107},
  {"content":"\r\n\r\nمشهور آن است كه يك شتر كفاره است ؛ ولى اگر از روى شهوت نباشد ، كفاره ندارد .\r\nمسألهء 9 - اگر كسى با زن دست بازى كند به شهوت و انزالش نشود ، يك گوسفند كفارهء آن است ، و اگر انزالش شود ، احتياط آن است كه يك شتر كفاره بدهد اگر چه كفايت گوسفند ، خالى از قوت نيست .\r\nمسألهء 10 - هر يك از اين امور كه موجب كفاره است ، اگر با جهل به مسأله يا از روى غفلت يا از روى نسيان واقع شود ، به عمره و حج او ضرر نمىرساند و بر شخص كفاره نيست .\r\nمسألهء 11 - اگر مردى با زن خود كه مُحرم است از روى اجبار جماع كند بر زن چيزى نيست ، و مرد بايد علاوه بر كفارهء خود كفارهء زن را هم بدهد ، و اگر زن از روى رضايت جماع دهد كفاره بر خود اوست ، و مرد بايد كفارهء خودش را بدهد ، و كفاره‌اى كه بايد بدهند گذشت .\r\nسوم : عقد كردن زن از براى خود يا غير ؛ چه آن غير ، احرام بسته باشد يا نبسته باشد و مُحل باشد .\r\nو در اينجا چند مسأله است :\r\nمسألهء 1 - جايز نيست شخص مُحرم شود از براى عقد گرچه آن عقد براى غير مُحرم باشد .\r\nمسألهء 2 - احتياط آن است كه شهادت ندهد بر عقد اگر چه شاهد عقد شده باشد ، در حال مُحرم نبودن ، اگر چه جايز بودن آن خالى از قوت نيست .\r\nمسألهء 3 - اقوى آن است كه خواستگارى كردن در حال احرام جايز است و احتياط در ترك است .\r\n\r\n","description":"","footnote":"","page_name":" 96 ","page_number":108},
  {"content":"\r\n\r\nمسألهء 4 - رجوع كردن به زنى كه طلاق رجعى داده است مانع ندارد .\r\nمسألهء 5 - اگر زنى را در حال احرام براى خود عقد كند با علم به مسأله ، آن زن بر او حرام دائمى مىشود .\r\nمسألهء 6 - اگر زنى را با جهل به مسأله براى خود عقد كند ، عقدى كه كرده است باطل است لكن حرام دائمى نمىشود ، ولى احتياط آن است كه آن زن را نگيرد خصوصاً اگر با او نزديكى كرده باشد .\r\nمسألهء 7 - ظاهراً فرقى بين زن عقدى و صيغه‌اى نيست در احكامى كه ذكر شد .\r\nمسألهء 8 - احتياط آن است كه زن اگر احرام بسته باشد و مرد مُحرم نباشد و عقد كند او را ، با او نزديكى نكند و طلاق دهد او را ، و در صورت علم به مسأله او را طلاق دهد ، و با او هيچ وقت ازدواج نكند .\r\nمسألهء 9 - اگر كسى عقد كند زنى را براى مُحرمى و مُحرم دخول كند پس اگر هر سه عالم به حكم باشند ، بر هر يك آنها يك شتر كفاره است ، و اگر دخول نكند كفاره نيست ، و در اين حكم فرق نيست بين آنكه زن و عاقد مُحل باشند يا مُحرم ، و اگر بعضى از آنها حكم را مىدانند و بعضى نمىدانند ، بر آنكه مىداند كفاره است .\r\nچهارم : استمناء يعنى طلب بيرون آمدن منى كردن به دست يا غير آن هر چند به خيال باشد يا به بازى كردن با زن خود يا كس ديگر به هر نحو باشد ، پس اگر منى خارج شود كفارهء آن يك شتر است ، و احتياط واجب آن است كه در جايى كه جماع موجب بطلان است استمناء نيز موجب بطلان باشد به نحوى كه در جماع گفته شد .\r\nپنجم : استعمال عطريات است از قبيل مشك و زعفران و كافور و عود\r\n\r\n","description":"","footnote":"","page_name":" 97 ","page_number":109},
  {"content":"\r\n\r\nو عنبر ، بلكه مطلق عطر هر قسم كه باشد .\r\nو در اينجا چند مسأله است :\r\nمسألهء 1 - ماليدن عطر بر بدن و لباس جايز نيست و همين طور پوشيدن لباس كسى كه بوى عطر مىدهد ، اگر چه قبلًا به آن عطر ماليده شده باشد .\r\nمسألهء 2 - خوردن چيزى كه در آن چيزى است كه بوى خوش مىدهد ؛ مثل زعفران جايز نيست .\r\nمسألهء 3 - اگر به پوشيدن لباس يا خوردن غذايى كه بوى خوش مىدهد اضطرار پيدا كند ، بايد دماغ خود را بگيرد كه بوى خوش به آن نرسد .\r\nمسألهء 4 - از گلها يا سبزيهايى كه بوى خوش مىدهد بايد اجتناب كند ، مگر بعضى انواع كه صحرايى است ؛ مثل « بومادران » و « درمنه » و « خزامى » كه مىگويند از خوشبوترين گلها است .\r\nمسألهء 5 - احتياط آن است كه از « دارچين » و « زنجبيل » و « هل » و امثال آنها اجتناب كند اگر چه اقوى حرام نبودن آنها است .\r\nمسألهء 6 - از ميوه‌هاى خوشبو از قبيل سيب و بِه اجتناب لازم نيست ، و خوردن آنها و بوييدن آنها مانع ندارد ، لكن احتياط آن است كه بوييدن را ترك كند .\r\nمسألهء 7 - اقوى حرمتِ گرفتن دماغ است از بوى بد ، لكن فرار كردن از بوى بد به تند رفتن عيب ندارد .\r\nمسألهء 8 - خريد و فروش عطريات اشكال ندارد ، لكن نبايد آنها را براى امتحان بو كند يا استعمال كند .\r\n\r\n","description":"","footnote":"","page_name":" 98 ","page_number":110},
  {"content":"\r\n\r\nمسألهء 9 - كفارهء استعمال بوى خوش يك گوسفند است بنا بر احتياط واجب .\r\nمسألهء 10 - مشهور آن است كه استعمال خلوق كعبه - و آن چيزى است كه كعبه را به آن خوشبو مىكنند - حرام نيست ، لكن چون معلوم نيست كه خلوق چيست ، احتياط آن است كه اجتناب كند از بوى خوشى كه در كعبه است .\r\nمسألهء 11 - اگر بوى خوش را مكرر استعمال كرد در وقت واحد ، بعيد نيست يك گوسفند كفايت كند ، لكن احتياط در تعدد است ، و اگر در اوقات متعدده استعمال كرد احتياط ترك نشود ، و اگر بعد از استعمال كفاره داد و باز استعمال كرد ، واجب است كه باز كفاره بدهد .\r\nششم : پوشيدن چيز دوخته مثل پيراهن و زير جامه و قبا و امثال آنها .\r\nو در اينجا چند مسأله است :\r\nمسألهء 1 - چيزهايى كه شبيه به دوخته است مثل پيراهنهايى كه با چرخ يا با دست مىبافند يا چيزهايى را كه با نمد به شكل بالاپوش مىمالند مثل كليجه و پستك و كلاه و غير آن جايز نيست پوشيدن آنها .\r\nمسألهء 2 - احوط اجتناب از مطلق دوخته است هر چند كم باشد ، مثل كمربند دوخته و شب كلاه .\r\nمسألهء 3 - هميانى را كه در آن پول مىگذارند اشكال ندارد به كمر ببندد هر چند دوخته باشد ، و بهتر آن است كه قسمى كند كه بىگره باشد .\r\nمسألهء 4 - فتق‌بند اگر دوخته باشد براى ضرورت جايز است ببندد ، لكن احتياط آن است كه كفاره بدهد .\r\n\r\n","description":"","footnote":"","page_name":" 99 ","page_number":111},
  {"content":"\r\n\r\nمسألهء 5 - اگر به لباس دوخته احتياج پيدا كرد جايز است بپوشد ؛ ولى كفاره بايد بدهد .\r\nمسألهء 6 - جايز است گره زدن لباس احرام را ؛ ولى احتياط در گره نزدن است ، و احتياط واجب آن است كه لنگ را به گردن گره نزنند .\r\nمسألهء 7 - جايز است كه لباس احرام را با سوزن يا چيز ديگر بعضى را به بعضى وصل كند ، گرچه احتياط در ترك است .\r\nمسألهء 8 - از براى زنها جايز است لباس دوخته هر قدر مىخواهند بپوشند و كفاره ندارد ، بلى جايز نيست از براى آنها پوشيدن « قفازين » و آن چيزى بوده كه زنهاى عرب در آن پنبه مىگذاشتند و دست مىكردند براى حفظ از سرما .\r\nمسألهء 9 - كفارهء پوشيدن لباس دوخته يك گوسفند است .\r\nمسألهء 10 - اگر مُحرم چند قسم لباس دوخته بپوشد مثل پيراهن و قبا و عبا براى هر يك بايد كفاره بدهد و احتياط واجب آن است كه اگر آنها را توى هم كرد و يك دفعه پوشيد باز براى هر يك كفاره بدهد .\r\nمسألهء 11 - اگر از روى اضطرار لباسهاى متعدد پوشيد كفاره ساقط نمىشود .\r\nمسألهء 12 - اگر يك قسم لباس بپوشد مثل پيراهن و كفاره بدهد و باز پيراهن ديگر بپوشد ، يا آن را كه پوشيده بكند و باز بپوشد بايد براى دفعهء ديگر نيز كفاره بدهد .\r\nمسألهء 13 - احتياط واجب آن است كه اگر چند لباس از يك نوع بپوشد مثل چند قبا يا چند پيراهن ، چه در مجلس واحد يا در مجالس عديده ، براى هر يك كفاره بدهد .\r\n\r\n","description":"","footnote":"","page_name":" 100 ","page_number":112},
  {"content":"\r\n\r\nهفتم : سرمه كشيدن به سياهى كه در آن زينت باشد هر چند قصد زينت نكند ؛ و احتياط واجب اجتناب از مطلق سرمه است كه در آن زينت باشد ، بلكه اگر بوى خوش داشته باشد بنا بر اقوى حرام است .\r\nو در اينجا چند مسأله است :\r\nمسألهء 1 - حرام بودن سرمه كشيدن به زن اختصاص ندارد و براى مرد نيز حرام است .\r\nمسألهء 2 - در سرمه كشيدن كفاره نيست ، لكن اگر در سرمه بوى خوش باشد احتياط ، كفاره دادن است .\r\nمسألهء 3 - در صورتى كه احتياج داشته باشد به سرمه كشيدن ، مانعى ندارد .\r\nهشتم : نگاه كردن در آيينه .\r\nو در اينجا چند مسأله است :\r\nمسألهء 1 - در اين حكم فرقى بين زن و مرد نيست .\r\nمسألهء 2 - نگاه كردن به اجسام صاف صيقل داده شده كه عكس در آن پيداست ، و نگاه كردن در آب صاف اشكال ندارد .\r\nمسألهء 3 - عينك زدن اگر زينت نباشد اشكال ندارد ؛ ولى اگر زينت محسوب شود جايز نيست .\r\nمسألهء 4 - در نظر كردن به آيينه كفاره نيست ، لكن مستحب است كه بعد از نگاه كردن لبيك بگويد .\r\nمسألهء 5 - اگر در اطاقى كه ساكن است آيينه باشد و بداند كه گاهى چشم او سهواً به آيينه مىافتد اشكال ندارد ، لكن احتياط آن است كه آن را بردارد يا چيزى روى آن بيندازد .\r\n\r\n","description":"","footnote":"","page_name":" 101 ","page_number":113},
  {"content":"\r\n\r\nمسألهء 6 - احتياط آن است كه به آيينه نگاه نكند اگر چه براى زينت نباشد .\r\nنهم : پوشيدن موزه و چكمه و گيوه و جوراب و هر چه تمام روى پا را مىگيرد .\r\nو در آن چند مسأله است :\r\nمسألهء 1 - اين حكم اختصاص به مردان دارد و براى زن مانع ندارد .\r\nمسألهء 2 - اگر مرد محتاج شود به پوشيدن چيزى كه روى پا را مىگيرد ، احتياط واجب آن است كه روى آن را شكاف دهد .\r\nمسألهء 3 - در پوشيدن آنچه روى پا را مىگيرد ، كفاره نيست .\r\nدهم : فسوق است و آن اختصاص به دروغ گفتن ندارد ، بلكه فحش دادن و فخر به ديگران كردن نيز فسوق است ، و از براى فسوق كفاره نيست ، فقط بايد استغفار كند ، و مستحب است چيزى كفاره بدهد و اگر گاو ذبح كند بهتر است .\r\nيازدهم : جدال است و آن گفتن « لا و اللَّه » و « بلى و اللَّه » است .\r\nو در آن چند مسأله است :\r\nمسألهء 1 - آنكه گفتن كلمهء « لا » و كلمهء « بلى » و در ساير لغات مرادف آن مثل « نه » و « آرى » دخالتى در جدال ندارد ، بلكه قسم خوردن در مقام اثبات مطلب يا ردّ غير ، جدال است .\r\nمسألهء 2 - قسم اگر به لفظ « اللَّه » باشد يا مرادف آن مثل « خدا » در زبان فارسى جدال است ، و اما قسم به غير خدا به هر كس باشد ملحق به جدال نيست .\r\nمسألهء 3 - احتياط واجب الحاق ساير اسماء اللَّه است به لفظ جلاله ،\r\n\r\n","description":"","footnote":"","page_name":" 102 ","page_number":114},
  {"content":"\r\n\r\nپس اگر كسى قسم بخورد به رحمان و رحيم و خالق سماوات و ارض ، جدال محسوب مىشود به احتياط واجب .\r\nمسألهء 4 - در مقام ضرورت براى اثبات حقى يا ابطال باطلى جايز است قسم بخورد به جلاله و غير آن .\r\nمسألهء 5 - اگر در جدال راستگو باشد در كمتر از سه مرتبه چيزى بر او نيست مگر استغفار ، و در سه مرتبه كفاره بايد بدهد ، و كفارهء آن يك گوسفند است .\r\nمسألهء 6 - اگر در جدال دروغگو باشد ، احتياط واجب آن است كه در يك مرتبه يك گوسفند كفاره بدهد و در دو مرتبه يك گاو و در سه مرتبه يك شتر ، بلكه خالى از قوت نيست .\r\nمسألهء 7 - اگر در جدال به دروغ در دفعهء اول يك گوسفند كفاره ذبح كرد ، بعيد نيست كه اگر بعد از آن جدال كند به دروغ ، كفارهء آن يك گوسفند باشد نه گاو .\r\nمسألهء 8 - اگر در جدال به دروغ دو مرتبه جدال كرد و يك گاو ذبح كرد براى كفاره و بعد يك مرتبهء ديگر جدال كرد به دروغ ، ظاهراً يك گوسفند كفاره است ؛ و اگر بعد از ذبح گاو دو مرتبه دروغ گفت و جدال كرد ظاهراً يك گاو كفارهء آن است .\r\nمسألهء 9 - اگر به راست جدال كرد بيشتر از سه مرتبه ، هر چند باشد يك گوسفند كفاره است مگر آنكه بعد از سه مرتبه كفاره بدهد ، در اين صورت اگر سه مرتبه ديگر جدال كند به راست ، بايد يك گوسفند ذبح كند .\r\nمسألهء 10 - اگر به دروغ ده مرتبه يا بيشتر جدال كند كفاره يك شتر\r\n\r\n","description":"","footnote":"","page_name":" 103 ","page_number":115},
  {"content":"\r\n\r\nاست ظاهراً ، مگر آنكه پس از سه مرتبه يا زيادتر كفاره را ذبح كند كه در اين صورت در دفعهء اول گوسفند و در دفعهء دوم گاو و در دفعهء سوم شتر است .\r\nدوازدهم : كشتن جانورانى كه در بدن ساكن مىشوند مثل شپش و كك و كنه كه در بدن حيوان است .\r\nو در اينجا چند مسأله است :\r\nمسألهء 1 - جايز نيست انداختن شپش و كك را از بدن .\r\nمسألهء 2 - جايز نيست نقل كردن آن را از مكانى كه محفوظ است به جايى كه از آن ساقط شود و بيفتد ، و احتياط آن است كه به محلى كه در معرض آن است كه بيفتد ، نقل ندهد .\r\nمسألهء 3 - احتياط مستحب آن است كه آن را از محلى به محلى ديگر از بدن نقل ندهند ، اگر مكان اول محفوظتر باشد .\r\nمسألهء 4 - بعيد نيست كه در كشتن يا انتقال دادن كفاره نباشد ، لكن احتياطاً يك كف از طعام صدقه بدهد .\r\nسيزدهم : انگشتر به دست كردن به جهت زينت ، و اگر براى استحباب باشد مانع ندارد .\r\nو در اينجا چند مسأله است :\r\nمسألهء 1 - اگر انگشتر به دست كند نه براى زينت و نه براى استحباب مثل آنكه براى خاصيتى به دست كند ، اشكال ندارد .\r\nمسألهء 2 - احتياط واجب آن است كه مُحرم « حنا » براى زينت نبندد بلكه اگر زينت باشد ، و لو قصد نكند ، احتياط در ترك است بلكه حرمت آن در هر دو صورت خالى از وجه نيست .\r\n\r\n","description":"","footnote":"","page_name":" 104 ","page_number":116},
  {"content":"\r\n\r\nمسألهء 3 - اگر قبل از احرام « حنا » ببندد چه به قصد زينت باشد يا نباشد و چه اثرش تا زمان احرام بماند يا نماند مانع ندارد ؛ ولى احتياط خوب است .\r\nمسألهء 4 - انگشتر به دست كردن و حنا بستن كفاره ندارد .\r\nچهاردهم ؛ پوشيدن زيور است براى زن به جهت زينت .\r\nو در اينجا چند مسأله است :\r\nمسألهء 1 - اگر زيور زينت باشد ، احتياط واجب آن است كه ترك كند هر چند قصد تزيين نداشته باشد ، بلكه حرمت آن خالى از قوت نيست .\r\nمسألهء 2 - زيورهايى را كه عادت داشته به پوشيدن آن قبل از احرام ، لازم نيست براى احرام بيرون بياورد .\r\nمسألهء 3 - زيورهايى را كه عادت داشته به پوشيدن آن ، نبايد به مرد نشان دهد حتى به شوهر خود .\r\nمسألهء 4 - پوشيدن زيور حرام است ؛ ولى كفاره ندارد .\r\nپانزدهم : روغن ماليدن است به بدن .\r\nو در آن چند مسأله است :\r\nمسألهء 1 - احوط بلكه اقوى حرام بودن ماليدن روغن است اگر چه بوى خوش در آن نباشد .\r\nمسألهء 2 - جايز نيست روغنى كه بوى خوش در آن است استعمال كند پيش از احرام ، اگر اثرش باقى مىماند تا وقت احرام .\r\nمسألهء 3 - اگر از روى اضطرار و احتياج روغن بمالد عيبى ندارد .\r\nمسألهء 4 - خوردن روغن مانع ندارد اگر در آن بوى خوش مثل زعفران نباشد .\r\n\r\n","description":"","footnote":"","page_name":" 105 ","page_number":117},
  {"content":"\r\n\r\nمسألهء 5 - اگر در روغن بوى خوش نباشد در ماليدن آن كفاره نيست .\r\nمسألهء 6 - اگر در روغن بوى خوش باشد كفارهء آن يك گوسفند است ، اگر چه از روى اضطرار باشد .\r\nشانزدهم : ازالهء مو است از بدن خود يا غير خود ، چه مُحرم باشد چه مُحِل .\r\nو در آن چند مسأله است :\r\nمسألهء 1 - در حرمت ازالهء مو فرقى نيست ميان كم و زياد ، بلكه ازالهء يك مو نيز حرام است .\r\nمسألهء 2 - ازالهء مو اگر از روى ضرورت باشد عيب ندارد ؛ مثل زيادى شپش و درد سر و موى چشم كه اذيت مىكند .\r\nمسألهء 3 - اگر در وقت غسل يا وضو مويى بدون قصد كنده شود اشكال ندارد .\r\nمسألهء 4 - در ازالهء مو فرقى نيست بين تراشيدن يا نوره ماليدن يا كندن يا قيچى كردن و غير آن .\r\nمسألهء 5 - كفارهء سر تراشيدن اگر به جهت ضرورت باشد ، دوازده « مُد » طعام است كه بايد به شش مسكين بدهد ، يا سه روز روزه بگيرد ، يا يك گوسفند قربانى كند ، و « مُد » يك چارك ( ده سير ) است تقريباً .\r\nمسألهء 6 - اگر تراشيدن از روى ضرورت نباشد ، احتياط واجب آن است كه يك گوسفند كفاره بدهد ، بلكه تعيّن گوسفند در اين صورت بعيد نيست .\r\nمسألهء 7 - اگر از زير هر دو بغل خود ازالهء مو كند بايد يك گوسفند ذبح كند براى كفاره ، بلكه احتياط آن است كه اگر از زير يك بغل هم ازالهء مو\r\n\r\n","description":"","footnote":"","page_name":" 106 ","page_number":118},
  {"content":"\r\n\r\nكند يك گوسفند كفاره بدهد .\r\nمسألهء 8 - احتياط واجب آن است كه اگر موى سر را ازاله كند به غير تراشيدن ، كفارهء تراشيدن را بدهد .\r\nمسألهء 9 - اگر دست بكشد به سر يا ريش خود و يك مو يا بيشتر بيفتد ، احتياط آن است كه يك كف طعام صدقه بدهد .\r\nهفدهم : پوشانيدن مرد است سر خود را به هر چه او را بپوشاند .\r\nو در اينجا چند مسأله است :\r\nمسألهء 1 - احتياط واجب آن است كه سر را به چيزهاى غير پوششى هم نپوشاند ؛ مثل گِل و حنا و دوا و پوشال و غير اينها .\r\nمسألهء 2 - احتياط واجب آن است كه چيزى بر سر نگذارد ؛ مثل بار براى حمل كه سر به آن پوشيده شود .\r\nمسألهء 3 - جايز است به بعض بدن خود ، سر را بپوشاند ؛ مثل آنكه دستها را روى سر بگذارد ، لكن احتياط در ترك آن است .\r\nمسألهء 4 - جايز نيست سر را زير آب كند ، بلكه جايز نيست زير مايع ديگرى مثل گلاب و سركه و غير آن كند .\r\nمسألهء 5 - در حكم سر است بعض سر ، پس نبايد بعض سر را هم بپوشاند و نه زير آب يا مايع ديگرى كند .\r\nمسألهء 6 - گوشها ظاهراً از سر محسوب است پس نبايد آنها را پوشانيد .\r\nمسألهء 7 - پوشانيدن رو براى مردان مانع ندارد و از سر محسوب نيست ، پس در وقت خواب مانعى از پوشاندن آن نيست .\r\nمسألهء 8 - گذاشتن بند خيك آب بر سر از حكم پوشش استثنا شده و\r\n\r\n","description":"","footnote":"","page_name":" 107 ","page_number":119},
  {"content":"\r\n\r\nمانع ندارد .\r\nمسألهء 9 - دستمالى را كه براى سردرد به سر مىبندد عيب ندارد .\r\nمسألهء 10 - گذاشتن سر روى بالش براى خوابيدن مانع ندارد .\r\nمسألهء 11 - اگر پارچه‌اى را روى كمانى بيندازند به نحوى كه بالاى سر باشد و سر را زير آن كنند براى حفظ از پشه مانع ندارد ، و همچنين رفتن در پشه‌بند اشكال ندارد .\r\nمسألهء 12 - زير دوش حمام رفتن براى مُحرم مانع ندارد ، لكن زير آبشارى كه سر را فرو گيرد ، جايز نيست .\r\nمسألهء 13 - اگر سر را شست ، نبايد با حوله و دستمال خشك كند و بعض سر هم در حكم همه است .\r\nمسألهء 14 - در وقت خوابيدن ، مرد نبايد سر خود را بپوشاند ، و اگر بدون التفات پوشانيد ، بايد فوراً آن را باز كند ، و همين طور اگر از روى فراموشى پوشانيد ، واجب است فوراً سر را باز كند ، و مستحب است تلبيه بگويد ، بلكه احوط است گفتن آن .\r\nمسألهء 15 - اگر سر را بپوشاند به نحوى از انحا ، كفاره آن يك گوسفند است ، و احتياط واجب كفاره است براى پوشاندن بعض سر .\r\nمسألهء 16 - احوط آن است كه اگر مكرر سر را پوشانيد ، مكرر كفاره بدهد ؛ يعنى براى هر دفعه يك گوسفند كفاره است ، گرچه تعدد كفاره معلوم نيست و به نظر بعيد نمىآيد واجب نبودن .\r\nمسألهء 17 - اگر سر را پوشانيد و گوسفند را براى كفاره ذبح كرد و باز سر را پوشانيد ، احتياط به كفاره دادن دوباره خيلى مطلوب است ، گرچه وجوبش معلوم نيست .\r\n\r\n","description":"","footnote":"","page_name":" 108 ","page_number":120},
  {"content":"\r\n\r\nمسألهء 18 - كفاره در صورتى واجب است كه از روى علم به مسأله و عمد سر را بپوشاند ، پس اگر از روى ندانستن مسأله يا غفلت و سهو و نسيان بپوشاند ، كفاره ندارد .\r\nهجدهم : پوشانيدن زن است روى خود را به نقاب و روبند و برقع .\r\nو در اينجا چند مسأله است :\r\nمسألهء 1 - پوشانيدن رو را به هر چيز اگر چه چيزهاى غير متعارف باشد ، مثل پوشال و گل و چيزهاى ديگر ، جايز نيست بنا بر احتياط ، و جايز نيست با بادبزن روى خود را بپوشاند .\r\nمسألهء 2 - بعض رو در حكم تمام آن است و نبايد آن را بپوشاند .\r\nمسألهء 3 - اگر دستهاى خود را روى صورت بگذارد ، مانع ندارد .\r\nمسألهء 4 - اگر روى خود را براى خوابيدن روى بالش بگذارد ، مانع ندارد .\r\nمسألهء 5 - واجب است براى نماز سر را بپوشاند ، و مقدمتاً براى پوشانيدن سر كمى از اطراف رو را بپوشاند ، لكن واجب است بعد از نماز فوراً آن را باز كند .\r\nمسألهء 6 - جايز است براى رو گرفتن از نامحرم ، چادر يا جامه را كه به سر افكنده پايين بيندازد تا محاذى بينى ، بلكه چانه ، بلكه در صورت احتياج تا گردن و چيزى بر او نيست .\r\nمسألهء 7 - بهتر آن است كه آن چيزى را كه در موقع حاجت از سر پايين مىاندازد با دست يا چيز ديگر دور از رو نگه دارد كه به صورت نچسبد ، بلكه اين كار احوط است .\r\nمسألهء 8 - بعضى براى دور نگه داشتن جامه را از صورت ، كفاره لازم\r\n\r\n","description":"","footnote":"","page_name":" 109 ","page_number":121},
  {"content":"\r\n\r\nدانسته‌اند ، و آن احوط است گرچه اقوى واجب نبودن آن است .\r\nمسألهء 9 - در نقاب انداختن و پوشاندن رو به هر نحو كه باشد كفاره لازم نيست ، گرچه موافق احتياط است .\r\nنوزدهم : سايه قرار دادن مرد است بالاى سر خود .\r\nو در اينجا چند مسأله است :\r\nمسألهء 1 - سايه قرار دادن جايز نيست از براى مردان ، و براى زنها و بچه‌ها جايز است ، و كفاره هم ندارد .\r\nمسألهء 2 - حرام بودن سايه قرار دادن بالاى سر مختص به حال منزل طى كردن است ، و اما در حالى كه در محلى منزل كرد در منى باشد يا غير آن زير سايه رفتن مانع ندارد ، و با چتر و مثل آن سايه بر سر قرار دادن مانع ندارد اگر چه در حال راه رفتن باشد پس مانع ندارد كه در منى از چادر خود تا محلى كه ذبح مىكنند يا محلى كه رمى جمرات مىكنند با چتر برود گرچه احتياط مستحب ترك است در حال راه رفتن .\r\nمسألهء 3 - فرق نيست در حرام بودن سايه قرار دادن در وقت طى كردن منزل بين آنكه در محملى باشد كه روپوش دارد يا در اتومبيل سرپوشيده باشد يا در هواپيما باشد يا زير سقف كشتى باشد .\r\nمسألهء 4 - احتياط آن است كه در وقت طى منزل به پهلوى محمل يا هر چيزى كه بالاى سر او باشد استظلال نكند ، اگر چه جائز بودن آن خالى از قوت نيست .\r\nمسألهء 5 - كسانى كه از تهران يا جاى ديگر مىخواهند به مكه مشرف شوند با هواپيما اگر نذر كنند براى احرام بستن از تهران نذر آنها صحيح است و بايد محرم شوند ، و اگر راه ديگرى نباشد جز هواپيما بايد بروند به\r\n\r\n","description":"","footnote":"","page_name":" 110 ","page_number":122},
  {"content":"\r\n\r\nحج ، لكن براى زير سقف بودن در حال طى منزل بايد كفاره بدهند .\r\nمسألهء 6 - كسى كه نذر كرد از تهران يا جاى ديگر محرم شود بايد محرم شود ، و حتى الامكان بايد از راهى برود كه زير سايه در طى منزل قرار نگيرد ، و اگر راهى نباشد كه زير سقف قرار نگيرد در صورت التفات به اين مطلب پيش از نذر معصيت‌كار است براى آنكه خود را از روى عمد مبتلاى به معصيت كرده است .\r\nمسألهء 7 - كسانى كه مىخواهند با هواپيما به مكه بروند لازم است با هواپيما به مدينه بروند ، و از آنجا در مسجد شجره مُحرم شوند و با اتومبيلى كه سقف ندارد به مكه بروند و يا آنكه بروند جده به قصد رفتن به جحفه و در صورت امكان بروند به جحفه و از آنجا مُحرم شوند و با اتومبيل بىروپوش بروند به مكه معظمه ، و اگر رفتن به ميقات امكان نداشت از جده مُحرم شوند و بهتر آن است كه در « حده » هم كه بين جده و مكه است تجديد احرام كنند .\r\nمسألهء 8 - نشستن در زير سقف در حال طى منزل در شب خلاف احتياط است گرچه جايز بودن آن به نظر بعيد نيست ؛ بنا بر اين بعيد نيست جايز بودن نشستن مُحرم در هواپيمايى كه شب حركت مىكند .\r\nمسألهء 9 - در جايز نبودن سايه بالاى سر قرار دادن ، فرق نيست بين سواره و پياده .\r\nمسألهء 10 - كسانى كه كشتى سوار مىشوند در حال احرام زير سقف آن نبايد بروند ، لكن در كنار ديوار كشتى كه سايه است ظاهراً نشستن جايز است .\r\nمسألهء 11 - استظلال در وقت طى منزل براى عذرى مثل شدت گرما\r\n\r\n","description":"","footnote":"","page_name":" 111 ","page_number":123},
  {"content":"\r\n\r\nيا شدت سرما يا بارندگى جايز است ، لكن بايد كفاره بدهد .\r\nمسألهء 12 - كفارهء سايه قرار دادن در حال طى منزل يك گوسفند است چه با عذر سايه افكنده باشد چه با اختيار ، بنا بر احتياط واجب .\r\nمسألهء 13 - اقوى كفايت يك گوسفند است در احرام عمره هر چند بيش از يك مرتبه سايه قرار داده باشد ، و يك گوسفند است در احرام حج ، هر چند بيش از يك مرتبه استظلال كرده باشد .\r\nبيستم : بيرون آوردن خون است از بدن خود .\r\nو در اينجا چند مسأله است :\r\nمسألهء 1 - بيرون آوردن خون از بدن ديگرى ، مثل حجامت كردن او يا دندان او را كشيدن حرام نيست .\r\nمسألهء 2 - جايز نيست به مثل خراشيدن بدن خون از آن بيرون آورد ، و همين طور به مسواك نمودن خون از بن دندانها بيرون آورد .\r\nمسألهء 3 - جايز است در حال احتياج خون بگيرد به حجامت و غير آن ، و همين طور خون دمل را بيرون آوردن در حال احتياج ، و جرب را خاريدن در صورتى كه موجب آزار است ، اگر چه از آن خون درآيد .\r\nمسألهء 4 - خون از بدن درآوردن ، كفاره ندارد .\r\nبيست و يكم : ناخن گرفتن .\r\nو در آن چند مسأله است :\r\nمسألهء 1 - جايز نيست بعض ناخن را هم بگيرد مگر آنكه موجب آزار شود ؛ مثل آنكه بعض آن افتاده باشد و بعض ديگر موجب آزار او باشد .\r\nمسألهء 2 - جايز نيست ناخن پا را هم بگيرد ، چنانچه جايز نيست ناخن دست را بگيرد .\r\n\r\n","description":"","footnote":"","page_name":" 112 ","page_number":124},
  {"content":"\r\n\r\nمسألهء 3 - فرقى نيست بين آلات ناخنگيرى ، قيچى باشد يا چاقو يا ناخنگير ، و احتياط واجب آن است كه ازاله ناخن نكند به هيچ وجه حتى به سوهان و دندان .\r\nمسألهء 4 - اگر انگشت زيادى داشته باشد ، جايز نيست ناخن آن را بگيرد احتياطاً ، و همچنين اگر دست زيادى داشته باشد ، احتياط آن است كه ناخن آن را نگيرد اگر چه بعيد نيست جواز ، اگر معلوم شود آن انگشت يا آن دست زيادى است .\r\nمسألهء 5 - اگر يك ناخن از دست يا پا بگيرد يك مد طعام بايد كفاره بدهد ، و براى هر ناخن دست تا به ده نرسيده ، بايد يك مد طعام بدهد ، و همچنين در ناخنهاى پا .\r\nمسألهء 6 - اگر تمام ناخن دستها و پاها را در يك مجلس بگيرد يك گوسفند كفارهء آن است .\r\nمسألهء 7 - اگر ناخن دستها را تماماً بگيرد در يك مجلس يا چند مجلس و در محل ديگر يا چند محل ديگر ناخن پاها را بگيرد دو گوسفند كفاره آن است .\r\nمسألهء 8 - اگر تمام ناخن دستها را بگيرد و ناخن پاها را كمتر از ده ناخن بگيرد يك گوسفند براى ناخن دست و براى هر يك از ناخنهاى پا يك مد طعام بايد بدهد ، و همچنين اگر ناخن پاها را بگيرد تماماً و ناخن دستها را كمتر از ده بگيرد .\r\nمسألهء 9 - اگر پنج ناخن از پا بگيرد و پنج ناخن از دست براى هر يك بايد يك مد طعام كفاره بدهد ، و همچنين است اگر كمتر از ده در هر يك از دست و پا بگيرد براى هر يك بايد كفاره بدهد .\r\n\r\n","description":"","footnote":"","page_name":" 113 ","page_number":125},
  {"content":"\r\n\r\nمسألهء 10 - اگر بيشتر از ده ناخن داشته باشد ، پس اگر تمام را بگيرد بايد يك گوسفند بدهد ، و احتياط مستحب آن است كه براى ناخن زيادى از ده تا ، كفاره بدهد براى هر يك ، يك مد .\r\nمسألهء 11 - اگر كسى كه بيشتر از ده ناخن دارد ، ده ناخن اصلى را بگيرد ، احتياط واجب آن است كه يك گوسفند بدهد ، و اگر بعضى از ناخنهاى اصلى را و بعضى از ناخنهاى زيادى را بگيرد براى ناخنهاى اصلى يك مد بدهد و براى زياديها احتياط مستحب آن است كه كفاره بدهد .\r\nمسألهء 12 - اگر تمام ناخنهاى دست را گرفت و كفارهء آن را داد و بعد در همان مجلس ناخنهاى پا را تماماً گرفت ، بايد يك گوسفند ديگر كفاره بدهد .\r\nمسألهء 13 - اگر كسى كمتر از ده ناخن داشت و تمام آن را گرفت براى هر يك ، يك مُد طعام بايد بدهد ، و احتياط مستحب آن است كه يك گوسفند ذبح كند .\r\nمسألهء 14 - اگر محتاج شد به گرفتن ناخن ، احتياط واجب آن است كه كفاره به همان نحو كه ذكر شد بدهد .\r\nبيست و دوم : كندن دندان است هر چند خون نيايد بنا بر احتياط ، و احتياط آن است كه يك گوسفند كفاره بدهد .\r\nبيست و سوم : كندن درخت يا گياهى كه در حرم روييده باشد .\r\nو در اينجا چند مسأله است :\r\nمسألهء 1 - اگر گياهى يا درختى در منزل مُحرم روييده شده باشد بعد از آنكه منزل او شد ، پس اگر آن را خودش كاشته باشد ، جايز است آن را\r\n\r\n","description":"","footnote":"","page_name":" 114 ","page_number":126},
  {"content":"\r\n\r\nبكند .\r\nمسألهء 2 - اگر درختى در منزل او روييده بعد از آنكه منزل او شده ، لكن خودش آن را نكاشته باشد ، احتياط آن است كه آن را قطع نكند ، گرچه اقوى جواز است .\r\nمسألهء 3 - اگر گياهى كه در منزل او روييده بعد از آنكه منزل او شده و خودش آن را نكاشته باشد ، احتياط واجب آن است كه آن را قطع نكند .\r\nمسألهء 4 - اگر منزلى خريده باشد كه داراى درخت و گياه است نبايد آن را قطع كند .\r\nمسألهء 5 - درختهاى ميوه و درخت خرما از اين حكم بيرون است و مىتواند آنها را قطع كند ، و در گياهها ( اذخر ) كه گياه معروفى است از حكم مستثنا است و قطع آن مانع ندارد .\r\nمسألهء 6 - اگر درختى را كه جايز نيست كندنش بكند ، احتياط آن است كه اگر بزرگ باشد يك گاو كفاره بدهد ، و اگر كوچك باشد يك گوسفند .\r\nمسألهء 7 - اگر بعض درخت را قطع كند ، اقوى آن است كه قيمت آن را كفاره بدهد .\r\nمسألهء 8 - در قطع گياهها كفاره نيست ، بجز استغفار .\r\nمسألهء 9 - جايز است كه شتر خود را بگذارد كه علف بخورد ؛ ولى خودش براى او قطع نكند .\r\nمسألهء 10 - آنچه ذكر شد از قطع درخت و گياه حرم ، مختص به مُحرم نيست بلكه براى همه كس ثابت است .\r\nمسألهء 11 - اگر به نحو متعارف راه برود و گياهى از راه رفتن او قطع شود ، اشكال ندارد .\r\n\r\n","description":"","footnote":"","page_name":" 115 ","page_number":127},
  {"content":"\r\n\r\nبيست و چهارم : سلاح در برداشتن بنا بر احوط ، مثل شمشير و نيزه و تفنگ و هر چه از آلات جنگ باشد مگر براى ضرورت ، و مكروه است سلاح را همراه بردارد در صورتى كه به تن او نباشد اگر ظاهر باشد ، و احوط ترك آن است .\r\n\r\nمسائل متفرقهء محرمات احرام\r\nمسألهء 1 - اگر حاجى در حال احرام براى سردرد دستمالى به دور سر ببندد اگر چه تمام سر را بگيرد ، كفاره ندارد .\r\nمسألهء 2 - آنچه در حال احرام حرام است ، سايه بر سر قرار دادن است ؛ بنا بر اين اگر ماشين از زير پلهايى كه در مسير واقع شده برود و به ناچار مُحرمين از زير پلها عبور كنند ، و يا در محل بنزين در زير سقف متوقف شود و مُحرمين زير سقف قرار گيرند ، اشكالى پيدا نمىشود و كفاره ندارد .\r\nمسألهء 3 - شخصى كه با ماشين مسقف رانندگى مىكند ، بايد در هر احرام يك گوسفند كفاره بدهد و با تكرار پياده و سوار شدن كفاره تكرار نمىشود ، و همچنين در ساير موارد سايه بر سر قرار دادن .\r\nمسألهء 4 - پوشيدن نعلينى كه بندهاى عريضى داشته باشد ؛ ولى تمام روى پا را نگيرد در حال احرام مانعى ندارد .\r\nمسألهء 5 - در شب استظلال نيست ؛ بنا بر اين جايز است مُحرم در شب با ماشين سقف‌دار به مكه برود ؛ ولى در هواى ابرى در روز جايز نيست مگر ابر به طورى تيره باشد كه استظلال صدق نكند .\r\n\r\n","description":"","footnote":"","page_name":" 116 ","page_number":128},
  {"content":"\r\n\r\nمسألهء 6 - جايز است از جاهاى دور مثل تهران با نذر مُحرم شود ؛ ولى اگر زير سقف سفر مىكند ، بايد كفاره بدهد .\r\nمسألهء 7 - تزريق آمپول در حال احرام مانع ندارد ولى اگر موجب بيرون آمدن خون از بدن مىشود تزريق نكند ، مگر در مورد حاجت و ضرورت .\r\nمسألهء 8 - در حرام بودن سايه بر سر قرار دادن ، فرقى بين سايه‌اى كه با شخص حركت كند مثل چتر و ماشين مسقف ، و سايهء ثابت مثل پل و غيره نيست و فرقى بين اجبار و اختيار نيست ؛ ولى بر عبور از زير پلهايى كه در جاده‌ها هست صادق نيست .\r\nمسألهء 9 - كسى كه حجش را باطل كند ، اگر حج فاسد شده را به اتمام رسانده از احرام خارج شده ، و گر نه در احرام باقى است .\r\nمسألهء 10 - بعد از آنكه مُحرم به منزل رسيد ، و لو در محله‌هاى جديد مكه كه از مسجد الحرام دور هستند ، مىتواند براى رفتن به مسجد الحرام در ماشينهاى مسقف سوار شود ، يا زير سايه برود .\r\n11 - س - آيا كشتن مارمولك و از اين قبيل جانوران ، در حال احرام اشكال دارد ؟\r\nج - از محرمات احرام محسوب نيست .\r\n12 - س - اگر از روى علم و عمد در احرام حج ، قبل از وقوف عرفه با زوجهء خود جماع نمايد ، مسلماً حج او باطل است ، و قبل از وقوف مشعر الحرام هم بنا بر اقوى باطل است و كفاره دارد و بعد از اتمام در سال آينده اعاده كند ، آيا در صورت جهل چه وظيفه‌اى دارد ؟\r\nج - در صورت جهل ، عمل او صحيح است و كفاره هم ندارد .\r\n\r\n","description":"","footnote":"","page_name":" 117 ","page_number":129},
  {"content":"\r\n\r\n13 - س - آيا شوهر پس از مُحِل شدن مىتواند زوجهء مُحرم خود را از روى التذاذ دست بزند ؟\r\nج - بر مرد مزبور منعى نيست ؛ ولى اگر زن نيز لذت مىبرد ، در فرض سؤال نبايد حاضر شود ، على الاحوط .\r\n14 - س - فردى كه از احرام درآمده ، زنش را كه مُحرم است مىبوسد اگر چه زن راضى نيست ، آيا اين كار نسبت به مرد و زن چه حكمى دارد ؟\r\nج - اگر زن اختيار نداشته ، چيزى بر او نيست ، و بر مرد هم كفاره واجب نشده است .\r\n15 - س - صابون و بعضى از شامپوها كه بويى دارد ، آيا مىشود براى بدن استعمال كرد يا خير ؟ ضمناً خيلى بوى خوشى هم نيست .\r\nج - اگر صدق بوى خوش مىكند ، از آن اجتناب كنند ، و در غير اين صورت مانع ندارد .\r\n16 - س - حمل قمقمهء آب كه در محفظهء دوخته نگهدارى مىشود ، براى مُحرم چه صورت دارد ؟\r\nج - احتياط آن است كه آن را به دوش نيندازد ، و دست گرفتن آن مانع ندارد .\r\n17 - س - در مورد نظر كردن در آيينه ، گاهى نگاه مىكند كه خود را ببيند ، و گاهى براى ديدن ماشين و غيره و يا مثلًا براى علاج دردى ، آيا براى مُحرم فرق مىكند يا يكسان است ؟\r\nج - احوط ، اجتناب است در همهء موارد ذكر شده در سؤال .\r\n18 - س - در حال احرام عده‌اى از همديگر عكس مىگيرند ، و در دوربين عكاسى كه آيينه است و يا حالت شفاف و آيينه مانندى دارد نظر\r\n\r\n","description":"","footnote":"","page_name":" 118 ","page_number":130},
  {"content":"\r\n\r\nمىكنند ، بفرماييد اشكال دارد يا خير ؟\r\nج - اگر معلوم نيست كه در آيينه نظر مىشود ، اشكال ندارد .\r\n19 - س - آيا سوگند معمولى به حال احرام اشكال دارد ، همانند سوگندهاى روزمرهء مردم كوچه و بازار ؟\r\nج - قسم به غير خدا از محرمات احرام نيست .\r\n20 - س - بعضى به علت عرق‌سوز شدن بدن احتياج به پمادى دارند كه چربى دارد ، آيا مُحرم مىتواند از اين پماد به بدن خود بمالد يا خير ؟\r\nج - نمىتواند مگر در مورد ضرورت ؛ ولى كفاره ندارد و لو در غير مورد ضرورت ، مگر آنكه بوى خوش داشته باشد كه كفارهء آن يك گوسفند است ، اگر چه از روى اضطرار باشد .\r\n21 - س - در موردى كه كنده شدن مو با كشيدن دست به سر و صورت كفاره دارد ، آيا فرقى بين عمد و سهو و غفلت هست ؟\r\nج - فرق نمىكند ، به شرط آنكه دست كشيدن عمدى باشد .\r\n22 - س - اگر غير مُحرم از مُحرم ، ازالهء مو كند يا يكى از كارهايى كه بر مُحرم حرام است و كفاره دارد انجام دهد ، چه حكمى دارد ؟\r\nج - اگر مُحرم به اختيار خود حاضر شود كه مثلًا مُحلّى سر او را بتراشد ، حرام است و بايد كفاره بدهد ؛ ولى چنانچه بدون اختيار او باشد ، كفاره ندارد ، حتى بر مُحلّ مزبور .\r\n23 - س - مُحرم سرش تر است ، اگر بخواهد صبر كند تا خودش خشك شود و وضو بگيرد ، آفتاب طلوع مىكند و نمازش قضا مىشود ، آيا وظيفه‌اش تيمم است ؟\r\nج - اگر نمىتواند و لو با دست سر را خشك كند ، احوط جمع بين وضو\r\n\r\n","description":"","footnote":"","page_name":" 119 ","page_number":131},
  {"content":"\r\n\r\nبا اين حال و تيمم است .\r\n24 - س - كسى كه موى مصنوعى دارد و با همين حال براى عمره و حج مُحرم شده و اعمال خود را انجام داده است ، آيا اشكال دارد ؟\r\nج - ضرر به عمره و حج ندارد ؛ ولى اگر مرد آن را بر سرش گذاشته است ، بايد كفاره بدهد .\r\n25 - س - با توجه به حرمت پوشيدن صورت براى زنان در حال احرام ، آيا چانه هم جزء صورت محسوب مىشود و بايد باز باشد ، يا اينكه اگر مقنعه‌اى بر سر گذاشته شود كه چانه را تا لبها بپوشاند ، مانعى ندارد ؟\r\nج - زير چانه جزء صورت محسوب نمىشود ؛ ولى پوشاندن به نحوى كه در سؤال ذكر شده ، اشكال دارد .\r\n26 - س - آيا زن مُحرم مىتواند صورت خود را با حوله پاك كند ، يا حكم سر مرد را دارد كه نمىتواند روى آن را بپوشاند ؟\r\nج - بايد سعى كنند پوشيده نشود ، و اگر عامداً و از روى علم پوشيده نشود ، مانع ندارد .\r\n27 - س - زنها كه در حال احرام براى پوشيدن و درآوردن مقنعه ، صورتشان پوشيده مىشود ، چه صورت دارد ؟\r\nج - بايد سعى كنند پوشيده نشود ، و اگر عامداً و از روى علم پوشيده نشود ، مانع ندارد .\r\n28 - س - فرموده‌ايد كه مُحرم از منزل تا مسجد الحرام مىتواند زير سقف برود ، آيا كسانى كه در مسجد الحرام براى حج مُحرم مىشوند ، مىتوانند در مكه زير سقف باشند ؟\r\n\r\n","description":"","footnote":"","page_name":" 120 ","page_number":132},
  {"content":"\r\n\r\nج - تا عرفاً در منزل و مكه هستند و در حال سير براى خارج شدن از مكه نيستند مىتوانند استظلال نمايند .\r\n29 - س - كسى كه از تنعيم مُحرم مىشود ، استظلال براى او چه حكمى دارد ؟\r\nج - چون تنعيم جزو مكه شده و مكه منزل است ، استظلال در فرض سؤال مانع ندارد .\r\n30 - س - ميقات عمرهء مفرده در خود مكه واقع شده است ، آيا كسى كه در آنجا براى عمرهء مفرده احرام بست ، مىتواند در اتوبوس سقف‌دار سوار شود يا خير ، با توجه به اينكه محل سكونت او مكه است ؟\r\nج - در فرض مذكور مانع ندارد .\r\n31 - س - افرادى از مسجد شجره مُحرم شدند و شبانه براى مكه حركت نمودند ؛ ولى نزديك طلوع آفتاب در ماشين سقف‌دار به خواب رفتند و بعد از طلوع آفتاب بيدار شدند و ماشين را نگاه داشتند ، آيا براى مدتى كه در حال سير در زير سقف بودند ، كفاره دارد يا خير ، و الآن كه ايستادند و مىخواهند پياده شوند ، چه حكمى دارد ؟\r\nج - براى مدتى كه خواب بوده‌اند ، يا ماشين ايستاده ، كفاره واجب نيست ؛ ولى اگر بعد از بيدار شدن و التفات و قبل از ايستادن ماشين ، استظلال شده و لو اضطراراً ، كفاره واجب است .\r\n32 - س - در حال احرام وقتى ماشينهاى بىسقف حركت مىكند و سفر انجام مىشود ، آيا پياده و سوار شدن از ماشين در حالى كه ايستاده است ، در صورتى كه مستلزم گذشتن از زير سقف قسمت جلو ماشين است ، چه حكمى دارد ؟\r\n\r\n","description":"","footnote":"","page_name":" 121 ","page_number":133},
  {"content":"\r\n\r\nج - مانع ندارد .\r\n33 - س - كسانى كه از مسجد الحرام براى حج مُحرم مىشوند و از مسجد الحرام در ماشين سقف‌دار سوار مىشوند ؛ و مثلًا در عزيزيه كه منزل ايشان است پياده مىشوند ، آيا سوار شدن در اتومبيل سقف‌دار از مسجد الحرام به منزل چه صورت دارد ، و اگر پياده نشوند و از اول قصد عرفات داشته باشند ، حكم چيست ؟\r\nج - در فرض اول مانع ندارد و در فرض دوم احتياط كنند .\r\n34 - س - اين جانب يكى از خدمهء كاروان حج هستم ، امسال ( 1365 ) بعد از درك عرفات به اتفاق مدير كاروان و معاون و اين جانب و بانوان كاروان در يك اتوبوسى سربسته قرار گرفتيم و براى درك اضطرارى به مشعر الحرام رفته و چون در مسير مُزْدَلَفه به منى به راه‌بندان برخورديم ، لذا در هواى آفتابى در اتوبوس سربسته بودم ، ناگاه به يادم آمد كه نبايد در زير طاق اتوبوس قرار بگيرم ، چند دقيقه‌اى با علم به اينكه اتوبوس سرپوشيده است مانده و پس از توقف اتوبوس بر اثر راه‌بندان پياده شدم ، و ما بقى راه را تا محل چادر كاروان در منى پياده طى نمودم ، لذا از محضر آن بزرگوار تقاضا دارم ، بفرماييد :\r\n1 . آيا كفاره تعلق مىگيرد يا نه ؟\r\n2 . در صورتى كه تعلق گرفته باشد ، بايد حتماً در منى ذبح گردد ؟\r\n3 . در حالى كه اكنون در تهران هستم ، آيا مىتوانم قربانى را در محل اقامتم ذبح نمايم ؟\r\n4 . در صورتى كه خدمهء كاروان بودم و به دستور مدير گروه براى كمك نمودن به بانوان مسن براى رَمْى جمرهء عقبه عازم منى بودم و از خود\r\n\r\n","description":"","footnote":"","page_name":" 122 ","page_number":134},
  {"content":"\r\n\r\nاستقلال نداشتم ، وجه اين گوسفند را چه كسى بايد بپردازد ؟ ستاد حج ، مدير گروه يا اين جانب ؟\r\n5 . چنانچه ستاد حج تقبل نموده باشد ذبح را ، آيا از گردن اين جانب ساقط مىگردد يا نه ؟\r\nج - بايد قربانى كنيد ، و اگر چه بايد در منى ذبح نماييد ، لكن ذبح در محل خودتان هم براى كفاره كفايت مىكند ، و مىتوانيد به مسئولين در ستاد نيابت دهيد كه براى شما ذبح كنند ، و در اين صورت ذبح آنها هم كافى است ؛ ولى بدون نيابت صحيح نيست .\r\n35 - س - آيا استظلال ، مربوط به سايهء حاصل از تابش عمودى خورشيد است ، يا حاصل از تابش مايل خورشيد را هم شامل مىشود ؟\r\nج - فرق نمىكند .\r\n36 - س - آيا استظلال ، مربوط به سايه بر سر مىباشد ، يا اگر سايه فقط بر شانه بيفتد استظلال صدق مىكند ؟\r\nج - صدق نمىكند .\r\n37 - س - آيا استظلال فقط مربوط به سقف مىباشد ، يا شامل سايهء حاصل از ديوار ماشين هم مىشود ؟\r\nج - شامل نمىشود .\r\n38 - س - آيا در عرفات هم مثل منى مىشود زير چتر حركت كرد ، يا حكم عرفات غير از حكم منى است ؟\r\nج - زير چتر حركت كردن در عرفات اشكال ندارد .\r\n39 - س - در شهر مكه تونلهايى احداث كرده‌اند كه طولش بيش از 1500 قدم مىباشد ، آيا بعد از احرام حج مىشود داخل آن با اتومبيل\r\n\r\n","description":"","footnote":"","page_name":" 123 ","page_number":135},
  {"content":"\r\n\r\nسفر كرد ، با علم به اينكه مسقف است ؟\r\nج - مانع ندارد ، بلى اگر خودش آن راه را اختيار كند و از زير آن سقف برود ، اشكال دارد .\r\n40 - س - آيا مُحرم به محض وصول به مكه ، مىتواند استظلال نمايد ، و يا بايستى به منزل برسد و بعد از اتخاذ منزل جايز است ؟\r\nج - مكه منزل است ، و با رسيدن به آن ، استظلال مانع ندارد .\r\n41 - س - اخيراً از حدود كشتارگاه تا نزديك جمرات ، مسقفى را درست كرده‌اند ، آيا عبور از اين راه براى مُحرمى كه هنوز منزل نكرده و از مَشْعر مستقيم به جمرات مىرود ، جايز است يا نه ؟\r\nج - مانع ندارد .\r\n42 - س - آيا گرفتن ناخن توسط مُحرم از غير مُحرم جايز است ؟\r\nج - اشكال ندارد .\r\n43 - س - آيا مُحرم مىتواند ناخن مُحرم ديگر را به قصد تقصير بگيرد يا نه ؟\r\nج - اشكال ندارد .\r\n44 - س - كندن دندان كه بر مُحرم حرام است مقصود دندان خودش مىباشد يا شامل دندان غير هم مىشود ؟ و در تقدير حُرمت در صورت خون آمدن است يا مطلقاً ؟\r\nج - شامل دندان غير نمىشود ، هر چند خون از آن بيرون آيد .\r\n45 - س - آيا در حال احرام مىتوان دندانى را كه شديداً درد دارد و دكتر سفارش مىكند كه آن را بكشيد ، كشيد ، گرچه باعث خونريزى شود ؟\r\n\r\n","description":"","footnote":"","page_name":" 124 ","page_number":136},
  {"content":"\r\n\r\nج - اگر ضرورت دارد مانع دارد ، ولى كفاره دارد على الاحوط .\r\n46 - س - هرگاه مُحرم سر خود را با چيز دوخته بپوشاند ، آيا يك كفاره بايد بدهد يا دو كفاره ؟\r\nج - بايد دو كفاره بدهد ، مگر در صورت جهل و نسيان .\r\n47 - س - در بين مردم معروف است كه مُحرم نبايد به كسى دستور بدهد ؛ مثلًا نبايد به كسى بگويد يك ليوان آب يا چاى يا چيز ديگر به من بدهيد و بايد خودش بردارد ، آيا اگر در حال احرام چنين درخواستى از دوست خود بكند گناه كرده است يا نه ؟ و در صورت گناه آيا كفاره هم دارد يا نه ؟\r\nج - اشكال ندارد .\r\n\r\nمستحبات دخول حرم\r\n1 . همين كه حاجى به حرم رسيد ، پياده شده و به جهت دخول حرم غسل نمايد ؛\r\n2 . از براى تواضع و فروتنى نسبت به حضرت حق جلّ و علا پابرهنه شده و نعلين خود را در دست گرفته داخل حرم شود ، و اين عمل ثواب زيادى دارد ؛\r\n3 . وقت دخول حرم اين دعا را بخواند :\r\nاللَّهُمَّ انَّكَ قُلْتَ فى كِتابِكَ وَ قَوْلُكَ الْحَقُّ :  وَ أَذِّنْ فِي النَّاسِ بِالْحَجِّ يَأْتُوكَ رِجالًا وَ عَلى كُلِّ ضامِرٍ يَأْتِينَ مِنْ كُلِّ فَجٍّ عَمِيقٍ  ، اللَّهُمَّ انّى ارْجُو انْ اكُونَ مِمَّنْ اجابَ دَعْوَتَكَ ، وَ قَدْ جِئْتُ مِنْ شُقَّةٍ بَعيدَةٍ وَ فَجٍّ عَميقٍ ، سامِعاً لِنِدائِكَ ، وَ مُسْتَجيباً لَكَ ، مُطيعاً لِأَمْرِكَ ، وَ كُلُّ ذلِكَ بِفَضْلِكَ عَلَىَّ وَ احْسانِكَ الَىَّ ،\r\n\r\n","description":"","footnote":"","page_name":" 125 ","page_number":137},
  {"content":"\r\n\r\nفَلَكَ الْحَمْدُ عَلى ما وَفَّقْتَنى لَهُ ، أبْتَغِىْ بِذلِكَ الزُّلْفَةَ عِنْدَكَ ، وَ الْقُرْبَةَ الَيْكَ ، وَ الْمَنْزِلَةَ لَدَيْكَ ، وَ الْمَغْفِرَةَ لِذُنُوبى ، وَ التَّوْبَةَ عَلَىَّ مِنْها بِمَنِّكَ ، اللَّهُمَّ صَلِّ عَلى مُحَمَّدٍ وَ آلِ مُحَمَّدٍ ، وَ حَرِّمْ بَدَنى عَلَى النَّارِ ، وَ آمِنّى مِنْ عَذابِكَ وَ عِقابِكَ ، بِرَحْمَتِكَ يا ارْحَمَ الرَّاحِمينَ .\r\n4 . وقت دخول حرم مقدارى از علف ( اذخر ) گرفته آن را بجود .\r\n\r\nمستحبات دخول مكهء معظمه\r\nبراى دخول مكهء معظمه نيز مستحب است مكلف غسل بنمايد ، و هنگامى كه وارد مكه مىشود با حالت تواضع وارد شود ، و كسى كه از راه مدينه برود از بالاى مكه داخل شده و وقت بيرون آمدن از پايين آن بيرون آيد .\r\n\r\nآداب دخول مسجد الحرام\r\nمستحب است مكلف براى دخول مسجد الحرام غسل بنمايد ، و همچنين مستحب است با پاى برهنه و با حالت سكينه و وقار وارد شود و هنگام ورود از درب « بنى شيبه » وارد شود ، و گفته‌اند كه باب بنى شيبه در حال كنونى مقابل باب السلام است ؛ بنا بر اين نيكو اين است كه شخص از باب السلام وارد شده و مستقيماً بيايد تا از ستونها بگذرد .\r\nو مستحب است بر درب مسجد الحرام ايستاده ، بگويد :\r\nالسَّلامُ عَلَيْكَ ايُّهَا النَّبِىُّ وَ رَحْمَةُ اللَّهِ وَ بَرَكاتُهُ ، بِسْمِ اللَّهِ وَ بِاللَّهِ وَ مِنَ اللَّهِ وَ ما شاءَ اللَّهُ ، السَّلامُ عَلى انْبِياءِ اللَّهِ وَ رُسُلِهِ ، السَّلامُ عَلى رَسُولِ اللَّهِ ،\r\n\r\n","description":"","footnote":"","page_name":" 126 ","page_number":138},
  {"content":"\r\n\r\nالسَّلامُ عَلى ابْراهيمَ خَليلِ اللَّهِ ، وَ الْحَمْدُ رَبِّ الْعالَمينَ .\r\nو در روايت ديگر وارد است كه نزد درب مسجد بگويد :\r\nبِسْمِ اللَّهِ وَ بِاللَّهِ وَ مِنَ اللَّهِ وَ الَى اللَّهِ وَ ما شاءَ اللَّهُ وَ عَلى مِلَّةِ رَسُولِ اللَّهِ - صَلَّى اللَّهُ عَلَيْهِ وَ آلِهِ - وَ خَيْرُ الْأَسْماءِ للَّهِ ، وَ الْحَمْدُ للَّهِ ، وَ السَّلامُ عَلى رَسُولِ اللَّهِ ، السَّلامُ عَلى مُحَمَّدِ بْنِ عَبْدِ اللَّهِ ، السَّلامُ عَلَيْكَ ايُّهَا النَّبِىُّ وَ رَحْمَةُ اللَّهِ وَ بَرَكاتُهُ ، السَّلامُ عَلى انْبِياءِ اللَّهِ وَ رُسُلِهِ ، السَّلامُ عَلى خَليلِ اللَّهِ الرَّحْمنِ ، السَّلامُ عَلَى الْمُرْسَلينَ وَ الْحَمْدُ للَّهِ رَبِّ الْعالَمينَ ، السَّلامُ عَلَيْنا وَ عَلى عِبادِ اللَّهِ الصَّالِحينَ ، اللَّهُمَّ صَلِّ عَلى مُحَمَّدٍ وَ آلِ مُحَمَّدٍ وَ بارِكَ عَلى مُحَمَّدٍ وَ آلِ مُحَمَّدٍ ، وَ ارْحَمْ مُحَمَّداً وَ آلِ مُحَمَّدٍ ، كَما صَلَّيْتَ وَ بارَكْتَ وَ تَرَحَّمْتَ عَلى ابْراهيمَ وَ آلِ ابْراهيمَ ، انَّكَ حَميدٌ مَجيدٌ ، اللَّهُمَّ صَلِّ عَلى مُحَمَّدٍ وَ آلِ مُحَمَّدٍ عَبْدِكَ وَ رَسُولِكَ ، اللَّهُمَّ صَلِّ عَلى ابْراهيمَ خَليلِكَ وَ عَلى انْبِيائِكَ وَ رُسُلِكَ وَ سَلِّمْ عَلَيْهِمْ ، وَ سَلامٌ عَلَى الْمُرْسَلينَ وَ الْحَمْدُ للَّهِ رَبِّ الْعالَمينَ ، اللَّهُمَّ افْتَحْ لى أَبْوابَ رَحْمَتِكَ وَ اسْتَعْمِلْنى فى طاعَتِكَ وَ مَرْضاتِكَ وَ احْفَظْنى بِحِفْظِ الْايمانِ أَبَداً ما ابْقَيْتَنى جَلَّ ثَناءُ وَجْهِكَ ، الْحَمْدُ للَّهِ الَّذى جَعَلَنى مِنْ وَفْدِهِ وَ زُوَّارِهِ ، وَ جَعَلَنى مِمَّنْ يَعْمُرُ مَساجِدَهُ ، وَ جَعَلَنى مِمَّنْ يُناجيهِ ، اللَّهُمَّ انّى عَبْدُكَ وَ زائِرُكَ فى بَيْتِكَ ، وَ عَلى كُلِّ مَأتِىٍّ حَقٌّ لِمَنْ أتاهُ وَ زارَهُ ، وَ أَنْتَ خَيْرُ مَأتِىٍّ وَ أَكْرَمُ مَزُورٍ فَأَسْأَلُكَ يا اللَّهُ يا رَحْمنُ بِأَنَّكَ انْتَ اللَّهُ لا الهَ الّا انْتَ ، وَحْدَكَ لا شَريكَ لَكَ ، بِانَّكَ واحِدٌ احَدٌ صَمَدٌ ، لَمْ تَلِدْ وَ لَمْ تُولَدْ وَ لَمْ يَكُنْ لَهُ ( لَكَ خ ل ) كُفُواً أَحَدٌ ، وَ أَنَّ مُحَمَّداً عَبْدُكَ وَ رَسُولُكَ ، صَلَّى اللَّهُ عَلَيْهِ وَ عَلى اهْلِ بَيْتِهِ ، يا جَوادُ يا كَريمُ يا ماجِدُ يا جَبَّارُ يا كَريمُ ، أَسْأَلُكَ انْ تَجْعَلَ تُحْفَتَكَ ايَّاىَ بِزِيارَتى إِيَّاكَ أَوَّلَ شَىْءٍ تُعْطِيِنى فَكاكَ رَقَبَتى مِنَ النَّارِ .\r\nپس سه مرتبه مىگويد :\r\nاللَّهُمَّ فُكَّ رَقَبَتى مِنَ النَّارِ .\r\nپس مىگويد :\r\n\r\n","description":"","footnote":"","page_name":" 127 ","page_number":139},
  {"content":"\r\n\r\nوَ أَوْسِعْ عَلَىَّ مِنْ رِزْقِكَ الْحَلالِ الطَّيِّبِ ، وَ ادْرَأ عَنّى شَرَّ شَياطينِ الْجِنِّ وَ الْانْسِ وَ شَرَّ فَسَقَةِ الْعَرَبِ وَ الْعَجَمِ .\r\nپس داخل مسجد الحرام شود و رو به كعبه دستها را بلند نموده و بگويد :\r\nاللَّهُمَّ انّى أَسْأَلُكَ فى مَقامى هذا ، وَ فى أَوَّلِ مَناسِكى أَنْ تَقْبَلَ تَوْبَتى وَ أَنْ تَتَجاوَزَ عَنْ خَطيئَتى وَ أَنْ تَضَعَ عَنّى وِزْرى ، الْحَمْدُ للَّهِ الَّذى بَلَّغَنى بَيْتَهُ الْحَرامَ ، اللَّهُمَّ انّى أَشْهَدُ انَّ هذا بَيْتُكَ الْحَرامُ الَّذى جَعَلْتَهُ مَثابَةً لِلنَّاسِ وَ أَمْناً مُبارَكاً وَ هُدىً لِلْعالَمينَ ، اللَّهُمَّ انّى عَبْدُكَ ، وَ الْبَلَدَ بَلَدُكَ وَ الْبَيْتَ بَيْتُكَ ، جِئْتُ أَطْلُبُ رَحْمَتَكَ ، وَ أُؤُمُّ طاعَتَكَ ، مُطيعاً لِأَمْرِكَ ، راضِياً بِقَدَرِكَ ، أَسْأَلُكَ مَسْأَلَةَ الْفَقيرِ الَيْكَ الْخائِفِ لِعُقُوبَتِكَ ، اللَّهُمَّ افْتَحْ لى أَبْوابَ رَحْمَتِكَ وَ اسْتَعْمِلْنى بِطاعَتِكَ وَ مَرْضاتِكَ .\r\nو بعد خطاب مىكند به سوى كعبه و مىگويد :\r\nالْحَمْدُ للَّهِ الَّذى عَظَّمَكِ وَ شَرَّفَكِ وَ كَرَّمَكِ وَ جَعَلَكِ مَثابَةً لِلنَّاسِ وَ امْناً مُبارَكاً وَ هُدىً لِلْعالَمينَ .\r\nو مستحب است وقتى كه محاذى حجر الأسود شد ، بگويد :\r\nأَشْهَدُ أَنْ لا الهَ الّا اللَّهُ وَحْدَهُ لا شَريكَ لَهُ ، وَ أَنَّ مُحَمَّدً عَبْدُهُ وَ رَسُولُهُ ، آمَنْتُ بِاللَّهِ وَ كَفَرْتُ بِالْجِبْتِ وَ الطَّاغوتِ وَ اللّاتِ وَ الْعُزّى ، وَ بِعِبادَةِ الشَّيْطانِ وَ بِعِبادَةِ كُلِّ نِدٍّ يُدْعى مِنْ دُونِ اللَّهِ .\r\nو هنگامى كه نظرش به حجر الأسود افتاد متوجه به سوى او شود و بگويد :\r\nالْحَمْدُ للَّهِ الَّذى هَدانا لِهذا وَ ما كُنَّا لِنَهْتَدى لَوْ لا أَنْ هَدانَا اللَّهُ ، سُبْحانَ اللَّهِ وَ الْحَمْدُ للَّهِ وَ لا الهَ الّا اللَّهُ وَ اللَّهُ اكْبَرُ ، اللَّهُ اكْبَرُ مِنْ خَلْقِهِ ، وَ اللَّهُ اكْبَرُ مِمَّا اخْشى وَ احْذَرُ ، لا الهَ الّا اللَّهُ وَحْدَهُ لا شَريكَ لَهُ ، لَهُ الْمُلْكُ وَ لَهُ الْحَمْدُ ، يُحْيى وَ يُميتُ ، وَ يُميتُ وَ يُحْيى ، وَ هُوَ حَىُّ لا يَمُوتُ بِيَدِهِ الْخَيْرُ ، وَ هُوَ عَلى كُلِّ شَىْءٍ قَديرٌ ، اللَّهُمَّ صَلِّ عَلى مُحَمَّدٍ وَ آلِ مُحَمَّدٍ ، وَ بارِك عَلى\r\n\r\n","description":"","footnote":"","page_name":" 128 ","page_number":140},
  {"content":"\r\n\r\nمُحَمَّدٍ وَ آلِهِ ، كَافْضَلِ ما صَلَّيْتَ وَ بارَكْتَ وَ تَرَحَّمْتَ عَلى ابْراهيمَ ، وَ آلِ ابْراهيمَ ، انَّكَ حَميدٌ مَجيدٌ ، وَ سَلامٌ عَلى جَميعِ النَّبِيّينَ وَ الْمُرْسَلينَ وَ الْحَمْدُ للَّهِ رَبِّ الْعالَمينَ ، اللَّهُمَّ انّى أُومِنُ بِوَعْدِكَ وَ أُصَدِّقُ رُسُلَكَ ، وَ اتَّبِعُ كِتابَكَ .\r\nو در روايت معتبر وارد است كه وقتى كه نزديك حجر الأسود رسيدى دستهاى خود را بلند كن و حمد و ثناى الهى را به جا آور ، و صلوات بر پيغمبر بفرست و از خداوند عالم بخواه كه حج تو را قبول كند ، پس از آن حجر را بوسيده و استلام نما ، و اگر بوسيدن ممكن نشد استلام نما ، و اگر آن هم ممكن نشد اشاره به آن كن و بگو :\r\nاللَّهُمَّ أَمانَتى أَدَّيْتُها وَ ميثاقى تَعاهَدْتُهُ لِتَشْهَدَ لى بِالْمُوافاةِ ، اللَّهُمَّ تَصْديقاً بِكِتابِكَ وَ عَلى سُنَّةِ نَبِيَّكَ صَلَواتُكَ عَلَيْهِ وَ آلِهِ ، أَشْهَدُ أَنْ لا إِلهَ الَّا اللَّهُ وَحْدَهُ لا شَريكَ لَهُ وَ أَنَّ مُحَمَّداً عَبْدُهُ وَ رَسُولُهُ ، آمَنْتُ بِاللَّهِ ، وَ كَفَرْتُ بِالْجِبْتِ وَ الطَّاغُوتِ وَ اللّاتِ وَ الْعُزّى ، وَ عِبادَةِ الشَّيْطانِ ، وَ عِبادَةِ كُلِّ نِدٍّ يُدْعى مِنْ دُونِ اللَّهِ .\r\nو اگر نتوانى همه را بخوانى بعضى را بخوان و بگو :\r\nاللَّهُمَّ إِلَيْكَ بَسَطْتُ يَدى ، وَ فيما عِنْدَكَ عَظُمَتْ رَغْبَتى ، فَاقْبَلْ سُبْحَتى ، وَ اغْفِرْ لى وَ ارْحَمْنى ، اللَّهُمَّ إِنّى أَعُوذُ بِكَ مِنَ الْكُفْرِ وَ الْفَقْرِ وَ مَواقِفِ الْخِزْىِ فِى الدُّنْيا وَ الْآخِرَةِ\r\n.\r\n\r\n","description":"","footnote":"","page_name":" 129 ","page_number":141},
  {"content":"\r\n . \r\n","description":"","footnote":"","page_name":" 130 ","page_number":142},
  {"content":"\r\n\r\n\r\nفصل چهارم : در طواف واجب و بعضى از احكام آن\r\nكسى كه مُحرم شد به احرام عمرهء تمتع و وارد مكه معظمه شد ، اول چيزى كه از اعمال عمره بر او واجب است ، آن است كه طواف كند به دور خانه كعبه براى عمره تمتع .\r\nو در اينجا چند مسأله است :\r\nمسألهء 1 - طواف عبارت است از هفت مرتبه دور خانه كعبه گرديدن به نحوى كه خواهد آمد ، و هر دورى را شوط مىگويند ، پس طواف عبارت از هفت شوط است .\r\nمسألهء 2 - طواف از اركان عمره است ، و كسى كه آن را از روى عمد ترك كند تا وقتى كه فوت شود وقت آن ، عمرهء او باطل است ، چه عالم به مسأله باشد و چه جاهل باشد .\r\nمسألهء 3 - چنين كسى كه عمرهء خود را باطل كرد ، احوط آن است كه حج افراد به جا آورد ، و پس از آن عمره به جا آورد ، و حج را در سال بعد اعاده كند .\r\nمسألهء 4 - وقت فوت طواف ، وقتى است كه اگر بخواهد آن را با بقيه\r\n\r\n","description":"","footnote":"","page_name":" 131 ","page_number":143},
  {"content":"\r\n\r\nاعمال عمره به جا آورد ، نتواند وقوف به عرفات كند .\r\nمسألهء 5 - اگر از روى سهو ترك كرد طواف را ، لازم است آن را به جا آورد هر وقت كه باشد ، و اگر برگشته به محل خود و نتواند برگردد به مكه ، يا مشقت داشته باشد برگشتن ، بايد شخص مورد اطمينانى را نايب بگيرد .\r\nمسألهء 6 - اگر سعى را به جا آورده پيش از آنكه طواف را به جا آورد ، احتياط واجب آن است كه سعى را هم به جا آورد ، و اگر نماز طواف را به جا آورده ، بايد آن را هم بعد از طواف اعاده كند .\r\nمسألهء 7 - اگر شخص مُحرم به واسطهء مرض ، خودش قدرت نداشته باشد كه طواف كند و تا وقت تنگ شود قدرت حاصل نكند ، اگر ممكن است خود او را به يك نحو ببرند و طواف دهند ، اگر چه به دوش گرفتن يا بر تخت گذاشتن باشد ، و اگر ممكن نشود بايد براى او نايب بگيرند .\r\nمسألهء 8 - شخص مريض را كه طواف مىدهند ، بايد مراعات شرايط و احكام طواف را به مقدارى كه براى او ممكن است بكنند .\r\n\r\nواجبات طواف\r\nواجبات طواف دو قسم است :\r\nقسم اول : چيزهايى كه شرط طواف است و آن پنج امر است :\r\nاول : نيت است ؛ يعنى بايد طواف را با قصد خالص براى خدا به جا آورد .\r\n\r\n","description":"","footnote":"","page_name":" 132 ","page_number":144},
  {"content":"\r\n\r\nو در اينجا چند مسأله است :\r\nمسألهء 1 - نيت را لازم نيست بر زبان بياورد و لازم نيست به قلب بگذراند ، بلكه همان كه بنا دارد اين عمل را به جا آورد و با اين بنا به جا آورد ، كفايت مىكند و به عبارت ديگر ، نيت در عبادت و كارهاى ديگر در اين جهت فرق ندارد ، پس همانطور كه انسان با قصد آب مىخورد و راه مىرود ، عبادت را اگر همانطور به جا آورد با نيت به جا آورده .\r\nمسألهء 2 - بايد عبادت را براى اطاعت خدا به جا آورد و در اين جهت با كارهاى ديگر فرق پيدا مىكند ؛ پس بايد طواف را براى اطاعت خداوند به جا آورد .\r\nمسألهء 3 - اگر در به جا آوردن طواف يا ساير اعمال عمره و حج كه عبادى است ريا كند ؛ يعنى براى نشان دادن و به رخ ديگرى كشيدن و عمل خود را خوب جلوه دادن به جا آورد ، طواف او و همين طور هر چه را اين طور به جا آورده باطل است ، و در اين عمل معصيت خدا را هم كرده است .\r\nمسألهء 4 - ريا بعد از عمل و تمام كردن طواف يا ديگر اعمال باعث بطلان عمل نمىشود .\r\nمسألهء 5 - كفايت مىكند در صحيح بودن عمل ، آنكه براى خدا بياورد ، يا براى اطاعت امر خدا ، يا براى ترس از جهنم ، يا براى رسيدن به بهشت و ثواب .\r\nمسألهء 6 - اگر در عملى كه براى خدا مىآورد ، رضاى ديگرى را هم شركت دهد و خالص براى خدا نباشد ، عمل باطل است .\r\nدوم : آن است كه طاهر باشد از حدث اكبر مثل جنابت و حيض و\r\n\r\n","description":"","footnote":"","page_name":" 133 ","page_number":145},
  {"content":"\r\n\r\nنفاس و از حدث اصغر ؛ يعنى بايد با وضو باشد .\r\nو در اينجا چند مسأله است :\r\nمسألهء 1 - طهارت از حدث اكبر و اصغر در طواف واجب ، شرط است ، چه طواف عمره باشد يا طواف حج يا طواف نساء ، حتى در عمره و حج مستحب كه پس از احرام بستن واجب است آن را تمام كند .\r\nمسألهء 2 - طهارت از حدث اكبر و اصغر در طواف مستحبى شرط نيست ، لكن كسى كه جنب يا حائض است جايز نيست در مسجد الحرام وارد شود ؛ ولى اگر غفلتاً يا نسياناً طواف مستحب كرد ، صحيح است .\r\nمسألهء 3 - طواف - يعنى هفت دور اطراف خانه كعبه گرديدن - مستحب است ، و بلكه هر چه شخص بتواند طواف كند خوب است ، و در اين طواف طهارت شرط نيست .\r\nمسألهء 4 - اگر شخصى كه حدث اكبر يا اصغر داشته طواف كند باطل است ، چه از روى عمد باشد يا از روى غفلت يا نسيان يا ندانستن مسأله باشد .\r\nمسألهء 5 - اگر در اثناى طواف حدث عارض شود ، پس اگر پس از تمام‌شدن دور چهارم است ، بايد طواف را قطع كند و طهارت تحصيل كند و از همان جا كه طواف را قطع كرده تمام كند .\r\nمسألهء 6 - اگر در فرض سابق پيش از تمام شدن دور چهارم ، حدث عارض شود ، احتياط واجب آن است كه تمام كند طواف را و اعاده كند ، و اين حكم در حدث اصغر است .\r\nمسألهء 7 - اگر در اثناى طواف حدث اكبر مثل جنابت يا حيض عارض شود ، بايد فوراً از مسجد الحرام بيرون رود ، پس اگر پيش از تمامى دور\r\n\r\n","description":"","footnote":"","page_name":" 134 ","page_number":146},
  {"content":"\r\n\r\nچهارم بود ، پس از غسل ، طواف را اعاده كند .\r\nمسألهء 8 - اگر عذر داشته باشد از وضو و غسل ، واجب است تيمم كند بدل از وضو يا بدل از غسل .\r\nمسألهء 9 - اگر تيمم كرد بدل از غسل و حدث اصغر عارض شد ، براى حدث اكبر لازم نيست تيمم كند ، بلكه براى حدث اصغر بايد تيمم كند ، و تا حدث اكبر براى او حاصل نشده و عذرش باقى است همان تيمم كافى است ، لكن احتياط مستحب آن است كه تيمم بدل از غسل هم بكند .\r\nمسألهء 10 - احتياط واجب آن است كه اگر اميد دارد كه عذرش از وضو يا غسل مرتفع شود ، صبر كند تا وقتى كه وقت تنگ شود ، يا اميدش قطع شود .\r\nمسألهء 11 - اگر با وضو بوده و شك كند كه حدث عارض شده است يا نه ، بنا بر وضو داشتن بگذارد و لازم نيست وضو بگيرد ، و همچنين اگر از حدث اكبر پاك بوده و شك كند كه حدث عارض شده .\r\nمسألهء 12 - اگر محدث به حدث اصغر يا اكبر بوده و شك كند كه وضو گرفته يا نه ، يا غسل كرده يا نه ، بايد در فرض اول وضو بگيرد و در فرض دوم غسل كند .\r\nمسألهء 13 - اگر بعد از تمام شدن طواف شك كند كه با وضو آن را به جا آورده يا نه ، يا شك كند با غسل آن را به جا آورده يا نه ، طواف او صحيح است ، لكن براى اعمال بعد ، بايد طهارت تحصيل كند .\r\nمسألهء 14 - اگر در اثناى طواف شك كند كه وضو داشته يا نه ، پس اگر بعد از تمامى دور چهارم است طواف را رها كند و وضو بگيرد و از همان جا تتمهء طواف را به جا آورد ، و اگر قبل از تمام شدن دور چهارم\r\n\r\n","description":"","footnote":"","page_name":" 135 ","page_number":147},
  {"content":"\r\n\r\nاست احتياط واجب آن است كه طواف را تمام كند و اعاده كند .\r\nمسألهء 15 - در تمام صورتهايى كه در شك گفته شد كه بنا بر طهارت بگذارد يا طوافش صحيح است ، بهتر آن است كه تجديد وضو كند و رجائاً غسل به جا آورد ، چون ممكن است كه بعد معلوم شود وضو يا غسل نداشته و اشكال پيدا مىشود .\r\nمسألهء 16 - اگر در اثناى طواف شك كند كه غسل كرده است از جنابت يا حيض يا نفاس يا نه ، بايد فوراً از مسجد الحرام بيرون برود ، پس اگر شوط چهارم را تمام كرده بود و شك كرده ، بعد از غسل برگردد و تتمه را به جا آورد ، و الّا بعد از غسل اعاده كند طواف را ، و احتياط آن است كه در صورت اول نيز اعاده كند .\r\nمسألهء 17 - اگر آب و چيزى كه به آن جايز است تيمم كند ، موجود نباشد ، حكم آن حكم غير متمكن از طواف است ، پس با مأيوس بودن از پيدا شدن يكى از آن دو ، بايد نايب بگيرد ، و احتياط وجوبى آن است كه اگر جنب و حائض و نفساء نيست خودش نيز طواف كند ، و چون مستحاضه بدون به جا آوردن غسلهايى كه بر او لازم است مىتواند وارد مسجد الحرام شود و طواف كند ، بنا بر اين به احتياطى كه در غير جنب و حائض و نفساء شد بايد عمل كند ، گرچه دخول مسجد الحرام نيز براى او خلاف احتياط استحبابى است .\r\nسوم : طهارت بدن و لباس است از نجاست .\r\nو در آن چند مسأله است :\r\nمسألهء 1 - احتياط واجب آن است كه از نجاساتى كه در نماز عفو شده مثل خونِ كمتر از درهم و جامه‌اى كه با آن نتوان نماز خواند ، مثل عرقچين\r\n\r\n","description":"","footnote":"","page_name":" 136 ","page_number":148},
  {"content":"\r\n\r\nو جوراب حتى انگشتر نجس ، اجتناب كند .\r\nمسألهء 2 - در خون قروح و جروح اگر تطهير آن مشقت داشته باشد ، لازم نيست تطهير كند .\r\nمسألهء 3 - در خون قروح و جروح تا آن اندازه‌اى كه مىشود تطهير كرد و لباس را عوض كرد ، احتياط واجب آن است كه تطهير كند ، يا جامه را عوض كند .\r\nمسألهء 4 - احتياط آن است كه اگر مىتواند تأخير بيندازد طواف را تا بشود بىمشقت تطهير كرد ، تأخير بيندازد به شرطى كه وقت تنگ نشود .\r\nمسألهء 5 - اگر طواف كند و بعد از آنكه از طواف فارغ شد ، علم پيدا كند به نجاست در حال طواف ، اظهر آن است كه طوافش صحيح است .\r\nمسألهء 6 - اگر شك داشته باشد كه لباسش يا بدنش نجس است مىتواند با آن حال طواف كند و صحيح است ، چه بداند كه پيشتر از اين پاك بوده يا نداند ، لكن اگر بداند كه پيشتر نجس بوده و نداند كه تطهير شده است نمىتواند با آن حال طواف كند ، بلكه بايد تطهير كند و طواف كند .\r\nمسألهء 7 - اگر در بين طواف نجاستى به بدن يا لباس او عارض شود ، اظهر آن است كه دست از طواف بردارد و جامه يا بدن را تطهير كند و طواف را از همان جا تمام كند ، و طواف او صحيح است .\r\nمسألهء 8 - اگر در بين طواف نجاستى در بدن يا لباس خود ببيند و احتمال بدهد كه در اين حال نجاست حاصل شده ، ظاهراً حكم مسألهء هفتم را دارد .\r\nمسألهء 9 - اگر در بين طواف علم پيدا كند كه نجاست به بدن يا لباس او\r\n\r\n","description":"","footnote":"","page_name":" 137 ","page_number":149},
  {"content":"\r\n\r\nاز اول بوده ، احتياط آن است كه طواف را رها كند و تطهير كند ، و از همان جا بقيهء طواف را تمام كند و بعد از آن طواف را اعاده كند ، خصوصاً اگر تطهير زياد طول بكشد ، و در اين صورت بعد از اتمام ، نماز طواف را بخواند و پس از آن طواف را اعاده كند و نماز طواف را نيز اعاده كند ، و در اين احتياط فرقى نيست بين آنكه بعد از چهار دور علم پيدا كند يا قبل از آن ، گرچه در صورت دوم احتياط شديدتر است .\r\nمسألهء 10 - اگر فراموش كند نجاست را و طواف كند ، احتياط واجب اعاده است ، و همين طور است اگر در بين طواف يادش بيايد .\r\nچهارم : ختنه كردن است در حق مردان و اين شرط در زنها نيست ، و احتياط واجب آن است كه دربارهء بچه‌هاى نابالغ مراعات شود .\r\nمسألهء 1 - اگر بچه را كه ختنه نشده وادار به احرام كنند يا او را مُحرم كنند ، احرام او صحيح است ولى طواف او صحيح نيست ؛ پس اگر مُحرم به احرام حج شود چون طواف نساء او باطل است بنا بر احوط حلال شدن زن بر او مشكل مىشود ، مگر آنكه او را ختنه كنند و طواف دهند ، يا خودش بعد از ختنه‌شدن طواف كند ، يا آنكه نايب براى او بگيرند تا طواف كند .\r\nمسألهء 2 - اگر بچه ختنه كرده به دنيا بيايد ، طواف او صحيح است .\r\nپنجم : ستر عورت است ، پس اگر بدون ساتر عورت طواف كند ، باطل است ، و معتبر است در آن اباحه ، پس با ساتر غصبى طواف صحيح نيست بلكه با لباس غصبى غير ساتر نيز بنا بر احتياط واجب ؛ و احتياط آن است كه مراعات شرايط لباس نمازگزار را بنمايد .\r\nمسأله - احتياط واجب آن است كه مراعات موالات عرفيه را در طواف بكند ؛ يعنى در بين دورهاى طواف آن قدر طول ندهد كه از صورت\r\n\r\n","description":"","footnote":"","page_name":" 138 ","page_number":150},
  {"content":"\r\n\r\nيك طواف خارج شود .\r\nقسم دوم : چيزهايى است كه گفته‌اند داخل در حقيقت طواف است ، اگر چه بعضى از آنها نيز شرط است از براى طواف ، لكن در عمل فرقى نمىكند ، و آن هفت چيز است :\r\nاول : آنكه ابتدا كند به حجر الأسود .\r\nو در اينجا چند مسأله است :\r\nمسألهء 1 - در ابتدا كردن به حجر الأسود ، لازم نيست كه تمام اجزاى بدنِ طواف‌كننده به تمام اجزاى حجر الأسود عبور كند ، بلكه واجب آن است كه انسان از حجر الأسود ، هر جاى آن باشد شروع كند و به همان جا ختم كند .\r\nمسألهء 2 - آنچه واجب است آن است كه در عرف گفته شود از حجر الأسود شروع به طواف كرد و ختم كرد به حجر الأسود ، چه از ابتداى آن شروع كند ، چه از وسطش چه از آخرش .\r\nمسألهء 3 - از هر جاى حجر الأسود كه شروع كرد ، بايد در دور هفتم به همان جا ختم كند ، پس اگر از اولش شروع كرد ، بايد به اولش ختم شود ، و همچنين اگر از وسط يا آخر شروع كرد ، بايد به همان جا ختم شود .\r\nمسألهء 4 - در طواف بايد به همان طورى كه همهء مسلمين طواف مىكنند ، از محاذات « حجر الأسود » بدون دقتهاى صاحبان وسوسه شروع كنند ، و در دورهاى ديگر بدون توقف دور بزنند تا هفت دور تمام شود .\r\nمسألهء 5 - گاهى ديده مىشود كه اشخاص نادان در هر دورى كه مىزنند ، مىايستند و عقب و جلو مىروند كه محاذات را درست كنند ، و اين موجب اشكال است و گاهى حرام است .\r\n\r\n","description":"","footnote":"","page_name":" 139 ","page_number":151},
  {"content":"\r\n\r\nدوم : ختم نمودن هر دورى است به حجر الأسود و اين حاصل مىشود به اينكه بدون توقف ، هفت دور را ختم كند و در دور هفتم به همان جا كه شروع كرده ختم شود ، و لازم نيست در هر دورى بايستد و باز شروع كند ، و كارهاى جهال را نبايد بكنند .\r\nسوم : آنكه در طواف كردن ، خانه كعبه در طرف چپ طواف‌كننده واقع شود .\r\nو در اينجا چند مسأله است :\r\nمسألهء 1 - لازم نيست در تمام حالات طواف ، خانه را حقيقتاً به شانهء چپ قرار دهد ، بلكه اگر در موقع دور زدن به حجر اسماعيل عليه السلام خانه از طرف چپ قدرى خارج شود ، مانع ندارد ، حتى اگر خانه متمايل به پشت شود ، لكن دور زدن به نحو متعارف باشد ، اشكال ندارد .\r\nمسألهء 2 - اگر در موقع رسيدن به گوشه‌هاى خانه ، شانه از محاذات كعبه خارج شود ، هيچ اشكالى ندارد اگر به طور متعارف دور زند ، حتى اگر خانه متمايل به پشت شود .\r\nمسألهء 3 - گاهى ديده مىشود كه بعضى از نادانان براى احتياط ، ديگرى را وادار مىكنند كه او را طواف دهد و خود طواف‌كننده اختيار را از خود سلب مىكند ، و به دست ديگرى مىدهد و تكيه به دست او مىدهد و او را آن شخص ديگر با فشار دور مىدهد ، اين طواف باطل است ، و اگر طواف نساء را اين طور به جا آورد ، زنها يا مردها بر او حرام خواهند بود .\r\nمسألهء 4 - احتياط به اينكه خانه در تمام حالات طواف حقيقتاً به طرف چپ باشد ، گرچه خيلى ضعيف است و قابل اعتنا نيست و بايد اشخاص\r\n\r\n","description":"","footnote":"","page_name":" 140 ","page_number":152},
  {"content":"\r\n\r\nجاهل و اهل وسوسه از آن احتراز كنند و به همان ترتيب كه ساير مسلمين دور مىزنند ، بزنند ، لكن اگر شخص عاقل عالمى بخواهد احتياط كند و قدرى شانه را چپ كند در موقع رسيدن به حجر اسماعيل عليه السلام يا اركان كعبه به طورى كه خلاف متعارف و موجب انگشت‌نمايى نشود ، مانع ندارد .\r\nمسألهء 5 - اگر به واسطهء مزاحمت طواف كنندگان مقدارى از دور زدن به خلاف متعارف شد ؛ مثل آنكه روى طواف‌كننده به كعبه واقع شد ، يا پشتش واقع شد و يا عقب عقب طواف كرد ، بايد آن مقدار را جبران كند و از سر بگيرد .\r\nمسألهء 6 - اگر به واسطهء كثرت جمعيت ، انسان را بدون اختيار خود بردند و دور دادند ، كفايت نمىكند و بايد آن دور را از سر بگيرد ، اگر چه خانه هم طرف چپ او بوده .\r\nمسألهء 7 - در طواف كردن هرطور برود مانع ندارد ، مىتواند آهسته برود و مىتواند تند برود و مىتواند بدود و مىتواند سواره طواف كند يا با دوچرخه طواف كند ، لكن بهتر آن است كه به طور ميانه‌روى برود .\r\nچهارم : داخل كردن حِجر اسماعيل عليه السلام است در طواف ، و حجر اسماعيل عليه السلام محلى است كه متصل به خانهء كعبه است ، و بايد طواف‌كننده دور حجر اسماعيل عليه السلام نيز بگردد .\r\nو در اينجا چند مسأله است :\r\nمسألهء 1 - اگر دور حجر اسماعيل عليه السلام نگرديد و از داخل آن طواف كرد ، طوافش باطل است ، و بايد اعاده كند .\r\nمسألهء 2 - اگر عمداً اين كار را بكند ، حكم ابطال عمدى طواف را دارد\r\n\r\n","description":"","footnote":"","page_name":" 141 ","page_number":153},
  {"content":"\r\n\r\nكه گذشت .\r\nمسألهء 3 - اگر سهواً اين كار را بكند ، حكم ابطال سهوى را دارد .\r\nمسألهء 4 - اگر در بعضى از دورها حجر اسماعيل عليه السلام را داخل در دور زدن نكرد ، احتياط واجب آن است كه آن دور را از سر بگيرد و اعاده كند طواف را ، اگر چه ظاهر آن است كه اعاده طواف لازم نيست .\r\nمسألهء 5 - اگر كسى در بعضى از دورها از روى ديوار حجر اسماعيل عليه السلام برود ، احتياط آن است كه به دستور مسألهء چهارم عمل كند ، و در اين فرض نيز به احتياط واجب ، كفايت نمىكند تمام كردن دور را از آنجايى كه از روى ديوار رفته است .\r\nپنجم : بودن طواف است بين خانهء كعبه و مقام حضرت ابراهيم عليه السلام از همه اطراف .\r\nو در اينجا چند مسأله است :\r\nمسألهء 1 - مراد از اينكه طواف بين كعبه و مقام باشد ، آن است كه ملاحظه شود مسافتى را كه ميان خانه و مقام ابراهيم عليه السلام است و در همهء اطراف خانهء كعبه طواف‌كننده از آن مقدار دور تر نباشد از خانهء كعبه ( و ما بين مقام و خانه چنانچه گفته‌اند تقريباً بيست و شش ذراع و نصف است ) پس در همهء اطراف بايد همين قدر بيشتر دور نباشد .\r\nمسألهء 2 - اگر شخص از پشت مقام ابراهيم طواف كند كه مقام ابراهيم عليه السلام هم داخل در طوافش شود ، طوافش باطل است و بايد اعاده كند .\r\nمسألهء 3 - اگر بعضى از دورها را از پشت مقام طواف كند بايد آن دور را با اعادهء همان جزء تمام كند ، و احوط آن است كه طواف را هم اعاده\r\n\r\n","description":"","footnote":"","page_name":" 142 ","page_number":154},
  {"content":"\r\n\r\nكند ، اگر چه ظاهراً اعاده لازم نباشد ، بلكه بعيد نيست كفايت اعادهء همان جزء .\r\nمسألهء 4 - چون در طرف حجر اسماعيل عليه السلام محل طواف تنگ مىشود ؛ زيرا كه مقدار حجر از آن كاسته مىشود ، و چنانچه گفته‌اند تقريباً شش ذراع و نيم براى محل طواف باقى مىماند ، بايد در طواف از آن جانب بيشتر از شش ذراع و نيم دور نشوند .\r\nمسألهء 5 - اگر از جانب حجر اسماعيل عليه السلام بيشتر از شش ذراع و نيم در دور زدن دور شد ، اظهر آن است كه آن جزء را اعاده كند و از مَطاف دور بزند .\r\nششم : خروج طواف‌كننده است از خانه و آنچه از آن محسوب است .\r\nو در اينجا چند مسأله است :\r\nمسألهء 1 - در اطراف ديوار خانه يك پيش‌آمدگى است كه آن را « شاذروان » گويند ، و آن جزء خانهء كعبه است ، و طواف‌كننده بايد آن را هم داخل قرار دهد .\r\nمسألهء 2 - اگر كسى در بعضى از احوال به واسطهء كثرت جمعيت يا غير آن بالاى شاذروان برود و دور بزند آن مقدار كه دور زده باطل است ، و بايد اعاده كند .\r\nمسألهء 3 - دست به ديوار خانه كعبه گذاشتن در آنجايى كه شاذروان است جايز است ، و به طواف ضرر نمىرساند ، گرچه احتياط مستحب ترك آن است .\r\nمسألهء 4 - در حال طواف دست گذاشتن روى ديوار حجر اسماعيل عليه السلام جايز است ، و به طواف ضرر نمىرساند ، گرچه احتياط مستحب در ترك\r\n\r\n","description":"","footnote":"","page_name":" 143 ","page_number":155},
  {"content":"\r\n\r\nاست .\r\nهفتم : آنكه هفت شوط ، يعنى هفت دفعه دور بزند نه كمتر و نه زيادتر .\r\nو در اينجا چند مسأله است :\r\nمسألهء 1 - اگر از روى عمد ، طواف‌كننده از اول قصد كند كمتر از هفت دور به جا آورد و يا بيشتر به جا آورد ، طوافش باطل است ، اگر چه به هفت دور تمام كند ، و احتياط واجب آن است كه اگر از روى ندانستن حكم بلكه از روى سهو و غفلت باشد ، طواف را اعاده كند .\r\nمسألهء 2 - اگر در اثناى طواف از قصد هفت دور آوردن برگردد به قصد زيادتر آوردن يا كمتر آوردن ، از آنجا كه اين قصد را كرده و هر چه به اين عمل كرده باطل است و بايد اعاده كند ، و اگر با اين قصد زيادتر آورد ، اصل طواف باطل مىشود .\r\nمسألهء 3 - اگر از اول قصد كند كه هشت دور به جا آورد ، لكن قصدش آن باشد كه هفت دور آن طواف واجب باشد و يك دور قدم زدن دور خانه براى تبرك يا مقصد ديگر باشد ، طواف او صحيح است .\r\nمسألهء 4 - اگر گمان كند كه يك دور نيز مستحب است همانطور كه هفت دور مستحب است و قصد كند كه هفت دور واجب را بياورد و يك دور مستحب هم دنبال آن بياورد ، طواف او صحيح است .\r\nمسألهء 5 - اگر بعد از طواف واجب كه هفت دور است به خيال آنكه يك دور نيز مستحبى جداگانه است هشت دور به جا آورد ، طوافش صحيح است .\r\nمسألهء 6 - اگر كم كند از طواف واجب چه يك دور يا كمتر يا بيشتر از\r\n\r\n","description":"","footnote":"","page_name":" 144 ","page_number":156},
  {"content":"\r\n\r\nيك دور از روى عمد ، واجب است آن را اتمام كند ، و اگر نكند حكمش حكم كسى است كه طواف را عمداً ترك كرده - كه در مسائل فصل چهارم گذشت - به احتياط واجب ، و حكم جاهل به مسأله حكم عالم است .\r\nمسألهء 7 - اگر بعد از كم كردن از طواف كارهاى بسيارى كند كه موالات فوت شود ، حكمش حكم قطع طواف است كه مىآيد .\r\nمسألهء 8 - اگر سهواً از طواف كم كند ، پس اگر تجاوز از نصف كرده باشد ، اقوى آن است كه از همان جا تمام كند طواف را در صورتى كه فعل كثير نكرده باشد ، و الّا احتياط واجب اتمام و اعاده است .\r\nمسألهء 9 - اگر سهواً كم كرده و تجاوز از نصف نكرده ، طواف را اعاده نمايد ، لكن سزاوار نيست ترك احتياط در همهء موارد سهو ، به تمام كردن طواف ناقص و اعاده كردن .\r\nمسألهء 10 - اگر متذكر نشود كه ناقص كرده است طواف را مگر بعد از مراجعت به وطن خود ، احتياط آن است كه خودش برگردد و اگر نتوانست يا مشكل بود مراجعت ، نايب بگيرد .\r\nمسألهء 11 - در طواف واجب ، قِران جايز نيست ؛ يعنى جايز نيست طواف واجب را با طواف ديگر دنبال هم آورد بدون آنكه بين دو طواف ، نماز طواف فاصله شود ، و در طواف مستحب مكروه است .\r\nمسألهء 12 - اگر زياد كند دورى را يا كمتر يا بيشتر از دور بر طواف ، و قصدش آن باشد كه زياده را جزء طواف ديگر قرار دهد ، داخل در قِران ميان دو طواف است كه حرام است .\r\nمسألهء 13 - در فرض سابق اگر از اول قصد داشته يا در اثناى طواف قصد كرده باشد ، احتياط واجب آن است كه طواف اول را اعاده كند ، و اگر\r\n\r\n","description":"","footnote":"","page_name":" 145 ","page_number":157},
  {"content":"\r\n\r\nبعد از تمام شدن ، قصد به جا آوردن طواف ديگر براى او حادث شد و به دنبال طواف اول ، زياده را آورد ، اقوى صحت طواف اول است ، و احوط اعاده است .\r\nمسألهء 14 - اگر سهواً زياد كند بر هفت دور ، پس اگر كمتر از يك دور است قطع كند آن را و طوافش صحيح است ، و اگر يك دور يا زيادتر است احوط آن است كه هفت دور ديگر را تمام كند به قصد قربت بدون تعيين مستحب يا واجب و دو ركعت نماز قبل از سعى و دو ركعت بعد از سعى بخواند ، و دو ركعت اول را براى فريضه قرار دهد بدون آنكه تعيين كند براى طواف اول يا طواف دوم است .\r\nمسألهء 15 - جايز است قطع طواف نافله را بدون عذر و اقوى كراهت قطع طواف واجب است بدون عذر و به مجرد خواهش نفس ، و احوط قطع نكردن آن است ؛ به اين معنى كه قطع نكند به طورى كه ترك بقيه را كند تا موالاتِ عرفيه به هم بخورد .\r\nمسألهء 16 - اگر بدون عذر طواف را قطع كرد ، احوط آن است كه اگر چهار دور به جا آورده باشد ، طواف را تمام كند و بعد اعاده كند ، و اين در صورتى است كه منافى به جا آورده باشد ، حتى مثل زياد فاصله دادن كه موالات عرفيه به هم بخورد .\r\nمسألهء 17 - اگر طواف را قطع كند و منافى به جا نياورده باشد ، اگر برگردد و تمام كند ، طوافش صحيح است .\r\nمسألهء 18 - اگر در بين طواف عذرى براى اتمام آن پيدا شد ، مثل مرض يا حيض يا حدث بىاختيار ، پس اگر بعد از تمام شدن چهار دور بوده بعد از رفع عذر برگردد و از همان جا تمام كند ، و اگر قبل از آن بوده\r\n\r\n","description":"","footnote":"","page_name":" 146 ","page_number":158},
  {"content":"\r\n\r\nطواف را اعاده كند ، و احتياط مستحب در فرض اول در غير حيض آن است كه اتمام كند و اعاده نمايد .\r\nمسألهء 19 - اگر شخصى كه با عذر طواف را قطع كرده ، نتوانست به جا آورد تا آنكه وقت تنگ شد ، اگر ممكن است او را حمل كنند و طواف دهند ، و اگر ممكن نيست نايب براى او بگيرند .\r\nمسألهء 20 - اگر مشغول طواف است و وقت نماز واجب تنگ شود ، واجب است طواف را رها كند و نماز بخواند ، پس اگر بعد از چهار دور رها كرد از همان جا طواف را تمام كند ، و الّا اعاده كند .\r\nمسألهء 21 - جايز است بلكه مستحب است قطع كند طواف را براى رسيدن به نماز جماعت يا رسيدن به وقت فضيلت نماز واجب ، و از هر جا قطع كرد از همان جا بعد از نماز اتمام كند ، و احتياط آن است كه به دستور مسألهء 20 عمل كند ، و سزاوار نيست اين احتياط ترك شود .\r\nمسألهء 22 - اگر بعد از تمام شدن طواف و انصراف از آن شك كند كه آيا طواف را زيادتر از هفت دور به جا آورده يا نه ، يا شك كند كمتر به جا آورده يا نه ، اعتنا نكند و طوافش صحيح است ، لكن در صورت دوم خالى از اشكال نيست و احتياط ترك نشود .\r\nمسألهء 23 - اگر بعد از طواف شك كند كه صحيح به جا آورده آن را يا نه ، مثلًا احتمال بدهد كه از طرف راست طواف كرده يا مُحدث بوده يا از داخل حجر اسماعيل عليه السلام طواف كرده اعتنا نكند ، و طوافش صحيح است اگر چه باز در محل طواف باشد و از آنجا منصرف نشده يا مشغول كارهاى ديگر نشده باشد ، در صورتى كه هفت دور بودن معلوم باشد بىزياده و نقيصه .\r\n\r\n","description":"","footnote":"","page_name":" 147 ","page_number":159},
  {"content":"\r\n\r\nمسألهء 24 - اگر در آخر دور كه به حجر الأسود ختم شد ، شك كند كه هفت دور زده يا هشت دور يا زيادتر ، اعتنا به شك نكند و طوافش صحيح است .\r\nمسألهء 25 - اگر قبل از رسيدن به حجر الأسود و تمام شدن دور ، شك كند كه آنچه را دور مىزند دور هفتم است يا هشتم ، طوافش باطل است .\r\nمسألهء 26 - اگر در آخر دور يا اثناى آن شك كند ميان شش و هفت و هر چه پاى نقيصه در كار است ، طواف او باطل است .\r\nمسألهء 27 - اگر در طواف مستحب شك كند در عدد دورها ، بنا بر اقل گذارد ، و طوافش صحيح است .\r\nمسألهء 28 - شخص كثير الشك در عدد دورها اعتنا به شكش نكند ، و احتياط آن است كه كسى را وادار كند كه عدد را حفظ كند .\r\nمسألهء 29 - گمان در عدد دورها اعتبار ندارد و حكم شك را دارد .\r\nمسألهء 30 - اگر مشغول سعى بين صفا و مروه شد و يادش آمد كه طواف به جا نياورده ، بايد رها كند و طواف كند و پس از آن سعى را اعاده كند .\r\nمسألهء 31 - اگر در حال سعى يادش آمد كه طواف را ناقص به جا آورده ، بايد برگردد و طواف را از همان جا كه ناقص كرده تكميل كند و برگردد تتمهء سعى را به جا آورد و طواف و سعيش صحيح است ، لكن احتياط آن است كه اگر كمتر از چهار دور به جا آورده طواف را تمام كند و اعاده نمايد ، و همچنين اگر سعى را كمتر از چهار بار انجام داده تمام كند و اعاده كند .\r\nمسألهء 32 - اگر سهواً يا غفلتاً يا جهلًا طواف را بىوضو به جا آورد\r\n\r\n","description":"","footnote":"","page_name":" 148 ","page_number":160},
  {"content":"\r\n\r\nطوافش باطل است ، و همين طور اگر با حال جنابت يا حيض و نفاس به جا آورد .\r\nمسألهء 33 - اگر كسى مريض يا طفلى را حمل كند و طواف دهد و خودش نيز قصد طواف كند ، طواف هر دو صحيح است .\r\nمسألهء 34 - در حال طواف ، تكلم كردن و خنده نمودن و شعر خواندن اشكال ندارد لكن كراهت دارد و مستحب است در حال طواف مشغول دعا و ذكر خدا و تلاوت قرآن باشد .\r\nمسألهء 35 - واجب نيست در حال طواف روى طواف‌كننده طرف جلو باشد ، بلكه جايز است به يمين و يسار نگاه كند و صفحهء صورت را برگرداند بلكه به عقب نگاه كند ، و مىتواند طواف را رها كند و خانه را ببوسد و برگردد از همان جا اتمام كند .\r\nمسألهء 36 - جايز است در بين طواف براى رفع خستگى و استراحت بنشيند يا دراز بكشد و بعد از همان جا اتمام كند ؛ ولى نبايد آن قدر طول دهد كه موالات عرفيه به هم بخورد ، و اگر آن قدر نشست ، احتياط آن است كه اتمام كند و اعاده نمايد .\r\n\r\nمسائل متفرقهء طواف\r\nمسألهء 1 - در طواف در مقابل حجر اسماعيل عليه السلام بايد طورى حركت كند كه طواف بيت صادق باشد و به نحو متعارف باشد ، و مخفى نماند كه حجر اسماعيل عليه السلام از بيت نيست هر چند بايد در خارج آن طواف كرد .\r\nمسألهء 2 - در صورت امكان و لو در وقت خلوت بايد طواف در حد\r\n\r\n","description":"","footnote":"","page_name":" 149 ","page_number":161},
  {"content":"\r\n\r\nبين مقام ابراهيم عليه السلام و خانه كه مسافت بيست و شش ذراع و نيم است باشد و دور تر از آن حد ، كفايت نمىكند و در صورت عدم امكان و لو در وقت خلوت ، طواف در خارج حد مزبور مانع ندارد با مراعات الاقرب فالاقرب .\r\nمسألهء 3 - هرگاه در طواف خانهء خدا ، مثلًا در چند قدم از طواف اشكالى پيش آمد مثل اينكه او را بىاختيار بردند ، همان چند قدم را بايد از سر بگيرد و اگر از حجر الأسود به قصد طواف شروع كند ، اشكال دارد .\r\nمسألهء 4 - اگر در طواف بىاختيار او را ببرند ، اعاده آن مقدار لازم است و بايد طواف را صحيح انجام دهد و خودش به اختيار طواف كند ، و چنانچه ممكن نيست بايد در وقت خلوت طواف نمايد ؛ ولى بايد دانست كه منظور از بىاختيار شدن اين نيست كه در اثر فشار جمعيت تندتر برود ، بلكه در اين صورت اگر قدمها را به اختيار خود برمىدارد ، ضرر ندارد و طوافش صحيح است .\r\nمسألهء 5 - اگر در حال طواف در اثر فشار و ازدحام جمعيت پشت به خانه شود و قسمتى از طواف به اين صورت انجام گيرد ، يا در اثر فشار جمعيت ، شخص را مقدارى جلو ببرند ، بايد مقدارى از طواف كه پشت به خانه يا بدون اختيار بوده ، اعاده شود و اگر نمىتواند برگردد با جمعيت بدون قصد طواف برود تا به جايى كه بايد از آنجا طواف را اعاده كند برسد ، و از آنجا تدارك نمايد .\r\nمسألهء 6 - اگر حاجى در حال طواف ، پول خمس نداده همراه داشته باشد ، طوافش اشكال پيدا نمىكند .\r\nمسألهء 7 - اگر كسى پس از انجام اعمال حج تمتع فهميد كه در طواف\r\n\r\n","description":"","footnote":"","page_name":" 150 ","page_number":162},
  {"content":"\r\n\r\nعمره يا حج ، چند شوط از هفت شوط را از داخل حجر اسماعيل عليه السلام دور زده ، حج او صحيح است و بايد طواف را اعاده كند .\r\nمسألهء 8 - زنى كه در غير ايام عادت لك ديده و به اعتقاد پاكى ، طواف و نماز را انجام داده و شب بعد خون ديده ، با شرايط حيض ، اگر يقين كند كه بعد از ديدن لك ، خون در باطن فرج بوده ، و قطع نشده ، حيض بوده است و طواف و نمازش صحيح نيست ، و اگر شك دارد يا يقين كند كه خون قطع شده ، حيض نبوده است و اعمالش صحيح است ، و در صورت اول حج او صحيح است و بايد طواف و نماز را اعاده كند و اگر در عمره بوده ، در صورت ضيق وقت احتياطاً بعد از حج ، يك عمرهء مفرده نيز به جا آورد .\r\n9 - س - جوان 17 سالهء غير مختون ، كه به تشخيص شوراى پزشكى ختنه براى او خطر دارد ، مستطيع شده و فعلًا در مدينه است ، تكليف او نسبت به حج چيست ؟\r\nج - بايد مُحرم شود و خودش طواف كند و نايب هم بگيرد براى طواف ، و بعد از طواف ، خودش يك نماز بخواند و بعد از طواف نايبش نيز ، خودش نماز ديگر بخواند ، و در صورتى كه دو طواف با هم انجام شود خودش يك نماز بخواند ، كفايت مىكند .\r\n10 - س - اگر در اثناى طواف ، نماز جماعت برقرار شد و شخص از ادامهء طواف معذور شد تكليف چيست ، و اگر در اثناى سعى باشد وظيفه چيست ؟\r\nج - اگر بعد از شوط چهارم طواف يا سعى قطع شده ، از همان جايى كه قطع شده طواف يا سعى را تمام كند ، و اگر قبل از شوط چهارم طواف\r\n\r\n","description":"","footnote":"","page_name":" 151 ","page_number":163},
  {"content":"\r\n\r\nبوده و فصل طويل شده ، طواف را از سر بگيرد ، هر چند احتياط آن است كه طواف را اتمام و پس از خواندن نماز آن ، طواف را اعاده كند و نماز طواف ديگرى بخواند ، و در سعى نيز احتياط در اتمام و اعاده است .\r\n11 - س - كسى كه بعد از تقصير در عمرهء تمتع متوجه شود كه وضوى او باطل بوده يا وضو نداشته و با اين حال طواف كرده و نماز طواف خوانده است ، وظيفهء او چيست ؟\r\nج - طواف و نماز را اعاده كند ، و عمرهء او صحيح است .\r\n12 - س - شخصى در حال طواف ، كعبه را بوسيده است و احتمال مىدهد كه در آن حال چند قدم راه هم رفته باشد ، فعلًا وظيفهء او چيست و البته اين شك بعد از عمل براى او حادث شده است ؟\r\nج - طواف او صحيح است .\r\n13 - س - اگر در اثناى طواف شك در صحت شوط سابق يا جزئى از شوطى كه مشغول است و محل آن گذشته است بكند چه حكمى دارد ؛ مثلًا نمىداند كه از مقابل حِجر كه عبور كرده از حدّ مَطاف خارج بوده است يا نه ؟\r\nج - اگر مسأله را مىدانسته و مىخواسته است عمل صحيح را انجام دهد ، يعنى غافل نبوده ، طواف صحيح است .\r\n14 - س - اگر طواف يا سعى يا نماز طواف در عمره به جهتى باطل شده باشد و شخص بدون توجه به آن ، تقصير نموده باشد و لباس پوشيده و بعد متوجه شده كه عمل مزبور باطل بوده است وظيفهء او چيست ؟ و كفاره دارد يا نه ؟\r\nج - بايد عمل باطل شده را جبران كند ، و ظاهر اين است كه از احرام\r\n\r\n","description":"","footnote":"","page_name":" 152 ","page_number":164},
  {"content":"\r\n\r\nخارج شده و كفاره ندارد .\r\n15 - س - كسى در شوط ششم طواف ، نجاستى در بدن ديده و يقين كرده كه از شوطهاى قبل اين نجاست در بدن او بوده است ، بدون توجه به مسأله ، طواف را تكميل كرده و بعداً بدن را تطهير نموده و طواف را اعاده كرده است و عمره را تمام كرده است ، آيا عمل او صحيح است يا خير ؟\r\nج - بايد مقدارى از طواف را كه بعد از يقين به نجاست ، باقى مانده اعاده كند و بعد نماز طواف را بخواند ، و ظاهر اين است كه از احرام خارج شده و با اتمام طواف و نماز طواف مذكور ، عمل صحيح است .\r\n16 - س - كسى در اثناى طواف آن را قطع كرده و از اول شروع كرده است ، آيا طواف او صحيح است است يا خير ؟ و چنانچه اعمال مترتبه و تقصير را انجام داده وظيفهء او چيست ؟\r\nج - اگر بعد از دور چهارم بوده به احتياط واجب آن را تمام كند و بعد يك طواف ديگر به جا آورد ، و اگر قبل از دور چهارم بوده در فرض سؤال بايد يك طواف ديگر به جا آورد ، و با فرض جهل ، ظاهر اين است كه اعمال مترتبه صحيح و از احرام خارج شده است .\r\n17 - س - كسى در شوط آخر مُحدث شده است و بدون طهارت شوط را اتمام كرده و بعد وضو گرفته و طواف را اعاده نموده است و نماز و سعى و تقصير را انجام داده است ، آيا صحيح است و وظيفهء او چيست ؟\r\nج - بايد قسمتى از طواف را كه بىوضو انجام داده با وضو به جا آورد و بعد از آن نماز طواف بخواند .\r\n18 - س - كسى توهم كرده است كه در طواف ، مقدارى در اثر فشار جمعيت برده شده ، ولى براى او جزمى نيست ، و چون نمىتوانسته\r\n\r\n","description":"","footnote":"","page_name":" 153 ","page_number":165},
  {"content":"\r\n\r\nبرگردد و تدارك كند ، بقيهء شوط تا محلّ تدارك را به قصد احتياط و رجا انجام مىدهد كه اگر شوط او باطل است زيادى لغو باشد و اگر شوط او صحيح است زياده از طواف باشد ، و بعد بقيهء اشواط طواف را به جا آورده و اين شوط را به حساب نياورده است ، آيا اين طواف صحيح است يا خير ؟\r\nج - صحيح نيست .\r\n19 - س - كسى در وقت طواف ، شك در اشواط پيدا كرد و چون گمانش به يك طرف بيشتر بود ، بنا را بر آن طرف گذاشت و بعد از انجام اعمال ، يقين به صحت طواف خود پيدا كرد ، آيا طواف او صحيح است ؟\r\nج - صحيح است .\r\n20 - س - كسى در شوط چهارم از حجر الأسود تا اول حجر اسماعيل عليه السلام را پيمود و فكر كرده است كه چون اول شوط چهارم نيّت جدا در اين شوط نداشته باشد بايد اين قسمت شوط را اعاده كند ، لذا بقيهء شوط را بدون نيّت رفته و از حجر الأسود به قصد شوط چهارم طواف كرده است ، آيا اشكالى در طواف حاصل مىشود ؟\r\nج - اشكال دارد .\r\n21 - س - كسانى در طواف بعد از انجام مقدارى از آن ، آن را رها مىكنند و بلافاصله از نو شروع مىكنند ، طواف آنها چه صورت دارد ، و چنانچه در سعى بوده حكم چيست ؟\r\nج - اشكال دارد ، و اگر بعد از شوط چهارم طواف بوده بايد آن را اتمام كنند و نماز بخوانند و دو مرتبه طواف و نماز آن را اعاده نمايند .\r\n22 - س - دربارهء اشخاصى كه قادر به طواف نيستند ، آيا نايب گرفته\r\n\r\n","description":"","footnote":"","page_name":" 154 ","page_number":166},
  {"content":"\r\n\r\nشود يا خودشان در تخت روان طواف داده شوند ، با در نظر گرفتن اينكه متصديان وسيلهء نامبرده ، در خارج محدودهء مطاف طواف انجام مىدهند ؟\r\nج - احتياطاً هر دو را انجام دهند . اگر چه طواف دادن در خارج مطاف كفايت مىكند .\r\n23 - س - شخصى در حال طواف اشتباهاً به قصد طواف وارد حجر اسماعيل عليه السلام مىشود و بعد كه متوجه شد ، برمىگردد و از همان جا كه وارد حجر شده بود طواف را شروع و شوط را كامل مىنمايد ، آيا طوافش صحيح است يا نه ؟\r\nج - اشكال دارد ؛ بلى ، اگر پس از تذكر در حجر اسماعيل عليه السلام از حجر الأسود به قصد احتياط شوط را اعاده مىكرد ، و از محلى كه وارد حجر شده قاصد جدى طواف بود ، طوافش اشكال نداشت .\r\n24 - س - اگر در حال طواف يا سعى يا در نماز شك كند كه شوط چندم و يا ركعت چندم است ، و با همين حال طواف و سعى و نماز را ادامه دهد ، بعد به يك طرف شك ، يقين كند و اعمال را تمام نمايد ، آيا عملش به نحوى كه ذكر شد ، صحيح است ؟\r\nج - اگر طواف يا سعى را در حال شك ادامه داد و بعد يقين به صحت پيدا كرد ، اشكال ندارد و طواف و سعى صحيح است ؛ ولى در نماز بدون تروى محل اشكال است ، و احوط اعادهء آن است .\r\n25 - س - زنى با شوهرش كه يك دور طواف را انجام داده بود ، نيت طواف كرد ، و با او ادامه داد و بعد از شوط آخرِ مرد كه شوط ششم زن است ، او به جاى اينكه يك شوط ديگر بياورد تا طوافش كامل شود ، طواف را از سر گرفت ، آيا طواف اول و دوم زن چگونه است ؟\r\n\r\n","description":"","footnote":"","page_name":" 155 ","page_number":167},
  {"content":"\r\n\r\nج - احتياط آن است كه يك شوط ديگر به قصد احتياط به جا آورد كه مجموعاً چهارده شوط مىشود ، و بعد از انجام نماز طواف ، طواف و نماز را اعاده نمايد .\r\n26 - س - در مَطاف چيزهايى از افراد مىافتد از قبيل ساعت ، احرامى و غيره ، و كسانى كه طواف مىكنند پا روى آن مىگذارند ، آيا براى طواف ضرر ندارد و موجب بطلان آن نمىشود ؟\r\nج - موجب بطلان طواف نمىشود .\r\n27 - س - اگر انسان مىداند كه پا گذاشتن روى احرامىِ ديگران موجب اذيت و عدم رضايت او مىگردد ، آيا اين عدم رضايت او به طواف ضرر ندارد ؟\r\nج - به طواف ضرر نمىزند .\r\n28 - س - اگر كسى قبل از شوط چهارم طوافش را قطع و از نو طواف كند ، گفته شده در صورتى كه فاصله زياد نشده باشد ، احتياط اين است كه طواف قطع شده را تمام كند و اعاده هم بنمايد ، مراد از تمام كردن چيست ، آيا فقط شوطى را كه قطع كرده تمام كند ، يا ما بعدش را هم بايد به جا آورد ؟\r\nج - طواف مزبور اشكال دارد و اتمام موضوع ندارد ، و بايد طواف را بعد از نماز طواف اول ، اعاده كند احتياطاً .\r\n29 - س - شخصى طواف را از حجر الأسود شروع كرده ، و در هر شوط به ركن يمانى كه مىرسيد نيتِ ختم مىكرد و از حجر الأسود نيت شوط بعد را مىنمود و هفت شوط طواف را اين گونه تمام كرد به گمان اينكه ختم طواف و اشواط آن بايد در ركن يمانى باشد ، آيا وظيفه‌اش\r\n\r\n","description":"","footnote":"","page_name":" 156 ","page_number":168},
  {"content":"\r\n\r\nچيست ؟\r\nج - اين طواف اشكال دارد ، و بايد اعاده شود .\r\n30 - س - گاهى مأمورين نظافت مسجد الحرام از كنار كعبه دست به دست هم مىدهند و همانطور توسعه مىدهند تا انسان از مطاف خارج مىشود ، آيا به همين مقدار بيرون كردن از مطاف ، ضرورت حاصل است كه طوافش در خارج از مَطاف صحيح باشد ، يا بايد صبر كند تا نظافت تمام شود ، و اگر افرادى گمان مىكردند كه ضرورت است و طواف را انجام دادند ، حال تكليفشان چيست ؟\r\nج - اگر امكان دارد كه در حد ، طواف كند بايد صبر كند و در حد طواف كند ، و در اين صورت طواف در خارج حد ، صحيح نيست .\r\n31 - س - كسى كه از اول بلوغ ، سال خمسى براى خود قرار نداده است ، اگر به حج مشرف شود و با همان پول كه دارد احرامى تهيه و قربانى و مصارف در حج بكند ، آيا براى حج او ضرر ندارد ؟\r\nج - اگر پول او از درآمد كسب و حقوق است و معلوم نيست كه ربح بين سال است ، بدون تخميس ، حكم غصب را دارد كه طواف و قربانى صحيح نيست .\r\n32 - س - شخصى كه با پول خمس نداده لباس احرام بخرد و با آن مُحرم شده و طواف و نماز به جا آورد ، وظيفه‌اش چيست ؟\r\nج - اگر از روى علم و عمد نبوده ، اصل عمره و حج او صحيح است ، ولى در صورتى كه جاهل مقصر باشد ، بايد طواف و نماز را اعاده كند .\r\n33 - س - اگر با پولى كه معلوم نيست متعلق خمس است يا نه ، لباس احرام بخرد ، آيا لازم است خمس آن را بدهد ، و اگر نداد طواف با آن چه\r\n\r\n","description":"","footnote":"","page_name":" 157 ","page_number":169},
  {"content":"\r\n\r\nصورت دارد ؟\r\nج - با فرض شك ، لازم نيست خمس بدهد و طواف صحيح است ، هر چند احتياط مطلوب است .\r\n34 - س - شخصى در سال گذشته كه حج تمتع واجب خود را انجام مىداده ، تنها نماز طواف را به گمان اينكه كفايت مىكند بدون طواف ، انجام داده است و سپس باقى اعمال را انجام داده ، آيا چه وظيفه‌اى دارد ؟\r\nج - با فرض اينكه طواف حج را از روى جهل به مسأله ترك كرده و به محلش برگشته است ، بايد حج را اعاده كند ، و يك شتر قربانى نمايد .\r\n35 - س - تعدادى مشغول طواف عمره يا زيارت بودند كه شروع كردند مسجد را نظافت كنند ، ناچار طواف‌كننده‌ها از مطاف خارج شدند ، مدتى طول كشيد خيال كردند موالات عرفيه به هم خورده است ، طواف را از سر گرفته‌اند ، بفرماييد در صورتى كه به هم خوردن موالات مشكوك باشد ، طوافشان درست است يا نه ؟\r\nج - اشكال دارد .\r\n36 - س - زنى است كه قادر بر طواف كردن نيست ، امر داير است بين اينكه با تخت در خارج مطاف ، طواف دهند و يا نامحرم او را پشت كند و در مطاف طواف دهد ، وظيفه چيست ؟\r\nج - بايد او را در مَطاف ، طواف دهند ، هر چند نامحرم او را پشت كند .\r\n37 - س - كسى كه وظيفه‌اش اتمام و اعادهء طواف است ، اتمام كرد و مشغول اعاده بود كه دوباره در يكى از شوطهاى طواف قطع شد ، مثل اول ، آيا اين طواف را نيز بايد اتمام و اعاده نمايد ؟\r\nج - فرقى نيست .\r\n\r\n","description":"","footnote":"","page_name":" 158 ","page_number":170},
  {"content":"\r\n\r\n38 - س - شخصى در حال طواف افتاد و غش كرد و چند ساعت بعد به هوش آمد ، آيا مىتواند از همان جا كه طواف را قطع كرده بود ، شروع كند و باقى اعمال را ادامه دهد ، يا نه ؟\r\nج - اگر قبل از شوط چهارم بوده ، وضو بگيرد و طواف را اعاده نمايد ، و اگر بعد از شوط چهارم بوده ، بايد وضو بگيرد و طواف را اتمام كند .\r\n39 - س - آيا بعض شوطهاى طواف و سعى ، براى كسانى كه قادر نباشند خودشان انجام دهند ، قابل نيابت است ، يا نه ؟\r\nج - بلى ، قابل است .\r\n40 - س - با وضعيت فعلى كه جمعيت حجاج خيلى زيادند و عده‌اى از ضعفا نمىتوانند در مطاف طواف كنند ، آيا توسعه در مَطاف هست ؟ و نيز خلف مقام كه يا نمىشود نماز خواند و يا مصادف با اذيت طواف كنندگان است و اطمينان از تمام كردن نماز مخصوصاً براى ضعفا نيست ، نماز خواندن در دور تر چه حكمى دارد ؟ و آيا شخصى كه وارد مكه شد مىتواند فوراً به اعمال طواف و نماز هر جور كه ممكن باشد مشغول شود ، يا بايد در حال احرام بماند كه وقت ضيق شود ، مثلًا تا شب نهم ، و آن وقت چنين كند ، و معلوم است براى همه كس ميسر نيست ؟\r\nج - اگر مىتواند و لو در وقت خلوت در مطاف طواف كنند ، بايد در حد آن طواف نمايند ، و نماز خواندن در مكان دور در مورد ضرورت مانع ندارد ، و صبر لازم نيست .\r\n41 - س - دخترى در كودكى و يا اوايل سنين بلوغ جنب شده و تا كنون هم ازدواج نكرده است ، با توجه به اينكه در سنين بالاتر نمىدانسته به واسطهء فعلى كه در كودكى انجام شده ، جنب گشته است و در نتيجه غسل\r\n\r\n","description":"","footnote":"","page_name":" 159 ","page_number":171},
  {"content":"\r\n\r\nجنابت را تا حال انجام نداده است و با اين كيفيت به حج نيز رفته است ، تكليف او چيست ؟ آن غسلهايى كه يقيناً انجام داده است ، حيض و جمعه بوده است و با توجه به موارد يادشدهء فوق اين سؤالها مطرح است :\r\n1 . وضع نماز و روزه و كليهء عباداتى كه بعد از بلوغ تا كنون انجام داده است چيست ؟\r\n2 . آيا در زمان حال مُحرم است ، و به صورت احرام وارد مكه و خارج شده است ؟ و در صورت مُحرم بودن ، آيا تا زمانى كه اعادهء حج نكند ، جميع محرمات كه در آن ايام حرام است بر اين شخص حرام مىباشد ، يا خير ؟\r\n3 . در صورتى كه فقط حجش باطل باشد ، ولى مُحرم نباشد چگونه مىتواند با وضع اعزام حجاج به بيت اللَّه الحرام كه چند سال يك بار اين توفيق حاصل مىشود ، اعادهء حج كند ؟\r\nج - اگر يقين دارد كه جنب شده ، بدون غسل جنابت نماز و طواف او صحيح نيست و غسلهاى ديگر كفايت از غسل جنابت نمىكند ، و در فرض مسأله نمازهايى را كه با اين حال خوانده بايد قضا كند ، و اگر نمىدانسته جنب است و روزه گرفته روزه‌هاى او صحيح است و قضا ندارد ، و حج در مفروض سؤال صحيح است ؛ ولى طوافهاى عمره و حج و نساء و نمازهاى آنها را بايد دو مرتبه به جا آورد ، و اگر خودش نمىتواند برود براى آنها نايب بگيرد ، و تا طواف حج و طواف نساء و نماز آنها را انجام نداده يا با عدم قدرت ، نايب او به جا نياورده بايد از بوى خوش و ازدواج و محرماتى كه با طواف نساء حلال مىشود ، اجتناب نمايد .\r\n42 - س - شخصى در اثناى طواف ، مُحدث شده و خجالت كشيده\r\n\r\n","description":"","footnote":"","page_name":" 160 ","page_number":172},
  {"content":"\r\n\r\nبگويد و با همين حالت اعمال را تمام كرده و به ايران بازگشته ، مستدعى است بفرماييد :\r\n1 . حجش چه صورت دارد ؟\r\n2 . اگر اعاده لازم است ، آيا مىتواند نايب بگيرد ، يا بايد شخصاً انجام دهد ؟\r\nج - اگر با اعتقاد صحت ، اعمال را اتمام كرده ، حجش صحيح است و بايد طواف و نماز آن را اعاده كند ، و اگر خودش نمىتواند برود ، بايد نايب بگيرد ، و اگر در فرض مزبور حدث بعد از شوط چهارم باشد به تفصيل مذكور در مناسك طواف را تدارك كند ، و چنانچه كار او عمدى بوده ، يا با ترديد و عدم اعتقاد به صحت انجام داده ، شقوق و صورى دارد كه در بعض آنها صحت حج مشكل است .\r\n43 - س - ما در شب ، ساعت 9 از مسجد شجره براى زيارت و انجام اعمال به سوى مكه حركت كرديم ، در نزديكى اذان صبح به كعبه رسيديم ، و چون زائران قبلى مشغول نماز صبح بودند سرپرست كاروان از ما تقاضا كرد مقدار كمى صبر كنيم تا پس از نماز ما را طواف دهد ، ولى در اين مهلت به علت خستگى زياد چند بار من خوابم برد چون آب در دسترس خود نمىديدم و جايى را نمىشناختم ، روى ريگهاى اطراف باغچه تيمم كردم و طواف و نماز آن را انجام دادم ، آيا عمل حج من با اين توصيف صحيح است يا نه ؟\r\nج - با اينكه براى شما امكان داشته كه وضو بگيريد ، و لو به اين نحو كه به منزل برويد و مثلًا براى روز بعد اعمال را انجام دهيد ، تيمم صحيح نبوده است ، و اگر عمل شما با اعتقاد به صحت بوده از احرام خارج\r\n\r\n","description":"","footnote":"","page_name":" 161 ","page_number":173},
  {"content":"\r\n\r\nشده‌ايد ، و فقط بايد طواف و نماز را اعاده كنيد ، و اگر خودتان نمىتوانيد برويد ، بايد نايب بگيريد .\r\n44 - س - اگر كسى قبل از حجر الأسود طواف را شروع نمود و به همان جا ختم كرد ، آيا طوافش باطل است ؟\r\nج - بلى ، طواف باطل است .\r\n45 - س - اگر در هنگام خروج از مَطاف ، بعد از پايان هفت شوط مقدارى مسافت را به قصد جزئيت به جا بياورد ، آيا مُبطل طواف است ؟\r\nج - اگر عمدى باشد ، مبطل است ، و در صورت سهو قطع كند ، و طوافش صحيح است .\r\n46 - س - شخصى بيش از چهار شوط از طواف انجام نداد ، و بدون اينكه نماز طواف را بخواند ، سعى را شروع كرد و يكى دو شوط از سعى را انجام نداده تقصير نمود و از احرام خارج شد ، تكليف او چيست ؟\r\nج - اگر اين شخص قصد هفت شوط طواف يا سعى را نداشته ، عملش باطل است و بايد تمام اعمال را اعاده كند .\r\n47 - س - كسى نتوانسته است بيش از دو شوط از طواف خود را انجام دهد ، و بقيهء اشواط را ديگرى به جاى او انجام داده است ، وظيفهء او چيست ؟\r\nج - با فرض عذر حتى در آينده عمل مزبور صحيح است و نماز را بخواند .\r\n48 - س - آيا مىشود قبل از شوط چهارم ، طواف را بدون عذر به هم زد و آن را كأن لم يكن دانست ، و يا مانند نماز قطع كردن آن جايز نيست ؟\r\nج - قطع مانع ندارد ، ولى قبل از فوات موالات نمىتوان آن را از سر\r\n\r\n","description":"","footnote":"","page_name":" 162 ","page_number":174},
  {"content":"\r\n\r\nگرفت .\r\n49 - س - كسى كه از طواف حتى در خارج مَطاف عاجز است و به خاطر گرانى طواف با تخت روان ، انجام آن براى او مشكل است ، آيا طواف نيابى در محدوده از او كفايت نمىكند ؟\r\nج - اگر از طواف با تخت روان نيز معذور است ، نايب بگيرد .\r\n50 - س - اگر كسى يك شوط طواف را از درون حِجْر به جا آورده و بقيهء اعمال را انجام داده است ، تكليف او چيست ؟\r\nج - بايد يك شوط طواف و نماز طواف را اعاده كند ، و اگر با اعتقاد صحّت بوده بقيهء اعمال صحيح است .\r\n51 - س - در مواردى كه شخص شك در اشواط كند ، حكم به بطلان طواف مىفرماييد ، حالا اگر كسى تجديد طواف نمود و در اين ميان كشف شد كه طواف اول ، شش شوط داشته ، و از طواف جديد نيز سه شوط انجام داده است ، تكليف او چيست ؟\r\nج - اشكال دارد ، و بايد احتياط كند .\r\n52 - س - بعضى به تصور اينكه طواف 14 دور است با اين كيفيت طواف انجام داده‌اند ، آيا مُخل به طواف است ؟\r\nج - اگر به قصد چهارده شوط طواف كرده ، طوافش باطل است .\r\n53 - س - اگر كسى طواف عمره را فراموش كرد ، و يا آن را ناقص انجام داد و در عرفات به ياد آورد ، تكليف چيست ؟ و آيا انجام و تتميم آن فوريت دارد ؟\r\nج - مىتواند بعد از اعمال منى آن را تدارك كند ، و فوريت ندارد .\r\n54 - س - اگر كسى جهلًا طواف را بيش از هفت شوط آورد و بقيهء\r\n\r\n","description":"","footnote":"","page_name":" 163 ","page_number":175},
  {"content":"\r\n\r\nاعمال بعد از آن را به جا آورد ، تكليف او چيست ؟\r\nج - اگر از اول قصد بيش از هفت شوط داشته ، طواف و نمازش صحيح نيست ، و بايد آنها را اعاده كند ، و ظاهراً اعادهء بقيهء اعمال لازم نيست ؛ ولى اگر قصد هفت شوط داشته و بعد از تمام شدن ، زياد كرده ، پس اگر چهار شوط يا بيشتر زياد كرده ، احتياط آن است كه بقيه را تا چهارده شوط تتميم كند و يك نماز ديگر هم به جا آورد و طواف و نماز را اعاده كند ، و اگر كمتر از چهار شوط زياد كرده و موالات عرفيه به هم خورده است ، احتياط واجب اعادهء طواف و نماز است ، و اگر موالات عرفيه به هم نخورده ، حكم صورت قبل را دارد .\r\n55 - س - شخصى طواف حج واجب خود را غلط انجام داده و پس از آن چندين بار حج نيابى انجام داده است ، تكليف او در مورد حج خود و ديگر حجها چيست ؟\r\nج - مانع ندارد و بايد طواف حج خود را تدارك كند ، و حجهاى نيابى كه انجام داده ، صحيح هستند .\r\n56 - س - شخصى طواف خود را انجام داده است و بعداً دو شوط طواف رجائاً براى جبران نقص احتمالى به جا مىآورد ، آيا اين عمل خللى به طواف او مىرساند ؟\r\nج - ضرر ندارد ، ولى جبران نقص نمىكند .\r\n57 - س - شخصى در دور پنجم طواف عذرى برايش پيش آمد ، آيا بعداً بايد همين طواف را تكميل كند ، يا طواف ديگرى انجام دهد ؟\r\nج - بايد همين طواف را تكميل كند .\r\n58 - س - شخصى در حين طواف ، اندكى خون در بينى خود مىبيند و\r\n\r\n","description":"","footnote":"","page_name":" 164 ","page_number":176},
  {"content":"\r\n\r\nآن را با دستمال پاك مىكند و طواف خود را تمام مىنمايد ، آيا اين طواف صحيح است ؟\r\nج - اگر بينى او نجس شده بايد بينى خود را آب بكشد و طواف را تكميل كند ، و اگر بدون تطهير بينى طواف را ادامه داده ، احتياط آن است كه بعد از تكميل و نماز ، طواف و نماز را اعاده كند ، و همچنين اگر دستمال نجس همراه او بوده است .\r\n59 - س - شخصى در شوط دوم طواف شك مىكند كه آيا طواف را به نيت منوبٌ عنه يا به نيت خود آغاز كرده است ، وظيفهء او چيست ؟\r\nج - احتياط آن است كه طواف را به نيت منوبٌ عنه اتمام كند و پس از نماز ، دو مرتبه آن را با نماز ديگر اعاده كند .\r\n60 - س - شخصى در اثناى طواف به خاطر تقبيل و لمس بيت اللَّه الحرام از مسير خود منحرف شده ، و نمىداند در بازگشت ، طواف را از همان نقطه كه رها كرده بود ، ادامه داده است يا نه ، آيا طوافش صحيح است ؟\r\nج - اگر ملتفت بوده كه از همان محلى كه طواف را رها كرده شروع كند ، و بعداً شك عارض شده ، حكم به صحت نمايد ، و در غير اين صورت اكتفا به طواف مزبور ، محل اشكال است .\r\n61 - س - شخصى در اثناى طواف بر اثر فشار جمعيت چند گام به جلو رانده شده است ، پس از آن به جاى اينكه همان مقدار را جبران كند ، شوط ديگرى آورده كه مجموعاً هفت شوط تمام و يك شوط ناقص مىشود ، آيا اين طواف صحيح است ؟\r\nج - طواف او اشكال دارد ، و بايد آن را اعاده كند .\r\n\r\n","description":"","footnote":"","page_name":" 165 ","page_number":177},
  {"content":"\r\n\r\n62 - س - شخصى بعد از اتمام طواف سهواً يك شوط زياد كرده است و بعد مردَّد است كه سه يا چهار شوط ديگر به جا آورده است ، و سپس همهء اعمال عمره را نيز انجام داده است ، آيا طواف او باطل است ، و آيا ترديد در عدد اشواط اضافى مضر نيست ؟\r\nج - مضر است ، و بايد طواف و نماز را اعاده كند .\r\n63 - س - شخصى بر اثر شلوغى ، مقدارى از طواف را در خارج مطاف انجام داد ، و بعد نيز بقيهء اعمال را انجام داده است ، تكليف او چيست ؟\r\nج - اگر ممكن نبوده ، و لو در وقت ديگر كه در حد ، طواف كند ، اشكال ندارد ، و گر نه بايد طواف و نماز اعاده شود .\r\n64 - س - كسى كه وظيفهء او وضوى جبيره‌اى و تيمم است ، اما از روى جهل ، بدون تيمم ، اعمال عمره را انجام داده است ، وظيفهء او چيست ؟\r\nج - طواف و نماز آن ، بايد اعاده شود .\r\n65 - س - شخصى شوط اول طواف را خارج از مَطاف و به قصد طواف انجام داده ، بعد متوجه شده است كه طواف بايد در محدودهء معينى باشد ، لذا مجدداً طواف را در مطاف آغاز نموده و بعد از طواف اعمال ديگر را انجام داده است ، آيا اشكال دارد ؟\r\nج - مانع ندارد .\r\n66 - س - كسى كه اشتباهاً طواف را از ركن يمانى شروع و به همان جا ختم كرده و نماز طواف را خوانده و پس از آن متوجه شده ، حكمش چيست ؟ و چنانچه در اثناى طواف متوجه شد و طوافش را به حجر الأسود ختم كرد ، مقدار زيادى مُضر به طوافش مىباشد يا خير ؟\r\n\r\n","description":"","footnote":"","page_name":" 166 ","page_number":178},
  {"content":"\r\n\r\nج - طواف و نماز را بايد اعاده كند ، و فرقى بين دو صورت نيست .\r\n67 - س - كسى كه مىداند يا احتمال مىدهد كه مقدارى از طوافش را بدون اختيار انجام مىدهد ، يعنى جمعيت او را مىبرند ، آيا مىتواند از اول نسبت به آن مقدارى كه جمعيت او را مىبرند نيز قصد طواف كند و آن مقدار را مثل طواف سواره حساب كند ؟\r\nج - بايد طواف را شروع كند ، و اگر در اثناى بدون اختيار او را بردند همان مقدار را جبران كند و طواف را ادامه دهد .\r\n68 - س - مواردى كه بايد احتياطاً طواف را تمام كند و نماز طواف بخواند و طواف را با نمازش اعاده كند ، آيا اگر يك طواف به قصد اعم از تمام و اتمام ( يعنى چنانچه آن مقدار انجام شده باطل بوده ، تمام هفت شوط را قصد طواف داشته باشد ، و چنانچه صحيح بوده به متمم آن قصد طواف داشته باشد ) انجام دهد و دو ركعت نماز بخواند ، كافى است يا خير ؟\r\nج - اين عمل صحيح نيست و ترديد در نيت است .\r\n69 - س - شخصى در عمرهء تمتع بعد از تقصير فهميد طواف و سعيش باطل بوده ، مجدداً طواف و سعى را با لباس دوخته انجام داد ، آيا مجزى و صحيح است يا نه ؟ و در فرض مذكور آيا بايد تقصير را هم تكرار كند ، يا نه ؟\r\nج - طواف و سعى او صحيح است و اعادهء تقصير لازم نيست ، اگر چه احوط است .\r\n70 - س - شخصى چند مترى از يك شوط را خراب كرده است و چون دقيقاً اول و آخر آن معلوم نيست ، يك شوط كامل از حجر الأسود\r\n\r\n","description":"","footnote":"","page_name":" 167 ","page_number":179},
  {"content":"\r\n\r\nشروع و به آنجا ختم مىكند به قصد اينكه آنچه خراب شده به نحو صحيح انجام شود و زيادى قبلى و بعدى مقدمهء علميه باشد ، آيا اين طواف صحيح است ؟\r\nج - صحيح است ، مگر بعد از خراب شدن آن قسمت طواف را ادامه داده باشد كه در اين صورت طواف اشكال دارد .\r\n71 - س - كسى كه به حدود مَطاف آگاهى ندارد ، بعد از فراغ از طواف شك مىكند كه در مَطاف بوده است يا نه ، آيا طوافش صحيح است يا نه ؟\r\nج - اگر از اول در مطاف بود و شك در خارج شدن دارد ، طوافش صحيح است ، و اگر از اول شك دارد ، با جهل مذكور در سؤال نمىتواند به طواف مزبور اكتفا كند .\r\n72 - س - شخصى در شوط اول طواف بود كه نماز جماعت شروع شد ، طواف را قطع مىكند و مشغول نماز مىشود و پس از نماز ، طواف را از سر مىگيرد و هفت شوط كامل به جا مىآورد ، آيا طواف او صحيح است ؟\r\nج - اشكال دارد و بايد طواف را اعاده نمايد .\r\n73 - س - شخصى با علم به حرمت تماس با بدن زن در حين طواف از روى شهوت با بدن زنى تماس مىنمايد و از اين تماس متلذذ مىگردد ، آيا طواف او اشكال پيدا مىكند يا نه ، تكليف او چيست ؟\r\nج - مضر به طواف نيست ، و اگر كارى كه موجب كفاره است انجام داده ، بايد كفاره بدهد .\r\n74 - س - اگر كسى طواف را فراموش كند يا باطل انجام دهد ، آيا مىتواند در ماه‌هاى غير حج انجام دهد ؟\r\n\r\n","description":"","footnote":"","page_name":" 168 ","page_number":180},
  {"content":"\r\n\r\nج - مانع ندارد .\r\n75 - س - شخصى شوط اول طواف را در حالى كه ناقص بوده ، رها مىكند و پس از آن شش شوط ديگر به جا مىآورد و بعد از آن نقيصهء شوط اول را به جا مىآورد ، آيا طواف او صحيح است ؟\r\nج - صحيح نيست .\r\n76 - س - اگر كسى در عدد اشواط طواف و سعى و عدد سنگهاى رمى به ديگرى اعتماد كند ، كافى است ؟\r\nج - اگر اطمينان به عدد پيدا كند ، مانع ندارد .\r\n77 - س - شخصى به علت مريضى يا مسن بودن ، در دور اول طواف خسته شده و از مطاف بيرون آمد و بعد از كمى استراحت از همان جا كه طواف را قطع نموده بود ، شروع مىكند ، آيا چون به دور چهارم نرسيده است طوافش چه حكمى دارد ؟\r\nج - اگر موالات به هم نخورده ، صحيح است .\r\n78 - س - آيا واجب است براى درك خلوتى مَطاف و طواف در محدودهء بيت و مقام ، طواف را تأخير بيندازد ، يا مستحب است ، يا رجحان دارد ، خصوصاً اگر پس از ايام تشريق مَطاف خلوت نشود ؟\r\nج - در صورت امكانِ طوافِ در حد ، و لو در وقت خلوت ، بايد در حد طواف كند و لو با تأخير .\r\n79 - س - آيا مُحرم قبل از انجام طواف واجب خود ، چه طواف عمره يا حج و چه طواف نساء ، مىتواند همين طوافها را براى معذور ، نيابت كند ؟\r\nج - مانعى ندارد .\r\n\r\n","description":"","footnote":"","page_name":" 169 ","page_number":181},
  {"content":"\r\n\r\n80 - س - شخصى در طواف عمرهء تمتع در اثر فشار احساس مىكند كه لنگِ احرامش تر و نجس شده ، ولى اعتنا نمىكند و با همان حال طواف را تمام مىكند و نماز طواف و سعى و تقصير را انجام مىدهد و به منزل مىرود ، بعد از بررسى مىبيند مقدارى نجاست خارج شده و احرامش را آلوده كرده است ، يقين پيدا مىكند كه در همان حال طواف چنين شده است ، بعد از اعمال حج و مراجعت به وطن ، به او مىگويند باطل است ، مستدعى است حكم اللَّه را با توجه به اينكه نماز و سعى را هم با همان حال انجام داده ، دربارهء اين شخص بفرماييد ، و اگر اعمالش باطل باشد ، آيا هنوز در حال احرام است يا خير ؟\r\nج - اگر در حال طواف ، شبهه داشته و يقين نداشته كه نجس شده و وضوى او باطل شده ، از احرام خارج شده است ، و فقط بايد طواف و نماز را اعاده كند ، هر چند بعد از اعمال يقين پيدا كرده باشد .\r\n81 - س - آيا يقين به هل‌خوردن در حين طواف ، مصداق عدم امكان طواف در محدودهء معين و مجوز براى تجاوز به غير اين محدوده مىشود ، يا خير ؟\r\nج - شامل نيست .\r\n82 - س - در صورتى كه يقين دارد در حال طواف در محدودهء معين با اجنبى يا اجنبيه برخورد مىكند ، باز هم واجب است در محدودهء معين طواف كند ؟\r\nج - آنچه ذكر شده ، عذر نيست .\r\n83 - س - اگر صاحب عادت وقتيه و عدديه كه عددش مثلًا هفت روز است ، روز هفتم پاك شد و غسل كرد و اعمال حج را به جا آورد ، ولى بعداً\r\n\r\n","description":"","footnote":"","page_name":" 170 ","page_number":182},
  {"content":"\r\n\r\nلك ديد ، اعمالش چگونه است ؟\r\nج - اگر خون ديده و از روز دهم تجاوز نكرده ، محكوم به حيض است كه در وسعت وقت بايد طواف و نماز را اعاده كند ، و در ضيق وقت ، محل اشكال است كه مراعات احتياط بايد بشود .\r\n84 - س - بعضى از زنان به جهت خوردن قرص ، نظم عادت ماهانه‌شان برهم مىخورد ، به طورى كه گاهى در مدت طولانى مرتب خون و لك مىبينند ، آيا وظيفهء اين گونه زنان در حج چيست ؟\r\nج - اگر خون سه روز استمرار داشته باشد ، و لو به اين نحو كه پس از خروج تا سه روز باطن فرج آلوده باشد ، حكم حيض دارد ، و گر نه بايد به وظايف مستحاضه عمل كند .\r\n85 - س - اگر زن در عمرهء تمتع بعد از سه شوط و نيم و قبل از چهار شوط ، حائض شد و تا قبل از رفتن به عرفات ، پاك نمىشود ، وظيفهء او چيست ؟\r\nج - مورد عدول به افراد است .\r\n86 - س - اگر زنى بعد از شوط چهارم در طواف عمرهء تمتع حائض شد و تا وقت وقوف به عرفه پاك نشد ، وظيفه‌اش چيست ؟\r\nج - بايد سعى و تقصير عمرهء تمتع را انجام دهد و مُحرم شود براى حج تمتع و در وقت انجام طواف حج ، قبل يا بعد از آن ، بقيهء طواف عمرهء تمتع و نماز آن را هم به جا آورد .\r\n87 - س - زنى عمرهء تمتع را انجام داد ، بعد متوجه شده كه طواف او باطل بوده است ، پس از اينكه متوجه شد ، ملاحظه نمود عذر زنانه دارد ، تكليف او چيست ؟\r\n\r\n","description":"","footnote":"","page_name":" 171 ","page_number":183},
  {"content":"\r\n\r\nج - هر وقت عذر او مرتفع شد ، طواف و نماز را اعاده كند ، و اگر قبل از وقوف ، پاك نمىشود براى حج مُحرم شود و پس از آمدن به مكه و رفع عذر ، آنها را انجام دهد .\r\n88 - س - زنى مسأله را نمىدانست ، بعد از پاك شدن از حيض ، خيال مىكرده جنب است و لذا غسل جنابت را نيت مىكرد و با همين حال حج انجام داد ، بفرماييد حج او چگونه است ؟\r\nج - اگر منظور او غسل براى حدثى كه از خون داشته است باشد و اسم آن را جنابت گذاشته ، عملش صحيح است .\r\n89 - س - آيا مستحاضهء كثيره بايد براى طواف يك غسل ، و براى نماز طواف غسل ديگر بكند ، يا يك غسل براى هر دو كافى است ؟\r\nج - براى هر يك غسل لازم است ، مگر آنكه از وقت غسل براى طواف تا آخر نماز خون قطع باشد .\r\n90 - س - زنى به حساب شناسنامه ، بيش از پنجاه سال شمسى دارد و يك سال و نيم خون نديده است ، ولى در عرفات خون مىبيند ، بنا بر اين آيا در يائسگى او مىتوان ترديد داشت يا نه ، و وظيفهء او چيست ؟\r\nج - اگر اطمينان دارد كه پنجاه سال قمرى او تمام شده و سيده نيست ، حكم مستحاضه را دارد .\r\n91 - س - آيا نماز و طواف ، براى زن مستحاضه يك حكم دارند ، يا هر كدام از طواف و نماز ، جدا و مستقل هستند ؟\r\nج - مستقل هستند .\r\n92 - س - زنى بعد از وقوفين حيض مىشود ، با مصرف قرص ، خون قطع مىگردد و اعمال را انجام مىدهد ، ولى بعد از آن لك مىبيند ، وظيفهء\r\n\r\n","description":"","footnote":"","page_name":" 172 ","page_number":184},
  {"content":"\r\n\r\nاو چيست ؟\r\nج - اگر خون سه روز مستمر نبوده و حتى در باطن فرج هم قطع شده ، حيض نبوده است و با انجام وظيفهء مستحاضه ، عمل او صحيح است .\r\n93 - س - زنى در حال طواف ، مستحاضهء قليله مىشود ، وظيفهء او چيست ؟\r\nج - اگر بعد از تمام شدن دور چهارم بوده ، پس از تجديد وضو و تطهير بدن و لباس ، طواف را تمام كند ، و اگر قبلًا بوده به احتياط واجب پس از تجديد وضو و تطهير ، آن را اتمام و سپس اعاده نمايد .\r\n94 - س - زن مستحاضه‌اى بعد از غسل و وضو مشغول طواف مىشود ، در اثناى طواف لك مىبيند ، وظيفهء او چيست ؟\r\nج - اگر خون او مستمر است و به وظيفه عمل كرده با تحفظ از خروج خون چيزى بر او نيست ، و در غير اين صورت حكم حدث جديد را دارد .\r\n95 - س - زنى به تصور اينكه پاك شده است ، طواف انجام مىدهد و در اثناى سعى متوجه مىشود كه هنوز پاك نشده است ، آيا سعى او نيز باطل است ، و اگر بعد از سعى متوجه شود چگونه است ؟\r\nج - در فرض اول سعى را قطع كند و پس از پاك شدن از حيض ، طواف و نماز را اعاده كند ، و احتياط آن است كه پس از اعادهء طواف و نماز سعى را اتمام و اعاده نمايد ، و در فرض دوم نيز اعادهء طواف و نماز لازم ، و اعادهء سعى مبنى بر احتياط است .\r\n96 - س - زن مستحاضه كه بايد غسل كند و وضو بگيرد و با اين كار فاصله‌اى بين اعمال پيش مىآيد كه شايد طولانى هم باشد ، مثلًا بايد برود منزل غسل كند و برگردد ، آيا اين فاصله اشكال ندارد ؟\r\n\r\n","description":"","footnote":"","page_name":" 173 ","page_number":185},
  {"content":"\r\n\r\nج - اگر خون قطع نمىشود براى هر يك از طواف و نماز بايد غسل كند و وضو بگيرد ، و بايد طورى باشد كه بعد از غسل و وضو مبادرت به عمل نمايد ، بنا بر اين اگر با رفتن به منزل نتواند مبادرت كند ، نزديك مسجد الحرام غسل كند و وضو بگيرد .\r\n97 - س - زن مستحاضه كه بايد براى هر نماز و طواف غسل كند ، طبق وظيفه‌اش غسل كرد و يا وضو گرفت و طواف را شروع كرد ؛ بين طواف ، نماز ظهر شروع شد ، نماز را خواند و با همان طهارت اول ، بعد از نماز ، طواف را ادامه داد ، آيا طوافش صحيح است ؟\r\nج - اگر از هنگام غسل تا آخر طواف خون قطع بوده ، طواف صحيح است ، و در غير اين صورت احوط آن است كه اين طواف را تمام كند و پس از غسل اعاده نمايد .\r\n98 - س - زنى كه حيض نمىشود ، ولى هر دو ماه يك بار ، دو سه روزى لك و ترشحات مىبيند ، وظيفه‌اش چيست ؟\r\nج - اگر خون استمرار تا سه روز ندارد و لو به اين نحو كه پس از خارج شدن تا اين مدت باطن فرج آلوده باشد ، حكم استحاضه را دارد .\r\n99 - س - هرگاه زن قُرَشيه پس از شصت سال ، و غير قرشيه پس از پنجاه سال ، چند روز متوالى خون ببيند كه همه به اوصاف حيض باشد ، در طوافها و نماز چه كند ؟\r\nج - حكم مستحاضه را دارد ، و حكم حيض بر خون مزبور مترتب نيست ، حتى در صورت توالى يا داشتن صفات .\r\n100 - س - زنهايى كه براى جلوگيرى از قاعدگى از قرص استفاده مىكنند كه موقع طواف گرفتار حيض نباشند و ايام عادت ممكن است\r\n\r\n","description":"","footnote":"","page_name":" 174 ","page_number":186},
  {"content":"\r\n\r\nيك يا دو لكهء كم رنگ ببينند ، آيا اين خون استحاضه حساب است يا خون قروح و جروح ، و در هر صورت به طواف ضرر مىزند يا خير ؟\r\nج - حكم استحاضه را دارد و بايد به وظيفهء مستحاضه عمل كنند ، و اگر در اثناى طواف لكه ديده تفصيلى بين ما قبل از تمام شدن دور چهارم و ما بعد آن هست كه در مناسك ذكر شده است .\r\n101 - س - شخصى غسل مس ميت به گردنش بوده ، ولى بعد از اعمال حج متذكر مىشود ، وظيفهء او چيست ؟\r\nج - اگر بعد از مس ميت ، غسل جنابت كرده باشد - چون جنب هم بوده يا بعداً جنب شده - غسل جنابت كفايت مىكند و عملش صحيح است ، و الّا بايد طواف و نماز آن را اعاده كند .\r\n102 - س - مُحرمى است كه مبتلا به خروج ريح است ، يعنى مرتب ريح از او جدا مىشود و در عرض سال شايد يكى دو ماه فى الجمله تخفيف پيدا مىكند ، ولى نوعاً به فاصلهء يكى دو دقيقه وضويش باطل مىشود ، تكليف چنين شخصى در طواف و نماز چيست ؟ چند وضو بايد بگيرد ؟\r\nج - حكم مبطون را دارد ، كه از تحرير الوسيله ، جلد اول صفحهء 30 مسألهء 3 استفاده مىشود ، و على اىّ حال چنانچه نتواند در اثناى طواف وضو بگيرد يا حرجى باشد ، اكتفا به يك وضو براى طواف كافى است ؛ ولى اگر بتواند و لو با حمل آب در اثناى طواف وضو بگيرد ، واجب است تجديد وضو كند ، و همچنين است حكم در نماز طواف .\r\n103 - س - مدتى است كه به علت ابتلا به بيمارى و در اثر عمل جراحى هنگام خروج مدفوع احساس نمىكنم و از كيسهء مخصوص\r\n\r\n","description":"","footnote":"","page_name":" 175 ","page_number":187},
  {"content":"\r\n\r\nاستفاده مىكنم ، البته براى وضو و نماز فتواى حضرت امام مشخص و معين است ، كه بدان عمل مىكنم ، ولى چون سال آينده به اميد خدا تصميم دارم خانهء خدا را زيارت كنم ، مستدعى است در رابطه با انجام مراسم حج ، تكليف شرعى بنده را مرقوم فرماييد ؟\r\nج - اگر در طواف و نماز آن ، رعايت وظيفه‌اى كه براى وضو و نماز داريد بنماييد ، عمل حج شما صحيح است .\r\n104 - س - شخصى عمل جراحى انجام داده است و فعلًا كيسه‌اى بسته است كه بول او قطره قطره در آن كيسه مىريزد ، لكن نه از مجراى بول بلكه از موضع جراحى كه در پهلو قرار داده‌اند ، آيا اين شخص حكم مسلوس را دارد ؟\r\nج - حكم مسلوس را دارد .\r\n105 - س - كسى نيت طواف را در دل گذرانده و به قصد طواف حركت مىكند ، مقدارى كه مىآيد گمان مىكند نيت طواف را بايد به زبان بگويد ، لذا برمىگردد و نيت را با زبان مىگويد و طواف را از نو شروع مىكند ، آيا طوافش صحيح است يا خير ؟\r\nج - اشكال دارد .\r\n106 - س - به خاطر اهميت زيادى كه در اعمال حج داده مىشود ، و بخصوص در طوافها و نماز آن ، غالباً يك عملى را به عنوان احتياط و رجا چندين بار به جا مىآورند ، و لو اينكه عمل نزد خودشان نقصى ندارد ، البته به حد وسواس هم نمىرسد ، آيا اين گونه تكرار در اعمال ، اشكالى دارد ؟\r\nج - وسواس همين است و نبايد به وسوسه اعتنا شود ، بلى انجام عمل\r\n\r\n","description":"","footnote":"","page_name":" 176 ","page_number":188},
  {"content":"\r\n\r\nاحتياطى بدون وسوسه مانع ندارد .\r\n107 - س - كسى به جهتى طواف يا سعيش قطع مىشود و به جلو مىرود ، مىخواهد از همان جا كه قطع شده شروع كند ، ولى در اثر ازدحام نمىتواند خود را به آنجا برساند و در مُحاذى آنجا به طرف چپ يا راست قرار مىگيرد ، آيا مىتواند از مُحاذى جايى كه قطع شده شروع كند ، يا بايد همان نقطه باشد ؟\r\nج - لازم نيست همان نقطه باشد ، بلكه مُحاذات كافى است و بايد طواف تكميل شود .\r\n108 - س - قِران كه در طواف حرام است ، آيا طواف را باطل مىكند يا خير ؟\r\nج - اگر از اول يا در اثناى طواف اول ، قصد قِران داشته ، احتياط در اعادهء طواف است ، و اگر بعد از تمام شدن طواف اول قصد قِران كرده ، طواف باطل نمىشود .\r\n109 - س - آيا يك شوط و دو شوط طواف هم استحباب دارد ، يا بايد طواف هفت شوط باشد ، و اگر كسى گمان داشت كه مستحب است و بعد از هفت شوط طواف واجب ، يكى دو شوط طواف مستحبى به جا آورد و بعد ، نماز طواف را خواند ، آيا طوافش اشكالى دارد ؟\r\nج - استحباب آن ثابت نيست ؛ ولى طواف مزبور صحيح است .\r\n110 - س - معيار در كثير الشك بودن در طواف چيست ؟\r\nج - عرفى است .\r\n111 - س - طواف كردن در محدودهء 5 / 26 ذراع ، و نماز خواندن پشت مقام هر چه نزديكتر به مقام ، آن طورى كه در مناسك بيان شده است ، گويى\r\n\r\n","description":"","footnote":"","page_name":" 177 ","page_number":189},
  {"content":"\r\n\r\nنزد آنان بدعت است ، آيا بايد همان گونه كه آنان در خارج از حد طواف مىكنند و دور از مقام نماز مىخوانند ، انجام شود ؟\r\nج - چنين چيزى نيست و بايد به وظيفه عمل شود .\r\n112 - س - اينكه فرموده‌ايد در بعضى موارد بايد طواف و سعى را اتمام و اعاده كند ، بفرماييد كه ترتيب هم لازم است يا نه ؟\r\nج - بلى ، احتياط به اين است كه قبلًا اتمام كند طواف را و نماز بخواند ، و سپس اعاده نمايد .\r\n113 - س - كسى كه در سعى يا طواف عمرهء تمتع يا عمرهء مفرده ، نياز به نايب پيدا كرده است ، آيا نايب بايد در حالى كه مُحرم است ، نيابت كند يا خير ؟ بر فرض عدم لزوم احرام ، آيا بايد با لباس احرام طواف كند ، يا در لباس مَخيط هم جايز است ؟\r\nج - هيچ يك از احرام يا لباس احرام در نايب لزوم ندارد .\r\n114 - س - شخصى مسلوس است ، براى طواف و نماز آن ، وظيفهء او چيست ؟\r\nج - اگر وقتى دارد كه بتواند طواف را با وضو و نماز را با وضو انجام دهد ، بايد آن وقت را انتخاب كند و طواف و نماز را با وضو و بدن پاك به جا آورد و بقيهء اعمال را بعد از آن اتيان نمايد ، و اگر چنين وقتى ندارد در صورتى كه مشقت نداشته باشد براى هر بار كه حدث از او صادر شود يك وضو بگيرد ، و اگر مشقت دارد براى طواف يك وضو و براى نماز هم يك وضو بگيرد .\r\n115 - س - آيا در مواردى كه طواف و نماز بايد اعاده شود ، لازم است با لباس احرام باشد ؟\r\n\r\n","description":"","footnote":"","page_name":" 178 ","page_number":190},
  {"content":"\r\n\r\nج - لازم نيست .\r\n116 - س - هرگاه مُحرم لباس احرام را كنار بگذارد و با لباس دوخته اعمال عمره را از طواف و سعى انجام دهد ، جهلًا يا عمداً ، آيا طواف و سعى او صحيح است ؟ و عمرهء او مُجزى است يا نه ؟\r\nج - طواف و سعى مزبور صحيح ، و عمرهء مذكور مُجزى است .\r\n117 - س - هرگاه مُحرم به احرام عمرهء تمتع ، جنب باشد و آب براى او ضرر دارد ، يا آب ندارد ، و يا وقت عمره مىگذرد ، آيا طواف و نماز با تيمم كافى و مجزى است ؟ يا بايد نايب هم بگيرد ؟\r\nج - نايب گرفتن لازم نيست .\r\n118 - س - آيا حجاب زن در طواف ، مثل حجاب او در نماز است يا فرق مىكند ؟\r\nج - فرق مىكند ، و فقط وجه و كفين در طواف مستثنى است على الاحوط .\r\n119 - س - اگر مقدارى از موهاى سر زن يا جاهاى ديگر بدن او كه بايد در حال طواف بپوشاند ، ظاهر باشد ، آيا به طواف او ضرر مىرساند ، يا نه ؟ و اگر با ظاهر بودن موى سر طواف را انجام داده طواف او باطل است يا نه ؟\r\nج - اگر عمدى باشد ، طواف صحيح نيست على الاحوط ، و در غير مورد عمد صحيح است ، مگر در جاهل مقصر على الاحوط .\r\n120 - س - شخصى در عمرهء تمتع طواف را تمام كرده است ، ولى مىگويد دلچسب نشد ، لذا يك طواف ديگر بدون خواندن نماز طواف اول به جا مىآورد و نماز و سعى به جا مىآورد و تقصير مىكند ، آيا\r\n\r\n","description":"","footnote":"","page_name":" 179 ","page_number":191},
  {"content":"\r\n\r\nعملش صحيح است يا نه ؟\r\nج - عمل او صحيح است ، هر چند داخل در قِران حرام است .\r\n121 - س - اكْل و شُرب در حال طواف جايز است يا نه ؟\r\nج - مانع ندارد .\r\n122 - س - كسى كه در حال طواف شخصى را از روى زمين بلند مىكند ، و ممكن است در اين حال گامى به طرف جلو بردارد و در اين حال توجه به طواف ندارد ، در نتيجه نمىداند كه آيا مقدارى از مسافت را بدون قصد طواف آمده است يا نه ، تكليف او چيست ؟\r\nج - بايد آن مقدار را احتياطاً تدارك كند .\r\n123 - س - كودك نابالغى با اذن پدر مُحرم شد و طواف را نيمه‌كاره به تصور اينكه همين مقدار كافى است رها كرده و سعى را نيز از طبقهء دوم انجام داده است ، تكليف چيست ؟\r\nج - اگر از اول قصد هفت شوط نداشته ، طواف او باطل است و بايد طواف و نماز و سعى را اعاده كند ، و بعد تقصير نمايد .\r\n124 - س - كسى كه در شوط ششم ، طواف خود را رها كرد و نتوانست كه ادامه دهد ، و ديگرى به جاى او بقيه را به جا آورد ، و ليكن نماز طواف را خودش خوانده و بعداً متوجه شده است كه استراحت در خلال طواف ، به طواف ضرر نمىرساند و او با استراحت مىتوانست خودش طواف خود را تمام نمايد ، اكنون تكليف او چيست ؟\r\nج - بقيهء طواف را تمام كند و نماز را اعاده نمايد .\r\n125 - س - شخصى طواف خود را به هم مىزند و طواف دوم را\r\n\r\n","description":"","footnote":"","page_name":" 180 ","page_number":192},
  {"content":"\r\n\r\nشروع مىكند ، آن را نيز به هم مىزند و طواف سوم را آغاز كرده و به اتمام مىرساند ، وظيفهء او چيست ؟\r\nج - اشكال دارد و موارد احتياط مختلف مىشود .\r\n126 - س - اگر شخصى ركن مستجار ( ركن يمانى ) را يقين كرد كه ركن حجر الأسود است ، لذا طواف را از مستجار به عنوان حجر الأسود شروع كرد و هفت شوط كامل به جا آورد ، بعداً فهميد كه يقين او خطا بوده است ، تكليف او چيست ؟\r\nج - طواف مزبور باطل است و بايد تدارك شود .\r\n127 - س - گاهى انسان شك مىكند كه اين شوط طوافم به هم خورد يا نه ، آيا مىشود بعد از طواف يك شوط هم به عنوان احتياط ، اضافه بر هفت شوط آورد و بعد نماز بخواند ، يا خير ؟\r\nج - به وسوسه نبايد اعتنا كرد ، و اگر قسمتى از طواف اشكال پيدا كند ، همان قسمت بايد تصحيح شود ، و ادامهء بعد از آن به قصد طواف ، بدون تصحيح آن قسمت ، موجب اشكال در طواف مىشود ، و با آوردن يك شوط بعد از طواف ، احتياطاً اشكال رفع نمىشود .\r\n128 - س - شخصى در حالى كه مشغول طواف است در شوط پنجم يقين كرد كه 5 متر در شوط اول و 5 متر در شوط سوم بىاختيار طواف كرده است ، تكليف او چيست ؟\r\nج - اين طواف قابل تصحيح نيست ، و بايد اعاده شود .\r\n129 - س - شرايطى كه در طواف واجب ، لازم الرعايه است آيا در طواف مستحبى نيز معتبر است يا نه ؟\r\nج - ظاهر آن است كه آنچه در مناسك استثنا نكرده ، معتبر است .\r\n\r\n","description":"","footnote":"","page_name":" 181 ","page_number":193},
  {"content":"\r\n\r\n130 - س - در طواف مستحبى ، زنان مىدانند كه به بدن مردان نگاه مىكنند و احياناً هم در بين فشار مردان قرار مىگيرند ، از نظر شرع اشكال ندارد ؟\r\nج - اگر اختياراً نگاه به نامحرم نكنند اشكال ندارد ؛ ولى در ازدحام بهتر است مراعات كنند ، و در هر صورت طواف صحيح است .\r\n131 - س - آيا در طوافهاى مستحبى هم ختنه شرط است يا نه ؟\r\nج - بلى شرط است .\r\n132 - س - مُحرم وارد مكه شد ، آيا مىتواند قبل از اعمال عمرهء تمتع يا قبل از اعمال عمرهء مفرده ، و همچنين پس از مُحرم شدن به احرام حج تمتع و قبل از رفتن به عرفات ، طواف مستحبى به جا آورد يا خير ؟ و اگر به جا آورد به عمره و حجش ضرر مىزند يا نه ؟\r\nج - احوط ترك طواف مستحبى است در فرض سؤال ، ولى به عمره و حج ضرر نمىزند .\r\n133 - س - آيا مىشود هر شوط از طواف مستحب را به نيت يكى از مؤمنين به جا آورد ، يا بايد مجموع هفت شوط را براى يك نفر به جا آورد ؟\r\nج - نيابت در يك شوط صحيح نيست ، ولى مىتواند مجموع را به نيت چند نفر انجام دهد .\r\n134 - س - آيا جايز است طواف مستحبى را خارج از حد طواف واجب به جا آورد يا نه ؟\r\nج - جايز نيست مگر در موارد ضرورت .\r\n135 - س - اگر حاجى از منى برگشته و هنوز طواف واجب را به جا\r\n\r\n","description":"","footnote":"","page_name":" 182 ","page_number":194},
  {"content":"\r\n\r\nنياورده است ، آيا مىتواند طواف مستحبى به جا آورد يا نه ؟\r\nج - احوط آن است كه تا اعمال واجب را انجام نداده ، طواف مستحبى نكند .\r\n\r\nآداب و مستحبات طواف\r\nدر حال طواف ، مستحب است بگويد :\r\nاللَّهُمَّ إِنّى أَسْأَلُكَ بِاسْمِكَ الَّذىِ يُمْشى بِهِ عَلى طَلَلِ الْماءِ كَما يُمْشى بِهِ عَلى جُدَدِ الْأَرْضِ ، وَ أَسْأَلُكَ بِاسْمِكَ الَّذى يَهْتَزُّ لَهُ عَرْشُكَ ، وَ أَسْأَلُكَ بِاسْمِكَ الَّذى تَهْتَزُّ لَهُ اقْدامُ مَلائِكَتِكَ ، وَ أَسْأَلُكَ بِاسْمِكَ الَّذى دَعاكَ بِهِ مُوسى مِنْ جانِبِ الطُّورِ ، فَاسْتَجَبْتَ لَهُ ، وَ أَلْقَيْتَ عَلَيْهِ مَحَبَّةً مِنْكَ ، وَ أَسْأَلُكَ بِاسْمِكَ الَّذى غَفَرْتَ بِهِ لِمُحَمَّدٍ صَلَّى اللَّه عَلَيهِ وَ آلِهِ ما تَقَدَّمَ مِنْ ذَنْبِهِ وَ ما تَأَخَّرَ ، وَ أَتْمَمْتَ عَلَيْهِ نِعْمَتَكَ أَنْ تَفْعَلَ بى كَذا وَ كَذا .\r\nو به جاى كذا و كذا حاجت خود را بطلبد .\r\nو نيز مستحب است در حال طواف بگويد :\r\nاللَّهُمَّ إِنّى إِلَيْكَ فَقيرٌ ، وَ إِنّى خائِفٌ مُسْتَجيرٌ ، فَلا تُغَيِّرْ جِسْمى ، وَ لا تُبَدِّلْ اسْمى .\r\nو صلوات بر محمد و آل محمد بفرستد ، بخصوص وقتى كه به در خانه كعبه مىرسد ، و بخواند اين دعا را :\r\nسائِلُكَ فَقيرُكَ مِسْكينُكَ بِبابِكَ ، فَتَصَدَّقْ عَلَيْهِ بِالْجَنَّةِ ، اللَّهُمَّ الْبَيْتُ بَيْتُكَ ، وَ الْحَرَمُ حَرَمُكَ ، وَ الْعَبْدُ عَبْدُكَ ، وَ هذَا مَقامُ الْعائِذِ الْمُسْتَجيرِ بِكَ مِنَ النَّارِ ، فَأعْتِقْنى وَ والِدَىَّ وَ أَهْلى وَ وُلْدى وَ اخْوانِىَ الْمُؤْمِنينَ مِنَ النَّارِ ، يا جَوادُ يا كَريمُ .\r\nو وقتى كه به حجر اسماعيل عليه السلام رسيد رو به ناودان و سر را بلند كند و بگويد :\r\n\r\n","description":"","footnote":"","page_name":" 183 ","page_number":195},
  {"content":"\r\n\r\nاللَّهُمَّ أَدْخِلْنِى الْجَنَّةَ وَ أجِرْنى مِنَ النَّارِ بِرَحْمَتِكَ وَ عافِنِى مِنَ السُّقْمِ ، وَ أَوْسِعْ عَلَىَّ مِنَ الرِّزْقِ الْحَلالِ ، وَ ادْرَأْ عَنِّى شَرَّ فَسَقَةِ الْجِنِّ وَ الْانْسِ ، وَ شَرَّ فَسَقَةِ الْعَرَبِ وَ الْعَجَمِ .\r\nو چون از حجر بگذرد و به پشت كعبه برسد بگويد :\r\nيا ذَا الْمَنِّ وَ الطَّوْلِ ، يا ذَا الْجُودِ وَ الْكَرَمِ ، انَّ عَمَلِى ضَعيفٌ فَضاعِفْهُ لى ، وَ تَقَبَّلْهُ مِنّى ، انَّكَ أنْتَ السَّميعُ الْعَليمُ .\r\nو چون به ركن يمانى برسد ، دست بردارد و بگويد :\r\nيا اللَّهُ يا وَلِىَّ الْعافِيَةِ ، وَ خالِقَ الْعافِيَةِ ، وَ رازِقَ الْعافِيَةِ ، وَ الْمُنْعِمُ بِالْعافِيَةِ ، وَ الْمَنَّانُ بِالْعافِيَةِ ، وَ الْمُتَفَضِّلُ بِالْعافِيَةِ عَلَىَّ وَ عَلى جَميعِ خَلْقِكَ ، يا رَحْمنَ الدُّنْيا وَ الْآخِرَةِ وَ رَحيمَهُما ، صَلِّ عَلى مُحَمَّدٍ وَ آلِ مُحَمَّدٍ ، وَ ارْزُقْنَا الْعافِيَةَ وَ تَمامَ الْعافِيَةِ وَ شُكْرَ الْعافِيَةِ فِى الدُّنْيا وَ الْآخِرَةِ ، يا ارْحَمَ الرَّاحِمينَ .\r\nپس سر به جانب كعبه بالا كند و بگويد :\r\nالْحَمْدُ للَّهِ الَّذى شَرَّفَكِ وَ عَظَّمَكِ ، وَ الْحَمْدُ للَّهِ الَّذى بَعَثَ مُحَمَّداً نَبِيّاً وَ جَعَلَ عَلِيّاً اماماً ، اللَّهُمَّ اهْدِ لَهُ خِيارَ خَلْقِكَ ، وَ جَنِّبْهُ شِرارَ خَلْقِكَ .\r\nو چون ميان ركن يمانى و حجر الأسود برسد ، بگويد :\r\n رَبَّنا آتِنا فِي الدُّنْيا حَسَنَةً وَ فِي الْآخِرَةِ حَسَنَةً وَ قِنا عَذابَ النَّارِ . \r\nو در شوط هفتم وقتى كه به مستجار « 1 » رسيد مستحب است دو دست خود را بر ديوار خانه بگشايد و شكم و روى خود را به ديوار كعبه بچسباند ، و بگويد :\r\nاللَّهُمَّ الْبَيْتُ بَيْتُكَ ، وَ الْعَبْدُ عَبْدُكَ ، وَ هذا مَقامُ الْعائِذِ بِكَ مِنَ النارِ .\r\nپس به گناهان خود اعتراف نموده و از خداوند عالم آمرزش آن را\r\n\r\n\r\n","description":"","footnote":"\r\n( 1 ) . مستجار در پشت كعبه در نزديك ركن يمانى برابر درب خانهء كعبه قرار دارد .\r\n","page_name":" 184 ","page_number":196},
  {"content":"\r\n\r\nبطلبد كه إن شاء اللَّه تعالى مستجاب خواهد شد ، بعد بگويد :\r\nاللَّهُمَّ مِنْ قِبَلِكَ الرَّوْحُ وَ الْفَرَجُ وَ الْعافِيَةُ ، اللَّهُمَّ إِنَّ عَمَلى ضَعيفٌ فَضاعِفْهُ لى وَ اغْفِرْ لى مَا اطَّلَعْتَ عَلَيْهِ مِنّى وَ خَفِىَ عَلى خَلْقِكَ أَسْتَجيرُ بِاللَّهِ مِنَ النَّارِ .\r\nو آنچه خواهد دعا كند ، و ركن يمانى را استلام كند و به نزد حجر الأسود آمده و طواف خود را تمام نموده و بگويد :\r\nاللَّهُمَّ قَنِّعْنى بِما رَزَقْتَنَى وَ بارِكْ لى فيما آتَيْتَنى .\r\nو براى طواف‌كننده مستحب است در هر شوط ، اركان خانهء كعبه و حجر الأسود را استلام نمايد و در وقت استلام حَجَر بگويد :\r\nأَمانَتى أَدَّيْتُها وَ ميثاقى تَعاهَدْتُهُ لِتَشْهَدَ لى بِالْمُوافاةِ\r\n.\r\n\r\n","description":"","footnote":"","page_name":" 185 ","page_number":197},
  {"content":"\r\n . \r\n","description":"","footnote":"","page_name":" 186 ","page_number":198},
  {"content":"\r\n\r\n\r\nفصل پنجم : نماز طواف\r\nو در آن مسائلى است :\r\nمسألهء 1 - واجب است بعد از تمام شدن طواف عمره دو ركعت نماز بخواند ، مثل نماز صبح .\r\nمسألهء 2 - مىتواند نماز طواف را با هر سوره‌اى كه خواست ، بخواند مگر سوره‌هاى سجده [ دار 
  ] ، و مستحب است در ركعت اول بعد از « حمد » سورهء   قُلْ هُوَ اللَّهُ أَحَدٌ   را بخواند ، و در ركعت دوم سورهء   قُلْ يا أَيُّهَا الْكافِرُونَ   را بخواند .\r\nمسألهء 3 - جايز است نماز طواف را بلند بخواند مثل نماز صبح ، يا آهسته مثل نماز ظهر .\r\nمسألهء 4 - شك در ركعات نماز طواف موجب بطلان نماز است ، و بايد اعاده كند ، و بعيد نيست اعتبار ظنّ در ركعات ، و در ظنّ در افعال احتياط كند . و در احكام ، اين نماز با نماز يوميه مساوى است .\r\nمسألهء 5 - احوط آن است كه بعد از طواف مبادرت به نماز كند و زود به جا آورد .\r\nمسألهء 6 - واجب است كه اين نماز نزد مقام ابراهيم واقع شود ، و\r\n\r\n","description":"","footnote":"","page_name":" 187 ","page_number":199},
  {"content":"\r\n\r\nاحتياط واجب آن است كه پشت مقام به جا آورد كه سنگى كه مقام است بين او و خانهء كعبه واقع شود ، و بهتر آن است كه هر چه ممكن باشد نزديكتر بايستد ، لكن نه به طورى كه مزاحمت با سايرين كند .\r\nمسألهء 7 - اگر به واسطهء زيادى جمعيت نتوانست پشت مقام بايستد ، به طورى كه گفته شود نزد مقام نماز مىكند به واسطهء دورى زياد ، در يكى از دو جانب به جا آورد ، در جايى كه گفته شود نزد مقام نماز مىخواند .\r\nمسألهء 8 - اگر ممكن نشد در دو جانب نزد مقام نماز را به جا آورد ، بايد ملاحظهء نزديكتر را بكند از ميان دو جانب و پشت مقام ، و اگر سه طرف مساوى باشند ، در پشت نماز بخواند ، و در دو طرف كافى نيست ، و اگر دو طرف نزديكتر از پشت باشند به مقام ، و لكن هيچ كدام نزد مقام نباشد ، بعيد نيست جايز بودن اكتفا به پشت ، لكن احتياط آن است كه يك نماز در پشت مقام بخواند و يك نماز در يك طرف با ملاحظهء نزديكترى ، و احوط اعادهء نماز است در صورت امكان در پشت مقام تا وقتى كه وقت تنگ نشده براى سعى .\r\nمسألهء 9 - جايز است نماز طواف مستحب را در هر جاى مسجد الحرام كه بخواهد به جا آورد ، اگر چه در حال اختيار ، بلكه گفته‌اند كه آن را مىتواند عمداً ترك كند .\r\nمسألهء 10 - اگر كسى نماز طواف واجب را فراموش كند ، بايد هر وقت كه يادش آمد در مقام ابراهيم به جا آورد و به همان دستورى كه در مسألهء 6 به بعد ذكر شده ، عمل نمايد .\r\nمسألهء 11 - اگر نماز طواف را فراموش كند و در بين سعى بين صفا و مروه يادش بيايد ، از همان جا سعى را رها كند و برگردد دو ركعت نماز را\r\n\r\n","description":"","footnote":"","page_name":" 188 ","page_number":200},
  {"content":"\r\n\r\nبخواند ، بعد از آن سعى را از همان جا تمام كند .\r\nمسألهء 12 - شخصى كه نماز را فراموش كرده و ساير اعمال را كه بعد از نماز بايد عمل كند عمل كرده ، اعادهء آنها ظاهراً لازم نباشد ، اگر چه احتياط استحبابى در اعاده است .\r\nمسألهء 13 - اگر برگشتن به مسجد الحرام مشكل باشد از براى شخصى كه نماز را فراموش كرده ، بايد هر جا يادش آمد نماز را به جا آورد ، اگر چه در شهر ديگر باشد و برگشتن به حرم لازم نيست اگر چه آسان باشد .\r\nمسألهء 14 - اگر كسى اين نماز را به جا نياورد و بميرد واجب است بر پسر بزرگ او كه آن را قضا كند به نحوى كه در كتاب صلاة تفصيل داده شده است .\r\nمسألهء 15 - جاهل به مسأله در احكامى كه براى ناسى ذكر شد ، شريك است با او .\r\nمسألهء 16 - واجب است بر هر مكلفى كه نماز خود را ياد بگيرد و قرائت و ذكرهاى واجب را پيش كسى درست كند كه تكليف الهى را به طور صحيح به جا آورد ، خصوصاً كسى كه مىخواهد به حج برود بايد نماز را تصحيح كند ، چون بعضى گفته‌اند اگر نماز او درست نباشد ، عمره او باطل است ، و همچنين حج نيز باطل است . پس علاوه بر آنكه به اين قول از حَجة الاسلام برائت ذمه پيدا نمىكند ، ممكن است چيزهايى كه در احرام بر او حرام شده بود مثل زن و چيزهايى كه گذشت بر او حلال نشود .\r\nمسألهء 17 - اگر شخصى نتوانست قرائت يا ذكرهاى واجب را ياد بگيرد بايد نماز را به هر ترتيبى كه مىتواند خودش به جا آورد و كافى\r\n\r\n","description":"","footnote":"","page_name":" 189 ","page_number":201},
  {"content":"\r\n\r\nاست ، و اگر ممكن است ، كسى را بگمارد كه نماز را تلقين او كند ، و احتياط آن است كه در مقام ابراهيم به شخص عادلى اقتدا كند ، لكن اكتفا به نماز جماعت نكند ، چنانچه نايب گرفتن نيز كافى نيست .\r\nمسألهء 18 - نماز طواف را در همه اوقات مىشود خواند ، مگر آنكه مزاحمت كند با وقت نماز واجب كه اگر نماز طواف بخواند موجب فوت يوميه مىشود ، پس بايد اول نماز يوميه را بخواند .\r\nمسألهء 19 - اگر كسى از روى بىمبالاتى مسامحه كرد در ياد گرفتن قرائت و ذكر واجب نماز تا وقت تنگ شد ، نماز را به هر نحو كه مىتواند بايد بخواند و صحيح است ، لكن معصيت‌كار است ، و احتياط آن است كه به دستور مسألهء 17 عمل كند ، و اگر ممكن است كسى را وادار كند كه تلقين او كند .\r\n\r\nمسائل متفرقهء نماز طواف\r\nمسألهء 1 - نماز طواف استحبابى لازم نيست در نزد مقام ابراهيم باشد بلكه در هر جاى مسجد الحرام جايز است ، بخصوص در موقع ازدحام مناسب است مراعات ساير حجاج را بنمايند .\r\n2 - س - كسى نماز طواف عمره را در داخل حجر اسماعيل عليه السلام به جا آورده و بعد از تقصير متوجه شده است ، وظيفهء او چيست ؟\r\nج - بايد نماز را اعاده كند .\r\n3 - س - شخصى بعد از طواف وضوى او باطل شده و خجالت كشيده كه بگويد نمازش را بىوضو خوانده است و بعد از آن سعى و تقصير را\r\n\r\n","description":"","footnote":"","page_name":" 190 ","page_number":202},
  {"content":"\r\n\r\nانجام داده و مُحل شده است ، وظيفهء او چيست ؟\r\nج - بايد نماز و سعى و تقصير را اعاده كند .\r\n4 - س - زنى نماز طواف خود را در حِجْر اسماعيل عليه السلام خوانده است و چون به منزل آمده ، ملتفت شده كه حائض شده است و تا وقوف به عرفات پاك نمىشود ، وظيفهء او نسبت به نماز چيست ، و آيا عمل او صحيح است يا خير ؟\r\nج - عمرهء او صحيح است و بايد براى حج تمتع مُحرم شود و وقتى خواست طواف و نماز حج را انجام دهد ، قبل يا بعد از آن ، نماز طواف عمرهء تمتع را به جا آورد .\r\n5 - س - كسى كه هر چه سعى نمود كه موارد غير صحيح قرائت خود را تصحيح كند ، نتوانست و نيز شخصى ديگر را جهت اقتدا كردن و يا تلقين نمودن قرائت صحيح پيدا نكرد ، وظيفه‌اش چيست ؟\r\nج - به هر نحو قدرت دارد بخواند ، و به جماعت خواندن حتى در فرض امكان واجب نيست .\r\n6 - س - در موقعى كه شخص طواف مىكرده جمعيت زياد بوده و بعد از آن در اثر ازدحام ، نتوانسته است كه نزديك مقام نماز بخواند و در آن وقت چاره‌اى به غير از نماز خواندن دور از مقام نداشته ، آيا نماز او صحيح است يا خير ؟\r\nج - اگر امكان نداشته با فرض اضطرار مانع ندارد .\r\n7 - س - آيا در صورت ازدحام كه نشود پشت مقام يا احد الجانبين آن نماز طواف خواند تا حدود منبر ، و نماز در قسمت راست يا چپ منبر خوانده شد ، باز هم نماز در مقام در صورت امكان ، همان روز يا روزهاى\r\n\r\n","description":"","footnote":"","page_name":" 191 ","page_number":203},
  {"content":"\r\n\r\nديگر لازم است ؟\r\nج - در صورتى كه تا بعد از فوات موالات عرفيّه بين طواف و نماز آن عذر باقى بوده ، اعاده واجب نيست .\r\n8 - س - در مسألهء 6 نماز طواف در تحرير الوسيله فرموده‌ايد :\r\n« و الاحوط الاقتداء به شخص عادل » و در مسألهء اول نماز جماعت همان كتاب فرموده‌ايد : « بل مشروعية الجماعة في صلاة الطواف و كذا صلاة الاحتياط محل اشكال » بفرماييد منظور چيست ؟\r\nج - منظور از مشروعيت ، صحت است ، و احتياط مزبور استحبابى است و نبايد به جماعت اكتفا شود .\r\n9 - س - براى كسانى كه قرائتشان درست نيست و مىخواهند نماز طوافشان را به جماعت بخوانند ، آيا مىتوانند نماز طواف حج را به نماز طواف نساء يا بالعكس و يا كسى كه نايب است به كسى كه نايب نيست ، و يا نماز طواف واجب را به مستحب و بالعكس اقتدا كنند ، يا نه ؟\r\nج - اكتفا به جماعت نبايد بكنند ، و احتياط در همهء موارد سؤال حاصل مىشود .\r\n10 - س - كسى كه قرائتش درست نيست ، آيا مىتواند تبرعاً از كسى كه حج واجب بر عهده دارد ، نيابت كند و حج انجام دهد ؟\r\nج - نيابت چنين شخصى صحيح نيست هر چند تبرعى باشد ، مگر آنكه بتواند قرائت خود را تصحيح كند و از ذوى الاعذار محسوب نباشد ، كه در اين صورت مىتواند نيابت را قبول نمايد ، ولى بايد قرائت خود را درست كند .\r\n11 - س - افرادى با اينكه قرائتشان درست نيست و كلمات نماز را\r\n\r\n","description":"","footnote":"","page_name":" 192 ","page_number":204},
  {"content":"\r\n\r\nنمىتوانند درست بگويند ، در حج نايب مىشوند و عمره را به نيت منوبٌ عنه انجام مىدهند ، بعد متوجه مىشوند كه نمىتوانند نايب شوند ، آيا چگونه از احرام خارج مىشوند ، و براى حج چه وظيفه دارند ؟\r\nج - در صورت امكان بايد قرائت خود را درست كنند و عمل نيابى خود را تصحيح نمايند تا از احرام خارج شوند ، بلى اگر ممكن نيست و معذور هستند احرام آنها صحيح واقع نشده و از احرام خارج هستند .\r\n12 - س - كسى كه مطمئن باشد قرائتش يا ذكرى كه در نماز مىگويد درست است و نماز طواف را اعم از طواف زيارت و نساء همان گونه بخواند ، بعد معلوم شود كه اشتباه بوده است ، بايد چه كند ؟\r\nج - اگر احتمال غلط بودن آن را نمىداده ، نمازش صحيح است .\r\n13 - س - چند روزى كه اطراف كعبه به قدرى شلوغ است كه صف طواف تا پشت مقام ابراهيم عليه السلام مىآيد ، و نماز خواندن پشت مقام و نزديك آن ممكن نيست مگر اينكه چند نفرى اطراف انسان بايستند تا انسان نماز طوافش را بخواند ، بفرماييد آيا حتماً نماز بايد خَلْف مَقام و نزديك آن باشد و لو به اين صورت ، يا دور تر تا هرجا كه مىتواند به تنهايى نماز بخواند ، كافى است ؟\r\nج - اگر امكان دارد و محذورى در بين نيست ، بايد خَلْف و نزد مقام نماز بخواند ، و در مورد ضرورت ، تأخير مانع ندارد با مراعات الاقرب فالاقرب .\r\n14 - س - در نماز طواف كه انسان مشغول ذكر بود او را حركت دادند ، ذكر را تكرار كرد ، دوباره تكان دادند و تكرار كرد ، آيا مانعى ندارد ؟\r\nج - اگر طورى حركت كرده كه استقرار او از بين رفته ، مانع ندارد ، و در\r\n\r\n","description":"","footnote":"","page_name":" 193 ","page_number":205},
  {"content":"\r\n\r\nغير اين صورت تكرار نكند مگر به قصد احتياط ، به شرط آنكه وسوسه نباشد .\r\n15 - س - آيا محمول نجسى كه طواف معفو نيست ، در نماز طواف مثل نمازهاى يوميه معفو است يا نه ؟\r\nج - در نماز طواف حكم نمازهاى يوميه را دارد .\r\n16 - س - بين طواف و نماز آن اگر نماز مستحبى يا عبادت مستحبى ديگر به جا آورد ، اشكال دارد يا نه ؟\r\nج - احتياط در ترك آن و مبادرت به نماز طواف است .\r\n17 - س - گاهى در پشت مقام ابراهيم عليه السلام جمعيت زياد است ، و چون زن و مرد كنار هم قرار مىگيرند احياناً مورد فشار ازدحام واقع مىشوند ، بدون اينكه ريبه و فسادى در بين باشد ، آيا به نماز طواف ضرر نمىرساند ؟\r\nج - براى نماز ضرر ندارد .\r\n18 - س - احياناً انسان مىداند كه اگر نماز طواف را شروع كند ، طواف‌كننده‌ها مىآيند و او را حركت مىدهند و جا به جا مىكنند ، در عين حال نماز را شروع مىكند ، آيا اگر اين نماز را تمام كند ، صحيح است ؟\r\nج - اگر صحيحاً تمام كند ، مانع ندارد .\r\n19 - س - در مناسك فرموده‌ايد : بر هر مكلفى واجب است قرائت نمازهاى يوميه‌اش را ياد بگيرد ، خصوصاً براى حج ؛ حال اگر حاجى كوتاهى كرد و براى تعليم و يادگيرى قرائت نماز اقدام ننمود ، آيا همين نماز باطل كفايت مىكند و يا اينكه بايد نايب بگيرد ، و در صورتى كه نيابت را لازم نمىدانيد ، آيا همين نماز كافى است يا خير ؟\r\nج - اگر وقت ضيق شود به طورى كه اگر بعد از طواف بخواهد نماز را\r\n\r\n","description":"","footnote":"","page_name":" 194 ","page_number":206},
  {"content":"\r\n\r\nياد بگيرد ، موالات بين نماز و طواف فوت مىشود ، خودش هرطور مىتواند بخواند .\r\n20 - س - زنى مُحرم به احرام عمرهء تمتع شده و پس از ورود به مكه و انجام طواف ، قبل از اينكه نماز طواف بخواند حائض گرديده ، چه وظيفه دارد ؟\r\nج - اگر وقت وسعت دارد ، صبر كند تا پاك شود و نماز را بخواند و بقيهء اعمال را انجام دهد ، و چنانچه وقت تنگ باشد سعى و تقصير عمرهء تمتع را انجام دهد و مُحرم شود به حج تمتع ، و بعد از طواف حج يا قبل از آن ، نماز را بخواند و سپس بقيهء اعمال را انجام دهد .\r\n21 - س - كسى كه نمازش را غلط مىخواند و وقت تصحيح آن را ندارد ، مىفرماييد نماز طواف را به همان كيفيت كه مىتواند خودش بخواند ، آيا چنين كسى مىتواند عمرهء مفرده مستحبى به جا بياورد ؟\r\nج - اشكال ندارد .\r\n22 - س - شخصى طواف عمره را به جا آورده و بدون نماز و سعى ، تقصير كرده است ، تكليف او چيست ؟\r\nج - بايد نماز و سعى را به جا آورد ، و با فرض جهل يا نسيان اعادهء تقصير لازم نيست ، اگر چه احوط است .\r\n23 - س - آيا مقصود از « نماز طواف نزد مقام » پشت مقام است ، يا شامل دو طرف مقام نيز مىشود ؟\r\nج - بايد خَلْف مقام باشد .\r\n24 - س - اگر كسى نماز را در غير از مقام ابراهيم بخواند و با اعتقاد به صحت آن بقيهء اعمال را انجام دهد ، وظيفهء او چيست ؟\r\n\r\n","description":"","footnote":"","page_name":" 195 ","page_number":207},
  {"content":"\r\n\r\nج - فقط نماز را بايد اعاده كند .\r\n25 - س - اگر پشت مقام ابراهيم دو طبقه شود ، آيا نماز در طبقهء بالا يا زير زمين صحيح است ؟\r\nج - در صورتى كه احراز نشود خلف مقام نماز خوانده ، صحيح نيست .\r\n26 - س - شخصى نماز طواف را به اعتقاد اينكه حِجْر اسماعيل عليه السلام مقام ابراهيم عليه السلام است در حِجْر اسماعيل عليه السلام خوانده ، چه بايد بكند ؟\r\nج - بايد نماز را اعاده كند .\r\n27 - س - آيا نماز طواف واجب را مىتوان با نماز جماعت يوميه به جا آورد ؟\r\nج - صحت آن محل اشكال است .\r\n28 - س - پشت مقام تا چه اندازه‌اى صادق است ، و آيا حد معينى نمىتوان براى آن فرض كرد ؟\r\nج - عرفى است .\r\n29 - س - آيا فاصله انداختن بين طواف و نماز به مقدار دو ركعت نماز اشكال دارد ، و اصولًا چه مقدار فاصله مُخل است ؟\r\nج - مانع ندارد ، و ميزان مبادرت عرفيه است . و در هر صورت با تأخير نماز ، اعادهء طواف لازم نيست .\r\n30 - س - گاهى طواف تا نزديك تالارهاى مسجد مىرسد ، آيا در اين صورت مىشود نماز طواف را پشت سر طواف‌كنندگان به جا آورد ؛ و آيا صدق پشت مقام مىنمايد ؟\r\nج - صدق خَلْف ، به نظر عرف است .\r\n31 - س - شخصى مُحرم به احرام عمرهء تمتع ، وارد مكه شده است و\r\n\r\n","description":"","footnote":"","page_name":" 196 ","page_number":208},
  {"content":"\r\n\r\nهفت روز مثلًا در مكه توقف دارد و نماز او غلطهاى زيادى دارد ، آيا واجب است كه تا آخر وقت در احرام بماند و نمازش را اصلاح كند و بعد شروع به طواف كند ، يا وظيفهء ديگرى دارد ؟\r\nج - لازم نيست تا آن وقت صبر كند ، و اگر بعد از طواف تا قبل از فوات موالات عرفيه ، بين طواف و نماز ، نتواند غلطهاى خود را درست كند ، به هر نحو مىتواند ، نماز بخواند .\r\n32 - س - اين جانب چند سال قبل به مكهء معظمه مشرف شدم و در آنجا اولًا نماز طواف نساء و نماز طواف براى هر دو طواف واجب را كه يكى عمرهء مفرده و ديگرى حج مىباشد نخوانده‌ام ، و ثانياً در تعداد اشواط طواف دوم هم در شك مىباشم ، لطفاً مرا راهنمايى كنيد .\r\nج - اگر بعد از طواف و انصراف از آن ، شك در عدد اشواط كرده‌ايد به شك اعتنا نكنيد ، و نمازهايى را كه نخوانده‌ايد اگر نمىتوانيد به مكه برويد در محل خود بخوانيد ، و تا نخوانده‌ايد حرمت نساء باقى است .\r\n\r\nمستحبات نماز طواف\r\nدر نماز طواف مستحب است بعد از حمد در ركعت اول سورهء توحيد و در ركعت دوم سورهء جحد را بخواند ، و پس از نماز ، حمد و ثناى الهى را به جا آورده و صلوات بر محمد و آل محمد بفرستد و از خداوند عالم طلب قبول نمايد و بگويد :\r\nاللَّهُمَّ تَقَبَّلْ مِنّى ، وَ لا تَجْعَلْهُ آخِرَ الْعَهْدِ مِنّى ، الْحَمْدُ للَّهِ بِمَحامِدِهِ كُلِّها عَلى نَعْمائِهِ كُلِّها ، حَتّى يَنْتَهِىَ الْحَمْدُ الى ما يُحِبُّ وَ يَرْضى ، اللَّهُمَّ صَلِّ عَلى مُحَمَّدٍ وَ آلِهِ ، وَ تَقَبَّلْ مِنّى ، وَ طَهِّرْ قَلْبى ، وَ زَكِّ عَمَلى\r\n.\r\n\r\n","description":"","footnote":"","page_name":" 197 ","page_number":209},
  {"content":"\r\n\r\nو در روايت ديگر است :\r\nاللَّهُمَّ ارْحَمْنى بِطاعَتى إِيَّاكَ وَ طاعَةِ رَسُولِكَ صَلَّ اللَّهُ عَلَيهِ وَ آلِهِ وَ سَلَّمَ ، اللَّهُمَّ جَنِّبْنى أَنْ أَتَعَدّى حُدُودَكَ ، وَ اجْعَلْنى مِمَّنْ يُحِبُّكَ وَ يُحِبُّ رَسُولَكَ وَ مَلائِكَتَكَ وَ عِبادَكَ الصَّالِحينَ\r\n. و در بعضى از روايات است كه حضرت صادق عليه السلام بعد از نماز طواف به سجده رفته و چنين مىگفت :\r\nسَجَدَ لَكَ وَجْهى تَعَبُّداً وَ رِقّاً ، لا الهَ إِلّا أنْتَ حَقّاً حَقّاً ، الأوَّلُ قَبْلَ كُلِّ شَىْءٍ وَ الْآخِرُ بَعْدَ كُلِّ شَىْءٍ وَ ها أَنَا ذا بَيْنَ يَدَيْكَ ناصِيَتى بِيَدِكَ ، فَاغْفِرْ لى إِنَّه لا يَغْفِرُ الذَّنْبَ الْعَظيمَ غَيْرُكَ ، فَاغْفِرْ لى ، فَانّى مُقِرٌّ بِذُنُوبى عَلى نَفْسى ، وَ لا يَدْفَعُ الذَّنْبَ الْعَظيمَ غَيْرُكَ\r\n. و بعد از سجده ، روى مبارك آن حضرت از گريه چنين بود كه گويا در آب فرو رفته باشد .\r\n\r\n","description":"","footnote":"","page_name":" 198 ","page_number":210},
  {"content":"\r\n\r\n\r\nفصل ششم : سعى\r\nو در آن چند مسأله است :\r\nمسألهء 1 - واجب است بعد از به جا آوردن نماز طواف سعى كند بين صفا و مروه كه دو كوه معروفند .\r\nمسألهء 2 - مراد از سعى آن است كه از كوه صفا برود به مروه و از مروه برگردد به صفا .\r\nمسألهء 3 - واجب است سعى بين صفا و مروه هفت مرتبه باشد كه به هر مرتبه شوط گويند ، به اين معنى كه از صفا به مروه رفتن يك شوط است و از مروه به صفا برگشتن نيز يك شوط است .\r\nمسألهء 4 - واجب است اول از صفا شروع كند و بايد در دور هفتم به مروه ختم شود ، و اگر از مروه شروع كند هر وقت فهميد بايد اعاده كند ، و اگر در بين سعى بفهمد بايد از سر بگيرد و از صفا شروع كند .\r\nمسألهء 5 - احتياط آن است كه ابتدا كند از جزء اول صفا و از آنجا شروع به سعى كند ، و در صورتى كه روى كوه برود و همانطور به نحو متعارف سعى كند ، كفايت مىكند .\r\nمسألهء 6 - در سعى ما بين صفا و مروه جايز است سواره و بر روى\r\n\r\n","description":"","footnote":"","page_name":" 199 ","page_number":211},
  {"content":"\r\n\r\nمحمل ، چه در حال اختيار و چه با عذر ، لكن راه رفتن افضل است .\r\nمسألهء 7 - طهارت از حَدَثْ و خَبَثْ و ستر عورت در سعى معتبر نيست ، گرچه احوط مراعات طهارت از حدث است .\r\nمسألهء 8 - واجب است سعى را بعد از طواف و نماز آن به جا آورد ، و اگر عمداً پيش از آنها به جا آورد بايد بعد از طواف و نماز آن را اعاده كند .\r\nمسألهء 9 - اگر از روى فراموشى مقدم بدارد سعى را بر طواف ، اقوى آن است كه آن را اعاده كند ، و همچنين است اگر از روى ندانستن مسأله ، مقدم بدارد .\r\nمسألهء 10 - واجب است رفتن و برگشتن از راه متعارف باشد ، پس اگر از راه غير متعارف به صفا برود يا به مروه ، سعيش باطل است .\r\nمسألهء 11 - اگر بين صفا و مروه را دو طبقه يا چند طبقه كنند و تمام طبقات بين دو كوه باشد از هر طبقه جايز است سعى كند ، گرچه احوط سعى از همان راهى است كه از اول متعارف بوده .\r\nمسألهء 12 - اگر طبقهء زيرزمينى درست شد و كوه صفا و مروه ريشه‌دار بود و سعى بين آن دو واقع شد ، صحيح است على الظاهر ، و احوط سعى از طبقهء زيرزمينى است .\r\nمسألهء 13 - واجب است در وقت رفتن به طرف مروه متوجه به آنجا ، و وقت رفتن رو به صفا متوجه به آن باشد ، پس اگر عقب عقب برود يا پهلو به طرف صفا يا مروه كند و برود ، باطل است ، لكن نگاه كردن به چپ و راست بلكه گاهى به پشت سر اشكال ندارد .\r\nمسألهء 14 - جايز است به جهت استراحت و رفع خستگى ، نشستن يا خوابيدن بر صفا يا مروه ، و همين طور جايز است نشستن يا خوابيدن بين\r\n\r\n","description":"","footnote":"","page_name":" 200 ","page_number":212},
  {"content":"\r\n\r\nآنها براى رفع خستگى ، و لازم نيست عذرى داشته باشد بنا بر اقوى .\r\nمسألهء 15 - جايز است تأخير سعى از طواف و نماز آن براى رفع خستگى يا تخفيف گرمى هوا ، و جايز است بدون عذر تأخير بيندازد تا شب ، گرچه احتياط در تأخير نينداختن است .\r\nمسألهء 16 - جايز نيست تأخير انداختن تا فردا بدون عذر از قبيل مرض .\r\nمسألهء 17 - سعى از عبادات است و بايد آن را با نيت خالص براى فرمان خداى تعالى بياورد .\r\nمسألهء 18 - سعى مثل طواف ، ركن است و حكم ترك آن از روى عمد يا سهو چنان است كه در طواف گذشت .\r\nمسألهء 19 - زياد كردن در سعى بر هفت مرتبه از روى عمد موجب باطل شدن آن است به تفصيلى كه در طواف گذشت .\r\nمسألهء 20 - اگر از روى فراموشى زياد كند بر سعى چه كمتر از يك مرتبه يا بيشتر ، سعى او صحيح است ، و بهتر آن است كه زايد را رها كند ، گرچه بعيد نيست كه بتواند آن را به هفت مرتبه برساند .\r\nمسألهء 21 - اگر سعى را كم كند سهواً ، واجب است آن را اتمام كند هر وقت يادش بيايد ، و اگر به وطن خود مراجعت كرده و براى او مشقت ندارد ، بايد مراجعت كند ، و اگر نمىتواند يا مشقت دارد ، بايد نايب بگيرد .\r\nمسألهء 22 - اگر كمتر از يك مرتبه سعى كرد و بقيه را فراموش كرد بياورد ، احتياط واجب آن است كه سعى را از سر بگيرد ، و اگر بعد از تمام كردن يك مرتبه يا بيشتر فراموش كرد به هفت مرتبه برساند ، جايز است\r\n\r\n","description":"","footnote":"","page_name":" 201 ","page_number":213},
  {"content":"\r\n\r\nاز همان جا سعى را تمام كند ، لكن احتياط آن است كه اگر چهار مرتبه را تمام نكرده ، تمام كند و از سر بگيرد .\r\nمسألهء 23 - با تمام كردن سعى ، حلال نمىشود بر او آنچه حرام شده بود به واسطهء احرام .\r\nمسألهء 24 - اگر فراموش كرد بعض سعى را در عمرهء تمتع ، پس به گمان اينكه اعمال عمره تمام شده از احرام خارج شد و بعد از آن نزديكى با زنان كرد ، واجب است برگردد و سعى را تمام كند ، و احتياط واجب آن است كه يك گاو براى كفاره ذبح كند .\r\nمسألهء 25 - اگر فراموش كرد بعض سعى را در عمرهء تمتع و تقصير كرد و بعد از آن نزديكى با زنان كرد ، احتياط واجب آن است كه به دستور مسألهء سابق عمل كند ، بلكه احتياط واجب آن است كه در اين دو حكم سعى در غير عمرهء تمتع را نيز ملحق به تمتع كند در كفاره و اتمام .\r\nمسألهء 26 - اگر شك كند در عدد رفت و آمدها بعد از تقصير ، اعتنا نكند ، و اگر شك كند بعد از آنكه از عمل فارغ شد و منصرف شد ، چون بنا گذارى بر اتمام و اعتنا نكردن به شك ، خالى از اشكال نيست ، احتياط آن است كه آنچه احتمال نقص مىدهد اتمام كند ، خصوصاً اگر شك در ناقص گذاشتن در اين باشد كه عمداً براى حاجتى ترك كرده است سعى را كه برگردد و اتمام كند كه در اين صورت وجوب اتمام بعيد نيست ، و اگر شك در زياده دارد و مىداند ناقص نشده ، اعتنا نكند .\r\nمسألهء 27 - اگر بعد از فارغ شدن از سعى يا از هر دورى ، شك در دُرست آوردن آن كند ، اعتنا نكند و سعيش صحيح است ، و همين طور اگر در بين رفت و آمد شك در صحيح به جا آوردن جزء پيش كند ، اعتنا نكند .\r\n\r\n","description":"","footnote":"","page_name":" 202 ","page_number":214},
  {"content":"\r\n\r\nمسألهء 28 - اگر در مروه شك كند كه هفت دفعه رفت و آمد كرده يا زيادتر ، مثل اينكه شك كند بين هفت و نه ، اعتنا نكند ، و اگر قبل از رسيدن به مروه شك كند كه اين دور هفت است يا كمتر ظاهراً سعى او باطل است ، و همچنين است هر شكى كه به كمتر از هفت تعلق بگيرد ، مثل شك بين يك و سه يا دو و چهار و هكذا .\r\nمسألهء 29 - اگر طواف را در روزى به جا آورد و روز بعد شك كرد كه سعى كرده است يا نه ، بعيد نيست بنا گذارى بر آوردن ، گرچه احتياط در آوردن است ، مگر آنكه بعد از تقصير شك كند كه در اين صورت لازم نيست سعى كند .\r\n\r\nمسائل متفرقهء سعى\r\nمسألهء 1 - كسى كه مىدانسته بايد هفت مرتبه بين صفا و مروه سعى كند و با همين نيت از صفا شروع كرده ، ولى رفت و برگشت را يك مرتبه حساب كرده و در نتيجه چهارده مرتبه سعى نموده ، احتياط آن است كه سعى را اعاده كند ، اگر چه اقوى كفايت همان سعى است .\r\nمسألهء 2 - كسى كه بعد از ظهر ، طواف و نماز را به جا مىآورد و سعى را شب انجام مىدهد ، اگر بدون تأخير عرفى ، سعى در شب واقع شود ، مانع ندارد و احتياط آن است كه تا شب تأخير نيندازد اگر چه اقوى كفايت است .\r\nمسألهء 3 - سعى در طبقهء فوقانى اگر محرز نيست كه بين صفا و مروه است ، جايز نيست .\r\n\r\n","description":"","footnote":"","page_name":" 203 ","page_number":215},
  {"content":"\r\n\r\n4 - س - كسى كه در اثناى سعى متوجه شود كه طواف او بيش از هفت شوط بوده ، تكليف او چيست ؟\r\nج - مىتواند به اين نحو احتياط كند كه سعى را تمام نمايد و بعد از فوت موالات عرفيه بين شوط زايد طواف و مقدار باقيمانده تا 14 شوط ، طواف و نماز و سعى را اعاده كند و بعد تقصير نمايد .\r\n5 - س - اگر از مروه شروع و به صفا ختم كرده و بعد فهميده است ، وظيفهء او چيست ؟ و بخصوص اگر تقصير كرده باشد ؟\r\nج - بايد سعى را اعاده كند ، و اگر تقصير نكرده تقصير كند .\r\n6 - س - كسى بعد از اتمام شوط ششم سعى در صفا ، گمان تمام شدن هفت شوط را كرد و تقصير نمود ، ولى فوراً به او گفته‌اند كه بايد يك شوط ديگر به جا بياورى ، او هم انجام داد و بعد بار ديگر تقصير نمود ، آيا عمل او صحيح است يا خير ، و كفاره دارد يا نه ؟\r\nج - عمل صحيح است و كفاره ندارد .\r\n7 - س - كسى در اثناى سعى براى آب خوردن از مسير منحرف شده و پس از خوردن آب ادامه داده است چه صورت دارد ؟\r\nج - اگر سعى را قطع نكرده و به نيت سعى ، حركت را ادامه داده است و در بين راه آب خورده ، يا اگر قطع كرده ، از جايى كه سعى را قطع كرده يا مُحاذى آن سعى را تمام كرده ، صحيح است .\r\n8 - س - كسى كه طواف و نماز آن را انجام داده و سعى را به روز بعد يا روزهاى بعد به تأخير انداخته است ، آيا طواف و نماز را بايد اعاده كند ؟\r\nج - لازم نيست ؛ ولى اختياراً نبايد سعى را به روز بعد تأخير بيندازد .\r\n9 - س - آيا زنهايى كه از جهت عادت ماهانه براى طواف نايب\r\n\r\n","description":"","footnote":"","page_name":" 204 ","page_number":216},
  {"content":"\r\n\r\nمىگيرند ، در سعى هم مىتوانند نايب بگيرند ؟\r\nج - محل سعى مسجد نيست و سعى را بايد خودشان به جا آورند با مراعات ترتيب بين طواف و سعى .\r\n10 - س - اگر كسى يقين كند كه هفت شوط سعى بين صفا و مروه را تمام كرده است ، ولى بعد از تقصير متوجه مىشود كه پنج شوط بوده ، اولًا آيا كل سعى را بايد از سر بگيرد ، يا دو شوطى را كه ناقص بوده است بايد تكميل كند ؟ و ثانياً آيا تقصير هم بايد بكند ، يا تقصير اول كافى است ؟\r\nج - بايد سعى را اتمام كند ، و احتياطاً تقصير را اعاده نمايد ، گرچه وجوب اين احتياط معلوم نيست .\r\n11 - س - شخصى بعد از طواف عمرهء تمتع گم‌شده و بعد از پيدا شدن به رفقايش گفته كه سعى صفا و مروه را به جا آورده‌ام ، و تقصير نمود و مُحرم شد براى حج تمتع ، ولى بعد از مراجعت از عرفات و منى و موقع طواف و سعى صفا و مروه و اعمال حج اظهار كرده مثل اينكه من در اعمال عمره به صفا نيامده‌ام ، همين طور گفته‌اند ان شاء اللَّه آمده‌اى ، بعد از مراجعت به ايران چند بار به پسرانش گفته اعمال من ناقص شده ، و قبل از فوتش وصيت نموده است براى او نايب بگيرند ، اگر عمل شخص فوق الذكر باطل باشد وُرّاث او حاضرند اين جانب را بفرستند تا اعمال حج او را انجام بدهم ، نظر حضرت عالى چيست ؟\r\nج - ورثه مىتوانند شما را نايب كنند براى عمل حج تمتع ، ولى بايد نايب ، سعى را جداگانه به نيابت آن مرحوم انجام دهد ، گرچه در فرض مرقوم بيش از نايب گرفتن براى سعى لازم نيست .\r\n12 - س - بين صفا و مروه طورى است كه از يك طرف مىروند و از\r\n\r\n","description":"","footnote":"","page_name":" 205 ","page_number":217},
  {"content":"\r\n\r\nطرف ديگر آن برمىگردند ، يعنى بين رفت و برگشت دو سه مترى فاصله است ، آيا اگر امكان باشد از همان مسيرى كه به صفا رفته به مروه برود ، اشكال دارد ؟\r\nج - اشكال ندارد ، ولى نبايد مزاحم ديگران شود .\r\n13 - س - شخصى در حال سعى كردن بود ، يك وقت ديد مقدارى را كه براى هروله علامت‌گذارى كرده‌اند به طور عادى سير كرده است ، گمان مىكرد لازم است هَرْوَله كند ، و لذا برگشت و مقدارى را كه عادى رفته بود با هروله تكرار كرد ، آيا سعيش اشكال دارد ؟\r\nج - اشكال دارد .\r\n14 - س - شخصى در سعى بين صفا و مروه ، از جايى كه به صفا يا مروه رسيد براى شوط بعدى شروع نمىكند ، بلكه تقريباً مقدار دو سه متر هلالى شكل و يا مستقيم به شكل عرضى مىآيد و شروع مىكند و در اين مقدار متوجه نيست كه با نيت سعى است يا نه ، ولى اگر از او سؤال شود چه مىكنى ، جواب مىدهد سعى مىكنم ، آيا مضر نيست ؟\r\nج - راه رفتن مزبور روى كوه مضرّ به سعى نيست ، و در فرض مسأله سعى صحيح است .\r\n15 - س - آيا سعى كردن از همان جا كه مريضها را با چرخ مىبرند و برمىگردانند ( يعنى حدود دو متر بالاتر از ابتداى سراشيبى شروع مىكنند ) صحيح و كافى است ؟ يا حتماً بايد از اول كوه صفا شروع و در مروه هم به سنگهاى سياه بعد از سنگهاى صاف كه بقاياى كوه است برسند ؟\r\nج - سعى بايد بين دو كوه باشد و احراز شود ، و لازم نيست بالا برود .\r\n\r\n","description":"","footnote":"","page_name":" 206 ","page_number":218},
  {"content":"\r\n\r\n16 - س - در مناسك فرموده‌ايد : كسى كه بين صفا و مروه ، سعى مىكند ، واجب است در هنگامى كه به طرف مروه در حركت است توجهش به مروه باشد و بالعكس ؛ آيا اين وجوب توجه ، تكليفى است و يا وضعى و تكليفى ؟\r\nج - وضعى است .\r\n17 - س - گاهى انسان در اثر ازدحام جهت رفتن براى سعى ناچار است از مسجد الحرام عبور كند ، در اين صورت تكليف حائض و نفساء چيست ، و آيا براى سعى هم مثل طواف نايب بگيرند ؟\r\nج - اگر امكان نداشته باشد كه از راه ديگرى بروند ، بايد تأخير بيندازند ، و اگر آن هم ممكن نيست نوبت به نيابت مىرسد ، و بر فرض مخالفت ، چنانچه از آن راه رفت و خودش سعى كرد ، سعيش صحيح است هر چند گناه كرده است .\r\n18 - س - زيادى در سعى جهلًا ، آيا حكم زيادى سهوى را دارد يا عمدى ؟\r\nج - محل اشكال است .\r\n19 - س - كسى كه نمىتواند بدون سوار شدن در چرخهاى معمولى در مَسْعى سعى كند ، لكن تمكن مالى ندارد ، چون ارز خود را صرف سوغات كرده ، وظيفه‌اش چيست ؟\r\nج - اگر مىتواند با چرخ سعى كند ، و لو با فروش چيزى يا قرض بايد خودش سعى كند و استنابه صحيح نيست مگر آنكه مشقت و حرج در كار باشد .\r\n20 - س - شخصى شوط سوم سعى را به هم زد و با فاصلهء اندكى\r\n\r\n","description":"","footnote":"","page_name":" 207 ","page_number":219},
  {"content":"\r\n\r\nهفت شوط ديگر را به جا آورد و تقصير نمود ، آيا اين سعى صحيح است ؟\r\nج - اشكال دارد ، و بايد سعى را اعاده كند .\r\n21 - س - شخصى به اعتقاد اينكه هر شوط سعى رفت و برگشت از صفا به مروه است سعى را شروع مىكند ، و در شوط سوم متوجه مسأله مىشود و سعى خود را به هفت شوط خاتمه مىدهد ، سعى او چه حكمى دارد ؟\r\nج - سعى او صحيح است .\r\n22 - س - شخصى در حال سعى گاهى عقب عقب به طرف مروه و يا صفا رفته است ، تكليف او چيست ؟\r\nج - بايد آن مقدار را تدارك كند ، و اگر از آن محل گذشته ، سعى او اشكال دارد و احتياط در اتمام و اعاده است .\r\n23 - س - سعى از طبقهء دوم فعلى كه بالاتر از كوه صفا و مروه مىباشد ، جايز است يا نه ؟\r\nج - اشكال دارد .\r\n24 - س - شخصى به جهت كنترل همراهان خود در حين سعى گاهى به عقب برمىگشته و بدون توجه مجدداً همان مسافت را طى مىكرده ، آيا سعى او صحيح است ؟\r\nج - اشكال دارد و بايد سعى را اعاده كند .\r\n25 - س - شخصى سعى بين صفا و مروه را پنج دور رفت و برگشت كه مجموعاً ده شوط مىشود ، انجام داده است ، و آن گاه كه متوجه مسأله شد سعى را از همان جا قطع نمود و تقصير كرد ، تكليف چيست ؟\r\nج - در فرض سؤال ، احوط اعادهء سعى است .\r\n\r\n","description":"","footnote":"","page_name":" 208 ","page_number":220},
  {"content":"\r\n\r\n26 - س - شخصى به تصور اينكه رفتن بالاى كوه صفا يا مروه لازم است ، چون اين مقدار مسافت را تحت فشار جمعيت رفته لذا براى اعادهء آن مقدارى وارد سعى شده و بعد به نيت سعى برگشته است و در واقع مقدارى مسافت را دو بار طى كرده است ، آيا سعى او درست است ؟\r\nج - اگر به نيت احتياط عمل كرده باشد ، ضرر ندارد .\r\n27 - س - شخصى به تصور اينكه سعى نيز نياز به وضو دارد بعد از يك شوط و نيم سعى خود را قطع مىكند و وضو مىگيرد و هفت شوط ديگر سعى مىنمايد ، تكليف او چيست ؟\r\nج - اشكال دارد ، و بايد سعى را اعاده كند .\r\n28 - س - كسى كه قدر متيقن عدد اشواط را مىداند ، اما ترديد دارد كه شوط بعدى را انجام داده يا نه ، مثلًا مىداند پنج شوط انجام داده ، ولى شك دارد كه بقيه را انجام داده يا نه ، تكليف او چيست ؟\r\nج - فرض مزبور شك در اشواط است و مُبطل است .\r\n29 - س - اگر كسى سعى را به طور كلى فراموش كرد و تقصير نمود ، تكليف او چيست ؟\r\nج - از احرام خارج شده ، و هر وقت يادش آمد سعى را به جا آورد .\r\n30 - س - اگر كسى قبل از رسيدن به مروه ، در آوردن هفت و نه شك كرد ، تكليف او چيست ؟\r\nج - مُبطل است ، و بايد سعى را اعاده كند .\r\n31 - س - آيا موالات در تمام اشواط سعى معتبر است ، و يا اختصاص به بعض دارد ؟\r\nج - در سعى ، موالات معتبر نيست مگر شوط اول تمام نشده باشد ، كه\r\n\r\n","description":"","footnote":"","page_name":" 209 ","page_number":221},
  {"content":"\r\n\r\nدر صورت فوات موالات احتياطاً از سر بگيرد .\r\n32 - س - اگر در سعى ، بعضى مواضع بدن زن غير از وجه و كفين پيدا باشد ، آيا به سعى او ضرر مىزند ، يا نه ؟\r\nج - ضرر نمىزند .\r\n33 - س - شخصى در حال سعى در عدد اشواط شك مىكند و با حال ترديد به سعى خود ادامه مىدهد و در فكر است كه عدد را ضبط كند ، پس از تأمل و بعد از آنكه صد متر سعى كرده يا وارد شوط بعدى شده است يقين به عدد حاصل مىشود و با يقين ، باقى سعى را هم انجام مىدهد ، آيا اين سعى صحيح است يا نه ؟\r\nج - صحيح است .\r\n\r\nمستحبات سعى\r\nمستحب است بعد از فراغ از نماز طواف و پيش از سعى به نزد چاه زمزم رفته يك يا دو دلو آب بكشد و آن را بياشامد و به سر و پشت و شكم خود بريزد ، و بگويد :\r\nاللَّهُمَّ اجْعَلْهُ عِلْماً نافِعاً ، وَ رِزْقاً واسِعاً ، وَ شِفاءً مِنْ كُلِّ داءٍ وَ سُقْمٍ .\r\nپس از آن به نزد حجر الأسود بيايد ، و مستحب است از درى كه محاذى حجر الأسود است به سوى صفا متوجه شود و با آرامى دل و بدن ، بالاى صفا رفته و به خانهء كعبه نظر كند و به ركنى كه حجر الأسود در او است رو نمايد و حمد و ثناى الهى را به جا آورد و نعمتهاى الهى را به خاطر بياورد ، آن گاه اين اذكار را بگويد :\r\n\r\n","description":"","footnote":"","page_name":" 210 ","page_number":222},
  {"content":"\r\n\r\n « اللَّهِ أَكْبَرُ »  هفت مرتبه .\r\n « الْحَمْدُ لِلَّهِ »  هفت مرتبه .\r\n « لا إِلهَ إِلَّا اللَّهُ »  هفت مرتبه .\r\nلا إِلهَ إِلّا اللَّهُ وَحْدَهُ لا شَريكَ لَهُ ، لَهُ الْمُلْكُ وَ لَهُ الْحَمْدُ ، يُحْيى وَ يُميتُ ، وَ هُوَ حَىٌّ لا يَمُوتُ ، بِيَدِهِ الْخَيْرُ وَ هُوَ عَلى كُلِّ شَىْءٍ قَديرٌ .\r\n( سه مرتبه )\r\nپس صلوات بر محمّد و آل محمد بفرستد ، پس بگويد :\r\nاللَّهُ أَكْبَرُ عَلى ما هَدانا ، وَ الْحَمْدُ للَّهِ عَلى ما أَبْلانا ، وَ الْحَمْدُ للَّهِ الْحَىِّ الْقَيُّومِ ، وَ الْحَمْدُ للَّهِ الْحَىِّ الدَّائِمِ .\r\n( سه مرتبه )\r\nپس بگويد :\r\nأَشْهَدُ أَنْ لا إِلهَ الّا اللَّهُ ، وَ أَشْهَدُ أَنَّ مُحَمَّداً عَبْدُهُ وَ رَسُولُهُ ، لا نَعْبُدُ إِلّا إِيَّاهُ ، مُخْلِصينَ لَهُ الدّينَ ، وَ لَوْ كَرِهَ الْمُشْرِكُونَ .\r\n( سه مرتبه )\r\nپس بگويد :\r\nاللَّهُمَّ إِنّى أَسْأَلُكَ الْعَفْوَ وَ الْعافِيَةَ وَ الْيَقينَ فِى الدُّنْيا وَ الْآخِرَةِ .\r\n( سه مرتبه )\r\nپس بگويد :\r\n رَبَّنا آتِنا فِي الدُّنْيا حَسَنَةً وَ فِي الْآخِرَةِ حَسَنَةً وَ قِنا عَذابَ النَّارِ . \r\n( سه مرتبه )\r\nپس بگويد :\r\n « اللَّهِ أَكْبَرُ »  صد مرتبه .\r\n « لا إِلهَ إِلَّا اللَّهُ »  صد مرتبه .\r\n « الْحَمْدُ لِلَّهِ »  صد مرتبه .\r\n « سُبْحانَ اللَّهِ »  صد مرتبه .\r\nپس بگويد :\r\n\r\n","description":"","footnote":"","page_name":" 211 ","page_number":223},
  {"content":"\r\n\r\nلا الهَ إِلّا اللَّهُ وَحْدَهُ وَحْدَهُ ، أَنْجَزَ وَعْدَهُ ، وَ نَصَرَ عَبْدَهُ ، وَ غَلَبَ الْأَحْزابَ وَحْدَهُ ، فَلَهُ الْمُلْكُ وَ لَهُ الْحَمْدُ وَحْدَهُ ، اللَّهُمَّ بارِكْ لى فِى الْمَوْتِ وَ فيما بَعْدَ الْمَوْتِ ، اللَّهُمَّ إِنّى أَعُوذُ بِكَ مِنْ ظُلْمَةِ الْقَبْرِ وَ وَحْشَتِهِ ، اللَّهُمَّ أَظِلَّنى فى ظِلِّ عَرْشِكَ يَوْمَ لا ظِلَّ إِلّا ظِلُّكَ .\r\nو بسيار تكرار كند سپردن دين و نفس و اهل و مال خود را به خداوند عالم .\r\nپس بگويد :\r\nأَسْتَوْدِعُ اللَّهَ الرَّحْمنَ الرَّحيمَ الَّذى لا تَضيعُ وَدائِعُهُ دينى وَ نَفْسى وَ أَهْلى ، اللَّهُمَّ اسْتَعْمِلْنى عَلى كِتابِكَ وَ سُنَّةِ نَبِيِّكَ ، وَ تَوَفَّنى عَلى مِلَّتِهِ ، وَ أَعِذْنى مِنَ الْفِتْنَةِ .\r\nپس بگويد :\r\n « اللَّهِ أَكْبَرُ »  سه مرتبه .\r\nپس دعاى سابق را دو مرتبه تكرار كند ، پس يك بار تكبير بگويد و باز دعا را اعاده نمايد ، و اگر تمام اين عمل را نتواند انجام دهد هر قدر كه مىتواند بخواند .\r\nو مستحب است كه رو به كعبه نمايد و اين دعا را بخواند :\r\nاللَّهُمَّ اغْفِرْ لى كُلَّ ذَنْبٍ أَذْنَبْتُهُ قَطُّ فَانْ عُدْتُ فَعُدْ عَلَىَّ بِالْمَغْفِرَةِ فَانَّكَ أَنْتَ الْغَفُورُ الرَّحيمُ ، اللَّهُمَّ افْعَلْ بى ما أَنْتَ أَهْلُهُ فَانَّكَ إِنْ تَفْعَلْ بى ما أَنْتَ أَهْلُهُ تَرْحَمْنى ، وَ إِنْ تُعَذِّبْنى فَأَنْتَ غَنِىٌّ عَنْ عَذابى ، وَ أَنَا مُحْتاجٌ إلى رَحْمَتِكَ ، فَيا مَن أنَا مُحتاجٌ إلى رَحْمَتِهِ ارْحَمْنى ، اللَّهُمَّ لا تَفْعَلْ بى ما أَنَا أَهْلُهُ ، فَإِنَّكَ إِنْ تَفْعَلْ بى ما أَنَا أَهْلُهُ تُعَذِّبْنى ، وَ لَمْ تَظْلِمْنى ، أَصْبَحْتُ اتَّقى عَدْلَكَ ، وَ لا أَخافُ جَوْرَكَ ، فَيا مَنْ هُوَ عَدْلٌ لا يَجُورُ ارْحَمْنى .\r\nپس بگويد :\r\nيا مَنْ لا يَخيبُ سائِلُهُ ، وَ لا يَنْفَدُ نائِلُهُ ، صَلِّ عَلى مُحَمَّدٍ وَ آلِ\r\n\r\n","description":"","footnote":"","page_name":" 212 ","page_number":224},
  {"content":"\r\n\r\nمُحَمَّدٍ ، وَ أَجِرْنى مِنَ النَّارِ بِرَحْمَتِكَ .\r\nو در حديث شريف وارد شده است هر كس كه بخواهد مال او زياد شود ايستادن بر صفا را طول دهد و هنگامى كه از صفا پايين مىآيد بر پله چهارم بايستد و متوجه خانه كعبه شود ، و بگويد :\r\nاللَّهُمَّ إِنّى أَعُوذُ بِكَ مِنْ عَذابِ الْقَبْرِ وَ فِتْنَتِهِ وَ غُرْبَتِهِ وَ وَحْشَتِهِ وَ ظُلْمَتِهِ وَ ضيقِهِ وَ ضَنْكِهِ ، اللَّهُمَّ أَظِلَّنى فى ظِلِّ عَرْشِكَ يَوْمَ لا ظِلَّ إِلّا ظِلُّكَ .\r\nپس از پله چهارم پايين رود و احرام را از روى كمر خود بردارد و بگويد :\r\nيا رَبَّ الْعَفْوِ ، يا مَنْ أَمَرَ بِالْعَفْوِ ، يا مَنْ هُوَ أَوْلى بِالْعَفْوِ ، يا مَنْ يُثيبُ عَلَى الْعَفْوِ ، الْعَفْوَ الْعَفْوَ الْعَفْوَ ، يا جَوادُ يا كَريمُ يا قَريبُ يا بَعيدُ ، ارْدُدْ عَلَىَّ نِعْمَتَكَ وَ اسْتَعْمِلْنى بِطاعَتِكَ وَ مَرْضاتِكَ .\r\nو مستحب است پياده سعى نمايد و از صفا تا به منارهء ميانه ، راه رود و از آنجا تا جايى كه محل بازار عطاران است مانند شتر تند رود ، و اگر سوار باشد اين حد في الجمله تند نمايد ، و از آنجا تا به مروه نيز ميانه رود و در وقت برگشتن نيز به همان ترتيب مراجعت نمايد ، و از براى زنها هروله نيست و مستحب است در هنگامى كه مىرسد به منارهء ميانه بگويد :\r\nبِسْمِ اللَّهِ وَ بِاللَّهِ ، وَ اللَّهُ أَكْبَرُ ، وَ صَلَّى اللَّهُ عَلى مُحَمَّدٍ وَ أَهْلِ بَيْتِهِ ، اللَّهُمَّ اغْفِرْ وَ ارْحَمْ وَ تَجاوَزْ عَمَّا تَعْلَمْ إِنَّكَ أَنْتَ الْأَعَزُّ الْأَجَلُّ الْأَكْرَمُ ، وَ اهْدِنى لِلَّتى هِىَ أَقْوَمُ ، اللَّهُمًّ إِنَّ عَمَلى ضَعيفٌ ، فَضاعِفْهُ لى وَ تَقَبَّلْهُ مِنّى ، اللَّهُمَّ لَكَ سَعْيى ، وَ بِكَ حَوْلى وَ قُوَّتى تَقَبَّلْ مِنّى عَمَلى ، يا مَنْ يَقْبَلُ عَمَلَ الْمُتَّقينَ .\r\nو همين كه از محل بازار عطاران گذشت ، بگويد :\r\nيا ذَا الْمَنِّ وَ الْفَضْلِ وَ الْكَرَمِ وَ النَّعْماءِ وَ الْجُودِ ، اغْفِرْ لى ذُنُوبى ، إِنَّهُ لا يَغْفِرُ الذُّنُوبَ إِلّا أَنْتَ .\r\nو هنگامى كه به مروه رسيد ، برود بالاى آن و به جا آورد آنچه را كه در\r\n\r\n","description":"","footnote":"","page_name":" 213 ","page_number":225},
  {"content":"\r\n\r\nصفا به جا آورد ، و بخواند دعاهاى آنجا را به ترتيبى كه ذكر شد .\r\nو پس از آن بگويد :\r\nاللَّهُمَّ يا مَنْ أَمَرَ بِالْعَفْوِ ، يا مَنْ يُحِبُّ الْعَفْوَ ، يا مَنْ يُعْطى عَلَى الْعَفْوِ ، يا مَنْ يَعْفُو عَلَى الْعَفْوِ ، يا رَبَّ الْعَفْوِ ، الْعَفْوَ الْعَفْوَ الْعَفْوَ .\r\nو مستحب است در گريه كردن كوشش كند و خود را به گريه وادارد و در حال سعى دعا بسيار كند ، و بخواند اين دعا را :\r\nاللَّهُمَّ إِنّى أَسْأَلُكَ حُسْنَ الظَّنِّ بِكَ عَلى كُلِّ حالٍ ، وَ صِدْقَ النِيَّةِ فِى التَّوَكُّلِ عَلَيْكَ .\r\n\r\n","description":"","footnote":"","page_name":" 214 ","page_number":226},
  {"content":"\r\n\r\n\r\nفصل هفتم : تقصير\r\nو در آن چند مسأله است :\r\nمسألهء 1 - واجب است بعد از آنكه سعى كرد ، تقصير كند ؛ يعنى قدرى از ناخنها يا قدرى از موى سر يا شارب يا ريش را بزند ، و بهتر آن است كه اكتفا به زدن ناخن نكند و از موى قدرى بزند ، بلكه موافق احتياط است ، و تراشيدن سر در تقصير كفايت نمىكند بلكه حرام است .\r\nمسألهء 2 - اين عمل نيز از عبادات است و بايد با نيت پاك و خالى از قصد غير اطاعت خدا بياورد ، و اگر ريا كند موجب باطل شدن عمره‌اش مىشود ، مگر آنكه جبران كند .\r\nمسألهء 3 - اگر تقصير را فراموش كند تا وقتى كه احرام حج را ببندد ، عمره‌اش صحيح است و مستحب است فديهء يك گوسفند ، و احتياط آن است كه فديه بدهد .\r\nمسألهء 4 - اگر عمداً تقصير را ترك كند تا احرام بستن به حج ، عمرهء او باطل مىشود بنا بر اقوى ، و ظاهراً حج او حج افراد شود ، و احتياط واجب آن است كه پس از اتمام كردن حج افراد عمرهء مفرده به جا آورد و در سال بعد حج را اعاده كند .\r\n\r\n","description":"","footnote":"","page_name":" 215 ","page_number":227},
  {"content":"\r\n\r\nمسألهء 5 - در عمرهء تمتع ، طواف نساء واجب نيست ، و اگر بخواهد احتياط كند ، طواف و نماز آن را رجائاً به جا آورد .\r\nمسألهء 6 - بعد از آنكه شخص مُحرم تقصير كرد ، حلال مىشود بر او به غير از تراشيدن سر هر چه حرام شده بود بر او به واسطهء احرام ، حتى نزديكى با زن .\r\n\r\nمسائل متفرقهء تقصير و احكام بين عمره و حج تمتع\r\nمسألهء 1 - در تقصير ، كندن مو كافى نيست بلكه ميزان ، كوتاه كردن است به هر وسيله‌اى باشد ، و اكتفا به كوتاه كردن موى زير بغل و نحو آن مشكل است و احوط در تقصير ، گرفتن ناخن يا چيدن ريش يا شارب يا موى سر است .\r\n2 - س - آيا كسى كه تقصير او محكوم به بطلان است و بعد از آن محرّمات احرام را به جا آورده و جاهل به مسأله بوده كفاره دارد يا خير ؟\r\nج - با جهل ، كفاره ندارد ، مگر در صيد به تفصيلى كه در كتب ذكر شده است .\r\n3 - س - كسى كه بعد از سعى در عمرهء تمتع تقصير كرد ، بعد به شك افتاد كه آيا تقصيرى كه كردم صحيح است يا نه ، آيا اشكال دارد يا نه ؟\r\nج - اگر در حال عمل ، عالم به مسأله و ملتفت بوده ، اشكال ندارد .\r\n4 - س - يكى از خدمهء كاروانها به احرام عمرهء مفرده از ميقات مُحرم مىشود و به مكه مىآيد و طواف و نماز آن و سپس سعى بين صفا و مروه را به همان عنوان به جا مىآورد ، ولى براى تقصير ، گمان مىكرد نتف ،\r\n\r\n","description":"","footnote":"","page_name":" 216 ","page_number":228},
  {"content":"\r\n\r\nيعنى كندن مو كافى است و چند نخ مو را به عنوان تقصير كَنْد و به حساب خودش از احرام خارج شد ، سپس براى عمرهء تمتع كه وظيفه‌اش بود به ميقات رفت و مُحرم شد و به مكه آمد و كليهء اعمال ، از طواف تا تقصير را ، انجام داد ، آيا اعمالش چگونه است و در آينده وظيفه‌اش چيست ؟\r\nج - كندن مو در تقصير كافى نيست ، و عمرهء تمتع او صحيح نيست مگر آنكه قبل از احرام براى آن ، از احرام عمرهء مفرده با تقصير صحيح خارج شود .\r\n5 - س - اگر كسى تقصير عمرهء مفرده را فراموش كرد ، آيا مىتواند در هر جايى تقصير كند يا نه ؟ زيرا به ايران بازگشته است ، و آيا نيازى به طواف نساء مجدد هست ؟\r\nج - تقصير را در هر جا مىتواند انجام دهد ، ولى بايد طواف نساء را اعاده كند ، و اگر خودش نمىتواند برود ، نايب بگيرد .\r\n6 - س - هرگاه سُنى براى شيعه تقصير نمايد ، چه صورت دارد ؟\r\nج - اشكال ندارد .\r\n7 - س - شخصى در حج به عوض تقصير در عمرهء تمتع يك مو از بدن كنده است و الآن كه متوجه شده است ، آيا حج او اشكال دارد يا نه ؟ و در صورتى كه مرتكب خلاف شده باشد ، تكليف چيست ؟\r\nج - اگر حج را انجام داده ، با عمل مزبور از احرام فعلًا خارج شده است ، و چنانچه حج واجب بوده ، احتياط آن است كه يك عمرهء مفرده به جا آورد و بعداً عمره و حج تمتع را انجام دهد .\r\n8 - س - شخصى بعد از طواف و نماز طواف ، تقصير كرد و سپس سعى را به جا آورد و دوباره تقصير كرد ، وظيفه‌اش چيست ؟\r\n\r\n","description":"","footnote":"","page_name":" 217 ","page_number":229},
  {"content":"\r\n\r\nج - اگر جاهل يا ساهى بوده چيزى بر او نيست .\r\n9 - س - كسانى كه اعمال حج را بر وقوفين مقدم مىدارند ، اگر بعد از سعى تقصير نمودند ، آيا موجب مُحل شدن و يا كفاره مىگردد ؟\r\nج - مُحلّ نمىشوند ، و اگر جاهل يا ساهى بوده‌اند كفاره ندارد .\r\n10 - س - اگر كسى به جاى تقصير حلق نمود ، آيا كفايت مىكند ؟\r\nج - در عمرهء تمتع كفايت نمىكند .\r\n11 - س - كسى كه بعد از انجام اعمال عمره در منزل تقصير كرده است ، وظيفه‌اش چيست ؟\r\nج - مانع ندارد .\r\n12 - س - حضرت عالى در مسألهء دومِ تقصير مىفرماييد : اگر كسى تقصير را به ريا انجام دهد ، عمره‌اش باطل است ، مقصود از بطلان عمره چيست ؟ ديگر اينكه وظيفهء او چه مىشود ؟\r\nج - مقصود اين است كه در تقصير ريا كند و بدون تدارك تقصير ، براى حج مُحرم شود و حج انجام دهد ، كه در اين صورت حكم كسى را دارد كه بدون تقصير وارد اعمال حج شده است ، و در هر صورت لازم است حج تمتع را سال بعد به جا آورد .\r\n13 - س - اگر كسى در اثناى سعى تقصير نمود ، وظيفهء او چيست ؟\r\nج - بايد سعى را تمام كند و تقصير را اعاده كند ، بلى اگر از روى نسيان يا جهل تقصير كرده ، اعادهء تقصير لازم نيست ، و اگر از اول سعى ، قصد هفت شوط نداشته ، سعى اعاده دارد .\r\n14 - س - اگر كسى از روى جهل ، تقصير را ترك نمود ، چه حكمى دارد ؟\r\n\r\n","description":"","footnote":"","page_name":" 218 ","page_number":230},
  {"content":"\r\n\r\nج - در اين مسأله ، جهل ، حكم عمد را دارد .\r\n15 - س - در عمرهء مفرده اگر كسى تقصير را عمداً يا از روى جهل و نسيان ترك نمود و طواف نساء را انجام داد ، چه وظيفه‌اى دارد ؟\r\nج - بايد تقصير نمايد و طواف نساء را اعاده نمايد ، و فرقى بين صور عمد و سهو و علم و جهل نيست على الاحوط .\r\nمسألهء 16 - بعد از انجام عمرهء تمتع و قبل از حج تمتع ، نبايد عمرهء مفرده به جا آورده شود ، و اگر به جا آوردند صحت عمرهء مفرده محل اشكال است ، ولى براى عمره و حج تمتع اشكالى ايجاد نمىشود .\r\nمسألهء 17 - خدمه كاروانهاى حج اگر عمرهء مفرده به جا آورده باشند هر دفعه كه از مكه خارج مىشوند و به جده مىروند و برمىگردند ، لازم نيست مُحرم شوند ؛ ولى اگر عمرهء تمتع به جا آورده‌اند بنا بر احتياط نبايد از مكه خارج شوند ، مگر در صورت حاجت در حالى كه مُحرمند به احرام حج .\r\n18 - س - خدمهء كاروانها كه پس از انجام عمرهء تمتع بايد به عرفات و منى بروند براى ديدن چادرها و كارهاى ديگر و برگردند به مكه ، وظيفهء آنان چيست ؟\r\nج - بنا بر احتياط واجب ، نمىتوانند از مكه خارج بشوند مگر در مورد ضرورت ، و در اين صورت بايد براى حج مُحرم شوند و بيرون بروند ، بلى اگر احرام براى آنان حَرَجى باشد و رفتن به عرفات و منى بر آنان ضرورت دارد ، مىتوانند بدون احرام به آنجا بروند .\r\n19 - س - آيا بين عمرهء تمتع و حج تمتع ، ماشين كردن سر جايز است ؟\r\n\r\n","description":"","footnote":"","page_name":" 219 ","page_number":231},
  {"content":"\r\n\r\nج - ماشين كردن مانع ندارد ، ولى نبايد سر را بتراشد ، و از ماشين كردنى كه مثل تراشيدن است بايد اجتناب شود على الاحوط .\r\n20 - س - بين عمرهء تمتع و حج تمتع كه جايز نيست سر بتراشد ، آيا سر تراشيدن كفاره دارد يا خير ؟\r\nج - كفاره ثابت نيست .\r\n21 - س - زنى كه حيض بوده و نمىدانست و اعمال عمره را كلًا به جا آورد ، بفرماييد بايد دوباره به جا آورد يا كافى است ؟\r\nج - اگر در وسعت وقت است بايد طواف و نماز را اعاده كند ، ولى اگر وقت ندارد در اينكه وظيفه مبدل شده يا نه ، اشكال است ، و احتياط را مراعات نمايد .\r\n22 - س - همچنان كه تراشيدنِ سر بعد از عمرهء تمتع و قبل از احرام حج حرام است ، آيا تراشيدن صورت نيز همين حكم را داراست ؟\r\nج - غير از حكم تراشيدن ريش در غير اين مورد ، حكم خاصى ندارد .\r\n23 - س - آيا غار حرا جزء محدودهء مكه است ؟ و بنا بر اين آيا مىتوان قبل از وقوف به آنجا رفت ، و صدق خروج از مكه نمىكند ؟\r\nج - بايد از اهل محل تحقيق شود .\r\n24 - س - كسى كه از كارمندان سازمان حج است و به ناچار بايد بعد از عمرهء تمتع و قبل از حج از مكه خارج و به عرفات برود ، با توجه به اينكه حج او نيابتى است ، آيا لطمه به حج او نمىزند ؟\r\nج - ضرر به حج و نيابت نمىزند ، ولى در صورت امكان بايد مُحرم شود به احرام حج و از مكه خارج شود على الاحوط .\r\n25 - س - بعضى از حجاج منزلشان از مكه خارج است ، بعد از عمرهء\r\n\r\n","description":"","footnote":"","page_name":" 220 ","page_number":232},
  {"content":"\r\n\r\nتمتع و قبل از احرام به حج تمتع ، خارج شدن آنان از مكه چه حكمى دارد ؟\r\nج - خروج از مكه بعد از عمرهء تمتع جايز نيست على الاحوط ، مگر در مورد ضرورت كه در اين صورت هم بايد مُحرم شوند به احرام حج و خارج شوند .\r\n26 - س - اخيراً خط كمربندى در اطراف مكه از پاى جبل النور و جبل ثور مىگذرد ، كه غار حرا و غار ثور در اين دو جبل است ، بين عمره و حج ، رفتن براى زيارت اين دو مكان مقدس چه صورت دارد ؟\r\nج - حكم كلى مسأله معلوم است و در مسألهء قبل نيز بيان شد ، و تشخيص موضوع با خود مكلّف است .\r\n27 - س - خروج از مكه براى كسى كه عمرهء تمتع انجام داده براى كار غير ضرورى جايز است يا نه ، و ملاك ضرورت چيست ؟\r\nج - بنا بر احتياط واجب ، جايز نيست و ضرورت عرفى است .\r\n\r\nتبدّل حج تمتع به افراد\r\nو در اينجا چند مسأله است :\r\nمسألهء 1 - اگر شخصى كه احرام عمره بسته است به واسطهء عذرى دير وقت وارد مكه شد ، به طورى كه اگر مىخواست عمره به جا بياورد وقت وقوف به عرفات مىگذشت ، يا خوف داشت كه بگذرد ، بايد عدول كند به حج افراد ، و پس از به جا آوردن آن عمرهء مفرده به جا آورد ، و حج او صحيح و كافى از حَجة الاسلام است .\r\n\r\n","description":"","footnote":"","page_name":" 221 ","page_number":233},
  {"content":"\r\n\r\nمسألهء 2 - اگر زنى احرام بست و وقتى به مكه وارد شد به واسطهء حيض يا نفاس نتوانست طواف به جا آورد ، و اگر مىخواست بماند تا پاك شود ترس آن داشت كه وقت وقوف به عرفات بگذرد ، به دستورى كه در مسأله ( 1 ) گفته شد بايد عمل كند .\r\nمسألهء 3 - اگر بدون احرام وارد مكه شد و نبستن احرام به واسطهء عذرى بوده و وقت هم تنگ باشد ، بايد در مكه احرام حج افراد ببندد و به دستور سابق عمل كند .\r\nمسألهء 4 - اگر از روى عمد و بىجهت احرام نبسته و عمرهء خود را باطل كرده و وقت تنگ شده از عمرهء تمتع ، احتياط واجب آن است كه حج افراد به جا آورد و پس از آن عمرهء مفرده ، و در سال ديگر حج را اعاده كند .\r\nمسألهء 5 - مراد از تنگى وقت در مسأله‌هاى پيش ، خوف نرسيدن به وقوف اختيارى عرفه است كه از ظهر نهم ماه ذى الحجه است تا غروب .\r\nمسألهء 6 - كسى كه حج مستحب به جا مىآورد و پس از ورود به مكه ، ديد وقت تنگ است ، عدول به افراد كند و حج افراد به جا آورد ، و عمرهء مفرده بر او واجب نيست .\r\nمسألهء 7 - كسى كه مُحرم شد به احرام تمتع از حج واجب و عمداً تأخير انداخت تا وقت تنگ شد ، بايد به دستورى كه در مسأله ( 4 ) ذكر شد ، عمل نمايد .\r\nمسألهء 8 - كسى كه وظيفهء او حج تمتع است و در وقت احرام بستن علم پيدا كند كه اگر بخواهد عمرهء تمتع به جا آورد به وقوف عرفات نمىرسد ، مىتواند از اول مُحرم شود به حج افراد و آن را به جا آورد ، و\r\n\r\n","description":"","footnote":"","page_name":" 222 ","page_number":234},
  {"content":"\r\n\r\nپس از آن عمرهء مفرده به جا آورد ، و عملش صحيح است .\r\n\r\nمسائل متفرقهء تبدّل\r\n1 - س - كسى قصد بيرون‌رفتن از مكه را داشت ، به همين جهت از اول در ميقات به نيت عمرهء مفرده مُحرم و وارد مكه شد و عمرهء مفرده را به جا آورد ، بعداً از خارج شدن از مكه منصرف شد ، آيا اين عمره ، از عمرهء تمتع كفايت مىكند ، يا بايد برگردد به ميقات و براى عمرهء تمتع مُحرم شود ؟\r\nج - اگر حج او استحبابى است مىتواند عمرهء مفرده را تبديل به عمرهء تمتع كند ، ولى چنانچه حج واجب يا نيابى باشد جواز تبديل ، محل اشكال است .\r\n2 - س - اگر بعد از نيت عمره و احرام ، مجدداً براى عمرهء ديگر مُحرم شود ، مثلًا به نيت عمرهء مفرده مُحرم شده بعداً نيت عمرهء تمتع كند و تلبيه بگويد ، كدام عمره صحيح است ؟\r\nج - اگر نيت كرده و تلبيه گفته ، مُحرم شده است و تجديد احرام موضوع ندارد ، و نمىتواند براى نوع ديگر عمره نيت كند و احرام دوم باطل است .\r\n3 - س - زنى كه عادت ماهانهء وقتيه و عدديه داشت و مثلًا روز هفتم ماه پاك مىشد ، همان روز هفتم پاك شد و غسل كرد و اعمال عمره‌اش را به جا آورد ، روز بعد لك ديد ، باز غسل كرد و اعمال را انجام داد تا روز دهم و براى عرفات حركت كرد ، روز يازدهم هم لك ديد ، آيا حجش افراد\r\n\r\n","description":"","footnote":"","page_name":" 223 ","page_number":235},
  {"content":"\r\n\r\nاست يا تمتع ؟\r\nج - در فرض مزبور وظيفهء او تمتع است .\r\n4 - س - زنى روز هشتم خون ديد ، خيال كرد حيض است ، احرامش را تبديل به حج افراد كرد ، بعد كه به عرفات رفت ، متوجه شد كه استحاضه است ، وظيفهء او چيست ؟\r\nج - اگر وقت عمره ضيق شده و طواف را عمداً تأخير نينداخته حج افراد را تمام كند ، و اگر حج واجب است سپس عمرهء مفرده به جا آورد .\r\n5 - س - اين جانب مدير گروه حج مىباشم ، اعمال حجى كه انجام مىدهم مستحبى است ، آيا مىشود به جاى حج تمتع نيت حج افراد نمود و به جاى عمرهء تمتع ، عمرهء مفرده انجام داد ؟ و همچنين ساير خدمه كه واجب الحج نيستند ، آيا مىتوانند چنين كنند ؟\r\nج - مىتوانند عمرهء مفرده انجام دهند و براى حج مُحرم نشوند ، و مىتوانند حج افراد به جا آورند ، ولى ميقات حج افراد مواقيت معروفه است .\r\n6 - س - كسى كه حج افراد بر او واجب و متعيّن است و به قصد حج افراد در يكى از ميقاتها مُحرم شده است ، آيا مىتواند نيت حج افراد خود را به عمرهء تمتع تبديل نمايد و بعد از انجام آن ، حج تمتع به جا آورد ، و همچنين آيا مىتواند حج افراد را به عمرهء مفرده تبديل نمايد و بعد از انجام آن ، براى عمرهء تمتع مُحرم شود ؟\r\nج - نمىتواند عدول كند ، و تبديل نمىشود .\r\n7 - س - شخصى با احرام عمرهء تمتع وارد مكه شده و بعد از اعمال عمره براى حج افراد مُحرم شده است ، آيا حج او صحيح است ؟\r\n\r\n","description":"","footnote":"","page_name":" 224 ","page_number":236},
  {"content":"\r\n\r\nج - اگر از مكه خارج شده و از ميقات براى حج افراد مُحرم شده ، بعيد نيست صحت حج ، ولى تمتع واقع نمىشود ، و اگر از مكه مُحرم شده ، در صورت اشتباه در تطبيق ، حج او صحيح و تمتع است ، و در غير اين صورت حج او صحيح نيست .\r\n8 - س - شخصى در حرم براى حج افراد مُحرم شده و بعضى از اعمال را انجام داده ، وظيفهء او چيست ؟\r\nج - اگر از روى جهل بوده ، چنانچه ممكن نيست كه به ميقات برود و از آنجا مُحرم شود و به وقوف برسد ، در همان محلى كه هست مُحرم شود و اعمالى كه امكان تدارك آن با احرام هست تدارك كند ، و چنانچه تمام اعمال را با همان احرام انجام داده و بعد متوجه شده ، حج او صحيح است .\r\n\r\n","description":"","footnote":"","page_name":" 225 ","page_number":237},
  {"content":"\r\n . \r\n","description":"","footnote":"","page_name":" 226 ","page_number":238},
  {"content":"\r\n\r\n\r\nباب دوم اعمال حج تمتع\r\nفصل اول : احرام حج\r\nفصل دوم : وقوف به عرفات\r\nفصل سوم : وقوف به مشعر الحرام\r\nفصل چهارم : واجبات منى\r\nفصل پنجم : واجبات بعد از اعمال منى\r\nفصل ششم : بيتوته در منى\r\nفصل هفتم : رَمْى جمرات سه‌گانه\r\n\r\n","description":"","footnote":"","page_name":" 227 ","page_number":239},
  {"content":"\r\n . \r\n","description":"","footnote":"","page_name":" 228 ","page_number":240},
  {"content":"\r\n\r\n\r\nفصل اول : احرام حج\r\nو در آن چند مسأله است :\r\nمسألهء 1 - واجب است بر مكلّف كه بعد از تمام شدن اعمال عمره ، احرام ببندد براى حج تمتع .\r\nمسألهء 2 - اگر نيت كند حج تمتع را و لبيكهاى واجب را به طورى كه در احرام عمره ذكر شد بگويد ، محرم مىشود و لازم نيست قصد كند احرام بستن را و همچنين لازم نيست قصد كند ترك محرمات را چنانچه در احرام عمره گذشت .\r\nمسألهء 3 - نيت بايد خالص براى اطاعت خداوند باشد ، و ريا موجب بطلان عمل است .\r\nمسألهء 4 - كيفيت احرام بستن و لبيك گفتن همان نحو است كه در احرام عمره ذكر شد .\r\nمسألهء 5 - تمام چيزهايى كه در محرمات احرام بيان شد در اين احرام هم حرام است ، و آنچه كفاره داشت كفاره دارد به همان ترتيب .\r\nمسألهء 6 - وقت احرام موسّع است ، و تا وقتى كه بتواند بعد از احرام به وقوف اختيارى عرفه برسد ، مىتواند تأخير بيندازد و از آن وقت\r\n\r\n","description":"","footnote":"","page_name":" 229 ","page_number":241},
  {"content":"\r\n\r\nنمىتواند عقب بيندازد .\r\nمسألهء 7 - احتياط واجب آن است كه كسى كه از عمرهء تمتع فارغ شد و مُحلّ گرديد از مكه خارج نشود بدون حاجت ، و اگر حاجتى براى بيرون رفتن پيش آمد ، احتياط واجب آن است كه مُحرم شود به احرام حج و بيرون رود و به همان احرام براى اعمال حج برگردد .\r\nمسألهء 8 - اگر بدون حاجت و بدون احرام بيرون رفت از مكه ، لكن برگشت و احرام بست و حج به جا آورد ، عملش صحيح است .\r\nمسألهء 9 - مستحب است احرام بستن در روز ترويه ، بلكه احوط است .\r\nمسألهء 10 - محل احرام حج ، شهر مكه است هر موضع كه باشد ، گرچه در محله‌هاى تازه‌ساز ، ولى مستحب است در مقام ابراهيم عليه السلام يا حجر اسماعيل عليه السلام واقع شود .\r\nمسألهء 11 - اگر فراموش كند احرام بستن را و بيرون رود به منى و عرفات ، واجب است برگردد به مكه و احرام ببندد ، و اگر ممكن نشد به واسطهء تنگى وقت يا عذر ديگر از همان جا كه هست مُحرم شود .\r\nمسألهء 12 - اگر يادش نيايد كه احرام نبسته مگر بعد از تمامى اعمال ، حجش صحيح است ظاهراً ، و احتياط مستحب آن است كه اگر يادش آمد بعد از وقوف به عرفات و مشعر يا قبل از فارغ شدن از اعمال ، تمام كند حج را و در سال بعد اعاده كند .\r\nمسألهء 13 - جاهل به مسأله اگر احرام نبندد ، در حكم كسى است كه به واسطهء فراموشى احرام نبسته .\r\nمسألهء 14 - اگر كسى از روى علم و عمد ترك كند احرام را تا زمان فوت وقوف به عرفه و مشعر ، حج او باطل است .\r\n\r\n","description":"","footnote":"","page_name":" 230 ","page_number":242},
  {"content":"\r\n\r\n\r\nمسائل متفرقهء احرام حج\r\n1 - س - فاصلهء بعضى از محلات جديد الاحداث مكه تا مسجد الحرام بيش از 18 كيلومتر است و شايد عرفاً از توابع مكه حساب شوند نه اينكه جزء مكه باشند ، چرا كه تابلوهاى راهنمايى با فلش جهت مكه را مشخص نموده‌اند ، با اين كيفيت آيا مىتوان براى حج در محلات فوق الذكر مُحرم شد ؟\r\nج - اگر از محلات مكه است مانع ندارد ، و اگر از محلات آن نيست يا مورد شك است ، كفايت نمىكند .\r\n2 - س - اشخاص معذورى كه مىتوانند اعمال مكه را بر وقوفين مقدم بدارند ، اگر جهلًا بدون احرام ، اعمال مكه را قبل از وقوفين انجام دادند چه صورتى دارد ؟\r\nج - كفايت نمىكند و بايد يا قبل از وقوفين آنها را با احرام اعاده كنند يا بعد از وقوفين و اعمال ، آنها را به جا آورند .\r\n3 - س - حاجى در عرفات يا منى فهميد كه در احرام حج تلبيه نگفته است آيا در لحظهء التفات ، تلبيه كافى است و تكليف او چيست ؟\r\nج - اگر مىتواند به مكه برود و مُحرم شود و بقيهء اعمال را كه بايد با احرام انجام دهد به جا آورد ، بايد چنين كند ، و اگر ممكن نيست همان جا لبيك بگويد ، و اگر بعد از تقصير يا حلق متذكر شده ، عملش صحيح است و لازم نيست لبيك بگويد .\r\n4 - س - شهر مكه را چند رشته كوههاى طولانى و مرتفع فرا گرفته و هر دو جانب كوه ساختمان شده است ، گاهى چند كيلومتر بايد از اين\r\n\r\n","description":"","footnote":"","page_name":" 231 ","page_number":243},
  {"content":"\r\n\r\nجانب كوه رفت تا به جانب ديگر رسيد ، و ساكنين احد الجانبين جداى از جانب ديگرند ، مثل شعب بنى عامر كه نزديك مسجد الحرام است و عزيزيه كه نُه كيلومتر يا بيشتر در جانب ديگر است ، و به حسب مسامحهء عرفى به همهء اين قطعات ، مكه گفته مىشود ، آيا احرام حج تمتع از تمام اين نقاط و نقاط مشابه صحيح است يا نه ؟\r\nج - اگر در مكه است ، احرام حج از آنجا صحيح است ، هر چند از ساختمانهاى جديد الاحداث باشد .\r\n\r\nمستحبات احرام حج تا وقوف به عرفات\r\nامورى كه در احرام عمره مستحب بود در احرام حج نيز مستحب است و پس از اينكه شخص ، احرام بسته و از مكه بيرون آمد ، همين كه بر ابطح مشرف شود به آواز بلند تلبيه بگويد ، و چون متوجه منى شود بگويد :\r\nاللَّهُمَّ إِيَّاكَ أَرْجُو وَ إِيَّاكَ أَدْعُو ، فبلِّغْنى أَمَلى وَ أَصْلِحْ لى عَمَلى .\r\nو با تن و دل آرام با تسبيح و ذكر حق تعالى برود و چون به منى رسيد بگويد :\r\nالْحَمْدُ للَّهِ الَّذى أَقْدَمَنِيها صالِحاً فى عافِيَةٍ وَ بَلَّغَنى هذَا الْمَكانِ .\r\nپس بگويد :\r\nاللَّهُمَّ هذِهِ مِنى وَ هِىَ مِمَّا مَنَنْتَ بِهِ عَلَيْنا مِنَ الْمَناسِكِ فَأَسْأَلُكَ أَنْ تَمُنَّ عَلَىَّ بِما مَنَنْتَ عَلى أَنْبِيائِكَ فَانَّما أَنَا عَبْدُكَ وَ فى قَبْضَتِكَ .\r\nو مستحب است شب عرفه را در منى بوده و به اطاعت الهى مشغول باشد ، و بهتر آن است كه عبادات و خصوصاً نمازها را در مسجد خيف به جا آورد ، و چون نماز صبح را خواند تا طلوع آفتاب تعقيب گفته ، پس به\r\n\r\n","description":"","footnote":"","page_name":" 232 ","page_number":244},
  {"content":"\r\n\r\nعرفات روانه شود ، و اگر خواسته باشد بعد از طلوع صبح روانه شود ، مانعى ندارد ، ولى سنت آن است كه تا آفتاب طلوع نكرده از وادى مُحسّر رد نشود و روانه شدن پيش از صبح مكروه است و چون به عرفات متوجه شود ، اين دعا را بخواند :\r\nاللَّهُمَّ إِلَيْكَ صَمَدْتُ ، وَ إِيَّاك اعْتَمَدْت ، وَ وَجْهَكَ أَرَدْتُ ، أَسْأَلُكَ أَنْ تُبارِكَ لى فى رِحْلَتى ، وَ أَنْ تَقْضِىَ لى حاجَتى ، وَ أَنْ تَجْعَلَنى مِمَّنْ تُباهِىَ بِهِ الْيَوْمَ مَنْ هُوَ أَفْضَلُ مِنّى .\r\n\r\n","description":"","footnote":"","page_name":" 233 ","page_number":245},
  {"content":"\r\n . \r\n","description":"","footnote":"","page_name":" 234 ","page_number":246},
  {"content":"\r\n\r\n\r\nفصل دوم : وقوف به عرفات\r\nو در آن چند مسأله است :\r\nمسألهء 1 - واجب است وقوف به عرفات - كه محلى است معروف و محدود است به حدود معروفه - به قصد قربت و خالص مثل ساير عبادات .\r\nمسألهء 2 - مراد از وقوف ، بودن در آن مكان است چه سواره و چه پياده يا نشسته يا خوابيده يا در حال راه رفتن ، به هر حال كه باشد كافى است .\r\nمسألهء 3 - اگر در تمام وقت بيهوش باشد يا خواب ، وقوف او باطل است .\r\nمسألهء 4 - به احتياط واجب لازم است در عرفات باشد از بعد از زوال روز نهم تا غروب شرعى كه وقت نماز مغرب است ، پس جايز نيست تأخير بيندازد و در وقت عصر بيايد و توقف كند .\r\nمسألهء 5 - تأخير انداختن از اول ظهر اگر كم باشد مثلًا به مقدار نماز ظهر و عصر كه جمع بين آنها كند ، معلوم نيست حرام باشد ، ولى احتياط آن است كه تأخير نيندازد .\r\nمسألهء 6 - بودن در مجموع بعد از ظهر تا مغرب گرچه واجب است\r\n\r\n","description":"","footnote":"","page_name":" 235 ","page_number":247},
  {"content":"\r\n\r\nچنانچه گذشت ، لكن تمام آن ركن نيست كه حج به ترك آن باطل شود ، پس اگر مقدار كمى توقف كند و برود يا طرف عصر بيايد و توقف كند ، حج او صحيح است ، اگر چه توقف نكردن از روى عمد و علم باشد .\r\nمسألهء 7 - آنچه در وقوف ركن است مسماى وقوف است ؛ به اين معنى كه گفته شود قدرى در عرفات بوده ، هر چند خيلى كم باشد مثل يك دقيقه يا دو دقيقه ، پس اگر هيچ به عرفات نرود ، ركن را ترك كرده .\r\nمسألهء 8 - اگر از روى عمد و علم ، وقوف ركنى را ترك كند ؛ يعنى در هيچ جزء از بعد از ظهر تا مغرب در عرفات نباشد ، حجش باطل است ، و كفايت نمىكند براى او وقوف در شب عيد كه وقوف اضطرارى است .\r\nمسألهء 9 - اگر كسى عمداً پيش از غروب شرعى از عرفات كوچ كند و از حدود عرفات بيرون رود و پس از آن نادم شود و برگردد و تا غروب توقف كند ، چيزى بر او نيست بنا بر اقوى ، لكن احتياط در كفاره است به يك شتر ، و همچنين اگر بدون آنكه پشيمان شود از كار خود ، براى حاجتى برگردد ، لكن بعد از رسيدن با قصد قربت توقف كند ، چيزى بر او نيست .\r\nمسألهء 10 - اگر در فرض سابق مراجعت نكرد ، كفارهء آن يك شتر است كه بايد در راه خدا قربانى كند هرجا بخواهد ، و احتياط مستحب آن است كه در مكه قربانى كند ، و اگر متمكن از قربانى نباشد ، هجده روز روزه بگيرد ، و احتياط مستحب آن است كه پشت سر هم روزه بگيرد .\r\nمسألهء 11 - اگر سهواً كوچ كرد و بيرون رفت ، پس اگر يادش آمد ، بايد مراجعت كند ، و اگر مراجعت نكرد گناهكار است ، لكن كفاره ندارد بنا بر اقوى گرچه احوط است ، و اگر يادش نيامد چيزى بر او نيست .\r\n\r\n","description":"","footnote":"","page_name":" 236 ","page_number":248},
  {"content":"\r\n\r\nمسألهء 12 - اگر كسى از روى ندانستن مسأله ، آنچه ذكر شد بكند حكم او حكم كسى است كه سهواً كرده است .\r\nمسألهء 13 - اگر كسى به واسطهء عذرى مثل فراموشى و تنگى وقت و مثل آن ، از ظهر نهم تا غروب شرعى در عرفات نباشد و هيچ جزئى از زمان را درك نكند ، كافى است كه مقدارى از شب عيد را هر چند اندك باشد در عرفات باشد ، و اين زمان را وقت اضطرارى عرفه مىگويند .\r\nمسألهء 14 - اگر كسى كه به واسطهء عذر ، روز نهم را وقوف نكرده و شب دهم را عمداً و بىعذر در عرفات توقف نكند ، ظاهراً حج او باطل مىشود ، اگر چه درك كند وقوف به مشعر را .\r\nمسألهء 15 - اگر كسى به واسطهء فراموشى يا غفلت يا عذر ديگر ترك كند وقوف به عرفات را در روز نهم كه وقت اختيارى است و در شب دهم كه وقت اضطرارى است كفايت مىكند در صحيح بودن حج او كه وقوف اختيارى مشعر را درك كند ، چنانچه خواهد آمد .\r\n\r\nمسائل متفرقهء وقوف به عرفات\r\n1 - س - حدودى كه براى عرفات و مُزْدَلَفه و منى مشخص شده است جهت انجام مناسك اعتبار دارد يا نه ؟\r\nج - چنانچه مورد اطمينان يا تصديق اهل مَحل باشد ، معتبر است .\r\n2 - س - كراهت صُعود به جبل الرحمه ، آيا قبل از نيت وقوف به عرفات است ، يا بعد از آن ؟\r\nج - در وقت وقوف كراهت دارد كه از جبل بالا رود .\r\n\r\n","description":"","footnote":"","page_name":" 237 ","page_number":249},
  {"content":"\r\n\r\n3 - س - شخصى وقوف اختيارى عرفات را درك كرده و قبل از رفتن به مشعر ، مُغْمى عليه شده است . بفرماييد اگر به همين حال تا آخر اعمال باقى باشد ، وظيفه چيست ؟ و اگر بعد از اغما او را به ايران آورده باشند چه حكمى دارد ، و نيز اگر بعد از ايام تشريق در ماه ذيحجه به هوش بيايد ، در مكه باشد يا در ايران ، چه بايد كرد ؟\r\nج - با فرض اينكه عذر او فقط اغما است ، پس از به هوش آمدن اگر ممكن است اعمال حج را تمام كند ، و در هر صورت سال بعد حج را اعاده كند ، و براى احراز خروج از احرام بعد از اتمام حج ، عمرهء مفرده‌اى اتيان نمايد .\r\n4 - س - زنى كه عادت ماهانه‌اش مثلًا شش روز بوده است ، در حال عادت زنانه براى عمرهء تمتع مُحرم مىشود ، و در روز هشتم ذيحجه كه روز ششم عادت اوست ، پاك مىگردد و غسل مىكند و اعمال عمرهء تمتع را انجام مىدهد و براى حج تمتع مُحرم مىشود ، ولى ظهر روز نهم در عرفه لك مىبيند و نمىداند كه آيا ادامه دارد تا پس از ده روز ، تا استحاضه حساب شود و اعمال قبلى او صحيح باشد ، يا قبل از تمام شدن ده روز از اول ، عادت قطع مىشود تا حكم حيض را داشته باشد ، وظيفهء او چيست ؟ و در همين فرض اگر در مشعر لك ديد چه كند ؟\r\nج - عمل به احتياط كند ، و راه احتياط انجام اعمال بدون قصد تمتع و افراد بلكه به قصد ما في الذمه ، با قربانى در منى و اتيان عمرهء مفرده بعد از آن است ، و چنانچه قصد تمتع كرده و بعد از انجام بعض اعمال حج كشف خلاف شده ، اكتفا به اين حج نكند .\r\n5 - س - در فرض مسألهء فوق اگر در عرفات يا مشعر لك ديد و همان\r\n\r\n","description":"","footnote":"","page_name":" 238 ","page_number":250},
  {"content":"\r\n\r\nوقت يقين پيدا كرد كه خون حيض است و قبلًا پاك نبوده ، بايد چه كند ؟ با توجه به اينكه وقت وقوفين اختيارى و يا اضطرارى آن باقى است ، ولى وقت برگشتن به مكه و انجام اعمال عمرهء تمتع را ندارد ؟\r\nج - مورد عدول به افراد است .\r\n6 - س - وقوف اضطرارى عرفه آيا از اول شب تا طلوع فجر است ، يا طلوع آفتاب ؟\r\nج - وقوف اضطرارى عرفه در شب عيد است ، و شب تا طلوع فجر است .\r\n\r\nمستحبات وقوف به عرفات\r\nدر وقوف به عرفات چند چيز مستحب است :\r\n1 . با طهارت بودن در حال وقوف ؛\r\n2 . غسل نمودن و بهتر آن است كه نزديك ظهر باشد ؛\r\n3 . آنچه موجب تفرق حواس است از خود دور سازد تا آنكه قلب او متوجه جناب اقدس الهى گردد ؛\r\n4 . نسبت به قافله‌اى كه از مكه مىآيد ، وقوف شخص در طرف دست چپ كوه واقع گردد ؛\r\n5 . وقوف او در پايين كوه و در زمين هموار بوده باشد ، و بالا رفتن كوه مكروه است ؛\r\n6 . در اول وقت ، نماز ظهر و عصر را به يك اذان و دو اقامه به جا آورد ؛\r\n7 . قلب خود را به حضرت حق جلّ و علا متوجه ساخته و حمد الهى و تهليل و تمجيد نموده و ثناى حضرت حق را به جا آورد ، پس از آن صد\r\n\r\n","description":"","footnote":"","page_name":" 239 ","page_number":251},
  {"content":"\r\n\r\nمرتبه : « اللَّهُ أَكْبَرُ » و صد مرتبه : سورهء « توحيد » را بخواند و آنچه خواهد دعا نمايد و از شيطان رجيم به خدا پناه ببرد و اين دعا را نيز بخواند :\r\nاللَّهُمَّ رَبَّ الْمَشاعِرِ كُلِّها ، فُكَّ رَقَبَتي مِنَ النّارِ ، وَ أوْسِعْ عَلَىَّ مِنْ رِزْقِكَ الْحَلالِ ، وَ ادْرَأ عَنِّي شَرَّ فَسَقَةِ الْجِنِّ وَ الانْسِ ، اللَّهُمَّ لا تَمْكُرْ بى ، وَ لا تَخدَعْنيْ ، وَ لا تَسْتَدْرِجْنِي ، يا أسْمَعَ السَّامِعينَ ، وَ يا أبْصَرَ النّاظِرِينَ ، وَ يا أسْرَعَ الْحاسِبِينَ ، وَ يا أرْحَمَ الرّاحِمينَ ، أنْ تُصَلِّىَ عَلى مُحَمَّدٍ و آلِ مُحَمَّدٍ ( وَ انْ تَرْزُقَنِى خَيْرَ الدُّنْيا وَ الْآخِرَةِ ) .\r\nو به جاى كذا و كذا حاجت خود را نام ببرد ، پس دست به آسمان بردارد و بگويد :\r\nاللَّهُمَّ حاجَتى الَيْكَ إنْ أعْطَيْتَنيِها لَمْ يَضُرَّنِي ما مَنَعْتَنى ، وَ إنْ مَنَعْتَنيها لَمْ يَنْفَعْنِي ما أعْطَيْتَنِي ، أسْألُكَ خَلاصَ رَقَبَتي مِن النّارِ ، اللَّهُمَّ إنِّى عَبْدُكَ ، وَ مِلْكُ ناصِيَتى بِيَدِكَ ، وَ أجَلِي بِعِلْمِكَ ، أسْألُكَ أنْ تُوَفِّقَني لِما يُرضيكَ عَنِّي ، وَ انْ تُسَلِّمَ مِنّي مَناسِكِى الَّتي أرَيْتَها خَلِيلَكَ إبْراهيمَ عَليْهِ السَّلامُ ، وَ دَلَلْتَ عَلَيْها نَبَّيَكَ مُحَمَّداً صَلَّى اللَّهُ عَلَيْهِ وَ آلِهِ ، اللَّهُمَّ اجْعَلْنِي مِمَّنْ رَضِيْتَ عَمَلَهُ ، وَ أطَلْتَ عُمْرَهُ ، وَ أَحْيَيْتَهُ بَعدَ الْمَوتِ حَياةً طيّبَةً .\r\n8 . اين دعا را بخواند :\r\nلا إلهَ إلَّا اللَّهُ وَحْدَهُ لا شَريكَ لَهُ ، لَهُ الْمُلكُ وَ لَهُ الْحَمْدُ ، يُحْيِي وَ يُمِيتُ ، وَ هُوَ حَىٌّ لا يَمُوتُ بِيَدِهِ الْخَيرُ وَ هُوَ عَلى كُلِّ شىءٍ قَديرٌ ، اللَّهُمَّ لَكَ الْحَمْدُ ، كَالَّذي تَقُولُ وَ خَيْراً مِمّا نَقُولُ وَ فَوْقَ ما يَقُوْلُ الْقائِلُونَ ، الَّلهُمَّ لَكَ صَلاتي و نُسُكِي و مَحياىَ و مَماتِي ، وَ لَكَ تُراثِىْ ( بَراءَتِي خ ل ) وَ بِكَ حَوْلِي وَ مِنْكَ قُوَّتِي ، اللَّهُمَّ انّى أعُوذُ بِكَ مِنَ الْفَقْرِ وَ مِنْ وَساوِسِ الصُّدورِ وَ مِنْ شَتاتِ الأمْرِ و مِنْ عَذاب الْقَبرِ ، اللّهُمَّ انِّي أسْألُكَ خَيْرَ الرِّياحِ وَ أعُوْذُ بِكَ مِنْ شرِّ ما يجِيءُ بِهِ الرِّياحُ وَ أسْألُكَ خَيْرَ اللَّيلِ و خَيْرَ النَّهارِ ، اللّهُمَّ اجْعَلْ في قَلْبِي نُوراً و في سَمْعِى و\r\n\r\n","description":"","footnote":"","page_name":" 240 ","page_number":252},
  {"content":"\r\n\r\nبَصَرِي نُوراً و في لَحْمِى وَ دَمى وَ عِظامى وَ عُروقي و مَقْعَدي وَ مَقامى و مَدْخَلِي وَ مَخرَجِى نوراً وَ أعْظِمْ لِى نوراً يا رَبَّ يَومَ ألْقاكَ إنَّكَ على كُلِّ شَىءٍ قَديرٌ .\r\nو در اين روز تا مىتواند از خيرات و صدقات كوتاهى نكند .\r\n9 . آنكه كعبه را استقبال نموده و اين أذكار را بگويد :\r\n« سُبْحانَ اللَّهِ » صد مرتبه « اللَّهُ اكْبَرُ » صد مرتبه « ما شاء اللَّهُ لا قُوَّةَ الّا بِاللَّه » صد مرتبه « أشهدُ أنْ لا إلهَ إلّا اللَّهُ وحْدَهُ لا شَريكَ لَهُ ، لَهُ المُلكُ وَ لَهُ الحَمدُ يُحيِي وَ يُميتُ ، وَ يُميتُ و يُحيِي ، وَ هُوَ حَىٌّ لا يَموتُ بِيَدِهِ الخَيرُ ، وَ هُو عَلى كلِّ شَىءٍ قَديرٌ » صد مرتبه .\r\nپس از اول سورهء بقره ده آيه بخواند ، پس سورهء توحيد سه مرتبه و آية الكرسى را بخواند تا آخر ، پس اين آيات را بخواند :\r\n   إِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يُغْشِي اللَّيْلَ النَّهارَ يَطْلُبُهُ حَثِيثاً وَ الشَّمْسَ وَ الْقَمَرَ وَ النُّجُومَ مُسَخَّراتٍ بِأَمْرِهِ أَلا لَهُ الْخَلْقُ وَ الْأَمْرُ تَبارَكَ اللَّهُ رَبُّ الْعالَمِينَ . ادْعُوا رَبَّكُمْ تَضَرُّعاً وَ خُفْيَةً إِنَّهُ لا يُحِبُّ الْمُعْتَدِينَ . وَ لا تُفْسِدُوا فِي الْأَرْضِ بَعْدَ إِصْلاحِها وَ ادْعُوهُ خَوْفاً وَ طَمَعاً إِنَّ رَحْمَتَ اللَّهِ قَرِيبٌ مِنَ الْمُحْسِنِينَ .   \r\nپس سورهء   قُلْ أَعُوذُ بِرَبِّ الْفَلَقِ   و سورهء   قُلْ أَعُوذُ بِرَبِّ النَّاسِ   را بخواند .\r\nپس آنچه از نعم الهى به ياد داشته باشد ، يكايك ذكر نموده و حمد الهى نمايد ، و همچنين بر اهل و مال و ساير چيزهايى كه حضرت حق به او تفضل نموده ، حمد بنمايد و بگويد :\r\nاللَّهُمَّ لَكَ الحَمْدُ عَلى نَعْمائِكَ الَّتى لا تُحْصى بِعَدَدٍ ، وَ لا تُكافَأُ بعَمَلٍ .\r\nو به آياتى از قرآن كه در آنها ذكر حمد شده است خدا را حمد نمايد ، و به آياتى كه در آنها ذكر تسبيح شده است خدا را تسبيح نمايد ، و به آياتى\r\n\r\n","description":"","footnote":"","page_name":" 241 ","page_number":253},
  {"content":"\r\n\r\nكه در آنها ذكر تكبير شده است خدا را تكبير نمايد ، و به آياتى كه در آنها ذكر تهليل شده است خدا را تهليل نمايد ، و بر محمد و آل محمد - عليهم الصلاة و السلام - زياد صلوات بفرستد و به هر اسمى از اسماء اللَّه كه در قرآن موجود است خدا را بخواند ، و به آنچه از اسماء الهى كه در ياد دارد خدا را ذكر كند ، و به اسماء الهى كه در آخر سورهء حشر موجود است خدا را بخواند ، و آنها عبارتند از :\r\nاللَّهُ عالِمُ الغَيبِ وَ الشّهادَةِ الرَّحْمنُ الرَّحيمُ الْمَلِكُ القُدُّوسُ السَّلامُ المُؤمِنُ الْمُهَيْمِنُ العَزيزُ الجَبَّارُ الْمُتَكَبِّر الخالِقُ البارِىءُ المُصَوِّرُ .\r\nو اين دعا را بخواند :\r\nأسألُك يا اللَّهُ يا رَحمنُ بِكُلِّ اسْمٍ هُوَ لَكَ ، وَ أسألُكَ بِقُوَّتِكَ وَ قُدْرَتِكَ وَ عِزَّتِكَ وَ بِجَمِيعِ ما أحاطَ بِهِ عِلمُكَ وَ بِأرْكانِكَ كُلَّها ، وَ بِحَقِّ رَسُولِكَ صَلواتُكَ عَلَيهِ وَ آلِهِ ، وَ بِاسْمِكَ الْأكْبَرِ الْأكْبَرِ الْأكْبَرِ ، و بِاسْمِكَ العَظيمِ الَّذِى مَنْ دَعاكَ بِهِ كانَ حقّاً عَلَيْكَ أنْ لا تُخيبُهُ ، و بِاسمِكَ الأعظَمِ الأعظمِ الأعظمِ الَّذيْ مَنْ دَعاكَ بِهِ كانَ حقاً عَلَيكَ أنْ لا تَرُدَّهُ ، وَ أنْ تُعطِيَهُ ما سَئَلَ ، أنْ تَغْفِرَ لي جَميعَ ذُنُوبي في جَميعِ عِلْمِكَ بِى .\r\nو هر حاجت كه دارى بخواه ، و از حق سبحانه و تعالى طلب كن كه توفيق حج بيابى در سال آينده و هر سال ، و هفتاد مرتبه بگو :\r\n« أسألُك الجَنَّةَ »\r\nهفتاد مرتبه\r\n« أستَغفِرُ اللَّه رَبّي وَ أتُوبُ الَيهِ » .\r\nپس بخوان اين دعا را :\r\nالَّلهُمَّ فُكَّني من النّارِ ، وَ أَوْسِعْ عَلَىَّ مِنْ رِزْقِكَ الْحَلالِ الطَّيِّبِ ، وَ ادْرَأ عَنّى شَرَّ فَسَقَةِ الْجِنِّ وَ الْانْسِ وَ شَرَّ فَسَقَةِ الْعَرَبِ وَ الْعَجَمِ .\r\n10 . آنكه نزديك غروب آفتاب بگويد :\r\nالَّلهُمَّ انّى أعُوذُ بِكَ مِنَ الْفَقْرِ ، وَ مِنْ تَشَتُّتِ الامورِ ، وَ مِنْ شَرِّ ما يَحدُثُ لِى بِاللَّيلِ و النَّهارِ ، أمْسى ظُلْمِي مُستجيراً بِعفوِكَ ، وَ أمْسى\r\n\r\n","description":"","footnote":"","page_name":" 242 ","page_number":254},
  {"content":"\r\n\r\nخَوْفى مُستَجيراً بأمانِكَ ، وَ أمْسى ذُنُوبِي مُستَجيراً بِعِزِّكَ ، وَ أمْسى وَجْهِى الْفانِى مُستَجيراً بِوَجْهِكَ الباقي ، يا خَيرَ مَنْ سُئِلَ ، وَ يا أجوَدَ مَن أعْطى ، يا ارْحَمَ مَنِ اسْتُرْحِمَ ، جَلِّلْنِي بِرَحْمَتِكَ ، و أَلبِسْني عافِيَتَكَ ، وَ اصْرِفْ عَنّي شَرَّ جَميعِ خَلْقِكَ وَ ارْزُقْنِىِ خَيْرَ الدُّنْيا وَ الْآخِرَةِ .\r\nو بدان كه ادعيهء وارد در اين روز شريف بسيار است ، و هر قدر كه ميسور باشد خواندن دعا مناسب است ، و بسيار خوب است كه در اين روز دعاى حضرت سيد الشهدا - عليه السلام - و دعاى حضرت زين العابدين - سلام اللَّه عليه - را كه در صحيفه كامله است خوانده شود ، و بعد از غروب آفتاب بگويد :\r\nاللَّهُمَّ لا تَجعَلْهُ آخِرَ الْعَهْدِ مِنْ هذَا الْمَوْقِفِ ، وَ ارْزُقْنِى الْعَوْدَ ابَداً ما أبْقَيْتَنِي ، وَ اقْلِبْنِي الْيَومَ مُفْلِحاً مُنجِحاً مُسْتَجاباً لي ، مَرْحوُماً مَغْفُوراً لِي ، بأفضَلِ ما يَنْقَلِبُ بِهِ اليَومَ أحَدٌ مِنْ وَفْدِكَ ، وَ حُجّاجِ بَيتِكَ الحَرامِ ، وَ اجْعَلْنِىَ اليَومَ مِنْ أكرَمِ وَفْدِكَ عَلَيكَ ، وَ أعْطِنِي أفضَلَ ما أعْطَيْتَ أحَداً مِنْهُمْ مِنَ الخَيْرِ وَ البَرَكَةِ وَ الرَّحْمَةِ و الرِّضْوانِ وَ المَغْفِرَةِ ، وَ بارِكْ لِي فِيما أرجِعُ إلَيهِ مِنْ اهلٍ أوْ مالٍ أوْ قَليلٍ أوْ كَثْيِرٍ ، وَ بارِكْ لَهُم فِيَّ .\r\nو بسيار بگويد :\r\nاللَّهُمَّ أعْتِقْنِي مِنَ النّارِ .\r\n\r\n","description":"","footnote":"","page_name":" 243 ","page_number":255},
  {"content":"\r\n . \r\n","description":"","footnote":"","page_name":" 244 ","page_number":256},
  {"content":"\r\n\r\n\r\nفصل سوم : وقوف به مشعر الحرام\r\nو در آن چند مسأله است :\r\nمسألهء 1 - بعد از آنكه از وقوف به عرفات در مغرب شب دهم فراغت حاصل شد ، بايد كوچ كند به مشعر الحرام كه محل معروفى است و حدود معينى دارد .\r\nمسألهء 2 - احتياط واجب آن است كه شب دهم را تا طلوع صبح در مشعر الحرام به سر ببرد ، و نيت كند اطاعت خدا را در اين به سر بردن شب .\r\nمسألهء 3 - چون صبح طلوع كرد ، نيت وقوف به مشعر الحرام كند تا طلوع آفتاب ، و چون اين وقوف ، عبادت خداوند است ، بايد با نيت خالص از ريا و خودنمايى وقوف كند ، و الا حج او در صورت ريا كردن با عمد و علم ، باطل خواهد شد .\r\nمسألهء 4 - اقوى جواز كوچ كردن ، بلكه استحباب آن است كمى قبل از طلوع آفتاب ، به نحوى كه قبل از طلوع آفتاب از وادى « محسّر » تجاوز نكند و اگر تجاوز كرد گناهكار است ولى كفاره بر او نيست ، و احتياط آن است كه وقتى حركت كند كه قبل از طلوع آفتاب وارد وادى محسّر نشود .\r\n\r\n","description":"","footnote":"","page_name":" 245 ","page_number":257},
  {"content":"\r\n\r\nمسألهء 5 - واجب است از طلوع صبح تا كمى قبل از طلوع آفتاب ( به طورى كه در مسأله پيش گفته شد ) در مشعر بمانند ، لكن تمام آن ركن نيست بلكه ركن ، وقوف كمى از بين الطلوعين است ، اگر چه به قدر يك دقيقه باشد ؛ پس اگر كسى وقوف بين الطلوعين را يكسره ترك كند به تفصيلى كه مىآيد ، حج او باطل خواهد شد .\r\nمسألهء 6 - جايز است براى كسانى كه عذرى دارند قدرى كه شب در مشعر توقف كردند ، كوچ كنند به منى مثل زنها و بچه‌ها و بيماران و پيرمردان و اشخاص ضعيف و اشخاصى كه براى پرستارى يا راهنمايى آنها لازم است همراه باشند ، و احتياط واجب آن است كه پيش از نصف شب حركت نكنند ؛ بنا بر اين براى اين اشخاص وقوف بين الطلوعين لازم نيست ، و احتياط مستحب آن است كه اگر توقف مشكل نباشد ، تخلف نكنند .\r\nمسألهء 7 - كسى كه شب يا بعض آن را در مشعر بوده است ، اگر قبل از طلوع صبح عمداً و بدون عذر از مشعر بيرون رود و تا طلوع آفتاب برنگردد ، در صورتى كه وقوف عرفه از او فوت نشده است ، بنا بر مشهور حج او صحيح است ، و بايد يك گوسفند كفاره بدهد ، لكن احتياط بر خلاف آن است ؛ يعنى بعد از اتمام حج لازم است در سال ديگر حجش را اعاده كند ، و اين احتياط ترك نشود .\r\nمسألهء 8 - كسى كه درك نكند وقوف بين الطلوعين را يا وقوف شب را در صورتى كه صاحب عذر باشد ، اگر مقدارى از طلوع آفتاب تا ظهر در مشعر توقف كند ، اگر چه كم باشد حج او صحيح است .\r\nمسألهء 9 - از آنچه گذشت معلوم شد كه براى وقوف به مشعر سه وقت\r\n\r\n","description":"","footnote":"","page_name":" 246 ","page_number":258},
  {"content":"\r\n\r\nاست :\r\nيكى : شب عيد براى كسانى كه عذرى دارند .\r\nدوم : بين طلوع صبح و طلوع آفتاب .\r\nسوم : از طلوع آفتاب تا ظهر روز دهم كه اضطرارىِ مشعر است ، چنانچه قسم اول نيز اضطرارى است .\r\nمسألهء 10 - چون معلوم شد كه وقوف به عرفات و مشعر اختيارى و اضطرارى دارند و از براى وقوف به مشعر دو قسم اضطرارى است ، پس به ملاحظه ادراك هر دو موقف يا يكى از آنها در وقت اختيارى يا اضطرارى مفرداً و مركباً و به ملاحظه ترك عمدى يا جهلى يا نسيانى اقسام زيادى دارد كه در اينجا آنچه مورد ابتلا ممكن است بشود ، ذكر مىشود :\r\nاول : آنكه مكلف ، درك هر دو موقف كند در وقت اختيارى ؛ يعنى از ظهر روز عرفه ، عرفات را ، و بين الطلوعين صبح دهم ، مشعر را درك كند ، پس اشكالى در صحت حج او نيست .\r\nدوم : آنكه هيچ يك از دو موقف را درك نكند ، نه اختيارى آنها را و نه اضطرارى را ، پس اشكالى نيست در بطلان حج او ، و بايد به همان احرام حج عمرهء مفرده كه عبارت است از طواف و نماز آن و سعى و تقصير و طواف نساء و نماز آن به جا آورد و از احرام محلّ شود ، و اگر گوسفند همراه داشته باشد احتياطاً ذبح كند ، و بايد سال ديگر ، حج به جا آورد اگر شرايط استطاعت را دارا باشد ، در صورتى كه درك نكردن موقف به واسطهء عذر باشد .\r\nمسألهء 1 - اگر درك نكردن دو موقف كه ذكر شد از روى تقصير بوده\r\n\r\n","description":"","footnote":"","page_name":" 247 ","page_number":259},
  {"content":"\r\n\r\nحج بر او مستقر مىشود ، و بايد سال ديگر چه شرايط باشد يا نباشد به حج برود .\r\nمسألهء 2 - احتياط مستحب آن است كه اين شخص كه حج او باطل شد و بايد عمره به جا آورد ، نيت عدول به عمرهء مفرده بكند .\r\nسوم : آنكه درك كند اختيارى عرفه را با اضطرارى مشعر در روز ؛ يعنى اضطرارى نهارى مشعر را ، پس اگر اختيارى مشعر را عمداً ترك كرده باشد ، حج او باطل است و الّا صحيح است .\r\nچهارم : آنكه درك كرده باشد اختيارى مشعر را با اضطرارى عرفه ، پس اگر اختيارى عرفه را عمداً ترك كرده حج او باطل است ، و الا صحيح است .\r\nپنجم : آنكه درك كرده باشد اختيارى عرفه را با اضطرارى شب مشعر ؛ يعنى قبل از طلوع صبح ، پس اگر اختيارى مشعر را با عذر ترك كرده است چنانچه گفته شد ، حج او صحيح است ، و الا باطل است بنا بر احتياط واجب .\r\nششم : آنكه درك كرده باشد اضطرارى ليلى مشعر و اضطرارى عرفه را ، پس اگر صاحب عذر باشد و اختيارى عرفه را عمداً ترك نكرده باشد ظاهراً حج او صحيح است ؛ و غير صاحب عذر اگر اختيارى يكى را عمداً ترك كرده باشد ، حجش باطل است بنا بر اقوى در يكى ؛ و بنا بر احتياط در ديگرى كه اختيارى مشعر باشد . و اگر به غير عمد باشد احتياط واجب در بطلان است .\r\nهفتم : آنكه درك كرده باشد اضطرارى عرفه و اضطرارى يومى مشعر را ، پس اگر ترك يكى از دو اختيارى را عمداً كرده باشد ، حج او باطل و الّا\r\n\r\n","description":"","footnote":"","page_name":" 248 ","page_number":260},
  {"content":"\r\n\r\nصحت بعيد نيست گرچه احتياط ، اعاده است در سال بعد با حاصل بودن شرايط وجوب .\r\nهشتم : آنكه درك كند اختيارى عرفه را فقط ، احتياط واجب در اين صورت اتمام و اعاده است اگر اختيارى مشعر را عمداً ترك نكرده باشد ، و الّا حج او باطل است .\r\nنهم : آنكه درك كند اضطرارى عرفه را فقط ، در اين صورت حج او باطل است .\r\nدهم : آنكه درك كند اختيارى مشعر را ، در اين صورت حج او صحيح است اگر وقوف عرفه را عمداً ترك نكرده باشد ، و الّا حج او باطل است .\r\nيازدهم : آنكه درك كند اضطرارى روز مشعر را فقط ، در اين صورت حج او باطل است .\r\nدوازدهم : آنكه درك كند اضطرارى ليلى مشعر را فقط ، در اين صورت اگر وقوف عرفات را عمداً ترك نكرده باشد و از صاحبان عذر باشد ، ظاهراً حج او صحيح است ، و الّا باطل است .\r\n\r\nمسائل متفرقهء وقوف به مشعر الحرام\r\n1 - س - عده‌اى در شب دهم ذيحجه عازم مَشْعَر بودند ، از افرادى كه آنجا بودند سؤال نمودند ، مشعر كجا است ؟ جواب دادند اينجاست ، اطمينان پيدا كردند كه مشعر است ، نيت بيتوته و قصد وقوف كردند ، بعد كه وقت اضطرارى مشعر هم گذشته بود معلوم شد مشعر نبوده ، آيا نسبت به باقى اعمال حج و سال آينده وظيفه چيست ؟\r\n\r\n","description":"","footnote":"","page_name":" 249 ","page_number":261},
  {"content":"\r\n\r\nج - احتياطاً اين حج را اتمام كنند و بعد از آن ، اعمال عمرهء مفرده انجام دهند ، و در صورت استقرار حج يا بقاى استطاعت ، سال بعد ، حج را اعاده كنند .\r\n2 - س - اگر به گفتهء مدير گروه كه مىگويد درك وقوف اختيارى مشعر براى او مشكل است و نمىتواند آن را درك نمايد ، اعتماد كند و وقوف اختيارى را ترك نمايد ، آيا اشكالى ندارد ؟\r\nج - اگر براى خود شخص عذر حاصل شده ، كفايت مىكند .\r\n3 - س - خدمه‌اى كه با زنها قبل از طلوع فجر به منى مىروند ، ولى خود را قبل از طلوع آفتاب به مشعر مىرسانند و وقوف ركنى مشعر را درك مىكنند ، آيا نيابت آنان صحيح است يا نه ؟\r\nج - اگر از ذوى الاعذار نبوده‌اند كه نيابت آنها صحيح است ، در فرض مرقوم حجشان نيابتاً صحيح است ؛ هر چند مرتكب حرام شده‌اند .\r\n4 - س - كسى كه نمىدانسته وقوف اختيارى مشعر بين طلوعين است ، پس از آن وقوف اضطرارى را درك كرده ، وظيفهء او چيست ؟\r\nج - اگر جهل او قصورى و عذرى باشد نه تقصيرى ، و ترك وقوف اختيارى از روى عذر شده باشد ، مانع ندارد .\r\n5 - س - شخصى وقوف عرفات و مقدارى از وقوف لَيْلى مشعر را درك كرده و عمداً قبل از طلوع فجر رفته است به منى ، براى بردن اثاث و كار ديگرى ، و قصد داشته است كه مجدداً به مشعر برگردد ، ولى در منى خوابش برده ، وظيفهء چنين حاجىاى چيست ؟\r\nج - با فرض اينكه ترك اختيارى مشعر عمدى نبوده ، در فرض مرقوم ، اضطرارى كافى است ؛ ولى اگر شب نيت وقوف نداشته ، بايد اضطرارى\r\n\r\n","description":"","footnote":"","page_name":" 250 ","page_number":262},
  {"content":"\r\n\r\nروز را درك كند ؛ ولى اگر نايب است كافى نيست .\r\n\r\nمستحبات وقوف به مشعر الحرام\r\nبدان كه مستحب است با تن و دلى آرام از عرفات به سوى مشعر الحرام متوجه شده و استغفار نمايد ، و همين كه از طرف دست راست به تلّ سرخ رسيد بگويد :\r\nاللَّهُمَّ ارْحَمْ تَوَقُّفِى ، وَ زِدْهُ في عَمَلي ، وَ سَلِّمْ دِينِي ، وَ تَقَبَّلْ مَناسِكِىْ .\r\nو در راه رفتن ميانه‌روى نمايد و كسى را آزار ندهد ، و مستحب است نماز شام و خفتن را تا مزدلفه به تأخير اندازد اگر چه ثلث شب نيز بگذرد ، و ميان هر دو نماز به يك اذان و دو اقامه جمع كند ، و نوافل مغرب را بعد از نماز عشا به جا آورد و در صورتى كه از رسيدن به مزدلفه پيش از نصف شب مانعى رسيد ، بايد نماز مغرب و عشا را به تأخير نيندازد و در ميان راه بخوابد ، و مستحب است كه در وسط وادى از طرف راستِ راه نزول نمايد ، و اگر حاجى صروره باشد ، مستحب است كه در مشعر الحرام قدم بگذارد ، و مستحب است كه آن شب را به هر مقدار كه ميسور باشد به عبادت و اطاعت الهى به سر برد و اين دعا را بخواند :\r\nاللّهُمَّ هذِهِ جَمْعٌ ، اللَّهُمَّ إنّي أسْألُكَ أنْ تَجْمَعَ لِي فيها جَوامِعَ الخَيرِ ، اللّهُمَّ لا تُؤيِسْنِي مِن الْخَيْرِ الَّذي سألْتُكَ أنْ تَجْمَعُهُ لِي في قَلبِي ، وَ أطلُبُ إلَيكَ أنْ تُعَرِّفَنِى ما عَرَّفْتَ أولِيائَكَ فيْ مَنْزِلي هذا ، و أنْ تَقِيَنِي جوامِعَ الشَرِّ .\r\nو مستحب است بعد از نماز صبح با طهارت حمد و ثناى الهى را به جا آورد ، و به هر مقدارى كه ميسور باشد از نعم و تفضلات حضرت حق ذكر\r\n\r\n","description":"","footnote":"","page_name":" 251 ","page_number":263},
  {"content":"\r\n\r\nكند و بر محمد و آل محمد صلوات بفرستد ، آن گاه دعا نمايد و اين دعا را نيز بخواند :\r\nاللَّهُمَّ رَبَّ الْمَشعَرِ الْحَرامِ ، فُكَّ رَقَبَتي مِنَ النّارِ ، وَ أوْسِعْ عَلَىَّ مِنْ رِزْقِكَ الْحَلال ، وَ ادْرَأْ عَنِّي شَرَّ فَسَقَةِ الْجِنَّ وَ الانْسِ ، اللَّهُمَّ انتَ خَيْرُ مَطلُوبٍ إليهِ ، وَ خَيرُ مَدْعُوٍّ و خَيْرُ مَسؤُولٍ ، وَ لِكُلِّ وافِدٍ جائِزَةٌ ، فَاجْعَلْ جائِزَتي في مَوْطِنِى هذا أنْ تُقِيلَنِي عَثْرَتِي ، وَ تَقْبَلَ مَعذِرَتِي ، وَ أنْ تُجاوِزَ عَنْ خَطِيئَتي ، ثُمَّ اجْعَلِ التَّقْوى مِنَ الدُّنيا زادِي .\r\nو مستحب است سنگ‌ريزه‌هايى را كه در منى رَمْى خواهد نمود از مزدلفه بردارد ، و مجموع آنها هفتاد دانه است و مستحب است وقتى كه از مزدلفه به سوى منى رفته و به وادى محسّر رسيد به مقدار صد قدم مانند شتر تند رود ، و اگر سواره است سوارى خود را حركت دهد و بگويد :\r\nاللَّهُمَّ سَلِّم لي عَهدِي ، وَ اقبَلْ تَوبَتِى ، وَ أجِبْ دَعْوَتِي ، وَ اخْلُفْنِي فِيمَنْ تَرَكْتُ بَعْدِى .\r\n\r\n","description":"","footnote":"","page_name":" 252 ","page_number":264},
  {"content":"\r\n\r\n\r\nفصل چهارم : واجبات منى\r\nاز واجبات منى سه امر است :\r\n\r\nالف ) رَمْى جمرهء عقبه\r\nرَمْى جمرهء عقبه ؛ يعنى ريگ انداختن به جمره كه نام محلى است در منى .\r\nو در اينجا چند مسأله است :\r\nمسألهء 1 - شرط است در سنگى كه مىخواهد بيندازد ، به آن « حصى » - يعنى ريگ - گفته شود . پس اگر آن قدر ريز باشد كه ريگ به آن گفته نشود مثل ( شن ) كافى نيست ، و اگر خيلى بزرگ باشد نيز كافى نيست ، چنانچه به غير ريگ مثل كلوخ و خزف و اقسام جواهرات نيز جايز نيست ، و اما اقسام سنگها حتى سنگ مرمر مانع ندارد .\r\nمسألهء 2 - شرط است كه سنگها از حرم باشد ، و سنگ خارج حرم كافى نيست ، و در حرم از هر موضعى كه مباح باشد مىتواند بردارد مگر مسجد الحرام و مسجد خيف ، بلكه ساير مساجد بنا بر احوط ، و مستحب است از مشعر بردارد .\r\nمسألهء 3 - شرط است كه سنگها بكر باشند ؛ يعنى آنها را كس ديگرى\r\n\r\n","description":"","footnote":"","page_name":" 253 ","page_number":265},
  {"content":"\r\n\r\nبه وجه صحيح نينداخته باشد اگر چه در سالهاى قبل .\r\nمسألهء 4 - شرط است كه مباح باشد ، پس با سنگ غصبى يا آنچه كه ديگرى براى خودش حيازت كرده كافى نيست .\r\nمسألهء 5 - وقت انداختن سنگ از طلوع آفتاب روز عيد است تا غروب آن ، و اگر فراموش كرد تا روز سيزدهم مىتواند به جا آورد ، و اگر تا آن وقت متذكر نشد احتياطاً در سال ديگر خودش يا نايبش بيندازد .\r\nمسألهء 6 - واجب است در انداختن سنگها چند امر :\r\nاول : نيت ، با قصد خالص بدون ريا و نمايش دادن عمل به غير كه موجب بطلان مىشود ؛\r\nدوم : آنكه آنها را بيندازد ، پس اگر برود نزديك و با دست بگذارد به جمره ، كافى نيست ؛\r\nسوم : آنكه به انداختن ، به جمره برسد ؛ پس اگر سنگ را انداخت و سنگ ديگران به آن خورد و به واسطهء آن يا كمك آن به جمره رسيد ، كافى نيست ، لكن اگر سنگ به جايى بخورد و كمانه كند و به جمره برسد ، كافى است ظاهراً ؛\r\nچهارم : عدد سنگ‌ريزه‌ها بايد هفت باشد ؛\r\nپنجم : بايد بتدريج يكى يكى عقبِ هم بيندازد و در اين صورت اگر با هم به جمره بخورد مانع ندارد ؛ ولى اگر همه را يا چند عدد را با هم بيندازد كافى نيست اگر چه با هم به جمره نرسد و دنبال هم برسد .\r\nمسألهء 1 - اگر شك كند كه سنگ را ديگرى استعمال كرده يا نه ، جايز است به آن بيندازد .\r\nمسألهء 2 - اگر سنگى را كه در حرم است احتمال بدهد از خارج\r\n\r\n","description":"","footnote":"","page_name":" 254 ","page_number":266},
  {"content":"\r\n\r\nآورده‌اند ، اعتنا نكند .\r\nمسألهء 3 - اگر شك كند به سنگى كه مىخواهد بيندازد « حصى » يعنى ريگ گفته مىشود ، بايد به آن اكتفا نكند .\r\nمسألهء 4 - اگر شك كند در عدد انداختن در وقتى كه مشغول عمل است ، بايد چندان بيندازد تا علم به عدد پيدا كند ، و همچنين اگر شك كند كه سنگى كه انداخت ، خورد به جمره يا نه ، بايد بيندازد تا علم به رسيدن پيدا كند .\r\nمسألهء 5 - اگر سنگى را كه انداخت به جمره نرسيد ، بايد دو مرتبه بيندازد اگر چه در وقت رَمْى گمانش آن بود كه رسيده است ، پس اگر پهلوى جمره چيزهاى ديگرى نصب شده و اشتباهاً به آنها رَمْى كرده ، كافى نيست و بايد اعاده كند ، اگر چه در سال ديگر به وسيلهء نايبش .\r\nمسألهء 6 - اگر چند سنگ را با هم بيندازد مانع ندارد ، لكن يكى حساب مىشود ، چه يكى از آنها به محل بخورد يا همه .\r\nمسألهء 7 - جايز است سواره و پياده سنگ بيندازد .\r\nمسألهء 8 - بايد سنگ را با دست بيندازد ، اگر با پا يا دهان بيندازد كافى نيست ، ولى بعيد نيست با « فلاخن » كافى باشد .\r\nمسألهء 9 - اگر بعد از آنكه سنگ را انداخت و از محل منصرف شد شك كند در عدد سنگها ، اگر شك در نقيصه كند ، احتياط آن است كه برگردد و نقيصه را تمام كند ، و در شك در زياده اعتنا نكند .\r\nمسألهء 10 - اگر بعد از ذبح يا سر تراشيدن شك كند در انداختن سنگ يا در عدد آن ، اعتنا نكند .\r\nمسألهء 11 - اگر بعد از فارغ شدن شك كند در اينكه درست انداخته يا\r\n\r\n","description":"","footnote":"","page_name":" 255 ","page_number":267},
  {"content":"\r\n\r\nنه ، بنا بر صحت بگذارد ؛ بلى اگر در رسيدن سنگ آخرى به محل شك كند بايد اعاده كند ، ولى اگر رسيدن را دانست و احتمال داد كه با پا انداخته باشد يا سنگ مستعمل انداخته باشد ، اعتنا نكند .\r\nمسألهء 12 - ظن به رسيدن سنگ و عدد آن اعتبار ندارد .\r\nمسألهء 13 - در انداختن سنگها شرط نيست طهارت از حدث يا خبث ، و در خود سنگها نيز طهارت شرط نيست .\r\nمسألهء 14 - از بچه‌ها و مريضها و كسانى كه نمىتوانند به واسطهء عذرى - مثل اغما - خودشان رَمْى كنند ، كسى ديگر نيابت كند .\r\nمسألهء 15 - مستحب است ، بلكه موافق احتياط است كه اگر بشود ، مريض را حمل كنند و ببرند نزد جمره و در حضور او سنگ بيندازند .\r\nمسألهء 16 - اگر مريض خوب شد و بيهوش به هوش آمد بعد از آنكه نايب سنگها را انداخت لازم نيست خودش اعاده كند ، و اگر در بين سنگ انداختن خوب شد يا به هوش آمد بايد خودش از سر ، سنگ بيندازد ، و كفايت كردن به مقدارى كه نايب عمل كرده مشكل است .\r\nمسألهء 17 - كسانى كه عذر دارند از اينكه روز رَمْى كنند ، مىتوانند شب عمل كنند ، هر وقت شب كه باشد .\r\n\r\nمستحبات رَمْى جمرات\r\nدر رَمْى جمرات چند چيز مستحب است :\r\n1 . با طهارت بودن در حال رَمْى ؛\r\n2 . هنگامى كه سنگها را در دست گرفته و آمادهء رَمْى است اين دعا را\r\n\r\n","description":"","footnote":"","page_name":" 256 ","page_number":268},
  {"content":"\r\n\r\nبخواند :\r\nاللَّهُمَّ هذِهِ حَصَياتي ، فَأحْصِهِنَّ لِي ، وَ ارْفَعْهُنَّ في عَمَلي .\r\n3 . با هر سنگى كه مىاندازد تكبير بگويد ؛\r\n4 . هر سنگى را كه مىاندازد اين دعا را بخواند :\r\nاللَّهُ اكبَرُ ، اللَّهُمَّ ادْحَرْ عَنِّى الشَّيْطانَ ، اللَّهُمَّ تَصْدِيْقاً بِكتابِكَ وَ عَلى سُنَّةِ نَبِيِّكَ صلى اللَّه عليه و آله ، اللَّهُمَّ اجْعَلْهُ لِي حَجَّاً مَبْروراً ، وَ عَمَلًا مَقْبُولًا ، وَ سَعْياً مَشْكُوْراً ، وَ ذَنْباً مَغْفُوْراً .\r\n5 . ميان او و جمره در جمرهء عقبه ده يا پانزده ذراع فاصله باشد ، و در جمرهء اولى و وسطى كنارهء جمره بايستد ؛\r\n6 . جمرهء عقبه را رو به جمره و پشت به قبله رَمْى نمايد و جمرهء اولى و وسطى را رو به قبله ايستاده رَمْى نمايد ؛\r\n7 . سنگ‌ريزه را بر انگشت ابهام گذارده و با ناخن انگشت شهادت بيندازد ؛\r\n8 . پس از برگشتن به جاى خود در منى اين دعا را بخواند :\r\nاللَّهُمَ بِكَ وَثِقْتُ ، وَ عَلَيكَ تَوَكَّلتُ ، فَنِعْمَ الرَّبُ ، وَ نِعْمَ الْمَوْلى و نِعْمَ النَّصِيرُ .\r\n\r\nب ) ذبح\r\nو در آن چند مسأله است :\r\nمسألهء 1 - واجب است بر كسى كه حج تمتع به جا مىآورد ذبح يك هَدْى ؛ يعنى يك شتر يا يك گاو يا يك گوسفند ، و شتر افضل است و پس از آن گاو بهتر است .\r\nمسألهء 2 - كفايت نمىكند براى چند نفر به شركت يك هَدْى در حال\r\n\r\n","description":"","footnote":"","page_name":" 257 ","page_number":269},
  {"content":"\r\n\r\nاختيار ، بلكه در حال ضرورت نيز محل اشكال است ، و احتياط واجب جمع بين شركت در ذبح و روزه است كه ذكر مىشود .\r\nمسألهء 3 - ساير حيوانات غير از سه حيوان مذكور كافى نيست .\r\nمسألهء 4 - در هَدْى چند چيز معتبر است و بايد مراعات شود :\r\nاول : آنكه اگر شتر باشد سن آن كمتر از پنج سال نباشد و داخل در شش سال شده باشد ، و اگر گاو است بنا بر احتياط واجب كمتر از دو سال نباشد و داخل در سه سال شده باشد ، و همچنين در بُز كمتر از سن گاو نباشد ، و در ميش به احتياط واجب كمتر از يك سال نباشد و داخل در سال دوم شده باشد ؛\r\nدوم : بايد صحيح باشد ، پس حيوان مريض كافى نيست ، حتى مثل كچلى بنا بر احتياط ؛\r\nسوم : بايد خيلى پير نباشد ؛\r\nچهارم : بايد تام الاجزاء باشد ، و ناقص كافى نيست ؛ پس اگر واضح باشد كورى يا لنگى آن بنا بر اقوى كافى نيست ، و اگر واضح نباشد به احتياط واجب كافى نيست و احتياط واجب آن است كه چشمش سفيد نشده باشد و بايد گوش‌بريده و دم‌بريده و شاخ داخل آن شكسته يا بريده نباشد ؛\r\nپنجم : بايد لاغر نباشد ، و اگر در گُردهء او پيه باشد كافى است ، و احتياط آن است كه آن را در عرف لاغر نگويند ؛\r\nششم : بايد « خصى » نباشد ؛ يعنى بايد خصْيَتَيْن آن را بيرون نياورده باشند ؛\r\nهفتم : بايد بيضهء آن را نكوبيده باشند به احتياط واجب ؛\r\n\r\n","description":"","footnote":"","page_name":" 258 ","page_number":270},
  {"content":"\r\n\r\nهشتم : بايد در اصل خلقت بىدُم نباشد به احتياط واجب ، و اگر گوش يا شاخ در خلقت اصلى نداشته باشد بعيد نيست كفايت ، اگر چه خلاف احتياط است ؛\r\nنهم : در اصل خلقت بىبيضه نباشد .\r\nو در اينجا چند مسأله است :\r\nمسألهء 1 - اگر غير از خصى يافت نشود بعيد نيست كفايت ذبح خصى ، گر چه احتياط در جمع بين آن و سالم است در ماه ذى الحجهء همان سال ، و اگر نشد سال ديگر ، يا جمع بين ناقص و روزه .\r\nمسألهء 2 - گاوميش در ذبح واجب ، كافى است لكن گفته‌اند كراهت دارد .\r\nمسألهء 3 - اگر حيوان ، شاخ خارجش شكسته يا بريده باشد اشكال ندارد ؛ و شاخ خارج ، شاخ سخت سياهى است كه به منزلهء غلاف است از براى شاخ داخل كه آن شاخ سفيد است .\r\nمسألهء 4 - شكاف داشتن گوش و سوراخ بودن آن مانع ندارد ، و احتياط آن است كه چنين نباشد .\r\nمسألهء 5 - بايد ذبح را بعد از رَمْى جمرهء عقبه بكند به احتياط واجب .\r\nمسألهء 6 - يك گوسفند كمتر چيزى است كه كافى است براى ذبح ، لكن هر چه بيشتر ذبح كند افضل است و در روايت است كه رسول خدا - صلى اللَّه عليه و آله - صد شتر همراه آوردند ، سى و چهار تاى آنها را براى حضرت امير المؤمنين - عليه السلام - نحر كردند و شصت و شش تاى آنها را براى خودشان .\r\nمسألهء 7 - اگر هَدْى يافت نشود قيمت آن را پيش شخص امينى\r\n\r\n","description":"","footnote":"","page_name":" 259 ","page_number":271},
  {"content":"\r\n\r\nبگذارد كه در بقيه ذى الحجه بگيرد و در منى ذبح كند ، و اگر در اين سال ممكن نشود سال بعد اين كار را بكند .\r\nمسألهء 8 - اگر هَدْى ناقص يافت شود ( از غير جهت خصى بودن كه گذشت ) احتياط واجب آن است كه آن را ذبح كند و يك هَدْى تام هم در بقيه ذى الحجه ، و اگر نشد در سال آينده ذبح كند ، و احتياط بهتر آن است كه جمع كند بين هَدْى ناقص و هَدْى تام به طورى كه گفته شد و روزه به نحوى كه ذكر شد .\r\nمسألهء 9 - احتياط واجب آن است كه ذبح هَدْى را از روز عيد تأخير نيندازد .\r\nمسألهء 10 - اگر به واسطهء عذرى مثل فراموشى يا غير آن ذبح را در روز عيد نكرد ، احتياط واجب آن است كه در ايام « تشريق » ذبح كند ، و اگر نشد در بقيه ماه ذى الحجه ، و در تأخير عمدى نيز همين حكم است .\r\nمسألهء 11 - اگر حيوانى را به گمان آنكه صحيح و سالم است ذبح كرد بعد معلوم شد كه مريض يا ناقص بوده ، كافى نيست و بايد دوباره ذبح كند .\r\nمسألهء 12 - اگر حيوانى را به گمان چاقى ذبح كرد ، بعد معلوم شد لاغر است ، كافى است .\r\nمسألهء 13 - اگر حيوانى را به گمان لاغرى خريد و به اميد آنكه چاق درآيد براى اطاعت خدا رجائاً ذبح كرد و بعد معلوم شد چاق است ، كافى است .\r\nمسألهء 14 - اگر احتمال نمىداد كه حيوان چاق است يا احتمال مىداد ، لكن از روى بىمبالاتى ذبح كرد نه به اميد موافقت امر خداوند كافى نيست .\r\n\r\n","description":"","footnote":"","page_name":" 260 ","page_number":272},
  {"content":"\r\n\r\nمسألهء 15 - اگر لاغرى آن را اعتقاد داشت و به واسطهء جهل به مسأله براى اطاعت خداوند ذبح كرد ، بعد معلوم شد چاق است ، احتياط واجب در اعاده است .\r\nمسألهء 16 - اگر ناقص بودن را اعتقاد داشت و به واسطهء جهل به مسأله براى اطاعت خداوند ذبح كرد و بعد معلوم شد صحيح است ، ظاهراً كافى باشد .\r\nمسألهء 17 - احتياط آن است كه ذبيحه را سه قسمت كنند ، يك قسمت را هديه بدهند و يك قسمت را صدقه بدهند ، و قدرى هم از ذبيحه بخورند و صدقه را به مؤمنين بدهند ، و لكن هيچ يك از اين احتياطها واجب نيست ، و اگر صدقه را به فقراى كفار بدهد يا آنكه تمام ذبيحه را به آنها بدهد ، اشكال ندارد و ضامن حصهء فقرا نيست ، لكن احتياط خصوصاً در خوردنِ قدرى از ذبيحه خيلى مطلوب است .\r\nمسألهء 18 - جايز است كه ذبح را كسى ديگر به نيابت انجام دهد و نيت را نايب كند ، و احتياطاً خود شخص هم نيت كند .\r\nمسألهء 19 - احتياط واجب آن است كه ذابح مؤمن باشد ، بلكه خالى از وقت نيست ، و همين طور در ذبح كفارات .\r\nمسألهء 20 - در صورتى كه قربانى به دست غير مؤمن انجام گيرد كفايت نمىكند ، و بايد دو مرتبه قربانى كند هر چند در وقت قربانى متوجه نشود كه ذابح مؤمن نيست ، يا جاهل به مسأله باشد .\r\nمسألهء 21 - ذبح هم از عبادات است و در آن نيت خالص و قصد اطاعت خداوند لازم است .\r\nمسألهء 22 - احتياط آن است كه اگر احتمال نقص يا مرض در گوسفند\r\n\r\n","description":"","footnote":"","page_name":" 261 ","page_number":273},
  {"content":"\r\n\r\nبدهند آن را معاينه كنند ، اگر چه اقوى در احتمال آنكه عيبى حادث شده باشد ، مثل آنكه احتمال بدهد گوش يا دمش را بريدند يا آن را خصى كردند ، عدم لزوم معاينه است ، و احتياط در عيبهايى كه محتمل است از حال تولد داشته و مادرزاد بوده ، ترك نشود .\r\nمسألهء 23 - اگر بعد از ذبح كردن احتمال داد ناقص بودن يا نداشتن ساير شرايط را ، اعتنا نكند .\r\nمسألهء 24 - اگر به كسى نيابت داد براى خريدارى كردن و ذبح ، و نايب انجام داد و بعد از آن شخص مُحرم احتمال داد كه نايب به شرايط عمل نكرده باشد به اين احتمال اعتنا نكند ، و ذبح كافى است .\r\nمسألهء 25 - اگر كسى را نايب كرد براى خريدارى و ذبح ، بايد علم پيدا كند يا اطمينان به اينكه عمل كرده است ، و گمان كفايت نمىكند .\r\nمسألهء 26 - اگر نايب عمداً بر خلاف دستور شرع در اوصاف ذبيحه يا در كشتن آن عمل كرد ضامن است و بايد غرامت آن را بدهد ، و بايد دو مرتبه ذبح كند .\r\nمسألهء 27 - اگر نايب از روى اشتباه يا جهل بر خلاف دستور عمل كند اگر براى عمل اجرت گرفته است ضامن است ، و الّا معلوم نيست ضامن باشد ، و در هر صورت بايد اعاده شود .\r\nو در اينجا چند مسأله راجع به بدل ذبيحه است :\r\nمسألهء 1 - اگر قادر نباشد بر ذبح بايد سه روز در حج و هفت روز پس از مراجعت از حج روزه بگيرد .\r\nمسألهء 2 - مراد از اينكه قادر بر ذبح نباشد آن است كه نه هَدْى را داشته باشد ، و نه پولش را .\r\n\r\n","description":"","footnote":"","page_name":" 262 ","page_number":274},
  {"content":"\r\n\r\nمسألهء 3 - اگر مىتواند بدون زحمت و مشقت قرض كند و در ازاى قرض چيزى كه ادا كند داشته باشد ، بايد قرض كند و ذبح كند .\r\nمسألهء 4 - اگر مىتواند بدون مشقت چيزى كه زايد از مئونهء سفر است بفروشد بايد بفروشد ، و هَدْى بخرد ، لكن لباس را هر چه باشد لازم نيست بفروشد .\r\nمسألهء 5 - لازم نيست كسب كند و پول هَدْى را تهيه كند ، لكن اگر كسب كرد و تهيه كرد بايد ذبح كند .\r\nمسألهء 6 - اگر چه لباس را لازم نيست بفروشد ، لكن اگر لباس زايد داشت و فروخت ظاهراً بايد ذبح كند ، و احتياط آن است كه روزه هم بگيرد .\r\nمسألهء 7 - اين سه روزِ روزه را بايد در ماه ذى الحجه بگيرد ، و احتياط واجب آن است كه از هفتم تا نهم بگيرد ، و جلوتر نگيرد .\r\nمسألهء 8 - بايد اين سه روز دنبال هم باشد .\r\nمسألهء 9 - اگر روز هفتم نتوانست روزه بگيرد ، روز هشتم و نهم بگيرد و يك روز ديگر بعد از مراجعت از منى بگيرد ، و احتياط آن است كه بعد از ايام تشريق كه يازدهم و دوازدهم و سيزدهم است بگيرد .\r\nمسألهء 10 - اين سه روزِ روزه را در ايام تشريق در منى جايز نيست بگيرد ، بلكه در ايام تشريق در منى روزه براى همه كس حرام است ، چه حج به جا بياورد يا نه .\r\nمسألهء 11 - احتياط مستحب براى كسى كه روز هفتم را روزه نگرفته و هشتم و نهم را گرفته ، آن است كه بعد از مراجعت از منى سه روز روزه بگيرد - كه اول آن ، روز كوچ كردن است يعنى سيزدهم - و متوالى بگيرد ، و\r\n\r\n","description":"","footnote":"","page_name":" 263 ","page_number":275},
  {"content":"\r\n\r\nقصدش آن باشد كه سه روز از پنج روز براى اداى روزه واجب باشد .\r\nمسألهء 12 - اگر روز هشتم را روزه نگرفت ، روز نهم را هم نگيرد و بعد از مراجعت از منى سه روز دنبال هم بگيرد .\r\nمسألهء 13 - جايز است اگر از هشتم روزه تعويق افتاد تا آخر ذى الحجه هر وقت بخواهد اين سه روز را روزه بگيرد ، اگر چه احتياط آن است كه بعد از ايام تشريق فوراً بگيرد .\r\nمسألهء 14 - اين سه روز را در سفر مىتواند روزه بگيرد و لازم نيست در مكه قصد اقامت كند ، بلكه اگر براى ماندن سه روز در مكه مهلت نيست ، بين راه هم جايز است بگيرد .\r\nمسألهء 15 - اگر سه روز روزه را گرفت و بعد از آن متمكن شد از هَدْى ، لازم نيست ذبح كند ، لكن اگر قبل از تمام شدن سه روز متمكن شد بايد ذبح كند .\r\nمسألهء 16 - اگر اين سه روزِ روزه را نگرفت تا ماه ذى الحجه تمام شد بايد هَدْى را خودش يا نايبش در منى ذبح كند ، و روزه فايده ندارد .\r\nمسألهء 17 - بايد اين سه روز روزه را بعد از احرام به عمره به جا آورد و قبل از آن نمىتواند .\r\nمسألهء 18 - هفت روز بقيه را بايد بعد از مراجعت از سفر حج روزه بگيرد .\r\nمسألهء 19 - احتياط واجب آن است كه پى در پى به جا آورد .\r\nمسألهء 20 - جايز نيست اين هفت روز را در مكه يا در راه روزه بگيرد ، مگر آنكه بناى اقامت در مكه داشته باشد ، در اين صورت اگر مدتى بگذرد كه در آن مدت مىتوانست به وطن خود مراجعت كند جايز است\r\n\r\n","description":"","footnote":"","page_name":" 264 ","page_number":276},
  {"content":"\r\n\r\nبه جا آورد ، و همچنين جايز است اگر يك ماه بماند .\r\nمسألهء 21 - در اين ايام كه با هواپيما مراجعت مىكنند بعيد نيست براى كسى كه در مكه اقامت كرده جايز باشد به همان مقدارى كه هواپيما اشخاص را به محل مىرساند صبر كند و روزه بگيرد ، لكن احتياط خلاف آن است و به احتياط واجب جمع بين سه روز و هفت روز را نكند .\r\nمسألهء 22 - اگر در غير مكه چه در راه يا در بلدى غير از وطن خودش اقامت كرد ظاهراً نتواند هفت روز روزه را در آنجا بگيرد اگر چه به مقدارى صبر كند كه اگر راه مىپيمود به وطن مىرسيد .\r\nمسألهء 23 - ابتداى ماهى را كه اگر بماند در مكه جايز است روزه را بگيرد و همين طور ابتداى حساب موقع رسيدن به وطن را ظاهراً بايد از وقتى كه بناى مجاورت يا اقامت به مكه كرد حساب كند .\r\nمسألهء 24 - اگر متمكن از روزه گرفتن شد و قبل از آنكه روزه بگيرد مرد ، واجب است ولىّ او سه روز را قضا كند بنا بر اقوى ، و هفت روز ديگر را بنا بر احتياط واجب .\r\nمسألهء 25 - لازم نيست بعد از برگشتن به بلد خود در همان جا روزه بگيرد ، پس اگر در جاى ديگر قصد اقامت كرد ، مىتواند بگيرد .\r\nمسألهء 26 - اگر متمكن از سه روز روزه نشد در مكه و برگشت به محل خود ، در صورتى كه ماه ذى الحجه باقى است مىتواند در محل بگيرد ، لكن با هفت روزْ روزه فاصله بدهد و اگر ماه گذشته باشد بايد هَدْى ذبح كند ، اگر چه به وسيله شخص امينى باشد .\r\n\r\n","description":"","footnote":"","page_name":" 265 ","page_number":277},
  {"content":"\r\n\r\n\r\nمسائل متفرقهء هَدْى\r\nمسألهء 1 - تقسيم قربانى به سه قسم واجب نيست ، و فروش يا هبه سهم فقير قبل از قربانى و بدون قبض آن باطل است ؛ بنا بر اين ، عمل بعضى كه به ادعاى فقر يا وكالت از فقير ثلث فقير را از قربانى به خود حاجى مىفروشند يا هبه مىكنند ، صحيح نيست .\r\nمسألهء 2 - گفته مىشود كه در منى ، مسلخ فعلى كمى در وادى مُحسَّر ساخته شده و در اين صورت هر چند در صورت امكان و لو تا آخر ذيحجه بايد در منى قربانى كنند ، لكن قربانى در مسلخ جديد مجزى است .\r\nمسألهء 3 - كسى كه اجير در حج است مىتواند براى قربانى ، شخص ثالثى را وكيل كند و وكيل مزبور نيت قربانى حجى كه موكلش از طرف موكل خود انجام مىدهد را مىنمايد .\r\nمسألهء 4 - تأخير ذبح از روز عيد عمداً جايز نيست على الاحوط ، لكن اگر تأخير شد عمداً يا جهلًا يا نسياناً ، ذبح در شب كفايت مىكند .\r\nمسألهء 5 - كسانى كه وكيل ديگرى هستند كه براى او قربانى كنند مىتوانند قبل از اينكه حَلْقْ يا تقصير كنند قربانى ديگرى را ذبح نمايند .\r\n6 - س - جمعى از حجاج پول روى هم مىگذارند و كسى با پول مشترك براى همهء آنان تعدادى گوسفند مىخرد و در وقت ذبح ، هر گوسفند را براى يك نفر قصد مىكند و قربانى مىكند ، آيا اين ترتيب ذبح اشكال دارد يا خير ، و آيا در صورت تفاوت گوسفندان در قيمت با اينكه همه به يك اندازه پول داده‌اند چه وضعى پيدا مىشود ؟\r\n\r\n","description":"","footnote":"","page_name":" 266 ","page_number":278},
  {"content":"\r\n\r\nج - اگر صاحبان پول راضى باشند ، اشكال ندارد .\r\n7 - س - كسانى كه گوسفند خود را به غير مؤمن داده‌اند و او ذبح نموده است و بعد ، حَلْقْ و اعمال مترتبه را انجام داده‌اند و بعد متوجه شده‌اند ، وظيفه آنان چيست ؟\r\nج - ذبح را اعاده كنند و حَلْقْ و اعمال مترتبه صحيح است .\r\n8 - س - كسى قربانى را به غير مؤمن داده و او كشته است و بعد متوجه شده و در عين توجه عمداً بدون تجديد قربانى حَلْقْ كرده و اعمال مترتبه بر حلق را انجام داده ، آيا مُحلّ شده است يا نه ، و آيا فقط قربانى بايد بكند ، يا همهء اعمال را اعاده نمايد ؟\r\nج - با فرض اينكه احتمال صحت اعمالى را كه بعد از قربانى اتيان كرده مىداده ، مُحلّ شده است و فقط قربانى بر عهدهء او است و اعمالش صحيح است .\r\n9 - س - در مسألهء قربانى در مسلخ جديد عبارت نقل شده از حضرت عالى عالى صراحت در حكم ندارد ، لطفاً نظر مبارك را مرقوم فرماييد .\r\nج - ذبح در مسلخ جديد مُجزى است .\r\n10 - س - آيا در شرايط قربانى تحقيق لازم است كه يقين به بودن شرايط حاصل شود ، يا لازم نيست ؟\r\nج - در شرايطى كه مربوط به نقص عارض بر حيوان بعد از تمام بودن آن است ، مثل خصى نبودن يا معيوب نبودن حيوان ، فحص لازم نيست و در صورت شك مىتواند بدون تحقيق ذبح كند ؛ ولى در شرايط ديگر مثل سن حيوان يا مؤمن بودن ذابح لازم است يقين حاصل شود .\r\n\r\n","description":"","footnote":"","page_name":" 267 ","page_number":279},
  {"content":"\r\n\r\n11 - س - در مكه جيب كسى را زدند و پولش را بردند ، شكايت كرد ، بعد طى مراحل قانونى ، حاكم آنجا حكم كرد پولش را از دزد بگيرند و به او بدهند ، آيا جايز است پول را بگيرد و گوسفند قربانى را با آن بخرد يا نه ؟\r\nج - اگر مىداند كه پول خود او است ، مانع ندارد .\r\n12 - س - شخصى بدون گرفتن وكالت در ذبح ، از طرف عيالش يا شخص ديگرى قربانى مىنمايد به اين خيال كه اذن فحوى از او دارد و مطمئن است كه وقتى به عيالش يا رفيقش بگويد من در قربانگاه براى تو قربانى كرده‌ام او راضى است و خوشحال هم مىشود اين نحوه قربانى كافى است يا نه ؟\r\nج - كافى نيست ، مگر او را وكيل كرده باشد .\r\n13 - س - روز عيد بعض اشخاص به قربانگاه مىروند و بدون اينكه در قربانى نيابت داشته باشند خودشان براى رفقايشان قربانى مىكنند ، آيا اين قربانى كافى است يا نه ؟ و اگر كافى نيست ، پول قربانى به عهدهء چه كسى است ؟\r\nج - كفايت نمىكند ، و پول از مال كسى خارج مىشود كه خرج كرده است ، مگر آنكه غرورى در بين باشد .\r\n14 - س - در قربانگاه ، حجاج و صاحب گوسفند يك قرارى با هم مىگذارند كه هر چند رأس گوسفندى كه مىخواهند هر يكى به فلان مبلغ و نام مىبرد ، حاجى هم قبول مىكند و يكى يكى را به نيت افرادى كه وكالت دارد مىكشد ، بعد مىرود با صاحب گوسفند حساب مىكند ، آيا در قربانى اشكالى نيست ؟\r\n\r\n","description":"","footnote":"","page_name":" 268 ","page_number":280},
  {"content":"\r\n\r\nج - اشكال ندارد .\r\n15 - س - در قربانگاه ده نفر حاجى با صاحب گوسفند قرار مىگذارند كه ده گوسفند را جدا مىكنيم و قربانى مىكنيم از قرارى يكى دويست ريال سعودى مثلًا ، در اين بين چند نفر ديگر از رفقاى آنان مىآيند و بدون قرار جديد با صاحب گوسفند ، به تعدادشان گوسفند قربانى مىكنند و بنا دارند كه بعد از قربانى طبق قرارداد ساير افراد ، به صاحب گوسفند پول بدهند ، آيا قربانيهاى آنان درست است يا خير ؟\r\nج - اگر يقين به رضايت صاحب گوسفند دارد ، مانع ندارد .\r\n16 - س - غير مؤمن مشغول سر بريدن قربانى بود ، شخصى كه براى او قربانى مىشد دست گذاشت روى دست ذابح و فشار مىداد در بردن و آوردن چاقو ، به نحوى كه بريدن سر گوسفند به هر دو اسناد داده مىشد ، آيا اين قربانى صحيح است ؟\r\nج - اگر خودش ذبح نكرده ، صحيح نيست .\r\n17 - س - در روز عيد قربان معمولًا در هر كاروانى چند نفر براى قربانى از طرف ديگران نايب مىشوند و مىآيند قربانگاه ، اگر كسى شك كند كه براى فلان شخص هم قربانى كردم يا نه ، وظيفهء نايب چيست ؟\r\nج - بايد قربانى كند .\r\n18 - س - آيا ذبح با كاردهاى استيل كه معلوم نيست آهن است يا نه چگونه است ؟\r\nج - صحيح نيست .\r\n19 - س - اگر انسان مريض نتواند در حج تمتع قربانى كند و به ديگرى نيابت دهد و نايب و وكيل فراموش كند و در مدينه يا در ايران يادش بيايد\r\n\r\n","description":"","footnote":"","page_name":" 269 ","page_number":281},
  {"content":"\r\n\r\nكه قربانى نكرده است ، وظيفه‌اش چيست ؟\r\nج - بر حج او اشكالى نيست ؛ ولى قربانى بر ذمه‌اش باقى است كه بايد در سال آينده در منى انجام دهد ، و اگر در ماه ذيحجه فهميد بايد در صورت امكان در همان ماه قربانى كند .\r\n20 - س - شخصى براى خود و نيابت افرادى به قربانگاه رفت و ده رأس گوسفند خريد و قربانى كرد ، بعد از رسيدن به منزل يقين پيدا كرد پول نُه رأس گوسفند را داده است ، وظيفه‌اش نسبت به پول يك رأس كه نداده چيست ؟ ضمناً با مراجعه به قربانگاه صاحب گوسفند را پيدا نكرد ، آيا جايز است كه در آن پول تصرف كند و بعد از مراجعت به ايران پول ايرانى به حاكم شرع بدهد و يا صدقه بدهد يا نه ؟ و در صورتى كه تصرف در آن جايز باشد اكنون كه به ايران برگشته ، آيا بايد ريال سعودى يا قيمت آن به ارز دولتى يا ارز آزاد بدهد ؟\r\nج - با يأس از شناسايى صاحبش از طرف او به فقير صدقه دهد ، و بايد يا ريال بدهد و يا قيمت بالا را بدهد .\r\n21 - س - شخصى قربانى نمىكند به اعتقاد اينكه گوشت گوسفند تلف مىشود و از آنان استفاده‌اى نمىشود ، و با همين كيفيت تقصير كرده ، اعمال حج را انجام مىدهد ، وظيفهء او چيست ؟\r\nج - اگر جاهل بوده و فكر مىكرده كه عملش صحيح است ، از احرام خارج شده ولى قربانى بر ذمهء او است .\r\n22 - س - آيا مُحرم مىتواند قبل از ذبح گوسفند خود براى ديگرى ذبح نمايد ؟\r\nج - مانع ندارد .\r\n\r\n","description":"","footnote":"","page_name":" 270 ","page_number":282},
  {"content":"\r\n\r\n23 - س - اگر كسى مؤمن بودن ذابح را قبل از ذبح احراز كرد و بعداً معلوم شد خلاف بوده است ، آيا آن قربانى كفايت مىكند ؟\r\nج - كفايت نمىكند .\r\n24 - س - اگر قربانى از وجه غير مُخَمَّس باشد چه صورت دارد ؟\r\nج - كفايت نمىكند .\r\n25 - س - در صورت عدم وجود گوسفند سالم ، آيا مىتوان گوسفند مَرضوض الخَصيتين ( گوسفندى كه تخمهاى آن را كوبيده‌اند ) را ذبح نمود ؟\r\nج - اگر غير خَصى و مرضوض يافت نشود ، ذبح خصى و مرضوض كافى است .\r\n26 - س - شخصى به اعتماد نايب خود در رَمْى ، ذبح كرده و حَلْقْ نموده است ، بعد معلوم شده كه نايب از جانب او رَمْى ننموده است ، آيا ذبح و حَلْق او صحيح است ؟\r\nج - كفايت مىكند .\r\n27 - س - شخصى در قربانى كسى را نايب خود كرد ، و پس از آن به ديگرى نيابت داد ، ولى شخص اول ذبح نمود ، آيا صحيح است ؟\r\nج - اگر اولى را از وكالت عزل نكرده كافى است ، و مجرد نيابت دادن به دومى ، عزل اولى از نيابت نيست .\r\n28 - س - شخصى با جهل به اشتراط مؤمن بودن ذابح ، قربانى خود را به ديگرى واگذار كرده كه ذبح نمايد ، بعد از ذبح متوجه مسأله شده است ، وظيفهء او چيست ؟\r\nج - اگر مؤمن بودن ذابح معلوم نيست ، بايد دو مرتبه قربانى كند .\r\n\r\n","description":"","footnote":"","page_name":" 271 ","page_number":283},
  {"content":"\r\n\r\n29 - س - كسى را وكيل در قربانى نموده ، آيا وكيل مىتواند به ديگرى وكالت دهد .\r\nج - اگر وكالت داده كه وكيل ، خودش قربانى كند ، نمىتواند به ديگرى بدهد .\r\n30 - س - اگر ذبح قربانى شخصى توسط غير مؤمن صورت گرفته باشد ، آيا تكرار آن بايد در ايام تشريق باشد ؟\r\nج - اگر در بقيهء ذيحجه تا آخر آن هم قربانى شود كافى است ، اگر چه تأخير آن از ايام تشريق جايز نيست .\r\n31 - س - مُحرمى كه لباس احرامش بر اثر ذبح نجس شده ، مىتواند به مقدارى كه براى ديگران ذبح مىكند در لباس احرام نجس باشد ؟\r\nج - در صورت امكان بايد لباس خود را تطهير كند ، و اگر نكرد ضررى به احرام يا ذبح ندارد .\r\n32 - س - در مناسك نوشته : واجب است احتياطاً كه قربانى را از روز عيد تأخير نيندازند ، حال اگر كسى بدون عذر تأخير انداخت ، به غير از حرمت تكليفى ، عواقب ديگرى هم دارد .\r\nج - قربانى او صحيح است ، ولى بايد ترتيب بين قربانى و حَلْقْ و اعمال مكه مراعات شود .\r\n33 - س - بعد از فرى اوداج اربعة ، اگر گردن قربانى را در حالى كه هنوز زنده است قطع نمود چه صورتى دارد ؟\r\nج - كار حرامى است ، لكن ذبيحه حلال است ، و كفايت از قربانى مىكند .\r\n34 - س - مىفرماييد اگر ذبح در منى تا آخر ذيحجه ممكن شود بايد\r\n\r\n","description":"","footnote":"","page_name":" 272 ","page_number":284},
  {"content":"\r\n\r\nذبح را تأخير بيندازد ، آيا اجازه مىدهيد كه حَلْقْ را همان روز عيد انجام دهد ، يا بايد حلق و تقصير را تا بعد از قربانى تأخير بيندازد ، هر چند ده روز طول بكشد ؟\r\nج - بايد مراعات ترتيب شود على الاحوط .\r\n35 - س - آيا حكم گوسفندى كه تخمهاى آن را كوبيده‌اند با گوسفندى كه تخمهايش را تابيده‌اند يكى است يا نه ؟ و در هر صورت اگر تخمهاى گوسفندى را تابيده باشند ، آيا براى هَدْى مُجزى است يا نه ؟ لطفاً نظر خودتان را بيان فرماييد .\r\nج - بنا بر احتياط واجب بايد تابيده هم نشده باشد .\r\n36 - س - حيوانى را كه براى هَدْى ذبح مىكنند ، اگر قطع اوداج اربعه بكنند و آن را رها نمايند و حيوان به خودى خود پشت به قبله شود ، و يا بعد از قطع اوداج اربعه ، قبل از جان دادن ، حيوان را روى بقيهء اجساد حيوانات ذبح شده پرت نمايند و حيوان در اثر اين كار ، از قبله منحرف شود و در آن حال جان دهد ، حكمش چيست ؟\r\nج - رو به قبله بودن در حال قطع اوداج اربعه كافى است .\r\n37 - س - اگر كسى پس از ذبح قربانى و انجام باقى مناسك و يا قبل از آن متوجه شد كه سن هَدْى كمتر از حد نصاب است ، وظيفه چيست ؟\r\nج - اعاده لازم است .\r\n38 - س - اگر روحانى كاروان مىداند كه احرامىِ او در روز عيد در مسلخ به خون‌آلوده مىشود و به جهت اينكه روحانى است و بايد بر اعمال حجاج نظارت داشته باشد مدت چند ساعت لباس احرامى او خون‌آلود است ، آيا با علم به نجس شدن و طولانى بودن آن ، تكليف او\r\n\r\n","description":"","footnote":"","page_name":" 273 ","page_number":285},
  {"content":"\r\n\r\nچيست ؟\r\nج - اگر معذور از تبديل يا تطهير است ، اشكال ندارد .\r\n39 - س - روحانى كاروانى نايب است و مىداند كه براى نظارت بر اعمال حج حجاج در قربانگاه لباس او به خون‌آلوده مىشود و به جهت مسئوليتى كه دارد در قربانگاه معطل مىگردد ، آيا با علم به اين جهت نيابتش در حج اشكالى دارد ؟\r\nج - نيابت اشكال ندارد .\r\n40 - س - بعضى از محله‌هاى جديد مكه ، در منى ساخته شده است ، آيا در آنجا مىشود قربانى نمود يا خير ؟\r\nج - اگر در منى است مانع ندارد ، ولى بدون احراز اينكه در منى است ، صحيح نيست .\r\n41 - س - انسان شك مىكند كه در سال يا سالهاى گذشته ذابح قربانىاش مؤمن بوده يا نه ، الآن وظيفه‌اش چيست ؟\r\nج - اگر در حال عمل ، مسأله را مىدانسته و ملتفت بوده و شك بعد از عمل است اعتنا نكند ، و در غير اين صورت بايد قربانى را اعاده نمايد .\r\n42 - س - بعضى از مديران كاروانها يا اشخاص خيّر ديگر كه براى قربانى از اشخاص پول مىگيرند و احياناً خودشان سر بريدن را ياد ندارند لذا قربانيها را غير مؤمن ذبح مىكند ، اولًا آيا از منوبٌ عنه مُجزى است يا نه ، و ثانياً آيا نايب ضامن است يا خير ؟\r\nج - قربانى مزبور كفايت نمىكند و كسى كه پول را از منوبٌ عنه گرفته ضامن است .\r\n\r\n","description":"","footnote":"","page_name":" 274 ","page_number":286},
  {"content":"\r\n\r\n\r\nمستحبات هَدْى\r\nمستحبات هَدْى چند چيز است :\r\n1 . در صورت تمكن ، قربانى شتر باشد ، و در صورت نبودن آن گاو و در صورت نبودن آن گوسفند باشد .\r\n2 . قربانى بسيار فربه باشد .\r\n3 . در صورت شتر يا گاو بودن آن از جنس ماده و در صورت گوسفند يا بز بودن آن از جنس نر باشد .\r\n4 . شترى كه مىخواهند او را نحر كنند ايستاده و از سر دستها تا زانوى او را ببندند و شخص از جانب راست او بايستد ، و كارد يا نيزه يا خنجر به گودال گردن او فرو برد ، و در وقت ذبح يا نحر اين دعا را بخواند :\r\n وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ ،    إِنَّ صَلاتِي وَ نُسُكِي وَ مَحْيايَ وَ مَماتِي لِلَّهِ رَبِّ الْعالَمِينَ ، لا شَرِيكَ لَهُ ، وَ بِذلِكَ أُمِرْتُ وَ أَنَا أَوَّلُ الْمُسْلِمِينَ ،   اللَّهُمَّ مِنكَ وَ لَكَ بِسمِ اللَّهِ وَ اللَّهُ أكبَرُ ، اللَّهُمَّ تَقَبَّلْ مِنِّي .\r\n5 . اينكه خود قربانى را بكشد و اگر نتواند دست خود را بالاى دست كُشنده بگذارد .\r\n\r\nج ) تقصير\r\nو در آن چند مسأله است :\r\nمسألهء 1 - هر مكلفى مختار است كه بعد از ذبح كردن ، يا سر بتراشد و يا از ناخن يا موى خود قدرى بچيند مگر چند طايفه :\r\nاول : زنها كه بايد از مو يا ناخن خود قدرى بگيرند و كافى نيست ظاهراً براى آنها سر تراشيدن .\r\n\r\n","description":"","footnote":"","page_name":" 275 ","page_number":287},
  {"content":"\r\n\r\nدوم : كسى كه سال اول حج او باشد كه بايد سر بتراشد به احتياط واجب .\r\nسوم : كسى كه موى سر خود را به عسل يا « صمغ » يا نحو آن براى رفع شپش و نحو آن چسبانيده باشد بايد سر بتراشد به احتياط واجب .\r\nچهارم : كسى كه موى خود را جمع كرده و گره زده و درهم پيچيده و بافته است ، بايد سر بتراشد به احتياط واجب .\r\nپنجم : خنثاى مشكل اگر از اين سه دسته اخير نباشد بايد تقصير كند و سر نتراشد .\r\nمسألهء 2 - اگر خنثاى مشكل از اين سه طايفه باشد ، واجب است هم تقصير كند و هم سر بتراشد احتياطاً .\r\nمسألهء 3 - احتياط آن است كه كسى كه سر را مىتراشد تمامش را بتراشد .\r\nمسألهء 4 - در تقصير كفايت مىكند مقدار كمى از موى سر يا ريش يا شارب را چيدن به هر نحو و با هر آلت كه باشد و يا ناخن گرفتن ، و بهتر است كه هم مقدارى از مو بگيرد و هم ناخن را بگيرد .\r\nمسألهء 5 - سر تراشيدن و تقصير چون از عبادات است بايد با نيت خالص از ريا و براى اطاعت خداوند باشد و بدون آن صحيح نيست ، و آنچه بايد به آن حلال شود ، حلال نمىشود .\r\nمسألهء 6 - جايز است سر را خود انسان بتراشد يا به سلمانى بدهد ، و همچنين در تقصير ، و بايد خودش نيت كند ، و بهتر آن است كه سلمانى هم نيت كند .\r\nمسألهء 7 - كسانى كه سر تراشيدن بر آنها متعين است ، مثل اشخاصى\r\n\r\n","description":"","footnote":"","page_name":" 276 ","page_number":288},
  {"content":"\r\n\r\nكه در مسألهء اول ذكر شد ، اگر سر آنها مو نداشته باشد بايد تيغ را بكشند به سر آنها و آن كافى است از تراشيدن سر .\r\nمسألهء 8 - كسانى كه مخير هستند ميان تراشيدن سر و گرفتن موى ريش يا شارب و گرفتن ناخن ، اگر سرشان مو نداشت بايد تقصير كنند ، و اگر هيچ مو نداشتند حتى موى ابرو ، بايد ناخن بگيرند و اگر آن را هم نداشتند تيغ را به سر بكشند ، كافى است .\r\nمسألهء 9 - تراشيدن ريش كفايت نمىكند از تقصير .\r\nمسألهء 10 - اكتفا كردن به تقصير موى زير بغل يا عانه محل اشكال است .\r\nمسألهء 11 - محلّ تراشيدن سر و تقصير نمودن ، منى است ، و جايز نيست اختياراً در غير آنجا .\r\nمسألهء 12 - احتياط آن است كه در روز عيد باشد اگر چه بعيد نيست جواز تأخير تا آخر ايام تشريق .\r\nمسألهء 13 - اگر كسى سر نتراشيد و تقصير نكرد در منى و از آنجا كوچ كرد بايد مراجعت كند و عمل را انجام دهد ، و فرقى نيست در اين حكم بين كسى كه عمداً ترك كرده يا نسياناً و سهواً يا به واسطهء مسأله ندانستن .\r\nمسألهء 14 - اگر براى اين شخص ممكن نشود برگشتن به منى ، هر جا كه هست سر بتراشد يا تقصير كند و موى خود را بفرستد به منى در صورت امكان ، و مستحب است كه مو را در منى دفن كند در محل خيمهء خود .\r\nمسألهء 15 - جايز نيست طواف حج بكند قبل از تقصير يا سر تراشى ، و همچنين سعى را جايز نيست جلو بيندازد .\r\n\r\n","description":"","footnote":"","page_name":" 277 ","page_number":289},
  {"content":"\r\n\r\nمسألهء 16 - اگر قبل از سر تراشى يا تقصير طواف و سعى كند از روى سهو يا جهل به حكم ، بايد برگردد و سر بتراشد يا تقصير كند و پس از آن طواف و نماز آن و سعى را به جا آورد و اگر نمىتواند به منى برگردد ، هر جا هست سر بتراشد و تقصير كند و اعاده كند طواف و نماز و سعى را .\r\nمسألهء 17 - اگر از روى علم و عمد اين كار را كرده ، بايد علاوه بر اعادهء طواف و نماز و سعى يك گوسفند ذبح كند .\r\nمسألهء 18 - اگر فقط طواف را از روى علم و عمد مقدم داشته ، گوسفند لازم است ، و اگر فقط سعى را مقدم داشته گوسفند لازم نيست ، لكن بايد اعاده كند آن را بعد از حَلْق يا تقصير و طواف و نماز آن .\r\nمسألهء 19 - اگر از روى علم يا جهل يا نسيان بعد از طواف يا سعى يا هر دو ، سر را تراشيد يا تقصير كرد ، احتياط آن است كه اعاده كند تا ترتيب حاصل شود ، و اگر تكليفش سر تراشى بوده تيغ را به سر بكشد احتياطاً .\r\nمسألهء 20 - به احتياط واجب بايد در منى اول رَمْى جمره كند و بعد از آن ذبح كند و بعد تقصير يا حَلْق .\r\nمسألهء 21 - اگر بر خلاف اين ترتيب عمل كند ، پس اگر از روى غفلت و سهو بوده اعاده لازم نيست ، و اگر از روى جهل به مسأله بوده بعيد نيست كه اعاده نخواهد و احتياط به اعاده است ، و اگر از روى علم و عمد بوده در صورت امكان احتياط را ترك نكند .\r\nمسألهء 22 - بعد از آنكه مُحرمى كه وظيفه‌اش سر تراشيدن بود ، سر تراشيد ؛ يا تقصير كردن بود تقصير كرد ، حلال مىشود بر او تمام چيزهايى كه حرام شده به واسطهء احرام حج مگر زن و بوى خوش ، و اما صيد از دو جهت حرمت داشت : يكى آنكه در حرم صيد جايز نيست نه براى مُحرم\r\n\r\n","description":"","footnote":"","page_name":" 278 ","page_number":290},
  {"content":"\r\n\r\nو نه براى غير مُحرم و اين حرمت باقى است ، دوم آنكه بر خصوص مُحرم نيز صيد جايز نيست چه در حرم باشد يا غير حرم و بعيد نيست كه به واسطهء حَلْق يا تقصير از جهت دوم حرمت برداشته شود ، پس جايز است از براى او صيد در خارج حرم .\r\n\r\nمسائل متفرقه حَلْق يا تقصير در حج\r\nمسألهء 1 - اگر قربانى به دليلى از روز عيد تأخير افتاد ؛ بنا بر احتياط نمىتواند حلق كند و از احرام خارج شود و بعد قربانى كند ، بلكه ترتيب بين قربانى و حلق و اعمال مترتبه بر آن را بايد مراعات كند على الاحوط .\r\nمسألهء 2 - تأخير حلق تا آخر ايام تشريق مانع ندارد هر چند عمدى باشد و حلق در شب هم صحيح است و كفايت مىكند .\r\nمسألهء 3 - اگر حاجى براى قربانى به كسى وكالت دهد ، تا وكيل او قربانى نكرده نمىتواند حلق كند ، ولى اگر با اعتقاد به اينكه وكيل او براى او قربانى كرده حلق كرد بعد معلوم شد كه وكيل او هنوز قربانى نكرده ، حلق مزبور كافى است ، و اگر بعد از حلق اعمال مكه را هم انجام داده باشد كفايت مىكند و لازم نيست آنها را اعاده كند .\r\nمسألهء 4 - كسانى كه سال اول حج آنها است و وظيفهء آنها سر تراشيدن مىباشد ، بنا بر احتياط جايز نيست به واسطهء زيادى مو ، اول سر را ماشين كنند و بعد آن را بتراشند هر چند فوراً بتراشند و در صورت علم و عمد كفاره دارد .\r\nمسألهء 5 - كسى كه بخواهد ديگرى را حلق نمايد نمىتواند قبل از\r\n\r\n","description":"","footnote":"","page_name":" 279 ","page_number":291},
  {"content":"\r\n\r\nاينكه خودش حلق يا تقصير كند سر او را بتراشد ، ولى مىتواند ناخن ديگرى را براى تقصير بگيرد ، و ازالهء موى ديگرى نيز قبل از خارج شدن از احرام جايز نيست و لو براى تقصير .\r\n6 - س - كسى كه سفر اول حج او است در وقتى كه سلمانى سر او را براى حلق مىتراشيده مشغول گرفتن ناخنهاى خود بوده و غافل بوده كه نبايد اين كار را بكند ، آيا كفاره دارد يا خير ؟\r\nج - چيزى بر او نيست .\r\n7 - س - كسى كه در غير منى حلق نموده و اعمال مترتبه را انجام داده و پس از اين عمرهء مفرده انجام داده ، آيا مُحِل شده است يا خير ، و عمرهء مفردهء او صحيح است يا خير ؟\r\nج - مُحِلّ نشده است و عمرهء او صحيح نيست .\r\n8 - س - گفته مىشود كه مسلخ جديد در منى نيست و اشخاص پس از قربانى در آنجا و بيرون آمدن ، پشتِ همان جا حلق و تقصير كرده‌اند ، وظيفهء آنان چيست ؟\r\nج - اگر حلق و تقصير در منى نبوده بايد اعاده شود .\r\n9 - س - در مسألهء سابق كسانى كه بعد از حلق و تقصير مزبور به مكه آمده‌اند و اعمال مكه از قبيل طواف و سعى و طواف نساء را انجام داده‌اند و بعد متوجه شده‌اند كه حلق و تقصير در منى نبوده ، آيا اعمال مكهء آنان صحيح است ؟\r\nج - در فرض مزبور صحيح نيست و بايد آن اعمال هم اعاده شود .\r\n10 - س - كسى كه سال قبل هم به حج مشرف شده و حلق را در خارج منى انجام داده است و امسال هم حلق را در خارج منى نموده چه\r\n\r\n","description":"","footnote":"","page_name":" 280 ","page_number":292},
  {"content":"\r\n\r\nوظيفه‌اى دارد ، و اگر اعمال مكه را انجام داده صحيح است يا خير ؟\r\nج - حلق را در منى اعاده كند و يك حلق كافى است و بعد طواف و نماز و سعى سال قبل را اعاده كند و احتياطاً طواف و نماز و سعى امسال را نيز به جا آورد و بعد يك طواف نساء و نماز انجام دهد و كفايت مىكند ، گرچه ظاهراً اين است كه احرام براى عمره و حج امسال صحيح نبوده است .\r\n11 - س - اگر در مواردى كه حاجى بايد حَلْق كند ، به جاى حلق تقصير كرده است وظيفه‌اش چيست ، آيا كفاره دارد يا نه ؟\r\nج - اگر جاهل به مسأله بوده كفاره ندارد ؛ و در فرض علم ، احوط است ، و در فرض مسأله بنا بر احتياط بايد حلق را انجام دهد ، و چنانچه اعمال مكه را به جا آورده اعاده كند .\r\n12 - س - كسى كه سال دوم حج او است و سال قبل براى خودش حج نموده و حلق كرده است و امسال به نيابت ديگرى حج به جا مىآورد ، آيا در سفر دوم حكم صروره را دارد كه بايد حلق كند يا تقصير كافى است .\r\nج - تقصير كفايت مىكند .\r\n13 - س - شخصى در سال 60 نايب شخص ديگرى شد ، و براى اولين بار آمد مكه و در مرز بين وادى مُحَسّر و منى حلق نمود ، به اعتقاد اينكه اينجا جزء منى است ، و يك سال بعد باز به مكه مشرف شد براى خودش به عنوان حَجة الاسلام ، و در منى تقصير نمود به خيال اينكه حلق قبلى و اعمال حج گذشتهء او صحيح بوده است ، و سال 65 باز به مكه مشرف شد و به عنوان ما فى الذمه مُحرم شد ، در اين بين متوجه شد كه حَلْق سال اول در خارج منى بوده است و در نظر حضرت امام كافى\r\n\r\n","description":"","footnote":"","page_name":" 281 ","page_number":293},
  {"content":"\r\n\r\nنيست ، امسال حَلْق را در منى به قصد ما فى الذمه انجام مىدهد ، و بقيهء اعمال را نيز به قصد ما فى الذمه ، به جا آورده است آيا اين كار كافى است يا نه ؟\r\nج - كفايت مىكند و از منوبٌ عنه واقع مىشود ، و بايد حَجة الاسلام را اعاده كند .\r\n14 - س - اگر كسى مقدارى از سر خود را با تيغ بتراشد و بقيه را ماشين كند آيا جايز است و حلق صدق مىكند ؟ ضمناً بعد از ماشين ، بقيهء سر را نيز مىتراشد .\r\nج - تا حلق تمام نشده ، كوتاه كردن موى سر جايز نيست ، و اگر تمام سر را تراشيده از حلق كافى است .\r\n15 - س - كسى كه غير از وقوفين اضطرارى را نمىتواند درك كند و براى بقيهء اعمال خود نايب مىگيرد ، آيا مىتواند حلق را در غير از منى انجام دهد ؟\r\nج - بايد در منى حلق كند و حلق در غير منى كافى نيست ، مگر آنكه نتواند به منى برود .\r\n16 - س - شخصى دو موضع در سرش شكسته است ، ممكن است كه حَلْق روز عيد باعث پاره شدن پوست گردد ، اگر تقصير نمايد مُجزى است ، يا وظيفهء ديگرى دارد ؟\r\nج - اگر اميد خوب شدن در حدى كه بتواند حَلْقِ تمام نمايد تا آخر ايام تشريق دارد تأخير بيندازد ، و همچنين اعمال مترتبه را ، و اگر اميد ندارد يا پس از تأخير خوب نشد ، احتياط آن است كه هر مقدار سر را مىتواند بتراشد و تقصير هم بكند .\r\n\r\n","description":"","footnote":"","page_name":" 282 ","page_number":294},
  {"content":"\r\n\r\n17 - س - شخصى سال گذشته قربانى و حَلْق را در غير منى ( خارج از منى ) انجام داده و پس از خاتمهء اعمال به ايران برگشته است و امسال نيز به مدينه مشرف شده و قصد حج دارد ، بفرماييد وظيفهء او چيست ؟ و آيا مىتواند براى خود يا ديگرى حج به جا آورد يا نه ؟\r\nج - تا وظيفهء سال قبل را از قربانى و حَلْق و اعمال مترتبه بر آن انجام نداده و از احرام آن خارج نشده ، نمىتواند مُحرم شود .\r\n18 - س - صَبىّ مُمَيّزى تمام اعمال حج را به نحو صحيح انجام داده است ، آيا از صَروره بودن ، خارج مىشود يا نه ؟\r\nج - بلى ، خارج مىشود .\r\n19 - س - در روز عيد قربان كه حاجى بايد حَلْق كند و از طرفى تراشيدن و كندن مو بر مُحرم حرام است ، آيا حجاج بايد بعد از تقصير افرادى كه مخير بين حَلْق و تقصير هستند از وجودشان براى حَلْق استفاده كنند ، يا در آن وقت براى شخص جايز است كه سر خود را بتراشد ، و آيا فرق است بين تراشيدن سر خود و تراشيدن سر ديگرى ، و در هر حال تكليف شرعى او چيست ؟\r\nج - خودش مىتواند خود را حَلْق كند ، و مىتواند به كسى كه از احرام به حَلْق يا تقصير خارج شده واگذار كند كه او را حَلْق نمايد ، و در هر صورت اگر ديگرى او را حَلْق كند كفايت مىكند ، اگر چه از احرام خارج نشده باشد .\r\n20 - س - كسى كه در حج وظيفه‌اش سر تراشيدن است و از اول مىداند كه با تيغ كشيدن سرش خون مىآيد ، بفرماييد آيا سرش را بايد بتراشد يا نه ؟\r\n\r\n","description":"","footnote":"","page_name":" 283 ","page_number":295},
  {"content":"\r\n\r\nج - بايد سر بتراشد على الاحوط .\r\n21 - س - در مناسك آمده است : كسى كه سال اول حج او باشد ، بنا بر احتياط واجب بايد سر خود را بتراشد ؛ آيا مىتوان در اين احتياط واجب به ديگرى رجوع كرد ؟\r\nج - حكم ساير احتياطات را دارد ، لكن چون امر مهمى است ، مراعات كنيد اين احتياط را .\r\n22 - س - كسى كه حَلْق را فراموش كرده و به ايران بازگشته است ، وظيفهء او چيست ؟\r\nج - بايد حَلْق و اعمال مكه مترتبهء بر حَلْق را انجام دهد ، و اگر نمىتواند خودش به مكه برود ، در محل خودش حَلْق كند و موى خود را به منى بفرستد على الاحوط ، و براى اعادهء اعمال مكه نايب بگيرد .\r\n23 - س - كسى كه وظيفه او حَلْق است و ليكن از حَلْق معذور است ، وظيفهء او چيست ؟\r\nج - بعيد نيست لزوم و كفايت تقصير در اين مورد ، ولى احوط آن است كه احتياط را به غير ، رجوع كنند .\r\n24 - س - اگر كسى قربانى را از روى عمد تأخير بيندازد ، آيا مىتواند حَلْق و يا تقصير نمايد ، و يا بايد حتماً بعد از قربانى باشد ؟\r\nج - بايد حَلْق را بعد از قربانى انجام دهد على الاحوط .\r\n25 - س - شخصى در روز عيد قربان در حال رَمْى جمرهء عقبه پول خود را گم كرد ، و چون پول براى هَدْى نداشت آن را مبدل به روزه كرد ، و تصميم دارد بعد از ايام تشريق شروع به سه روز روزه نمايد ، آيا چنين شخصى تقصير يا حَلْق را پس از سه روز روزه انجام دهد ، يا همان روز\r\n\r\n","description":"","footnote":"","page_name":" 284 ","page_number":296},
  {"content":"\r\n\r\nعيد حَلْق يا تقصير نمايد ؟\r\nج - مىتواند روز عيد حَلْق يا تقصير نمايد .\r\n26 - س - شخصى كه صروره نيست و مىتواند تقصير كند ، آيا اگر ريش بتراشد ، صرف نظر از حرمت ، اين كار كفايت از تقصير مىكند يا نه ؟\r\nج - كفايت نمىكند .\r\n27 - س - عصر عيد قربان بعد از هَدْى كه دوستان سر مىتراشيدند و من هم به اين فكر كه بايد سر را تراشيد ، رفتم سر خود را تراشيدم ، و نگفتم كه سر مىتراشم براى حج تمتع ، فقط سرم را تراشيدم ، در اين صورت وظيفه من چيست ؟\r\nج - اگر سر را به عنوان اينكه وظيفه شما سرتراشى است و از اعمال حج است تراشيده‌ايد صحيح است ، هر چند نيت را نگفته باشيد .\r\n28 - س - چون من از سر تراشيدن بدم مىآيد ، آيا مىتوانم به جاى سر تراشيدن تقصير كنم ؛ و آيا آن كار ، گناهى هم دارد يا نه ؟\r\nج - در سفر اول در منى بايد سر بتراشيد على الاحوط ، و اگر نتراشيد ، گذشته از معصيت از احرام هم خارج نمىشويد على الاحوط .\r\n29 - س - حاجى در مذبح بعد از قربانى فوراً تقصير كرده كه دچار تطهير نجاست بدن و لباس احرام نگردد ، و بعد از رسيدن به چادر حَلْق كند ، از يك طرف صروره است و از طرفى در حَلْق قصد احلال نكرده ، تكليفش چيست ؟\r\nج - تقصير در صورت جهل كفاره ندارد ، و حَلْق را اگر به قصد قربت و به حساب يكى از اعمال انجام داده كافى است ، و گر نه باقى بر احرام است و بايد در منى حَلْق كند على الاحوط .\r\n\r\n","description":"","footnote":"","page_name":" 285 ","page_number":297},
  {"content":"\r\n\r\n\r\nمستحبات حَلْق\r\nدر حلق چند چيز مستحب است :\r\n1 . آنكه از جانب راست پيش سر ابتدا كند و اين دعا را بخواند :\r\nاللَّهُمَّ أَعْطِنِي بِكُلِّ شَعْرَةٍ نُوراً يَوْمَ القْيامَةِ .\r\n2 . آنكه موى سر خود را در منى در خيمهء خود دفن نمايد ، و أولى اين است كه بعد از حَلْق از اطراف ريش و شارب خود گرفته و همچنين ناخنها را بگيرد .\r\n\r\n","description":"","footnote":"","page_name":" 286 ","page_number":298},
  {"content":"\r\n\r\n\r\nفصل پنجم : واجبات بعد از اعمال منى\r\nواجب است بعد از تمام شدن اعمال منى كه سه چيز بود ، مراجعت به مكه براى اعمالى كه در آنجا واجب است .\r\nو در اينجا چند مسأله است :\r\nمسألهء 1 - جايز است بلكه مستحب است روز عيد كه از اعمال منى فارغ شد ، بيايد به مكه براى بقيهء اعمال حج ، و جايز است تأخير بيندازد تا روز يازدهم ، و بعيد نيست كه جايز باشد تأخير تا آخر ذى الحجه ؛ به اين معنى كه روز آخر ذى الحجه هم اگر آمد و اعمال را به جا آورد ، مانع ندارد .\r\nمسألهء 2 - اعمالى كه در مكه واجب است به جا بياورد :\r\nاول : طواف حج است كه آن را طواف زيارت مىگويند .\r\nدوم : نماز طواف است .\r\nسوم : سعى بين صفا و مروه است .\r\nچهارم : طواف نساء است .\r\nپنجم : نماز طواف نساء است .\r\n\r\n","description":"","footnote":"","page_name":" 287 ","page_number":299},
  {"content":"\r\n\r\nمسألهء 3 - كيفيت طواف حج و نماز آن و سعى و طواف نساء و نماز آن به همان نحو است كه در طواف عمره و نماز آن و سعى گذشت بدون هيچ تفاوت ، مگر در نيت كه اينجا بايد به نيت طواف حج و سعى آن و طواف نساء به جا آورد .\r\nمسألهء 4 - جايز نيست طواف حج و نماز و سعى و طواف نساء و نماز آن را قبل از رفتن به عرفات و به جا آوردن اعمال عرفات و مشعر و اعمال سه‌گانهء منى به جا آورد در حال اختيار .\r\nمسألهء 5 - چند طايفه‌اند كه براى آنها جايز است طواف حج و نماز و سعى و طواف نساء و نماز آن را بعد از آنكه مُحرم به احرام حج شدند قبل از رفتن به عرفات به جا آورند ، و عمل آنها مُجزى است .\r\nاول : زنهايى كه ترس آن دارند كه در برگشتن حائض يا نفساء شوند و پاك نشوند و نتوانند بمانند تا پاك شوند .\r\nدوم : پيرمردها يا پيرزنهايى كه عاجز باشند از طواف در موقع مراجعت براى زيادى جمعيت ، يا عاجز از برگشتن به مكه باشند .\r\nسوم : اشخاص مريضى كه بترسند در وقت ازدحام طواف كنند ، يا عاجز باشند از آن .\r\nچهارم : كسانى كه مىدانند تا آخر ماه ذى الحجه به جهتى براى آنها ممكن نمىشود طواف و سعى .\r\nمسألهء 6 - سه طايفه اول اعمالى را كه جلو انداختند كافى است اگر چه بعد خلاف آن ظاهر شود ؛ مثلًا زن حائض نشود ، و مريض خوب شود ، و ازدحام چندان نباشد كه موجب مزاحمت شود ، پس براى اينها لازم نيست اعادهء اعمال گرچه احوط است .\r\n\r\n","description":"","footnote":"","page_name":" 288 ","page_number":300},
  {"content":"\r\n\r\nمسألهء 7 - طايفه چهارم كه عقيده داشت نمىتواند اعمال را به جا آورد ، اگر از جهت مرض و پيرى و عليلى بود ، باز مجزى است ، و اما اگر از جهت ديگر بود مثل آنكه اعتقاد داشت سيل مانع مىشود و بعد خلافش ظاهر شد ، بايد اعاده كند اعمال را بعد از رجوع .\r\nمسألهء 8 - شخص مُحرم كه به واسطهء احرام حج چيزهايى بر او حرام شد كه در سابق به تفصيل ذكر شد ، در سه موقع و بعد از سه عمل به تدريج ، آنها بر او حلال مىشود :\r\nاول : بعد از تقصير كردن يا سر تراشيدن در منى كه به آن همه چيز حلال مىشود ، مگر بوى خوش و زن چنانچه پيش ذكر شد و گفته شد ؛ كه صيد از جهت احرام نيز حلال مىشود نه از جهت حرم .\r\nدوم : بعد از به جا آوردن طواف زيارت و نماز آن و سعى بين صفا و مروه به تفصيلى كه گذشت ، حلال مىشود بر او بوى خوش ، ولى زن بر او حرام است .\r\nسوم : بعد از به جا آوردن طواف نساء و نماز آن ، كه در كيفيت مثل طواف و نماز عمره است كه گذشت ، حلال مىشود بر او زن نيز ؛ پس بعد از اين سه عمل همه چيز كه به احرام حرام شده بود حلال مىشود ؛ و اما صيد كردن در حرم حرام است براى همه كس چه مُحرم و چه مُحلّ .\r\nمسألهء 9 - كسانى كه به واسطهء عذر ، مثل پيرى و خوف حيض ، طواف زيارت و طواف نساء را مقدم داشتند ، بوى خوش و زن بر آنها حلال نمىشود ، و تمام مُحرمات بعد از تقصير يا حَلْق حلال خواهد شد .\r\nمسألهء 10 - طواف نساء اختصاص به مرد ندارد بلكه بر زن و خنثى و خصى و بچهء مميز نيز لازم است كه اگر طواف نساء نكنند زن به همان\r\n\r\n","description":"","footnote":"","page_name":" 289 ","page_number":301},
  {"content":"\r\n\r\nتفصيل كه سابق گفته شد بر آنها حلال نمىشود ، و نيز اگر زن آن را ترك كند مرد بر او حلال نمىشود ، بلكه طفل غير مميز اگر ولىّ ، او را مُحرم كرد بايد او را به احتياط واجب طواف نساء بدهد تا بعد از بالغ شدن ، زن يا مرد بر او حلال شود .\r\nمسألهء 11 - طواف نساء و نماز آن اگر چه واجب است و بدون آن زن حلال نمىشود ، لكن ركن نيست و ترك عمدى آن موجب باطل شدن حج نمىشود ، بلكه واجب است بر كسى كه حج كرده آن را به جا آورد ، و اگر به جا نياورد زن بر او حلال نمىشود ، بلكه آنچه از زن بر او حرام شده بود ؛ مثل عقد كردن و خطبه كردن و شاهد شدن نيز بر او حلال نمىشود بنا بر احتياط واجب .\r\nمسألهء 12 - جايز نيست مقدم داشتن سعى را بر طواف زيارت يا بر نماز آن اختياراً ، و جايز نيست مقدم داشتن طواف نساء را بر طواف زيارت و بر سعى اختياراً ، و اگر مقدم داشت اعاده كند تا ترتيب حاصل شود .\r\nمسألهء 13 - جايز است طواف نساء را قبل از سعى به جا آورد در حال ضرورت ؛ مثل ترس از حيض و نتوانستن اقامت به مكه تا زمان پاكى ، لكن احتياط در آن است كه نايب بگيرد كه بعد از آن به جا آورد .\r\nمسألهء 14 - اگر سهواً طواف نساء را قبل از سعى به جا آورد يا به واسطهء ندانستن حكم مقدم بدارد ، طواف و سعيش صحيح است ، و احتياط در اعاده طواف است .\r\nمسألهء 15 - اگر طواف نساء را سهواً به جا نياورد تا برگشت از حج ، پس اگر مىتواند بايد خودش برگردد و به جا بياورد ، و اگر نمىتواند يا\r\n\r\n","description":"","footnote":"","page_name":" 290 ","page_number":302},
  {"content":"\r\n\r\nمشقت دارد نايب بگيرد و پس از به جا آوردن ، زن به او حلال مىشود .\r\nمسألهء 16 - اگر كسى طواف واجب را - چه طواف عمره و چه طواف حج و چه طواف نساء - فراموش كرد و برگشت و با زن نزديكى كرد ، بايد يك هَدْى در مكه قربانى كند ، و احتياط آن است كه شتر باشد ، و اگر مىتواند خودش برود و طواف و نماز آن را به جا آورد ، و احتياطاً در غير طواف نساء ، سعى را هم به جا آورد ، و اگر نمىتواند يا مشقت دارد نايب بگيرد .\r\nمسألهء 17 - اگر كسى طواف را چه طواف عمره يا طواف زيارت از روى جهل به مسأله به جا نياورد و برگشت به محل خود ، بايد حج را اعاده كند و يك شتر قربانى كند .\r\n\r\nمسائل متفرقهء اعمال بعد از منى و طواف نساء\r\n1 - س - اگر كسى تنها اين ترس را داشته باشد كه بعد از برگشت از منى در اثر ازدحام نتواند طواف كند يا به مشقت بيفتد ، آيا مىتواند اعمال حج را مقدم دارد يا نه ؟\r\nج - موردِ جوازِ تقديم نيست ، و نمىتواند مقدم بدارد .\r\n2 - س - اعمال حج را به جهت خوف حيض بر اعمال منى مقدم داشت ؛ ولى چون طواف يا سعى را قطع كرده بود ، به طورى كه مىبايد اتمام و اعاده كند و چنين كرد ، آيا بعد از آن اعمال منى بر او چيزى نيست ؟\r\nج - اگر وظيفه را انجام داده چيزى بر او نيست .\r\n3 - س - آيا نايب هم اگر خوف حيض يا مرض داشته باشد ، مىتواند\r\n\r\n","description":"","footnote":"","page_name":" 291 ","page_number":303},
  {"content":"\r\n\r\nاعمال حج را بر وقوفين و اعمال منى مقدم بدارد يا نه ؟\r\nج - مانع ندارد .\r\n4 - س - كسانى كه اعمال حج را قبل از اعمال منى انجام مىدهند ، آيا مىتوانند سعى را بعد از برگشتن از منى انجام دهند و باقى اعمال را قبل ؟\r\nج - محل اشكال است .\r\n5 - س - تقديم اعمال مكه براى ذوى الاعذار جايز يا لازم است ؟\r\nج - جايز است و لازم نيست .\r\n6 - س - كسانى كه اعمال حج را مقدم بر وقوفين مىنمايند ، آيا بايد اقرب زمان به موقفين را رعايت كنند ؟\r\nج - لازم نيست .\r\n7 - س - تشخيص عذر براى كسانى كه اعمال حج را مقدم مىدارند بر عهدهء خود آنان است ، يا بر عهده گردانندگان گروه و مسئولين ؟\r\nج - تشخيص با خود مكلف است .\r\n8 - س - كسى كه او را به وسيلهء تخت طواف مىدهند ، آيا مىتواند اعمال حج خود را بر وقوفين مقدم بدارد ؟\r\nج - اگر در هر صورت بايد او را طواف دهند و عذر ديگرى نيست ، نمىتواند مقدم بدارد .\r\n9 - س - كسى كه اعمال حج را بر وقوفين مقدم مىدارد ، آيا مىتواند طواف نساء را بعد از وقوفين و اعمال ديگر انجام دهد ؟\r\nج - بنا بر احتياط در موردى تقديم بدارند كه هر سه عمل را مقدماً انجام دهند .\r\n10 - س - شخصى كه مىتواند اعمال مكه را بر وقوفين مقدم بدارد ،\r\n\r\n","description":"","footnote":"","page_name":" 292 ","page_number":304},
  {"content":"\r\n\r\nاگر جهلًا بدون احرام اعمال مكه را انجام داد چه صورتى دارد ؟\r\nج - كفايت نمىكند و بايد يا قبل از وقوفين آنها را با احرام اعاده كند و يا بعد از وقوفين و اعمال منى آنها را به جا آورد .\r\n11 - س - آيا مىتواند اعمال مكه را به نايب واگذارد در صورتى كه مىتواند تأخير بيندازد تا خود به جا آورد ؟\r\nج - با فرض اينكه مىتواند خودش به جا آورد و لو با تأخير تا آخر وقت نمىتواند نايب بگيرد .\r\n12 - س - در مناسك فرموده‌ايد : وقت انجام اعمال حج تا روز يازدهم است و بعيد نيست كه تا آخر ماه ذى الحجه نيت كند ؛ در صورتى كه وقت انجام مناسك حج تا روز يازدهم باشد ، اگر تأخير انداخت چون محتمل است ظرف وجوب منقضى شده باشد ، آيا معصيت نموده است ؟\r\nج - معصيت نيست .\r\n13 - س - كسى كه از منى برگشته و هنوز اعمال واجب مكه را انجام نداده ، آيا مىتواند طواف مستحبى انجام دهد ، و نيز در حال احرام عمره تمتع ، آيا مىتواند قبل از انجام عمره طواف مستحبى انجام دهد ؟\r\nج - احتياطاً ترك نمايد .\r\n14 - س - آيا بعد از انجام اعمال منى ، قبل از انجام اعمال مكه مىتوان از مكه خارج شد يا خير ؟\r\nج - مانع ندارد .\r\nمسألهء 15 - اگر شخص چندين عمرهء مفرده به جاى آورده باشد و در هيچ كدام طواف نساء نكرده باشد يك طواف نساء براى تمام آنها كفايت مىكند .\r\n\r\n","description":"","footnote":"","page_name":" 293 ","page_number":305},
  {"content":"\r\n\r\nمسألهء 16 - احتياط آن است كه نايب در طواف نساء ، نيت ما فى الذمه كند گرچه مىتواند به نيت منوبٌ عنه انجام دهد .\r\n17 - س - آيا پيش از به جا آوردن طواف نساء و بعد از انجام حَلْق و اعمال بعدى ، تمام انواع تلذذ و تمتع از زن حرام است ، و يا اختصاص به جماع دارد ؟\r\nج - از مطلق تلذذ از زن بايد اجتناب نمايد .\r\n18 - س - آيا تأخير طواف نساء از سعى تا چند روز جايز است يا خير ؟\r\nج - مانع ندارد .\r\n19 - س - شخصى بعد از حج ، ازدواج كرد و داراى اولاد شد ، بعداً متوجه مىشود كه در حج طواف نساء را نياورده است ، حال كه متوجه شده است حكم زن و فرزند او چگونه است ، و نسبت به طواف بايد چه كند ؟\r\nج - با فرض جهل ، فرزند او حكم حلال‌زاده را دارد ؛ ولى عقد ازدواج باطل است و بايد طواف نساء را انجام دهد ، و اگر بخواهد بعد از آن تجديد عقد نمايد .\r\n20 - س - مردى به زنش گفت وظيفه من طواف نساء است ، ولى تو بايد طواف رجال بجاآورى ! زن به جاى نيت طواف نساء طواف رجال ذكر كرد ، آيا كافى است يا نه ؟\r\nج - اگر منظورش اداى وظيفه است ، مانع ندارد .\r\n21 - س - كسى كه عمرهء مفرده انجام مىداد بدون اينكه تقصير كند طواف نساء را به جا آورد ، آيا وظيفهء او چيست و عمرهء او باطل است يا نه ؟\r\nج - عمره باطل نمىشود ، لكن بايد بعد از تقصير ، طواف نساء را اعاده\r\n\r\n","description":"","footnote":"","page_name":" 294 ","page_number":306},
  {"content":"\r\n\r\nنمايد و بدون آن حرمت نساء باقى است .\r\n22 - س - شخصى پس از مراجعت از مكه شك مىكند كه طواف نساء حج يا عمرهء مفرده را به جا آورده يا نه ، چه وظيفه‌اى دارد ؟\r\nج - اگر التفات به وجوب طواف نساء نداشته ، بايد طواف نساء را انجام دهد ، و همچنين است در صورت التفات على الاحوط ، بلكه خالى از قوت نيست .\r\n23 - س - اگر كسى بعد از شوط چهارم طواف نساء عمرهء مفرده با زوجهء خود مواقعه نمايد ، آيا مانند طواف نساء حج است كه به حج لطمه‌اى وارد نكرده و كفاره هم ندارد ؟\r\nج - بلى ، عمل صحيح است و كفاره ندارد ، اگر چه حرام مرتكب شده است .\r\n24 - س - به جا نياوردن طواف نساء از روى جهل همانند طواف حج و عمره است كه بايد حج را اعاده كند و شتر قربانى نمايد ؟ چنانچه در مسألهء 17 فصل پنجم حج در مناسك مىفرماييد ؟\r\nج - ترك طواف نساء حج را باطل نمىكند و كفاره ندارد ، ولى حرمت نساء بدون آن باقى است و ارتكاب آن كفاره دارد .\r\n25 - س - شخصى قبل از طواف نساء با زوجهء خود ملاعبه نموده و از روى شهوت به او دست زده است ، آيا كفاره دارد ؟\r\nج - كفاره دارد مگر در صورت جهل .\r\n26 - س - زنى كه اعمال حج خود را بر وقوفين مقدم داشته ، بعد از سعى حائض مىشود شوهرش در همان وقت به نيابت از او طواف نساء را انجام مىدهد ، آيا اين نيابت صحيح است ؟\r\n\r\n","description":"","footnote":"","page_name":" 295 ","page_number":307},
  {"content":"\r\n\r\nج - صحيح نيست و تقدم براى كسى است كه خودش طواف مىكند ، و احتياط آن است كه اكتفا به آنچه مقدم داشته هم نكند .\r\n27 - س - اگر نايب ، طواف نساء را به جا نياورد ، آيا فقط زن بر او حرام است يا ذمه‌اش هم مشغول است ، هر چند بعد از مردن باشد كه بايد براى او قضا كند ؟\r\nج - ذمهء او هم مشغول است ؛ ولى خودش بايد در حياتش انجام دهد و اگر نمىتواند نايب بگيرد .\r\n28 - س - شخصى طواف نساء عمرهء مفرده را فراموش كرده و بعد براى عمرهء تمتع مُحرم شده است ، آيا طواف نساء فراموش شده را بعد از انجام اعمال عمرهء تمتع به جا آورد يا قبل از آن ؟\r\nج - مىتواند بعد از انجام اعمال عمرهء تمتع به جا آورد ، و اگر تأخير بيندازد ، طواف نساء حج كفايت از آن مىكند .\r\n29 - س - كسى كه طواف نساء عمرهء مفرده را به جا نياورده و بعد از آن حج افراد به جا مىآورد ، آيا طواف نساء حج افراد كفايت مىكند ؟\r\nج - كفايت مىكند .\r\n30 - س - پيرمردان و پيرزنانى كه عمل زناشويى از آنان ممكن نيست و ازدواج هم نمىكنند و نيز كسى كه عنين است ، آيا اگر طواف نساء را [ بجا 
  ] نياورند اشكال دارد ؟\r\nج - گرچه طواف نساء جزء اعمال نيست ، لكن عمل واجبى است كه بايد انجام داده شود .\r\n\r\n","description":"","footnote":"","page_name":" 296 ","page_number":308},
  {"content":"\r\n\r\n\r\nمستحبات طواف حج و نماز آن و سعى\r\nآنچه كه از مستحبات در طواف عمره و نماز آن و سعى ذكر شد اينجا نيز جارى است ، و مستحب است شخصى كه به جهت طواف حج مىآيد ، در روز عيد قربان بيايد و بر درب مسجد بايستد و اين دعا را بخواند :\r\nاللَّهُمَ اعِنّي علَى نُسُكِكَ ، وَ سَلِّمْنِي لَهُ وَ سَلِّمْهُ لِي ، أسْألُكَ مَسْأَلَةَ العَلِيلِ الذَّلِيلِ الْمُعْتَرِفِ بذَنْبِه ، أَنْ تَغْفِرَ لِي ذُنُوبِي ، وَ أَنْ تُرْجِعَنِى بِحاجَتي ، اللَّهُمَّ إِنّي عَبْدُكَ ، وَ الْبَلَدُ بَلَدُكَ و الْبَيْتُ بَيْتُكَ ، جِئْتُ أَطْلُبُ رَحْمَتَكَ ، وَ أَؤُمٌّ طاعَتَكَ ، مُتَّبِعاً لِأمْرِكَ ، راضِياً بِقَدَرِكَ ، أَسْألُكَ مَسْألَةَ الْمُضْطَرِّ إلَيْكَ ، المُطِيْعِ لِأمْرِكَ ، الْمُشْفِقِ مِنْ عَذابِكَ ، الْخائِفِ لِعُقُوبَتِكَ ، أَنْ تُبَلِّغَني عَفْوَكَ ، وَ تُجِيْرَنِي مِنَ النَّارِ بِرَحْمَتِكَ .\r\nپس به نزد حجر الأسود بيايد و استلام و بوسه نمايد ، و اگر بوسيدن ممكن نشد دست به حجر ماليده و دست خود را ببوسد ، و اگر آن هم ممكن نشد مقابل حجر ايستاده و تكبير بگويد و بعد آنچه در طواف عمره به جا آورده بود ، به جا آورد .\r\n\r\n","description":"","footnote":"","page_name":" 297 ","page_number":309},
  {"content":"\r\n\r\n\r\nفصل ششم : بيتوته در منى\r\nو در آن چند مسأله است :\r\nمسألهء 1 - واجب است بر حاج كه شب يازدهم ذى الحجه و شب دوازدهم را در منى بيتوته كند ؛ يعنى در آنجا بماند از غروب آفتاب تا نصف شب .\r\nمسألهء 2 - چند طايفه بايد در شب سيزدهم نيز تا نصف شب بمانند :\r\nاول : كسى كه صيد كرده است در احرام ، و احتياط واجب آن است كه اگر صيد را گرفته باشد و نكشته باشد شب سيزدهم را بماند ، لكن غير از صيد كردن چيزهايى ديگر كه از صيد بر مُحرم حرام است ، مثل خوردن گوشت صيد و نشان دادن صيد به صياد و غير آن را اگر اجتناب نكرده ، واجب نيست بيتوتهء شب سيزدهم .\r\nدوم : كسى كه نزديكى با زن كرده در احرام چه در قُبُلْ و چه در دُبُرْ و چه با زن خود يا اجنبيه ، ولى غير از جماع كارهاى ديگر مثل بوسيدن و لمس و غير آن را اگر اجتناب نكرده ، واجب نمىشود بيتوتهء شب سيزدهم .\r\nسوم : كسى كه در روز دوازدهم كوچ نكرد از منى و غروب شب\r\n\r\n","description":"","footnote":"","page_name":" 298 ","page_number":310},
  {"content":"\r\n\r\nسيزدهم را درك كرد .\r\nمسألهء 3 - چند طايفه‌اند كه واجب نيست در شبهاى يازده و دوازده و سيزدهم در منى بمانند :\r\nاول : بيماران و پرستاران آنها و ديگر كسانى كه براى آنها مشقت داشته باشد ماندن به هر عذرى كه باشد .\r\nدوم : كسانى كه ترس آن دارند كه اگر شب را بمانند ، مال آنها در مكه از بين مىرود به شرطى كه مال مُعْتَدٌ به باشد .\r\nسوم : شبانهايى كه احتياج دارد حيوانات آنها به چرانيدن در شب .\r\nچهارم : كسانى كه متكفل آب دادن به حجاج هستند در مكه .\r\nپنجم : كسانى كه شب را در مكه بيدار باشند و به عبادت مشغول باشند تا صبح و كار ديگر جز آن نكنند مگر كارهاى ضرورى ؛ از قبيل خوردن و آشاميدن به قدر احتياج و تجديد وضو .\r\nمسألهء 4 - كسى كه در احرام عمرهء تمتع از صيد و زن اجتناب نكرده ، بايد شب سيزدهم بماند و اين حكم اختصاص به احرام حج ندارد .\r\nمسألهء 5 - مقدار شب كه واجب است در اين سه شب بيتوته كرد ، از اول شب است تا نصف آن ؛ پس كسى كه از غروب بيتوته كرد در منى تا نيمهء شب ، مانع ندارد بعد از آن بيرون برود ، و احتياط مستحب آن است كه پيش از طلوع وارد مكه نشود .\r\nمسألهء 6 - كسى كه در اول شب بىعذر در منى نبود ، احتياط واجب آن است كه قبل از نيمه شب برگردد و تا صبح بماند .\r\nمسألهء 7 - نيمهء شب را بايد از اول غروب تا طلوع آفتاب حساب كنند بنا بر احتياط واجب ، و احتياط آن است كه از مغرب شرعى حساب كنند .\r\n\r\n","description":"","footnote":"","page_name":" 299 ","page_number":311},
  {"content":"\r\n\r\nمسألهء 8 - بيتوتهء در منى از عبادات است و بايد با نيت خالص براى اطاعت خداوند به جا آورد .\r\nمسألهء 9 - جايز نيست در غير مكه مشغول عبادت شود و به منى نرود ، حتى در بين راه منى و مكه به احتياط واجب .\r\nمسألهء 10 - كسى كه ترك كند بيتوتهء به منى را در شبى كه واجب است بماند ، براى هر شبى يك گوسفند بايد قربانى كند .\r\nمسألهء 11 - فرقى نيست در واجب بودن قربانى بين آنكه از روى علم و عمد باشد ، يا از روى نسيان باشد يا از روى ندانستن مسأله .\r\nمسألهء 12 - كسانى كه در مكه تا صبح به عبادت مشغول بودند و نيامده‌اند به منى ، قربانى بر آنها واجب نيست .\r\nمسألهء 13 - چهار طايفه‌اى كه در مسأله سوم گفته شد واجب نيست در منى بمانند ، در صورتى كه نماندند بايد براى هر شب يك گوسفند كفاره قربانى كنند ، حتى دستهء سوم و چهارم به احتياط واجب .\r\nمسألهء 14 - گوسفندى كه بايد قربانى شود هيچ يك از شرايط هَدْى را كه در منى براى حج بايد ذبح كند ، لازم نيست داشته باشد .\r\nمسألهء 15 - گوسفندى را كه بايد قربانى كند محل معينى ندارد ، حتى مىتواند پس از مراجعت به محل خود قربانى بكند ، اگر چه احتياط آن است كه در منى قربانى كند .\r\nمسألهء 16 - اگر قسمتى از اول شب كه بايد در منى بيتوته كرد درك نشود ، يا زودتر از نصف شب از منى خارج شوند ، احتياط واجب آن است كه يك گوسفند قربانى كنند و فرقى بين صورت عذر و عدم عذر نيست .\r\nمسألهء 17 - كسانى كه جايز است براى آنها كوچ كردن در روز\r\n\r\n","description":"","footnote":"","page_name":" 300 ","page_number":312},
  {"content":"\r\n\r\nدوازدهم ، بايد بعد از ظهر كوچ كنند و جايز نيست قبل از ظهر ، و كسانى كه در روز سيزدهم كوچ مىكنند مختارند هر وقت را بخواهند كوچ كنند .\r\n\r\nمسائل متفرقهء بيتوته در منى\r\nمسألهء 1 - اگر حاجى صبح دوازدهم به مكه بيايد واجب نيست براى نَفْر ، بعد از ظهر به منى برگردد گرچه رفتن او به مكه قبل از ظهر جايز نيست .\r\nمسألهء 2 - در كوچ كردن بعد از ظهر روز دوازدهم زنها هم حكم مردان را دارند ؛ بنا بر اين اگر با عذر از رَمْى در روز ، شب دوازدهم رَمْى كردند ، نمىتوانند قبل از ظهر از منى كوچ كنند ، مگر از ماندن تا بعد از ظهر معذور باشند .\r\nمسألهء 3 - كسانى كه در زمينهاى متصل به منى كه از منى نيست در شب يازدهم و دوازدهم بيتوته مىكنند بايد كفاره بدهند و براى هر شب يك گوسفند قربانى كنند ، هر چند اعتقاد پيدا كرده باشند كه آنجا از منى است يا به گفته اشخاص محلى ، مطمئن شده باشند .\r\nمسألهء 4 - اگر حاجى قبل از غروب آفتاب شب سيزدهم از منى خارج شده و بعد از غروب به منى مراجعت كرده ، واجب نيست شب را بماند و رَمى روز سيزدهم بر او واجب نمىشود .\r\n5 - س - بيتوتهء در منى اگر در غير منى انجام شود چه صورت دارد ، و آيا اشخاص جاهل به موضوع معذورند يا خير ؟\r\nج - بايد قربانى كنند و فرقى بين عالم و جاهل نيست .\r\n\r\n","description":"","footnote":"","page_name":" 301 ","page_number":313},
  {"content":"\r\n\r\n6 - س - كسانى كه مقدارى از اول شب با عذر يا بدون عذر در خارج منى بودند يا قبل از نصف شب خارج شدند ، در مناسكْ احتياط استحبابى است نسبت به كفاره ، و در تحرير احتياط وجوبى ؛ آيا كفاره واجب است يا خير ؟\r\nج - اين احتياط وجوبى است و ترك نشود .\r\n7 - س - فرموده‌ايد كسى كه بدون عذر نصف اول شب را در منى نبود واجب است نصف دوم را در منى بماند ، آيا كفارهء ترك مَبيت را نيز بايد بدهد ؟\r\nج - بايد كفاره هم بدهد .\r\n8 - س - كسى كه در شب يازدهم و دوازدهم بايد در منى باشد يا در مسجد الحرام مشغول عبادت گردد ، در مسجد الحرام مشغول عبادت مىشود ، ولى در بين آن از خستگى مرتب چرت مىزند و بيدار مىشود ، وظيفهء او چيست ؟ و سؤال ديگر در اين رابطه كه اخيراً پشت بامى وسيع براى مسجد الحرام - زاده اللَّه شرفاً - درست كرده‌اند ، آيا شبهايى كه بايد يا در منى بماند و يا در مسجد الحرام مشغول عبادت باشد ، ماندن در آنجا و عبادت كردن كافى است يا نه ؟\r\nج - اگر به قدرى خواب مىرود كه صدق نمىكند كه تمام شب مشغول به عبادت بوده ، كافى نيست و بايد كفاره بدهد ، و عبادت در هر جاى مكه كافى است .\r\n9 - س - اين جانب شغلم حمله‌دارى است ؛ چندين سال قبل جايى را كه يقين داشتم جزء منى است با حاجيها بيتوته نموده‌ام و سالهاى بعد فهميدم و برايم يقين حاصل شد جايى كه سالهاى قبل بيتوته نموده‌ايم\r\n\r\n","description":"","footnote":"","page_name":" 302 ","page_number":314},
  {"content":"\r\n\r\nخارج از منى است ، آيا كفاره بر اين جانب و همهء حجاج واجب است يا نه ؟\r\nو در صورتى كه كفاره واجب باشد ، آيا كفارهء حجاج بر عهدهء خودشان است يا بر عهدهء من ؟ و آيا ابلاغ به حجاج واجب است يا نه ؟ و اگر بعضى از آنان مرده باشند يا دسترسى به آنان نباشد تكليف چيست ؟\r\nج - كفارهء ترك بيتوتهء خود شما بر شما واجب است ، و كفارهء ديگران بر شما واجب نيست و لازم نيست به آنان اعلام نماييد ، و اگر فهميدند كفاره بر خود آنان واجب است ؛ ولى اگر اجرت عمل صحيح و عملى كه انجام شده تفاوتى دارد ، نسبت به تفاوت بايد رضايت حجاج تحصيل شود .\r\n10 - س - علامت‌گذارى حدود منى در سالهاى قبل با علامت‌گذارى الآن كه به وسيلهء حكومت انجام گرفته فرق مىكند ، و اين جانب كه شغلم حمله‌دارى است در سالهاى قبل با حجاج در قطعه زمينى بيتوته كرده‌ايم كه اگر تعيين فعلى حكومت صحيح باشد ، بيتوتهء ما در خارج از منى بوده ، و اگر تعيين قبلى صحيح باشد ، كه ما يقين به آن داريم طبق علميت قبلى و نظر پيروان اهل مكه بيتوتهء ما صحيح است ؛ حال بنا بر اينكه تعيين حكومت صحيح باشد ، آيا تكليف ما نسبت به بيتوته سالهاى قبل چيست ؟ و در صورت وجوب كفاره ، آيا ابلاغ به همهء حجاج لازم است يا نه ؟ و آيا با توجه به اينكه در فرض مسأله بيتوته ترك نشده بلكه اشتباه در مصداق بوده است ، نسبت به حجاج ضامن مىباشم يا نه ؟\r\nج - اگر در محلى بيتوته كرده‌ايد كه يقين به منى بودن آن داشته‌ايد تا يقين پيدا نكنيد كه خارج منى بوده ، قربانى لازم نيست و در اين صورت ابلاغ و اعلام لازم نيست .\r\n11 - س - آيا كسانى كه عذر دارند از رَمْىِ در روز ، مىتوانند شب\r\n\r\n","description":"","footnote":"","page_name":" 303 ","page_number":315},
  {"content":"\r\n\r\nدوازدهم براى روز دوازدهم رَمْى كنند و از منى به مكه بيايند و ديگر برنگردند به منى ، يا بايد صبر كنند و بعد از ظهر با مردم كوچ كنند ؟\r\nج - مىتوانند بعد از مَبيت واجب ، خارج شوند و لازم نيست صبر كنند .\r\n12 - س - قبلًا سؤال شده است كه آيا كسانى كه خوف مشقت دارند مىتوانند شب دوازدهم رَمْى جمره نموده به مكه رفته و ديگر به منى برنگردند ، و حضرت عالى جواب فرموده‌ايد : در صورت عذر اشكال ندارد ، ولى قبل از نصف شب نبايد بيرون بروند . با توجه به مسألهء فوق اين سؤال مطرح مىشود كه آيا خدمهء كاروانها نيز براى پذيرايى از اين قبيل زائرين مىتوانند به همراه آنان در شب رَمْى نموده و به مكه بروند و براى وقوف تا وقت شرعى روز دوازدهم ديگر به منى برنگردند ؟\r\nج - وقوف در روز دوازدهم واجب نيست و آنچه واجب است كوچ نكردن قبل از زوال است ، و اشخاص ذكر شده مىتوانند بعد از نصف شب از منى بروند و روز دوازدهم براى رَمْى به منى برگردند و لو بعد از ظهر ، و اگر قبل از ظهر آمدند بعد از ظهر بيرون بروند ؛ و رَمْى شب براى آنها كافى نيست .\r\n13 - س - حاجى شب دوازدهم بعد از نصف شب از منى خارج و به مكه مىرود ، روز بعد براى رَمْى به منى مىآيد ؛ آيا لازم است كه قبل از ظهر به منى بيايد يا چون وظيفه‌اى غير از رَمْى ندارد بعد از ظهر هم مىتواند بيايد ؟\r\nج - لازم نيست قبل از ظهر به منى بيايد ، هر چند اگر قبل از ظهر بيايد نمىتواند قبل از ظهر كوچ كند .\r\n\r\n","description":"","footnote":"","page_name":" 304 ","page_number":316},
  {"content":"\r\n\r\n14 - س - مدير كاروانى زنها را قبل از ظهر دوازدهم از منى خارج نمود ، وظيفهء آنان كه از مسأله اطلاع نداشتند و يا اگر متوجه مسأله بودند نمىتوانستند بدون مدير كاروان و همراهان در منى بمانند ، چيست ؟\r\nج - با فرض اينكه عذر داشته‌اند ، مانع ندارد .\r\n15 - س - مقدار شب براى كسى كه در مكه به جاى بيتوته در منى به عبادت مشغول مىشود چقدر است ؟ از مغرب تا طلوع فجر است ، يا تا طلوع آفتاب ؟\r\nج - تا طلوع فجر حساب مىشود .\r\n16 - س - بعد از اعمال ثلاثهء روز عيد مىخواهد براى طوافها به مكه برود ، ولى مىداند كه اگر به مكه برود سه ساعت از مَبيت اول شب را درك نمىكند ، آيا برود يا نه ؟ و اگر رفت كفاره دارد يا خير ؟\r\nج - رفتن از منى به مكه در فرض مرقوم مانع ندارد ، ولى براى تأخير بايد كفاره بدهد .\r\n\r\n","description":"","footnote":"","page_name":" 305 ","page_number":317},
  {"content":"\r\n . \r\n","description":"","footnote":"","page_name":" 306 ","page_number":318},
  {"content":"\r\n\r\n\r\nفصل هفتم : رَمْى جمرات سه‌گانه\r\nو در آن چند مسأله است :\r\nمسألهء 1 - شبهايى كه واجب است در منى بيتوته كند بايد در روز آنها رَمْى جمرات سه‌گانه كند ؛ يعنى سنگريزه بزند به سه محل ، كه يكى را جمره اولى و يكى را جمرهء وسطى و يكى را جمرهء عقبه گويند ؛ ولى اگر عمداً همهء آن را ترك كند به حج او ضرر نمىرساند و صحيح است ، گرچه در صورت عمد معصيت‌كار است .\r\nمسألهء 2 - اشخاصى كه بايد شب سيزدهم را در منى بمانند ، واجب است روز سيزدهم ، رَمْى جمرات كنند .\r\nمسألهء 3 - عدد سنگريزه كه بايد به جمره بزند براى هر يك در هر روزى بايد هفت عدد باشد و كيفيت انداختن و شرايط و واجبات آن به همان نحو است كه سابقاً در جمرهء عقبى گفته شد .\r\nمسألهء 4 - وقت انداختن سنگ از اول طلوع آفتاب تا غروب آفتاب روزى است كه شب آن روز را بيتوته كرده است ، و در شب جايز نيست به جا آورد .\r\nمسألهء 5 - اگر كسى عذرى داشته باشد از اينكه روز به جا آورد ؛ مثل\r\n\r\n","description":"","footnote":"","page_name":" 307 ","page_number":319},
  {"content":"\r\n\r\nشبان و مريض و عليل و كسى كه ترس داشته باشد از چيزى ، مثل تزاحم جمعيت ، جايز است شب آن روز يا شب بعد انجام دهد .\r\nمسألهء 6 - واجب است ترتيب در سنگ انداختن به اينكه اول به جمرهء اولى و بعد از آن به جمرهء وسطى و بعد از آن به جمرهء عقبه سنگ بيندازد .\r\nمسألهء 7 - اگر به ترتيبى كه گفته شد به جا نياورد بايد دوباره آنچه كه بر خلاف ترتيب كرده ، به جا آورد به طورى كه ترتيب حاصل شود ؛ مثلًا اگر اول به جمرهء وسطى انداخت و بعد به جمرهء اولى ، كفايت مىكند كه جمرهء وسطى را دوباره به جا آورد و بعد جمرهء عقبه را و اعادهء جمرهء اولى لازم نيست .\r\nمسألهء 8 - در حكمى كه در مسألهء هفتم ذكر شد ، فرق نيست ميان آنكه از روى علم و عمد خلاف ترتيب كند يا از روى سهو و نسيان يا از روى ندانستن مسأله ، در هر صورت بايد اعاده كند .\r\nمسألهء 9 - اگر كسى چهار سنگ به جمرهء اولى بيندازد و آن را رها كند و مشغول جمرهء بعدى بشود كافى است ، و لازم نيست تمام هفت سنگ مقدم باشد ؛ پس مىتواند چهار سنگ به جمرهء اولى بزند و بعد چهار سنگ به جمرهء وسطى و بعد مشغول جمرهء عقبه شود و به هر ترتيب مىخواهد هفت سنگ جمرهء عقبه و سه سنگ آن دو تاى ديگرى را بيندازد ، لكن احتياط واجب از براى كسى كه از روى علم و عمد اين كار را كرده است اعاده است .\r\nمسألهء 10 - اگر كسى فراموش كند در يكى از روزها رَمْى كند واجب است روز بعد آن را قضا كند ، و اگر دو روز را فراموش كرد بايد در روز بعد هر دو را قضا كند ، و همچنين است اگر از روى عمد ترك كرده باشد .\r\n\r\n","description":"","footnote":"","page_name":" 308 ","page_number":320},
  {"content":"\r\n\r\nمسألهء 11 - واجب است قضا را مقدم بدارد بر ادا ؛ پس در روز يازدهم اگر بخواهد قضاى روز عيد را به جا بياورد اول قضاى عيد را به جا آورد و بعد رَمْى روز يازدهم را كه ادا است ، و همچنين بايد قضاى روز جلو را مقدم بدارد بر قضاى روز بعد ، پس اگر در روز سيزدهم مثلًا بخواهد قضاى روز عيد و روز يازدهم و روز دوازدهم را به جا آورد بايد به ترتيب از قضاى روز عيد شروع و به روز سيزدهم ختم كند كه ادا است .\r\nمسألهء 12 - چنانچه قضاى رمى جمرات سه‌گانه واجب است قضاى رَمْى بعض از آنها هم اگر ترك شده باشد واجب است ؛ پس اگر در روز يازدهم جمره اولى را رَمْى كرد و دوتاى ديگر را نكرد ، روز بعد بايد آن را كه نكرده اتيان كند و بعد تكليف اين روز را به جا آورد .\r\nمسألهء 13 - اگر در روز بعد فهميد كه جمرات روز قبل را به خلاف ترتيب انداخته بايد قضا كند ، به طورى كه ترتيب حاصل شود و بعد وظيفه اين روز را به جا آورد .\r\nمسألهء 14 - اگر به هر يك از جمرات يا بعض آنها چهار سنگ انداخته باشد و در روز بعد يادش بيايد ، احتياط واجب آن است كه بقيه روز قبل را قضا كند و بعد وظيفهء روز را به جا آورد .\r\nمسألهء 15 - اگر كسى فراموش كند رَمْى جمرات سه‌گانه را و خارج شود از منى و به مكه بيايد ، پس اگر در ايام تشريق يادش آمد بايد برگردد و به جا آورد و اگر متمكن نيست بايد نايب بگيرد ، و اگر بعد از ايام تشريق يادش بيايد يا عمداً تعويق بيندازد تا بعد ، احتياط واجب آن است كه خودش يا نايبش از مكه برگردد و به جا آورد ، و در سال ديگر هم در ايامى كه فوت شده است خودش يا نايبش قضا كند .\r\n\r\n","description":"","footnote":"","page_name":" 309 ","page_number":321},
  {"content":"\r\n\r\nمسألهء 16 - اگر فراموش كرد رَمْى جمرات را و يادش نيامد مگر بعد از خروج از مكه ، احتياط واجب آن است كه در سال ديگر قضا كند آن را خودش يا نايبش .\r\nمسألهء 17 - كسى كه بعض از جمرات را فراموش كند حكمش همان است كه در مسأله 15 و 16 ذكر شد ؛ بلكه كسى كه كمتر از هفت سنگ در تمام جمرات يا بعض آن انداخت همين حكم را دارد بنا بر احتياط واجب .\r\nمسألهء 18 - كسى كه عذرى داشته باشد از انداختن سنگ ، مثل آنكه مريض باشد يا طفل باشد كه نتواند رَمْى كند ، يا عليل باشد مثل آنكه دست يا پايش شكسته باشد ، يا از شدت بيحالى نتواند ، يا بيهوش باشد ، بايد نايبش به جا آورد و اگر از نايب گرفتن هم عاجز باشد ، مثل بيهوش و طفل كوچك ، ولىّ او يا شخص ديگرى از طرف او به جا آورد ، و احتياط واجب آن است كه تا مأيوس نشده از اينكه خودش عمل كند ، نايب عمل نكند و بهتر آن است كه اگر مىشود شخص معذور را ببرند و در حضور او رمى كنند ، و اگر مىشود سنگ را در دست او بگذارند و بيندازند .\r\nمسألهء 19 - اگر بعد از آنكه نايب عمل را به جا آورد عذر بر طرف شد ، آوردن خودش لازم نيست اگر چه احوط است .\r\nمسألهء 20 - اگر شخص مريض مأيوس باشد از خوب شدن يا شخص معذور مأيوس باشد از رفع عذر ، واجب است كه نايب بگيرد ، و اگر مأيوس نيست مىتواند نايب بگيرد ، لكن اگر عذر رفع شد ، احتياط آن است كه خودش عمل كند .\r\n\r\n","description":"","footnote":"","page_name":" 310 ","page_number":322},
  {"content":"\r\n\r\nمسألهء 21 - اگر ديگران مأيوس باشند از رفع عذر معذور ، لازم نيست از او اذن بگيرند اگر چه احوط است ، و اگر نتواند اذن بدهد اذن معتبر نخواهد بود .\r\nمسألهء 22 - اگر بعد از گذشتن روزى كه واجب بوده در آن رَمْى كند شك كند كه به جا آورده يا نه ، اعتنا نكند .\r\nمسألهء 23 - اگر بعد از انداختن شك كند كه كيفيت آن صحيح بوده يا نه ، اعتنا نكند .\r\nمسألهء 24 - اگر در وقتى كه مشغول رَمْى جمرهء عقبه است شك كند كه اولى را يا دومى را يا هر دو را رَمْى كرده يا صحيح انجام داده يا نه ، اعتنا نكند .\r\nمسألهء 25 - اگر در عدد ، شك كند كه آيا هفت بوده يا كمتر ، قبل از آنكه داخل شود در رَمْى جمرهء بعدى ، بايد آنچه محتمل است كه كسر شده ، بياورد تا يقين كند هفت عدد شده هر چند منصرف از عمل شده باشد و مشغول كارهاى ديگر باشد بنا بر احتياط واجب .\r\nمسألهء 26 - اگر بعد از گذشتن روزى كه بايد رَمْى كند يقين پيدا كند كه يكى از سه جمره را رَمْى نكرده ، ظاهراً جايز است اكتفا به قضاى رَمْى جمرهء عقبه كند ، و احتياط آن است كه هر سه را قضا كند .\r\nمسألهء 27 - اگر بعد از آنكه داخل در جمرهء بعدى شد شك كند در عدد قبلى ، پس اگر بداند چهار سنگ از قبلى را انداخته و شك كند كه بقيه را يا بعض از آنها را انداخته يا نه ، به احتياط واجب بقيه را اتيان كند ، اگر چه بعد از اتيان جمرهء بعدى ، و اگر در كمتر از چهار ، شك داشته باشد تا مقدار چهار اعتنا نكند و سه سنگ ديگر را بزند .\r\n\r\n","description":"","footnote":"","page_name":" 311 ","page_number":323},
  {"content":"\r\n\r\nمسألهء 28 - اگر بعد از انداختن به هر سه جمره يقين پيدا كند كه يك سنگ يا دو سنگ يا سه سنگ از يكى از سه جمره ناقص شده ، بايد هر چه را احتمال كسرى داده به هر يك از سه جمره بزند .\r\nمسألهء 29 - اگر بعد از انداختن سنگ به هر سه يقين كند كه يكى از آنها را از چهار كمتر انداخته بعيد نيست جواز اكتفا به كسرى جمرهء آخرى ، و احتياط آن است كه جمرهء آخرى را از سر بگيرد ، و احتياط بالاتر آن است كه هر سه را از سر بگيرد .\r\nمسألهء 30 - اگر بعد از گذشتن وقت هر سه روز ، يقين كند كه يك روز را رَمْى نكرده و نداند كدام روز است ، بايد هر سه روز را قضا كند با مراعات ترتيب ، گرچه به احتمالى اكتفا به قضاى روز آخر جايز است .\r\n\r\nمسائل متفرقهء رَمْى\r\nمسألهء 1 - زنها و مراقبين آنها و افراد ضعيفى كه مجازند بعد از نصف شب از مشعر الحرام به منى وارد شوند ، اگر از رَمْى در روز معذورند مىتوانند شب رَمْى كنند ؛ بلكه زنها مطلقاً مجازند همان شب رَمْى نمايند .\r\nمسألهء 2 - در طبقه دوم جمرات ، رَمْى جايز است و لازم نيست در طبقه اول رَمْى نمايند .\r\nمسألهء 3 - كسانى كه عذر دارند از اينكه روز عيد رَمْى كنند مىتوانند شب قبل از آن يا شب بعد از آن رَمْى كنند ، و اگر از رَمْى روز يازدهم نيز معذورند مىتوانند بعد از رَمْى به جاى روز عيد ، در شب يازدهم رَمْى روز يازدهم را هم انجام دهند .\r\n\r\n","description":"","footnote":"","page_name":" 312 ","page_number":324},
  {"content":"\r\n\r\n4 - س - كسانى كه با عذر از رَمْىِ در روز مىتوانند شب رَمْى كنند ، آيا لازم است شب رَمْى كنند ، يا مىتوانند همان روز نايب بگيرند ؟\r\nج - مىتوانند نايب بگيرند .\r\n5 - س - چنانچه كسانى صبح روز دهم از رَمْى كردن معذور باشند ، ولى اطمينان دارند كه بعد از ظهر خلوت است و قادر به رَمْى هستند ، بفرماييد : از صبح مىتوانند نايب بگيرند يا بايد صبر كنند تا خلوت شود و رَمْى نمايند ؟\r\nج - اگر مىتوانند در روز رَمْى كنند ، نمىتوانند نايب بگيرند .\r\n6 - س - آيا بدون عذر مىتوان در شب رَمْى كرد يا كافى نيست ، و اگر در شب صحيح است آيا گناهى هم مرتكب شده است ، و همچنين تأخير ذبح از روز عيد قربان هر چند صحيح است ولى آيا گناهى هم مرتكب شده است ؟\r\nج - بدون عذر ، رَمْى در شب واقع نمىشود و اگر بدون عذر رَمْى در روز را ترك نمايد گناه كرده است ، و همچنين معصيت نموده است على الاحوط اگر ذبح را عمداً از روز عيد تأخير بيندازد هر چند ذبح صحيح است .\r\n7 - س - كسى كه در رَمْى جمرات نايب شده ، آيا مىتواند شب رَمْى كند يا نه ؟ و همچنين كسى كه در اصل حج نايب باشد و از ابتدا مىدانسته كه نمىتواند رَمْى كند ، يا نمىتواند روز رَمْى كند ، و يا در رَمْى در روز مسامحه و اهمال كند ، حكمش چيست ؟\r\nج - نايب بايد اعمال اختيارى حج را انجام دهد ، و اگر معذور باشد نمىتواند نايب شود ، و كسى كه در رَمْى نايب شده بايد روز رَمْى كند ، و\r\n\r\n","description":"","footnote":"","page_name":" 313 ","page_number":325},
  {"content":"\r\n\r\nمسامحه و اهمال موجب بطلان نيابت نيست ، هر چند در فرض سؤال جايز نيست .\r\n8 - س - شخصى كه خود معذور است و نمىتواند رَمْى جمرات نمايد ، آيا مىتواند شخص ديگرى را كه براى او هم رَمْى در روز مقدور نيست ، نايب قرار دهد تا در شب رَمْى نمايد ، و آيا در صورت بودن و يا نبودن شخص سومى كه بتواند نايب شود و در روز رَمْى نمايد ، حكم مسأله فرق دارد يا خير ؟\r\nج - در صورت امكان بايد كسى را نايب بگيرد كه در روز رَمْى نمايد ، و اگر ممكن نباشد بنا بر احتياط واجب روز بعد خودش قضا كند ، و اگر در قضا هم امكان مباشرت نيست ، نايب بگيرد .\r\n9 - س - در رَمْى جمرات اگر سنگريزه ، اول به ديوار مجاور و بعد به جمره بخورد آيا كافى است ، يا بايد سنگريزهء ديگر بزند ؟\r\nج - ظاهراً كافى است .\r\n10 - س - شخصى وقت رَمْى جمرات شك كرد كه چند سنگ زده‌ام ، پس آن مقدار را رها كرد و دوباره از اول شروع نمود ، آيا رَمْى او اشكال دارد يا نه ؟\r\nج - اشكال ندارد هر چند رها نمىشود .\r\n11 - س - اينكه فرموده‌ايد كوچ كردن شب دهم و درك كردن وقوف اضطرارى مشعر و رَمْى در شب دهم براى زنان جايز است و نَفْسِ زن بودن عذر است ، آيا با اين حال زنان مىتوانند نايب شوند ؟\r\nج - مىتوانند نايب باشند .\r\n12 - س - در زمان قديم كه جمرات به صورت فعلى نبوده است و\r\n\r\n","description":"","footnote":"","page_name":" 314 ","page_number":326},
  {"content":"\r\n\r\nيقيناً بعداً بلندتر و قطورتر درست شده است ؛ بنا بر اين در جمرهء عقبه چرا رَمْى كردن مخصوص به آن سنگچين وسط ديوار سيمانى است و رَمْى به ديوار سيمانى جايز نيست ؟ و اگر جايز مىدانيد بفرماييد ؛ زيرا كه اكثر مردم در جمرهء عقبه اكتفا به ديوار سيمانى دو طرف سنگچين مىكنند و خلاصه ، ملاك رَمْى در جمرات چيست ؟\r\nج - ديوار سيمانى پشت جمره از جمره نيست و رَمْى آن كافى نيست .\r\n13 - س - اگر مردى كه مىتواند در روز رَمْى نمايد ، براى رَمْى زنى نايب شود ، آيا مىتواند رَمْى زن را در شب انجام دهد ؟\r\nج - نمىتواند و بايد رَمْى را در روز انجام دهد .\r\n14 - س - افرادى كه معذورند از واجباتى كه تركش و لو عمداً مضر به حج نيست ، مثل رَمْى جمرات در روز يازدهم و دوازدهم و مبيت به منى در شبهاى يازدهم و دوازدهم ، آيا مىتوانند اجير شوند و نيابت كنند ، يا نمىتوانند ؟\r\nج - ذوى الاعذار نمىتوانند نايب شوند ، حتى اگر از مثل مذكورات عذر داشته باشند .\r\n15 - س - كسى كه به نيابت ديگرى رَمْى جمره مىكند ، آيا كافى است كه اول براى خودش هر جمره‌اى را رَمْى كند و پس از آن به نيابت ديگران و لو ده نفر باشند يك جا رَمْى كند ، بعد جمرهء وسطى را هم همين طور و در پايان براى جمرهء عقبه نيز چنين كند ، يا اينكه بايد اول هر سه جمره را براى خودش و بعد هر سه را براى دومى ، و همچنين نسبت به ديگران رَمْى نمايد ؟\r\nج - هر دو صورت صحيح است .\r\n\r\n","description":"","footnote":"","page_name":" 315 ","page_number":327},
  {"content":"\r\n\r\n16 - س - كسى كه نمىتواند در روز عيد رَمْى كند ، آيا مىتواند قبل از رَمْى ، حَلْق نمايد و روز ديگر رَمْى كند ؟\r\nج - جايز نيست على الاحوط .\r\n17 - س - آيا جمرهء عقبه را از هر طرف مىتوان رَمْى نمود ؟\r\nج - اگر به جمره بزند كافى است ، ولى رَمْى ديوار كفايت نمىكند .\r\n18 - س - سنگريزه‌هايى كه در مشعر موجود است و معلوم است كه از خارج از مشعر آورده‌اند و معلوم نيست كه آيا از حرم است يا از خارج از حرم ، آيا مىتوان از آنها براى رَمْى استفاده نمود ؟\r\nج - اگر معلوم است كه از خارج آورده‌اند ، در مورد سؤال استفاده نكنند مگر آنكه طورى باشد كه جزء مشعر محسوب شود .\r\n19 - س - شخصى رَمْى جمرهء عقبه را در روز عيد غلط انجام داده است و در روز سيزدهم متوجه مىشود ، آيا بعد از قضاى جمرهء عقبه ، بايد رَمْى روز يازدهم و دوازدهم را نيز تكرار كند ؟\r\nج - لازم نيست .\r\n20 - س - آيا زياده از هفت رَمْى ، مُخِلّ به رَمْى است ؟\r\nج - اگر از اول قصد زيادتر از هفت داشته باشد صحيح نيست و بايد رَمْى را اعاده كند ، ولى اگر بعد از تمام شدن هفت سنگريزه كه به قصد هفت بوده ، اضافه زده ضرر ندارد .\r\n21 - س - كسى كه نتوانسته ذبح كند ، و حَلْق يا تقصير نيز ننموده است ، آيا مىتواند رَمْى روز يازدهم را انجام دهد ؟\r\nج - مانع ندارد .\r\n22 - س - زنى كه احتمال بدهد رَمْى باعث قاعدگى او مىشود ، آيا\r\n\r\n","description":"","footnote":"","page_name":" 316 ","page_number":328},
  {"content":"\r\n\r\nكافى است در رَمْى نايب بگيرد ؟\r\nج - اگر در اثر آن به مشقت مىافتد ، عذر محسوب مىشود و مىتواند نايب بگيرد .\r\n23 - س - آيا مىشود كه زنها را شب دهم بعد از نصف شب از مَشْعَر به منى بياورند و همان شب آنان را به جمرهء عقبه ببرند و رَمْى كنند و بعد به خيمه برگردانند و نزديك غروب روز يازدهم مجدداً آنان را به جمرات ببرند تا شب دوازدهم هم رَمْى روز يازدهم را انجام دهند و هم رَمْى روز دوازدهم را ، با توجه به ازدحام و خطرهاى احتمالى ؟\r\nج - براى زنها رَمْى جمرهء عقبه پس از وقوف به مشعر و آمدن به منى در همان شب عيد قربان مانع ندارد ؛ ولى رَمْى روز يازدهم و دوازدهم در صورتى براى آنان در شب صحيح است كه از رَمْى روز معذور باشند .\r\n24 - س - اگر كسى مىداند يك روز رَمْى را ترك كرده است ، ولى نمىداند كه روز دهم بوده يا يازدهم يا دوازدهم ، وظيفه‌اش چيست ؟\r\nج - احوط آن است كه رَمْى سه جمره را به ترتيب به قصد ما فى الذمه انجام دهد ؛ اگر چه در صورتى كه شك بعد از روز دوازدهم باشد بيش از قضاى رَمْى جمره عقبه واجب نيست .\r\n25 - س - شخصى در رَمْى جمرات چنين تصور مىكرده است كه بايد سنگريزه به خود سنگهاى نصب‌شدهء جمرات بخورد ، نه به ملات لاى سنگها كه به وسيلهء آن ملات ، بندكشى شده است ؛ لذا براى اطمينان كه به خود سنگها بخورد يازده سنگريزه انداخته و هفت عدد از آنها را رَمْى صحيح محسوب داشته است ، آيا اين رَمْى صحيح است يا نه ؟\r\nج - اگر مواردى را كه شك داشته احتياطاً زده ، مانع ندارد ، و چنانچه\r\n\r\n","description":"","footnote":"","page_name":" 317 ","page_number":329},
  {"content":"\r\n\r\nشك نداشته و قصد زياده هم نداشته است صحيح است ، هر چند در اين صورت احتياط مطلوب است .\r\n26 - س - شخصى روز عيد قربان براى رَمْى جمرهء عقبه رفته است و انجام داده ، ولى دو روز بعد را در اثر كسالت وكالت داده و روز سيزدهم خودش براى قضاى رَمْى جمرات رفته ، ولى اول رَمْى جمرهء عقبه نموده بعداً برگشته از جمرهء اولى شروع كرده و روز يازدهم و دوازدهم را يك مرتبه چهارده سنگ زده ، هفت عدد براى روز يازدهم و هفت عدد براى روز دوازدهم ، و جمرهء وسطى را همچنين دوازده سنگ زده و جمرهء عقبه را نيز دوازده سنگ زده است و الآن به ايران برگشته است ، وظيفهء او چيست ؟\r\nج - اگر كسالت داشته و معذور بوده و وكالت داده عمل او صحيح است و نياز به تكرار نداشته است ، و در هر صورت تكرار به نحو مرقوم صحيح نيست .\r\n\r\nمستحبات منى\r\nبدان كه براى حاجى مستحب است كه روز يازدهم و دوازدهم و سيزدهم را در منى بماند ، و حتى به جهت طواف مستحب از منى بيرون نرود ، و تكبير گفتن در منى بعد از پانزده نماز ، و در غير منى بعد از ده نماز كه اول آنها نماز ظهر روز عيد است مستحب مىباشد و بعضى آن را واجب دانسته‌اند ، و بهتر در كيفيت تكبير آن است كه بگويد :\r\nاللَّهُ أكْبَرُ اللَّهُ أكْبَرُ ، لا إِلهَ إِلّا اللَّهُ وَ اللَّهُ أَكْبَرُ ، اللَّهُ أَكْبَرُ وَ للَّهِ الْحَمْدُ ، اللَّهُ أكْبَرُ عَلى ما هَدانَا ، اللَّهُ أكْبَرُ عَلى ما رَزَقَنا مِنْ بَهِيمَةِ الأنْعامِ ، وَ الْحَمْدُ للَّهِ عَلى ما\r\n\r\n","description":"","footnote":"","page_name":" 318 ","page_number":330},
  {"content":"\r\n\r\nأَبْلانا .\r\nو مستحب است مادامى كه در منى اقامت دارد نمازهاى واجب و مستحب را در مسجد خيف به جا آورد ، و در حديث است كه صد ركعت نماز در مسجد خيف با عبادت هفتاد سال برابر است ، و هر كس در آنجا صد مرتبه « سُبْحانَ اللَّهِ » بگويد ثواب آن برابر ثواب بنده آزاد كردن است ، و هر كس در آنجا صد مرتبه « لا إلهَ إلَّا اللَّهُ » بگويد ثواب آن برابر است با ثواب كسى كه احياى نفس كرده باشد ، و هر كس در آنجا صد مرتبه « الْحَمْدُ للَّهِ » بگويد ثواب آن برابر است با ثواب خراج عراقين كه در راه خدا تصدق نمايد .\r\n\r\n[ فصل هشتم : بقية مسائل 
  ]\r\n\r\nمستحبات ديگر مكهء معظمه\r\nآداب و مستحبات ديگر در مكهء معظمه از اين قرار است :\r\n1 . زياد ذكر خدا نمودن و خواندن قرآن ؛\r\n2 . ختم نمودن قرآن ؛\r\n3 . خوردن از آب زمزم ، و بعد از خوردن اين دعا را بخواند :\r\nاللَّهُمَّ اجْعَلْهُ عِلْماً نافِعاً وَ رِزْقاً واسِعاً وَ شِفاءً مِنْ كُلِّ داءٍ وَ سُقْمٍ .\r\nو نيز بگويد :\r\nبسْمِ اللَّهِ وَ بَاللَّهِ وَ الشُّكْرُ للَّهِ .\r\n4 . نظر نمودن به كعبه و بسيار تكرار كردن آن ؛\r\n5 . در هر شبانه روز ده مرتبه طواف نمودن ؛ در اول شب سه طواف ، و در آخر شب سه طواف ، و پس از دخول صبح دو طواف ، و بعد از ظهر دو طواف ؛\r\n\r\n","description":"","footnote":"","page_name":" 319 ","page_number":331},
  {"content":"\r\n\r\n6 . هنگام توقف در مكه ، به عدد ايام سال يعنى سيصد و شصت مرتبه طواف نمايد و اگر اين مقدار نشد پنجاه و دو مرتبه و اگر آن هم ميسور نشد هر مقدارى كه بتواند ؛\r\n7 . به خانهء كعبه داخل شود ، خصوصاً كسى كه سفر اول او است و مستحب است قبل از دخول غسل بنمايد و در وقت داخل شدن بگويد :\r\nاللَّهُمَّ إنَّكَ قُلْتُ وَ مَنْ دَخَلَهُ كانَ آمِناً فَآمِنِّى مِنْ عَذابِ النَّارِ .\r\nپس دو ركعت نماز بين دو ستون بر سنگ قرمز بگذارد ؛ در ركعت اول بعد از حمد ، « حم سجده » و در ركعت دوم بعد از حمد پنجاه و پنج آيه از ساير جاهاى قرآن بخواند .\r\n8 . دو ركعت نماز خواندن در هر يك از چهار زاويه كعبه و بعد از نماز اين دعا را بخواند :\r\nاللَّهُمَ مَنْ تَهَيَّأَ وَ تَعَبَّأ وَ أعَدَّ وَ اسْتَعَدَّ لِوِفادَةٍ إلى مَخْلُوْقٍ رجا رِفْدِهِ وَ جائِزَتِهِ وَ نَوافِلِهِ وَ فَواضِلِهِ فَالَيْكَ يا سَيِّدِي تَهْيِئَتِي وَ تَعْبِئَتي وَ إعْدادِي وَ اسْتِعْدادى ، رَجاءَ رِفْدِكَ وَ نَوافِلِكَ وَ جائِزَتِكَ ، فَلا تُخَيِّبِ الْيَوْمَ رَجائِي ، يا مَنْ لا يَخِيْبُ عَلَيْهِ سائِلٌ ، وَ لا يَنْقُصُهُ نائِلٌ ، فَانِّي لَمْ آتِكَ الْيَومَ بِعَمَلٍ صالِحٍ قَدَّمْتُهُ ، وَ لا شَفاعَةِ مَخْلُوقٍ رَجَوْتُهُ ، وَ لكِنْ أتَيْتُكَ مُقِرّاً بِالظُلْمِ وَ الْإساءَةِ عَلى نَفْسِي ، فَانَّهُ لا حُجَّةَ لِيْ وَ لا عُذْرَ ، فَأسْألُكَ يا مَنْ هُوَ كَذلِكَ أَنْ تُصَلِّيَ عَلى مُحَمَّدٍ وَ آلِ مُحمَّدٍ ، وَ أنْ تُعْطِيِنَي مَسْألَتِيْ ، وَ تُقيِلَنى عَثْرَتِى ، و تَقْلِبَني بِرَغْبَتِ ، وَ لا تَرُدَّنِي مَجْبُوْهاً مَمْنوعاً وَ لا خائِباً ، يا عَظيْمُ يا عَظِيْمُ يا عَظيْمُ ، أرْجُوْكَ لِلْعَظيْمِ ، أسْألُكَ يا عَظِيْمُ أنْ تَغْفِرَ لِيَ الذَّنْبَ الْعَظِيْمَ ، لا إلهَ إلَّا أنْتَ .\r\nو مستحب است هنگام خروج از كعبه سه مرتبه « اللَّهُ اكْبَرُ » بگويد پس بگويد :\r\nاللَّهُمَّ لا تُجهِدْ بَلاءَنَا رَبَّنا ، وَ لا تُشْمِتْ بِنا أعْداءَنا فَإِنَّكَ أنْتَ الضَّارُّ\r\n\r\n","description":"","footnote":"","page_name":" 320 ","page_number":332},
  {"content":"\r\n\r\nالنَّافِعُ .\r\nبعداً پائين آمده و پله‌ها را دست چپ قرار داده كعبه را استقبال نمايد و نزد پله‌ها دو ركعت نماز بخواند .\r\n\r\nاستحباب عمره مفرده\r\nبدان كه بعد از فراغ از اعمال حج در صورتى كه ميسور باشد ، مستحب است عمرهء مفرده به جا آورده شود و در اعتبار فاصله بين اين عمره و عمرهء سابق خلاف است ، و احتياط در اين است كه در فصل كمتر از يك ماه به قصد رجا به جا بياورد و كيفيت اين عمره در صورت حج افراد و عمرهء مفرده ذكر شد .\r\n\r\nطواف وداع\r\nبدان كه براى كسى كه مىخواهد از مكه بيرون رود ، مستحب است طواف وداع نمايد ، و در هر شوطى حجر الأسود و ركن يمانى را در صورت امكان استلام نمايد و چون به مستجار رسد مستحباتى كه قبلًا براى آن مكان ذكر شد به جا آورد و آنچه خواهد دعا نمايد ، بعداً حجر الأسود را استلام نموده و شكم خود را به خانه كعبه بچسباند ، يك دست را بر حَجَر و دست ديگر را به طرف درب گذاشته و حمد و ثناى إلهى نمايد و صلوات بر پيغمبر و آل او بفرستد و اين دعا را بخواند :\r\nاللَّهُمَّ صَلَّ عَلى مُحَمَّدٍ عَبْدِكَ وَ رَسوُلِكَ ، و نَبِيِّكَ وَ اميِنكَ ، و حَبِيبِكَ وَ نَجِيَّكَ ، وَ خِيَرَتِكَ مِنْ خَلْقِكَ ، اللَّهُمَّ كَما بَلَّغَ رِسالاتِكَ ، وَ\r\n\r\n","description":"","footnote":"","page_name":" 321 ","page_number":333},
  {"content":"\r\n\r\nجاهَدَ في سَبِيلِك‌َضض ، وَ صَدَعَ بِأمْرِكَ ، وَ اوْذِيَ فِيكَ وَ فِي جَنْبِكَ حَتّى أتاهُ الْيَقْينُ ، اللَّهُمَّ أقْلِبْنيْ مُنجِحاً مُفْلِحاً مُسْتَجاباً لِى ، بِأفْضَلِ ما يَرْجِعُ بِهِ أحَدٌ مِنْ وَفْدِكَ مِنَ المَغْفِرَةِ وَ الْبَرَكَةِ وَ الرِّضْوانِ وَ الْعافِيَةِ .\r\nو مستحب است وقت بيرون آمدن ، از باب حناطين كه مقابل ركن شامى است بيرون رود و از خداوند متعال توفيق مراجعت را بطلبد و وقت بيرون رفتن ، يك درهم خرما خريده و آن را بر فقرا تصدق نمايد .\r\n\r\nمسائل متفرقه\r\nمسألهء 1 - در وقتى كه در « مسجد الحرام » يا « مسجد النبى » نماز جماعت منعقد شد ، مؤمنين نبايد از آنجا خارج شوند و بايد از جماعت تخلف نكنند و با ساير مسلمين به جماعت نماز بخوانند .\r\nمسألهء 2 - سجده نمودن بر تمام اقسام سنگها چه مرمر باشد يا سنگهاى سياه معدنى يا سنگ گچ و آهك قبل از آنكه پخته شود ، جايز است ، و سنگهايى كه در « مسجد الحرام » از اين قبيل است سجده بر آنها اشكال ندارد و همين طور در « مسجد رسول اللَّه ، صلّى اللَّه عليه و آله و سلّم » .\r\nمسألهء 3 - در « مكه » و « مدينه » در مسافرخانه و هتل نبايد نماز را به جماعت بخوانند و مىتوانند در جماعت ساير مسلمين در مساجد شركت كنند و نماز را به جماعت بخوانند .\r\nمسألهء 4 - تخيير بين قصر و اتمام در مكه و مدينه اختصاص به مسجد الحرام و مسجد النبى دارد و در تمام مكه و مدينه جارى نيست ، بلى اختصاص به مسجد اصلى ندارد و در جاهاى توسعه داده شده\r\n\r\n","description":"","footnote":"","page_name":" 322 ","page_number":334},
  {"content":"\r\n\r\nمسجد هم جارى است هر چند احتياط ، اقتصار بر مسجد اصلى است ؛ پس در تمام مسجد فعلى مسافر مىتواند نماز را تمام بخواند همانطور كه مىتواند شكسته بخواند .\r\nمسألهء 5 - در تقصيرهايى كه در عمرهء تمتع كرده است ، احتياط واجب آن است كه گوسفند يا غير آن را در مكه سر ببرد ، و اگر در حج تقصير كرد در منى سر ببرد ، و اگر ترك كرد آن را و برگشت به محل خود ، در محل خود بكشد و صدقه بدهد .\r\nمسألهء 6 - كسى كه در ميقات يا محاذى آن يا جاى ديگرى كه تكليف اقتضا مىكرد مُحرم شد ، نمىتواند احرام خود را به هم بزند و مُحل شود براى رفتن به مدينه منوره يا براى مقصد ديگرى ، و اگر لباس احرام را هم بكند و قصد بيرون آمدن از احرام را بكند احرامش به هم نمىخورد ، و آنچه به واسطه احرام بر او حرام شده حلال نمىشود ، و اگر كارى كه موجب كفاره است به جا آورد بايد كفاره بدهد .\r\nمسألهء 7 - اگر به واسطهء عذرى مثل مرض نتواند لباس دوخته خود را بكند و لباس احرام بپوشد ، بايد در ميقات يا محاذات آن نيت عمره و يا حج كند و لبيك بگويد ، و كافى است ، و هر وقت عذرش بر طرف شد جامهء دوخته را بكند ، و اگر لباس احرام نپوشيده ، بپوشد و لازم نيست به ميقات برگردد ؛ ولى براى پوشيدن لباس دوخته بايد يك گوسفند قربانى كند .\r\nمسألهء 8 - كسى كه از روى ندانستن مسأله يا نسيان از حكم يا موضوع يا غفلت ، بعضى از محرمات احرام را ارتكاب نمود ، كفاره ندارد مگر صيد كه در هر صورت كفاره دارد ، پس در غير صيد ارتكاب از روى عمد\r\n\r\n","description":"","footnote":"","page_name":" 323 ","page_number":335},
  {"content":"\r\n\r\nو علم موجب كفاره است .\r\nمسألهء 9 - عمرهء تمتع و حج تمتع بايد در يك سال واقع شوند ، پس اگر در يك سال عمرهء تمتع به جا آورد و در سال ديگر حج تمتع ، صحيح نمىباشد .\r\nمسألهء 10 - كسى كه وظيفه‌اش حج تمتع است بايد در حالى كه مىخواهد احرام عمره ببندد نيت آن داشته باشد كه عمرهء تمتع كند و بعد از آن حج تمتع اگر چه نيت ارتكازى اجمالى ، پس اگر نيت عمرهء مفرده بكند و بعد بخواهد آن را عمرهء تمتع قرار دهد ، حج او اشكال پيدا مىكند .\r\nمسألهء 11 - اگر بعد از مشغول شدن به حج تمتع شك كند كه عمرهء تمتع را به جا آورده يا نه ، يا شك كند كه صحيح به جا آورده يا نه ، اعتنا نكند و عملش صحيح است .\r\nمسألهء 12 - در هر يك از اعمال عمره و حج اگر شك كند ، بعد از آنكه وارد عملى شده باشد كه مترتب بر اوست ، اعتنا نكند ، چه شك كند كه آورده يا نه ، يا شك كند كه صحيح آورده يا فاسد .\r\nمسألهء 13 - بايد عمرهء تمتع و حج تمتع هر دو در ماه‌هاى حج واقع شود ، و ماه‌هاى حج ، شوال و ذى القعده و ذى الحجه است ؛ پس اگر كسى در شوال يا ذى القعده عمرهء تمتع به جا آورد و در موقع حج ، حج تمتع به جا آورد صحيح است ، و اگر قبل از شوال بخواهد عمرهء تمتع به جا آورد صحيح نيست ، اگر چه بعض اعمال عمره قبل از شوال واقع شود و بقيه در شوال يا ساير ماه‌هاى حج .\r\nمسألهء 14 - كسى كه به احرام عمرهء تمتع وارد مكه شد در صورتى كه حج او فوت شده قصد عمرهء مفرده كند ، و به همان احرامى كه بسته ، عمرهء\r\n\r\n","description":"","footnote":"","page_name":" 324 ","page_number":336},
  {"content":"\r\n\r\nمفرده به جا آورد و از احرام خارج شود ، و اگر حج بر او مستقر بوده يا سال ديگر شرايط استطاعت را دارا باشد بايد به حج برود .\r\nمسألهء 15 - شرايطى كه براى هَدْى است كه در حج تمتع بايد ذبح كند هيچ يك در حيوانى كه براى كفارهء تقصير بايد قربانى كند معتبر نيست ، پس مىتواند گوسفند خصى و معيوب را براى كفاره قربانى كند .\r\nمسألهء 16 - غير از هَدْى تمتع از هَدْىهايى كه براى كفاره يا چيز ديگر بر انسان واجب مىشود ، نمىتواند شخص كفاره‌دهنده از گوشت آنها بخورد ، و اما از قربانى استحبابى ، جايز است بخورد .\r\nمسألهء 17 - مصرف كفارات ، فقرا و مساكين هستند .\r\nمسألهء 18 - اگر در حرم چيزى پيدا كرد برداشتن آن كراهت شديد دارد ، بلكه احتياط در برنداشتن است .\r\nمسألهء 19 - اگر ( لقطهء ) حرم را برداشت و از يك درهم كمتر باشد مىتواند قصد تملك آن را بكند و آن را مصرف كند ، و ضامن صاحبش نيست ، و چنانچه تملك نكرد و تفريط نكرد ضامن نيست ؛ ولى اگر بدون تملك نگاه داشت و در نگاهدارى كوتاهى و تفريط كرد ضامن است ، و اگر قصد تملك كرد و صاحبش قبل از تلف شدن پيدا شد بايد آن را به صاحبش رد كند به احتياط واجب .\r\nمسألهء 20 - اگر لُقَطهء را كه در حرم برداشت يك درهم يا بيشتر ارزش داشت بايد يك سال تعريف كند و از صاحبش جستجو كند ، پس اگر نيافت او را بعد از يك سال مخير است بين دو امر : يكى آنكه آن را براى صاحبش حفظ كند ؛ در اين صورت اگر در نگاهدارى كوتاهى نكرد ضامن نيست در صورت تلف ؛ دوم آنكه براى صاحبش صدقه بدهد ، لكن اگر\r\n\r\n","description":"","footnote":"","page_name":" 325 ","page_number":337},
  {"content":"\r\n\r\nصاحبش پيدا شد و راضى به صدقه نشد بايد عوضش را به او بدهد ، و جايز نيست آن را تملك كند ، و اگر تملك كند مالك نمىشود و ضامن هم مىشود .\r\nمسألهء 21 - كسى كه بعد از مُحرم شدن نتوانسته باشد وظيفه‌اى انجام دهد كه مُحل شود ، اگر مصدود يا محصور است بايد به وظيفهء آنها كه در آخر مناسك ذكر شده عمل نمايد ، و اگر مصدود يا محصور نيست در بعض موارد با انجام عمرهء مفرده مىتواند مُحل شود .\r\nمسألهء 22 - در مسجد النبى - صلى اللَّه عليه و آله و سلم - سجده كردن روى فرشهاى مسجد مانع ندارد و مهر گذاشتن جايز نيست ، و لازم نيست در جايى كه سنگ است نماز بخوانند و لازم نيست حصير يا نحو آن با خود ببرند ؛ ولى اگر مراعات كنند كه موجب وهن نشود و حصير براى جا نماز با خود داشته باشند و روى آن نماز بخوانند به طورى كه متعارف ساير مسلمين است اشكال ندارد ، لكن تأكيد مىشود كه از عملى كه موجب هتك و انگشت‌نما شدن باشد اجتناب نمايند .\r\n23 - س - در مسجد النبى - صلى اللَّه عليه و آله و سلم - بعد از اتمام نماز جماعت ، آيا مىتوان روى فرشهاى مسجد سجده نمود ، و يا اينكه بايد برود در جايى كه سنگفرش است و بر سنگ نماز بخواند ؟\r\nج - لازم نيست به جاى ديگر كه سنگ مفروش است برود .\r\n24 - س - كسى كه نماز را در مسجد الحرام به نحو استداره خوانده است به طورى كه رو در روى امام جماعت و يا طرفين او ايستاده بوده است ، آيا اين نماز احتياج به اعاده دارد ؟\r\nج - با وضع فعلى نياز به اعاده ندارد .\r\n\r\n","description":"","footnote":"","page_name":" 326 ","page_number":338},
  {"content":"\r\n\r\n25 - س - در صورتى كه شخص نمازگزار وارد يكى از مساجد مدينهء منوره و يا مكهء معظمه شد و مشاهده كرد كه جماعت خاتمه يافته است ، ولى نمازگزاران در مسجد هستند ، آيا مىتواند نماز را فرادى بر طبق شرايط موجود به جاى آورد ، يا بايد بيايد مسافرخانه و يا هتل و نمازش را با چيزى كه سجده بر آن صحيح است انجام دهد ؟\r\nج - مىتواند در همان جا و بر طبق نماز آنان به جا آورد .\r\n26 - س - حصيرهايى كه در حجاز مورد استفادهء حجاج ايرانى و غير ايرانى واقع مىشود سجده بر آن جايز است يا خير ، با ملاحظهء اينكه حصير مزبور با نخ مخلوط است ؟\r\nج - اگر عرفاً روى حصير سجده مىشود مانع ندارد .\r\n27 - س - اگر انجام نماز به كيفيتى باشد كه معلوم نيست موافق نظر اهل سنت باشد ، مانند سجده بر پشت نمازگزاران صف جلو ، و عدم رعايت اتصال و . . . ، آيا نماز در اين گونه موارد بايد اعاده شود ؟\r\nج - اعاده دارد .\r\n28 - س - آيا حائض و جنب مىتوانند از مقدار توسعه‌يافتهء مسجد الحرام و مسجد النبى - صلى اللَّه عليه و آله و سلم - عبور كنند يا خير ؟\r\nج - نمىتوانند .\r\n29 - س - كسانى كه براى شركت در نماز مغرب در مكه و مدينه وارد مساجد مىشوند و نمازهاى خود را با جماعت مىخوانند ، آيا جايز است بلافاصله بعد از نماز جماعت نماز عشا را بخوانند يا نه ؟\r\nج - مانع ندارد ، و اگر وقت نشده بايد صبر كنند .\r\n\r\n","description":"","footnote":"","page_name":" 327 ","page_number":339},
  {"content":"\r\n\r\n30 - س - كسى خيال مىكرد كه بر سنگهاى فرش شده در مسجد الحرام - زاده اللَّه شرفاً - سجده صحيح نيست و بر پشت دست سجده مىكرده است ، نمازهايى كه به اين نحو خوانده چه حكمى دارد ؟\r\nج - صحيح نيست ، مگر جاهل قاصر باشد .\r\n31 - س - در ليالى مقمره در مكه كسانى كه نماز صبح را به جماعت با ساير مسلمين مىخوانند ، آيا بايد بعد از روشن شدن هم دوباره بخوانند ، يا همان نماز كه به جماعت خوانده‌اند كافى است ؟\r\nج - در فرض مرقوم جماعت صحيح است و اعاده ندارد .\r\n32 - س - كسى كه قصد كرده است كه تا پايان روز ترويه ( هشتم ذى الحجه ) در مكه اقامت نمايد ، به تصور اينكه از آغاز ورودش به مكه تا روز ترويه ده روز است ، و بر اين اساس چند روز نماز را تمام خواند ، بعد خلاف آن ثابت گرديد و معلوم شد ده روز نبوده است ، وظيفهء او در نماز چيست ؟ آيا تمام است يا قصر ؟\r\nج - اگر واقع ده روز را قصد كرده و بعد خلاف آن معلوم شده است ، مثل اينكه يقين داشت كه ماه سى روز است و روز ترويه ، مثلًا سه‌شنبه است ، بعداً معلوم شد ماه 29 روز است و روز ترويه دوشنبه است ، بايد نماز را تمام بخواند ، و اگر واقع آن را قصد ندارد و فقط خيال مىكند كه ده روز مىماند ، مثل اينكه مىداند ماه 29 روز و ترويه دوشنبه است ولى در حساب اشتباه كرده و خيال مىكند تا آن روز ده روز است در حالى كه واقعاً نيست ، بايد بعد از كشف خلاف ، نمازها را جمع بخواند على الاحوط و آنچه تمام خوانده را نيز قصراً قضا نمايد .\r\n33 - س - شخصى مقلد هيچ يك از فقها نبوده - مثلًا ده سال - حالا\r\n\r\n","description":"","footnote":"","page_name":" 328 ","page_number":340},
  {"content":"\r\n\r\nمىخواهد تقليد كند ، در اين ده سال مكه هم رفته است ، آيا عبادتهاى او مثل نماز و روزه و حجش صحيح است يا نه ؟\r\nج - اگر اعمالش مطابق فتواى كسى كه بايد از او تقليد كند باشد صحيح است .\r\n34 - س - قرآنهايى كه در مسجد الحرام است بر بعضى نوشته شده كه وقف است ، ولى بر بعضى ديگر نوشته نشده است ؛ شايع است آنها كه كلمهء وقف و يا عبارت ديگرى كه مفهم وقف بودن باشد ندارد ، جايز است بردارند و چنين كارى احياناً شده است ، بفرماييد جايز است يا نه ؟\r\nج - برداشتن آنها بدون اينكه از متصدى ذيربط بگيرند ، جايز نيست و بايد برگردانده شود .\r\n35 - س - آيا مقدارى از سنگ صفا و مروه ، يا از مشعر را مىشود با خود آورد يا نه ؟\r\nج - از صفا و مروه جايز نيست و از مشعر مانع ندارد .\r\n36 - س - نيت تيمم از حدث اكبر در مَسْجِدَين چيست ؟\r\nج - اگر در مسجد جنب شده بايد فوراً خارج شود و براى خروج از مسجد تيمم بدل از غسل جنابت كند ، و با اين التفات اگر تيمم كند صحيح و با نيت است .\r\n37 - س - در تطهير مسجد الحرام به نحوى كه عين نجاست را بر طرف مىكنند و بعد با ظرف آب مىريزند و مىشويند و از هر طرف با آب قليل شسته مىشود انسان به نجاست تمام مسجد علم عادى پيدا مىكند ، آيا جواز سجده بر آن سنگها از باب عسر و حرج است يا جهت ديگر ؟\r\nج - علم پيدا نمىشود ، و با فرض شك نبايد اعتنا شود .\r\n\r\n","description":"","footnote":"","page_name":" 329 ","page_number":341},
  {"content":"\r\n\r\n38 - س - شخصى بدون اينكه خمس مال خود را بپردازد به حج رفته است و الآن مىخواهد بپردازد ، آيا حج او صحيح است يا خير ؟\r\nج - اگر لباس احرام و قربانى با پول غير مخمس نبوده ، عمل او اشكال ندارد و در غير اين صورت تفصيلاتى دارد كه به رساله مراجعه شود .\r\n39 - س - اين جانب كه تحت تكفل پدرم هستم اگر خدا بخواهد سال آينده به اتفاق مادرم به زيارت خانهء خدا مشرف خواهم شد ، لازم به يادآورى است كه هزينهء اين سفر را از پولهايى كه پدرم طى هفت يا هشت سال به عنوان هفتگى و يا پولى كه براى پس‌انداز به ما داده پرداخته‌ايم ؛ قابل ذكر است كه پدرم تا اين تاريخ هيچ گونه وجهى به عنوان خمس نپرداخته است ، خواهشمندم مرقوم بفرماييد كه حج ما با اين پول چه صورتى پيدا مىكند ؟\r\nج - اگر يقين به وجود خمس در پول مزبور نداريد حج اشكال ندارد ، و اگر يقين به وجود خمس در مال داريد ، لازم است احرام و قربانى را از مال حلال يقينى تهيه نماييد .\r\n40 - س - فرموده‌ايد : اگر از طرف قاضى مكه حكم شد كه فلان روز عيد است و ما يقين به خلاف نداشته باشيم متابعت آنان جايز است ، آيا اگر در همين فرض بتوان احتياط كرد و وقوف عرفات و مشعر و اعمال منى را بدون محذور انجام داد تا متابعت قطعى واقع شود ، آيا اين كار لازم است يا نه ؟\r\nج - بايد تبعيت كنند و لو با علم به خلاف .\r\n41 - س - آيا شخص فقير مىتواند گوشت كفاره تقصير خود را به مصرف فقرايى كه نانخور او هستند برساند ؟\r\n\r\n","description":"","footnote":"","page_name":" 330 ","page_number":342},
  {"content":"\r\n\r\nج - براى كسانى كه نفقه آنان بر او واجب است نمىشود صرف نمود .\r\n42 - س - كفاراتى كه در احرام عمرهء تمتع بر گردن انسان مىآيد در مكه معلوم است كه فقير مؤمن نيست ، آيا بايد صبر كند تا در محل ذبح كند و به فقير بدهد و اين تأخير عمدى مانع ندارد ؟\r\nج - تأخير عمدى خلاف احتياط است ، و در هر صورت ذبح در محل و دادن به فقرا كفايت مىكند .\r\n43 - س - اگر شخصى در مكه يا مدينه پول سعودى پيدا كند كه نمىداند متعلق به ايرانى است يا غير ايرانى ، وظيفهء او چيست ؟\r\nج - با يأس از پيدا شدن صاحبش از طرف او به فقير صدقه بدهد على الاحوط .\r\n44 - س - زنى به همراه شوهرش در روز يازدهم جهت رَمْى به طرف جمرات حركت مىكند كه بر اثر شدت گرمى هوا و كثرت جمعيت شوهر خود را گم مىكند ، حالت اضطراب و شوكه شدن به او دست مىدهد و به زمين مىافتد ؛ مأمورين او را به بيمارستان منتقل مىكنند بعد از چهار روز تفحص و جستجوى زياد در بيمارستان پيدا مىشود كه قادر به سخن گفتن نبوده و حتى قادر به انجام بقيهء اعمال حج نمىباشد و در فاصلهء اين مدت همراهان او شوهرش را تكليف مىكنند كه به نيابت از خانوادهء خودش بقيهء اعمال او را انجام دهد ؛ آنچه مسلم است اين بوده كه شوهر در حال ناراحتى و اضطراب و حواس‌پرتى بوده ولى از او كه سؤال مىشود اعمال نيابتى را انجام داديد يا نه ؟ جواب مىدهد : بلى ، انجام دادم . پس از مراجعت از حج ، شوهرش قسم جلاله ياد مىكند كه من حالم بجا نبوده و اعمال نيابتى را انجام ندادم و اظهار مىكند كه اجتماع ما با هم حرام است ،\r\n\r\n","description":"","footnote":"","page_name":" 331 ","page_number":343},
  {"content":"\r\n\r\nآيا حج صحيح است يا نه ؟ و در صورت عدم صحت ، آيا با نيابت كفايت مىكند ، يا اينكه لازم است خودش بقيهء اعمال حج را انجام دهد ، و قربانى كه به واسطهء عدم بيتوته در منى مىباشد ، آيا در محل خودش ذبح كند كافى است و يا بايد به منى فرستاده شود ؟\r\nج - اگر اعمال روز عيد را انجام داده و اعمال مكه را انجام نداده در صورتى كه مىتواند خودش به مكه برود ، بايد خودش آنها را انجام دهد ، و اگر معذور است نايب بگيرد و قربانى مورد سؤال در محل خودش هم صحيح است ، و لازم نيست به منى فرستاده شود و رَمْى ايامى كه انجام نشده ، سال بعد بايد قضا شود ، و اگر خودش نمىتواند برود نيابت كافى است .\r\n45 - س - شخصى در سال 1361 به حج مشرف مىشود و در مغرب روز نهم ذيحجه با وانتِ كارگرى بدون توقف در مشعر الحرام به منى رفته ، و در خارج منى به دست غير مؤمن قربانى كرده ، و در خارج منى سر تراشيده است ، تكليف اين شخص چيست ؟ آيا مىتواند به نيت ديگرى يا براى خودش به حج مشرف شود ؟\r\nج - بنا بر احتياط واجب بايد قربانى و سر تراشى و اعمال مكه را اعاده كند و عمره مفرده‌اى هم به جا آورد و دو مرتبه اصل حج را هم انجام دهد و تا سر تراشى و اعمال بعد از آن انجام نگرفته و عمره مفرده را انجام نداده ، باقى بر احرام است .\r\n46 - س - آيا در عرفات و منى و مَشْعَر و بعد از مراجعت از اماكن مزبور در صورتى كه مسافت شرعى محقق نشود ، وظيفهء حجاجى كه قبلًا در مكهء معظمه قصد اقامت كرده‌اند از حيث قصر و اتمام چيست ؟\r\n\r\n","description":"","footnote":"","page_name":" 332 ","page_number":344},
  {"content":"\r\n\r\nج - در فرض مذكور تمام است .\r\n47 - س - بعضى از حجاج در مكه قصد اقامه كرده‌اند ، چه بطن مكه يا محلات آن ، مثل شيشه و ريع الذاخر يا مسفله يا حجون ، اگر يقين داشته باشند كه تا عرفات چهار فرسخ است نماز را قصر ، و اگر شك داشته باشند در مسافت شرعى نماز را تمام مىخوانند ، بفرماييد در مراجعت از عرفات و منى ، تكليف آنان از نظر قصر و اتمام چيست ؟ با توجه به اينكه توقف آنان در مكه يك روز يا سه روز يا نه روز است و بايد به ايران يا مدينه حركت كنند .\r\nج - در صورت عدم مسافت شرعيه يا شك در آنكه در نماز باقى بر تمام هستند ، اگر از عرفات كه به مكه برمىگردند ، از جهت اينكه محل اقامه است مىروند و بعد از مكه قصد مسافرت مىكنند ، در بازگشت به مكه و در خود مكه هم نمازشان تمام است .\r\n48 - س - اگر موقف دو روز اختلاف داشته باشد ، وظيفه چيست ؟\r\nج - فرقى بين يك روز اختلاف و دو روز در حكم مسأله نيست .\r\n49 - س - در مواردى كه فرموده‌ايد : اگر مشقت يا حرج داشته باشد . . .\r\nبفرماييد منظور از مشقت و حرج شخصى است يا نوعى ؟\r\nج - بايد خصوص مسأله ملاحظه شود ، و اگر حكم داير مدار حرج و مشقت باشد ، شخصى آن منظور است .\r\n50 - س - حاجى تمام اعمال عمره و حج را انجام داده و بعد فهميد وضويش باطل بوده است ، آيا با تدارك طوافها و نماز ، حج او صحيح است يا نه ؟ و بر فرض فساد ، چگونه از احرام خارج شود ، و وظيفهء او چيست ؟\r\n\r\n","description":"","footnote":"","page_name":" 333 ","page_number":345},
  {"content":"\r\n\r\nج - بلى ، با تدارك طوافها و نماز ، حج او صحيح است .\r\n51 - س - اگر شخصى مبلغى ارْز به فردى بدهد كه عوض آن را - به قيمت دولتى يا آزاد - پول ايرانى بگيرد ، چه حكمى دارد ؟\r\nج - در تبديل پول بايد با هم تراضى نمايند ، و خلاف مقررات هم نباشد .\r\n52 - س - پيشاهنگانى كه مىخواهند بدون احرام در عرفات و منى باشند و نمىتوانند در آنجا با احرام باشند ، مىتوانند براى ورود به مكه ، عمرهء مفرده انجام دهند و براى حج مُحرم نشوند ، ولى كسى كه مستطيع است نبايد اين كار را قبول كند و بايد عمره و حج تمتع به جا آورد ، و در هر صورت اگر مُحرم شد و با لباس مَخيط بود حج او صحيح است و بايد كفاره بدهد .\r\n53 - س - شخصى بعد از احرام عمرهء تمتع ديوانه شده است ، دوستان او بدون اجازه براى او نايب مىگيرند و يا تبرعاً باقى اعمال او را انجام مىدهند ، آيا اين اعمال براى شخص اول مُجزى است و از احرام خارج مىشود يا نه ؟ و اگر پولى خرج شد ، آيا مىشود از ولىّ كسى كه ديوانه شده گرفت يا نه ؟\r\nج - نيابت مزبور كفايت نمىكند ، و شخص اول همچنان در احرام باقى است ، و پولى كه خرج شده از مال كسى است كه خرج كرده است و نمىتواند به ديگرى رجوع كند ، مگر آنكه مغرور شده باشد .\r\n54 - س - آيا عمره و حج به واسطهء جماع ، يا ترك طواف ، يا ترك أَحْدَ المُوقِفَين ، فاسد مىشود يا نه ؟ و بر فرض فساد ، چگونه بايد از احرام خارج شود ؟\r\n\r\n","description":"","footnote":"","page_name":" 334 ","page_number":346},
  {"content":"\r\n\r\nج - تفصيل موارد فساد به واسطهء امور ذكر شده ، در مناسك موجود است و جماع در عمرهء تمتع مفسد نيست ، و چنانچه در حج ، فساد به واسطهء جماع باشد ، بايد عمل حج را تمام كند گرچه حج فاسد است ، و با اتمام حج از احرام خارج مىشود ؛ ولى در موارد ديگر ، اگر فساد به ترك وقوف باشد ، بايد به همان احرام حج ، عمرهء مفرده به جا آورد و مُحل شود ، و حكم ترك طواف در عمرهء تمتع در مناسك مفصلًا بيان شده است و ترك طواف در حج صوَرى دارد كه بعض آنها در مناسك ذكر شده است .\r\n55 - س - كسى كه حج او به واسطه ترك وقوفين فاسد شده و باقى اعمال را به جا آورده و بدون عمرهء مفرده به ايران آمده است ، تكليف فعلى و آيندهء اين مُحرم چيست ؟\r\nج - به احرام باقى است ، و مىتواند براى خروج از احرام ، عمرهء مفرده انجام دهد .\r\n56 - س - آيا قصد ابطال عمره يا حج و يا بعض اجزاى آن مبطل است يا نه ؟\r\nج - قصد ابطال ، مبطل نيست .\r\n57 - س - آيا مصرف كنسروهاى گوشت و ماهى خارجى كه در بازار مسلمين به فروش مىرسد ، جايز است يا نه ؟\r\nج - اگر ندانند از كجا وارد شده يا بدانند كه از بلاد مسلمين است مانع ندارد ، و اگر بدانند از بلاد كفر وارد مىشود ، در صورتى محكوم به حليت است كه واردكننده مسلمان باشد و احتمال بدهند كه احراز تزكيهء آن را كرده و در دسترس مسلمين قرار داده است .\r\n\r\n","description":"","footnote":"","page_name":" 335 ","page_number":347},
  {"content":"\r\n\r\n\r\nحكم محصور و مصدود\r\nمسألهء 1 - مصدود عبارت است از كسى كه دشمن او را منع كند از عمره يا حج به تفصيلى كه مىآيد ، و محصور آن است كه به واسطهء مرض ممنوع شود از عمره يا حج .\r\nمسألهء 2 - كسى كه مُحرم شد به احرام عمره يا احرام حج ، واجب است عمره و حج را تمام كند ، و اگر نكند به احرام باقى خواهد ماند .\r\nمسألهء 3 - اگر كسى احرام عمره را بست و بعد از آن دشمنى يا كسى ديگر از قبيل عمال دولت يا غير آنها او را منع كنند از رفتن مكه ، و راه ديگرى نباشد جز آن راهى كه ممنوع است ، يا اگر باشد مئونهء آن را نداشته باشد ، مىتواند در همان محل كه ممنوع شده يك شتر يا يك گاو يا يك گوسفند قربانى كند و از احرام خارج شود ، و احتياط واجب آن است كه به نيت تحليل قربانى كند ، و به احتياط واجب قدرى از مو يا ناخن خود را بگيرد و در اين صورت بر او همه چيز حلال مىشود ، حتى زن .\r\nمسألهء 4 - اگر كسى به احرام عمره وارد مكه شد و دشمن يا كسى ديگر او را از به جا آوردن اعمال عمره منع كرد همان حكم مسأله پيش را دارد ، بلكه بعيد نيست كه اگر از طواف يا سعى نيز منع كند همين حكم را داشته باشد .\r\nمسألهء 5 - كسى را كه به واسطهء بدهكارى - كه ندارد بدهد - حبس كنند يا به ظلم حبس كنند حكم سابق را دارد .\r\nمسألهء 6 - اگر بعد از احرام براى رفتن به مكه يا اجازهء بجاآوردن اعمال ، پولى مطالبه كنند ، پس اگر داشته باشد بايد بدهد مگر آنكه\r\n\r\n","description":"","footnote":"","page_name":" 336 ","page_number":348},
  {"content":"\r\n\r\nحرجى باشد ، و اگر نداشته باشد يا حرجى باشد ظاهراً حكم مصدود را داشته باشد .\r\nمسألهء 7 - اگر از يك طريق مصدود شد و راه ديگرى هست كه باز است و مخارج رفتن از آن راه را دارد بايد به احرام باقى بماند و از آن راه برود ، و اگر از آن راه رفت و حج او فوت شد بايد عمرهء مفرده به جا آورد و از احرام خارج شود .\r\nمسألهء 8 - اگر شخص مصدود خوف آن داشته باشد كه اگر از راه ديگر برود به حج نمىرسد ، نمىتواند عمل شخص مصدود را بكند و مُحلّ شود ، بلكه بايد به راه ادامه دهد و صبر كند تا فوت محقق شود و با عمرهء مفرده متحلل شود .\r\nمسألهء 9 - تحقق پيدا مىكند مصدود بودن در حج به اينكه به هيچ يك از وقوف اختيارى و اضطرارى عرفه و مشعر نرسد ، بلكه تحقق پيدا مىكند اگر نرسد به چيزى كه به فوت آن ، حج فوت مىشود هر چند از روى علم و عمد نباشد ، و صور آن سابق ذكر شد ، بلكه ظاهراً تحقق پيدا كند به اينكه بعد از وقوفين منع كنند او را از منى و مكه و نتواند نايب بگيرد ، بلكه اگر منع كنند از اعمال منى يا اعمال مكه با عدم امكان نايب ، بلى در صورتى كه تمام اعمال را به جا آورد و منع نمودند از برگشتن به منى براى بيتوته و اعمال ايام تشريق ، مصدود بودن تحقق پيدا نمىكند و حج او صحيح است و بايد نايب بگيرد براى اعمال در اين سال ، و اگر نشد سال ديگر .\r\nمسألهء 10 - كسى كه مصدود شد از آمدن به مكه يا از اتمام اعمال يا از به جا آوردن اعمالى به ترك آنها حتى به غير عمد ، حج باطل مىشود ، و به\r\n\r\n","description":"","footnote":"","page_name":" 337 ","page_number":349},
  {"content":"\r\n\r\nدستورى كه گفته شد از احرام خارج شد ، اگر حج بر او مستقر شده بود يا آنكه در سال ديگر مستطيع است و حج واجب را به جا نياورده ، بايد بعد از رفع منع دوباره به حج برود و اعمالى كه نموده كافى از حَجة الاسلام نيست .\r\nمسألهء 11 - كسى كه مصدود است اگر اميد بر طرف شدن مانع را داشته باشد ، بلكه گمان آن را هم داشته باشد مىتواند به دستورى كه گفته شد از احرام خارج شود .\r\nمسألهء 12 - كسى كه احرام عمره بست و به واسطهء مرض نتوانست برود به مكه ، اگر بخواهد مُحلّ شود بايد هَدْى كند ، و به احتياط واجب هَدْى يا پول آن را بفرستد به وسيله امينى به مكه و با او قرارداد كند كه در چه روز و چه ساعتى آن را در مكه ذبح كند و وقتى كه روز و ساعت موعود رسيد تقصير كند ، پس از آن هر چه بر او حرام شده بود حلال مىشود مگر زن ، و احتياط آن است كه در ذبح ، قصد تحليل منوبٌ عنه كند .\r\nمسألهء 13 - كسى كه احرام حج بست و به واسطه مرض نتوانست برود براى عرفات و مشعر بايد هَدْى كند ، و به احتياط واجب هَدْى يا پول آن را بايد بفرستد به منى كه در آنجا ذبح كنند ، و مواعده كنند كه روز عيد ذبح شود و در آن وقت تقصير كند ، پس هر چه بر او حرام شده بود حلال مىشود مگر زن .\r\nمسألهء 14 - كسى كه حج واجب به عهده او است و به واسطهء مرض محصور شد ، زن بر او حلال نمىشود مگر آنكه خودش بيايد و اعمال حج را به جا بياورد و طواف نساء بكند ؛ ولى اگر عاجز شد از آمدن ، بعيد\r\n\r\n","description":"","footnote":"","page_name":" 338 ","page_number":350},
  {"content":"\r\n\r\nنيست كفايت عمل نايب براى تحليل زن بر او ؛ و اما كسى كه حج او استحبابى بوده بعيد نيست كفايت طواف نايب از او ، و لكن احتياط آن است كه در صورت امكان خودش برود .\r\nمسألهء 15 - اگر كسى كه با او قرار داده بود ذبح كند ، نكرده بوده و شخص مُحرم در روز موعد محلّ شد و با زن هم نزديكى كرد ، معصيت نكرده و كفاره هم ندارد ، لكن بايد باز هَدْى يا پول را بفرستد و مواعده كند و بايد از زن اجتناب كند ، و احتياط واجب آن است كه از وقتى كه معلوم شد عمل نشده اجتناب كند ، گرچه محتمل است كه وجوب اجتناب از وقتى باشد كه شخص را مىفرستد براى ذبح .\r\nمسألهء 16 - تحقق محصور بودن مثل تحقق مصدود بودن است كه گذشت .\r\nمسألهء 17 - اگر مريض بعد از آنكه هَدْى يا پولش را فرستاد حالش خوب شد ، به طورى كه توانايى رفتن به مكه را داشت بايد برود ، پس اگر مُحرم به احرام تمتع است و به وقت رسيد ، اعمال عمره و حج را به جا مىآورد ، و اگر وقت تنگ شد به طورى كه اگر بخواهد عمره به جا بياورد وقوف به عرفات فوت مىشود بايد برود به عرفات و حج افراد به جا بياورد ، و احتياط آن است كه قصد عدول كند ، و بعد از آن عمرهء مفرده بكند و كافى است از حَجة الاسلام ؛ و اگر وقتى رسيد به مكه كه حج فوت شده ؛ يعنى به وقت اختيارى مشعر نمىرسد عمرهء او مبدّل مىشود به عمرهء مفرده و بايد آن را به جا آورد و از احرام خارج شود ، و احتياط آن است كه قصد عدول به عمرهء مفرده كند ، و حج واجب را با وجود شرايط در سال ديگر به جا آورد .\r\n\r\n","description":"","footnote":"","page_name":" 339 ","page_number":351},
  {"content":"\r\n\r\nمسألهء 18 - مصدود به دشمن در حكمى كه براى مريض در مسأله پيش ذكر شده مانند او است .\r\nمسألهء 19 - كسانى كه مريض نيستند لكن به علت ديگر بعد از احرام نتوانستند به مكه بروند ، مثل كسى كه پايش يا كمرش شكسته يا به واسطه خونريزى ضعف بر او مستولى شده ، بعيد نيست حكم مريض را داشته باشند لكن مسأله مشكل است ؛ بنا بر اين احتياط آن است كه به احرام باقى بمانند تا وقتى كه خوب شوند ، پس اگر حج فوت شده عمرهء مفرده به جا بياورند و از احرام خارج شوند ، و حج اگر واجب بوده با وجود شرايط اعاده كنند .\r\nمسألهء 20 - زمانى كه بايد مريض مواعده كند براى ذبح در احرام حج ، روز دهم است به احتياط واجب ، و بايد قرار تأخير تا ايام تشريق ندهد ، و در احرام عمرهء تمتع احتياط آن است قبل از خروج حاج به عرفات باشد .\r\nو الحمد للَّه اولًا و آخراً و ظاهراً و باطناً و السلام على محمد و آله الطيبين و اللعن على أعدائهم أجمعين .\r\n\r\nمسائل متفرقه محصور و مصدود\r\n1 - س - شخصى به نيت عمرهء تمتع استحبابى براى يكى از معصومين ( ع ) يا يكى از شهدا مُحرم شد و طواف و نماز طواف عمره را به جا آورد و قدرت بر اتمام عمل از او سلب شد ، آيا همان حكم محصور و مصدود را دارد ؟\r\nج - اگر مريض شده يا دشمن او را منع كرده ، و نمىتواند اعمال را تمام\r\n\r\n","description":"","footnote":"","page_name":" 340 ","page_number":352},
  {"content":"\r\n\r\nكند و نايب هم نمىتواند بگيرد ، حكم محصور و مصدود را دارد .\r\n2 - س - آيا تصادف در احرام ، حصر است و بايد عملى كه محصور انجام مىدهد به جا آورد ؟\r\nج - بلى ، با شرايط معتبره در حصر ، حكم حصر بر آن مترتب مىشود .\r\n3 - س - در مناسك حكم محصور را كه بيان فرموده‌ايد ، مربوط است به كسى كه مُحرم شده است و قبل از مُحل شدن محصور شود ، در اينجا اين سؤال مطرح است كه اگر پس از انجام اعمال عمرهء تمتع و خارج شدن از احرام آن محصور شود و نتواند براى حج مُحرم شود ، آيا حج از او ساقط است يا نه ؟ و وظيفهء او چيست ؟\r\nج - از احرام خارج شده است ولى كفايت از حج نمىكند ، و چنانچه سال اول استطاعت او باشد حج بر او واجب نشده است .\r\n4 - س - شخصى بعد از آنكه براى حج مُحرم شده دچار سكتهء قلبى مىشود به گونه‌اى كه هر نوع حركت براى او ضرر دارد ، وظيفهء او چيست ؟\r\nج - اگر نمىتواند وقوفين را درك كند حكم محصور را پيدا مىكند ، و چنانچه وقوفين را درك كرده نسبت به بقيهء اعمال ، تفصيل بين امكان استنابه و عدم آن است كه در مناسك ذكر شده است .\r\n5 - س - شخصى در مدينه مصدوم مىشود او را به مسجد شجره مىآورند و مُحرم مىنمايند ، آيا احرام او صحيح است و وظيفهء بعدى او چيست ؟ و اگر نتواند حج انجام دهد تكليف او چيست ؟\r\nج - احرام او صحيح است ، و اگر مىتواند كه عمره و حج را انجام دهد ، و لو با استنابه در طواف و سعى ، حج او صحيح است ، و اگر\r\n\r\n","description":"","footnote":"","page_name":" 341 ","page_number":353},
  {"content":"\r\n\r\nنمىتواند حج به جا آورد احوط آن است كه وظيفهء محصور را انجام دهد و با احرام مزبور عمرهء مفرده هم انجام دهد .\r\n\r\n\r\n","description":"","footnote":"","page_name":" 342 ","page_number":354}
  ]