[
  {"content":"\r\n\r\nقوله تعالى الا بذكر الله تطمئن القلوب\r\nالحمدلله والمنة\r\nكه اين نسخه مجسم شفاء مفرح طلباء فنجوش حكماء داروى\r\nدل طبيب ترويج روح عاقل ولبيب يعنى كتاب خوش اسلوب جهانيانرا محبوب اطباء را مطلوب ومرغوب مسمى ب‍\r\n1333 ه‍\r\nمفرح القلوب\r\nحسب الفرمايش حاميان دين متين صاحب الصدق واليقين جناب شيخ الهى بخش و محمد جلال الدين صاحبان تاجران كتب بازار\r\nكشميرى واقع شهر لاهور\r\nدر مطبع اسلاميه سليم لاهور طبع شد\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\n[ مقدمه 
  ]\r\nبسم اللّه الرّحمن الرّحيم الحمد للّه ربّ العالمين و الصّلاة و السّلام على سيّد المرسلين و على آله و أصحابه أجمعين أما بعد فقير حقير جانى محمد اكبر عرف محمد ارزانى مشهود راى صداقت انتماى تاليان « 1 » اين اوراق و طالبان اين مذاق ميگرداند كه پس از تاليف طب الاكبر و حدود الامراض اهم اغراض آن شد كه نسخه در ذكر كليات « 2 » بنحويكه حاوى قوانين و ذخيره قواعد دل‌نشين باشد بنويسد اما فرصت نمىيافت اتفاقا بعض محبان صادق الاخلاص و مخلصان كثير الاختصاص نفعهم اللّه سبحانه بهذا بتدرس قانونچه محمد بن المحمود الچغمينى كه نسخهء در غايت ايجاز و لطافت است و بنا بر سهولت حفظ مقدمات كليه اگر گويند در جنبش قانونچه باشد مىشايد اشتغال مىنمودند و برخى از ياران پارسىخوان كه بسماعت وى نيز بهره‌ور بودند درخواستند بالضرور اقدام بر شرح وى نموديم و زنگ خفا از روى آئينهء مدعا مهما امكن زدوديم هرچند شرحهاى ديگر نيز دارد امّا ترصد از جناب حكيم « 3 » اليه المرجع و المآب آنست كه نفع اين رساله اعم‌تر از همه باشد و ما توفيقى الا باللّه و از آنكه متضمن است بفوائد مرغوب و دلائل مطلوب مسمى شد به مفرح القلوب ترقب از عنايت سراسر هدايت قبوليت بخش هر ذرهء آنكه مؤلف ذره مثال بيمقدار را كمال اعتبار بخشيده مقبول نظر اعزهء جليل القدر سازد بمنه و كرمه .\r\nو اين رساله بده مقاله گفته شد\r\nالمقالة الأولى في الأمور الطبيعية و هي تشتمل على خمسة فصول\r\n\r\nمقالهء اول ثابت است در امور طبيعيه\r\nيعنى احكامى كه بطبيعت منسوب است\r\n\r\n[ تعريف امور طبيعيه 
  ]\r\nو تعريف اين امور جمهور چنين كرده‌اند كه آن مبادى است كه وجود بدن بر آن مبتنى است و قوام بدن از وى است و اگر عدم چيزى ازين‌ها فرض كنيم بدن را اصلا وجود نباشد و اين هفت امور است اركان امزجه اخلاط اعضا ارواح قوى « 4 »\r\n\r\n\r\n","description":"","footnote":"\r\n( 1 ) قوله تاليان جمع تالى بمعنى اسم فاعل است مشتق از تلو بالكسر قيل نعته بمعنى پس چيزى رفتن و در پى آمده است و اصطلاحا در عرف منطق بمعنى جزو ثانى قضيه شرطيه و جزو اول آن را مقدم گويند چنان كه در قضيه حمليه موضوع و محمول گويند و شرطيه مقدم و تالى خوانند و نام اسپى و قايم مقام نيز درست و اينجا كنايه از طالبان است كه در صدد تاليف اين كتاب بودند .\r\n12 محمد مير عالم عفى عنه\r\n( 2 ) قوله كليات اينجا مراد از كليات طرق حكمت و ابحاث آن و قواعدت و در منطق پنج كلىاند جنس چون حيوان نوع چون انسان فصل چون ناطق خاصه چون ضاحك عرض عام چون ماشى 12 م\r\n( 3 ) قوله حكيم دانا و راست كار و خداوند همه علوم حكمت هست و اينجا مراد ازان هو الله سبحانه و جل جلاله است كه خالق مواليد ثلاثه است و مبدئ اخلاط ثلاثه چهارگانه است و مظهر عناصر اربعه و معطئ علوم حكمت است سبحانه تعالى 12 مولوى محمد مير عالم كاتب كتاب هذا\r\n( 4 ) قوله قوى بمعنى قوت و آن پنج قسم‌اند اوّل قوت باصره دوّم قوت سامعه سوّم قوت لامسه چهارم قوت شامه پنجم قوت ذايقه و قواى طبيعى هفتند اول جاذبه دوم ماسكه سوم هاضمه چهارم غاذيه پنجم دافعه ششم ناميه هفتم مولده است فافهم 12 م\r\n","page_name":" 2 ","page_number":2},
  {"content":"\r\n\r\nافعال و نسبت اينها به طبيعت از اين جهت است كه بعضى از اينها ماده است مر ذى طبيعت را و آن اركان و اخلاط و اعضا و ارواح است و بعضى صورت است مر آن را و آن امزجه و قوى است زيرا كه امزجه صورت اولى است و قوى صورت ثانيه و بعضى غايت است مر آن را و آن افعال است و مىتواند كه امور مذكوره را بطريق مسطور ماده و صورت طبيعت گويند و از آنكه ميان قوت و فعل شدت تعلق است اطبا افعال را نيز لاحق كرده‌اند و الّا فى الحقيقة افعال از تعريف اين امور خارج است كما لا يخفى .\r\n\r\n[ تعريف طبيعت 
  ]\r\nو طبيعت بر قول بقراط قوتى است كه مدبّر بدن است به غير اراده و به غير شعور و او مبدأ هر حركت و سكون است و بر قول افلاطون قوتى است آليه كه بر مصالح بدن موكل است .\r\nو علامه گفته كه اسم طبيعت در عرف طب بر چهار معانى اطلاق مىيابد :\r\nيكى بر مزاج كه خاص است مر بدن را .\r\nدوم بر هيئت تركيبيه .\r\nسوم بر قوت مدبّره بدن .\r\nچهارم بر حركت نفس و از قرشى محكى است كه طبيعت قوتى است كه از شأن اوست حفظ كمالات آنچه او در وى است و بعضى گفته‌اند كه او مبدأ اول است مر حركت جسمى را كه او در آن جسم است و مر سكون آن جسم را بالذات .\r\nو مراد از مبدأ چيزى است كه موقوف عليه مسائل و احكام ما يبدأ عنه باشد .\r\nو اين مقاله مشتمل است بر پنج فصل :\r\nالفصل الأول في الأركان و الأمزجة\r\n\r\nفصل نخستين ثابت است در بيان اركان و امزجه .\r\nأما الأركان فهي أجسام بسيطة و هي أجزاء أولية لبدن الإنسان و غيره اما اركان اجسامى است بسيط كه اجزائى اولى است مر بدن آدمى و غير آن را از مواليد ثلاثه يعنى حيوانات و نباتات و معادن .\r\nو هي التي لا يمكن أن تنقسم إلى أجسام مختلفة الصور و الطبائع و اركان از آن جمله است كه ممكن نيست انقسام او به اجسام مختلفة الصور و الطبايع يعنى هر ركنى از اركان كه صورتى و طبيعتى مخصوصه دارد مادام كه او بسيط است بر همان صورت و طبيعت مخصوصهء خود است و در جزوى از اجزايش امتياز و اختلاف نيست .\r\nبايد دانست كه ركن در لغت جزوى را گويند كه جزو اوليّه باشد يا ثانويّه ، اوليه چون عناصر و ثانويّه چون اخلاط ليكن در اصطلاح مخصوص است به اجزاى اوليه كه آن را اركان و عناصر و اسطقس و اصل و ماده و هيولى گويند .\r\n\r\nفائده [ در بيان فرق ميان اصل و ركن و اسطقس و اصل و ماده و هيولا 
  ]\r\nجسم به اعتبار بودن او جزو مركب بالفعل مسمى ميگردد به ركن و به اعتبار انقلاب و استحاله يكى به ديگرى مسمى مىگردد به اصل ، زيرا كه هر واحد از اجسام گويا اصل است مر غير را و به اعتبار ابقاى تركيب از وى مسمى مىگردد به عنصر و به اعتبار انتهاى تحليل به او مسمى مىگردد به اسطقس و معنايش در لغت يونانى ما يستحيل إليه الشي است و به اعتبار بودن او قابل مر صور را مطلقا به غير تخصيص به صورت معينه مسمى مىگردد به هيولى و به اعتبار بودن او قابل مر صورت معينه را مسمى مىگردد به ماده كذا قال القرشي في شرح القانون .\r\nاما جسم جوهرى است قابل مر ابعاد ثلاثه را يعنى طول و عرض\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nو عمق را و او مركب است از هيولى و صورت ، امّا بسيط بر چند معنى اطلاق مىيابد : يكى بر آنكه جزء نداشته باشد چون نقطه وحدت ، دوم بر آنكه نباشد او را جزء از اجسام مختلفة الصور چون اركان و كواكب و افلاك ، سوم بر آنكه هر جزوى محسوس كه از او گرفته شود آن جزو مشارك باشد مر كل را در اسم و حد چون لحم و عظم و مانند آن از اعضاى بسيط ، چهارم بر آنكه او قليل الاجزا باشد نسبت به ديگرش چنانچه عضله كه با وجود آنكه مركب است او را بسيط ميگويند لأنها أقل أجزاء من باقي الأعضاء المركبة .\r\n\r\nفائده [ در بيان مفهوم بساطت اركان 
  ]\r\nظاهر شد كه مراد از بساطت اركان عدم تركب اوست از اجسام مختلفة الصور و الطبائع نه عدم انقسام او به اشياى مختلفة الحقائق زيرا كه هر جسم بسيط متألف است از دو جوهر مختلفة الحقايق كه يكى از آن هيولى و دوم صورت جسميه است پس اگر نوعيه نيز ملحوظ باشد از سه جوهر مختلفة الحقائق مركب خواهد شد ، صورت نوعيه غير صورت جسميه است و اختلاف خواص بدان متعلق است پس در معنى بساطت تجريد از حقائق مختلفه دخلى ندارد و اگر چنين بودى هيچ جسم به بساطت موصوف نشدى و ليس فليس .\r\nو هي أربعة : النار و هي حارة يابسة و الهواء و هي حار رطب و الماء و هو بارد رطب و الأرض و هي باردة يابسة و اركان چهار است : يكى آتش و آن گرم و خشك است .\r\nدوم هوا و آن گرم و تر است .\r\nسوم آب و آن سرد و تر است .\r\nچهارم زمين و آن سرد و خشك است .\r\n\r\n[ مفهوم خفيف ، ثقيل ، مطلق ، و مضاف در عناصر 
  ]\r\nاكنون بدانكه عناصر يا خفيف‌اند يا ثقيل و هر واحد از اين دو يا مطلق است يا مضاف ، آنچه خفيف مطلق است آتش است لهذا طالب غايت محيط است و محدب او مماس مقعر فلك قمر است و آنچه خفيف مضاف است هوا است لهذا طالب جهت محيط است و محدب او مماس مقعر نار است و در هوا سه درجه است چنانچه گفته آيد و آنچه ثقيل مطلق است زمين است لهذا طالب غايت مركز است و فروتر از همه اركان است و آنچه ثقيل مضاف است آب است لهذا طالب جهت مركز است و زير هوا و بالاى ارض واقع است و هر واحد را از عناصر كه به مكانى مخصوص داشته‌اند بحسب مقتضاى طبع وى است و گرنه به امور قاسره عنصرى به مكان عنصرى ديگر دارد مىشود كما لا يخفى و معنى خفيف آن است كه بالطبع ميل او به جانب محيط باشد و ثقيل آنكه بالطبع به جانب مركز تأمل بود محيط مقعر فلك است و مركز نقطهء مفروضه در وسط كه هر جزو فلك نسبت به آن نقطه متساوى البعد باشد .\r\n\r\nفائده [ در اثبات كيفيات موجود در هر عنصر 
  ]\r\nهر واحد از عناصر متكيف است به دو كيفيت چنانچه گفته شد و مخصوص بودن او بدين كيفيات از امر واهب العطايا است كه عقل در تعقل آن قاصر است و حكما اين را خواص صور نوعيه گويند يعنى هر صورت نوعيه را خالق او خاصيتى داده است كه باعث كيفيات گشته و در اثبات آن كيفيات محتاج به استدلال شده‌اند نه در اختصاص آن .\r\n\r\n[ آتش و دلايل حار بودن آن 
  ]\r\nامّا دليل بر حرارت آتش كه در مكان خود است آن است كه آتشى كه نزد ما است\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nگرمى او ظاهر و محسوس است با وجود آنكه مركب است ، پس بسيط بطريق اولى گرم خواهد بود لِطَرَفَتِه و كونه في مكانه .\r\nو اثر حرارت قويه احراق است و تجفيف و تذويب\r\n\r\n[ دلايل يبوست آتش و رطب نبودن آن 
  ]\r\nو دليل بر يبوست آتش عُسرِ قبول او است مر اشكال را زيرا كه اگر نه چنين بودى مانند هوا و آب اشكال مسدسه و مربعه به آسانى قبول مىنمودى و الوجود بخلاف ذلك زيرا كه نار بجز شكل صنوبرى متشكل نميشود از آن است كه فضاى تنور از آن مملو نمىشود و در زواياى او خلو از نار نمايان مىباشد .\r\nو دليل ديگر اينكه اگر نار يابس نباشد بايد كه رطب بود زيرا كه اگر قبول اشكال به سهولت مىكند آن را رطب گويند و الّا يابس و ديگر واسطه در ميان نيست ، پس اگر آتش رطب بودى چوب تر زودتر بدان مستحيل شدى و نيك افروختى زيرا كه استحاله بسوى عنصرى كه مناسب به كيفيت اوست اسهل مىباشد و ليس فليس .\r\nو اگر گويند در حطب رطب برودت مانع است نه رطوبت ، گوئيم كه در چوب خشك يبوست نيز بايد كه مانع باشد و چوب تر و يابس در افروختن متساوى باشند و هذا خلف .\r\nو دليل ديگر آنكه اگر نار رطب مىبود يابس نمىبود حرارت مفرط نمىداشت زيرا كه رطوبت مانع افراط حرارت است و اگر نه چنين بودى گرمى هوا شديد مىنمودى و ليس فليس .\r\nو دليل ديگر آنكه اگر نار رطب مىبود هرگاه سردى به دو مىرسيد و او را سرد مىساخت استحاله نار به آب مىشد بهر آنكه استحالهء عنصر به عنصرى كه مناسب كيفيت اوست مىشود و حال آنكه نار چون سرد مىشود ارض مىگردد چنانچه در صاعقه مشهود است و صاعقه جسم نارى است كه سرد شده ميل به ارضيت مىنمايد ، پس ثابت شد كه نار يابس است\r\n\r\n[ تشكيك در يبوست آتش و پاسخ آن 
  ]\r\nو از آنكه اين نار كه در اينجا است و بنا بر تركب به هوا قبول تفرق و اتصال به سهولت مىنمايد قادح مقصود نمىتواند شد بهر آنكه احتمال دارد كه نار صرف كه در مكان خود است غير قابل باشد قبول تفرق و اتصال را به سهولت و حال آنكه اين نار مركب به هوا نيز شكل صنوبرى خود نمىگذارد و يحتمل كه در اثبات ذات يبوست عدم قبول اشكال به سهولت كافى باشد و عدم تفرق و اتصال اجزا به سهولت دليل شدت يبوست بود و مقرر است كه يبوست نار كمتر از يبوست ارض است فثبت أنها حارة يابسة و بدانند كه نار به تبع فلك دايم در حركت است .\r\n\r\n[ هوا و دليل حار بودن آن 
  ]\r\nاما دليل بر حرارت هوا آن است كه اگر بارد مىبود ثقالت و كثافت در وى رو مىنمود لأنّ البرودة علة لهما و حال آنكه هوا سبك است و لطيف و محلل و مجفف و مستفرش بالاى آب است و اين صفات از لازمهء حرارت است غايت آنكه حرارت او بنا بر رطوبت به شدت نيست و دليل ديگر آنكه هرگاه آب گرم‌تر مىشود مستحيل به هوا مى گردد با وجود آنكه هر دو در رطوبت به يكديگر مشاركت دارند پس معلوم شد كه ميان هر دو مخالفت نبود مگر در حرارت پس چون حرارت در آب اثر كرد و برودت از آن زائل شد صورت نوعيهء آب به صورت نوعيهء هوا منقلب گشت .\r\n\r\nفائده [ در بيان سرد محسوس شدن هوا 
  ]\r\nهوا يا آنكه گرم است سرد محسوس مىشود\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nبهر آنكه اين هوا مركب است از اجزاى باردهء مائى و ارضى و وجه ديگر آنكه هوا اگر چه گرم است ليكن نسبت به ابدان سرد است چنانچه آب نيمگرم نسبت به آب گرم سرد مىنمايد و لهذا هوا چون مىجنبد سردتر محسوس مىگردد به واسطهء تبديل اجزاى هوائيه ماسهء بدن كه عند المكث از حرارت بدن متكيف به حرارت مىشود چه هواى جديد لاحق مىگردد عند التحرك و وى سرد است نسبت به هواى ماسهء ابدان .\r\n\r\n[ دليل رطوبت هوا و درجات آن 
  ]\r\nاما دليل بر رطوبت هوا سهولت قبول اشكال است و رطوبتش بيشتر است از رطوبت آب لهذا در هوا هيچ ممانعت نيست يعنى حركت جسم در وى در غايت سهولت مىباشد بىمنعى .\r\nو\r\n\r\n[ درجات چهارگانه هوا 
  ]\r\nهوا چهار درجه دارد : يكى آنكه مماس مقعر نار است و وى بر طبع خويش است يعنى گرم و تر زيرا كه بسيط است و نهايت اين طبقه تا آنجا است كه مقطع تصاعد ادخنه واقع شده و بعد درجهء بسيط درجه هوائى دخانى است و طبع اين طبقهء ثانى گرم و خشك است بنا بر امتزاج دخان .\r\nو بدانند كه نهايت درجه تصاعد اكثر دخان تا اينجا است و باشد كه بعضى ادخنهء قوى الحرارت باشد و شديد النارية و از اينجا نيز صعود نموده و طبقهء بسيطه را هم قطع كرده با نار لاحق شود و ليكن دخان مذكور در آنجا واقف نمىتواند ماند و به مجرد وصول بكرهء نار از صدمهء حركت دوريهء نار باز پس مىگردد و از زمهرير هم فروسوى مىگرايد و از اسباب توليد رياح يكى اين است چنانچه در بحث رياح بعد ذكر اقاليم بيايد .\r\nو بعد درجهء دخانيه درجه هوائى بخارى است و غايت صعود بخار تا اينجا است و اين درجهء سومى شديد البرودة است و مسمى است به زمهرير و تكوّن ابر و ژاله در اينجا است و وجه برودت او اختلاط ابخرهء باردهء مائى و ارضى است و اگرچه باعث تصعيد ابخرهء حرارت است ليكن تا رسيدن بخار به اينجا آن حرارت قاسره زوال مىپذيرد و بخار مرتفع به اصل طبع خويش رجوع مىكند و هوا را سرد مىسازد و از آنكه حرارت منعكسهء شمسيه تا اين محل نمىرسد و صعود ابخرهء دايم مىباشد بالضرور برودت درين درجه لازم مىبود و فيضان برد در هواى ما تحت از وى است به واسطهء هبوط ابخرهء باردهء از آنجا لهذا در هواى مغيّم گرمى محسوس مىشود بنا بر منع كردن ابر نزول بخار بارد را .\r\n\r\nفائده [ در بيان تفاوت دخان و بخار 
  ]\r\nاگر گويند بخار نسبت به دخان خفيف است پس وجه تفوق طبقهء دخانيه چه باشد ؟ گويم : اگرچه دخان نسبت به بخار اثقل است ليكن اجزاى ارضيه كه در دخان است بنا بر يبوست ذاتى محافظت مىكند اجزاى مصعدهء ناريه را كه در وى است بخلاف بخار كه اجزاى مائيهء او بنا بر رطوبت امساك اجزاى نارى به شدت نمىتواند كرد لهذا دخان به سبب بقاى فاعل صعود بيشتر مىكند و طبقهء چهارم از زمهرير تا سطح ماء و ارض است و احوال اين به حسب حرارت منعكسه و بخار تنزل در حرارت و برودت مختلف است چنانچه مرئى است در روز و شب و سرما و گرما و در هواى صاف و مغيّم .\r\nو قوىترين اسباب سخونت اين هوا حرارت انعكاسيه است لهذا هر چون كه از زمين بالاتر رويم و حال آنكه آفتاب بر سمت الرأس باشد برودت\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nبيشتر محسوس خواهد شد و از اين جهت است كه در مواضع مرتفعه حرارت كمتر محسوس مىشود لقلة وصول الحرارة الانعكاسية إليه .\r\n\r\n[ چند نكته درباره حرارت انعكاسيه 
  ]\r\nو پوشيده نيست كه از براى انعكاس حرارت شمس و غيره جسم كثيف شرط است زيرا كه انعكاس بدون تمانع نفوذ نور صورت نمىبندد و پس از اين اركان قابل انعكاس نيست مگر ارض و ماء لأنهما كثيفان .\r\nو از آنكه ارض كثيف‌تر است جهت انعكاس قابل‌تر است از آن است كه به سبب حرارت آفتاب آن‌قدر كه زمين گرم مىشود آب گرم نمىشود و اگرچه موضوع باشد در محلش و آب و زمين با وجود آنكه بارداند ليكن به واسطهء اثر حرارت انعكاسيه برودت ايشان كما حقه ظاهر نيست لهذا اگر آب را از موضعش بردارند و در هوا آويزند سرد مىنمايد نسبت بدانكه بود به واسطهء زوال سبب حرارت و تميّل آب بر طبيعت خود .\r\nو مسافتى كه حرارت انعكاسيه تا آنجا مىرسد هفده فرسخ است از زمين به جانب بالا .\r\n\r\n[ اختلاف در طبقات هوا 
  ]\r\nو بعضى گويند طبقهء دخانى مماس كرهء نار است و طبقهء مذكور در اندك مسافت منقطع شده و رقيق است و تحت او طبقهء بسيط است و تحت او طبقهء بخاريه كه زمهرير باشد و تحت او طبقهء انعكاسيه .\r\nو بعضى هوا را سه طبقه دارند و دخانيه را از كرهء نار شمارند و گويند كه نار دو طبقه است يكى بسيط و ديگر كه ماتحت او است مركب از دخنهء مرتفعه است و حدوث نيازك و شهب در اينجا است و اللّه اعلم .\r\n\r\n[ آب و دليل برودت و رطوبت آن 
  ]\r\nاما دليل بر برودت ماء كثافت جرم اوست و ادراك آن به حس لمس بارد و برودت او در غايت است زيرا كه هيچ عنصرى سردتر از آن محسوس نمىشود اما دليل بر رطوبت او سهولت قبول اوست مر اشكال را .\r\nو\r\n\r\n[ دليل جمودت آن 
  ]\r\nپوشيده نماند كه آب بالطبع جامد مىباشد ليكن به ادنى سبب كه به دو مىرسد از حرارت آفتاب خلع جمود مىنمايد و قبول تفرق و اتصال و اشكال به سهولت مىكند ، از اين جهت او را رطب گويند زيرا كه رطب همچنان كه اطلاق مىكنند بر جسمى كه قابل اتصال و انفصال و تشكل است به سهولت بالطبع همچنين بر جسمى كه اگر چه بالطبع متماسك است ليكن به ادنى سبب قابل سهولت اتصال و انفصال و تشكل مىشود نيز اطلاق مىكنند ، هوا از قسم اول است و آب از قسم ثانى كذا قال الشيخ في الشفاء .\r\nو ظاهر است كه اگر آب بالطبع جامد نمىبود نزد زوال قاسر كه مانع جمود است جمود در آب ظهور نمىنمود و بستن آب در كرهء زمهرير و هنگام سرما در شهرهاى كثير البرودة مؤيد اين قول است و ثابت شده كه برودت آب اقوى است از برودت ديگر عناصر و مبرد هوا وى است .\r\nپس تكاثف آب كه برد علت اوست عنصر ديگر سبب تبرد او بالقسر نمىتواند شد و نيست اين تكاثف مگر به واسطهء تميل آب بر طبيعت خود فثبت أنه بالطبع جامد لا\r\n\r\n[ رابطه جمودت با يبوست آب 
  ]\r\nسائل اين دقيقه‌ايست لازم المعرفة كه بيان آن ناگزير است .\r\nو از جمودت طبيعت آب كه گفته شد يبوست او لازم نمىشود زيرا كه يابس آن است كه هرگز و به هيچ وجه قبول\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nاتصال و تفرق و تشكل به سهولت نتواند كرد مادام كه بسيط است و آب بسيط به اندك حرارت سهل القبول مىشود پس رطب باشد نه يابس .\r\n\r\n[ سبب شورى برخى آب‌ها و حكمت شورى درياها 
  ]\r\nو آب طبيعى شيرين است و شورى كه در آب بحر محسوس مىشود به سبب امتزاج اجزاى ارضيه است شيرينى آب باران و شيرينى بخار آب شور به حكمت عمليه مؤيد اين معنى است كه چون بخار آب از اجزاى كثيفهء ارضيه مفارق مىشود به طبيعت و مزهء اصليهء خود رجوع مىنمايد و حكمت در شورى درياى شور آن است كه تا مزاج او گرم و خشك باشد و بعيد از عفونت بود و اگر نه چنان بودى وباى عام در عالم لازم بودى زيرا كه رطوبت جسم كثيف مادهء عفونت است .\r\n\r\nفائده [ در سبب پيدايش خشكى زمين 
  ]\r\nتقاضاى طبيعى آب آن است كه بر جميع اجزاى زمين محيط باشد و حائل بود ميان هوا و زمين ليكن چون كشف بعض زمين جهت ظهور مركبات درخواست بود خالق الخلق حيله برانگيخت تا آب در بعض اجزاى زمين در آمد و زمين از يك جهت مكشوف شد و حيله آن بود كه كواكب را تأثير بخشيده است كه به قواى خود بعض عناصر را گرم مىكند و بدان سبب عنصر متبخر يا متدخن مىشود پس هرگاه بعض اجزاى ارض گرم شود و متصاعد گردد دخان شده آنقدر از اجزاى ارض كاواك مىنمايد زيرا كه زمين سيّال نيست تا جبر نقصان تواند كرد و از آنكه آب طالب جهت مركز است بالطبع بدان جايگاه خالى مىدرآيد و روى زمين مماس هوا مىگردد جهت ظهور مواليد ثلاثه .\r\nو تخصيص كشف بقعه از آن از جمله صنعات فاطر الأرض و السماوات است و كرهء ارض چون مختلفة الاجزامى في الارتفاع و الانخفاض مىتواند كه عند غوص آب در وى آنچه مرتفع است پديد آيد زيرا كه آب متساوى التدوير است نزد انخفاض بعض اجزاى پس به سبب تداخل در زمين انخفاض در كل او واقع مىشود مثلا كلوخ خشك ناهموار در ميان آب قليل المقدار كه از هر جانب كلوخ محيط تواند شد بنهيم آب درين كلوخ تداخل خواهد نمود پس آنچه از اجزاى كلوخ مرتفع است مكشوف خواهد شد .\r\nو گمان نشود كه نفوذ آب در جميع اجزاى ارض است زيرا كه آب طالب غايت مركز نيست و تأثيرات كواكب تا قرب مركز و اصل نمىشود تا به علت تدخن جهت ضرورت خلا نفوذ آب لازم آيد و از آنكه استحالهء هر عنصرى به عنصر ديگر نيز از تأثيرات مودعه فى الكواكب است در هيچ عنصر نقصان واقع نمىشود از تبخر و تدخن لورود بدله عن عنصر آخر .\r\nآب كه در خلل زمين مىدرآيد بتدريج مستحيل به ارض مىگردد و باز چون در اجزاى ارض به سبب تدخن فرج مىافتد ديگر آب در آنجا مىدرآيد همين‌سان استحالات در عناصر تا بقاى عالم باقى است .\r\n\r\n[ زمين و دليل برودت و يبوست آن 
  ]\r\nاما دليل بر برودت ارض كثافت اوست از آنست كه در وسط همه واقع شده زيرا كه فروترين مواضع آن است كه از آسمان دور تر باشد و دورترين مواضع از آسمان مركز است پس آنچه\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nثقيل است بالطبع بايد كه به مركز راجع باشد زيرا كه نسبت او به جميع اجزاى دائرهء كرهء متساوى است و چون اين متحقق گشت در وجه بودن ارض در وسط حاجت نماند نه آنكه گفته‌اند كه قوت دافعهء آسمان از هر طرف در دفع زمين است يا جاذبهء او از هر جانب در جذبش لأنه يشير في كون الأرض في الوسط بالقسر .\r\nاما دليل بر يبوست زمين عسر قبول او است مر تفرق و اتصال و تشكل را كما لا يخفى .\r\n\r\n[ سبب محسوس نبودن رطوبت آب و يبوست زمين 
  ]\r\nو بايد دانست كه يبوست او بحس لمس مدرك نيست و كذلك رطوبت آب ، زيرا كه يبوست و رطوبت از كيفيات انفعاليه‌اند و براى احساس به لمس فعل از محسوس و انفعال از حاسه لازم لأن الإحساس انفعال من المحسوس .\r\nو اما ارتضاض و درشتى كه مىيابد لامس از غمزشى يابس نه به واسطهء احساس اوست مر يبس را بلكه براى آن است كه چون شىء يابس قبول غمز از غامز نمىكند پس حكم مىكند عقل بر بودن آن چيز يابس و كذلك رطوبت آب نيز مدرك به لمس نمىشود و لدونت كه از لمس او معلوم مىشود بنابر كثافت قوام اوست كه چون جرم او محسوس است به برودت و قبول مىكند ورود هر چيز را در خود به سهولت حكم مىكند عقل بر آنكه رطب است به خلاف حرارت و برودت كه از كيفيات فاعليه‌اند بالذات و محسوس مىشوند بلمس .\r\n\r\nفائده ضروريه [ در بيان اختلاف نظر حكما و شارع 
  ]\r\nآنچه گفته شد از بودن ارض در وسط و كرويت افلاك و عناصر بنا بر تجويز عقل حكما است ليكن در شرع شريف خلاف اين ظاهر مىشود و ما في الشرع فهو حق زيرا كه اقوال حكما بنا بر استدلال است و استدلال را استقلال نيست مولوى روم ره فرموده‌اند : بيت\r\n پاى استدلاليان چوبين بود * پاى چوبين سخت بىتمكين بود \r\n. \r\nانتباه [ نفع وجود عناصر در كائنات 
  ]\r\nنفع نار در كائنات تلطيف و نضج است و تنفيذ هوا در همه جسمها و كسر برودت آب و زمين .\r\nو نفع هوا در كائنات تخلخل اجسام است و كشادگى آن و جزو آن .\r\nو نفع آب در كائنات آن است كه ديگر اركان به دو قابل هيئت شوند .\r\nو نفع زمين در كائنات آن است كه هرچند به دو استوار گردد و استمساك هيئت نمايد .\r\nو أما الأمزجة فنقول إن الأركان إذا تصغرت أجزاؤها و تماست ليكن مزاجها پس گوئيم بدرستى كه اركان هرگاه متصغر و خرد مىشوند اجزاى او با يكديگر مس مىكنند فعل بعضها في بعض بقواها المتضادة اثر مىكند بعضى از آن در بعض ديگر به قوتهاى متضاده و كسر كل واحد منها سورة كيفية الآخر و مىشكند هر يك از اركان غلبهء كيفيت ديگر را فإذا انته الفعل و الانفعال منها إلى حد ما پس هرگاه منتهى مىشود تأثير و تأثر از اركان به سوى حدى حدث لذلك المركب كيفية متشابهة في أجزائه فهي المزاج حاصل مىشود مر آن مركب را كيفيتى متشابه در اجزايش و آن مزاج است يعنى آن كيفيت حاصله مسمى است به مزاج .\r\n\r\n[ تعريف مزاج و بيان اقوال مختلف در كيفيات فاعليه و انفعاليه 
  ]\r\nو بدانكه قسم دوم از امور طبيعيه مزاج است و مزاج مصدر است چون ممارجت كه از روى\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nمجازا اطلاق كرده‌اند بر كيفيت ممتزجه لحصوله لكونه سببا لحصولها و از آنكه حدوث مزاج موقوف است بر امتزاج عناصر و حصول امتزاج موقوف است بر فعل و انفعال هر واحد و عناصر اجسام‌اند و هر جسم را ماده و صورت لازم است و كيفيت عارض و به سبب ماده جسم را بالقوه وجود است و به سبب صورت بالفعل اختلاف كرده‌اند علما در آنكه از اين سه چيز فعل و انفعال به كدام منسوب است چنانچه مشروحا گفته آيد بسه قول :\r\n\r\n[ قول مشهور در تبيين كيفيات فاعليه و انفعاليه 
  ]\r\nقول اول\r\nآنكه هر واحد از كيفيات فعل مىكند در ضد خود و منفعل مىشود ضد او از آن مثلا حرارت در برودت اثر مىكند و برودت در حرارت و رطوبت در يبوست اثر مىكند و يبوست در رطوبت و مشهور نزد اطبا همين است\r\n\r\n[ يك اشكال و پاسخ آن 
  ]\r\nچون بالا مذكور شده كه رطبوت و يبوست كيفيات انفعاليه‌اند و در اينجا فعل نيز بدانها مستند گشته زيرا كه اثر كردن كه فعل است در رطوبت و يبوست نيز متحقق است پس بينهما تخالف واقع مىشود برين قول .\r\nو در دفع وى دو چيز گفته‌اند :\r\nيكى آنكه مراد از انفعاليّت آنها اين است كه اينها در حرارت و برودت فعل نمىكنند نه آنكه در ضد خود فعل نمىكنند مثلا يبوست كه ضد رطوبت است در يكديگر فعل و انفعال دارند ليكن در حرارت و برودت فعل از اينها نيست اما منفعل از اينها مىگردند به خلاف حرارت و برودت كه هم خود فعل و انفعال دارند و هم در رطوبت و يبوست فعل مىكنند پس جهت انفعال در اين دو كيفيت عام واقع است و جهت فعل خاص مشهور به كيفيتان انفعاليتان گرديدند .\r\nو وجه ديگر آنكه اگر چه از رطوبت و يبوست نيز فعل در ضد و غير ضد متحقق است ليكن از آنكه فعل به توسط حرارت و برودت اظهر است و انفعال به توسط رطوبت و يبوست اظهر بنا بر كثرت ظهور فعل در اولين و انفعال در آخرين آن‌ها را بفاعليت و اينها را بانفعاليت ميخوانند و إلا في الحقيقة هر واحد از كيفيات اربعه هم فاعل است و هم منفعل هذا كله على رأي من قال بهذا القول .\r\n\r\n[ اشكال امام بر اين پاسخ 
  ]\r\nو در ابطال اين قول از امام رازى آورده‌اند كه اين قول از دو چيز خالى نيست : يا آنكه انكسار كيفيتى از ضدش مقدم باشد بر انكسار ضدش و اين محال است زيرا كه چون شىء قبل از انكسار كسر نتوانست كرد و حال آنكه پيش از مكسور شدن قوى بود پس بعد انكسار چگونه كاسر مىتواند شد كاسر خود را يا آنكه فعل و انفعال كه عبارت از كسر و انكسار است از هر واحد معا ظاهر شود بى سبقت و اين نيز محال است زيرا كه كسر مستلزم غالبيت است و انكسار مستلزم مغلوبيت و بودن چيزى هم غالب و هم مغلوب در وقت واحد از جهت واحد ممكن نيست .\r\n\r\n[ پاسخ عوض بن نفيس كرمانى بر اشكال امام رازى 
  ]\r\nو در رفع ابطال صاحب نفيسى گفته كه نفس كيفيت فاعل است و صورت كيفيت منفعل و ظاهر است كه چون فعل و انفعال به اعتبارين مختلفين باشد نقض وارد نمىشود خواه فعل و انفعال معا\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nشود خواه بتقدم و تأخر و ليكن در بودن صورت و غلبهء كيفيت مغائر نفس كيفيت بدين حيثيت كه همچنان كه اسناد فعل به نفس كيفيت كنند و اسناد انفعال بالاستقلال به صورت و غلبهء او نمايند خوض تمام در كار است تا بر غموض او آگاهى شود .\r\n\r\n[ قول حكما در باب كيفيات فاعليه و انفعاليه و تبيين آن 
  ]\r\nقول دوم آن كه فاعل صورت نوعيه باشد به توسط كيفيت و منفعل ماده و اين مذهب حكما است و در تحقيق اين قول گفته‌اند كه در جسم حاصل نيست مگر صورت و ماده و كيفيت صورت بالذات فاعل است در مادهء خود و مادهء منفعل و ثمرهء فعل و انفعال اينها حدوث كيفيت است از كيفيات در آن جسم از آنست كه هيچ جسم بىكيفيت نيست پس ماده كه بالذات شائستگى انفعال وارد فاعل نمىتواند شد لأن المنفعل لا يكون فاعلا .\r\nو اما كيفيت از دو حال خالى نيست يا لحوق او جسم را به سبب صورت است يعنى صورت مبدأ وى است چون حرارت آتش را و برودت آب را يا به سبب ماده است يعنى به ماده تعلق دارد چون رطوبت آب را و يبوست آتش را پس آنچه به صورت تعلق دارد چون صورت فاعل است او نيز فاعل است و آنچه به ماده تعلق دارد چون ماده منفعل است او نيز منفعل است از آن است كه حرارت و برودت را كيفيتان فاعلتان گويند و رطوبت و يبوست را كيفيتان منفعلتان و اين كيفيات فقط باعث اتمام فعل و انفعال مذكور نمىتوانند شد به علتى كه در ابطال قول اول از امام مذكور شد ليكن به صورت و غلبهء كيفيات متكسر مىشود پس وجود كاسر لازم آمد و چون مغائرت بين كاسر و منكسر شرط است و در جسم چيزى براى كاسر بودن نمانده مگر صورت بالضرور واجب آمد كه فعل را بدان اسناد كنيم و از آنكه اثر او در مادهء ديگر بالذات متعدى نمىتواند شد كيفيت را كه به آن متعلق است واسطه گردانيم پس متحقق شد كه صورت عنصرى ماده عنصر آخر را مستحيل مىسازد به سوى كيفيت خود و صورت كيفيت آن عنصر منكسر مىگردد\r\n\r\n[ تفاعل كيفيات يا تفاعل مبادى كيفيات ؟ 
  ]\r\nو از آنكه در كلام بعض علماى عظام چون شيخ و غير آن اسناد تفاعل به كيفيات واقع است كلام مذكور را قائل به اين قول تأويل مىكند كه مراد از تفاعل كيفيات تفاعل مبادى كيفيات است و ليكن چون نزد اطبا مبادى كيفيات كه عبارت است از صور و مواد معلوم نيست به حس ظاهر و تعريف به شى مجهول غير ممكن بالضرور تفاعل را به كيفيات كه ظاهراند و محسوس منسوب ساخته‌اند و إلا في الحقيقة مقصود مبادى آنها است\r\n\r\n[ تبيين مفاهيم صورت و عرض 
  ]\r\nبدآنكه مائيت صورت آب است و ناريت صورت نار و اما بر دماء و رطوبت او و حرارت نار و يبوست آن اعراض‌اند كه لاحق مىشوند جسم ماء و نار را و مسمى بكيفيت‌اند .\r\n\r\n[ دو اشكال بر قول دوم و پاسخ آن‌ها 
  ]\r\nو بر اين قول دوم كه مذهب حكما است دو اعتراض كرده‌اند يكى آنكه چون ثابت شد كه صورت فعل نمىكند در غير مادهء خود مگر به توسط كيفيت و ماده منفعل نمىشود مگر در كيفيتى كه او راست پس در اين صورت لازم آمد كه اسناد فعل و انفعال به كيفيت باشد و هم در دفع\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nاين اعتراض گفته‌اند كه كيفيت فاعل است به اعتبار صورت و منفعل است به اعتبار ماده و هرگاه فعل و انفعال را اعتبار مختلف بود تحقق آنها در يك چيز ممنوع نباشد .\r\nو بعضى گفته‌اند كه فاعل صورت است به واسطهء نفس كيفيت و منفعل ماده است در صورت كيفيت نه در نفس كيفيت فاختلف الاعتبار ايضا .\r\nو دوم آنكه هرگاه آب گرم را به آب سرد مىآميزند نيمگرم مىشود و اين بجز فعل و انفعال هر واحد نباشد و حال آنكه صورت آب واحد است نه مختلف زيرا كه از تجزى جسم كه بر نوعيت خود است تخلف در صورت او واقع نمىشود پس اسناد تفاعل به كيفيات متحقق باشد و در دفع اين اعتراض گفته‌اند مىتواند كه صورت آب گرم مغائر باشد مر صورت اولى را كه قبل از گرم شدن بود و از آنكه اجسام در صورت جسميه با هم متحداند و تخالف نيست كه در صورت نوعيه و حكم بر تخالف نوع نمىتوان كرد مگر به اعتبار كيفيات خواه تغير در يك كيفيت باشد خواه در دو كيفيت پس هرگاه آب سرد گرم شود اگر چه در رطوبت اتحاد است اما در حرارت تفاوت افتاده لازم مىآيد كه صورت او نيز مستحيل به صورت ديگر شود اما بقاى هيئت او بر قوام ما سبق قادح مقصود نيست زيرا كه در بقا و فناى صورت نوعيه شكل مخصوص مدخل ندارد مثلا اگر گندم را دقيق كنند صورت متخالف نمىشود با وجود آنكه شكل حبوبى باطل شده و اين نيست مگر به واسطهء عدم تغير كيفيت فثبت أن تغير الكيفية مستلزم لاختلاف الصورة و لا مدخل لبقاء الهيئة المشخصة و لفنائها فيه .\r\n\r\n[ اعتراض بر اين پاسخ 
  ]\r\nاما آنچه از كلام شيخ مفهوم مىشود مبطل اين دفع اعتراض است چنانچه در شفاء گفته : النار علة لتسخين عنصر الماء و التسخين علة لإبطال استعداده بالفعل لقبول كيفية الماء أو حفظها و اين كلام صريح دلالت مىكند بر بقاى صورت نوعيه در آب گرم با وجود بطلان كيفيت فافهم .\r\nو صاحب نفيسى نوشته كه كيفيت مركب را بر كيفيت بسيط قياس نتوان كرد زيرا كه كيفيت بسيط تابع صورت مىباشد لهذا از بطلان كيفيت بسيط بطلان در صورت او نمىافتد ، اما بطلان صورت را بطلان كيفيت لازم است بخلاف كيفيت مركب كه در وى صورت تابع كيفيت است لهذا بطلان كيفيت مركب را بطلان صورت لازم مىباشد و اين نيز مؤيد قول شيخ است لأن الماء بسيط فتسخنه لا يبطل صورته .\r\n\r\n[ قول سوم در باب كيفيات فاعليه و انفعاليه 
  ]\r\nقول سوم آنكه كيفيت فاعل باشد و ماده منفعل و مختار بعض متأخرين همين است و دليل بر اين آورده‌اند كه تسخين آب گرم مثلا كه مشهود مىشود بديهى است و تسخين بجز مسخن صورت نه‌بندد .\r\nو متحقق گشته كه آب گرم بر صورت نوعيهء خود است كه مائيت است و هو مبرد لا مسخن پس ثابت شد كه فاعل سخونت كيفيت باشد و چون كيفيت عارضيه فاعل مىتواند شد كيفيت ذاتيه بطريق اولى خواهد بود و از آنكه فاعل منفعل نمىشود بالضرور ماده كه منفعل باشد فثبت أن\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nالكيفية فاعلة و المادة منفعلة في امتزاج العناصر\r\n\r\n[ اعتراض بر اين پاسخ 
  ]\r\nو بعضى اين قول را رد مىكنند و مىگويند كه فاعل در اينجا صورت ماء مسخن است به توسط كيفيت عرضيه و بدرستى كه صورت هر عنصر فعل مىكند در مادهء خود بالذات و در مادهء غير خود به واسطهء كيفيت خواه كيفيت ذاتيه باشد خواه عرضيه و در دفع اين اعتراض گفته‌اند كه برين تقدير لازم مىآيد كه صورت آب گرم مبرد باشد مادهء خود را بالذات و مسخن بود مادهء غير را به كيفيت عرضيه و هذا باطل بالبديهة لاستلزام اقتضاء الطبيعة الواحدة في آن واحد أمرين متنافيين .\r\n\r\nفائده در متشابه بودن مزاج در اجزاى مركب و توجيه آن\r\nسه توجيه كرده‌اند :\r\nيكى آنكه مراد از اين تشابه در حس است به اين معنى كه اگر چه قايم بجزء نارى حرارت است و قايم بجز مائى برودت ليكن ظاهر نمىشود در ممتزج تفاوت بينهما در حس مانند سكنجبين كه مركب است از عسل و خل كه هرچند حلاوت قايم بعسل است و حموضت به خل اما از مجموع كيفيتى آخر حاصل شده است كه ساتر آن دو كيفيت گشته و از درك آنها على انفرادهما مانع آمده .\r\nدوم آنكه مراد ازين تشابه در اجزاى ممتزج فى الحقيقت است به اين معنى كه جمله عناصر خلع كيفيات متعدده متضاده نموده كيفيت واحده حقيقيه كه متوسط است ميان كيفيات متضاده لبس كرده‌اند .\r\nسوم آنكه مراد از تشابه در نوع است به اين معنى كه كيفيت مزاجيه حادثه از تركيب كه متوسط است توسط ما بين الكيفيات الأربعة و قايم است به جزء نارى ، متشابه است در نوع مر كيفيت متوسط موصوفه را كه قايم است به جز مائى و اينچنين باشد كه جزء نارى مثلا سرد شود نسبت بدانكه بود و جزء مائى گرم گردد نسبت بدانكه بود و كذلك رطوبت و يبوست پس كيفيت مزاجيه كه قايم است به يكى از اجزاى مركب هرچند غير كيفيت مزاجيه قايم بديگر است و متبائن ازو است بعدد ليكن در نوع متشابه است و اين براى آنست كه كيفيت واحده به عدد ممكن نيست قيام او به محال متعدده و قس عليهما الهواء و الأرض .\r\nحاصل آنكه از امتزاج عناصر اربعه و تفاعل كيفيات ايشان كيفيتى متحصل گشته كه بنوع هر واحد از كيفيات اجزاى مركب تشابه دارد و از اين ثابت شد كه صور عناصر در مركب همچنان باقى است و حدوث صورت و كيفيت متشابه عند التركيب مبطل آن نمىشود از آنست كه چون جسم را در قرع انبيق مقطر سازيم اجزاى اربعه عناصر از وى متميز مىنمايد باقيا على صورها و اجزاى مائى و ارضى خود ظاهر الدلالةاند بر ارض و ماء و اجزاى بخارى بر هوا و كذلك بر نار نيز لتصاعدها و آنچه بعضى گفته‌اند به بطلان صور عناصر در مركب باطل است لما علمت .\r\nفائده تقييد قول بتوسط ما جهت آن است كه تا سائر امزجه در آن\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nداخل باشند لأن الحار إذا كان عشرة أجزاء و البارد خمسة كانت الكيفية أميل إلى الحرارة فلا تكون متوسطة على الإطلاق .\r\n\r\nانتباه [ پاسخ اشكال بر حد مزاج 
  ]\r\nاگر قائل گويد كه حد مزاج نقض مىيابد از الوان و طعوم و روائح حادثه در ممتزج زيرا كه همچنانكه بر مزاج صادق مىآيد كه كيفيتى است كه حادث مىشود در ممتزج از تفاعل كيفيات و متشابه مىباشد در اجزاى آن مركب كذلك بر الوان و غيره نيز صادق مىآيد إنها كيفية تحدث عن تفاعل الكيفيات على الوجه المذكور .\r\nجواب آنست كه اين كيفيات از تفاعل مذكور حادث نمىشوند بلكه از صورتى كه حادث مىشود از مزاج كه حادث مىشود از تفاعل مذكور حادث مىگردند و مراد در حد مزاج چيزى است كه حادث مىشود از تفاعل مذكور بلا واسطه فافترقا و لم يرد النقض .\r\nو ينقسم بحسب القسمة العقلية إلى ما يكون معتدلا بالحقيقة و هو أن يكون المقادير من الكيفيات المتضادة في الممتزج متساوية و يسمى معتدلا بالحقيقة و منقسم مىشود مزاج بحسب قسمت عقلى يعنى باعتبار تجويز عقل نه باعتبار وجود او در خارج بسوى چيزى كه معتدل بالحقيقت است و او آنست كه مقادير كيفيات متضاده در مركب متساوى باشد و اين را حكما معتدل بالحقيقة نامند و إلى ما يكون خارجا عن الاعتدال الحقيقي و منقسم مىشود بسوى چيزى كه خارج است از اعتدال حقيقى ليكن القسم الأول مما لا يمكن أن يوجد في الخارج أصلا ليكن قسم اول يعنى معتدل حقيقى از آن جمله است كه ممكن نيست كه يافته شود در خارج هرگز بل الذي يوجد من الأمزجة إنما هو خارج عن الاعتدال الحقيقي بلكه آنچه يافته مىشود از مزاجها جز اين نيست كه او خارج است از اعتدال حقيقى .\r\n\r\nفائده ، مزاج يا معتدل است يا غير معتدل از روى حقيقت\r\nاما معتدل آن است كه در ممتزج او كيفيات اربعه يعنى حرارت و برودت و رطوبت برابر باشند بر وجهى كه ميول عناصر كه حامل كيفيات‌اند بسوى امكنهء آنها متساوى باشد و ظاهر است كه اين صورت نخواهد بست مگر آنجا كه قوى يعنى صور نوعيه متساوى باشند لأنها هي المقتضية للآثار التي منها الميل و اين مستلزم آن است كه عناصر متساوى باشند از روى كميت به حسب حجم و از روى كيفيت نيز به حسب شدت و ضعف زيرا كه هرگاه مقادير اجرام عناصر متساوى خواهد بود از روى حجم طبائع وى كه مقتضى آثار است نيز متكافى و برابر خواهد بود و هرگاه مختلف خواهد بود غالب در حجم غالب در ميل خواهد بود لا محاله زيرا كه جسم محل است و صورت حال و به تجزى او صورت نيز متجزى مىگردد پس اختلاف صور در اقتضاى ميل به اختلاف كميت اجسام است و تناسب صور به تناسب او ، و قيد حجم در كميت اجسام بنا بر آن است كه نار و هوا خفيف‌اند تقدير وزن در آن نتوان كرد\r\n\r\n[ سبب ممتنع بودن وجود معتدل حقيقى در خارج 
  ]\r\nبالجمله معتدل حقيقى كه مذكور شد\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nوجود او در خارج ممتنع است و دليل بر امتناع مىگشت كه عناصر متساوى في الصور از دو وجه بيرون نيست :\r\nيكى آنكه نباشد او را قاسرى كه منع كند عناصر را از تميّل آنها بامكنهء آنها و ظاهر آن است كه در اين صورت تركيب حاصل نمىتواند شد زيرا كه عناصر بالطبع مائل و شايق احياز خوداند و اگر مائل به احياز نباشند لازم مىآيد كه مطلوب بالطبع متروك بالطبع باشد و هو محال .\r\nدوم آنكه باشد مر او را قاسرى كه مانع تشتّت اجزا بود و اين نيز غير ممكن است زيرا كه قاسر مركب را در مكان يكى از اين بسايط خواهد داشت يا در مكان ديگر و مكان ديگر خود تحت السماء موجود نيست غير مكان بسائط لأن الخلاء محال و لا بسيط غير هذه الأربعة و استمساك قاسر او را در مكان احد البسايط مستلزم ترجيح است بلا مرجح و هو ايضا محال و اگر گويند جائز است كه آن قاسر هم بالطبع مائل به مكان يكى از بسائط بود پس ترجيح بلا مرجح لازم نيايد ، گويم قاسرى كه بالطبع مائل به مكان خواهد بود ناچار است كه او هم جسمى داشته باشد زيرا كه اقتضاى مكان معين خاصهء طبيعت جسم است و چون قاسر را جسم ثابت شد محال است كه دو جسم مختلف در ماهيت مقتضى باشند مكان واحد را بالطبع كما قرروه و ايضا اين قاسر يا بسيط خواهد بود يا مركب اگر بسيط است البته خارج از عناصر اربعه خواهد بود و هو مما لا نطق به أحد و اگر مركب است اين نيز محتاج به قاسر خواهد بود و منتهى به تسلسل يا بدور خواهد شد فثبت أن المعتدل الحقيقي لا يوجد في الخارج أصلا .\r\nاما غير معتدل يعنى خارج از اعتدال حقيقى نيز بر دو قسم است :\r\nيكى معتدل بالفرض . دوم خارج از اعتدال مفروض و اين هر دو موجود در خارج‌اند چنانچه گفته آيد .\r\nو ينقسم إلى ما يسميه الأطباء معتدلا بالفرض و منقسم مىشود مزاج ثانيا بسوى چيزى كه مىنامند او را اطباء معتدل بالفرض و اطلاق اعتدال بر اين بنا بر اشتقاق اوست از عدل در قسمت و الا نظر به تعادل يعنى تكافؤ غير معتدل است و هو أن يكون لموضوع ما نوع مزاج و هو أصلح الأمزجة له و او آن است كه باشد موضوع ما را نوع مزاجى كه او بهترين امزجه باشد در حق ممتزج و عام است كه موضوع بدن باشد بتمامه يا عضوى از آن كه حاصل است در وى و مراد از بهترين امزجه آن است كه به هر مركبى بحسب تقاضاى حال او حاصل شود از عناصر به حسب كميات و كيفيات آنها قدرى كه لايق مزاج آن مركب بود و باعث تكميل فعلى كه از آن مركب مطلوب است باشد ، مثلا اسد كه مقصود از آن شجاعت است ازدياد حرارتى كه موجب آن باشد در وى ضرورى است و اين را اعتدال اسدى گويند و كذلك در ارنب كه مستحق خوف و نامردى است زيادتى برودتى كه موجب وى باشد در آن لازم است و اين را اعتدال ارنبى گويند و قس عليهما غيرهما و إلى ما يكون خارجا عن هذا الاعتدال و منقسم مىشود به سوى چيزى كه خارج است از اين\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nاعتدال مفروض و المعتدل بهذا المعنى يعرض له ثمانية من الاعتبارات و معتدل به اين معنى يعنى معتدل مفروض عارض مىشود او را هشت وجوه از اعتبارها .\r\nأحدها المعتدل النوعي بالقياس إلى ما هو خارج عنه و هو المزاج الذي يحصل للإنسان مثلا بالقياس إلى سائر الكائنات يكى از آن معتدل نوعى است به قياس بسوى آنچه خارج است از نوع او و آن مزاجى است كه حاصل است آن را مثلا نظر به سائر موجودات و ظاهر است كه مزاج انسانى به واسطه ظهور آثار فيضانى در وى افضل است از ديگر مركبات و اين دليل اعتدال او است نسبت به ديگران .\r\nو الثاني المعتدل النوعي بالقياس إلى ما هو داخل في نوعه و هو المزاج الذي يحصل لأعدل شخص من أشخاص نوع الإنسان دوم از آن معتدل نوعى است به قياس بسوى چيزى كه او داخل است در نوع وى و آن مزاجى است كه حاصل است مر اعدل شخص را از اشخاص نوع انسان بايد دانست كه اعتدال نوعى كه قياس بخارج است محتاج است بسوى آن اعتدال نوع در وجود خود كه حاصل مىشود مر هر فرد را از افرادش على تفاوت مراتبه و اعتدال نوعى كه قياس به داخل است محتاج است بسوى او نوع در اجوديت كمالات خود و اين حاصل نمىشود مگر كسى را كه واقع است در حاق وسط و تفصيلش آن است كه اعتدال مزاج انسانى عرضى فراخ دارد و او را دو طرف است و هر طرف را حدى است كه اگر انسان از آن حد تجاوز كند من حيث المزاج از مزاج انسانى خارج شود و ميان دو طرف وجود وسط حقيقى كه آن را حاق وسط گويند ضرورى است و اين وسط نسبت به آنچه مائل به طرف است معتدل باشد و آنچه ميل به طرف دارد نسبت به اين وسط معتدل نباشد و بعد از اعتدال و قرب به آن به حسب دورى و نزديكى از اين وسط است پس هر انسانى كه مزاج او در وسط است معتدل نظر بدانچه غير اوست و داخل است در نوعش و كذلك آنچه قريب بوسط است معتدل است نسبت به آنچه ميل به طرف دارد .\r\nاما مراد از اعتدال نوعى قياس به داخل معتدل‌تر است .\r\nالثالث المعتدل الصنفي بالقياس إلى ما هو خارج عن صنفه و هو المزاج الذي يحصل لسكان إقليم من الأقاليم سوم از آن معتدل صنفى است قياس به آنچه او خارج است از صنف او و آن مزاجى است كه حاصل است مر باشندگان اقليمى از اقاليم را يعنى طايفه از نوع ممتاز باشند از غير خود كه داخل است در نوع مثلا مزاجى كه مر هر شخص را از اشخاص هند است لايق‌تر است او را من حيث أنه هندي از مزاج حبشى و جز آن از اصناف كه داخل‌اند در نوعش حتى اگر از مزاجى كه مخصوص به صنف او است خارج شود از آن صنف نباشد .\r\nالرابع المعتدل الصنفي بالقياس إلى ما هو داخل في صنفه و هو المزاج الذي يحصل لأعدل شخص من أشخاص صنف معين چهارم از آن معتدل\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nصنفى است قياس به آنچه او داخل است در صنف او و آن مزاجى است كه حاصل است مر معتدل‌ترين شخصى را از اشخاص صنف معين .\r\nو بدان كه آنچه در اعتدال نوعى نظر به داخل گفته شد از اتساع عرض اعتدال و اثبات طرفين و وسط حقيقى بينهما در اينجا نيز به همان وجه ملحوظ بايد كرد تا روشن شود كه هر كه از اشخاص صنف معين در حاق وسط است او معتدل‌تر است نسبت به ديگر اشخاص كه داخل در صنف وى هستند .\r\n\r\nانتباه [ در انواع اعتدال نوعى و صنفى 
  ]\r\nاعتدال نوعى بود يا صنفى از دو وجه بيرون نيست :\r\nيكى آن كه نفس اعتدال كه به سبب او از غير خود ممتاز باشد ملحوظ بود كاملا كان ذلك الاعتدال أو ناقصا و اين است مراد از اعتدال نوعى و صنفى نظر به خارج .\r\nدوم آنكه تمام اعتدال كه به سبب او كمال در نوع يا صنف متحقق شود ملحوظ بود و اين صورت نمىبندد مگر به قياس به داخلش تا نظر به افرادى كه واقع در وسطاند تمامى اعتدال در نوع يا در صنف ثابت شود و اين است مراد از اعتدال نوعى و صنفى نظر به داخل چون مبتديان را بلكه متوسطان را اين مبحث اعتدال ثمانيه نيك مدرك نمىشد در اين مختصر مفصل مرقوم گشته تا هيچ شبهه نماند و يكى را با ديگر اشتباه نيفتد .\r\nالخامس المعتدل الشخصي بالقياس إلى ما هو خارج عنه و هو المزاج الذي يحصل لشخص معين حتى يكون موجودا صحيحا پنجم از آن معتدل شخصى است قياس به آنچه او بيرون است از آن شخص و آن مزاجى است كه حاصل مىشود شخصى معين را تا كه مىباشد آن شخص موجود صحيح ، حاصل آن كه فردى معين را از صنفى قياس كنيم به افراد ديگر هم از صنف او پس آن فرد را بهتر و صحيح‌تر يابيم نسبت به بعض افراد آن صنف ، اگر چه نظر به بعض ديگر غير معتدل باشد و از اين معلوم شود كه مزاج اين شخص من حيث هو شخص لايق‌تر است مر اين شخص را از امزجه بعض اشخاص كه از صنف اويند .\r\nالسادس المعتدل الشخصي بالقياس إلى أحواله في نفسه و هو المزاج الذي إذا حصل للشخص كان على أفضل مما ينبغي أن يكون عليه ششم از آن معتدل شخصى است قياس به احوال در نفسش و آن مزاجى است كه هرگاه حاصل شود مر شخص را باشد بهترين حالتى كه سزاوار باشد بودن او بر آن حالت ، حاصل آنكه شخصى كه متصف است به اعتدالى نسبت به ديگر اشخاص احوال او نظر به نفس او نيز متفاوت است مزاجى كه در بهترين حالات او مستحصل است لايق‌تر است او را از امزجه كه در ديگر احوال او مىباشد پس چون مزاج افضل احوال را به مزاج ديگر حالات كه غير افضل است قياس مىكنيم آن را معتدل مىيابيم اين است مراد از اعتدال شخصى قياس به داخل .\r\nالسابع المعتدل العضوي بالقياس إلى غيره و هو المزاج الذي يجب أن يكون النوع كل عضو من الأعضاء يخالف به غيره هفتم از آن معتدل عضوى است قياس به غير او و آن مزاجى است كه واجب است بودن او مر نوع هر عضو را\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nاز اعضا ممتاز و مخالف باشد آن عضو به سبب آن مزاج مخصوص غير خود را و اين چنان باشد كه اندامها را با يكديگر قياس كنند مزاج بعض اندام نظر به اندام ديگر معتدل باشد ، مثلا اعتدال دماغ آنست كه سرد و تر باشد و رطوبت او از همه اعضا بيشتر بود و اين مزاج اگر چه در حق دماغ معتدل است اما چون جلد را بر اين قياس كنيم جلد معتدل‌تر باشد زيرا كه كيفيات اربعه در جلد اقرب به اعتدال است چنانچه در باب اعضا گفته آيد .\r\nالثامن المعتدل العضوي بالقياس إلى أحواله في نفسه و هو المزاج الذي إذا حصل للعضو كان على أفضل مما ينبغي أن يكون عليه هشتم از آن معتدل عضوى است قياس به احوال او در نفسش و آن مزاجى است كه چون حاصل عضو شود باشد آن عضو بر بهترين حالات كه سزاوار است بودن آن عضو بر آن حالت .\r\nو ظاهر است كه مزاج هر عضو كه در بهترين حالتهاى او موجود است لايق‌تر است او را از امزجهء سائر احوال وى ، اينست مراد از اعتدال عضوى نظر به داخل .\r\nو أما الخارج عن الاعتدال بحسب اصطلاح الأطباء فينقسم إلى ثمانية أقسام اما خارج از اعتدال مفروض بطور اصطلاح طبيبان منقسم مىشود بهشت قسم ، لأنه إما أن يكون أحر مما ينبغي زيرا كه بدرستى كه يا هست غير معتدل مذكور كه باشد گرم‌تر از آنچه مىبايد ، يعنى نسبت به حال معتدل مفروض گرمى در وى زياده بود أو أبرد منه يا سردتر از آن باشد أو أرطب منه يا ترتر از آن باشد أو أيبس منه يا خشك‌تر از آن باشد أو أحر و أرطب منه يا گرم‌تر و ترتر از آن باشد يعنى در دو كيفيت زياده بود أو أحر و أبيس منه يا گرم‌تر و خشك‌تر از آن باشد أو أبرد و أرطب منه يا سرد و ترتر از آن باشد أو أبرد و أيبس منه يا سردتر و خشك‌تر از آن باشد .\r\n\r\nفائده [ انواع مزاج نامعتدل فرضى 
  ]\r\nمزاجى كه خارج است از اعتدال مفروض منحصر است در هشت قسم زيرا كه خروج از آن متحقق نمىشود مگر به زيادتى كيفيتى از كيفيات و كيفيات خود چهاراند پس اگر خروج در يك كيفيت است آن را مفرد گويند و اين مشتمل است بر چهار قسم و اگر خروج در زياده از يك كيفيت است لازم است كه در دو كيفيت باشد كه غير ضداند زيرا كه اجتماع ضدين محال است ، پس اين نيز بجز چهار قسم صورت نه‌بندد چنانچه بيان نموده شد و اين را مركب گويند پس ثابت شد كه غير معتدل هشت قسم است ، چهار از آن مفرد است و چهار مركب است .\r\n\r\nتنبيه در بيان آنكه لفظ معتدل در اصطلاح اطبا در چند جا اطلاق مىيابد :\r\nيكى از آنجا كه كيفيات متضاده برابر باشند و آن را معتدل حقيقى مىگويند و گفته شد كه و لا وجود له .\r\nدوم آنجا كه داده شود هر مركب را مزاجى\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nكه او آن را بهتر باشد و اين مشتق است از عدل در قسمت چنانچه ضبط يافت و از اينجا است كه گفته مىشود در هر نوع كه مزاج او در حق او معتدل است .\r\nسوم آنجا كه او قريب است به اعتدال حقيقى چنانچه گفته مىشود كه جلد اعدل اعضا است .\r\nچهارم آنجا كه چون وارد بدن شود و از حرارت بدن منفعل گردد اثر نكند در وى به احداث كيفيتى زائد بر آنچه انسان را است چنانچه گفته مىشود كه فلان دوا معتدل است .\r\nپنجم آنجا كه محتاج نكند انسان را به سوى پوشش يا ترويح معتد به چنانچه گفته مىشود كه خط استوا و زمان ربيع معتدل‌اند زيرا كه در خط استوا و در زمان ربيع ابدان معتدل مزاجان منفعل نمىگردند از حرارت و برودت يا غيرهما تا محتاج بدثار كه لباس را گويند يا ترويح شوند .\r\nششم آنجا كه همچنان كه احساس حرارت عضوى شود احساس برودت نيز شود و چنانچه گفته مىشود كه زمان خريف معتدل است زيرا كه بدن در وى همچنان كه از حرارت منفعل مىشود از برودت نيز منفعل مىگردد .\r\nالفصل الثانى\r\n\r\nفصل دوم ثابت است در بيان اخلاط\r\nو او جمع خلط است و الخلط جسم رطب سيّال يستحيل إليه الغذاء أولا و خلط جسمى است رطب بالفعل كه قابل تسييل است و مستحيل مىگردد به سوى وى غذا در اول استحاله يعنى چيز مأكول كه وارد معده مىشود صورت نوعيهء خود را گذاشته نخستين كه صورت ديگر مىگيرد آن صورت خلطى است ، چنانچه در بيان تولد اخلاط در همين فصل مفصل گفته آيد .\r\nو بدانكه معنى جسم رطب در فصل اول مذكور شد و در اينجا معنى سيّال معلوم نموده مىآيد .\r\n\r\n[ مفهوم سيال 
  ]\r\nپوشيده نماناد كه سيّال آن است كه از شأن او بود انبساط اجزايش متسفله بالطبع پس معلوم شد كه رطوبت در سيّال بودن شرط نيست كه از آن است كه رمل يعنى ريگ را سيّال مىگويند با وجود آن كه شديد اليبوست است و كذلك لازم نيست كه هر چه رطب بود سيّال باشد زيرا كه هوا با آنكه رطب است ليكن سيّال نيست زيرا كه اجزاى او بالطبع ميل به تسفل ندارد .\r\nحاصل آنست كه آنچه بعضى گفته‌اند كه مراد از سيّال بالغ في الرطوبت است و بر اين تقدير لفظ رطب را كه در حد خلط واقع است زائد مىدانند باطل باشد\r\n\r\n[ سبب تقييد واژه رطب به بالفعل 
  ]\r\nو قيد رطب به بالفعل جهت آن نموده شد تا وارد نشود كه صفرا و سودا را كه يابس است خلط نتوان گفت زيرا كه مراد از اين يبوست بالقوه است و مراد از آن رطوبت بالفعل است فافترقا .\r\n\r\nفائده [ در تبيين كلمه‌هاى موجود در تعريف 
  ]\r\nقوله رطب احتراز است از عظم و لحم و غضروف و امثال آن .\r\nو قوله سيّال احتراز است از شحم و مانند آن .\r\nو بايد كه گمان نشود كه بلغم جصى و زجاجى بر اين تقدير خارج از حد خلط باشد زيرا كه مراد از تشبيه بجص يعنى گچ و به زجاج ذائب يعنى آبگينهء گداخته تشبيه\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nدر لون است نه در قوام .\r\nو ايضا چون مراد از رطب و سيّال به حسب الطبع است اگر فرضا در رطوبت و سيلان به سبب امتزاج مغلظى فتورى افتد نيز منافى مقصود نيست .\r\nو قوله يستحيل إليه الغذاء احتراز است از كيلوس به دليل آنكه استحاله را دو استعمال است :\r\nيكى آنكه در تغير كيفيات اطلاق كنند و نشان وى آن است كه بىلفظ إلى باشد چنانچه گويند : استحال الماء البارد و نگويند : استحال الماء إلى البارد .\r\nدوم آنكه در كون و فساد يعنى تغير صور نوعيه اطلاق نمايند و در اينجا لفظ إلى لازم دانند چنانچه گويند استحال الماء إلى الهواء و نگويند استحال الماء الهواء و چون استحالهء غذا مقيّد بإلى است و آن بى كون و فساد صورت نه‌بندد و استحالهء كيلوسى كه در كيفيت است نه در نوعيت مدخلى كيلوس را در حد خلط نباشد .\r\nو دليل بقاى كيلوس بر نوعيت طعم او است زيرا كه كيلوس چون بقى برآيد هر چه خورده باشند طعم آن باز دهد و از اين ثابت شد كه كيلوس بر صورت نوعيه كه لازم غذا بالقوة البعيده است همچنان باقى است پس در هر حد خلط كه غذا بالقوة القريبه است داخل نباشد و كذلك خمر و ماء اللحم در حد خلطى داخل نمىتواند شد لأنهما غذاء آن بالقوة البعيدة لا محالة و چون استحالهء خلطى مشروط به اكل است و استحالات خمرى و ماء اللحمى بى اكل صورت مىگيرد در اخراج اينها از حد خلط همين قدر كافى است و مغنى از قيود آخر است .\r\nاما غذا چيزى است كه از شأن او است كه چون وارد معدهء حيوان شود و از وى منفعل گردد به شرايط مخصوصه جزو بدن گردد\r\n\r\n[ معنى غذا در طب 
  ]\r\nو غذا را در طب بر دو معنى اطلاق مىكنند :\r\nيكى بر جسم رطب كه از صورت غذائيه كه عبارت است از غذا بالقوه منخلع شود و لبس صورت عضويه نمايد و اين را غذاى بالفعل گويند .\r\nدوم بر جسمى كه او بالقوه قابليت اين داشته باشد يعنى صالح آن بود كه به تغير كثير يا قليل به حسب تفاوت درجات متلبس به صورت عضو شود و اين غذا بالقوه دو درجه دارد : يكى آن كه قريب باشد كه بالفعل گردد و اين را غذا بالقوة القريبه گويند همچون رطوبت اولى يعنى اخلاط و بعض رطوبت ثانيه ، دوم آنكه بعيد بود و اين را غذا بالقوة البعيده نامند و مثال او نان است و گوشت و جز آن .\r\nو در قول يستحيل إليه الغذاء مراد از غذا همين قسم اخير است و وى از هنگام اكل تا كه جزو بدن گردد به چهار استحاله على الاطلاق مستحيل مىگردد چنانچه عنقريب گفته آيد انشاء الله تعالى .\r\nو قوله أولا احتراز است از رطوبت ثانيه زيرا كه او غير خلط است في الحقيقة و اطلاق خلط بر وى مجاز است\r\n\r\n[ در بيان ماهيت رطوبت ثانيه 
  ]\r\nو بدان كه خلاف نيست در آنكه رطوبت ثانيه كه بيانش در كيفيت تولد اخلاط مفصل است از امور طبيعيه است و امور طبيعى منحصر است در هفت قسم پس اگر آن را تحت الخلط شمرده نشود لازم مىآيد كه امور طبيعى هشت باشد و هو خلف و از اعضا نيز نتوان شمرد زيرا كه اين رطوبت\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nمعداند جهت تغذيهء اعضا پس جائز نيست كه معدود از اعضا باشد و تعداد او از خلط كه بنا بر مقاربت و ضرورت كليه است كه امور مذكور به هفت چيز محصور كرده‌اند منافى اخراج وى از حد خلط كه حقيقت است نمىتواند شد .\r\nسؤال چون در حد خلط اوّليت استحاله مذكور مضبوط است بايد كه خون را كه از بلغم متولد مىشود و سودا را كه از احتراق اخلاط متكون مىگردد خلط نگويند و الحال على خلافه .\r\nجواب آن است كه اوّليت به اعتبار نوعيت در خون متولد از بلغم و در سوداى متولد از خلط محترق نيز حاصل است لأن خلطيهما قد تكوّنت من الكيلوس لا محالة .\r\nاما دمويت و سوداويت كه به اعتبار استحاله خلط إلى الخلط مرة ثانيه ظهور يافته امرى است زايد بر خلطيّت زيرا كه بينهما جسمى كه مغائر الصور باشد واسط نشده فثبت أنهما يتكونان عن أول استحاله الكيلوس على ما ذكرناه .\r\n\r\n[ چند نكته در باب احتراق اخلاط 
  ]\r\nو بايد دانست كه خلط اگر چه محترق و سوخته شود ليكن از حد خلطيت برنمىآيد زيرا كه احتراق اگر چه شديد بود اما خلط را از حد رطب برنمىآرد و احتراق اخلاط بيش‌تر از اين نيست كه قوام او غليظ شود و مع ذلك قبول اشكال به سهولت كند و كثرت و قلت غلظت به حسب شدت و خفت احتراق است .\r\nو أنواعه أربعة و اقسام خلط چهار است و حصر او در چهار جهت آن است كه عنصر نيز چهار است و اغذيهء مركب‌اند از عناصر پس واجب است كه در غذا قوتى واحد غالب باشد لأن المساواة محال و چون قوتى از عنصرى در غذا زياده باشد بالضرور بايد كه خلطى مناسب به طبع آن قوت زائده پديد آيد لهذا هر خلطى بر طبع عنصرى واقع است اوّلها الدم و هو حار رطب نخستين اخلاط خون است و وى گرم و تر است و بر طبع هوا است و دليل بر اين آن است كه مشاهده مىكنيم كه چون خون در بدن زياده مىشود حرارت و رطوبت غالب مىآيد و بيماريهاى گرم و تر حادث مىنمايد و از اغذيهء گرم و تر چون گوشت و شراب متولد مىگردد و در وقت حار رطب و در سن نمو كه حار رطب است اشتداد مىنمايد و بيماريهاى خونى از بارد يابس زائل مىشود .\r\n\r\n[ ايراد يك شبهه در گرم و تر بودن خون و پاسخ آن 
  ]\r\nو بعضى گويند كه خون بارد است زيرا كه در نسا بيشتر مىباشد از آن است كه در هر ماه حيض مىآرند و شك نيست كه مزاج انوثت بارد است .\r\nو جواب اين شبهه آن است كه تولد خون در بدن زنان لا نسلم كه بيشتر باشد از بدن مردان ليكن چون تحليل در بدن ايشان كمتر مىشود به واسطهء برد مزاج كه مكثف مسام است و ايضا قلت حركات اينان در آن معاون بالضرور طبيعت باذن خالقها آن را به حيض مندفع مىسازد .\r\n\r\n[ فائده خون در بدن 
  ]\r\nو فائده خون در بدن تغذيه است يعنى هر چه از بدن به تحليل ناقص شود وى بدل او گردد و اين بدل تا كه سن نمو است زياده از نقصان وارد مىگردد و در سن وقوف به قدر نقصان و در سن انحطاط كمتر از آن و فى الحقيقة غاذى خون است و ديگر اخلاط همچو ابازير مصلح اويند كذا قال الشيخ و الصفراء و هي حارة\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nيابسة و از انواع خلط صفرا است و آن گرم و خشك است و بر طبع نار است لهذا چون در اسهال برمىآيد در طرف مقعد لذع و لهب احساس مىشود و نزد قى او حرقت در معده و تلخى در دهن محسوس مىگردد و او امراض گرم و خشك پيدا مىسازد كه از بارد و رطب انتفاع مىيابند .\r\n\r\n[ فائده صفرا در بدن 
  ]\r\nو فائده او آن است كه خون را لطيف كند تا بدان سبب در مسالك ضيقه خون گذر يابد و خون اگر چه به نسبت بلغم و سودا لطيف است ليكن به نسبت صفرا غليظتر است و بواسطهء اختلاط بلغم و سودا بيشتر غليظ مىگردد پس حكيم حقيقى صفرا را نيز به او مركب ساخته تا در هر عضو ضيق المسلك نافذ تواند شد جهت تغذيه .\r\nديگر آنكه بعضى اعضا است كه در غذاى او بودن صفرا ضرور است همچون ريه زيرا كه او عضو لطيف است و غذاى عضو لطيف نيز بايد كه لطيف باشد و چون صفرا نيز لطيف است و اختلاط او بدان لازم باشد ليجعل غذاءه مناسبا له .\r\nديگر آنكه انسان را بر قضاى حاجت خبردار كند و اين چنان باشد كه صفرا از مراره نخست بر امعاى صايم ريزد وقت حاجت و به سبب حدت و لذع و جلا رطوبت را كه بر سطح داخلى امعا واقع است جهت منع تضرر او از ثفل بزدايد پس امعا از حدت صفرا خبر يابد و قوت دافعه او بدفع آن گرايد و آدمى به تبرز توجه نمايد .\r\nو البلغم و هو بارد رطب و از انواع اخلاط بلغم است و او سردتر است بر طبع آب و دليل برد و رطوبت او آن است كه زيادتى او امراض بارد و رطب پيدا مىكند و به گرم و خشك زائل مىگردد و در مزاجها سرد و وقتهاى بارد و رطب بيشتر مىشود و از اغذيه بارد و رطب متولد مىگردد .\r\n\r\n[ فائده بلغم در بدن 
  ]\r\nو فائدهء او آن است كه چون غذا وقتى به بدن نرسد او مستحيل به خون شود و بدل ما يتحلل گردد .\r\nديگر آنكه اعضاء مفاصل را تر دارد تا از گرانى حركات كه مجفف است جفاف نيفتد .\r\nديگر آنكه در غذاى بعض اعضا چون دماغ و نخاع داخل شود زيرا كه دماغ هم بلغمى مزاج است لهذا سرد و تر است و ميان غذاى و متغذى مناسبت لازم .\r\nديگر آنكه خونرا لزوجتى مىبخشد و قوت مىدهد آن را بالتصاق باعضا .\r\nو السوداء و هي باردة يابسة و از انواع خلط سودا است و او سرد و خشك است و بر طبع زمين است و دليل بر اين كثرت تولد وى است از اغذيه بارد يابس و توليد آن امراض بارد يابس را كه منتفع شوند به گرم و تر .\r\nنزد محققين برودت بلغم بيشتر است از برودت سودا چنانچه گرمى صفرا افزونتر است از گرمى خون .\r\n\r\n[ فايده سوداء در بدن 
  ]\r\nو فائدهء او آن است كه خون را غلظت و متانت دهد عند الحاجت يعنى نزد توقف او جهت تشبيه به‌عضو و عمل او در خون در اين وقت همچون عمل الفحه است در لين .\r\nو آنچه در فائده صفرا ذكر يافت كه خون غليظ را رقيق مىسازد تا نفوذ كند در مسالك ضيقه با اين قول كه سودا خون را غليظ مىكند منافات ندارد زيرا كه جمع اين هر دو فائده كه به هم ضداند در يك وقت مقصود نيست بلكه در وقتى حاجت به اين است و در وقت ديگر حاجت به آن و قدرت بر اين تصرفات به امر اللّه سبحانه مفوض به طبيعت است تا خون را كه مركب است از اخلاط ديگر گاهى به تأثير صفرا متأثر مىسازد و ذلك عند\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nنفوذه في المجاري الضيقة ديگر گاهى به تأثير سودا و ذلك عند وصوله بالأعضاء .\r\nو ديگر آنكه در غذاى بعض اعضا و اصل شود چون عظام و رباطات و غضاريف و جز آن كه صلب مخلوقند لأجل التشابه بين الغذاء و المغتذي و اعضائى كه داخل مىشود در غذاى او سودا بيشتراند از آن چه كه داخل مىگردد در غذاى آنها بلغم و اعضائى كه داخل مىشود در وى بلغم بيشتراند از آنچه كه داخل مىگردد در غذاى آنها صفرا .\r\nو ديگر آنكه قدرى از آن عند الحاجت بر فم معده ريزد تا خبردار كند آدمى را بر جوع و تحريك گرسنگى نمايد .\r\n\r\n[ در بيان آنكه طحال خانه سوداست 
  ]\r\nبايد دانست كه طحال خانه سودا است و در ميان او و فم معده مسلك است هر گاه كه آدمى را حاجت به غذا واجب شود قدرى از آن بر فم معده مىآيد و به سبب ترشى و زمختى خود فم معده را كه عصبى است و قوي الحس لذع كند و اجزاى او بيفشرد و مع ذلك او را قوت دهد تا دريابد آدمى را كيفيتى كه مسمى است به جوع و دليل بر آنكه ترشى باعث جوع و محرك شهوت است آن است كه مىبينيم بعض مردم را كه اشتهاى اوشان ضعيف است چون ترشى مىخورند اشتهاى اوشان پديد مىآيد لهذا در شهرهاى گرم روزه‌داران افطار به سركه مىكنند و اگر نكنند اشتهاى پديد نيايد مطلق يا چنانچه بايد كما لا يخفى .\r\n\r\nفائده ، افضل‌ترين اخلاط خون است\r\nاز آن كه بدن را حسن و جمال مىدهد و محبوب طبيعت است زيرا كه مناسب حيات و مزاج روح است از آن است كه چون مسهل مىدهند تا مقدور است طبيعت آن را نمىگذارد و ديگر اخلاط را بر مىآرد .\r\nبعد از خون ، فضيلت بلغم را است زيرا كه او بالقوه خون است .\r\nو بعد از بلغم صفرا راست زيرا كه در حرارت با خون موافقت دارد و ذكر صفرا بعد خون جهت توافق او است با خون در حرارت و إلا في الحقيقة رتبهء ذكر او بعد بلغم است كما في أكثر المعتبرات .\r\nو بعد از صفرا سودا راست اگر چه به اعتبار آن كه او ضد خون است هيچ فضيلت ندارد ليكن چون محتاج إليه قوام بدن است و ركن او است و مقاوم خون است خالى از فضل هم نيست زيرا كه وجوه فضل مختلف است .\r\nو كل واحد منها ينقسم إلى طبيعي و غير طبيعي و هر واحد از اخلاط منقسم مىشود به طبيعى و غير طبيعى .\r\nأما الدم الطبيعي فهو أحمر اللون لا نتن له حلو جدا اما خون طبيعى پس او سرخ رنگ است بوى بد ندارد شيرين‌تر است نسبت به ديگر خلط شيرين .\r\n\r\n[ مراد از خلط طبيعى و ناطبيعى 
  ]\r\nبايد دانست كه در اصطلاح اطبا خلط طبيعى آن را گويند كه در كبد متولد شود و نافع بدن باشد پس آنچه در كبد متولد شود اما بدن را از او انتفاع نبود يا آنچه در عضو ديگر متولد شود آن را غير طبيعى گويند .\r\nو خون طبيعى را چهار صفت است سه از آن مصنف در متن ذكر كرده و چهارم اعتدال قوام است چنانچه هر چهار مفصل ذكر كنيم با فوائد كثير .\r\n\r\n[ صفات خلط دم 
  ]\r\nبدانكه صفت اول در خون ، سرخ بودن است زيرا كه كبد نيز سرخ است و مولد وى است به اين معنى او را مثابهء خود مىسازد تا بدان اغتذا كند .\r\nو ظاهر است كه چون بياض كيلوسى زائل شود از جسم و سرخ گردد\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nدليل بر استحالهء تام باشد لمشابهتها إيّاها .\r\nو دليل ديگر بر فضيلت حمرت آن است كه حمرت دليل اعتدال حرارت است چنانچه صفرت دليل اشتداد حرارت و سودا دليل استيلاى برودت و بياض دليل فجاجة و خامى است .\r\nو حمرت خون طبيعى به حسب مكان نيز متفاوت مىباشد آنچه در قلب و شرائين است ناصع الحمرت است نسبت بدانچه در آورده و كبد است و إلا في الحقيقة خون طبيعى قانى است هر جا كه باشد زيرا كه ناصع الحمرة صفرا است يعنى مائل به شقرت و زردى و آنچه در كبد و آورده است قانى است يعنى سرخ محض كه شائبهء زردى و سياهى در وى نباشد و سرخى اين نسبت به سرخى خون شرائين غليظ مىباشد .\r\nو صفت دوم آن است كه بوى متعفن و بوى ترش و مانند آن روايح رديّه نداشته باشد و إنما ذكر النتن على سبيل المثال و مع ذلك بايد كه عديم الرائحه نيز بود كه اين دليل غلبهء برودت است .\r\nو صفت سوم آنكه معتدل القوام باشد يعنى قوام او متوسط بود ميان قوام صفرا و بلغم نه همچون صفرا رقيق بود و نه چون خلطين ديگر غليظ ، زيرا كه رقيق مفرط صلاحيت غذائيت عظام ندارد و غليظ مفرط شائستگى تولد روح ندارد و المعتدل يصلح لهما و چون اين صفت در غايت ظهور بود مؤلف بيان نكرده است .\r\nو صفت چهارم آن است كه شديد الحلاوة و شيرين باشد يعنى لذيذ بود و طعم او شبيه به طعم چيزى شيرين باشد چون عسل و شكر نه آنكه شيرينى او مثل عسل و شكر باشد .\r\nو نفع حلاوت وى آن است كه اعضا آن را زودتر و بيشتر جذب كنند زيرا كه اعضا همه شيرين‌اند مگر آنكه در بعض اعضا با وجود حلاوت مرارةمّا محسوس مىشود همچون عسل كه چون زياده از حد معين بجوشانند تلخى زند و در بعضى عفوصةمّا و در بعضى تفاهةمّا چنانچه فواكه شيرين بعضى به عفوصت مائل است همچون بسر يعنى خرماء خام و بعضى به تفاهت همچون تربز .\r\nأمّا غير الطبيعي فهو الذي يخالفه و امّا دم غير طبيعى آن است كه مخالف طبيعى باشد و اين غير طبيعى از دو حال بيرون نيست :\r\nيكى آنكه در جميع صفات طبيعى مخالفت داشته باشد مثلا سپيد منتن غليظ القوام معدوم الحلاوت باشد و اين را غير طبيعى مطلق ميگويند .\r\nو دوم آنكه در بعض صفات مخالف بود و اين را ناطبيعى در صفت مخالفت مىگويند مثلا اگر از حمرت معرّا باشد آن را ناطبيعى در لون گويند و اگر با نتن بود ناطبيعى در رائحه گويند و اگر متغير در طعم بود يا در قوام ناطبيعى در طعم يا در قوام گويند و بر اين قياس اگر مخالفت در دو صفت يا سه صفت باشد ناطبيعى را نيز به آنها مقيد سازند چنانچه گويند در مخالف در لون و رائحه إنّه غير طبيعيّ في اللّون و الرّائحة و قس عليه غيره .\r\n\r\nپوشيده و مخفى نماناد كه خون ناطبيعى دو قسم است :\r\nيكى از آن دو گونه آنكه چون فى نفسه بى يكى از اسباب بىامتزاج خلطى آخر از واترهء طبيعى بيرون آيد .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nدوم آنكه به اخلاط خلطى از اخلاط ثلاثه ناطبيعى شود و هر خلطى كه مغيّر اوصاف او گردد نشان او خلط در خون ظاهر مىشود و هم در بدن و هم بعد خروج آن از بدن كما لا يخفى\r\n\r\n[ اندر باب تعفن دم ناطبيعى 
  ]\r\nو اين ناطبيعى گاه با عفونت تعفن خون را حمى مطبقه لازم است اگر داخل عروق باشد .\r\nو اگر خارج از عروق بود احداث تپ نمىنمايد مگر آنكه ورم بزرگ پيدا كرده باشد خاصه در باطن كه در اين صورت حمى عرضيه لازم دارد .\r\n\r\n[ آيا فساد خون سبب فساد اخلاط ديگر مىشود ؟ 
  ]\r\nو اگر گويند خون مركب به اخلاط هست هر گاه او فاسد شود بايد كه همه اخلاط كه با او ممتزج‌اند فاسد گردند و مرض دموى صرف را وجود نباشد .\r\nگويم اخلاط اگر چه با خون مركب‌اند ليكن مع ذلك خون بر بساطت خود باقى است و وى به اخلاط يك ذات نشده است تا فساد او مستلزم فساد ديگر اخلاط باشد .\r\nو كذلك هر خلطى از اخلاط كه در عروق با خون مركب‌اند در يكديگر نيز امتياز دارند از آن است كه عند شرب مسهل هر خلطى كه مسهل مشروب به اخراج او مخصوص است همان خلط از عروق برمىآيد و تعفن آن خلط موجب عفونت خلط ديگر نمىگردد زيرا كه مادهء هر خلط متفاوت است و تغير هر واحد مخصوص به سببى و هر سببى مغير با يكديگر مغاير چيزى كه مفسد صفرا است مفسد بلغم نيست براى آنكه اخلاط چون به هم مخالف‌اند مفسد هر واحد نيز در يكديگر مخالف باشند و بالفرض اگر واحد چيزى مفسد دو خلط يا زياده از آن باشد اما از افساد او يك خلط را فساد در ديگر لازم نمىآيد لاختلاف موادهما بهر آنكه ماده بعضى سريع الانفعال است و ماده بعضى بطى الانفعال و آن هم مشروط به شرائط ، پس ثابت شد كه فساد خون فساد اخلاط ديگر نمىكند وجوبا و لزوما .\r\n\r\n[ نكته‌اى در باب رقت و غلظت خون در برخى از مردم 
  ]\r\nبدانكه در بعض مردم خون به غايت رقيق مىشود و كثير حتى كه به عرق برمىآيد و گاهى قوام خون غليظتر مىشود حتى كه خون علق مىگردد يعنى منجمد چنانچه در مجذوم .\r\n\r\nفائده [ سخنى از ارسطو 
  ]\r\nمعلم اول يعنى ارسطو گفته است كه هر خونى كه هست منجمد مىشود مگر خون ابل و ارنب و هر حيوانى كه عظيم الجثه است خون او غليظ است و هر حيوانى كه ذى دم است دماغ و قلب و حجاب و كبد دارد .\r\nو أما الصفرا الطبيعة فهو رغوة الدم الطبيعي و هو احمر ناصع خفيف حاد اما صفراى طبيعى پس او سرجوش و كف خون طبيعى است و او سرخ خالص و سبك تيز است\r\n\r\n[ صفات خلط صفراى طبيعى 
  ]\r\nبدان كه بالا گفته شد كه هر خلطى كه طبيعى است تولد او در كبد است و اوصاف ذاتيهء وى سه است :\r\nيكى آنكه سرخى او مائل به زردى باشد همچون شعر زعفران و اين به سبب زيادتى لطافت او است بر خون و مقرر است كه جسم سرخ كه لطيف و رقيق گردد زردى مىزند .\r\nدوم آنكه خفيف بود زيرا كه بر طبع نار است و از آن است كه سرآمد ديگر اخلاط مىباشد .\r\nسوم آنكه حاد بود زيرا كه به سبب افراط طبخ متكون مىگردد و وى موجب شدت گرمى است از آن است كه مرور او بر امعا دبر مرئى باعث احراق مىشود و احداث لذع مىنمايد .\r\nو أما غير الطبيعي فأقسامه أربعة اما صفراى ناطبيعى چهار قسم است :\r\nالأول المرة الصفراء و هي صفراء يخالطها رطوبة رقيقة نخستين مرّه صفرا است و آن صفرائى است كه رطوبت رقيق بلغمى به او مركب بود .\r\n\r\n[ وجه تسميه اين قسم به مره 
  ]\r\nبدانكه مره بكسر ميم و تشديد راى مهمله مع الهاء در لغت بمعنى شدت است چون صفرا قوىترين اخلاط است لهذا بر وى اطلاق مره مىكنند و\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nكذلك بر سودا .\r\nاما تخصيص اين قسم صفرا به اين اسم در اصطلاح بنا بر آن است كه چون اقسام ديگر از صفرا به اسمى مختص‌اند به واسطهء مشابهتى كه گفته آيد و اين قسم را مشابه نيست پس اين صنف را به اسم عام مسمى كردند تا از اصناف آخر مميز باشد .\r\nو وجه ديگر آنكه اين صنف نسبت به ديگر اصناف صفرا كثير الوجود است پس تسميهء اين به مرهء صفرا اشارت مىكند بر آنكه گويا صفرا محصور در همين است\r\n\r\n[ رنگ صفره‌اى مره 
  ]\r\nو لون اين صنف زرد مىباشد زيرا كه رنگ صفرا طبيعى سرخ است و رنگ بلغم سپيد و از اختلاط سرخى يا سپيدى زردى حاصل مىشود .\r\nالثاني المحية و هي التي يخالطها رطوبة غليظة نوع ثانى از صفراء ناطبيعى مسمى است به صفراى مُحى و وى آن است كه مختلط باشد او را رطوبة غليظ بلغمى\r\n\r\n[ وجه تسميه و رنگ صفراى محيه 
  ]\r\nو مشابه زردى بيضه باشد از روى قوام و لون و لهذا منسوب به مح كردند و مح بضم ميم و حاى مهمله صفرة البيض است و اين نوع نيز زرد باشد به علتى كه در نوع اول گذشت .\r\nالثالث الصفراء الكراثية و هي أن تكون مركبة من الصفراء المحترقة و من المرة الصفراء و تولدها إنما يكون في المعدة نوع سوم مسمى است به صفراى كراثى يعنى گندنائى و وى آن است كه مركب باشد از صفراى سوخته و از مرهء صفرا و تولد وى نيست مگر در معده\r\n\r\n[ سبب پيدايى و رنگ صفراى كراثى 
  ]\r\nو اينچنين باشد كه بعض اجزاى صفراى محترق شود فى نفسه و سياه گردد از شدت احتراق ، پس صفراى ديگر كه زرد است آميزد و مشابهء شود به آب گندنا يا در لون زيرا كه از اختلاط سياهى يا زردى سبزى حاصل گردد .\r\nالرابع الصفراء الزنجارية و هي أسخن أنواع الصفراء و طبعها قريب من السموم نوع چهارم صفراى زنگارى است و او گرم‌ترين اصناف صفرا است و طبع او نزديك به سموم است\r\n\r\n[ سبب پيدايى صفراى زنجارى و رنگ آن 
  ]\r\nو في الحقيقة اين قسم در قسم ثالث داخل است به اندك تفاوت و او آن است كه چون احتراق صفرا كه مركب به صفراى غير محترق مىشود به اشتداد نباشد كراثى مىنمايد و چون به اشتداد باشد زنگارى نمايد زيرا كه از شدت حرارت كه باعث زوال رطوبت و تخلخل هوا است جسم سپيدى مىزند چنانچه در خاكستر مشهود است كه نسبت به انگشت سپيد مىنمايد ، زيرا كه در انگشت حرارت اثر تمام نكرده است لهذا رطوبت كه موجب استمساك اجزاى جسم است در وى باقى است و به همان سبب در وى هوا متخلخل نمىتواند شد لهذا سياه است و چون حرارت بيشتر اثر كند و ازاله رطوبت نمايد حتى كه اجزاى او از هم جدا شود آن وقت به سپيدى ميل مىكند .\r\n\r\n[ نوع ديگرى از صفرا 
  ]\r\nو نوع ديگر از صفراى ناطبيعى است كه ماتن آن را اصالة ذكر نكرده و وى آن است كه صفراى ناطبيعى آميزد با قليلى سوداى ناطبيعى يعنى محترق گويند و لون او بر سرخ مائل به كمودت باشد به سبب اختلاط صفرا با سودا و قيد تقليل اختلاط صفرا با سودا بهر آن است كه اگر سودا بسيار باشد آن را از اصناف سودا خواهند شمرد نه از صفرا ، لأن الحكم للغالب و في الحقيقة صفراى محترق همين است و اگر چه بر كراثى و زنگارى نيز اطلاق محترقه آمده است ليكن مجازا است .\r\n\r\n[ در بيان سوداى صفراوى 
  ]\r\nو بايد دانست كه در كراثى و زنگارى كه بعض اجزاى صفرا محترق شده با بعض ديگر كه محترق نيست مىآميزد شرط است كه اختلاط آنها به شدت بود حتى كه بصر بينهما تميز نتواند كرد ، زيرا كه اگر نه چنين باشد بلكه اجزاى محترقه از غير آن\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nممتاز بود آن را صفراى سوداوى گويند حاصلة عنها .\r\n\r\n[ در بيان فرق در كراثى و زنگارى و ديگر اصناف صفرا 
  ]\r\nو فرق در كراثى و زنگارى و ديگر اصناف آن است كه مختلط در كراثى و زنگارى نفس شىء است به اعتبار اختلاف اجزاى او و مختلط در ديگر وارد خارجى است يعنى مختلِط غير مختلَط است چنانچه ذكر يافت .\r\n\r\nانتباه [ صفراء طبيعى و شيرين بودن 
  ]\r\nبعض اطبا گفته‌اند كه صفراء طبيعى شيرين است مانند عسل و قرشى نيز مجوز اين است لهذا در شرح قانون نبشته كه إنا قد مرضنا بحمّى كنا تقينا فيها صفراء محية و كان طعمها حلوا .\r\n\r\n[ فرق صفراى ناطبيعى با خون صفراوى 
  ]\r\nبدانكه اختلاط خون با صفرا موجب ناطبيعى ساختن او نمىتواند شد فى الاكثر ، زيرا كه اگر خون كمتر است صفرا آن را مستحيل به خود مىكند و اگر بسيار است آن را خون صفراوى گويند نه صفراء ناطبيعى .\r\nپس ثابت شد كه صفراء ناطبيعى نمىشود مگر به اختلاط بلغم با سودا به شرائط غلبهء صفرا بر آنها كيفا در بلغم و كما در سوداء به احتراق بعض اجزاى صفراء و اختلاط وى به اجزاى ديگر وى كه غير محترق‌اند به شرط شدت اختلاط چنانچه گفته شد .\r\n\r\nفائده [ فرق صفراى موجود در خون با صفراى موجود در مراره 
  ]\r\nصفرا كه نافذ مىشود با خون حدت وى كمتر است از حدت صفرائى كه نافذ مىگردد در مراره زيرا كه قليل الحدة مناسب است به تغذيه و كثير الحدة اولى است جهة غَسل فضول و تنبيه امعا و عضلهء مقعد بر اخراجش .\r\nأما البلغم الطبيعي فهو الذي يصلح لأن يصير دما كأنه دم قاصر عن تمام النضج اما بلغم طبيعى پس وى آن است كه صلاحيت آن دارد كه عنقريب خون شود گويا وى خون است كه هنوز نضج تمام نيافته يعنى قريب است به مستحيل شدن به خون و قيد قريب براى آن كرده شد تا بلغم حامض و تفه كه از اقسام ناطبيعه‌اند از طبيعى خارج شوند ، زيرا كه اين هر دو اگر چه صلاحية خون شدن دارند ليكن بعيداند در استحاله .\r\nاما تفه نسبت بحامض قليل البعد است و چون بلغم مانند خون مُعدّ براى تغذيه است آن را مفرغه نيست چنانچه صفرا را است مراره و سوداء را است طحال ، بلكه او همراه خون در عروق جارى است تا عند الاحتياج مستحيل به خون گردد .\r\n\r\n[ صفات بلغم طبيعى 
  ]\r\nو بلغم طبيعى را دو صفت است :\r\nيكى شيرينى قليل ، زيرا كه قريب به نضج است و حلاوت لازمه شى نضج است چنانچه در دم گفته شد .\r\nدوم اعتدال قوام وى آن است كه از خون اندك غليظتر باشد و ذلك لقصور نضجه .\r\n\r\n[ طبيعت بلغم طبيعى 
  ]\r\nو بلغم طبيعى شديد البرد نيست بلكه او قياس به بدن قليل البرد است و قياس به خون و صفرا بارد .\r\nو أما غير الطبيعي فأقسامه خمسة : اما غير طبيعى پس اقسام او پنج است .\r\n\r\n[ در وجه پيدايى بلغم ناطبيعى 
  ]\r\nبدانكه بلغم غير طبيعى آن است كه بعيد از مستحيل شدن به خون بود يا غير ممكن الاستحاله به خون باشد خواه تولد او در كبد بود خواه در غير آن چون ماساريقا و هر چون كه باشد تغير در آن يا از جهة طعم مىباشد يا از جهة قوام .\r\nاما از جهة رائحه و لون نمىتواند شد زيرا كه بلغم همه اقسام آن سپيد عديم الرايحه است ، زيرا كه بارد است و برد موجب بياض و عدم الرائحه باشد ، پس اگر با وى چيزى آميزد كه لون آن را تغير دهد آن را از اقسام مخالطه مىشمرند نه از اقسام بلغم از آن است كه صفراى محيه را از اصناف صفرا مىدانند با وجود آنكه بلغم در اين نسبت به صفرا بيشتر مىباشد ، زيرا كه نسبت نمىكنند شىء را مگر به چيزى كه او در آن چيز محسوس‌تر بود در مادهء ممتزجه از صفرا و بلغم آن چه محسوس مىشود از لونش صفرت است نه بياض .\r\n\r\nفائده [ در بيان طبيعى يا ناطبيعى بودن بلغم عفنه 
  ]\r\nبلغم طبيعى اگر عفن شود واجب نمىكنند كه آن از غير طبيعى شمرند زيرا كه\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nعفونت مختص به نوعى از انواعش نيست عام است كه بلغم عفن طبيعى بود يا غير طبيعى و چون بلغم طبيعى در اصطلاح بلغمى را گويند كه در كبد متولد شود به اوصافى كه ذكر يافت موصوف باشد متعفن شدن وى مع بقاى اوصاف قادح مرام نيست زيرا كه عفونت اگر چه فى الحقيقة امرى غير طبيعى است ليكن اجتماع او با طبيعى مصطلح منافات ندارد .\r\nالأول الحلو و هو الذي يخالطه قدر من الخلط الحار نوع اول از اقسام خمسه بلغم شيرين است و وى آن است كه بياميزد او را پارهء از خون و اين قسم در اكثر كتب نيست .\r\nالثاني المالح و هو أسخن الأصناف نوع دوم بلغم شور است و وى آن است كه بياميزد به او مرهء محترقه به قدرى كه احداث ملوحت كند در وى و لون صفرت غالب نشود ، زيرا كه اگر غالب شود آن را از اقسام بلغم نشمردند ، چنانچه در صفراى محيه گذشت و او گرمترين انواع بلغم است و مائل به حرارت و يبوست است ، كذا قال الشيخ\r\n\r\n[ وجه سازگارى گرمى بلغم با بارد و رطب بودن آن 
  ]\r\nو اين با كليهء اطبا كه گفته‌اند : كل بلغم بارد رطب منافات ندارد زيرا كه حكم به برودت و رطوبت همه اقسام بلغم قياس به خون و صفرا است ، بلغم هر چند گرم باشد نسبت به خون سرد است و هر چند ميل به يبوست كند نظر به صفرا رطب است .\r\nو ايضا علما گفته‌اند كه حكم به برودت و رطوبت او به اعتبار طبيعت وى است پس عروض حرارت و يبس به عارضى ناقض او نباشد ، چنانچه گرم شدن آب با سردى وى كه طبيعى است منافات ندارد .\r\n\r\n[ سبب شورى بلغم مالح 
  ]\r\nو سبب ملوحت آن است كه چون قدرى معتدل از صفرا با بلغم مىآميزد و بعض اجزاى بلغم را مىسوزد پس حاصل مىشود از وى لذع تا كه به ملوحت مسمى است .\r\nالثالث الحامض و هو بلغم عملت فيه حرارة ضعيفة نوع سوم ترش است و آن بلغمى است كه اثر كند در وى حرارت ضعيفه\r\n\r\n[ طبيعت و اسباب حموضت بلغم حامض 
  ]\r\nو اين قسم مائل به برودت و يبوست است تحمض آن را چهار سبب است :\r\nيكى آن كه سوداى ترش در او آميزد به قدرى كه طعم آن را ترش كند اما لون آن را تغير ندهد ، زيرا كه اگر تغير دهد از اقسام سودا باشد نه بلغم .\r\nدوم آن كه حرارت غريزيه در بلغم شيرين پيدا شود و آن را در جوش آرد و بدان سبب حرارت غريزيه به تحليل رود و بر او استيلا كند و بلغم ترش گردد ، چنانچه عصارات ترش مىگردند در شدت گرما .\r\nسوم آن كه در بلغم شيرين برودت مستولى گردد بر حرارت غريزيه ، پس حرارت ذاتيهء او مقهور و منطفى گردد و بدان سبب حموضت پديد آيد چنانچه خمر و عصارات ديگر ترش مىگردند در شدت سرما .\r\nچهارم آن كه حرارت غريزيه ضعيفه عمل كند در بلغم تفه و نتواند آن را نضج داد و به واسطهء احداث تخلخل كه لازم حرارت است بلغم را مستعد قبول برد خارجى سازد ، پس ترشى در آن پديد آيد مثل فواكه تفه كه بپزد آن را حرارت ضعيفه نضجا قاصرا و ترش گردند .\r\n\r\nفائده [ سبب پيدايش بلغم حامض 
  ]\r\nبلغم ترش از دو وجه خارج نيست :\r\nيكى آنكه شى غريب حامض كه سودا است در او آميزد .\r\nدوم آن كه به امرى كه داخل در نفس او باشد ترش گردد و اين كه به امرى نفسى ترش گردد يا حلو باشد يا تفه و سبب تحميض حلو يا حرارت بود يا برودت و سبب تحميض تفه حرارت غريزيه باشد فقط ، چنانچه جمله به چهار قسم گفته شد .\r\n\r\nفائده [ برودت و يبوست انواع بلغم 
  ]\r\nبرودت از همه اقسام بلغم در قسم ثالث ظاهر است و كذلك يبوست در قسم اول او كه مختلط جسم يابس است ، يعنى سودا اما در باقى سبب يبوست جمود مائيت است به واسطهء برد و استحالهء او به ارضيت لعسر الانفعال .\r\nالرابع العفص و هو الذي يغلب عليه الجوهر الأرضي و هو أكثف الأصناف نوع چهارم از بلغم عفص است يعنى زمخت و او\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nآن است كه غالب آيد بر آن جوهر ارضى و اين صنف از بلغم كثيف‌ترين اصناف است و\r\n\r\n[ سبب پيدايى عفص و طبيعت آن 
  ]\r\nحدوث اين بر دو وجه است :\r\nيكى آنكه سوداى عفص يعنى خام به او آميزد و مزهء آن را تغير دهد .\r\nو بدان كه سودا تا كه پخته نشده است زمخت مىباشد و بعد از نضج ترش مىگردد ، پس اگر سوداى خام در بلغم مىآميزد آن را نيز عفص مىسازد و اگر سوداى پخته با وى آميزد آن را ترش مىگرداند .\r\nدوم آن كه برد شديد بر بلغم استيلا كند و مائيت آن را منجمد سازد و بدان سبب او مستحيل به ارضيت شود و عفص گردد ، مانند فواكه نو پيدا كه هنوز حرارت ضعيفه كه باعث تحميض است و حرارت قويه كه موجب حلاوت است هيچ در وى اثر نكرده باشد زمخت مىشود و اين قسم نيز ميل به برد و يبس دارد ، بلكه ميل اين به برد و يبس زياده از بلغم حامض است و علت هر دو يبس و رفع مناقضت اين بالكليهء اطبا كه بلغم رطب است در مبحث مالح و حامض ذكر يافته .\r\nالخامس التفه و هو الذي لا طعم له و يغلب عليه الجوهر المائي و هو أبرد الأصناف نوع پنجم تفه است و وى آن است كه بىطعم بود و غالب است بر اين جوهر مائى و او سردترين اصناف بلغم است و كثير الفجاجة و بعيد از مستحيل شدن به خون است و اين قسم را\r\n\r\n[ بلغم مسيخ 
  ]\r\nمسيخ نيز گويند به ميم و سين مهمله و ياى تحتانى و خاى معجمه بر وزن فعيل ، زيرا كه در لغت مسيخ و تفه مرادف‌اند .\r\n\r\n[ سبب بىطعمى بلغم تفه 
  ]\r\nو سبب بىطعمى اين عدم اختلاط او است با چيزى مغير و عدم تعفن وى ، زيرا كه بلغمى كه هنوز به نضج نرسيده باشد و محتقن شود تا كه لطيف وى به تحليل رود از مكث طويل و ما بقى غليظ شود در او برودت زياده نمىشود به سبب كثافت اما چون از اختلاط مغيرى كه مبدل طعم باشد معرا است به طعمى از طعوم موصوف نيست و بر كيفيتى كه لازم مائيت است يعنى بىطعمى باقى است .\r\n\r\n[ ايراد يك اشكال و پاسخ آن 
  ]\r\nو در اينجا ايراد كرده‌اند كه اطبا اين قسم را در اقسام بلغمى كه ناطبيعى من حيث الطعم است ضبط كرده‌اند و چيزى كه او بلغم نداشته باشد آن را دزدى طعم ذكر كردن مناسب نمىنمايد .\r\nو جواب اين از دو وجه ميدهند :\r\nيكى آن كه مسيخ را از اقسام ما له طعم نشمرده‌اند بلكه از اقسام بلغم گردانيده‌اند از جهة طعم ، يعنى بلغم دو گونه است : يكى آن كه طعم دارد دوم آنكه طعم ندارد ، پس بلغم من حيث الطعم دو گونه باشد و چنانچه جائز است كه گويند حيوان از جهة نطق يا انسان است يا غير انسان يا آن كه غير انسان ناطق نمىباشد .\r\nدوم آنكه لفظ طعم گاهى اطلاق مىكنند بر چيزى كه حكم كند بر آن حس ذوق ، خواه محكوم عليه كيفيت موجودهء مذوقه باشد يا عدم آن بود .\r\n\r\nفائده [ در بيان بلغم ناطبيعى من حيث القوام 
  ]\r\nبلغم ناطبيعى يا من حيث الطعم مىباشد يا من حيث القوام ، آن چه من حيث الطعم است و ماتن آن را ضبط كرده گفته شد ، اكنون آن چه ناطبيعى من حيث القوام است و صاحب كتاب معترض آن نشده گفته مىآيد .\r\n\r\n[ اقسام غير طبيعى از جهة قوام 
  ]\r\nبدان كه غير طبيعى از جهة قوام بر دو قسم است : يكى آن كه متفق القوام بود دوم آنكه مختلف القوام باشد .\r\n\r\nقسم اول در متفق القوام\r\nو اين دو گونه است :\r\nيكى آن كه به غايت رقيق باشد و سببش غلبهء اجزاى مائيه است بر وى و چون از غايت رقت مشابه به آب است آن را مائى نامند و او به واسطه رقت سريع الأثر است در عضو .\r\nدوم آن كه به غايت غليظ باشد و آن را جصى نامند و از اين گمان نشود كه تشبيه به جص يعنى گچ به اعتبار كثافت قوام است كه او مثل گچ غليظ است زيرا كه قوام بلغمى از بلاغم بدين كثافت نمىرسد بلكه\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nتشبيه او به اعتبار آن است كه چون گچ را در آب مىگذارند و بياض در وى مع غلظ تا پديد مىآيد همين‌سان اين بلغم در بياض و غلظت بدان مىنمايد و او غليظترين اصناف بلغم است .\r\n\r\nقسم دوم در مختلف القوام\r\nو اين نيز دو گونه است :\r\nيكى آن كه اختلاف او محسوس نباشد جهة فجاجة او و اين را خام گويند لبقائه على فجاجته .\r\nاگر گويند چيزى كه اختلاف در آن محسوس نباشد حكم بر اختلاف او چگونه توان كرد ؟\r\nجواب آن است كه حكم بر اختلاف بنا بر آن است كه بعض اجزاى او به سرعت غوص مىكند در جسم قابل و بعض اجزا بدان سرعت غوض نمىكند فيها يحكم بالاختلاف و إن لم يكن محسوسا في قوامه .\r\nدوم آنكه اختلاف او محسوس بود و اين را مخاطى گويند جهة مشابهة او با مخاط زيرا كه مخاط يعنى بلغم بينى در غالب امر مختلف القوام مىباشد در حس .\r\nو أما السوداء الطبيعة فهي عكر الدم الطبيعي اما سوداى طبيعى پس وى دُرْد خون طبيعى است زيرا كه نسبت سودا به باقى اخلاط همچون نسبت ارض است به باقى اركان و تمييز وى از اخلاط همچون تمييز ارضيت است از اجسام سائله و از اخلاط قابل ترسب نيست مگر خون پس اگر اين خون محمود است رسوب او نيز محمود است ، يعنى طبيعى و اگر محمود نيست ، رسوب وى نيز محمود نيست و وى ناطبيعى است\r\n\r\n[ سبب حصر قابليت ترسب در خلط دم 
  ]\r\nو حصر قابليت ترسب اجزا در خون بنا بر آن است كه مادهء او شائستهء آن است به خلاف بلغم ، كه از غايت لزوجت ، صالح به اين كار نيست ، زيرا كه اجزاى او در يكديگر متشبث است ، اجزاى ارضيه كه در وى است نمىتواند خرق بعض ديگر كرده ميل به تسفل نمود .\r\nو صفرا نيز قابل اين كار نيست به سه وجه : يكى آنكه مادهء او لطيف است اجزاى ارضيه كمتر دارد و چون اجزاى ارضيه كمتر باشد قادر بر خرق باقى اجزا و تنزل به اسفل نتواند شد .\r\nدوم آنكه مادهء صفرا دايم الحركة است و جسمى سايل كه متحرك باشد اجزاى ارضيه از او مترسب نمىشود چنانچه در آب جارى مشهود است كه چنانچه در آب ايستاده اجزاى ارضيه به ته مىنشيند در جارى نمىنشيند .\r\nسوم آن كه مادهء صفرا در بدن قليل المقدار است و رسوب او كه اقل قليل است يا اين است كه مندفع مىشود به تصرف حرارت غريزيه در وى يا متعفن مىگردد به تصرف حرارت غريبه در وى و چون متعفن شود لطيف وى به تحليل مىرود و مابقى كثيف شده سوداى احتراقى مىگردد نه رسوبى و چون متحقق شد كه جهة رسوبى چندين شرائط در كار است سودا به طريق اولى قابل به اين كار نباشد كه ترسب در اجزايش صورت بندد ، پس ثابت شد كه قابل رسوبيت مادهء خون است فقط .\r\nو أما غير الطبيعة فهي الخلط المحترق اما سوداى غير طبيعى آن خلط محترق يعنى سوخته است\r\n\r\n[ سبب پيدايى سوداى ناطبيعى 
  ]\r\nبايد دانست هر خلطى از اخلاط اربعه كه محترق شود يعنى اجزاى لطيفهء او به تحليل رود و كثيفه باقى ماند آن سوداى ناطبيعى است و اين را سوداى احتراقى نامند و مرهء سودا گويند زيرا كه محترق با قوت و حدت باشد و معنى مرة قوة است و ليكن بدان كه حدت سوداى محترق در قوت و ضعف به حسب حدت هر خلطى كه از او حاصل مىشود مختلف مىباشد ، آنچه از احتراق صفرا شود احدّ است از آنچه از احتراق دم بود و آنچه از احتراق سودا بود از آنچه از احتراق بلغم باشد و كذلك در قلت فساد و سرعت آن ، احوال اين نيز مختلف است ، سوداى دموى قليل الفساد بطىء الرداءة است زيرا كه دم ، افضل اخلاط و مناسب حيات و صحت است و سوداى صفراوى شديد الفساد و سريع الرداءة است به واسطهء افراط\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nحدت و لذعش و سرعت نفوذش ، ليكن علاج نيز زود قبول مىكند و در اندك مدت منقضى مىگردد به سبب لطافت مادهء صفرائى .\r\nو آنچه از سوداى رقيق بود اردأ است از آنچه از سوداى غليظ حاصل شود زيرا كه او به سبب رقت غايص‌تر و نافذتر است ليكن اگر تدارك كنند علاج نيز زود قبول مىكند به واسطهء آنكه مادهء رقيق زود تحليل يابد و آنچه از سوداى غليظ بود غليان او و تشبث او به اعضا كمتر مىباشد جهة غلظ ماده ، لهذا در تحليل و نضج و قبول علاج عاصى مىشود و سوداى بلغمى رقيق باشد يا غليظ كمتر قبول مىكند ردأة را نسبت به اخلاط ثلاثه ، اما چون مادهء او غليظ است و لزج تحليل نيز زود نمىيابد و ضرر وى اگر چه كمتر است اما دير مىماند و ظاهر است كه در اين باب غليظ نسبت به رقيق افزونتر است .\r\n\r\nفائده [ در بيان طعم انواع سوداى ناطبيعى 
  ]\r\nسوداى دموى آنچه در اجزايش احتراق عام نبود و طعم او شور مىباشد مائل به حلاوت قليل و آنچه در او احتراق عام بود تلخ مىباشد و سوداى صفراوى تلختر مىبود و سوداى بلغمى آنچه از بلغم مائى بود تلخ مائل به ملوحت بود و آنچه از بلغم غليظ باشد تلخ مائل به حموضت مىباشد و يا مائل به عفوصت .\r\nو سوداى سوداوى آنچه از سوداى رقيق باشد شديد الحموضت مىباشد و به سركه مىماند در طعم و رائحه و آنچه از سوداى غليظ باشد ترشى در وى كمتر بود و مائل به عفوصت مىباشد .\r\n\r\nانتباه [ در بيان اقسام سوداى ناطبيعى 
  ]\r\nسوداى ناطبيعى سه گونه است :\r\nيكى آنكه از احتراق اخلاط باشد و اين مفصل گفته شد .\r\nدوم آنكه از برد خارجى يا داخلى خلطى از اخلاط منجمد شود و سوداى ناطبيعى گردد و از آنكه اين قسم قليل الوجود است مصنف رح در صدد بيان آن نشده و اين سودا عفص و خشن و غليظ باشد و بىحدت بود ، خاصه آنچه از جمود خلط غير حاد باشد .\r\nسوم آنكه در وى خون ناطبيعى باشد و اين قسم را اكثر اطبا ذكر نكرده‌اند بنا بر ظهور وى زيرا كه هرگاه خون ناطبيعى باشد بديهى است كه رسوب او نيز ناطبيعى خواهد بود و الراسب لا يكون إلا سوداء .\r\nو أما كيفية تولد الأخلاط فاعلم أن الغذاء هو الجسم الذي من شأنه أن يصير جزءا من بدن الإنسان إذا ورد على المعدة استحال فيها إلى جوهر شبيه بماء الكشك الثخين الذي يسمى كيلوسا .\r\nاما كيفية پيدا شدن اخلاط پس بدان كه بدرستى كه غذا آن جسم است كه از شأن او گرديدن جزء از بدن انسان است هرگاه وارد مىشود بر معده مستحيل مىگردد در آن به سوى جوهرى كه مثل آب كشك غليظ بود و اين جوهر مسمى است به كيلوس در زبان سريانى و نخستين استحاله اين است و صورت نوعيهء مأكول همچنان باقى است چنانچه در اول مبحث گفته شد .\r\nو ابتداى اين هضم از وقت شروع در مضغ است تا بقاى غذا در معده ، پس آنچه صاف است به جگر مىرود و آنچه غليظ و كثيف است به امعا مىريزد چنانچه گفته آيد .\r\nو ينجذب الصافي منه إلى الكبد من طريق العروق المسماة بماساريقا و ينطبخ في الكبد و يسمى كيموسا .\r\nو كشيده مىشود يعنى از قوت جاذبهء جگر خلاصهء كيلوس به سوى جگر از راه رگهايى كه مسمى است به ماساريقا و اين عروق چند شعر ماننداند در صلابت و دقت كه در مقعر كبد و حدبه معده واقع‌اند و از مقعر كبد به امعا نيز رسيده‌اند جهة جذب خلاصهء غذا از آنها .\r\nو منفعت صلابت اينها استواى اجرام ايشان است تا مفتوح باشند و منطبق نتواند شد . و منفعت باريكى اين رگها\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nظاهر است كه خلاصهء صافى شده به جگر رود و از احداث سده دور باشد و اين خلاصهء كه به جگر مىرود به همه اجزاى او سارى مىگردد همچون اسفنج كه به آب تر كنند زيرا كه جگر جوف ندارد بلكه متخلخل است و نفع اين نيز روشن است كه تا غذا به واسطهء ملاقات هر جزوش به اجزاى جگر زود پخته شود و مستحيل به اخلاط گردد .\r\nدر اينجا صورت نوعيهء غذا مستحيل به صورت اخلاط مىگردد چنانچه در ابتداى مبحث اخلاط گفته شد و چون آن خلاصهء در جگر پخته شود اخلاط اربعه از آن پيدا گردد و فضلهء آن هضم كه مائيت است به مثانه رود و نضجى كه در جگر و بعد آن در عروق مىشود آن را به زبان سريانى كيموس گويند .\r\nفيحصل منه شيء كالرغوة و شيء كالرسوب و قد يكون معهما شيء محترق إذ أفرط الطبخ و شيء فج إذا قصر الطبخ .\r\nپس حاصل مىشود از آن خلاصهء مطبوخه فى الكبد چيزى همچون سرجوش و چيزى همچو دُرْد و گاه مىباشد با رغوه و رسوب چيزى سوخته وقتى كه طبخ افراط كند و گاه باشد با اينها چيزى خام وقتى كه ناقص شود طبخ\r\n\r\n[ يك ايراد به موضوع طبخ كبدى و پاسخ آن 
  ]\r\nو چون تولد رغوه و رسوب كه اخلاط طبيعه‌اند از حرارت معتدله است و تكوّن محترق كه ناطبيعى است از حرارت مفرط ايراد كرده‌اند كه حصول اينها در يك طبخ چگونه باشد چه لازم مىآيد كه حرارت فاعله واحده در يك وقت هم معتدل باشد و هم مفرط و هذا مح ؟\r\nجوابش آن است كه حرارت اگر چه واحده است اما تفاوت به اعتبار مواد است پس محال نباشد لهذا حرارت واحد در خارج نيز مىبينم كه در حق بعض مواد محرّق مىشود و در حق بعضى مرقق و ملين ، كما لا يخفى .\r\nو همين جواب است در اجتماع فج به آنها .\r\nفالرغوة هي الصفراء الطبيعة پس سرجوش وى سوداى طبيعى است .\r\nو الرسوب هي السوداء الطبيعة و دُرْد و ته‌نشين وى سوداى طبيعى است .\r\nو المحترق لطيفه صفراء غير طبيعية و چيزى سوخته لطيف او صفراء غير طبيعى است و كثيفهء سوداء غير طبيعية و كثيف وى سوداى ناطبيعى است .\r\nو الشيء الفج هو البلغم و چيز خام آن بلغم است طبيعى بود يا غير طبيعى .\r\n\r\n[ اقوال در تولد بلغم طبيعى و ناطبيعى 
  ]\r\nبدانكه در تولد بلغم طبيعى دو قول است : يكى آنكه در بعض طبخها مىشود نه در هر طبخ كبدى و مآل قول ماتن نيز همين است .\r\nو ايرادى كه بر اين مىشود كه بلغم طبيعى ضرورى است بهر آنكه جزو اعظم غذاى بعض اعضا است پس بايد كه در هر طبخ كبدى تولدش ضرور باشد ؟\r\nجوابش آنكه عدم تكون او در هر طبخ ناقص ضرورى بودنش نيست نعم در بعض طبخ ضرورى است گو كه در هر طبخ نباشد ، نمىبينى كه شرب آب ضرورى است فى الجمله اما هر ساعت ضرورى نيست و عدم افتقار هر لحظه ضرر نمىكند ضرورى بودن او را .\r\nقول دوم آنكه در هر طبخ كبدى مىشود چون اخلاط طبيعيهء ديگر به دليل آنكه غذا مركب است از عناصر اربعه و در اين هضم از هر عنصر خلطى كه مناسب به آنست پيدا مىشود لا محالة لأنها ليست بضرورية .\r\nأما المصفى من هذه الجملة نضجا فهو الدم و ليكن آنچه صافى و پخته است از اين جمله او خون است اين است طريق تولد اخلاط در جگر و چون وجود هر خلطى از اخلاط موقوف است بر علل اربعه كه فاعلى مادى صورى غائى است و معرفت بدان ملاك امر است زيرا كه علم به وجود شى كامل نمىشود مگر بعد علم به سبب آن مىگويد .\r\nفسببه الفاعلي هو حرارة معتدلة پس سبب فاعلى خون حرارت است ميانه كه نه مفرط بود نه قاصر .\r\nو سببه المادي هو المعتدل من الأغذية و الأشربة الفاضلة و سبب مادى خون\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nاغذيه و اشربهء معتدل كامل الكيموس است چون گوشت بره و نان گندم .\r\nو سببه الصوري النضج الفاضل و سبب صورى خون نضج كامل است .\r\nو سبب الغائي تغذية البدن و تسخينه و ترطيبه و سبب غائى خون چند چيز است يكى آنكه بدن را غذا دهد .\r\nدوم آنكه بدن را گرمى بخشد به حرارت ذاتيه و به توليد ارواح .\r\nسوم آنكه بدن را ترطيب دهد .\r\nو الصفراء سببها الفاعلي أما الطبيعي منها فحرارة معتذلة اما سبب فاعلى صفراى طبيعى حرارت معتدل است .\r\nو أما المحترقة منها فالحرارة المفرطة و سبب فاعل صفراى محترقه حرارت مفرط است .\r\nو سببها المادي اللطيف الحار و الحلو الدسم و الحريف من الأغذية و سبب مادى صفراى طبيعى و غير طبيعى غذاى لطيف گرم است و شيرين و چرب و تيز .\r\nو سببها الصوري في الطبيعي منها هو النضج الفاضل و سبب صورى صفراى طبيعى نضج كامل است .\r\nو في غير الطبيعي منها مجاوزة النضج إلى حد الإفراط و در صفراى غير طبيعى افراط حرارت نضج است .\r\nو سببها الغائي تغذية الأعضاء التي يجب أن يكون في غذائها قسط من الصفراء و تلطيف الدم ليسهل بها نفوذه في المجاري الضيّقة و لذعه الأمعاء لتحس بالحاجة إلى دفع الفضلة و سبب غائى صفراى چند چيزاند :\r\nيكى آنكه در غذاى بعض اعضا چون ريه داخل شود .\r\nدوم آنكه خونرا لطيف كند تا در مجارى تنگ نفوذ تواند كرد .\r\nسوم آنكه امعا را لذع كند تا حاجت به دفع فضله دريابد ، چنانچه در مقدمهء بحث اخلاط گفته شد .\r\nو سبب البلغم الفاعلي حرارة مقصرة و سبب فاعلى بلغم طبيعى بود يا غير طبيعى حرارت قاصره است و قصور اين نسبت به اخلاط ديگر است و الا بعض اقسامش چنانچه بلغم شور بىحرارت فاعليهء قويه وجود نمىگيرد .\r\nو سببه المادي الغليظ الرطب اللزج البارد من الأغذية و سبب مادى بلغم ، غذاى غليظ رطب لزج سرد است چون سمك طرى و قثا و قثد .\r\nو سببه الصوري قصور النضج و سبب صورى بلغم نضج قاصر است .\r\nو سببه الغائي أن يكون معدا لتغذية البدن عند فقدان الغذاء و ترطيبه و تغذية بعض الأعضاء التي يجب أن يكون في غذائها قسط من البلغم و سبب غائى بلغم چند چيز است : يكى آنكه آماده باشد جهت آنكه چون بدن وقتى غذا نيابد او خون شود و غذاى بدن گردد .\r\nدوم آنكه ترطيب بدن نمايد .\r\nسوم آنكه در غذاى بعض اعضا داخل گردد چنانچه گفته شد .\r\nو سبب السوداء الفاعلي ، أما الطبيعة منها فحرارة معتدلة اما سبب فاعلى سوداى طبيعى حرارت معتدله است زيرا كه او رسوب خون طبيعى است و اعتدال حرارت در فاعليت وى نسبت به حرارة غير طبيعى است و الا شك نيست كه وى از اعتدال حرارت فاعليه خون متجاوز است .\r\nو أما المحترقة فحرارة متجاوزة عن الاعتدال اما سبب فاعلى سوداى محترقه حرارت زياده از اعتدال است .\r\nو بدانكه سبب فاعلى سودا جمود برودت قويه است .\r\nو سببها المادي هو الغليظ قليل الرطوبة من الأغذية و سبب مادى سودا غذاى غليظ قليل الرطوبة است مانند بادنجان و ماهى شور و گوشت خشك كرده ، خاصة از گاو و جاموس .\r\nو الحار منها و سبب مادى سودا غذاى گرم است .\r\nو سببها الصوري الثقل الراسب بحيث لا يسيل و لا يتحلل و سبب صورى سودا ثقل ته‌نشين است كه سائل نشود و تحليل نيابد كما ينبغى .\r\nو سببها الغائي تغذية الأعضاء التي يجب أن يكون في غذائها قسط من السوداء و تنبيه شهوة الطعام بأن تنصب إلى فم المعدة من الطحال\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nفيشد بعفوصته و يدغدغ بحموضته فيثور الشهوة و سبب غائى سودا چند چيز است : يكى آنكه داخل شود در غذاى بعض اعضا كه دخول قدرى از آن در غذاى آنها واجب باشد .\r\nدوم آنكه برانگيزد آرزوى طعام را به اين نوع كه بريزد قدرى از آن بر فم معده از سپرز و چون او عفص است و ترش به سبب زمختى بربندد ، يعنى فراهم كشد فم معده را و سبب ترشى خلش دهد آن را ، پس آدمى غذا طلبد .\r\n\r\n[ شهوت صادق و كاذب 
  ]\r\nپس اگر اين انصباب بعد خلو معده و به حسب تقاضاى معتاد طبيعت است اين را شهوت صادق گويند و علت غائى از سودا همين قسم است و الا شهوت كاذب خوانند و او مرضى است و المرض لا يكون علة غائية أبدا لأن الغاية هي المطلوب الطبيعي و ذلك ليس بمطلوب .\r\n\r\nفائده [ در بيان كيفيت هضم‌هاى ثالث و رابع 
  ]\r\nحقيقت هضم اول و هضم ثانى مبرهن شد از روى متن ، اكنون كيفيت هضم ثالث و رابع گفته مىآيد تا بر هضوم اربعه اطلاع شود .\r\nبدانكه هضم سوم در عروق است و آن عبارت است از مستحيل شدن رطوبت اولى بر رطوبت ثانيه به حيثيتى كه اجزاى مادهء مستحيله به حسب مزاج هر عضوى كه آن جزو بدان منسوب است مستعد و متكيف گردد .\r\nپوشيده نماند كه چون در عروق اخلاط نضج مىيابند اين نيست كه آنهمه يكبارگى مستحيل به رطوبت ثانيه مىگردند و جنس خلط در عروق نمىماند بلكه اخلاط مع بقائها في العروق بعضى از آن وقتا بعد وقت مستحيل به رطوبت ثانيه مىگردد پس در عروق رطوبت اولى در رطوبت ثانيه هميشه موجود است ، بخلاف كيلوس كه او از معده به جگر مىآيد و چون پخته شد همه آن يكبارگى مستحيل به اخلاط مىگردد و كبد از نوع ماده كيلوسى خالى مىگردد تا كيلوس ديگر برسد و اخلاط نيز در جگر تا تمامى نضج مىباشند بعده هر يكى به محل خود روان مىشود مگر قدرى كه به غذاى او كار مىآيد و اگر احيانا خلطى زياده از آنچه بايد در جگر بماند احداث سده و ورم نمايد .\r\n\r\n[ انواع رطوبت ثانيه 
  ]\r\nبالجمله رطوبت ثانيه كه در صدد ذكر آن هستيم از دو نوع بيرون نيست :\r\nيكى آنكه فضول بود و بدن را بدين حاجت نيست و او داخل اخلاط ناطبيعيه است و اخراج او واجب و اگر اخراج نكند متعفن شود و حميات احداث كند .\r\nدوم آنكه غير فضول بود يعنى محتاج اليه بدن باشد .\r\nو اين چهار قسم است يكى آنكه در عروق صغار دقاق موجود است .\r\nدوم آنكه مستحيل شود به جوهر عضو به حسب مزاج فقط و مقصود از هضم سوم همين است .\r\nسوم آنكه به منزلهء طل يعنى شبنم در اعضا منتشر است .\r\nچهارم آنكه التيام و التصاق اعضا بدان است .\r\nو هضم چهارم در اعضاء است و آن عبارت است از استحالهء رطوبت ثانيه قابل التغذيه به اعضا و غذا بالفعل همين‌جا مىشود ، زيرا كه مادهء غذاى عضو مىشود و فضلهء اين دو هضم به مثل عرق و اوساخ كه از بدن و بينى و گوش برمىآيد مندفع گردد .\r\nو هضم كه بعد معده است مسمى است بكيموس .\r\n\r\nفائده در تحقيق لفظ نضج و بيان علل اربعه با امثله :\r\nبدان كه تعريف نضج چنين كرده‌اند كه النضج هو حالة من الحرارة للجسم ذي الرطوبة إلى موافقه الغاية المطلوبة يعنى نضج آن است كه حرارت اثر كند در جسم كه ترى دارد و او را بگرداند و برساند به حالتى كه در حقش غايت مطلوب باشد .\r\n\r\n[ دو ايراد بر تعريف نخج و پاسخ آن 
  ]\r\nو درينجا ايراد كرده‌اند كه در حد نضج حرارت مأخوذ است او متفق‌اند اطبا بر آنكه نضج صفرا بارد است پس حد باطل بود ؟\r\nو جواب آنست كه منضج جميع اخلاط طبيعت است و آلة طبيعت در نضج حرارت غريزى است پس اسناد نضج به حرارت ثابت باشد .\r\nو اما\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nاسبابى بارده در مادهء صفرا معاون طبيعت‌اند ، زيرا كه طبيعت به حسب ماده محتاج به معاونى است كه بدان مناسب است و اين قادح مقصود نيست .\r\nو ايضا ايراد نموده‌اند كه احالهء حرارت منضجه را به مادهء رطب مقيد كرده‌اند و بر اين تقدير لازم مىآيد كه اخلاط يابسه و غذاى يابس از قبول نضج خارج باشند ؟\r\nو جوابش آن است كه اخلاط و اغذيه خالى از رطوبت نيستند ، پس آنها ذات رطوبة در حق اينها صادق آيد رطوبة اخلاط خود بالفعل ظاهر است .\r\nامّا رطوبت اغذيهء يابسه نيز متحقق است بنا بر آنكه او مركب است از عناصر و چون بعضى از آن رطب‌اند بر مركب اطلاق ذى رطوبت توان كرد نظرا إلى أجزائه الرطبة .\r\n\r\n[ در بيان انواع نضج 
  ]\r\nو انواع نضج چهار است :\r\nيكى از آن ، نضج الثمره است و وى آن است كه برسد فواكه يا جز آن بدرجهء كه تولد مثل از آن تواند شد .\r\nدوم نضج الغذا است و او آن است كه غذا صلاحيت جزو شدن عضو پيدا كند و اسم خاص اين نضج هضم است .\r\nسوم نضج صناعى است و او آن است كه غذاى صلاحيت آن پيدا كند كه آن را عاقلان در اكل توانند صرف نمود در وقت غير مضطره . و اين نضج بر چند وجه است و در هر وجهى به اسمى مسمى مىگردد :\r\nو وجه اول آن است كه حرارت فاعلهء نضج هوائى بود يعنى به هوا آميخته باشد و مع ذلك ملاقى جسم ما ينضج بود يعنى در اين جسم و در حرارت مذكور واسطهء مانع ملاقات نباشد و اين نضج مسمى است به شى نظير وى ، مثلا كبابى است كه در هواى آتش كنند .\r\nوجه ديگر آنكه حرارت مذكوره ارضى بود يعنى به اجسام ارضيه ممتزج بود و مع ذلك ملاقى ما ينضج بود و اين نضج مسمى است به تكبيب نظير وى ، مثلا كباب است كه بر اخگر گذارند تا سوخته شود .\r\nوجه ديگر حرارت مذكوره ملاقى نشود جسم ما ينضج را بلكه بينهما واسطهء باشد پس آن حرارت در آن متوسط اثر كند و وى در ما ينضج اثر نمايد و نظيرش ديگ است و تابه كه در نار و طعام حائل مىباشد .\r\nو اين نضج با واسطه از سه حال بيرون نيست :\r\nيكى آنكه تركب جسم ديگر با اين منضج مشروط نبود البته و اين نضج را قلى گويند .\r\nدوم آنكه با او تركب جسمى دُهنى مشروط بود ، اين را تطجين نامند .\r\nسوم آنكه با او تركب جسمى مائى مشروط باشد و اين را طبخ خوانند و گاهى اطلاق مىكنند طبخ را بر تصفيه از فضول چنانچه گويند طبخ الذهب اذا صفى او بيشتر اطلاق قلى بدانجا كنند كه چيزى را به واسطهء جسمى بر آتش بريان نمايند بى اختلاط مائعى .\r\nو حمص به حاى مهمله و ميم و صاد مهمله مرادف قلى است و گاهى طبخ را بر معنى ديگر از اين الفاظ بر سبيل اشتراك اطلاق نمايند و از قرينهء موضعيه معلوم شود .\r\nنوع چهارم از نضج نضج الفضلات است و او آن است كه مادهء سهل الاندفاع شود اين چنان باشد كه آنچه غليظ است رقيق شود و آنچه رقيق است غليظ شود و آنچه لزج است تقطيع پذيرد ، زيرا كه مقصود از نضج ، اعتدال قوام است تا عند الدفع عصيان نكند ، مادهء سودا محتاج به ترقيق است و بلغم به ترقيق و تقطيع و صفرا به تغليظ .\r\nاما خون محتاج به نضج نيست در اخراج ، ليكن از آنكه او مركب اخلاط ثلاثه است به حسب غلبهء خلط مختلط نزد اخراج دم گاهى به تغليظ و گاهى به ترقيق حاجت مىافتد و مراعات آن نافع مىشود كما لا يخفى على المجربين .\r\nاما سبب در لغت حبل است يعنى ريسمان و در\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nعرف عام چيزى كه بدان توسل كنند جهت حصول امرى از امور و در اصطلاح حكما كه عرف خاص است چيزى كه موقوف عليه چيزى بود و عام است كه توقف براى ماهيت بود يا براى وجود ، پس اگر سبب تام است مرادف علة تامه است و اگر سبب ناقص است مرادف علة ناقصه است .\r\nو علت تامه چيزى است كه وجود معلول بر وجود واجب باشد مانند ضياء ، شمس را و حرارت ، نار را .\r\nو گفته‌اند كه علت تامه چيزى است كه جمله ما يتوقف عليه وجود الشى بود و علت ناقصة به خلاف آن است .\r\nو مراد از علل اربعه همين علت ناقصه است و او چهار قسم است : مادى صورى فاعلى غائى ، زيرا كه سبب در مسبب داخل بود يا نه ، آنچه داخل بود اما بالقوه آن را مادى گويند چون آهن نسبت به سيف و اگر داخل بود اما بالفعل آن را صورى گويند چون صورت سيف كه معوج بود يا راست و مانند آن . و آنچه داخل نبود يعنى خارج از مسبب باشد اگر موجد مسبب است آن را فاعلى گويند چون حداد نسبت به سيف و اگر مقصود از مسبب آن است آن را غائى گويند چون قتال به اعداء .\r\nو علت غائى اگرچه در وجود مؤخر است ليكن در ذهن مقدم است .\r\nالفصل الثالث في الأعضاء\r\n\r\nفصل سوم ثابت است در بيان اعضا .\r\nو هي أجسام متولدة من أول مزاج الأخلاط كما أن الأخلاط أجسام متولدة من أول مزاج الأركان و اعضا اجسام‌اند كه متولد مىشوند از اول مزاج و آميختن اخلاط چنانچه كه اخلاط اجسام‌اند كه متولد مىشوند از اول مزاج اركان .\r\n\r\nفائده [ شبهاتى كه بر حد اعضا و اخلاط وارد مىشود 
  ]\r\nدرين محل بيان امورى چند لازم است تا شبهات كه بر حد اعضا و اخلاط وارد مىشود مرتفع گردد :\r\nيكى آنكه بدانند كه مراد از تكوّن اعضا از اول مزاج اخلاط آن است كه متكوّن شود عضو از جسمى كه آن جسم از اول مزاج اخلاط متكوّن است ، زيرا كه از اخلاط رطوبت ثانيه مىشود و از رطوبت ثانيه اعضا . و اگر اين قيد نكنند رطوبت ثانيه و خلط متولد از خلط بايد كه در حد عضو داخل شود ، زيرا كه متكوّن من اول مزاج اخلاط بر اينها صادق مىشود بىواسطه ، پس قيد واسطه لازم آمد تا حد عضو تمام شود .\r\nدوم آنكه معلوم نمايند كه مراد از تكوّن اعضا از رطوبت ثانيه عام است كه بىواسطه باشد همچون تكوّن اعضاى مفرد از وى يا به واسطه باشد همچون تكوّن اعضاى آليه از وى ، زيرا كه اعضاى مفرد از رطوبت ثانيه مىشود و اعضاى مركب از اعضاى مفرد وجود مىگيرد ، پس عضو مفرد از رطوبت ثانيه مىشود و اعضاى مركب از عضو مفرد ، پس اعضاى مفرد بينهما واسطه باشد و از اين قيد ، تعميم عضو مركب در حد عضو داخل ماند .\r\nسوم آنكه در تكوّن اخلاط از اول مزاج اركان نيز قيد مذكور لازم دارند زيرا كه از اول مزاج اركان نبات مىشود و از نبات اخلاط ، پس نبات بينهما واسطه باشد و عام است كه تولد اخلاط از نبات بىواسطه باشد همچون تولد خلط از اغذيه نباتيه ، يا به واسطه باشد همچون تولد خلط از اغذيهء حيوانيه و تولد حيوان از اغذيهء نباتيه و تولد خلط از خلط .\r\nچهارم آن كه در اخراج ارواح از حد اعضا توجيه فرمايند زيرا كه اجسام تتولّد من أول مزاج الأخلاط در حقش نيز صادق مىآيد .\r\nو توجيه مذكور دو گونه است :\r\nيكى آنكه گويند كه مراد از جسم كه در حد عضو است جسم كثيف است و روح لطيف .\r\nديگر آنكه مراد از تولد اعضا از جسمى كه حاصل شده است از اول مزاج اخلاط وجوب تولد اعضا است از آن جسم ، يعنى وجود اعضا بىواسطهء او ممكن نباشد و از اين قيد ارواح از حد اعضا\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nخارج شد زيرا كه تولد ارواح از رطوبت ثانيه بر سبيل وجوب نيست گاه ارواح از آن متكوّن شود و گاه از اخلاط بلا واسطه به اين كه اجزاى اخلاط تلطّف پذيرد و متبخّر شود حاصل گردد و روى مزاج روحى من غير اشتراط تقدم مزاجى كه به سبب آن بگردند اخلاط رطوبت ثانيه .\r\nو هي تنقسم إلى رئيسة و غير رئيسة و اعضا منقسم مىشوند به رئيسه و غير رئيسه .\r\nو التي ليست برئيسة تنقسم إلى خادمة الرئيسة و إلى غير خادمة الرئيسة و اعضائى كه رئيسه نيستند منقسم مىشوند به خادم رئيسه و به غير خادم رئيسه .\r\nو التي ليست بخادمة الرئيسة تنقسم إلى مرؤسة و غير مرؤسة اعضائى كه خادم رئيسه نيستند منقسم مىشوند به مرؤسه و غير مرؤسه .\r\nأما الأعضاء الرئيسة فهي التي تكون مبادئ القوى محتاجا إليها في بقاء الشخص أو النوع و اما اعضاى رئيسه پس وى آن است كه مبادى قوتها باشند و بسوى وى حاجت باشد در بقاى شخص يا بقاى نوع .\r\n\r\n[ در تعريف مبدا و تطبيق آن بر اعضاى رئيسه 
  ]\r\nبدان كه مبدأ آن است كه سبب وجود بود و مبدأ عام است كه فاعلى بود يا قابلى . و اعضاى رئيسه كلها من وجه مبدأ فاعلىاند و من وجه مبداء قابلىاند .\r\nوجه فاعليت ، فاعل بودن ايشان است مر ارواح را كه حامل قوى است ، زيرا كه چون ارواح مبدأ قابلى قوى است و اعضا مبدأ فاعلى ارواح ، مبدئيت اعضا به قوى ثابت باشد لأنّ مبدأ المبدأ لشيء مبدأ لذلك الشي .\r\nو وجه قابليت قابل بودن اينها است مر نفس را كه فايض مىشود بر قواى مذكور از مفيض مطلق .\r\nو بودن هر عضو از اعضاى رئيسه فاعل و قابل ، قول اكثر محققان است .\r\nدر ذكر ارواح و قوى مفصل گفته آيد و بر طور امام بعض اعضاى رئيسه مبدأ فاعلى ارواح‌اند همچون قلب و بعض ديگر مبدأ قابلى ارواح‌اند ، زيرا كه فاعليت و قابليت نزد او نظر به ارواح است فقط و فاعل ارواح به جز قلب عضوى ديگر نمىگويد چنانچه گفته شود در ارواح .\r\nأما بحسب بقاء الشخص اما اعضاى رئيسه كه مبادى قوىاند به حسب بقاى شخص يعنى بقاى وجود حيوان من حيث الشخص موقوف بر آن قوت است فثلاثة پس آن اعضا سه‌اند : القلب يكى از آن سه دل است و هو مبدأ للقوة الحيوانية و دل مبدأ قوت حيوانى است\r\n\r\n[ سبب نياز به قوه حيوانى 
  ]\r\nو حاجت به سوى اين قوت بنا بر آن است كه بدن مركب است از عناصر اربعه و هر واحد از آن خواهشمند مكان خود است بالطبع و پيوسته در ارادهء انفكاك و جدائى است پس ضرورت شد احتياج به قوتى كه به جبر آنها را گرفته دارد و از هم نگذارد لهذا فاسد و متعفن نمىشود بدن مادام كه اين قوت در وى هست .\r\n\r\n[ دلايل وجود قوه حيوانى در قلب 
  ]\r\nو دليل بر بودن اين قوت در دل دو چيز است :\r\nيكى آنكه دل اول عضوى است كه متكوّن و متحرك مىگردد و آخر عضوى است كه ساكن مىشود عند الموت ، كما قرروه و اين دال است بر آنكه معدن حيات و قوتش او باشد .\r\nدوم آنكه هرگاه شريانى از شرائين محكم بربندند از ماوراى موضع ربط اثر قوت حيوانى منقطع مىشود و عضو مذكور فاسد و متعفن مىگردد همچون اعضاى موتى و چون ثابت شده كه شريان از دل مىرويد پس مبدئيت قلب اين قوت را متحقق باشد .\r\nو الدماغ عضو دوم از آن دماغ است و هو مبدأ قوة الحس و الحركة و او مبدأ قوت حس و حركت است يعنى قوت نفسانى\r\n\r\n[ سبب نياز به قوه نفسانى 
  ]\r\nو حاجت به سوى اين قوت بنا بر آن است كه بعض اشيا مضر بدن است و بعض نافع ، پس لازم است كه چيزى باشد در بدن كه به واسطهء او بدن را شعورى بود بر ضار و نافع و ايضا حركت بود تا به واسطهء آن طلب نمايد نافع را و احتراز كند از ضار . و آنچه به اين كار مخصوص است قوت نفسانى است\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\n[ دلايل وجود قوه نفسانى در دماغ 
  ]\r\nو دليل بر بودن اين قوت در دِماغ سه چيز است : يكى آنكه هرگاه بعضى از اعصاب سخت بربندند يا قطع شود از ماوراى آن حس و حركت باطل مىگردد .\r\nدوم آنكه هرگاه اصل نخاع منسد شود يا منقطع گردد حس و حركت آنچه مادون است باطل مىشود .\r\nسوم آنكه هرگاه آفتى قويه كه باعث انسداد بود به دِماغ رسد حس و حركت تمام بدن باطل مىگردد .\r\nو شك نيست كه منبت اعصاب دِماغ است يا نخاع و وصول قوت نفسانى در اعضا به واسطهء اعصاب است و نخاع خليفهء دِماغ است و فيضان قوت مذكور در اعصابى كه از نخاع رسته‌اند نيز از دِماغ است پس مبدئيت دِماغ قوت انسانى را ثابت باشد .\r\nو الكبد و عضو سوم از اعضاى رئيسه جگر است و هو مبدأ القوة الطبيعية و جگر مبدأ قوت طبيعى است ، يعنى قوت تغذيه و تنميه از اينجا به اعضا مىرسد\r\n\r\n[ اختلاف اطبا در عضو رئيسه بودن جگر و مبدئيت او براى قوه تغذيه 
  ]\r\nو در اين اطبا را خلاف است اكثر بر همين‌اند .\r\nاما مراد از اين در اول كَون است يعنى در اول تكوّن از جگر به وساطت آورده به اعضاى ديگر قوت طبيعى رسيده است ، پس اين نيست كه بر سبيل مدد هميشه مىرسد همچون غذا ، به خلاف قوت دِماغ و دل كه هميشه از آنها به اعضا مىرسد بر سبيل مدد .\r\nو اتفاق كرده‌اند اطبا بر آنكه اگر آورده منسد شوند و نزد اعضا مادهء غذا موجود باشد فعل آن عضو در تغذيه باقى مىباشد و باطل نميگردد و ليكن بر عدم بطلان فعل عضو در اين صورت دليلى نگفته‌اند تا حجت باشد و نرسيدن قوت طبيعى بر سبيل مدد متحقق گردد .\r\nو بعضى گفته‌اند كه او سبحانه در هر عضوى برأسه قوت تغذيه بخشيده است و از عضوى ديگر به اينها نرسيده است و نزد اين قوم جگر از عضو رئيس نيست ليكن اكثر ثقات برآنند كه از جگر قوت تغذيه به اعضا رسيده است به نوعى كه گفته شد پس عضو رئيس باشد .\r\n\r\nفائده [ در بيان ضرورى بودن قوه تغذيه و تنميه 
  ]\r\nقوت تغذيه و تنميه به هر كيفيتى كه باشد حاجت به جانب او ضرورى است زيرا كه بدن دايم در تحلل است در اين صورت واجب است كه قوتى باشد كه ايراد بدل ما يتحلل همىكند ، به اينكه تولد خون نمايد ، زيرا كه خون مادة الحيوة است ، هم بدل روح متحلل از وى مىشود و هم عوض بدن و اين عوض يا به مقدار متحلل بود يا زياده از اين يا كمتر از آن ، كما لا يخفى .\r\n\r\n[ ميزان حاجت به تغذيه و تنميه 
  ]\r\nاما حاجت به تغذيه دايم است تا بقاى عمر و حاجت به تنميه تا به كمال نشو است و بس .\r\nو أما بحسب بقاء النوع فهذه الثلاثة مع الرابع و هو الأنثيان ليكن به حسب باقى بودن نوع انسان ، پس اين سه عضو مذكوراند با عضو چهارم كه او هر دو خصيه است يعنى در بقاى نوع خصيتين كه محل نضج منى است نيز دخل دارد ، پس او هم از رئيس باشد و چون بقاى نوع بعد بقاى شخص است آنچه در بقاى شخص دخيل است بطريق اولى بدين مشروط بود .\r\nأما خادمة الرئيسة فمثل الأعصاب للدِماغ و الشرائين للقلب و الأوردة للكبد و أوعية المني للأنثيين اما اعضائى كه خادم اعضاى رئيس‌اند پس نظير وى همچون عصبها است مر دِماغ را و شريانها است مر دل را و آورده است مر جگر را و اوعيه منى است مر خصيتين را .\r\n\r\nفائده اعضا كه خادم‌اند دو گونه‌اند ، مهىّ و مؤدّى\r\nو مهىّ آن است كه چيزى را مهيّا سازد براى قبول فعل مخدوم بود .\r\nمودّى آن است كه چيزى را كه مخدوم او در آن فعل كرده باشد آن را از آن نقل كند و بسوى ديگر اعضا كه قابل آن چيزاند برساند .\r\n\r\n[ مثال براى اعضاى مهىء 
  ]\r\nاما مهيه چنانچه ريه است مر قلب را زيرا كه هوا را وى تعديل كرده به دل مىفرستد .\r\nو در اينجا فائده‌اى است واجب الاستماع و او آنست كه اطبا اختلاف كرده‌اند در آن كه هواى بسيط روح مىشود يا نه ، مذهب بعضى اين است كه هرگاه مزاج هوا در قلب تعديل يافت مستحيل به روح مىشود اگرچه با او چيزى مختلط نشود ، ليكن\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nشيخ اين را منع مىكند و مىگويد : جائز نيست كه عنصر بسيط تنها مستحيل شود و مشابه جوهر مركب گردد .\r\nاما هرگاه هواى مستنشق مختلط شود به اجزاى لطيفهء خون كه در قلب است اختلاطى كه پيدا شود از جمله آن مزاجى صالح مر روح را پس خلاف نيست در اين كه هواى مذكور به اين طريق روح مىگردد ، يعنى اين هوا مع مختلط جمله روح مىشود . و اطبا را در اين اتفاق است .\r\nو كبد و سائر اعضاى غذا مهيه‌اند مر دِماغ را و معده مهى است مر جگر را و اوعيهء منى مر انثيين را .\r\n\r\n[ دل و دماغ 
  ]\r\nاما موديهء دل و دماغ و جگر در متن ضبط يافته و موديهء انثيين در مردان احليل است و رگها كه ما بين احليل و انثيين واقع‌اند و در زنان رگهايىاند كه از انثيين به سوى رحم منى از آن مندفع مىشود .\r\nو رحم نيز خادم است ، زيرا كه محافظت منى مىكند ، اما نه مهى است و نه مودى . و عدم تعرض مؤلف به ذكر خوادم مهيهء اعضاى رئيسه شخصيه و خادم موديهء نوعيه بنا بر معروفيت اين خوادم است كما لا يخفى .\r\n\r\n[ بيان اوعيه منى 
  ]\r\nو بدان كه اوعيهء منى عبارت است از رگهاى وريديه پيچدار كه خلل آنها پر است به گوشت غددى و موضوع‌اند نزديك انثيين و اينها را مولدهء منى گويند ، زيرا كه خون را آماده مىسازند كه چون به انثيين رسد منى گردد و اطلاق مولد منى بر اينها صادق است بهر آنكه در مولد الشي شرط نيست كه مكمل الشي بود ، مادهء خون چون در اين رگها مىرسد منى مىگردد ، امّا كمال او و بياض در او بعد وصول در انثيين صورت مىبندد و الشىء شيء كاملا كان أو ناقصا .\r\nو أما الأعضاء المرؤسة فهي الأعضاء التي يجري إليه القوى من الأعضاء الرئيسة كالكلى و المعدة و الطحال و الرئة اما اعضائى كه مرؤسه‌اند پس آنها اعضايى هستند كه جارى مىشود به سوى آنها قوتها از اعضاى رئيسه .\r\n\r\n[ انواع اعضاى مرئوس 
  ]\r\nبدانكه عضو مرؤس چهارگونه‌اند :\r\nيكى آنكه رئيس باشد اما خادم نبود و آن دِماغ است و انثيين .\r\nدوم آنكه هم رئيس باشد و هم خادم بود و آن كبد است زيرا كه وى بنا بر آنكه قوت تغذيه را به اعضا مىدهد رئيس است و بنا بر آنكه قبول مىكند قوت حيات از قلب مرؤس است و بنا بر آنكه خدمت قلب و دِماغ مىكند خادم است .\r\nسوم آنكه رئيس نباشد اما خادم بود و آن معده است و جز آنكه در متن مذكور است .\r\nچهارم آنكه نه خادم بود و نه رئيس و آن لحم حساس است .\r\nو أما الأعضاء التي ليست بخادمة و لا بمرؤسة فهي الأعضاء التي تختص بقوى غريزية لها و لا تجري إليها من الأعضاء الرئيسة قوى أخرى كالعظام و الغضاريف اما اعضاى غير رئيسه كه نه خادم‌اند و نه مرؤس پس آن اعضايى هستند كه مختص‌اند به قواى غريزيه كه مر ايشان را است و جارى نمىشود به سوى آنها از اعضاى رئيسه قواى ديگر ، يعنى در ذات آنها بالاستقلال قوت غريزى است كه امر تغذيه بدان تمام مىشود و از عضو ديگر نمىرسد و آن مانند استخوان است و غضروفها و گوشت كه حس ندارد .\r\n\r\nفائده مراد از عدم جريان قوى از عضوى به اين اعضا قوت طبيعى و نفسانى است نه حيوانى\r\nزيرا كه هر عضوى كه هست قبول حيات از قلب مىكند لا محالة و شك نيست كه عظم و جز آن متصف به حيات‌اند .\r\nو تنقسم الأعضاء بالجملة إلى مفردة و هي التي أيُّ جزء محسوس أخذ منها كان مشاركا للكل في الإسم و الحد و منقسم مىشوند اعضا بجملتها به سوى مفرد و وى آنست كه هر جزوى محسوس كه گرفته شود از آن باشد آن جزو مشارك مر كل را در اسم واحد .\r\nو إلى مركبة و هي التي لا تكون كذلك و تسمى أعضاء آلية و به سوى مركب و او آن است\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nكه نباشد اينچنين و مىنامند آن را اعضاى آليه .\r\n\r\nفائده مراد از أىّ جز محسوس كه در حد عضو مفرد واقع است\r\nآنست كه أىّ شيء يقال أنه جزؤه يعنى هر جزوى محسوس كه بر وى توان گفت كه اين جزو فلان عضو است بگيرى در اسم و حد بكل خود شريك باشد در نوعيت نه در كليت .\r\nو از اين تعريف شبهات از حد مفرد رفع مىشود زيرا كه اگر قيد يقال أنه جزؤه نباشد لازم مىآيد كه شريان را مثلا مفرد نگويند بهر آنكه اگر جزوى به غايت خرد در عرض يا جزوى بزرگ در طول از شريان قطع كنيم اين جزو را مشاركت با كل او نخواهد بود در اسم و حد ، با آنكه فى الحقيقة جزو اوست ، زيرا كه وجود شريان مشروط است بر آنكه مجوف باشد و مضاعف بود و چون قطعهء مقطوعه آن مشتمل بر شكل شريانى نباشد چگونه دانسته شود كه جزو شريان است ، پس جزو مذكور او را شريان گفته نشود ، پس شريان مفرد نباشد و الحال على خلافه .\r\nو چون به قيد مذكور مقيد كردند اطلاق مفرد بر شريان و امثال آن ثابت ماند و لهذا غشا و وتر را از اعضاى مفرد مىشمرند با آنكه هر واحد مركب است از عصب و رباط و چون عصب و رباط را از آنها جدا سازند اين عصب و رباط را غشا و وتر نخواهند گفت و حال آنكه اينها اجزاى آنهااند زيرا كه اينها اگر چه اجزاى آنها هستند فى الحقيقة ليكن از دائره يقال أنه جزؤه خارج‌اند .\r\nپس متحقق شد كه در عضو مفرد عدم تركب از اعضا مشروط نيست بلكه تشابه در اجزا مشروط است آن هم مقيد بقيد مذكور و تعداد عضله از مفرد است با آنكه مركب است نيز از اين وجه است .\r\n\r\n[ يك اشكال و پاسخ آن 
  ]\r\nو در اينجا ايراد كرده‌اند كه چون در حد مفرد جزو را بر يقال أنه جزؤه مقيد كرده‌اند هرگاه از يد مثلا به قدر كنجد قطع كنيم شك نيست كه ما بقى جزو يد است و مشارك است با كل در حد يعنى بعد قطع نيز به حدى كه پيش از قطع محدود بود موصوف است پس لازم مىآيد كه يد را كه عضو آلى است مفرد گويند و حد مفرد مانع نباشد ؟\r\nو جواب آن است كه يد را كه از وى قدرى به غايت اندك بريده باشند لا محاله يد خواهند گفت نه جزو يد و مضبوط در حد جزو است فارتفع .\r\nو نفع تقييد حد مفرد به آنكه جزو مذكور او مشارك با كل باشد در نوعيت نه در كليت ظاهر است ، زيرا كه اگر كليت ملحوظ بود چون جزئيت را با كليت ضد است مشاركت جزو با كل هرگز صورت نه‌بندد ، مثلا جزوى را كه از لحم يا جز آن از عضو مفرد بگيريم محدود به حد كل خواهد بود اما از اين حيثيت كه او جزو است و جزو مغائر است مر كل را تباين بينهما از جهت جزئيت و كليت باقى است اگر چه در نوعيت اشتراك است مثلا حد عظم آن است كه صلب باشد و سپيد بود ، پس هر جزوى كه از وى فرض كنيم متصف به همين صفت خواهد بود .\r\nو مراد از اشتراك در نوعيت همين است ، اما چون در عظم كليت و به حسب هر موضعى از بدن تشخص به هيئت لاحق سازيم شك نيست كه در جزو او اين حيثيت نخواهد بود ، پس متحقق شد كه مقصود در حد مفرد اشتراك جزوى با كلش به اعتبار نوعيت است نه كليت .\r\n\r\nانتباه [ در بيان اعضاى مركب 
  ]\r\nچون حد مفرد معلوم شد مركب را از خلاف آن نيز خفا در حد نماند يعنى مركب آن است كه هر جزو كه از وى بگيرى مشارك نباشد كل را نه در اسم نه در حد و مراد از جزو در اينجا نيز جزوى است كه او را جزو آن عضو توان گفت و گرنه يد كه از وى جزو به غايت صغير ببرند لازم آيد كه مركب نبود زيرا كه جزو فى الحقيقة همچنان كه بر اقل شىء توان گفت بر\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nاكثر شىء نيز توان گفت حقيقة ، يعنى جزو قليل كه از او است جدا سازند ، آن نيز فى الحقيقة جزو دست است و آنچه از او است بعد قطع ، قدرى از آن همچنان باقى است ، آن نيز فى الحقيقة جزو دست است ، زيرا كه دست حقيقة عبارت از مجموع آن است اما در عرف همچنان كه آن جزو به غايت قليل را جزو يد نمىگويند كذلك آن بقيه را نيز جزو يد نمىگويند بلكه يد مىگويند .\r\n\r\n[ وجه تسميه عضو مركب به عضو آلى 
  ]\r\nو بدان كه عضو مركب را عضو آلى از آن گويند كه وى آلت نفس است در تمام حركات و افعال اگر چه بعض اعضاى مفرد نيز آله نفس است چنانچه اعصاب كه آلهء نفس‌اند در نفوذ روح حساس محرك به اعضا و شرائين كه آلهء در نفوذ روح حيوانى به اعضا و آورده كه آله‌اند در نفوذ خون به اعضا ليكن تسميهء مركب به آلى انسب است بهر آنكه مقصود از خلقت عضو مركب همين است كه آله باشد به خلاف مفرد كه مقصود از خلقت وى آن است كه تمامى عضو مركب از آن بود و اگر نه چنان بودى عضو مفرد در خلقت بدن كفايت نمودى و احتياج به مركب نيفتادى ، پس تسميه شى به چيزى كه مقصود از آن شى باشد اولى بود .\r\n\r\n[ تقسيم اعضا به معطى و غير معطى 
  ]\r\nبدان كه اطبا اعضا را به نوع ديگر تقسيم كرده‌اند معطى و غير معطى و چون هر واحد از اين دو يا قابل مىباشد يا غير قابل جمله چهار قسم مىشود :\r\nيكى معطى قابل و آن دِماغ و كبد است .\r\nدوم معطى غير قابل و آن قلب است بر راى فيلسوف .\r\nسوم غير معطى قابل و آن چون لحم حساس است .\r\nچهارم غير معطى غير قابل و آن چون عظم است .\r\n\r\nفائده در بيان معنى معطى و غير معطى و قابل و غير قابل :\r\nبدان كه هر عضو را قوتى است غريزى كه بدان امر تغذيهء او تمام مىشود و مع ذلك بعض اعضا مبادى قوت‌اند و به اعضاى ديگر قوت مىدهند و اين را معطى مىگويند .\r\nو بعضى غير معطىاند و اينها اگر از عضو ديگر قبول قوت مىنمايند قابل‌اند و الّا غير قابل‌اند ، چنانچه گفته شد .\r\nو مراد از اين قوت غير قوت تغذيه است كما لا يخفى و اختلاف در آنكه قوت تغذيه هر عضو را به ذاتها حاصل است يا از جگر مىرسد در بيان رئيس و غير رئيس گفته شد .\r\nو بايد دانست كه در معطى بودن عضو رياست شرط است و ليكن رئيس را معطى بودن لازم نيست ، زيرا كه در رياست تغذيهء قوت او به عضو ديگر شرط نكرده‌اند ، مبدأ بودن او جهت قوت كفايت مىكند بخلاف معطى كه تعديهء قوت از وى به ديگرى شرط كرده‌اند مع كونه مبدأ لهذا ، انثيين را با آنكه رئيس است معطى نمىگويند پس معطى اخص از رئيس باشد .\r\nالفصل الرابع في القوى و هي ثلاثة أقسام\r\n\r\nفصل چهارم ثابت است در بيان قوتها و قوتها سه گونه‌اند نزد اطبا ،\r\nاما نزد فلاسفه قوى چهاراند و قوت هيئتى است در جسم حيوانى كه حيوان را به واسطهء آن مباشرت افعال بالذات ممكن است يعنى قوت مبدأ فعل با الذات .\r\n\r\n[ ادله وجود قوه 
  ]\r\nو دليل بر وجود قوت ظهور فعل است ، زيرا كه وجود فعل بدون مبدأ محال است .\r\nو دليل ديگر آن كه بدن شك نيست كه مشترك است با سائر اجسام در جسميت و مع ذلك از بدن ظاهر مىشود آثارى كه در غير آن نيست و اين نيست مگر از امرى كه\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nحال باشد در آن جسم و لازم جسميت نبود ، زيرا كه اگر لازم جسميت باشد همه اجسام را در آن اشتراك باشد و ليس فليس . و اين امر چون متحقق شد مسمى به قوت گشت نظرا إلى الفعل .\r\n\r\n[ قواى اولى و ثانوى 
  ]\r\nو بدانكه قوى دو گونه است ، اولى و ثانوى :\r\nاولى قوت حيوانى و نفسانى و طبيعى است و هر واحد از اين جنس است متضمن بر قواى جزئيه چنانچه گفته آيد .\r\nو ثانوى چون سمع است و شم و بصر و ذوق و لمس و اين قواى نه از آن جمله است كه بدن به سوى وى مفتقر و مضطر بود در بقاى شخص با نوع ، بخلاف قواى اوليه كه مضطر اليه بدن است و قواى مذكور چون سه گونه است مىگويد :\r\nأحدها قوة طبيعية و هي في الكبد يكى از آن قوت طبيعى است و آن در جگر است .\r\nو ثانيها قوة حيوانية و هي في القلب دوم از آن قوت حيوانى است و آن در دل است .\r\nو ثالثها قوة نفسانية و هي في الدِماغ و سوم از آن قوت نفسانى است و آن در دماغ است .\r\nأما القوة الطبيعية فتنقسم إلى قسمين مخدومة و خادمة اما قوت طبيعى منقسم مىشود به دو قسم كه مخدومه و خادمه است .\r\nأما المخدومة فتنقسم إلى ما يتصرف في الغذاء لبقاء الشخص و هي الغاذية و النامية اما مخدومة منقسم مىشود به سوى چيزى كه تصرف مىكند در غذا براى بقاى شخص و آن غاذيه و ناميه است .\r\nأو إلى ما يتصرف في الغذاء لبقاء النوع و هي المولدة و المصورة و منقسم مىشود به سوى چيزى كه تصرف مىكند در غذا براى ابقاى نوع و آن مولده و مصوره است .\r\nو أما الغاذية فهي التي يتحلل الغذاء إلى مشابهة المغتذي ليخلف بدل ما يتحلل منه اما غاذيه پس وى آن است كه مىگرداند غذا را از صورتش به سوى مشابهت عضو غذاكننده ، تا برسد عضو را بدل آنچه به تحليل رفته است از عضو .\r\nو مخفى نيست كه اعضا دايم در تحليل‌اند و اگر بدل ما يتحلل نرسد حيوان هلاك گردد .\r\nو أما النامية فهي التي تزيد في أقطار الجسم على التناسب الطبيعي ليبلغ تمام النشو و اما قوت ناميه پس وى آن است كه زياده مىكند در اقطار جسم يعنى در طول و عرض و عمق او تا برسد جسم به تمامى باليدگى .\r\nو أما المولدة فعلى نوعين نوع يحصل المني في الذكر و الأنثى اما مولده پس او دو گونه است : نوعى آن است كه پيدا مىكند منى را در نر و ماده .\r\nو نوع يفصل القواى التي في المني فيمزجها تمزيجات مختلفة بحسب كل عضو عضو و تسمى المغيّرة الأولى و نوعى آن است كه جدا مىكند قوتها را كه در منى است ، پس مىآميزد آن را آميزش‌هاى مختلفه موافق هر عضو عضو ، يعنى هر جزو منى را مستعد مىگرداند براى قبول صورت عضوى از اعضا ، تا در مقابل هر عضو جزوى از منى مستعد شود به مستحيل شدن بدان عضو و اين قوت را يعنى مولده را مغيّرهء اولى نامند .\r\n\r\n[ در بيان عمل قوه اولى و محل آن 
  ]\r\nو فعل اين قوت دو گونه است زيرا كه قوت مذكوره دو گونه است چنانچه گفته شد :\r\nيكى آنكه توليد منى مىنمايد در نر و ماده و او از انثيين مفارقت نمىكند .\r\nدوم آنكه مفارق مىشود از انثيين به مصاحبت منى و در منى تصرف مىكند به تفصيل و فرج قوى كه در منى است به حسب هر عضو عضو و اين فعل در منى نمىشود مگر حال بودن او در رحم ، زيرا كه اگر در انثيين اين فعل پديد آيد بايد كه بعد اختلاط منى نر و ماده به رحم به مغيّرى ديگر حاجت افتد ، زيرا كه تغيّر كيفيات پس از اختلاط منيين ضرور است و تغيّر بىمغيّر نباشد و در منى بجز يك مغير كسى نگفته .\r\nو چون عمل اين قوت ثابت شد كه در منى هنگام بودن او در رحم مىباشد لازم آمد كه عمل قوت مصوره هم اندر رحم باشد\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nدر منى جهت مصادقت عمل مولده مر عمل مصوره را ، زيرا كه عمل مولده اعداد و تهيه مواد اعضا است براى قبول صورت . و عمل مصوِّره الباس صورت عضويه است مر آن مادهء مستعده را به حسب مقتضاى آن ماده ، پس بايد كه محل هر دو واحد باشد .\r\n\r\nفائده اطبا اختلاف كرده‌اند در آنكه مولده و مصوره از نفس مادر فايض مىشوند بر منى هنگام بودن در رحم يا از نفس پدر\r\nفائض مىگردند بر منى هنگام بودن او در انثيين و مستخرج مىگردند همراه منى عند خروجش از انثيين و ظهور مىيابد فعل آنها در رحم ؟\r\nو قول اول صحيح است و دليل بر ضعف قول دوم آنكه عضو جزو بدن است و تعلق نفس و روى نسبت به فضلات بيشتر است .\r\nشك نيست كه چون جزو منقطع مىگردد از بدن ، تعلق نفس از وى نيز منقطع مىشود ، لهذا قبول عفونت مىكند پس منى كه از جمله فضلات است و تعلق نفس و روى نسبت به جزو بدن كمتر است بعد از خروج او از بدن ، تعلق نفس پدر بدان چه‌سان تواند باقى ماند تا اين مدت كه در رحم بماند و اعضا از آن متكوّن گردد ؟\r\n\r\nنكته ، در وجه تسميهء مولده به مغيرهء اولى\r\nبايد دانست كه اطلاق مغيره همچنانكه بر اين قوت بعض اطبا كرده‌اند بر غاذيه نيز اطلاق كرده‌اند لوجود معنى التغيّر فيهما و از آنكه مولده نظر به بدن مولود تقدم دارد بر غاذيه آن را به اولى و اين را به ثانيه مسمى ساختند جهت فرق بينهما .\r\nو پوشيد نيست كه اين مولده كه تصرف مىكند در منى كه مادهء مولود است از جمله قواى مادر يا پدر است على اختلاف المذهبين ، نه از قواى اين شخص كه از مادهء معموله موجود گشته ، زيرا كه مولده كه از جمله قواى اين شخص است پس از تكون اعضاى رئيس و ديگر قواى خصوص بعد حصول قوت طبيعى موجود مىگردد كما لا يخفى ، پس تسميهء مولده به اولى نظر به عمل او است در بدن غير و الا نظر به بدن صاحب خود مغيرهء ثانى است ، زيرا كه عملش بعد عمل غاذيه است در بدن ذى قوت بهر آنكه عمل غاذيه در خون است و عمل مولده در منى . و شك نيست كه منى بعد خون متكوّن مىگردد ، پس عامل در منى بالضرور بايد كه مؤخر از عامل در خون باشد .\r\n\r\nانتباه [ بيان چند نكته در باب قوه مغيره اولى و ثانى 
  ]\r\nدر هر عضو همچنان كه جاذبه و ماسكه و هاضمه و دافعه موقوف عليه تغذيهء آن عضواند قوت مغيره نيز يعنى غاذيه موقوف عليه است و قواى اربعهء مذكوره خادم‌اند مر مغيره را و عمل تمام مغيره آنست كه چيزى را كه هاضمه مستعد عضو شدن ساخته باشد مشابه عضو گرداند بالفعل .\r\nو بدان كه فعل مغيره هيچ عضو به فعل مغيره عضو ديگر اشتراك ندارد مگر مغيرهء جگر فقط كه فعل او به افعال مغيرهء ديگر اعضا مشترك است ، زيرا كه عمل او گردانيدن غذا خون است و شك نيست كه خون صلاحيت تغذيه جمله اعضا دارد بخلاف مغيرهء مرى و معده مثلا كه فعل آنها صيرورت خون است به مشابهت مرى و معده و غذائى كه مستعد براى تلبس صورت مرى و معده است عضو ديگر بدان هرگز انتفاع نمىيابد ، بلكه غذاى مذكور نسبت به ديگر اعضا فضله است .\r\nو از اين تقرير روشن شد كه فعل هاضمه آن است كه غذا را مستعد سازد كه عضو شود و در اين حالت آن غذا بر نوعيت خود مىباشد .\r\nو فعل مغيره آن است كه آن مادهء مستعده را مشابه عضو كند مزاجا و قواما و لونا و جوهرا و در اين حالت صورت نوعيهء سابقه فساد مىگيرد لا محالة لصيرورتها عضوا بالفعل .\r\nو آنكه بعض اطبا بر هاضمه اطلاق مغيره كرده‌اند بنا بر لغت است و گرنه در اصطلاح\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nجمهور مغير مغائر هاضمه است كما بيّن الفرق بينهما .\r\nو از آنكه كار غاذيه هر عضو دو گونه است يكى آنكه غذاى مستعد را با عضو پيوسته سازد ، دوم آنكه پيوسته و ملتصق شده را مشابه به عضو گرداند من كل الوجوه ، بعض اطبا مغيرهء اولى هم غاذيه را گويند نظر به الصاق و مغيرهء ثانيه نيز غاذيه را نامند نظر به تشبيه ، لهذا در بحر الجواهر مىگويد : المغيرة الأولى و هي التي تلصق الغذاء بعضو بعد فعل الهاضمة فيه و المغيرة الثانية هي التي تشبه بالصفة الأولى بالعضو فيجعله جزءا منه بلونه و هيئته و من ضعف هذه يكون البرص و البهق و من ضعف الأولى يكون الاستسقاء اللحمي . و قيل : المغيرة الأولى هي القوة المولدة و المغيرة الثانية هي الغاذية لأن فعل الأولى مقدم على الثانية في بدن المولود و لكل أن يصطلح .\r\nبالجمله لفظ مغيره در كتب اين قوم به دو سه وجه اطلاق يافته است لهذا مشروحا گفته شده تا در هر محلى مناسب آنجا اخذ توان كرد و چون متحقق است كه بعد هاضمه غير از غاذيه قوتى ديگر متصرف نيست و فعل او دو گونه است ، نظر بمغائرت فعل اكثر اطبا همان را به مغيرهء اولى و ثانيه مسمى كرده‌اند چنانچه گذشت .\r\nو أما المصوِّرة فهي التي يصدر عنها تخطيط الأعضاء و تشكيلاتها و تسمى المغيِّرة الثانية اما مصوره پس وى آن است كه صادر مىشود از وى خطوط عضوها و شكل‌هاى آنها ، يعنى قوت به اذن خالقها هر جزو منى را مىپوشاند صورت عضوى بر وجهى كه مقتضاى نوع ذى منى باشد ، پس اگر منى مختلط از دو نوع باشد حيوان متولد از آن با هر دو نوع من وجه مشابهت پيدا مىكند ، چنانچه بغل كه هم به شكل فرس مىماند و هم به شكل حمار .\r\nو أما الخادمة فهي الجاذبة و الماسكة و الهاضمة و الدافعة للثفل و اما قوتها كه خوادم غاذيه‌اند چهاراند يكى جاذبه دوم ماسكه سوم هاضمه چهارم دافعه مر ثفل را\r\n\r\n[ وجه نياز به قواى خادمه 
  ]\r\nو حاجت بدين قواى بنا بر آن است كه هرچند غاذيه در تغذيهء عضو كافى است به اين معنى كه هرگاه فعل او تمام شود غذا به عضو مىرسد ليكن تمامى فعل او موقوف بر استخدام اين چهار قوت است\r\n\r\n[ وجه نياز به قوه جاذبه 
  ]\r\nو وجه احتياج غاذيه به سوى جاذبه آن است كه پوشيده نيست كه غذا نزد عضو مغتذى موجود نيست و آمدن غذا از محل خود بذاته به اين عضو غير ممكن ، پس ناچار كشندهء بايد تا آن را در اين موضع بكشد و هو الجاذبة .\r\n\r\n[ وجه احتياج به ماسكه 
  ]\r\nو وجه احتياج به ماسكه آنست كه غذا بعد جذب جاذبه لابد است كه زمانى بايستد تا كه شبيه به جوهر مغتذى گردد لأن الاستحالة لا بد لها من زمان پس واجب آمد كه ضابطى باشد كه آن را تا اين مدت در آنجا گرفته دارد و آن ضابطهء ماسكه است .\r\nو اگر گويند : جائز است كه غذا بنفسه در آنجا بايستد بىضابطى ، پس به ماسكه حاجت نباشد ، گويم كه : غذاى مجذوب خون رقيق سيّال مىباشد و اينچنين جسم بر سطح عضو بىقسر قاسر مستحيل الوقوف است\r\n\r\n[ وجه احتياج به هاضمه 
  ]\r\nو وجه احتياج به هاضمه آن است كه غذاى مجذوب ممسوك قبول صورت عضوى نمىكند مگر بعد از آنكه مستعد بدان گردد و اين استعداد حاصل نمىشود مگر آنكه قوام و مزاج او صلاحيت آن پيدا كند و قوام و مزاج صورت نمىبندد مگر به تفريق و جمع و ترقيق و تغليظ اجزاى غذاى مجذوب و فاعل مر اين اشيا را لازم و آن قوت هاضمه است .\r\nو فرق در هاضمهء هر عضو و غاذيه‌اش گفته شد كه غاذيه مشبه غذا به عضو است و هاضمهء مهمى آن به تشبيه .\r\n\r\n[ و وجه احتياج بدافعه 
  ]\r\nو وجه احتياج بدافعه آنست كه شك نيست كه غذاى مجذوب مركب از دو جوهر مىباشد : يكى صالح به اغتذا دوم غير صالح بدان ، پس بالضرور در عضو\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nفضله بايد كه بماند ، چون ماندن فضله باعث تضرر است دفع وى لازم آمد و دفع بدون دافع محال ، پس حاجت به قواى اربعه ثابت شد\r\n\r\n[ خادم و قوه مخدومه حقيقى 
  ]\r\nو خوادم اين قوتها كيفيات اربعه است يعنى حرارت ، برودت ، رطوبت ، يبوست و به اين وجه قواى اربعه نيز تخاديم‌اند .\r\nپس خادم حقيقى يعنى خادم محض كه او را خادم نباشد كيفيات اربعه‌اند و مخدوم حقيقى مصوره است و ديگر از قواى طبيعيه من وجه خادم‌اند و من وجه مخدوم كما لا يخفى .\r\n\r\nفائده‌خدمت كيفيات اربعه مر قواى اربعه\r\nرا بنا بر آن است كه فاعليت قواى مذكور تمام نمىشود مگر به حركت و حركت كه متمم افعال اين قوى است بدون كيفيات اربعه صورت نمىبندد و از آنكه معاون‌ترين اشيا بر حركت حرارت است هر قوت بالذات بدان محتاج است و به كيفيات ديگر بالعرض چنان كه گفته آيد .\r\nاما\r\n\r\n[ وجه نياز جاذبه و دافعه و هاضمه و ماسكه به حرارت 
  ]\r\nحاجت جاذبه و دافعه بسوى حركت بهر آن است كه فعل اين هر دو نقل شى است از مكانى به مكانى و اين نمىشود مگر به حركت و كذلك هاضمه ، زيرا كه فعل وى احاله و طبخ است و آن بدون تغليظ آنچه رقيق است و ترقيق آنچه غليظ است و تقطيع آنچه متشتت و به هم پيوسته است و جمع آنچه متشتت و متفرق است نمىتواند شد و اين همه محتاج به حركت مكانيه‌اند .\r\nاما ماسكه اگر چه فعل وى آن است كه ممسوك را منع از حركت كند ليكن اين منع نيز بىحركت نباشد زيرا كه عمل ماسكه آن است كه ليف مورب را حركت دهد به سوى هيئت اشتمال و باشد كه ليف مستعرض نيز معاون باشد به اينكه جمع كند اعضاى سافله را از عضو كه مشتمل بر ممسوك است ، پس مانع آيد ممسوك را از خروج .\r\nقال جالينوس : المورب و المستعرض إذا تمددا جميعا ضاقت المنافذ و ذلك مما يعين على الإمساك .\r\nاز اين تقرير ثابت شد افتقار هر يكى از اين چهار قوت به سوى حرارت .\r\nاما كيفيات ثلاثهء باقيه بعضى از آن مخصوص به بعض قواى است چنانچه گفته مىشود .\r\n\r\n[ وجه نياز قواى چهارگانه به برودت و يبوست و رطوبت 
  ]\r\nبدان كه جاذبه را نيز يبوست خدمت مىكند مع الحرارة زيرا كه استرخاى رطوبى هر گه در جوهر روح كه حاصل قوت است يا در آلت قوى تقرر گيرد مانع افعال آنها مىگردد على ما ينبغى ، زيرا كه رطوبت مرخى است و رخاوت با حركت مخالفت دارد بالذات ، پس يبوست كه ضد رطوبت است در جذب مطلوب است تا مقوى فعل آن باشد .\r\nاما دافعه را يبوست و برودت هر دو خادم‌اند مع الحرارة ، وجه خدمت يبوست خود همان است كه در جاذبه گذشت و خدمت برودت مر دافعه را آن است كه او مكثف ليف است و عاصر ليف مذكور است بر هيئتى كه ناچار است از آن در عصر تا كه دفع بتمامه حاصل شود .\r\nو ظاهر است كه افشردن محتاج است به آنكه افشرنده زمانى شايسته بر هيئت اشتمالى و عصرى باقى باشد تا آنچه در وى است به حسب اراده مستخرج گردد .\r\nاما ماسكه را نيز يبوست و برودت خادم‌اند مع الحرارة ، وجه خدمت يبوست خود همان است كه گذشت و كذا وجه خدمت برودت .\r\nو ظاهر است كه احتياج به برودت در امساك شى عظيم‌تر است زيرا كه هيئت مذكور لابد است كه زمانى طويل باقى باشد و هذا لا يتصور إلا بالبرودة .\r\nاما هاضمه را رطوبت خدمت مىكند مع الحرارة ، زيرا كه رطوبت اعانت مىدهد هاضمه را در قبول فعلش از احاله طبخ و تغيير و از اين قواى اربعه محتاج به رطوبت نيست مگر هاضمه .\r\nو أما الحيوانية فهي التي تفعل انبساط القلب و الشرائين و انقباضهما لترويح الروح و إخراج الأبخرة الدخانية و بها تكون حركة الخوف و الغضب اما قوت\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nحيوانى پس وى آن است كه انبساط و انقباض دل و رگهاى جهنده و ترويح روح و اخراج بخارهاى دخانيه بدوست و حركت خوف و غضب\r\n\r\n[ در بيان طرق جذب نسيم 
  ]\r\nبدان متعلق است و اين ترويح روح به جذب نسيم است و جذب نسيم هم از راه ريه مىشود و هم از راه منافذ شرائين به واسطهء مسام جلد بدن از آن است كه در هوا چون حبس نفس كنند زمانى طويل بر آن مصابرت توان نمود بخلاف آن كه چون در آب فرود آيند آنقدر مصابرت بر حبس نفس نمىشود ، زيرا كه در صورت اول اگر چه استنشاق هوا از ريه نيست اما از منافذ شرائين است و در صورت دوم اين نيز نمىماند پس اضطرار به سرعت رو مىنمايد .\r\n\r\nفائده [ تعريف قوه حيوانى و مركب و آلت آن 
  ]\r\nقوت حيوانى آن است كه چون در اعضاى حاصل آيد آنها را براى قبول قوت حس و حركت مهيا گرداند به شرط ارتفاع موانع و حصول شرائط و حيات بدن بدين قوت است و مركبش روح حيوانى است و آلت او حرارت غريزى .\r\nو قوت نفسانى حادث نمىشود در روح و اعضا مگر بعد حدوث قوت حيوانى به خلاف قوت طبيعى كه او بر همه قوى مقدم است و مختص به حيوان نيست بلكه در نبات نيز موجود است كما لا يخفى .\r\n\r\n[ دليل مغايرت قوه حيوانى با قواى نفسانى و طبيعى 
  ]\r\nو دليل بر مغائرت قوت حيوانى مر قوت نفسانى را آن است كه مىبينى عضو مفلوج را كه حى است و مع ذلك حس و حركت ندارد و حكم بر حيات عضو مذكور بنا بر آن است كه اگر حى نمىبود متعفن مىشد و فساد در وى مىافتاد چنانچه در ابدان موتى مشهود است . و مغايرت اين قوت مر قوت طبيعى را ظاهر است .\r\n\r\n[ در بيان چگونگى بطلان قوه طبيعى و بقاى قوه حيوانى 
  ]\r\nبدان كه گاه باشد كه قوت طبيعى باطل شود و قوت حيوانى باقى بود خواه بطلان در نفس قوت طبيعى شده باشد يا در فعلش على اختلاف المذهبين ، چنانچه بطلان ناميه در سن وقوف و بطلان مولده در نسا عند انقطاع الحيض و بطلان غاذيه عند حصول سوء المزاج در عضو مؤيد اين قول است .\r\n\r\n[ يك اشكال و پاسخ آن 
  ]\r\nاگر گويند كه شيخ گفته است كه هر عضو را در نفس خودش قوتى است غريزى كه بدان قوت امر تغذيهء آن عضو تمام مىشود چون چنين باشد چگونه جائز بود كه قوت تغذيه با فعل او منعدم شود و قوت حيوانى حال آنكه باقى باشد ؟\r\nگوئيم : غريزى بودن قوت طبيعى مر اعضا را تا همان وقت است كه مزاج آنها بر اعتدال است اما هرگاه مزاج متغير به بدى شود ممكن است كه قوت تغذيه در آن نماند مع بقاى حيوة . يا گوئيم كه قوت طبيعى از سوء مزاج منعدم نمىشود بلكه اثر او باطل مىگردد ، جهت عدم قبول عضو مر آن را .\r\n\r\n[ وجه انتساب برخى امور نفسانى به قوه حيوانى 
  ]\r\nو وجه انتساب خوف و غضب و فرح بسوى قوت حيوانى با وجود آنكه مبادى اين امور قوت نفسانى است آن است كه هنگام خوف مىبينم روح را كه حامل اين قوت است عارض مىشود انقباض بسوى داخل و هنگام غضب و فرح عارض مىشود آن را حركت بسوى خارج .\r\nو أما النفسانية فهي تنقسم إلى مدركة و محركة اما قوت نفسانى پس منقسم مىشود به مدركه و محركه .\r\n\r\n[ در بيان جايگاه و وجه نياز به قوه نفسانى 
  ]\r\nبايد دانست كه قوت نفسانى در دِماغ است و حس و حركت بدان متعلق است و حاجت حيوان به سوى اين قوت ظاهر است كه او را گريختن از ضار و مائل شدن بر منافع بدون حركت ممكن نيست ، زيرا كه هرب و قرب هر واحد از حركت است و گريختن و نزديك شدن بدون ادراك ضار و نافع باشد و موجب ادراك همين قوت است ، پس احتياج بدان ضرورتى باشد .\r\nأما المدركة فتنقسم إلى ما في الظاهر و إلى ما في الباطن أمّا\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nمدركه منقسم مىشود به سوى چيزى كه در ظاهر است و به سوى چيزى كه در باطن است .\r\n\r\n[ مراد از مدرك عقلى و مدرك حسى 
  ]\r\nو مراد از مدركه در اينجا مدرك حسى است .\r\nو بدان كه آنچه مدرك كليات و جزئيات است آن را مدرك عقلى گويند و آن نفس ناطقه است و هر چه مدرك جزئيات است فقط آن را مدرك حسى نامند و اين دو گونه است چنانچه گفته آيد .\r\nو أما التي في الظاهر فهي السمع و البصر و الشم و الذوق و اللمس اما آنچه در ظاهر يعنى خارج دِماغ مدرك است و اين حواس خمسه ظاهرى است و آن شنوائى و بينائى و شميدن و ادراك به چشيدن و سودن است .\r\nو هر واحد از حواس مفصل گفته آيد بعون رب الناس .\r\n\r\n[ در بيان معنى حاسه 
  ]\r\nبدانكه حواس ظاهرى همچو جواسيس‌اند مر حواس باطنى را و مراد از حاسه قوتى است كه درك امرى بدان متعلق بود .\r\n\r\n[ در بيان اختلاف در تعداد حواس ظاهرى 
  ]\r\nپوشيد نماند كه حواس ظاهر را پنج گفتن بنا بر قول صحيح و مشهور است و الا بعضى هشت گفته‌اند ، زيرا كه قوت لمسيه را چهار مىدانند :\r\nيكى آنكه حاكم است ميان حار و بارد .\r\nدوم حاكم ميان رطب و يابس .\r\nسوم حاكم ميان صلب و لين .\r\nچهارم حاكم ميان خشن و المس .\r\nو بعضى حاكم ميان ثقيل و خفيف افزوده بر چهار نيز زياده گفته‌اند و باعث بر قول ايشان اين زعم شده است كه حرارت مثلا مخالف است برودت را و رطوبت يبوست را و صلابت لينت را و خشونت ملاست را و جهت احساس هر مضاد قوتى جدا لازم .\r\nو اين زعم باطل است بهر آنكه سواد و بياض و حمرت و صفرت نيز متضاداند و مع ذلك كسى به تعدد قوت باصره نرفته و كذلك تعدد مذوقات و مشمومات و مسموعات ظاهر است پس بايد كه مدركات اينها نيز متعدد باشند و حصر حواس بر هشت نوع صحيح نبود و ليس فليس .\r\nو آنچه در جواب اين بعضى گفته‌اند و تضاد را به حس لمس محصور داشته قول قائلين به حواس ثمانيه را تقويت نموده‌اند چون آخر سرانجام آن به اتمام نمىرسد ترك بيان آن اليق دانست و مبحث حواس خمس ظاهرى را به پنج فائده گفته شد .\r\n\r\nفائده در بيان قوت سمع\r\nو آن قوتى است مودعه در عصبى كه مفروش در مقعر صماخ است و ادراك آن به اذن خالقها موقوف است بر وصول هواى منضغط متكيّف به كيفيت صوت .\r\nو تعريف وى چنين كرده‌اند كه صوت امرى است كه حادث مىشود از تموج هواى منضغط به سبب مساس عنيف كه واقع است ميان جسمين متصاكين و اين مساس را قرع گويند ، يا به سبب تفريق عنيف كه واقع گردد در جسم و اين تفريق را قلع نامند .\r\nو در مساس و قلع قيد عنيف از آن كرده‌اند كه اگر اينها به حدود آهستگى باشند صورت از آن محسوس نمىشود و تموج هوا كه مساس با قلع عنيفين باعث اوست صدمه است بعد صدمه مع سكون بعد سكون و چون هوا متكيّف مىشود به كيفيت صوت يعنى قبول مىكند حركات را كه واجب شده است از نغمات صوت و به همان هيئت و نظام به آلت حاسه مىرسد ادراك بدان حاصل مىشود و هو السمع . و تفهم معانى متعدده از سماع كه هر واحد به تموجى مخصوص خاص است از صنائع صانع مطلق است كه فهم آن از تعقل خارج است .\r\n\r\n[ استدلال حكما درباب كيفيت شنيدن صوت 
  ]\r\nاما استدلال بر آنكه احساس به صوت به وصول هواى حامل به صماخ است به سه وجه مىكنند :\r\nيكى آنكه مشهود است كه اگر كسى انبوبهء طويل بگيرد و يكطرف در صماخ يعنى سوراخ گوش شخصى بگذارد و به طرف دوم دهن وصل كرده به صوت عالى تكلم كند آن شخص آن را خواهد شنيد و هيچ يكى از حضار مجلس نخواهد\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nشنيد به عدم وصول تموج الهواء إليهم ، زيرا كه در اين صورت تموج هوا محصور در انبوبه است .\r\nدوم آنكه مرئى است كه هرگاه شخصى به مفاصلهء بعيده چيزى را به چيزى بزند ضربهء او بيشتر از سماع صورت او محسوس مىگردد .\r\nسوم آنكه اظهر است كه صوت همراه باد تميل مىكند چنانچه در صوت مؤذن كه بر مناره ايستاده باشد پيدا و روشن است كه مردمانى كه در جهت هبوب باداند آواز او را مىشنوند اگر چه دور باشند و كسانى كه در جهت مخالف‌اند نمىشنوند اگر چه قريب باشند .\r\n\r\n[ بيان فضل حس سمع بر حواس ديگر 
  ]\r\nو بايد دانست كه حس سمع فاضل‌تر از همه حواس است بهر آنكه راه تعلم و دانش و تشرف به معرفت كه عين بينش است گوش است لهذا هر كه از مادر كر زايد سخن‌گوى نشود و ناقص ماند ، زيرا كه سخن تا مسموع نگردد در تلفظ نيايد ، پس فقدان سمع باعث بطلان كلام و اكثر مرام مىشود ، بخلاف ديگر حواس كه بطلان او موجب بطلان حاسه ديگر نمىتواند شد از آن است كه او را در ذكر مقدم داشته‌اند .\r\n\r\nفائده در بيان قوت بصر\r\nو آن قوتى است مودعه در تقاطع صليبى كه بين عصبتين مجوفتين واقع است و از شأن او است ادراك اضواء و الوان و اشكال .\r\nبايد دانست كه از غور مقدم دماغ بالاتر از افزونى كه مشابه به حلمتي الثدي است و شم بدان تعلق دارد و عصب رسته‌اند يكى از يمين و ديگر از يسار و عصبهء يمنى به سوى يسار فرود آمده است و عصبهء يسرى به سوى يمين نازل شده در آنجا كه برابر اقصى الأنف است به هم پيوسته‌اند بر سبيل تقاطع صليبى و از مجموع در اينجا يك خانه شده آنچه از يمنى آمده است به چشم يسرى رسيده است و آنچه از يسرى آمده است به چشم يمنى در آمده و موضع تقاطع محل نور است چه از هر دو چشم هر چيزى كه مرئى مىشود رائى همين نور است لهذا از دو چشم هر چيزى يكى مىنمايد و هرگاه به سببى در آن مجمع التوا افتد چنانچه در فضاى او اعوجاج واقع شود و يكخانه كه بود گويا دو خانه گردد احوليت عارض مىگردد لتكثر محل النور ، زيرا كه در اين صورت به واسطهء وقوع تفرقه در نور انثيت در مرئى متحقق مىشود و فعل هر چشم عليحده ثبوت مىيابد .\r\n\r\nتنبيه در تحقيق ابصار اطبا و حكما اطوار مختلف دارند\r\nبعضى به خروج شعاع رفته‌اند و بعضى به تكيف هوا و بعضى بالطباع شج بر جليديه . بالجمله تنقيح اين مبحث كما ينبغى از درك عقل بشر غير ممكن است لهذا به تطويل ذكر آن تسويد صفحهء بياض ننمود .\r\n\r\nفائده در بيان قوت شم\r\nو آن قوتى است مودعه در زائدتين كه در خيشوم روئيده‌اند شبيه به حلمتي الثدي و از شأن اين قوت است ادراك رائحه به اذن خالقها .\r\n\r\n[ در بيان اختلاف اطبا در كيفيت ادراك حس بويايى 
  ]\r\nو در كيفيت ادراك اختلاف كرده‌اند ، حكماى جمهور برآنند كه ادراك روائح به اين طريق است كه هوا متكيّف به كيفيّت وى رائحه به آله شم مىرسد پس شامه آن را ادراك مىكند .\r\nو بعضى گويند كه ادراك مذكور بر سبيل تبخر و انفصال اجزاى ذى رائحه است نه به تكثيف هوا ، يعنى اجزاء صغار لطيف از ذى رائحه جدا مىشود و در هوائى كه بدان محيط است متشبّت مىگردد و چون به شامه ملاقى مىشود مدرك مىگردد .\r\nو در اين قول گفته‌اند كه اگر همچنان بودى در طول زمان نقصان در حجم ذى رائحه رو نمودى زيرا كه انفصال اجزاى شى موجب نقصان آن مىگردد در وزن حجم و حال آنكه قلبى از مسك مشموم مىشود به طول ازمنه مع تغير الأهوية بلا نقصان .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nاما امام گفته كه حق اين است كه هر دو ممكن الوجه است .\r\nو بعض ديگر برآنند كه حصول شم به فعل ذى رائحه است در شامّه بدون آنكه هوا متكيّف شود يا اجزاى آن متبخر و منفصل گردند . و اين قول نزد حكما در غايت ضعف است لهذا در اكثر كتب وجه ثالث مذكور نيست .\r\nو اگر قائلى گويد كه از افلاطون و امثال او منقول است كه افلاك شم دارند و در آنها روائح است و حال آنكه نه در آنجا هوا است و نه تخبر و نه تحليل پس معلوم شد كه ذى رائحه عبارت از جسمى است كه واهب الصور خاصيتى در آن نهاده باشد كه در شامّه فعل كند به شرط انتفاى اسباب مانعه .\r\nگوئيم بر تقدير ثبوت و تسليم كه تحقق شم در افلاك به وجه مذكور مثبت شم در عنصريات بر طريق مذكور نمىتواند شد ، زيرا كه تفويض به آثار صور نوعيه كه خاصيت باشد بر تقديرى است كه ثبوت آثار بر كيفيات ممكن نباشد و ليس فليس .\r\n\r\nفائده در بيان ذوق\r\nو اين قوتى است در عصبى كه مفروش است بر جرم لسان و ادراك طعوم از شأن اوست به واسطهء رطوبت لعابيه كه منبعث است در لحم غدودى كه در اصل زبان واقع است و مسمى است به مولد اللعاب\r\n\r\n[ در بيان كيفيت ادراك طعم به وسيله لعاب 
  ]\r\nو ادراك به واسطهء لعاب از دو وجه خالى نيست :\r\nيكى آنكه اجزاى ذى طعم مختلط گردد با لعاب پس در زبان غوص كند و به عصبه ملاقى شود و مدرك گردد و بر اين تقدير فائدهء اين رطوبت تسهيل وصول جوهر ذى طعم است به سوى حاسهء ذوق .\r\nدوم آنكه رطوبت به سبب مجاورت متكيّف شود به طعوم من غير مخالطة و غوص كند و مدركه شود بر اين تقدير محسوس بالحقيقة نفس رطوبت است كه متكيّف شده است نه جرم ذى طعم و بر هر دو تقدير ميان ذائقه و محسوس او واسطه نيست ، زيرا كه جرم و بىطعم يا كيفيتش ملاقى ذائقه مىشود به خلاف ابصار كه محتاج است به آنكه بين البصر و المبصر جسم شفاف حائل باشد .\r\n\r\nانتباه [ بيان شروط احساس طعم 
  ]\r\nدر احساس طعم كما هو شرطى است كه رطوبت لعابيه بر صرافت خود باشد و به طعمى ديگر مختلط نباشد ، خواه اين مختلط وارد خارجى باشد خواه بدنى از آن است كه مغلوب به صفرا عسل را تلخ درك مىكند لاختلاط الصفراء برطوبة اللسان لأنها تدرك بالذوق و تمنع حس طعم الآخر فإن مرارتها غالبة كيفا على كل طعم آخر .\r\n\r\nفائده در بيان قوت لمس\r\nو آن قوتى است مودعه در پوست و اكثر گوشت و غيرهما چون اغشيه كه از شأن وى است ادراك حرارت و برودت و رطوبت و يبوست و امثال آن كه تعلق به لمس دارد .\r\n\r\n[ در بيان كيفيت احساس لمس 
  ]\r\nطريق حصول اين حس آن است كه لامسه منفعل مىگردد از ملموس عند الملامسة پس ملموس فاعل است و لامسه منفعل و از آنكه رطوبت و يبوست را كيفيتان منفعلتان گفته‌اند ايراد كرده‌اند كه احساس رطوبت و يبوست به لمس چگونه صورت گيرد .\r\nو وجه اين در بحث اركان در بيان يبوست ارض مذكور شد .\r\n\r\nانتباه [ نفع وجود لامسه در ظاهر بدن 
  ]\r\nنفع و وديعت اين قوت در ظاهر بدن ظاهر است ، زيرا كه باعث صيانت حيوان از مضرتها است كما لا يخفى و از آنكه جلد در معرض آفات خارجيه و داخليه است و اين معنى موجب بطلان يا نقصان قوت لمس او مىشود حكيم مطلق لحمى را كه در تحت او است نيز ذى حس گردانيده است تا اگر جلد را آفتى رسد گوشت در باب احساس قائم مقام او باشد ، زيرا كه حاجت حيوان به حس لمس چنانچه گفته شد از اشد حاجات است و باعث حفظ آواز هلاك است\r\n\r\n[ نفع عديم الحس بودن برخى اعضاى داخلى بدن 
  ]\r\nو بعض اعضاى باطنه كه عديم الحس مجهول‌اند بنا بر نفع عظيم است\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nچنانچه كبد اگر ذى حس مىبود چون محل تولد اخلاط است و بعضى حاداند و لذاع سخت ايذا روى مىنمود .\r\nو همچنان سپرز و گرده كه مصب مجارى اخلاط لذاع‌اند .\r\nو كذلك شش كه دايم الحركة است و ليكن غشائى كه بر جگر و ديگر اعضاى عديم الحس محيط است حس دارد تا عند ورود آفت بدان عضو طبيعت بر مقاومت آن مبادرت نمايد .\r\nاما عظام كه معاون بدن و دعامهء حركات است اگر اين حس مىداشت حيوان اكثر متألم مىماند به سبب ضغطه و مزاحمت و مصاكات كه احتراز از آن ممكن نيست .\r\n\r\n[ رابطه حواس ظاهرى با حواس باطنى 
  ]\r\nبايد دانست كه حواس ظاهرى فى الحقيقة خوادم مدركه باطنيه‌اند و به منزلهء جواسيس و مخبران ويند .\r\nو أما التي في الباطن فالحس المشترك و الخيال و المتصرفة و الوهم و الحافظة اما آنچه در باطن مدرك است حواس خمسهء باطنى است كه مذكور شد و هر واحد مفصل گفته آيد .\r\nأما الحس المشترك هي التى يتأدى إليها جميع الصور المحسوسة اما قوتى كه مسمى است به حس مشترك آن است كه مىرسند به سوى او همه صورت‌هاى محسوسه ، يعنى حواس ظاهرى آنچه ادراك مىكند و در باطن آگاهى از آن مىشود تعلق بدين حس دارد ، لهذا او را مشترك گويند ، يعنى چون حواس ظاهرى مدركات خود را بدان مىرساند اشتراك او به حواس ظاهرى ثابت باشد\r\n\r\n[ اقامه دليل بر وجود حس مشترك 
  ]\r\nو دليل بر وجود حس مشترك آن است كه مىبينم كه در ما امرى هست كه حكم مىكند در محسوسات من حيث التمايز به اينكه اين طعم غير اين لون است و حاكم بر اين ناچار است كه جامع اينها باشد ، يعنى بايد كه اين لون و اين طعم نزد حاكم مذكور حاضر باشد پس واجب است كه در ما چيزى باشد كه صور محسوسات در آن جمع شوند و آن جزو نفس ناطقه نيست ، زيرا كه محسوس را درك نمىكند مگر قوت جسمانى لمناسبة بينهما و ايضا حسى از حواس ظاهرى نيست ، زيرا كه هر واحد از آن درك نمىكند مگر محسوس را كه مخصوص بدان است ، براى آنكه بصر درك طعم نمىكند و ذوق درك لون نمىنمايد . و كذلك غير اينها ، پس واجب است كه آن چيز غير نفس ناطقه و غير حواس ظاهرى باشد و آن حس مشترك است\r\n\r\n[ در بيان ادراك حس مشترك و معنى مشاهده و تخيل 
  ]\r\nو ادراك حس اشتراك مشروط به حضور ماده نيست .\r\nاما ادراك او اگر به حضور ماده است مشاهده گويند و اگر مع الغيبة است تخيل نامند ، به خلاف ادراك حواس ظاهره كه او مشروط به حضور ماده است و محلها أول البطن المقدم من الدماغ و موضع اين قوت اول بطن مقدم است از دِماغ\r\n\r\n[ فايده و دليل وجود حس مشترك در اول بطن مقدم دماغ 
  ]\r\nو فائده بودن او در اين محل آن است كه تا صورتها كه محسوس به حواس ظاهر مىشوند به سهولت بدان متأدى شوند . و دليل بر بودن او در اين محل تجارب طبيه است كه مشهود است كه هر گاه كه به مقدم دماغ آفتى مىرسد اختلال در فعل حس مشترك پديد مىآيد .\r\nأما الخيال فهي التي تحفظ ما يقبله الحس المشترك من الصور المحسوسة بعد الغيبوبة اما حس دوم از حواس باطن خيالى است و آن قوتى است كه حفظ مىكند چيزى را كه قبول مىكند آن را حس مشترك از صور محسوسه بعد غيبوبت آن از حس ظاهر\r\n\r\n[ توضيحى درباره قيد غيبوبت 
  ]\r\nو قيد غيبوبت بنا بر آن است كه صور محسوس مادام كه در حس ظاهر است از حس مشترك غائب نيست ، اما بعد غيبوبت حاجت بدين قوت است تا محافظت صور معينه نمايد ، لهذا گفته‌اند كه : خيال خزانه حس مشترك است .\r\n\r\n[ در بيان فايده قوه خيال 
  ]\r\nبدان كه اگر اين قوت نبودى هر آئينه هيچ چيز بعد غيبوبت ياد نماندى و آنچه كرّت ثانيه محسوس شدى بعد غيبت انسان او را نمىشناختى پس ضار را از نافع و صديق را از عدو فرق نه‌كردى\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nو امر معاش و معاد مختل گشتى .\r\n\r\n[ اقامه دليل بر تغاير قوه حفظ و قوه ادراك صور 
  ]\r\nو دليل بر آن كه حفظ صور از قوتى ديگر است و ادراك آن از قوتى ديگر نه از قوت واحد آن است كه متحقق شده كه قبول غير حفظ است لهذا آب قبول شكل مىكند اما حفظ شكل نمىتواند نمود ، لعدم القوة الماسكة أي الحافظة فيه .\r\nو تغائر افعالى دليل بر تغائر قوى است ، زيرا كه از واحد صادر نمىشود مگر واحد ، پس بودن يك قوت قابل وهم و حافظه معا محال باشد ، فثبت أن القابلة غير الحافظة و هو المطلوب .\r\nو محله آخر البطن المقدم من الدِماغ و موضع اين مؤخر بطن مقدم است از دماغ\r\n\r\n[ دليل وجود قوه خيال در آخر بطن مقدم دماغ 
  ]\r\nو اگر چه اين هر دو قوت در بطن مقدم‌اند اما خيال در مؤخر بطن است و حس مشترك در اولش ، زيرا كه خيال خزانهء او است و خزانه هر قوت مناسب آن است كه خلف آن باشد .\r\nو دليل بر بودن اين قوت در اين محل اختلال فعل او است عند وقوع آفت در موضع مذكور .\r\n\r\nفائده‌حس مشترك و خيال نزد اطبا واحد است و كذلك مخيله و وهم\r\n، زيرا كه نزد ايشان مدركه باطنى سه قوت است پس هر قوت در بطنى از بطون ثلاثهء دِماغ و تقسيم مدركهء باطنى به پنج قوت ، بنا بر مذهب حكما است كذا قال السديد .\r\nو أما المتصرفة فهي التي تتصرف في الصور المحسوسة و معانيها الجزئية بالتركيب و التفصيل اما حس سوم از حواس باطن متصرفه است و آن قوتى است كه تصرف مىكند در صور محسوسه كه آن را حس مشترك درك كرده است او به خيال سپرده و تصرف مىكند در معانى جزئيه آن صور كه درك كرده است آن را متوجه و اين تصرفات تركيب است و تفصيل .\r\nمثل أن تتخيل إنسانا ذا رأسين فقد ركّبتَ رأسا على بدنه مانند آنكه تخيل كند آدمى را مثلا كه دو سر دارد پس تحقيق تركيب كرد سر را بر بدنش ، يعنى اين تصرف من حيث التركيب است و اگر چه غير نفس الأمر است اما به اعتبار تخيل او گويا به تحقق مركب گشته است .\r\nو مثل أن تتخيله عديم الرأس فقد فصلت رأسه عن بدنه و مانند آنكه تخيل كند آدمى را كه بى سر است پس تحقيق جدا كرد سر را از بدن او و اين تصرف من حيث التفصيل است و تحققش نيست مگر به حسب تخيل ، چنانچه گفته شد .\r\nو از آنچه گفته شد از تصرف او من حيث التركيب و التفصيل در صور محسوسه تصرف او در معانى نيز حدس توان كرد به تركيب و تفصيل\r\n\r\nفائده [ در بيان انواع تصرف قوه متصرفه 
  ]\r\nتصرف قوت مذكور در صور و معانى به تركيب و تفصيل مجموع شش گونه است :\r\nيكى آن كه بعض صور با بعض صور تركيب كند چنانچه تخيل كند مثلا انسانى را كه دو بال دارد يعنى صورت جناح را با صورت انسان بى جناح مركب سازد .\r\nدوم آن كه بعض معانى را با بعض معانى تركيب كند چنانچه تخيل كند صداقت جزئيه را با عداوت جزئيه و تقييد جزئيه بنا بر آن است كه درك معانى كليه به نفس ناطقه تعلق دارد و إن كان باستخدامها لها .\r\nسوم آنكه بعض معانى را با بعض صور تركيب كند چنانچه صداقت جزئيه را كه در زيد است تخيل نمايد .\r\nچهارم آن كه بعض صور را از بعض صور جدا نمايد ، چنانچه تخيل كند انسانى را كه سر ندارد .\r\nپنجم آن كه بعض معانى را از بعض صور جدا نمايد ، چنان كه تخيل كند صداقت جزئيه را كه مسلوب است از عداوت جزئيه .\r\n\r\n[ در بيان قوه مفكره و متخيله و تفاوت ميان آنها 
  ]\r\nبايد دانست كه قوت متصرفه به اعتبار استخدام نفس ناطقه مر آن را در معانى كليه مسمى است به مفكره زيرا كه در مواد\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nفكريه تصرف مىكند و به اعتبار استخدام وهم مر آن را در صور و معانى جزئيه مسمى است به متخيله ، زيرا كه در صور خياليه و معانى آن تصرف مىكند .\r\n\r\n[ يك اشكال و پاسخ آن 
  ]\r\nاگر گويند كه وهم مدرك معانى است نه مدرك صور ، پس او چگونه مىتواند متصرفه را در صور محسوسه استعمال نمود ؟ جواب آن است كه قوى باطنيه مانند مُراياى متقابله است هرچه در يكى از آن مرتسم مىشود در ديگر نيز جهت تقابل منعكس مىگردد .\r\n\r\n[ در بيان تخصيص متصرفه به بطن اوسط دماغ 
  ]\r\nو بعض فضلا چنين جواب داده‌اند كه وهم حاكم بر قواى حسيه است و اصل است و هم مدرك معانى است و هم مدرك صور . اما نسبت ادراك او به معانى فقط بنا بر آن است كه هيچ يكى از قواى حسيه بجز وهم در ادراك معانى دخلى ندارد ، نه آن كه درك وهم در صور نيست و محصور به معانى است ، بلكه سائر ادراكات و اعمال حسيه به وهم است و بقوتى ديگر كه مرتبه‌اش فروتر از مرتبهء وهم است ، پس هر واحد از ادراك و اعمال حسيه را منسوب ساخته‌اند بسوى قوتى كه در ادراك و تصرف با وهم مشاركت دارد .\r\nو محلها أول البطن الأوسط من الدِماغ و موضع قوت متصرفه اولى بطن اوسط دِماغ است .\r\nو بعض فضلا در تخصيص اين قوت به بطن اوسط گفته‌اند كه اگر چه موضع اين قوت همه دماغ است لعموم تصرفها اما سلطنت و غلبهء او در اوسط است تا قربت وهم به صور بود و هم به معانى .\r\nو بدان سبب تصرف او در هر واحد از آن به آسانى شود و استخدام وهم مر آن را نيز به سهولت باشد .\r\n\r\nانتباه‌استخدام نفس ناطقه مر اين قوت را متصور نمىشود مگر در انسان ،\r\nپس مفكره خاص به انسان باشد .\r\nو أما الوهم فهي القوة التي تدرك بها المعاني الجزئية المتعلقة بالمحسوسات من الموافقة و المخالفة و العداوة و الصداقة اما حس چهارم از حواس باطنه وهم است و آن قوتى است كه درك كرده مىشود به سبب آن معنىهاى جزئيه كه متعلق به محسوسات است از موافقت و مخالفت و عداوت و صداقت جزئيه همچون محبت جزئيه كه درك كرده مىشود از زيد نسبت به ولدش و كذلك عداوت جزئيه كه درك كرده مىشود از گرگ معين نسبت به شاة معين .\r\n\r\n[ در بيان وجود وهم و تغاير آن با حس مشترك و خيال 
  ]\r\nو وجه اسناد درك معانى به وهم با آنكه وهم درك صور نيز مىكند عنقريب گذشته در متصرفه . و دليل بر وجود وهم ادراك معانى مذكوره است ، زيرا كه هيچ مدرك بى مدرك نيست .\r\nاما دليل بر مغايرت وهم مر حس مشترك را بودن است و از آن جمله كه از حواس ظاهر به سويش ماديه نيست و دليل بر مغايرت او مر خيال را ظاهر است ، زيرا كه خيال حفظ صور محسوسه مىكند در محسوسات به معانى غير محسوسه .\r\nو محلها آخر البطن الأوسط من الدِماغ و موضع وهم آخر بطن ميانهء دماغ است\r\n\r\n[ دليل وجود وهم در آخر بطن اوسط دماغ و اختلاف اطبا در باب آن 
  ]\r\nو دليل بر بودن او در اين محل اختلال فعل او است عند وقوع آفت در اين موضع .\r\nو بعض علما برآنند كه قوت وهميه در همه دِماغ است ليكن بطن اوسط كه مسمى است به دوده مخصوص‌تر است بدان و مىتواند كه تعين او بدين محل بنا بر اين اختصاص باشد و بودن وهم در سائر بطون متفق عليه باشد ليكن ظاهر كلام مشعر بر اختلاف است .\r\nو أما الحافظة فهي التي تحفظ المعاني المذكورة بالوهم اما حس پنجم حواس باطن حافظه است و آن قوتى است كه حفظ مىكند و نگهدارد معنىها را كه به وهم مدرك شده باشد لهذا گفته‌اند كه حافظه خزانهء وهم است\r\n\r\n[ در بيان حافظه به وهم و خيال به حس مشترك 
  ]\r\nو نسبت حافظه به وهم نسبت خيال است به حس مشترك و حافظه معاون وهم است به حفظ .\r\nو قومى آن را ذاكره نامند بهر آن كه ذكر تمام نمىشود مگر به حافظه ،\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nزيرا كه ذكر ملاحظهء محفوظ است بعد ذهول ، پس ذكر مركب از دو چيز است : يكى ادراك چيزى كه مدرك شده باشد در وقت ديگر .\r\nدوم حفظ ، زيرا كه ادراك‌شان وهم است و حفظشان حافظه ، چنانچه تخيل ملاحظهء صور محفوظ است در خيال عند غيبوبت آن صور ، پس تخيل نيز مركب از دو چيز است :\r\nيكى ادراك صورتى كه مدرك شده باشد در وقت ديگر .\r\nدوم حفظ زيرا كه ادراك‌شان حس مشترك است و حفظشان خيال ، پس ثابت شد كه ذاكره بالحقيقة مركب است از مدرك و حافظ و آن را متذكره و مسترجعه نيز نامند به واسطهء آنكه استعداد او مر استنباط معانى را و تصور معانى را به سرعت مىباشد و هرگاه معانى مفقود مىشوند از ذهن طلب اعاده آن مىكند به شرط بقاى علم به فقدان .\r\n\r\n[ در بيان قوه متذكره 
  ]\r\nبايد دانست كه تذكر طلب ملاحظهء معانى محفوظ است بعد ذهول از آن و استرجاع آن معانى است بعد زوال آن و اين فعل محتاج به سه عمل است :\r\nيكى از آن تصرف است در صورى كه در خيال‌اند و عوض آن صور بر وهم تا كه مدرك شود معنى آن و اين شأن متخيله است .\r\nدوم از آن ادراك معنى است و اين شأن وهم است .\r\nو سوم از آن حفظ معنى است و اين شأن حافظه است .\r\nپس متذكره بالحقيقة مركب است از متخيله و واهمه و حافظه ليكن حافظه مسمى بدان شده در اصطلاح اطبا و استدلال بر وجود حافظه به طريقى كه در خيال مضبوط است توان كرد .\r\nو محلها البطن الأخير من الدِماغ و موضع حافظه بطن اخير دماغ است تا قريب به وهم باشد و خزانهء آن بود .\r\nو دليل بر بودن او در اينجا نيز از اختلال فعلش عند رسيدن آفت به اين محل توان كرد .\r\nو أما المحركة فتنقسم إلى باعثة و فاعلة اما قوت محركه پس منقسم مىشود بسوى باعثه و فاعله ، چون از بحث قوت مدركه فارغ شد شروع در محركه كه قسم اوست نمود از آنكه محركه نيز يا باعثه است يا فاعله مىگويد : أما الباعثة فهي التي تدعو إلى الحركة نحو النافع و المظنون نافعا اما باعثه قوتى است كه مىخواند و مىانگيزد فاعله را به حركت اقباليه بسوى چيزى نافع كه فى الحقيقة نافع باشد يا گمان مىكند كه نافع است .\r\nأو تدعو إلى الحركة عن الضار و المظنون ضارا يا مىخواند فاعله را بسوى حركت هربيه از چيزى كه ضرر دهنده است فى الحقيقة ، يا گمان مىكند كه ضار است .\r\nو بايد دانست كه باعثه را شوقيه و نزوعيه نيز گويند و قوت مذكور سواى متخيله و واهمه است\r\n\r\n[ دليل تغاير باعثه با متخيله و واهمه 
  ]\r\nو دليل بر مغائرت باعثه مر متخيله را آن است كه انسان گاهى تخيل صورت لذيذ مىكند و آرزومند نيز به آن مىشود و گاهى آرزومند نمىشود ، پس معلوم شد كه قوتى كه مبدأ شوق و مبدأ عدم شوق است غير متخيله است و كذلك تغائر او به واهمه نيز هويدا است چنانچه در معانى وهميه و اجماع و غير اجماع در فعل و ترك مشهود مىشود ، زيرا كه اجماع حاصل نمىشود مگر بعد شوق و بسيار باشد شخصى را كه شوق چيزى در غايت بود و ليكن عزم بر آن نباشد به سبب تمانع حيا به امرى ديگر .\r\n\r\nتنبيه اجماع كنايه از عزم شديد كه خالى از فتور باشد\r\n، يعنى تردد در آن نبود و اين را عزم جزم گويند و فعل مسمى است به اراده و ترك به كراهيت .\r\n\r\n[ نكاتى درباب انواع قوه شوقيه و حركت اراديه 
  ]\r\nو بايد دانست كه قوت شوقيه دو گونه است : شهوانيه ، غضبيه ، زيرا كه شوق اگر بسوى جلب نفع است شهوانى است و اگر بسوى دفع ضرر است غضبى است و حركت اراديه به چهار قوت تمام مىشود : يكى قوت تخيليه يا وهميه ، دوم قوت شوقيه ، سوم قوت عازمه ، چهارم\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nقوت فاعله ، زيرا كه هر گاه انسان چيزى را تصور مىكند نافع باشد يا ضار ، اطاعت مىكند او را قوت شوقيه و چون شوق غالب شود قوت عازمه ظهور مىگيرد ، پس فاعله كه محرك عضل است .\r\nو بعضى برآنند كه قوت شهوانى و غضبانى خادم شوقيه‌اند نه قسم او ، صاحب موجز بر همين است ، اما شيخ و غير آن بر آنند كه سابق گفته شد .\r\nو أما الفاعلة فهي القوة المستعملة للعضلة المطيعة للقوة الباعثة اما قوت فاعله كه قسم باعثه است و فاعل حركت است قوتى است كه در عمل و حركت مىآرد عضله را و مطيع قوت باعثه است\r\n\r\n[ در بيان كيفيت قبض و بسط عضو و رابطه قواى باعثه و فاعله 
  ]\r\nو طريق آن است كه اگر باعثه بر انقباض عضو باعث شده فاعله درهم مىكند و منجذب مىسازد عضله را بسوى مبدأ وى ، پس وتر نيز منجذب مىشود به سبب انجذاب عضله به مبدأ خود ، پس در عرض مىافزايد و در طول مىكاهد ، پس بالضرور عضوى كه وتر مذكور بدان متصل است منقبض مىگردد .\r\nو اگر باعثه بر انبساط عضو بود قوت فاعله عضله را مسترخى و سست مىكند و مائل مىسازد بسوى خلاف جهت مبدأ ، پس به تبعيت وى وتر نيز ممتد مىشود بسوى خلاف مبدأ خود پس در طول مىافزايد و در عرض نقصان روى مىنمايد .\r\nو بالضرور عضوى كه متعلق بدان است منبسط و گشاده مىگردد .\r\nاين است كيفيت قبض و بسط عضو .  فَتَبارَكَ اللَّهُ أَحْسَنُ الْخالِقِينَ  .\r\nالفصل الخامس في بقية الأمور الطبيعية\r\n\r\nفصل پنجم ثابت است در بقيهء امور طبيعى\r\nو هي الأفعال الصادرة عن القوى و آن افعال است كه از قوى صادر مىشود و الأرواح و ديگر ارواح است .\r\nتنبيه در فصول اربعه امور خمسه طبيعيه بيان كرده و دو از امور سبعه كه باقى بود در اينجا ذكر نموده پس اگر امور الطبيعه را به سبعهء مذكوره محصور داريم كما عليه الجمهور اسنان و ما بعد آن را بر بقية الامور معطوف سازيم معنى چنين باشد كه فصل پنجم ثابت است در بقيهء امور طبيعيه كه افعال و ارواح است و در بيان اسنان آه و اگر محصور نداريم كما عليه البعض ، مصنف را نيز از آن بعض شمرده اسنان و جز آن را بر افعال معطوف نمائيم و هو الاظهر .\r\nو الأسنان و الألوان و السحنة و الفرق بين الذكر و الأنثى ديگر ما بقى از امور طبيعيه اسنان است و الوان سحنه و فرق در نر و ماده چنانچه هر يك گفته مىآيد .\r\nأما الأفعال فتنقسم إلى مفرد و مركب اما افعال دو گونه است : مفرد و مركب .\r\nأما المفرد فهو الذي يتم بقوة واحدة كالجذب و الإمساك و الهضم و الدفع اما مفرد آن است كه به يك قوة تمام شود همچون جذب و امساك و هضم و دفع .\r\nو اگر قائلى گويد : حصول هضم موقوف است بر امساك پس بايد كه هضم مركب باشد از فعل ماسكه و هاضمه ؟\r\nجوابش آن است كه ماسكه در حقيقت هضم كه عبارت از تغير غذا است دخل ندارد و تغير استخالى از هاضمه فقط تحقق مىيابد و بودن ماسكه به شرط حصول فعل هاضمه امرى زائد است بر هضم كما لا يخفى ، چنانچه جاذبه نيز شرط حصول فعل ماسكه است و كذلك هاضمه را و دافعه را پس فعل هيچ يكى از اين قواى اربعه را در حقيقت فعل آخر مدخل نيست .\r\nو المركب هو الذي يتم بقوتين كالنفوذ للغذاء و فعل مركب آن است كه به دو قوت تمام شود همچون نفوذ مر غذا را .\r\nفإنه يتم بقوتين الجاذبة و الدافعة زيرا كه نفوذ غذا بر وفق طبيعيت به دو قوت تمام شود : يكى جاذبهء مجذوب إليه ، دوم دافعهء منجذب عنه .\r\n\r\n[ در بيان قواى دخيل در اتمام بلع و شهوت طعام 
  ]\r\nو از اين جمله است ازدراد يعنى بلع ،\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nزيرا كه وى نيز به دو قوت مىشود : يكى جاذبهء طبيعى و ديگر دافعهء ارادى و اين بر طبق قول شيخ است .\r\nاما نزد قرشى به جاذبهء اراديه و دافعهء اراديه ازدراد تمام مىيابد و از اين جمله يعنى از افعال مركبه است شهوت طعام ، زيرا كه وى نيز به دو قوت وجود مىگيرد :\r\nيكى جاذبهء طبيعى ، دوم قوت حساسه كه در فم معده است .\r\n\r\n[ تركيب قواى مختلف الحقايق و متفق الحقايق 
  ]\r\nبالجمله بايد دانست كه تركيب از قوى در بودن فعل مركب عام اين است كه از قواى مختلفة الحقايق بود يا از متفقة الحقائق ، مختلفة الحقائق آن است كه بينهما مغائرت من حيث الجنس باشد چنانچه قوت طبيعى با نفسانى جمع آيد كما ذكر في شهوة الطعام و الازدراد ايضا على وفق رأى الشيخ الهمام .\r\nو متفقة الحقائق آن است كه در جنس متحد باشد ، چون قواى اربعهء طبيعيه كه عبارت از جاذبه و ماسكه و هاضمه و دافعهء هر عضو است .\r\nأما الأرواح فهي أجسام تحدث من بخارية الأخلاط المحمودة و لطافتها اما ارواح اجسام‌اند كه حادث مىشوند از بخاريت خلطهاى نيك و لطافت آن .\r\n\r\n[ در بيان تولد روح و نقد نظر جالينوس 
  ]\r\nو طريق تولد روح چنان است كه خون چون در بطن ايسر قلب وارد مىشود و نضج مىيابد در آنجا لطيف مىشود بعضى از اجزايش مستحيل به بخار لطيف مىگردد و روح همين است .\r\nو دليل بر آن كه تولد روح از اخلاط است تقويت وى است عند تناول غذا و ضعف وى هنگام قلت و فقدان غذا .\r\nو آنچه بعضى گفته‌اند كه روح از هواى مستنشق متولد مىگردد كما صرح به جالينوس غير معقول است ، زيرا كه اگر چنين بودى در بقاى حيات بدون غذا استنشاق هوا كفايت مىنمود جهت وجود مادهء روح كه هوا باشد و ليس فليس ، ليكن اين قدر هست كه هوا در تنفيذ و تبدرق روح بسوى اعضا مدد مىدهد ، مانند آب .\r\nو آنچه استدلال كرده‌اند گويندگان تولد روح از هوا به آن كه مىبينم كه امتناع از تنفس مدت طويل باعث هلاكت است و اين نيست مگر به سبب انعدام ماده و بدلهء روح كه هوا است ، جوابش آن است كه سبب هلاكت عند منع استنشاق زوال استعداد قبول قوت حيوانى است از روح ، زيرا كه روح بسيار گرم است و هوا كه نسبت به روح سرد است و وصول او آناً فآناً باعث تعديل وى مىشود چون از آن باز داشته شود روح گرم مىگردد و محترق مىشود و مستعد مر قبول قوت حيوانى را نمىماند و بالضرور هلاكت روى مىدهد . پس هلاكت در صورت منع استنشاق به واسطهء انتفاى مصلح آن است به نسبت انتفاى ماده و مدد او كما زعموا .\r\n\r\n[ در بيان رابطه روح و قوه 
  ]\r\nو بايد دانست كه ارواح اگر چه حامل قوى است ليكن نزد اطبا ثابت شده كه حركت روح به تحريك قوت است و احتياج قوى در انتقال از مبادى بسوى مقاصد بنا بر آن است كه قوى نزد اطبا كيفيت است و كيفيت از جملهء اعراض است و انتقال عرض بدون انتقال محل كه معروض او باشد محال است و از آنكه باعث بر انتقال معروض همين عرض است قدح به مراد ندارد لتخالف جهتي الاحتياج .\r\n\r\nفائده [ معانى روح نزد فلاسفه شارع و . . . 
  ]\r\nآنچه مراد از روح در كلام اطبا است گفته شد ، اما روح در كتب الهى مذكور يافته و زبان شرح از فرمان  قُلِ الرُّوحُ مِنْ أَمْرِ رَبِّي  ساكت از بيان آن شده در زبان فلاسفه به نفس ناطقه مسمى است و مشار اليه لفظ أنَا كه هر واحد بدان ناطق است همين است و نزد جمهور عقل هم همين را نامند .\r\nو بعضى گويند كه نفس ناطقه اگر چه بالذات با روح\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nيكى است اما به اعتبار مختلف است ، زيرا كه لطيفهء مدركهء انسانى را به اعتبار تعلق به بدن و تدبير او نفس ناطقه خوانند و به اعتبار توجه او به عالم قدس روح نامند .\r\nو بعضى ديگر در عقل و نفس ناطقه نيز فرق كنند و گويند كه : عقل قوتى است مر نفس ناطقه را و فاعل فى الحقيقة نفس ناطقه است و عقل آلت آن است به منزلهء سكين نسبت به قاطع . و به ثبوت پيوسته كه تعلق نفس ناطقه به بدن و فيضان قوى از نفس بر بدن نمىشود مگر بعد وجود اعضاى رئيسه و كمال بدن .\r\n\r\nانتباه [ بيان ارواح ثلاثه 
  ]\r\nچون قوى سه است و هر واحد به حامل محتاج ارواح نيز به سه قسم منقسم شد چنانچه ميگويد : و تنقسم إلى الطبيعية و هي التي تنفذ من الكبد في العروق الغير الضوارب إلى جميع البدن و منقسم مىشود روح به طبيعى و وى آن است كه نافذ مىشود از جگر در رگ‌هاى غير جهنده يعنى آورده بسوى همه تن و إلى النفسانية و هي التي تنفذ من الدِماغ في العصب إلى أقاصي الأعضاء و منقسم مىشود به‌نفسانى و وى آن است كه نافذ مىشود از دماغ در عصب به نهايت اعضاء و إلى الحيوانية و هي التي تنفذ من القلب في الشرائين إلى جميع البدن و منقسم مىشود به حيوانى و وى آن است كه نافذ مىشود از دل در شريان‌ها به همه بدن .\r\nو أما الأسنان فهي أربعة اما سن‌ها به حسب تغييرات ظاهره من أول العمر إلى آخره جمله چهار درجه دارد : سن النمو يكى سن نمو است و هو الذي يدوم فيه النمو و وى آن است كه نمو در وى دايم است و منتهاه قريب من ثلاثين سنة و نهايت اين نزديك سى سال است و اين را سن حداثت نيز گويند .\r\nبايد دانست كه ظهور نمو تا بيست سال ظاهر است و بعد از آن نيز شك نيست كه حال انسان را جمال و كمال قوت در ترقى مىباشد و اين دلالت دارد بر عدم وقوف ناميه و از آن است كه طواحن ساقط مىشوند و ديگر مىرويند بعد عشرين .\r\nو بعضى تصريح كرده‌اند منتهاى سن مذكور را به بيست و هشت سال ليكن لفظ قريب ثلاثين بدون تعين اقرب به صواب مىنمايد كما لا يخفى عن اختلاف الأحوال .\r\n\r\n[ درجات سن نمو 
  ]\r\nو سن نمو نيز چهار درجه دارد و سر هر هفت سال يعنى در هر سابوع يافته مىشود تغيرى كه مؤدى مىگردد به كمالى چنانچه مشهود است كه عند مضى سابوع اول صلابةٌ ما در اعضا واقع مىشود و قوت مىيابند افعال بعض قوت و دندان واهيه و سست تبديل مىگيرند به دندان قويه و بهر اين كمال حضرت رسول كريم صلى الله عليه و سلم فرموده‌اند :\r\nعلموا الصبيان الصلاة و هم أبناء سبع\r\n. و اما عند مضىِّ و اتمام سابوع ثانى صلابت كافيه و قوت وافيه در اعضاى روح ميدهد و از آن است كه بلوغ مرد و زن در اين سن مقرر است و به تكاليف شرعيه در اين حال ممتحن .\r\nو اما عند مضىِّ سابوع ثالث انسان را كمال قوى ظاهر مىشود و لهذا در اين سن لحيه مىرويد و توقير مىجويد .\r\nو اما نزد مضىِّ سابوع رابع مىايستد فعل ناميه بهر آن كه در اين حال صلابت اعضا به نهايت مىرسد پس مجارى را اتساع متعذر مىگردد ، كذا قال محمد اقسرائى .\r\n\r\n[ درجات سن نمو نزد جمهور اطبا 
  ]\r\nاما جمهور اطبا سن حداثت را بر پنج مرتبه نهاده‌اند و در هر مرتبه به اسمى مخصوص ساخته چنانچه گفته مىشود :\r\nبدان كه نخستين سن طفوليت است و وى آن است كه مولود را استعداد حركت ابنى و حركت نهوض نباشد بالفعل .\r\nدوم سن صبى است و وى بعد نهوض و قبل از شدت است و در اين سن بعض دندان افتاده باشد و بعضى روئيده .\r\nو بدان كه گاهى صبى را بر همه سن نمو نيز اطلاق مىكنند و آن وقتى است كه در مقابل شباب افتد .\r\nسوم سن ترعرع است و وى بعد شدت است و سقوط و نبات انسان در اين مستوفى مىشود ليكن مراهقه يعنى احتلام هنوز\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nواقع نشده باشد .\r\nچهارم سن رهاق و وى آن است كه سبزه بر روى پديد آيد و محتلم بشود .\r\nپنجم سن فتى است و وى آن است كه نمو در آن كما و كيفا متوقف مىشود به تدريج .\r\nو تغلب الحرارة و الرطوبة في هذا السن و غالب مىشود حرارت و رطوبت غريزى در اين وقت بإذن الله سبحانه تا به سبب رطوبت و حرارت در نمو كه كنايه از تمديد اعضا است اعانت ميدهد .\r\nو سن الوقوف و دوم سن وقوف است و اين را سن شباب نيز گويند جهت بودن حرارت شباب يعنى قوى .\r\nو هو المستكمل للنمو من غير ظهور نقص و وى آن است كه نمو در آن به نهايت رسيده باشد و بر آن حال ثابت باشد به غير ظهور نقصان .\r\nو منتهاه قريب من خمسة و ثلاثين سنة و غايت اين قريب به سى و پنج سال است و اين در صورتى است كه رطوبت غريزيه وافر نبود و قوى بدنيه قوىّ و متكاثر نباشد ، زيرا كه اگر رطوبت غريزى وافر و قوى و شديد باشد تا چهل سال سن وقوف مىماند كما لا يخفى .\r\nو تغلب الحرارة و اليبوسة في هذا السن و غلبه مىكند گرمى و خشكى در اين وقت .\r\n\r\nتنبيه : [ اختلاف در حرارت شاب و صبى 
  ]\r\nاطبا متفق‌اند بر آن كه سن شباب و صبى حار است و ليكن اختلاف كرده‌اند در آن كه حرارت سن شباب متساوى است مر حرارت سن صبى را يا كم و زياده و در اينجا چند قول است :\r\n\r\nقول اول آنكه حرارت صبيان زياده بر حرارت شبان است\r\nو دليل آورده‌اند كه مخفى نيست كه نمو در صبيان است و نمو صورت نمىبندد مگر از كثرت رطوبت غريزيه و رطوبت مذكوره مادهء حرارت است و ماده بذاته نمو نمىتواند كرد بلكه مفتقر است بسوى فاعل كه حرارت است ، پس لازم مىآيد كه حرارت در اين غالب باشد .\r\nو ايضا پوشيده نيست كه افعال طبيعيهء صبيان از اشتها و هضم با وجود صغر اعضا زياده بر شبان است و اين دليل واضح است بر كثرت حرارت .\r\nو مخالفين اين قول در رد دليل اول جواب مىدهند كه عدم نمو شباب به واسطهء غلبهء يبوست است نه به واسطهء قلت حرارت و شك نيست كه امتناع فعل همچنان كه از عدم فاعل متحقق مىگردد از عدم استعداد قابل نيز متحقق مىگردد و ايضا مىتواند كه انسان را كمالى باشد مقدر به نمو پس هرگاه برسد مر آن كمال را چون طبيعت به مقصود طبيعى رسيده باشد ديگر به تنميه نكوشد و حال آن كه حرارتش همچنان ثابت بلكه زياده باشد .\r\nو در رد دليل دوم گفته‌اند كه مىتواند كه كثرت اشتها و شدت هضم در صبيان به واسطهء كثرت حركات ايشان باشد و به واسطهء توجه تمام طبيعت آن‌ها بر همين امور ، زيرا كه در اين وقت انسان را انديشهء ديگر دامنگير نمىباشد به جز اكل و مانند آن .\r\n\r\nقول دوم آن كه حرارت شبان بيشتر از حرارت صبيان است\r\nو اينجا نيز دو دليل مىآرند :\r\nيكى آن كه شك نيست كه حركات شبان قوىتر از حركات صبيان است و قوت حركات نمىتواند شد مگر از تقويت سبب او كه حرارت است لأن الحركة لا توجد إلا بالحرارة .\r\nدوم آن كه مشهود است كه شبان را رعاف بيشتر مىافتد و اين دليل غلبهء خون است و غلبهء خون قاطبة نشان افزونى حرارت غريزى است .\r\nو مخالفين اين قول در رد دليل اول ميگويند كه : ضعف حركات صبيان به واسطهء غلبهء رطوبت است در ايشان ، زيرا كه استرخا مانع قوت حركت است .\r\nو در رد دليل دوم گويند لا نسلم كه خون شبان بيشتر از خون صبى باشد نظر بر احوال هر واحد يعنى خونى كه در صبى است نسبت به حال او كمتر از خون شبان نيست چه نسبت به حال شباب آنچه اوفق است نظر به حالش در صبى نيز آنچه به او مقدر شده است اوفق است نظر به حالش و كثرت رعاف لازم نيست كه از كثرت خون باشد ، زيرا كه مىتواند كه به واسطهء يبوست عروق بود بهر آن كه يابس نيز متصدع اين است .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n\r\nقول سوم آن كه حرارت صبيى مساوى بود حرارت شاب را\r\nكما و مخالف آن باشد حدة و لينا و اين قول از جالينوس است .\r\nو پوشيده نماند كه مراد از مساوات در كم در اينجا مساوات در قوت تأثير است نه در مقدار ، زيرا كه حرارت كيفيت است و در وى تقدير مقدار نيست .\r\nاما دليل بر مساوات تعذر طرفين است كه زيادتى و نقصان است و وجه تعذر نقصان حرارت شبان نسبت به صبيان بداهت است ، زيرا كه اگر همچنان مىبود ضرورة ذبول در شباب روى مىنمود و لزوم ذبول مر ضعف حرارت را بنا بر آن است كه حرارت غريزى خافظ رطوبات اصلى است و مانع فعل امور محلله و حرارت غريبه است هرگاه او ناقص شود ذبول طارى گردد .\r\nو آنچه ايراد مىكنند كه اگر در شباب حرارت ناقص نشود بايد كه نمو نيز واقف نگردد جوابش در رد دليل قول اول مذكور است .\r\nاما وجه تعذر زيادتى حرارت در شباب آن است كه زيادتى حرارت غريزى مستلزم يكى از دو چيز است :\r\nيكى آنكه اعتراف بايد كرد كه در شباب نفس آخر فايض مىشود بر نفس سابقهء موجود و هذا خلف و اين در آن صورت جارى است كه حرارت غريزى را از جنس حرارت عنصرى ندانند ، بلكه گويند جزوى است سماوى كه فائض مىشود بر بدن هنگام فيضان نفس و جدا مىشود از بدن وقت جدا شدن نفس ، يعنى روح از آن ، كما هو مذهب المحققين .\r\nدوم آن كه اقرار بايد كرد كه جزو نارى ممتزج مىشود با عناصر بعد وجود بدن و اين محال است ، زيرا كه بعد امتزاج عناصر تداخل عنصر آخر امكان ندارد و اين در آن صورت جارى است كه حرارت غريزى را از جنس حرارت ناريه بدانند كما هو مذهب طائفة لا تحقيق لهم من عامة الأطباء .\r\nبالجمله حرارت غريزى را خواه از اجزاى سماوى دانند و خواه از جنس عنصرى چنانچه بيان مذهبين نموده شد زيادتى در آن غير ممكن است و كذلك نقصان تا آخر سن وقوف .\r\nاما آنچه در كتب اطبا واقع است كه فلان چيز حرارت غريزى را زياده مىكند مقصود از آن ظهور اثر او است كما هى به زوال مانع بروز آثار نه زيادتى ذات حرارت حقيقه رطوبات غريبه كه در معده مجتمع شود و به منع ظهور اثر حرارت تصور در هاضمه افگند .\r\nاگر گويند كه رطوبت حرارت را ضعيف ساخته صادق باشد و همچنان هرگاه به چيزى ازاله او شود و حرارت بر حالت خود راجع گردد .\r\nاگر گويند كه فلان چيز مزيد حرارت است درست باشد فافهم .\r\nو آنچه ايراد كرده‌اند كه اگر حرارت شاب افزون از حرارت صبى نباشد تدبير اجزايش ممكن نبود بهر آن كه اعضاى شاب بزرگتر از اعضاى صبى است و تدبير عضو صغير كه قوتش به حسب اندازهء عضو مقدار است به تدبير عضو كبير كافى نباشد ؟ جوابش آن است اعضاى صبى اگر چه خرد است ليكن چون در اين هنگام عضو در تزائد و تمديد است جهت نمو انتماى او قايم مقام كبير عضو است آن حرارت كه در صبيان به تنميه توجه دارد در شبان به حفظ اعضا كه كبر يافته است مصروف مىگردد ، اما مخالف حرارتين مذكورتين در حدت و نيت شكى ندارد ، زيرا كه در صبى چون رطوبت بيشتر است ظهور حرارت كمتر است بهر آن كه حرارت شى رطب أسكن و ألين مىباشد و حرارت شى يابس أحد و ألذع مىبود ، چنانچه مشهور است كه اگر آب را و سنگ را گرم كنند به آتش واحد ، گرمى سنگ بيشتر از گرمى آب محسوس مىگردد .\r\nو سبب افزونى رطوبت صبيان جهت آن است كه موضوع اينها يعنى ابدان ايشان قريب به مبدأ است زيرا كه منى ماده بدن است و آن گرم و\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nتر است پس هر چه قريب به مبدأ بود ارطب باشد .\r\nو سن الانحطاط مع بقاء القوة و هو سن الكهولة و سوم سن انحطاط است با باقى بودن قوت و اين را سن كهولت نيز گويند .\r\nو هو الذي يتبين فيه النقصان إلا أن القوة لم تضعف بعد و سن كهولت آن است كه ظاهر مىشود در وى نقصان ، مگر آنكه قوت هنوز ضعيف نشده باشد يعنى اگر چه نقصان در بدن ظاهر مىشود چنانچه ذهاب بصارت و بياض موى بر آن دلالت دارد ، ليكن قصور در قوت ظهور نمىكند به نوعى كه معتد به باشد ، و هذا قريب من ستين سنة و اين سن قريب است به شصت سال ، و يغلب البرد و اليبس في هذا السن و غلبه مىكند سردى و خشكى در اين عمر غلبهء برد بنا بر نقصان حرارت غريزى است و غلبهء يبوست بنا بر استيلاى تحلل بر رطوبت در اين وقت .\r\nو سن الانحطاط مع ظهور ضعف القوة و هو سن الشيخوخة إلى آخر العمر و چهارم سن انحطاط است با ظهور ضعف بيِّن در قوت و آن را سن شيخوخت نيز گويند و حدش تا آخر عمر است ، و يغلب البرد و الرطوبة الغريبة في هذا السن و غالب مىشود برد و رطوبت غريبه در اين سن .\r\n\r\n[ وجه غلبهء برد و يبس در شيخوخت و تفاوت رطوبت صبى با شيخ 
  ]\r\nوجه غلبهء برد و يبس در اين سن نيز همان است كه در كهولت گفته شد و اشتداد برد و يبس شيخ نسبت به كهل نيز متحقق شد صلابت عظام و خشكى جلود دال بر استيلاى برد و يبس در اين دو سن است .\r\nاما غلبهء رطوبت غريبه در شيخوخت بهر آن است كه هاضمه در اين سن به واسطه ضعف حرارت ضعيف مىشود و بدان سبب رطوبت فضلى در بدن بيشتر مىگردد و همه اعضا را ترطيب مىدهد نه ترطيبى كه بر سبيل تغريز در جوهر سرايت كرده باشد چنانچه در صبى است بلكه بر سبيل بلت و غير اختلاط به شدت رطوبت صبيان را به رطوبت شاخ سبز مثل داده‌اند و رطوبت شيخان را به رطوبت چوب خشك كه در آب تر كرده باشند و در اينجا رطوبت در جوهر شى نفوذ نمىكند و با وجود امتزاج تميز اجزاى يابسه از آن از اجزاى رطبه مىتواند شد به خلاف چوب سبز كه در وى اين امكان ندارد .\r\n\r\nانتباه‌رطوبت غريبه مزيد جفاف اعضاى اصلى است\r\nبهر آن كه رطوبت مذكور بر اعضاى مزبور محيط مىباشد و از اين سبب منع غذاى آن مىنمايد على ما ينبغى و حال آنكه خود شائستگى اغتذا ندارد ، زيرا كه فضلى است پس بالضرور جفاف در تزايد مىباشد تا كه كار به اتمام رسد و اگر رطوبت غريبه در اين سن نمىبود جفاف در مشائخ نسبت به كهول پر ظاهر مىنمود .\r\n\r\nفائده [ انواع موت 
  ]\r\nموت در اصطلاح حكما دو گونه است طبيعى و اخترامى ، طبيعى آن است كه رطوبت اصلى صرف شود و بالضرور موت واقع شود و اخترامى آن است كه اگر چه رطوبت و حرارت غريزيه بر حال باشد اما از اسباب خارجيه چون قتل و غرق و امثال آن و از امور داخليه چون امراض مهلكه و جز آن موت واقع شود و اخترام به خاى معجمه قطع است و اين را موت غير طبيعى نيز گويند .\r\n\r\n[ در معيار تقسيم اسنان 
  ]\r\nو پوشيده نماند كه آنچه از تقدير اسنان گفته شد بنا بر اكثريه و به اعتبار اقاليم معتدل است و الا در بعضى از امكنه در سى سالگى شيخوخت روى مىنمايد و در بعض ديگر تا شصت سال شباب مىباشد على حسب حال الاقاليم .\r\n\r\n[ در بيان مقدار عمر آدمى 
  ]\r\nپوشيده نماند كه وجوب موت به براهين ثابت شده اما تعين اكثر مدت حيات و حصر او به صد و بيست سال غير مدلل است و از بعضى مروى است كه گفته‌اند كه ممكن است كه انسان نهصد و شصت سال عمر يابد و اللّه اعلم .\r\nأما الألوان فأربعة فالأبيض من البلغم پس رنگ سپيد از بلغم است ، زيرا كه بلغم سپيد است پس هرگاه او غالب\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nآيد رنگش بر جلد ظهور مىنمايد .\r\n\r\n[ در بيان رابطه برد صرف با تبيض جلد 
  ]\r\nو بايد دانست كه برد صرف نيز از مبيضات جلد است زيرا كه موجب قلت تولد خون و صفرا و سودا است و مع ذلك آنچه متولد از آنها مىشود به واسطهء برد غليظ و غائر مىباشد و به سوى خارج بدن نمىتواند رسيد بهر آنكه سبب حركت حرارت است و آن خود مقهور برودت شده .\r\n\r\n[ در بيان رنگ اصلى جلد 
  ]\r\nو شك نيست كه رنگ اصلى جلد سپيد است همچون ديگر اعضاى اصلى زيرا كه عصبانى است و تكوّن او از اخلاط است و هرگاه ملون نرسد به او بالضرور به رنگ خود مىنمايد و هو البياض .\r\n\r\n[ در بيان فرق بياض از بلغم و بياض از برد صرف 
  ]\r\nو فرق در بياضين آن است كه آنچه از بلغم مىباشد با ترمل و لين جلد بود و بروز نداوت و شدت ظهور برودت در ملمس لازم مىباشد به خلاف برد ساذج .\r\nو الأحمر من الدم و سرخى رنگ از خون پر غالب است ، زيرا كه خلط سرخ همين است و احمر ناصع كه در حد صفرا مضبوط است آن قسمى از لون اصفر است كما لا يخفى .\r\nو قيد شدت غلبهء خون در احمر از جلد جهت آن است كه خلط دم از آنكه ميل به غلظت دارد نسبت به صفرا تا فزونتر از حد اعتدال نباشد متحرك شده به ظاهر بدن نمىتواند گرائيد .\r\nو الأصفر من الصفراء و زردى رنگ از غلبهء صفرا است در اكثر و گاه باشد كه زردى در رنگ از قلت خون واقع شود چنانچه در ناقهين مشهود مىشود .\r\n\r\n[ در بيان فرق زردى رنگ حاصل از صفرا و حاصل از قلت خون 
  ]\r\nو فرق بين الصفرتين آن است كه آنجا كه صفرا غالب مىشود با اشراق مىباشد و علامات حرارت موجود مىبود به خلاف آنچه از قلت خون بود كه مقاسات امراض و استخراج به افراط دم شاهد بر آن است .\r\nو الأسود من السوداء و رنگ سياه از غلبهء سودا است خواه غلبهء او بنا بر كثرت تولد او باشد حقيقة يا بنا بر وقوع سده باشد در مخارج كه چون از بر آمدن به مدفعش باز ايستد بالضرور ممتلى شده به ظاهر بدن مدفوع مىگردد .\r\nأما السحنة فهي حال الجسد في السمن و الهزال اما سحنه پس آن عبارت است از حالت بدن به اعتبار فربه و لاغرى و مقصود از اين بيان اسباب فربه و لاغرى است .\r\nفاالسمن إن كان شحميا فهو من البرودة و الرطوبة پس فربه اگر از پيه است پس آن برودت و رطوبت است ، زيرا كه سبب مادى شحم مائيت خون است و آن ارطب از متين دم بود . و سبب فاعلى شحم و مجمد او برودت است ، لهذا در ابدان بارده و اعضاى بارده چون امعاء و امثال آن بيشتر متولد مىشود .\r\nو در اينجا ايراد مىكنند كه قلب گرم‌تر از سائر اعضا است بالاتفاق و مع ذلك شحم بر وى بيشتر است و جوابش آن است كه شك نيست كه طبيعت به اذن حكيم مطلق جل شأنه مهما أمكن در اصلاح بدن است و هر عضوى را به حسب لايق وى محافظت مىكند ، پس قلب كه گرمترين اعضا است و بدان سبب يبوست در وى غلبه دارد محتاج‌ترين اعضا است به ترطيب بناء عليه پيوسته طبيعت ماده شحمى بر وى مىفرستد تا به دهنيت ممد رطوبت باشد . و از آن كه غشاى بر قلب محيط است جهت برودت مزاجيه عاقد آن مادهء شحمى مىگردد و هر چه از آن از حرارت قلبيه مىگدازد عوض آن ديگر طبيعت ارسال مىسازد كما هو من شأنها لاعتنائها بأمر القلب .\r\nو إن كان لحميا فهو من الحرارة و الرطوبة و اگر فربه از گوشت است پس آن از حرارت و رطوبت است ، زيرا كه سبب مادى او دم متين و غليظ است و دم از همه اخلاط رطب است و سبب فاعلى او حرارت است كه هر چه از رطوبت مائيه در خون است به تحليل و تبخير آن را صرف نموده به صورت لحمى مىآرد .\r\nو الهزال\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nإن كان مع السمرة فهو من الحرارة و اليبس و لاغرى اگر با سمرت باشد پس او از گرمى و خشكى است ، زيرا كه سمرت كه آن را ادمت نيز گويند و آن كنايه از سياهى كمتر كه مشرق باشد و ترجمهء او گندم‌گون است و چون با لاغرى جمع شود سببش احتراق اخلاط خواهد بود با حرارت محترقه جلد كه محلل رطوبات و موجب هزال گردد به هر تقدير دليل خشكى و گرمى باشد .\r\nو إن كان مع البياض فهو من البرودة و اليبوسة و اگر لاغرى با سپيدى باشد پس او از سردى و خشكى است ، زيرا كه سپيدى دليل قلت خون است و قلت خون باعث برودت و لاغرى دليل قلت بلغم است و قلت بلغم موجب يبس است .\r\nو أما الفرق بين الذكر و الأنثى اما فرق در نر و ماده به اعتبار مزاج اين است كه مىگويد : فالذكر أحر و أيبس پس نر گرم‌تر و خشك‌تر است و الأنثى أبرد و أرطب و ماده سردتر و ترتر است .\r\nبايد دانست كه جنس انثى ارطب از جنس رجال است و هر فرد رجل گرم‌تر از هر فرد نساء است به اعتبار مزاجات اعضاى رئيسه كه مقتضاى ذاتى مزاج ذكورى است ، ليكن نظر به اعضاى باقيه و نظر به مجموع مزاج بدن نساء است كه عورت گرمتر از مرد باشد و اين معنى قادح مقصود نيست و به تعميم حرارت ذكور به وجه مسطور نقص ندارد .\r\nو دليل بر حرارت ذكران چند چيز است :\r\nيكى آن كه تكوّن اينها اسرع است از تكوّن اناث ، چنانچه در تشريح رحم گفته آيد .\r\nدوم آن كه سقوط بيشتر جنين ذكر را مىشود و سرعت تكوّن و سهولت سقوط دليل بر حرارت مزاج است ، زيرا كه حرارت كيفيتى است فاعلهء محركه .\r\nسوم آن كه تولد پسر در جانب ايمن رحم مىباشد و شك نيست كه طرف ايمن حيوانى گرم‌تر از ايسر است .\r\nچهارم آن كه ثابت شده كه هر كه منى او گرم بود در اكثر او را فرزند نرينه آيد .\r\nپنجم آن كه متحقق است كه افعال مردان سريع‌تر و قوىتر از زنان مىباشد و اين جمله نشان حرارت است .\r\nو آنچه از بعضى متقدمين منقول است كه مزاج زنان گرمتر از مزاج مردان است به استدلال آن كه ايشان را حيض مىآيد و وى دليل غلبهء خون است ، جوابش داده‌اند لا نسلم كه كثرت خون زنان به واسطهء كثرت حرارت است ، بلكه به سبب قلت تحلل است ، زيرا كه برودت مزاج و كثرت سكون ايشان مانع تحلل خون بدن ايشان است و چون تحليل كما ينبغى نمىشود حكيم مطلق اخراج او از اين طريق مقرر فرموده ، پس كثرت عارضيه خون در زنان از عارضه برودت است نه از سبب حرارت . و اللّه اعلم .\r\nالمقالة الثانية فى التشريح و هي تشتمل على فصول\r\n\r\nمقاله دوم ثابت است در تشريح و آن مشتمل است بر فصل‌ها .\r\nبدان كه تشريح در لغت اظهار و كشف شى است و در اصطلاح عبارت است از علمى كه به آن شناخته شود حقيقة و صورت و كيفيت و كميت اعضا .\r\nو بايد دانست كه انتفاع از تعليم تشريح ظاهر است خواه از جهت علم و نظر باشد خواه از جهت عمل .\r\nاما انتفاع از جهت نظر يعنى علم مجرد از بيان عمل بديهى است كه چون اطلاع بر تشريح شود معرفت بدن كما ينبغى حاصل مىگردد و بدان سبب بحث از احوال و عوارض بدن اسهل مىباشد .\r\nو اما انتفاع از جهت عمل بر وجوه است :\r\nيكى آن كه چون مواضع اعضا متحقق شود وضع ادويهء موضعيه به حيثتى كه نفوذ قوت آن به عضو مقصود اسهل باشد ممكن شود ، همچنان در ادويهء مشروبه ، چون وضع اعضا معلوم باشد حسب آن در دوائى كه مخصوص به عضو است تصرف مىتواند كرد از امتزاج ضعيف با قوى موافق تقاضاى محل مرض ، چنانچه در جايگاه او مذكور شود .\r\nدوم آن كه هرگاه عضو از جاى بلغزد يا برآيد رد او بر هيئت طبيعى آسان باشد .\r\nسوم آن كه\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nنزد بطلان و قطع شريان و عصب را چون وضع معلوم كرده باشند آفت نرسد بالجمله نفع دانستن تشريح محتاج به شرح نيست جهت تفهيم انموذجى نموده شد كافى است .\r\nالفصل الأول في العظام\r\n\r\nفصل اول در تشريح استخوان\r\nو منافع استخوان در بدن ظاهر است .\r\nأما الجمجمة فهي مركبة من سبعة أعظم اما كاسهء سر مركب است از هفت استخوان .\r\nأربعة كالجدران چهار قطعه از آن همچون ديوارها است كه از هر طرف يك قطعه ايستاده است و اين عظم نسبت به قحف سخت واقع شده جهت آن كه وصول صدمات و وقوع سقطات تفسير بر همين است و سخت‌تر از همه استخوان مؤخر است .\r\nجدار مقدم را عظم جبهه گويند و مؤخر را عظم قمحدوه و دو عظم ديگر كه يمين و يسار واقع‌اند مسمى بحجرئين‌اند و حجرى از آن گويند كه سخت‌اند نسبت به عظم جبهه و در اين دو عظم گوش مخلوق شده و مجموع چون چهار ديوار استوار شده و قحف بر آن موضوع گشته .\r\nو واحدة كالقاعدة و يك استخوان از آن عظام سبعه مانند قاعده يعنى سطح سفلى است مر سائر عظام را و بناى همه آنها بر وى است و عظم مذكور كثير الأضلاع أسطواني الشكل كثير الصلابة واقع شده ، زيرا كه حامل همه استخوان است و انصباب فضول دماغى و صعود بخار بدنى به دو دايم است و در وى ثقبه‌اى است كه از اعلاى حنك تا فم نافذ شده و فك اعلى در آن مركوز است و آن را عظم وتدى نامند .\r\nو الباقيتان يتألف منهما القحف و دو استخوان ديگر كه باقى مانده مركب شده است از آن پوشش سر كه بمثابهء سقف بر جدران موضوع گشته و اين دو استخوان نرم و ضعيف الجرم‌اند و نفع رخاوت و عدم شدت صلابت وى آن است كه تا بخار محلل نفوذ در آن به اسهل تواند كرد و گرانى بر دماغ نيارد .\r\nو بعضها مثقوب إلى بعض بدروز و يقال لها الشئون و بعضى از اين استخوان در بعض يكديگر تداخل كرده به درزها كه گفته مىشود آن را شئون .\r\n\r\n[ در بيان درزهاى حقيقى و دروغين 
  ]\r\nو بايد دانست كه هر واحد از اين استخوان را دندانها است و كاواكيها ، مانند ارّه و دندانها در كاواكيها پيوست گشته و اين وصل را شان گويند دوروز خوانند و همه درزها پنج است ، سه از آن درور حقيقى ، يعنى فى الحقيقة اجزاى فزونى اسنان مانند را هر يك در حفرهء ديگر تداخل كرده است و دو ديگر درز دروغين است ، يعنى مانند درز مىنمايد و ليكن جرم اينها در جرم آخر غوص نكرده و تداخل ننموده است بلكه در سطح ظاهرى منحصر و مقتصر شده لهذا اين را درز قشرى گويند لحدوثها على القشر . و هر يك از اين دروز خمسه بيان مىشود .\r\n\r\n[ انواع درز حقيقى و غير حقيقى 
  ]\r\nبدان كه درز حقيقى سه است :\r\nيكى از آن كه مسمى است به اكليلى و او با جبهه و هر دو استخوان يافوخ اشتراك دارد و مقطعش چون منتهاى اكليل است كه بر سر مىنهند به اكليلى موسوم شده و اكليل به فارسى تاج است و درز مذكور قوس مانند است .\r\nو دوم از آن مسمى است به سهمى و اين درزى است مستقيم در وسط طولانى سر و از آن كه درز اكليلى قوس مانند است و از وسط او درز سهمى را ستار است در طول رفته است ،\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nاين را به سهم نسبت كرده‌اند ، يعنى به مثابهء تير است كه در وسط كمان منتصب گشته ، بدين شكل و اين را سَفُّودى نيز گويند ، به فتح سين مهمله و ضم فاى مشدده و سكون واو با دال مهمله و ياى نسبت . و سَفُّود آلتى است كه بدان گوشت را كباب مىكنند ، يك طرفش قوسى مىباشد و در وسطش عمود مانندى منتصب .\r\nو سوم از آن مسمى است به لامى و لامى از آن گويند كه درز مذكور به لام يونانى كه همچون دال مىباشد مىنمايد ، بدين شكل و اين درز مشترك است ميان مؤخر هر دو استخوان در يافوخ و قمحدوه و هر دو طرف درز لامى تا عظم وتدى منتهى شده .\r\nاما دروز غير حقيقى كه آن را كاذبان گويند و قشرى خوانند و در طول سر واقع‌اند در استار است با درز سهمى رفته‌اند ، يكى از يمين و يكى از يسارش ، بدين شكل و از جمله درزهاى صادقه و كاذبه اين شكل و حاصل مىشود خطوط سياه نشان درز قشرى است و سرخ علامت دروز ثلاث حقيقيه كه مذكور شد .\r\nو هذه العظام تسمى قبائل الرأس و اين استخوان هفت‌گانه كاسهء سر را قبائل الرأس نامند\r\n\r\n[ نفع متعدد بودن استخوان‌هاى سر 
  ]\r\nو نفع متعدد بودن آن است كه دماغ عضو رئيس و مخزن مشاعر است و سر وقايهء او است و بديهى است كه عضو كروى عظمى كه از عظام متعدده مجهول باشد استوار مىباشد نسبت بدانچه يك لخت بود و در سريان عفونت كه در جزوش وارد مىشود ابعد مىبود بالنسبة إليه .\r\nو أما اللحى فالأعلى مركب من أربعة عشر عظاما اما لحاى بالا مركب است از چهارده استخوان .\r\nو الأسفل من عظمين متلاصقين و لحاى زيرين مركب از دو استخوان است كه با هم پيوسته‌اند ، يعنى يك قطعه از يمين است و يك قطعه از يسار و در تحت ذقن هر دو به هم پيوسته‌اند .\r\nو در بعض نسخه متلاصقين نيست .\r\n\r\n[ در بيان استخوان‌هاى لحى و صدغ 
  ]\r\nبايد دانست كه لحى بالفتح نسبت لحيه را گويند ، يعنى محل روئيدن ريش و حد اين دو استخوان از ابرو تا زنخدان است در طول و از صُدغ تا صُدغ در عرض و صُدغ بالضم بناگوش را گويند و حد فاصل ميان لحاى اعلى و اسفل نمايان است و لحى را فك نيز گويند به فتح فا\r\n\r\n[ در بيان تعداد استخوان‌هاى موجود در فك 
  ]\r\nاكنون بدان كه فك اعلى از چهارده استخوان مركب شده است ، بدين طريق كه شش از آن مر هر دو چشم را است و دو عظم ديگراند كه هر واحد مثلث است و دو عظم ديگراند كه منحرف واقع‌اند و دو عظم ديگر برآمده‌اند در وسط كه آن را عظم وجنه گويند و وَجْنه بفتح واو و سكون جيم و با نون و ها به پارسى رخساره است و دو استخوان از آن مر بينى را است .\r\nو چون معرفت عدد عظام مذكور كما حقه بدون مشاهده از جمله متعسّرات بود به تعداد اجمالى اقتصار نمود .\r\n\r\n[ در بيان تعداد استخوان‌هاى بينى 
  ]\r\nو پوشيده نماند كه در اصل بينى دو استخوان است تا نصف بينى رسيده و بعد از آن دو غضروف كه با استخوان مذكور اتصال دارند ناشى شده‌اند و متمم هيئت او گشته و فيما بين غضروفين و عظمين را ستار است غضروفى حاجز شده است و جوف انف را دو قسم ساخته و منخرين عبارت ازين ده تجويف است و اين دو منخر تا اصل بينى رسيده‌اند و باز آنجا يكى شده و درين مجمع دو راه افتاده است يعنى دو ثقبه در آن گشوده است ، يكى از عظم مِصْفات جهت خروج آلايش دماغ ، دوم از جهت وصول نسيم به ريه و خروج رطوبات حلق عند الحاجت و مِصْفات بكسره استخوان است نرم متخلخل كه بر وجه آن دو غصبه زائده كه\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nآلت شم‌اند موضوع شده و در وى ثقبها است پيچدار ، مانند ثقب‌هاى اسفنج .\r\n\r\nفائدهء [ ثقبه‌هاى استخوان مصفات 
  ]\r\nثقب‌ها ظاهر است كه واسطهء وصول رائحه مشمومات و انحدار فضلات است .\r\nاما نفع تفاريج و پيچ‌هاى ثقبه‌ها آن است كه تا هواى مشموم به تدريج تعديل يافته و اصلاح گرفته به دماغ رسد و بدان سبب دِماغ از برودت هواى خارجى كه دفعة رسد و افساد او نمايد محفوظ ماند .  فَتَبارَكَ اللَّهُ أَحْسَنُ الْخالِقِينَ  .\r\n\r\nفائده [ بيان فك اسفل 
  ]\r\nچون انف داخل فك اعلى بود و تشريح عظام آن مؤلف اجمالا نموده انف را عليحده بيان نفرموده و كذلك اذُن را كه داخل عظمان حجريات است جدا ذكر نكرده ، اما فك اسفل از دو استخوان بيش ندارد چنانچه گفته شد و هر دو فك آنجا كه ملتقاى ايشان است و هنگام حركت دهان فصل بينهما نمايان است منضم شده‌اند و به رباطهاى استوار مربوط گشته .\r\nو من اثنين و ثلاثين سِنّا و هر دو لحى از سى و دو دندان مركب است ، چنانچه مفصل گفته مىشود .\r\n\r\n[ در بيان تعداد و اسامى دندان‌ها 
  ]\r\nبدان كه شانزده دندان در فك اعلى است و شانزده در فك اسفل و اين به اعتبار اكثر الناس است و الا گاه باشد كه در بعضى نواجذ نبود و در فكين زياده از بيست و هشت دندان نباشد .\r\nاما اسامى اسنان بدين وجه است كه مذكور مىشود : و ثنايا و آن چهار دندان پيش است دو بالا و دو زير و بعد از اين رباعيات است به همان وجه و اين هشت دندان عريض‌اند و سرهاى تيز دارند تا قاطع اشيا به آسانى شوند و بعد از اينها انياب‌اند و آن نيز چهاراند دو اعلى و دو اسفل و جرم اينها آگنده و سرهاى ايشان نوكدار است تا كسر اشياى صلب اسهل بود و اينها را به پارسى نيش گويند و بعد اينها طواحن است و اينها را اضراس نيز گويند و طواحن شانزده است ، هشت در فك اعلى و هشت در فك اسفل ، پس از هر جانب چنانچه چهار مرئى است و اينها را به پارسى دندان آسيا گويند و دندان مذكور آگنده و پهن‌سر مخلوق شده‌اند تا طحن يعنى سحق اشيا آسان باشد و بعد اينها نواجذ است و آن نيز چهار است دو بالا و دو زير و ماوراى اينها محل روئيدن دندان نيست و اينها را اسنان الحلم نيز گويند ، زيرا كه در اكثر امر بعد بلوغ مىرويند تا سن وقوف و اسنان مذكور را به پارسى دندان خرد و دندان عقل گويند ، به اعتبار آن كه بعد بلوغ كه وقت كمال عقل است بروز مىكند نه آنكه اگر در بعض اينها بر نيايند باعث نقصان عقل او مىشود كما لا يخفى .\r\n\r\n[ نكته لغوى 
  ]\r\nثنايا جمع ثنيه است و انياب جمع ناب و اضراس ضرس و نواجذ جمع ناجذ بذال معجمه .\r\n\r\nفائده [ در نواجذ 
  ]\r\nاگر چه در مجمل اللغة نوشته كه نواجذ بين الناب و الاضراس است و در نهايه گفته كه نواجذ از اسنان ضواحك است ، يعنى آنكه حالت ضحك ظاهر مىشود و بعضى مرادف انياب و اضراس دانند اما اكثر و اشهر همان است كه گفته شد إنها أقصى الأسنان .\r\n\r\n[ در بيان آن‌كه دندان را بايد از جمله استخوان‌ها دانست يا اعصاب 
  ]\r\nبايد دانست كه هيچ استخوان حس ندارد مگر دندان و اين بر تقديرى است كه او را از عظام دانند و اگر از عصب دانند حس او به وجه احسن ثابت مىشود از آنكه دندان در ظاهر صلابت و بياض دارد و مع ذلك ذى حس است .\r\nدر خلقت وى حكما را اتفاق افتاده ، بعضى برانند كه استخوان است و حس در ذات او نيست اگر ذى حس بودى از تراشيدن و سائيدن متألم مىشد و ليكن الم و وجع كه در وى ظاهر مىشود سببش يا سوء مزاج عصب است كه به اصول دندان التيام دارد يا ورم غمور و\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nاز آنكه اين اعضا با دندان شديد الاتصال واقع‌اند چنان مخيل مىشود كه وجع در نفس دندان است و بعضى برانند كه او عصب است اگر عصب نمىبود از سردى و گرمى منفعل نمىشد و از ترشى خدر نمىگشت .\r\nو پوشيده نيست كه خدر جز عصب را نمىباشد و خدر دندان مسمى است به ضرس .\r\n\r\n[ داورى ميان اين دو نظر 
  ]\r\nاما حق آن است كه گوهر دندان از استخوان است و عصب‌هاى دماغى به گوهر او پيوسته و با وى آميخته و اين عصبها در بيخ او بيشتر است ، پس احساس وجع و ضربان و تحذير به واسطهء عصب است و صلابت و تفتت و عدم تأذى از تراشيدن بنا بر اصل جوهر است كه استخوان است .\r\nبالجمله حس در دندان متحقق است به هر كيف كه باشد .\r\nو جالينوس گفته كه دندان حس دارد و گاه باشد كه مختلج شود همچون لب و ثابت بن قره و شيخ و تابعانش همه بر همين‌اند .\r\n\r\n[ در بيان آنكه تولد دندان از نطفه است يا غذا 
  ]\r\nو ايضا اختلاف كرده در اين كه تولد او از نطفه است يا از غذا ، يعنى از خون و آنچه متحقق شده تكوّن او از خونى شبيه به منى است ، زيرا كه طفل از آن كه قرب العهد به تكوّن است مزاج او را احالهء خون به مزاج منى اسهل مىباشد جهت مشابهت سن مر آن را و چون قوت فاعله ملاقى مىگردد و مادهء قابله را كه در منبت الاسنان است بالضرور دندان روئيده مىشود و ماده‌اش بس كه شديد المشابهت به منى است اگر گويند از منى متكوّن مىشود نيز مىشايد و اين جهت است كه دندان را از اعضاى اصليه ممتاز نكرده‌اند و گفته‌اند كه اعضاى اصليه آن است كه از منى متكوّن شود و تكوّنش از منى عام‌تر است از آن كه به واسطه باشد كما فى السن يا بدون واسطه باشد كما في بواقي الأعضاء الأصلية .\r\n\r\nانتباه [ سبب روييدن دندان در كهنسال 
  ]\r\nگاه باشد كه دندان‌ها در مشائخ بعد سقوط ديگر مىرويد حتى كه حكايت كرده‌اند شيخى بود كه ششم بار دندان برآورده بود و در نبات اسنان در اين سن چند قول است :\r\nيكى آنكه مادهء سن او است كه باقى بود و در اين وقت نامى شد .\r\nدوم مىتواند كه بعض مشائخ از مزاجى عارض شود شبيه به مزاج صبى ، پس متولد شود سن به عرض .\r\nسوم آن كه آنچه در مشائخ مىرويد دندان نيست فى الحقيقة ، بلكه جنس ثاليل است كه سخت شده و قايم مقام دندان گشته .\r\nچهارم آن كه عصبى كه متصل است به دندان بعد سقوط دندان مكشوف مىشود و به تدريج درشت مىگردد و گوشت كه در نواحى وى است زدوده مىگردد از مضغ ، پس عصب مذكور قايم مقام دندان مىنمايد و فى الحقيقة دندان نيست .\r\nو أما اليدان فكل واحد منهما مركبة من كتف اما دست پس هر يك از آن مركب است از كتف و كتف را به پارسى شانه گويند و آن استخوان است معروف مثلثى شكل كه از يك طرف عريض و تنگ جرم واقع شده و از طرف دوم آگنده و غليظ .\r\nو بعضى از اصحاب تشريح گفته‌اند بر سر شانهء انسان دو پارهء استخوان است كه آن را قلة الكتف گويند و اين مخصوص به انسان است و در ديگر حيوانات نيست و آن دو زائده كه يكى فوق شانه و دوم خلف است و به سبب همين دو زائده كتف با چنبر گردن مرتبط است كه آنها را منقار الغراب نامند .\r\nو منافع هر عضو ظاهر است و زياده بر آن است كه مرقوم شود .\r\n\r\n[ در بيان اختلاف در لغت كتف 
  ]\r\nاكنون بدان كه در كتف سه لغت است : يكى فتح كاف و سكون تاى فوقانى ، دوم كسر اول و سكون ثانى ، سوم در هر دو فتح .\r\n\r\n[ در بيان آن‌كه يد شامل كتف نيست 
  ]\r\nپوشيده نماند كه كتف فى الحقيقة در يد داخل نيست ، زيرا كه شروع يد از منكب است و منكب كمجلس مفصلى را گويند كه مجمع استخوان شانه و بازو است و آن را به پارسى دو گوش گويند ، پس تعداد كتف در يد مجاز باشد\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nيا مشعر بر اختلاف اقوال فى حد اليد .\r\nو عضد و از بازو ، بايد دانست كه استخوان بازو اگر چه فى الحقيقة مؤلف از چهار استخوان است اما اصل يك استخوان بزرگ و سه پارهء ديگر بر سر و بيخ او ملتصق شده و مجموع يكى مىنمايد لهذا مىگويند كه عضد يك استخوان است و استخوان بازو خميده مخلوق شده و مستدير و خم او يعنى محدب او طرف وحشى و مقعر او طرف انسى ، وحشى آن چه طرف خارج بود و انسى آن چه طرف بدن باشد .\r\nو ساعد مؤلف من عظمين متلاصقين يسميان بالزندين الأعلى و الأسفل و مركب است يد از ساعد كه ساخته شده از دو استخوان كه با يكديگر پيوسته‌اند در طول آن را كه در سمت نر انگشت است زند اعلى گويند و آن را كه در سمت انگشت خرد است زند اسفل نامند .\r\nو اگر چه استخوان ساعد نيز چهار پاره است ، اما اصل و بزرگ دو عظم است و دو پارهء خود يكى بر اعلى و يكى بر اسفل ملتصق گشته و مجموع دو پاره مىنمايد ، لهذا گفته‌اند كه : ساعد از دو عظم مؤلف است و استخوان ساعد خميدگى ندارد و منافع خميدگى عضد و عدم خميدگى ساعد و جز آن در خلقت جزو جزو عضوى از اعضا به اشكال مختلفه فوائد است كه بجز علم الهى احاطهء آن متعذر است و پارهء از آن در مطولات مسطور گشته .\r\nو رُسغ مؤلف من ثمانية أعظم و مركب است يد از رسغ كه مؤلف است از هشت استخوان ، از آن جمله هفت اصلى است و يك زائد ، آن چه اصلى است به دو صف نهاده است ، سه از آن از جانب ساعد و چهار از جانب اصابع و در وسط پشت دست هر دو صف با هم پيوسته‌اند و آن كه زائد است به طرف خنصر و بر عظم صف ثانى موضوع شده .\r\nو وقايه عصبى است كه به كف در آمده است ، يعنى عصبى كه به كف درآمده استخوان زائد پناه او گشته .\r\nو عظام مذكور جمله خميدگى دارند و سخت و آگنده و بىتجويف‌اند و شديد الارتباط و اگر نه‌چنان بودى در كار دست فتور تام روى نمودى .\r\nو رُسْغ به ضم اول و سكون ثانى پشت دست را گويند و در اصطلاح اطبا پشت پاى را نيز گويند و به جاى سين صاد نيز لغت در آن است .\r\nو استخوان‌هاى رسغ دست و پا را به پارسى خرده گويند .\r\nو كف مؤلف من أربعة أعظم و مركب است از كف كه مؤلف از چهار استخوان است و پوشيده نماند كه در كف چهار استخوان است كه از انگشتان تا وسط كف موضوع شده تا در تقعير كف معاون باشد و سبابه و وسطى و بنصر و خنصر به اين چهار استخوان پيوسته است به خلاف ابهام ، يعنى نر انگشت كه به استخوان رسغ پيوستگى دارد .\r\nو استخوان كف را مشط گويند و مشط با رُسغ پيوند مستحكم گرفته است .\r\nو خمسة أصابع مؤلفة من خمسة عشر عظما و مركب است دست از پنج انگشت كه مؤلف از پانزده استخوان‌اند ، در هر انگشت سه پاره پارهء زيرين نسبت به زبرين اعظم است تا حامل از محمول قوىتر باشد كه اين معنى باعث جودت شكل و فعل است و عظام مذكور بىتجويف‌اند فيما بين سُلاميات فرجها كه هستند محشواند از استخوان‌هاى ريزه جهت توثيق و اين ها را سَمْسَمَانِيَّهْ گويند به فتح سين مهمله و سكون ميم و فتح سين مهمله ثانى و ميم ثانى و الف و كسر نون و فتح ياى تحتانيه مشدّد و هاى موقوف و سُلاميات جمع سُلامى است بالضم و هى المفاصل .\r\n\r\nفائده [ بيان حكمت خلقت ناخن 
  ]\r\nچون در مباشرت افعال ايدى و احتكاك بدن و لفظ اشيا احتياج تمام به اصابع بود خالق مطلق بر سر آنها از ناخن‌ها پشتى داده تا به واسطهء اين‌ها حصول مرام به انتظام شود .\r\n فَتَبارَكَ اللَّهُ أَحْسَنُ الْخالِقِينَ  و ناخن را به تازى ظُفر گويند\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nبالضم و به ضمتين و اظفار جمع او است و اظافير نيز آمده . و آنچه جوهرى گفته كه جمع ظفر اظفر است غلط است و از آن كه ظفر همچون شعر من الزوائد است نه اعضا ، در متن ذكر نيافته .\r\nو أما العنق فمركب من سبعة أعظم و هي فقار العنق اما گردن مركب است از هفت استخوان و آن فقار عنق است .\r\nبدان كه فقار جمع فقره است و فقار استخوان‌هاى خرد مثقوب الوسط است كه از اصل گردن تا نشستگاه موضوع گشته ، نخاع از دماغ دنباله مانند در اين‌ها متحدر شده .\r\nو فقار پنج مرتبه دارد :\r\nنخست مهرهاى گردن است و عدد آن هفت است .\r\nدوم مهره‌هاى پشت است و عدد آن دوازده است .\r\nسوم مهرهاى كمرگاه است عدد آن پنج است .\r\nچهارم مهرهاى عجز است و عدد آن سه است .\r\nپنجم مهرهاى عصعص و آن نيز سه است ، جمله سى فقره است .\r\n\r\n[ در بيان خلقت فقار 
  ]\r\nو در خلقت فقار منافع بىشمار است چنانچه در مطولات مسطور است و انفع‌ترين منافع آن است كه باعث انتصاب قامت و حافظ اعضا از اصابت آفت و وقائع نخاع كه بنت اعصاب است باشد .\r\nو كاملترين فوائد فقار گردن امالهء سر است راستا و چپا .\r\nو صيانت قصبه ريه و مرى\r\n\r\n[ در بيان اجنحه و شواخس فقار 
  ]\r\nو سائر فقار عنق و ظهر غير فقرهء دوازدهم پشت كه با قطن متصل است در هر دو پهلو زوائد دارند به مثابهء فزونيهاى اصل بال ، لهذا اين زوائد را اجنحه گويند و نفع اين جناحها يعنى بالها وثاقت جرم فقره است و دفع لواحقات خارجيه از اعضاى باطنيه شريفه نمايد .\r\nو بر پشت همه اين فقره‌ها زوائدى است خار مانند و آنها را شواك و سَناسِن گويند ، به فتح سين مهمله و نون و الف و كسر سين ثانى و سكون نون ثانى و مفروش سِنْسِنه است و زوائد مفصليه كه واسطهء انتظام فقرات است با يكدگر مسمى است به شواخس و مفرد او شاخس است هر چند فقرهاى عنق خردتر از ماتحت خود است جهت آن كه واجبى است در جودت هيئت و نظام فعل شى مركب از اجزاى متعدده على سبيل التفرق كه حامل ثقيل‌تر از محمول باشد ، ليكن ثقبهاى فقار علوى وسيع‌تر از سفلى است تا نخاع از اصل آگنده بود و تا مبرود به تدريج مىكاهد ذنب مانند كما هو يشاهد في النهر و أصل الأشجار .\r\nو از يمين و يسار هر مهره يك عصب بر آمده و از مهرهء آخرين يك عصب ، چنانچه در تشريح اعصاب گفته آيد انشاء اللّه تعالى .\r\nو أما الترقوة فمركبة من عظمين اما چنبر گردن مركب است از دو استخوان .\r\n\r\n[ در بيان استخوان ترقوه 
  ]\r\nبايد دانست كه دو پارهء استخوان ناهموار بر عظام القص كه عبارت است از استخوانهاى سينه موضوع شده است و در وسط كه آن‌ها را نحر گويند هر دو پاره با عظام سينه پيوسته‌اند و بينهما فرجه‌اى هست چنانچه مشهود است و طرف آخر اينها به استخوان كتف و عضد مربوط است و استخوان مذكور خميدگى دارد و اندرون خميدگى ثقبها است و گذرها كه رگها از آن بر دماغ برآمده‌اند و اعصاب دِماغ از آن فرو نازل شده و ترقوه بجز انسان را نباشد .\r\nو بنا بر خميدگى و گذرها كه در وى است چنبر گويند و الله أعلم بالصواب .\r\nو أما الصدر فمركب من سبعة أعظم و هي عظام القص اما سينه مركب است از هفت استخوان و آن را عظام القُص گويند\r\n\r\n[ در بيان قص و منفعت استخوان‌هاى سينه 
  ]\r\nو قُص بضم قاف و صاد مهمله سينه را گويند و به جاى صاد سين مهمله نيز آمده چون در وضع سينه ملاك امر محافظت قلب و ريه و مرى بود حكيم مطلق بناى او عظمى فرموده و از آنكه جهة تنفس انبساط و انقباض ضرورى بود خلقت عظام مذكور لين\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nنمود و يكدگر را به ميانجى غضاريف ترتيب و توصيل بخشيد و چون اضلاع كه به استخوان قص پيوسته است هفت بود عدد اينها را نيز هفت گردانيده .\r\nو در مقطع و نهايت اين عظام فى الوسط غضروفى عريضى مستدير الشكل وديعت فرموده تا واسط بود ميان اعضاى سخت و نرم و وقايه باشد مر فم معده را كه شديد التألم است از آفات خارجيه و غضروف مذكور را عظم الخنجرى گويند لتشابه بالخنجر .\r\nو أما الظهر فمركب من سبعة عشر فقرة و أربعة و عشرين ضلعا اما پشت مركب است از هفده فقره و بيست و چهار قبرغه و مراد از ظهر در اينجا از ماتحت عنق تا فقرهء عجز است و در اين صورت قطن نيز در ظهر محسوب باشد و اگر ظهر را مراد از پائين فقار عنق و قطن داريم كما في سائر المعتبرات دوازده فقره مر ظهر را باشد و پنج مر قطن را .\r\nو اگر ظهر را از قطن جدا مىگفت اظهر مىبود لتوافقه بالقانون .\r\n\r\n[ توضيحى در باره فقار الصدر 
  ]\r\nو بدان كه فقرهاى دوازده‌گانه كه از مادون عنق تا قطن است مسمى هست به فقار الصدر نيز .\r\nو بالا گفته شد كه همه فقار اجنحه دارند مگر فقرهء دوازدهمين ظهر و فقدان اجنحه از اين بنا بر آن است كه كنارهء حجاب بدين مهرهء دوازدهم پيوسته است ، اگر اجنحه مىداشت حجاب را مىافراشت و استخوانهاى پهلو به همين دوازده فقره اتصال يافته از هر طرف دوازده .\r\nاما اضلاع و ضلوع جمع ضلع است و ضلع به كسر ضاد معجمه و سكون لام يا به فتح آن ، استخوان قوسى مشهود است كه به تركى قبرغه گويند .\r\nو چهارده از آن كه با سينه پيوسته‌اند از هر طرف هفت مسمى است به اضلاع الصدر و ده ديگر كه بعد از وى است از هر طرف پنج مسمى است به أضلاع الزور و عظام الخلف و اينها به تدريج كوتاه‌تر از ما فوق خوداند و پنجمين كه از همه كوتاه‌تر است و آخرين همه اضلاع است آن را ضلع قصيرى گويند به تصغير .\r\nو پوشيده نماند كه اضلاع صدر از آن طرف كه با فقار پيوسته در هر سر ضلع دو زوائد برآمده است و در دو فقرهء او كاواكى غائره كه در هر جناح فقره واقع است مركوز شده و در اينجا مفصل مضاعف حادث گشته و از آن طرف كه به عظام القص پيوسته نيز دو زوائده بر هر ضلع در فقرهء كه در هر عظم القص واقع است مركوز شده .\r\nاما اضلاع زور كه عظام الخلف باشد آن‌ها نيز همان‌سان پيوسته‌اند .\r\nاما به طرف دوم اينها غضروفى بر سر هر يك مودع است به هر دو كار :\r\nيكى آنكه صلابت استخوان اعضاى لينه را كه حجاب است و جز آن اذيت ندهد .\r\nدوم آنكه عند الصدمات بهر آن كه سر آنها در چيزى مركوز نيست شكسته نگردند ، به خلاف اضلاع صدر كه سر آنها به استخوان سينه پيوسته است و از آفت شكستن محفوظ گشت به نحوى كه مذكور شد .\r\nو فوائد تعداد اضلاع و توسل آن با يكديگر به غضاريف و بعضى دراز و بعضى كوتاه مخلوق شده زياده بر آنست كه در نوشتن آيد .\r\nلمولفه ، بيت\r\n هر عضو دارد نفع‌ها از حكمت بحر وجود * چندان كه نتوانى شمرد از كثرت احسان وجود \r\n. أما العجز فمركب من ثلاث فقرات و يتلوه عظمان يسميان عظمي العانة اما عجز مركب از سه فقره است و دو استخوان با او پيوسته است و اين دو استخوان را عظمي العانة گويند و حقيقت فقار مذكور وجه تسميه عظمين مزبورين بإضافتهما إلى العانة گفته مىشود .\r\n\r\n[ در بيان استخوان‌هاى عجز 
  ]\r\nبدان كه عَجُزْ بر وزن عَضُد و كتف ماتحت قطن واقع است و استخوان او به استخوان قطن مىماند .\r\nو فقرات عجز اشدترين فقرات است از روى مهند ميت و وثاقت مفصل و اجنحه فقرهايش عريض‌تر از اخواتها است و مخارج اعصاب اين‌ها بر وسط چنين نيست بلكه\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nپس و پيش واقع است و اين بهر آن است كه تا مفصل و رگ كه در هر دو جانب او واقع است مزاحمت نرساند .\r\nپوشيده نماند كه به عجز دو پارهء استخوان پيوسته است : يكى از سوى راست و يكى از جانب چپ و هر دو عظم بزرگ حجم‌اند و نام خاصه ندارند ليكن از آنكه در استخوانهاى مذكور چهار جهت متحقق است هر جهت را به نامى خوانده‌اند ، چنانچه آن را كه به جانب وحشى است عظم الخاصره گويند و حرقفه نامند ، يعنى استخوان تهيگاه حرقفه به حاى مهمله و راى مهمله و قاف و فا و ها است .\r\nو آن را كه اسفل انسى است حق الفخذ نامند ، يعنى حقهء ران و اين مغاكى است بزرگ كه استخوان ران و ران مركوز است .\r\nو آن را كه جانب قدم است عظم العانه گويند ، يعنى استخوان زهار و هر دو عظم در وسط زهار با هم پيوسته‌اند .\r\nو زهار موضع رستن موى زير ناف است .\r\nو آن را كه به سوى خلف است عظم آلورك گويند ، يعنى استخوان سرين .\r\n\r\nفائده [ در بيان اهميت اين استخوانها 
  ]\r\nاستخوانهاى مذكور به مثابهء بنياد است مر همه عظم فوقانى را و حامل و پشتيبان است عظام سفلى را و بالاى اين استخوان اعضاى شريفه ، چون مثانه و رحم و اوعيهء منى مردان و مقعد و قضيب و فرج موضوع است و هر چند هر جهت اين عظم به نامى مسمى است ليكن به عظم العانه مشهور شده تسمية الكل باسم أشهر أجزائه .\r\nو أما العُصْعُص فمركب من ثلاثة فقرات اما عصعص مركب است از سه فقره .\r\nو بدان كه فقار مذكور غضروفى است و زوائد ندارد و بالا گفته شد كه از هر فقره دو عصب رسته است مگر از فقرهء آخرين عصعص كه يك عصب رسته و او به ضم عين مهمله و سكون صاد مهمله و ضم و يا فتح عين ثانى و سكون صاد ثانى است و با استخوان نشستگاه معروف است .\r\nو أما الرجلان فكل واحد منهما مركب من فخذ و ساق و قدم اما پاىها پس هر واحد از آن مركب است از فخذ و ساق و قدم .\r\nو الفخذ هو أعظم العظام في البدن و ران بزرگترين استخوان‌هاى بدن است ، زيرا كه حامل است اعضاى ما فوق خود را و ناقل است ماتحت را و هيچ استخوانى در بدن انسان بزرگتر از آن نيست و او ذى تحدب و تقعر است حدبه‌اش جانب وحشى است و قعرش طرف انسى و نفع اين حس اطاعت او است عند جلوس و وقايه بودن بنا بر تحدب مر عضلهء كبار و اعصاب و عروق را و در اسفلش دو زائده است جهت مفصل ركبه كه به نقره و كاواكى استخوان ساق در آمده است و به رباطات قويه مستحكم گشته و بالاى مفصل مذكور استخوانى غضروفى مستدير الشكل ذى تقعير موضوع است و اين عظم را رَضْفَه نامند به فتح راى مهمله و سكون ضاد معجمه و فتح فا مع الهاء و عين الركبه خوانند و نفع اين آن است كه سبب تقعير و كاواكى زوائد مفصل را پوشيده دارد و چون به مفصل مذكور حركات قويه و كثيره واقع مىشود و جهت توثيق او به مثابهء سرپوش باشد و آفات خارجيه از آن باز دارد و مقوى او بود و آن را به پارسى آئينهء زانو گويند هر چند ماتن در صدد بيان آن نشده ليكن چون متضمن فوائد و لايق منصب شرح بود مذكور نموده شد .\r\nو الساق مركب من عظمين متلاصقين و ساق مركب است از دو استخوان كه به هم پيوسته‌اند در طول و ساق نيز به طرف وحشى تحدب دارد و به جانب انسى تقعر براى فوائدى كه در تحدب فخذ گفته شد ، يسميان القصبتين الكبرى و الصغرى هر دو استخوان ناميده شده‌اند به قصبه ، يكى را كبرى گويند ، دوم را صغرى كبرى از آن گويند كه وى درازتر از دومى است و فى الحقيقة ساق همين است و طرف انسى است و با فخذ پيوسته است به خلاف صغرى كه خردتر و كوتاه‌تر از كبرى است و با فخذ ملاقى نشده است ليكن\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nاز اسفل با كبرى سراسر منتهى شده است و وى جانب وحشى است و عظم ساق كوتاه است نسبت به فخذ تا در تحمل قوى و در حركت سبك باشد . و الله أعلم .\r\nو القدم مركبة من كعب و عقب و زورقي و نردي و أربعة أعظم للرُسْغ و خمسة للمشط و خمسة أصابع مركبة من أربعة عشر عظما و قدم كه عبارت است از مادون ساق مركب است از استخوان‌هاى بسيار چون كعب و عقب و زورقى و نردى و چهار استخوان رُسْغ و پنج استخوان مشط و پنج انگشت كه جمله مركب‌اند از چهارده قطعه در هر انگشت سه قطعه است مگر نر انگشت كه دو قطعه دارد به خلاف نر انگشت دست و همه عظام قدم مشروحا مذكور مىشود .\r\nبدان كه كعب را در پارسى شتالنگ گويند و نتوى او در دو جانب قدم نمايان است و اين موضعى است كه ساق با قدم بند شده و او واسطه است ميان ساق و عقب و از طرف بالا دو زائده دارد كه يكى از آن در قصبهء كبرى و دومى در صغرى مركوز است و طرف سفلاى كعب در عقب مرتكز است طرف وحشى وى به عظم نر وى اتصال دارد و جانب قدام به عظم زورقى .\r\n\r\nانتباه [ در فاصل بودن كعب ميان ساق و عقب 
  ]\r\nتوهم نشود از واسطهء بودن كعب ميان ساق و عقب كه عقب را با ساق اتصال نيست و كعب بينهما فاصل است ، زيرا كه ارتكاز ساق در عقب شده است و در حوالى اين مفصل استخوان كعب جهت استقامت بند مخلوق گشته و اين نيز از بالا به قصبتين و از پائين به عقب مرتكز شده به مثابهء شادروان ، به اين معنى او را واسط در ساق و عقب گفته شد .\r\nو كَعْب بالفتح بلندى را نامند از آن است كه كاعب زن پستان برآورده را گويند و شتالنك را كه بلندى دارد بدين نام مىخوانند و بلندى شتالنگ انسان نسبت به سائر حيوانات زياده است كما لا يخفى و اشرفترين عظام رجل است در افادهء حركت .\r\nاما عقب را به پارسى پاشنه گويند و آن استخوان بزرگ سخت جرم است كه از جانب خلف و جنين مستدير واقع است مگر آن كه از طرف وحشى ميل به دقت و اطالت دارد ، اما از طرف اسفل عريض و صاف مخلوق شده تا راست بر زمين بايستد و زوائد ساق در نقرهء عقب مركوز شده و حوالى وى عظم كعب مستحكم گشته چنانچه گفته شد و اشرف‌ترين عظام پاى است در ثبات و استقامت .\r\nو عقب گلتف و فلس و فرس به معنى پاشنه آمده و استواى پاشنه يعنى درست نشستن آن بر زمين نشان خير است ، چنانچه در حديث مذكور است كه آن حضرت صلعم را به ديدن زنى جهت خود مىفرستادند فرمودند\r\nانظري إلى عقبها\r\nدر وجه آن گفته‌اند إذا استوى عقبها استوى سائر جسدها .\r\nاما زورقى استخوانى است ذى تحدب و تقعر كه حدبهء او طرف فوقانى است و قعر وى به سوى اسفل تا گوشت كف پاى و آخر در آن گنجد و معاون بر ثبات باشد .\r\nو بايد دانست كه زورقى از جانب خلف با عقب پيوسته است او از جانب وحشى به عظم نردى و از قدام با عظام رُسغ متصل است اما پاشنه زير وى است و دو زائده از پاشنه برآمده است و دو زورقى نشسته تا استوار باشد و از مجموع مفصلى حاصل گشته تا قدم بدان به هر دو جانب حركت تواند كرد .\r\nو زورقى از آن گويند كه وى بنا بر تحدب و تقعر و طولانيت به كشتى مىنمايد و كشتى را به تازى زورق گويند و زورقى را استخوان كف پاى و اخمض نامند و اخمض به خاى معجمه چون افعل آن جاى زير قدم را گويند كه بر زمين نشيند .\r\nاما نردى استخوانى است مسدس بر شكل نرد كه به جانب وحشى قدم كه عبارت است از طرف خنصر موضوع شده و از جانب انسى با زورقى پيوسته ، فائده او حصول ثبات است مر آن جانب را بر زمين .\r\nو بايد دانست كه بعضى عظم نردى را از عظام رُسغ كه استخوان خرده گويند مىشمارند و بر اين\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nتقدير عظام رُسغ چهار عدد مىشود و بعضى وى را استخوان عليحده مىدارند و عظام رُسغ در اين صورت از سه بيش نمىشود .\r\nاما رُسغ پاى مخالف است مر رسغ كف دست را ، زيرا كه رسغ پاى يك صف است و آن دو صف و ايضا اين قليل العدد است چنانچه گفته شد بالجمله عظم رسغ بر طبق قول منصف چهار است ، سه از آن را سرها با زورقى مرتبط است از يك طرف و از قدام به سه عظم از عظام مشط قدم متصل و استخوان چهارم به نردى مسمى است چنانچه مذكور شد .\r\n\r\nفائده [ در بيان تعداد استخوانهاى رسغ و انگشتان 
  ]\r\nمتحقق شده كه استخوان رُسْغ همگى چهار است و يكى از آن كه به سمت خنصر است به نردى مسمى است پس مؤلف كه بعد ذكر نردى چهار استخوان رسغ گفته مىتواند كه تقدم و تفرد ذكر وى بنا بر تخصيص وى باشد به اسمى و هيئتى مخصوص و باز در تعداد عام ضبط نمودن از قبيل ذكر عام بعد از ذكر خاص بود نه مشعر بر تباين كما يفهم من ظاهره و باشد كه به مقتضاى الإنسان مركب من السهو و النسيان سهوى در تأليف يا تسطير واقع شده باشد .\r\nاما مشط قدم پنج قطعه است در مقابل پنج انگشت تا اتصال وى به اين بر سبيل مقابلة الفرد بالفرد كه واثق‌ترين مرتبه تقابل است در باب استحكام ثابت باشد .\r\nاما پنج انگشت مركب است از چهارده استخوان ، زيرا كه نر انگشت دو استخوان دارد و باقى اصابع هر واحد سه استخوان و مفاصل اينها را نيز سُلاميه گويند چنانچه در يد تحقيق لفظ سلاميه كرده شد مع فوائد آخر .\r\nفهذه جملة عظام بدن الإنسان اينست همه استخوان‌هاى تن آدمى .\r\nپوشيده نماند كه جمله عظام بدن سواء سِمْسِمانيات و سواى لامى عظم كه در حنجره است و سوى اعظمى كه گاه يافته مىشود در قاعدهء قلب على ما قال الشيخ و صاحب الكامل دو صد و چهل و هشت مىشوند على الاصح و به حسب الظاهر . و بعضى دو صد و چهل و هفت گويند بنا بر آن كه حق الفخذ به استخوان خاصره يكى مىشمرند و اگر وصل‌هاى استخوان‌ها را اگر چه فى الحقيقت جدا جدا هستند ليكن در ظاهر متميز نمىنمايند نيز تعداد مىفرمايند عظام همگى دو صد و پنجاه و شش باشد .\r\nو منفعتها تشديد بنية البدن و حفظه و فائده استخوان‌ها استوارى و محافظت عمارت تن است و در هر جزوى هزاران صنائع مبرهن  فَتَبارَكَ اللَّهُ أَحْسَنُ الْخالِقِينَ  .\r\n\r\nانتباه‌در ذكر اجمالى عظام\r\n، بدان كه عظم سر مع درزهاى وى يازده پاره است و هر دو فك شانزده پاره و دندان سى و دو و مهرهاى گردن و پشت سى و چنبر گردن دو پاره و كتف‌ها دو پاره و قلة الكتف دو پاره ، هر دو دست شصت پاره ، قبرغه بيست و چهار عظام القص يعنى استخوان سينه هفت پاره ، عظم خاصره يعنى تهيگاه دو پاره ، هر دو پاى شصت پاره ، جمله دو صد و چهل و هشت پاره مىشود بر طبق قول اصح لهذا گفته‌اند كه اعداد رحم مطابق تعداد عظم بدن است ، بيت :\r\n عدد عظم چو خواهى كه بدانى به يقين * مى برون آيد از آنجا كه برون مىآئى \r\n. الفصل الثاني في بقية الأعضاء المفردة\r\n\r\nفصل دوم ثابت است در باقى اعضاى مفرد\r\nو هر واحد از آن مذكور مىگردد مجملا اتباعا للمؤلف .\r\nأما الغضروف فهو جسم ألين من العظم اما غضروف جسمى است نرم‌تر از استخوان و أصلب\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nمن سائر الأعضاء و سخت‌تر از همه اعضا و خلق ليحسن به اتصال العظم بالأعضاء اللينة و خلقت كرده شد تا به سبب وى پيوند عضله و پى نرم به استخوان سخت به تدريج باشد ، چنانچه بر سر پهلوها و بر سر شانه پيدا است و اگر قوت و آسيبى رسد عضله از استخوان كوفته نگردد و عضروف از آن سبب چندان منعطف شود كه اذيت به عضله نتواند رسيد و سواى اين در عضوى كه حاجت بدان بود بهر غرض مودع گشته فسبحانه تعالى شأنه .\r\n\r\nفائده [ در غضروفى بودن حنجره و استخوان خنجرى و گوش و . . . 
  ]\r\nحنجره غضروفى است و فائده غضروفى بودنش آن است كه چون وى دايم الحركت است افتاده نباشد مانند پوست و گوشت و ايضا از عدم صلابت به حوالى حلق و لهات عند الحركات ايذا نرسد ، چه اگر استخوان مىبود ايذا مىداد .\r\nو در وسط سينه آنجا كه مقطع و نهايت عظام القص است مقابل فم معده غضروفى است همچون سر خنجر لهذا ويرا غضروف خنجرى گويند و او وقايهء فم معده است از اصابة آفت خارجيه .\r\nو سر بينى غضروفى است و نفع غضروفيش آن كه تا منتصب باشد و بدان سبب منفذ نفس در خواب بسته نگردد و ايضا وقت استنشار به آسانى جمع شود و چون بگذارند باز گردد به حالت خود .\r\nو گوش غضروفى است و نفع غضروفى بودنش آن است كه تا چون بادبانى ايستاده باشد جهت جمع اصوات و شكسته نشود عند الصدمات .\r\nو قصبه شش غضروفى است و نفعش آن كه تا راه نفس پيوسته گشاده باشد و ايضا در انحناى رقبه منع نكند و از مادهء نزله زودتر متأثر شده فساد نپذيرد .\r\nو فقار عصعص نيز غضروف است تا آسان بر آن توان نشست و جنبان بود از آن كه اين غضروف اشبه به عظام است در صلابت در تعداد عظام اين سه فقره را نيز مىشمرند .\r\nو ديگر اعضا كه در آن غضروف است بسياراند چنانچه چشم و پلك آن از اصل و قاعدهء دل و آئينهء زانو و امثال آن و هر جا كه هست متضمن منافع كثيره است .\r\nأما العصب فهي أجسام بيض اما پى جسمى سپيد است و سپيدى وى جهت آن است كه مزاجش سرد است و هرچه باردتر بود بلغم در آن غالب باشد و غلبهء بلغم بيض رنگ است و نفع بارد بودنش آن است كه تا از كثرت حركات محترق نشود ، چه وى آله حركات است اگر گرم مىبود مىسوخت از بسيارى حركت كه باعث تسخين است ، لينة في الانعطاف و صلبة في الانفصال نرم است در پيچيدن و سخت است در گسستن و جدا شدن .\r\nبايد دانست كه اعصاب بتمامه غير مجوف‌اند مگر عصبى كه به چشم آمده است و محل نور است و مسمى است به عصبهء مجوفه .\r\nو اعصاب بعضى دراز كشيده و بعضى پهن باز گسترده است و همه آن سه گونه است و هر سه به صورت مانند يكديگر است ليكن به فعل و منفعت هر يك مخالف ديگر است :\r\nنوع اول را عصب گويند به اسم مطلق مسمى است و مقصود در اين محل بيان همين است .\r\nو نوع دوم را رباط گويند .\r\nو سوم را وتر چنانچه گفته شود .\r\nخلقت ليتم بها للأعضاء الحس و الحركة مخلوق شده است عصب تا مستكمل شود به سبب آن مر اعضاى ذى حس و حركت را حس حركت . و معلوم است كه حيوان را امتياز از نبات و جماد به حس است و به حركت اختيارى و اصل قوت حس و حركت از دماغ است و آلت هر دو عصب است .\r\n\r\n[ در منفعت عصب 
  ]\r\nو پوشيده نماند كه عصب دو\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nمنفعت دارد : يكى ذاتى و ديگر عرضى ، منفعت ذاتى آن است كه دِماغ به توسط اعصاب افادهء حس و حركت مىكند سائر اعضا را .\r\nو نفع عرضى وى بر وجوه است :\r\nيكى آن كه تشديد لحم و تقويت بدن نمايد .\r\nدوم آن كه از وقوع آفت در اعضاى عديم الحس بآگاهد ، چنانچه جگر و سپرز و شش كه حس ندارد و ليكن غشائى عصبى بر آن پوشيده شده است تا اگر اعضاى مذكوره متورم شوند يا به ريح متمدد گردند به ثقل ورم و تفريق ريح غشائى آنها كه منجذب و متفرق مىشود درمىيابد انسان كه وجع در كدام عضو است .\r\nو بايد دانست كه دِماغ را مبدأ اعصاب گفته‌اند يا آنكه بعض عصبها از نخاع رسته است و اين بنا بر آن است كه نخاع از دماغ ناشى شده است ، پس هر چه از نخاع رسته گويا از دِماغ رسته لأن مبدأ المبدإ للشيء مبدء لذلك الشيء .\r\n\r\nفائده [ در نحوه جريان روح نفسانى در اعصاب 
  ]\r\nاگر گويند ثابت شده كه عصبها به جز عصبهء مجوفه چشم همه غير مجوف‌اند ، پس روح نفسانى چگونه در آن نافذ مىشود و به اعضا مىرسد و مواد بلغمى چسان در آن تداخل نموده احداث فالج و جز آن مىنمايد ؟\r\nجوابش آن كه هر چند عصب جوف ندارد ليكن مسام و مسالك ضيقه دارد و جهت نفوذ روح كه جسمى است لطيف همين قدر منفذ كفايت مىكند با آنكه روح نافذ نيز قليل المقدار مىباشد در اغلب . و اغلب بهر آن گفتيم كه روح نافذ در عصبهء مجوفه كثير المقدار است لهذا وى مجوف مخلوق شده تا جسم كثير در آن تواند گنجيد زيرا كه تا مكان وسيع نبود جسم كثير در آن نمىگنجد ، اگر چه لطيف باشد .\r\nاما بلغم كه از منابت تداخل مىكند در اعصاب در غايت رقت و قلت مىباشد و آن هم به قهر واقع مىشود و ماده مائى به قهر در مسالك ضيقه مىتواند درآمد لا محاله .\r\nو چون بعض اعصاب از دماغ رسته و بعضى از نخاع مىگويند :\r\nو ينقسم إلى ما ينبت من الدِماغ و متورع مىشود عصب به سوى آنچه مىرويد از دماغ و هي سبعة أزواج و آن كه از دماغ رسته هفت جفت است .\r\nپوشيده نماند كه از اعصاب دماغى استفادهء حس و حركت نمىكند مگر اعضا رأس و وجه و احشا چنانچه گفته آيد مشروحا .\r\nاما جلد وجه و سائر اعضا غير سر و رو و غير احشاى باطنه استفادهء حس و حركت از اعصاب نخاعى مىنمايند كما تذكر إن شاء اللّه تعالى .\r\nو بيان اين هفت زوج به هفت شعبه گفته آيد :\r\n\r\n[ در اعصاب دماغى و شعب آن 
  ]\r\n\r\nشعبه اول‌بدان كه زوج نخستين از اعصاب دماغى از غور بطنين مقدمين دماغ بر آمده است نزديك به زائدتين\r\nكه شبيه به حلمتي الثدىاند و عصبتين مذكورتين مجوف‌اند و مقدار تجويف اينها زياده بر آن نيست كه سوزن در آن گنجد و آنچه از راست آمده است به چشم چپ فرود آمده است و آنچه از چپ آمده به چشم راست در آمده بر شكل تقاطع صليبى و سر آنها كه به طرف چشم آمده پاره‌اى گشاده شده است و بر رطوبت زجاجيه مشتمل گشته و در وسط كه ملتقاى اينها است از هر دو فضاى واحد حاصل شده است كه آن را مجمع النور گويند و نفع حصول فضاى واحد از دو مجرى در اين محل آن است كه از دو چشم هر چيز يكى ديده شود و اگر نه‌چنان بودى هر چيز دو نمودى بنا بر همين است حول زيرا كه تا در مجمع النور انزعاجى و التوائى نيفتد حول نمىشود .\r\nو جالينوس مىگويد كه عصبهء راست و عصبهء چپ در وسط راه با هم ملاقى شده‌اند و در اينجا جوف هر دو يكى گشته پس آنچه از راست آمده است ميل كرده به چشم راست آمده و آنچه از چپ آمده به چشم چپ نازل گشته بدين تقريب تقاطع صليبى حقيقة نمىتواند شد .\r\nو بدانكه تنقيح اين مقدمه به تشريح نمىتوان\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nكرد زيرا كه تفاصيل عصبتين از مجموع النور به اثبات نمىرسد كه بر سبيل تقاطع است يا بر طريق تمائل بالجمله مدعى حاصل است كه مجمع النور واحد است ، اتصال و انفصال آنها به هر كيف كه باشد و بالا گفته شد كه هيچ عصبى غير ازين دو عصب مجوف نيست و وجهش نيز بيان يافته .\r\n\r\nشعبهء دوم‌بدان كه زوج دوم از اعصاب دماغى از پس زوج اول روئيده است مائل ب‌ه جانب وحشى و به طرف چشم فرود آمده است\r\nايمن به ايمن و ايسر به ايسر و از ثقبهء نقره كه بر مقله مشتمل است برون آمده در مقله يعنى پيغولهء چشم منشعب گشته است به شش شعبه و هر شعبه به عضله‌اى از عضلهاى چشم پيوسته جهت افاضهء حس و حركت به چشم و اين زوج دوم بسيار غليظ واقع شده تا آنكه غلظ وى مقاومت كند با نسبتش و بدان سبب قادر بر تحريك بود زيرا كه عصب مذكور از مبدأ دور نرفته است تا كسب صلابت نمايد بلكه قريب است سنتهاى وى كه مظهر فعل اوست از مبدء وى كه ذى لينت است يعنى دماغ .\r\n\r\nانتباه [ اشكال بر اسناد حركت به زوج دوم و پاسخ آن 
  ]\r\nاگر گويند كه اعصاب حركت دماغى از بطن مؤخر مىرويند و اعصاب حسى از بطن مقدم ، پس اسناد حركت به زوج دوم كه منبتش مقدم دماغ است چگونه جائز باشد ؟ گوئيم : كليات اطبا اكثر مبتنى بر اكثريه است و تعيين حركت به اعصاب مؤخر بنا بر همان است و الا افادهء حركت از بعض اعصاب مقدم دماغ و كذلك افاضهء حس از بعض اعصاب مؤخر او نيز متحقق است ، چنانچه معلوم خواهد شد .\r\n\r\nفائده [ بيان منفذ و ثقبه 
  ]\r\nاعصاب كه از دماغ رسته‌اند هر يكى را مخرجى مخصوص است كه از آن بيرون مىآيند و به مقاصد خود مىرسند و اين مخرج را منفذ گويند و ثقبه خوانند هر جا كه در اين مبحث ثقبه‌اى مذكور شود همين مراد خواهد بود .\r\n\r\nشعبهء سوم بدان كه زوج سوم از اعصاب دماغى از موضعى كه مشترك است ميان مقدم دماغ و مؤخرش رسته است\r\nمتصل به قاعدهء دماغ و بعد رستن با زوج چهارم مختلط گشته قدرى مختلط رفته است و باز جدا شده منشعب به چهار شعبه گرديده و تشريح شعبه‌ها و شعب شعبه‌ها را مفصل گفته شود .\r\nبدان كه شعبهء نخستين از مخرج عروق سياتى برآمده است و سوى رقبه منحدر شده حتى كه به حجاب سينه رسيده پس پراگنده شده است در صفاق و احشا غير از حجاب مورب و احشاى مذكور معده است و امعا .\r\nو شعبهء دوم از ثقبه‌هائى كه در عظم صدغ است بيرون آمده و چون از مخرج تجاوز مىكند متصل مىگردد به بعضى كه منفصل شده است از زوج خامس و بيانش خواهد آمد .\r\nو شعبهء سوم از اين مخرج و از منفذ زوج دوم بيرون آمده است و سه شاخ شده : شاخ اول به ناحيهء ماق اكبر ميل كرده و در عضل صدغين و ماضغين و حاجبين و جفن و جبهه متفرق گشته .\r\nو شاخ دوم نافذ شده در ثقبه‌ها كه نزديك لحاظ يعنى ماق اصغر واقع است پس به باطن انف رسيده و در طبقهء مستبطنهء انف متفرق گشته .\r\nو شاخ سوم منحدر شده در تجويف بربخى كه مهيا است در عظم وجنه و در اينجا متفرع شده به دو فرع ، فرعى به داخل تجويف فم رفته و در اسنان عليا و لثات عاليه پراگنده شده تا افاضهء حس در اينها كند و فرع ديگر در ظاهر اعضاى آنجا مثل جلد وجنه و طرف انف و شفت عليا منتشر گشته .\r\nو شعبهء چهارم از زوج ثالث از همانجا كه جدا شده است در فك اعلى نافذ گشته و به زبان در آمده ، پس اكثر وى در طبقهء ظاهرى زبان متفرق شده و افادهء حس ذوق مىنمايد و آنچه از اين شعبه بعد تفرق فاضل مانده در غمور اسنان و لثه‌هاى سفلى و شفت سفلى\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nمنبت گشته ، اين بود بيان زوج سوم و شعبه‌هاى وى و شعب شعبه‌هاى او .\r\n\r\nشعبهء چهارم‌بدان كه زوج چهارم از اعصاب دِماغى از خلف زوج ثالث روئيده است\r\nمائل‌تر به قاعدهء دماغ و با زوج ثالث آميخته چنانچه گفته شد ، پس جدا شده و به حنگ آمده و افادهء حس ذوق بدان مىنمايد .\r\nو زوج چهارم صغير است ليكن اصلب است نظر به زوج سوم ، زيرا كه وى به حنك آمده و صفاق حنك سخت‌تر از صفاق لسان است و به محل سخت حال نيز سخت يابد .\r\n\r\nشعبهء پنجم‌بدان كه زوج پنجم از اعصاب دماغى اگر چه دو فرد دارد اما هر فرد از آن دو شق شده است بالمناصفه\r\nبر هيئت مضاعف بلكه اكثر اطبا بر آنند كه هر فرد از اين زوج است بالجمله زوج مذكور از دو جانب دماغ روئيده است و قسم اول از هر زوج وى به سوى غشاى مستبطن صماخ در آمده و بتمامه در آن متفرق شده و قسم مذكور از جزو مؤخر دِماغ روئيده است و حس سبع به سبب همين است .\r\nاما قسم ثانى از آن خردتر از قسم اول است و از ثقبهاى عظم حجرى بيرون آمده و بعد بر آمدن به عصب زوج ثالث مختلط گشته پس اكثر آن‌ها به ناحيهء خد و عضلهء استخوان گوش عريضه رسيده و ما بقى بسوى عضل صدغين . و چون آلت حس مكشوف مىبايست تا وصول اصوات بدان اسهل باشد عصبهء پنجم كه به سبب روئيدن وى از مؤخر دماغ صلب مجعول شده است جهت اين كار مخصوصه گشته .\r\n\r\nشعبهء ششم‌بدان كه زوج ششم از اعصاب دماغى از مؤخر دماغ روئيده است و وى با زوج پنجم شديد الاتصال است\r\nو به اغشيه و اربطه مشدود گشته به او ، گويا هر دو عصبه واحداند و پستر زوج مذكور از زوج پنجم مفارق شده سه شاخ گشته و هر شاخ از ثقبه كه در منتهاى درز لامى واقع است بيرون آمده‌اند معا بعده شاخى از آن بسوى عضلات حلق و اصل لسان رفته تا زوج سابع را مدد دهد بر تحريك و شاخ ديگر بسوى عضل كتف و آنچه قريب آن است منحدر گشته و اكثر وى در عضلهء عريضه كه بر كتف است متفرق شده و شاخ ديگر كه بزرگتر از آن دو شاخ است بسوى احشا منحدر شده است از راهى كه عروق سباتى از آن راه بالا مىبرآيد و شاخ مذكور با عروق سباتى در اين محل كه ضبط آن و مصعد اين است مشدود و مربوط شده است و وى چون برابر حنجره مىرسد شعبه‌ها از شاخ هابط جدا مىشود و به عضل حنجره كه سر آن عضل‌ها بالا است و حنجره و غضاريف وى را برداشته مىدارد مىرسد پستر شاخ مذكور چون در مىگذرد و تجاوز مىكند از حنجره شعبه‌هاى ديگر از وى برمىآيند و صعود نموده به عضل حنجره كه سر آن عضله‌ها واژگون است و عضله‌هاى مذكور در انطباق و انفتاح طرجهالى معاون‌اند مىرسند و بنا بر همين كه از اين شاخ شعبهء بالا مىبرآيد جهت جذب عضلات مزبور عند الحاجة اين شاخ را عصب راجع مىخوانند پستر شاخ مسطور بتمامه منحدر شده است و شعبه‌ها از آن برآمده در اغشيهء حجاب صدر و عضلات آن دور قلب و ريه و آورده و شرائين كه در اين موضع‌اند متفرق شده‌اند و باقى در حجاب صدر نافذ گشته و در اغشيهء احشا پراگنده شده به عظم عانه منتهى مىشود .\r\n\r\nشعبهء هفتم‌بدان كه زوج هفتم از اعصاب دماغى از آن موضع كه مشترك است ميان دماغ و نخاع بيرون آمده است\r\nو اكثر وى در عضل محركهء زبان و در عضلى كه مشترك است\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nو ورقى و لامى متفرق گشته .\r\nاين بود تشريح اعصاب دِماغى .\r\nو يكون بها حس الحواس الخمس و حسن بعض الأعضاء و حاصل مىشود به سبب اعصاب دماغى حس حواس پنجگانه و حس ديگر اعضا چنانچه مذكور شد .\r\nو إلى ما ينبت من النخاع و منقسم مىشود عصب به سوى آنچه مىرويد از نخاع يعنى حرام مغز .\r\nو چون از تشريح اعصاب دماغى فارغ شد شروع كرد در تشريح اعصاب نخاعى چنانچه مىگويد : و هو أحد و ثلاثون زوجا و فرد لا زوج له عصب كه از نخاع رسته سى و يك جفت است و يك عصب تنها است كه زوج ندارد و اين عصب آگنده است ، گويا اين عصب آخرين اصل است و ديگر فروع اويند به مثابه تنهء درخت و شاخه‌هاى آن و اعصاب نخاعى به چهار شعبه گفته آيد :\r\n\r\n[ فايده در اعصاب نخاعى كه محصور در عنق‌اند 
  ]\r\n\r\nشعبهء اول در اعصاب نخاعى كه محصور در عنق‌اند\r\nو آن هشت زوج است و هر زوجش جدا جدا ذكر مىشود .\r\nبدان كه زوج نخستين بيرون آمده است از ثقبتين كه در فقرهء اولى واقع‌اند و در عضله‌هاى سر پراگنده شده و زوج مذكور خردتر از ديگران است لهذا زوج ثانى جبر نقصان آن كرد اما زوج دوم بيرون آمده است از ثقبتين كه فيما بين فقرهء اول و فقرهء ثانى واقع‌اند و وى مورب شده صعود به اعلاى فقار كرده است و به قدام منعطف گشته بر طبقهء خارج كه ميان دو گوش است ثبات نموده تا تدارك كند قصور زوج اول را و ايصال حس لمس نسر بيشتر از همين مىشود اما زوج سوم بيرون آمده است از ثقبتين كه فيما بين فقرهء ثانى و ثالث‌اند و هر فروش دو شاخ شده يك شاخ در عمق عضل عنق كه در آنجا آمده متفرق شده پستر به سوى فقار صاعد گشته و بعد رسيدنش در برابر فقار به اصول آن‌ها منبت مىشود پس از آن به سوى رؤس آنها مرتفع مىگردد و مختلط مىشود با ربطهء غشائيه كه از سناسن تا اين جايگاه روئيده پستر منعطف گشته نفوذ مىكند به طرف هر دو گوش جهت تحريك عضله‌هاى گوش و شاخ دوم به سوى قدام ميل كرده تا به عضلهء عريضه كه بر كتف است رسيده است و در به دو صعود با اين شاخ عروق و عضلات كه حافظ ويند پيچيده شده‌اند جهت تقويت او ليكون أقوى في نفسه .\r\nو شاخ مزبور گاه مختلط مىگردد با عضل صدغين و عضل اذنين در بهائم و انتساب وى بيشتر در عضله‌هاى خدين است .\r\nاما زوج چهارم بيرون آمده است از ميان فقرهء ثالثه و رابعه و اين نيز دو شاخ همچون زوج سوم دارد و يك شاخ به قدام آمده و ديگرى به خلف رفته و شاخ مقدم صغير است و لهذا زوج خامس به اين آميخته .\r\nو گفته‌اند كه از اين شاخ شعبهء مانند نسج عنكبوت برآمده است و بر عروق سباتى ممتد گشته و بر دو شق حجاب منصف صدر گشته به حجاب حاجز رسيده است و شاخ دوم كه كبير است به سوى خلف منعطف شده و در عمق غضل غائر گشته به سوى سناسن بر آمده و شعبه‌ها به سوى عضل كه مشترك است ميان سر و گردن فرستاده پستر به غايت خود رسيده منعطف شده است به قدام و متصل گشته به عضل خد و اذنين در بهائم و گفته‌اند كه از اينجا به صلب نيز منحدر شده است .\r\nاما زوج پنجم بيرون آمده است از ميان فقرهء چهارم و پنجم و اين نيز دو شاخ\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nشده يكى از آن كه مقدم آمده خردتر است به سوى عضل خدين و عضل كه نگون مىسازد سر را و عضل كه مشترك است و سر و گردن را رسيده است .\r\nو شاخ دوم دو شعبه شده يك شعبه از آن ميان شاخ اول و شعبهء ثانى واسط گشته و بالاى كتف آمده و پارهء از زوج سادس و سابع به اين شعبه آميخته است و شعبهء دوم با شعبه‌هاى زوج خامس و سادس و سابع آميخته و در وسط حجاب نافذ گشته .\r\nاما زوج ششم و هفتم و هشتم به همان وجه از بين الفقرتين بر سبيل ولا بيرون آمده‌اند چنانچه زوج هشتم از ثقبهء كه مشترك است ميان آخر فقار عنق و اول فقار ظهر برآمده است و شعبه‌هاى اينها در يكديگر شديد الاختلاطاند ليكن اكثر شعب زوج سادس به سوى سطح كتف آمده است و از آنجا تجاوز نكرده و پارهء از آن لعضله‌هاى سر و گردن و صلب و مركز حجاب رسيده با شعبهء خامس مصاحب شده .\r\nاما زوج ثامن به جلد ساعد آمده است به اعصاب نخستين فقار صدر مختلط گشته و از اين زوج چيزى به حجاب نرسيده .\r\n\r\nشعبهء دوم در اعصاب نخاعى كه محصور در فقار صدراند ، يعنى فقار ظهر\r\nو اينها دوازده زوج‌اند :\r\nزوج اول از ميان فقرهء اول و ثانى بر آمده است و دو شاخ شده شاخى كه بزرگ است در عضل اضلاع و عضل صلب متفرق شده و شاخ دوم به سوى اضلاع مىآيد ممتدا و با زوج ثامن عنق مختلط شده به ساعد و كف دست مىرسد جهت افاضهء حس و حركت و لهذا مجنوب درمىيابد گاهى وجع در دست .\r\nاما زوج دوم بيرون مىآيد از ثقبه‌اى كه متصل به ثقبهء مذكوره است پس جزوى از وى متوجه مىشود به سوى ظاهر عضد و افادهء حس به او مىكند و ما بقى آن با سائر ازواج باقيه مجتمع شده باز جدا مىشود و متوجه مىگردد به سوى عضل كه موضوع بر كتف‌اند و عضل كه موضوع بر صلب‌اند .\r\nاما زوج ثالث و رابع و خامس تا زوج دهم هر واحد از اينها بيرون مىآيد از ثقبهء كه فيما بين فقرتين واقع‌اند .\r\nاما زوج يازدهم و دوازدهم بيرون مىآيند از ثقبهء كه در نفس فقرهء يازدهم و دوازدهم واقع است .\r\n\r\nفائده [ در بيان آنكه عصب فقار صدرى از دو وجه بيرون نيست 
  ]\r\nاز اين عصب فقار صدرى آنچه از فقار صدر روئيده است از دو وجه بيرون نيست يا آن كه شعبه‌هاى او به كتف آمده يا به عضل صلب و به عضله‌هايى كه فيما بين اضلاع خلف واقع‌اند و بر خارج صدر موضوع‌اند رسيده و آنچه از فقار اضلاع زور روئيده است مىرسد فيما بين اضلاع و عضل بطن و همراه شعبه‌هاى اين اعصاب جارى مىشوند آورده و شرائين و به مخارج اينها در مىآيند و به نخاع و اصل مىگردند .\r\n\r\nشعبهء سوم در اعصاب نخاعى كه مخصوص به فقار قطن‌اند\r\nو اين پنج زوج است و ازواج مذكور فيما بين مشترك‌اند در اينكه واحد از اينها بيرون آمده است و از ثقبهء مخصوصهء خود پس جزوى از آن به عضل صلب و جزوى به عضل بطن و به عضلهء مستبطنه صلب مىرسد ليكن سه زوج عالى آميخته است با عصبى كه نازل شده است از دِماغ و دو زوج سفلى منشعب شده به شعبه‌هاى بزرگ و شعبه‌هايش به سوى ناحيهء ساق يا ساقين آمده و به اين شعب شعبه‌اى از زوج ثالث و شعبه‌اى از اول اعصاب\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nعجز آميخته است ليكن اين دو شعبه كه در آن آميخته از مفصل درك تجاوز نكرده‌اند بلكه در عضلهء ورك متفرق شده مانده‌اند و شعبه‌هاى زوجين مذكورين ازانجا تجاوز كرده تا ساقين منحدر شده‌اند .\r\n\r\nفائده [ نكته‌اى درباره عصب پا 
  ]\r\nعصب كه به سوى پاى آمده بعضى از آن ظاهر و نمايان آمده و بعضى زير عضلهء غائص و مستتر آمده و از آنكه براى عضله كه از ناحيه عانه مىرويد به طريقى به سوى رجلين نبود نه از خلف بدن و نه از باطن فخذين جارى شده جزوى از عصب كه خاص به عضله‌هاى رجلين است به سوى جوف نافذ گشته در مجراى كه به سوى خصيتين است و به عضلهء عانه رسيده پستر منحدر شده به عضل ركبه .\r\n\r\nشعبهء چهارم در اعصاب نخاعى كه مقسوم به فقار عجز و عصعص‌اند\r\nاين شش زوج‌اند و يك فرد ، اما زوج اول از اينها با عصب قطنى آميخته است بر قول بعضى ، و ازواج باقيه و فرد كه آخرين همه است و از فقرهء آخرين عصعص روئيده متفرق شده‌اند در عضل مقعد و در نفس قضيب و در عضل مثانه و رحم و غشاى بطن و در اجزاى انسيهء داخليه عظم عانه و در عضل كه منشعب شده است از عظم عجز اين بود تشريح اعصاب نخاعى .\r\n\r\nفائده [ بيان ثقبه‌هاى موجود بين الفقرتين 
  ]\r\nفيما بين الفقرتين دو ثقبه واقع است كه اعصاب از آن بيرون مىآيند بخلاف چهار فقره كه ثقبه در نفس آنها واقع است و مخرج عصب آن شده ، يكى از آن فقار اربعه فقرهء نخستين عنق است و دو فقرهء در فقار صدر كه يازدهم و دوازدهم باشد و يك فقره آخرين كه در عصعص است و عصب مفرد از آن مىبرآيد چنانچه گفته شد .\r\nو بها يكون الحس للأعضاء التي دون الرقبة و حركاتها و به سبب اعصاب نخاعى حاصل مىشود حس و حركت مر اعضا را كه سواى گردن‌اند ، يعنى اكثر اعضاى غير رقبه را افادهء حس و حركت از اينها است و الا بالا گذشت كه در بعضى حجب تصرف اعصاب دماغى است نه تصرف نخاعى و كذلك بعض اعصاب نخاعى در رقبه و سر رسيده‌اند و افادهء حس و حركت مىنمايند .\r\n\r\nانتباه [ اشكال و پاسخ 
  ]\r\nاگر گويند كه ثابت شده كه حس و حركت اكثر اعضاى تنورهء بدن از اعصاب نخاعى است نه از اعصاب دماغى ، پس در صورتى كه فساد در دماغ افتد چون وى منبت اعصاب دماغى است بايد كه ضرر وى در اعضائى كه تصرف اعصاب نخاعى در آن است ظاهر نشود و حال آنكه در سكته و صرع مىبينم كه در حس و حركت همه اعضاى فتور راه مىيابد ؟\r\nجوابش آن است كه اگر چه در اعضاى تنورهء بدن افادهء حس و حركت از اعصاب نخاعى است ليكن اعصاب مذكور بيش از واسط نيستند و مبدأ حقيقى ايشان كه نخاع است وى نيز مبدأ و منشاى قواى حاسه و محركه نيست ، فيضان روح نفسانى به سوى نخاع كه خلف دِماغ است و از آنجا به سائر اعضا به واسطهء اعضايش وارد نمىشود مگر از دماغ كه محل روح و قوت نفسانى است كه حس و حركت بدان روح و قوت تعلق دارد .\r\nو ظاهر است كه هرگاه در مبدأ و اصل سده افتد روح مذكور به سوى نخاع نافذ نمىشود مطلق كما ينبغى بر حسب وقوع سده و بالضرور در حس و حركت سائر اعضا فتور راه مىيابد .\r\nأما الأوتار فهي أجسام تنبت من أطراف العضل اوتار جمع وَتر است و آن اجسام‌اند كه مىرويند از سر عضله‌ها و تأليف اوتار\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nاز عصب و رباط است و بيشتر از عصبى و رباطى كه از عضله مىبرآيند مؤلَّف گشته ، چنانچه در تشريح عضله گفته آيد .\r\nبعضى گفته‌اند مىتواند بود كه از غير عصب و رباط مخلوق باشد و در اين باب علما را اقوال است هرچه اقرب به صواب و اجمع به مآب مرقوم شد .\r\nو گمان نشود كه از عضله وتر برآمده است ، زيرا كه بعض عضله وتر ندارند چنانچه در عضلهء جبهه مشهود است كه وتر ندارد .\r\nوجه تعداد وتر در اعضاى مفرد با آنكه مركب از عصب و رباط است در بيان اعضاى مفرد و مركب گذشته .\r\nشبيهة بالعصب مشابه است به عصب در لون و طبع و مطاوعت در قبول حركات مختلفه و وى متوسط است در لين عصب و صلابت رباط و هم ذى حس است و هم ذى حركات .\r\nتتصل أطرافها بأعضاء فتلاقي الأعضاء المتحركة پس ملاقى مىشود و متصل مىگردد وتر اعضاى متحركه را يعنى طرف آخر وتر كه مقابل منبت است و به اعضاى متحركه رسيده است .\r\nفتارة تجذبها بانجذابها پس گاهى جذب مىكند و مىكشد اعضا را به سبب كشيده شدن .\r\nو تارة تُرْخيها باسترخائها و گاهى سست مىكند و منبسط مىسازد اعضا را به استرخاى خود .\r\nبايد دانست كه مبدأ ظهور حركت اعضا عضلات‌اند ، هرگاه عضله متشنج و مجتمع مىگردد و رجوع به مبدأ مىنمايد اوتار نيز به تبع وى كشيده مىشوند و اعضا را مىكشند . و هرگاه عضله منبسط مىگردد و به خلاف مبدأ راجع مىشود اوتار نيز مسترخى مىشوند و بالضرور استرخا يعنى انبساط در اعضاى رو مىدهد و القابض و الباسط هو الله الذي لا إله إلا هو و أما الرباطات فهي أجسام شبيهة بالعصب اما رباطها پس وى جسمهاى مشابه به عصب‌اند در لون و قوام ، ليكن بياض او و صلابت او بيشتر از بياض و صلابت عصب است ، زيرا كه رباط از استخوان مىرويد و عصب از دِماغ يا نخاع .\r\nو مراد از شدت صلابت در اينجا عسر الانفصال است نه عدم الانعطاف كما لا يخفى ، تأتي من العظم إلى اللحم مىآيد رباط از استخوان به سوى گوشت و تُوصل بين طَرَفَي عظم المفاصل و بين اعضاء أخرى و وصل مىدهد ميان دو طرف استخوان بندگاه يا ميان عضوهاى ديگر ، يعنى بعضى از رباط به سوى لحم آمده بعضى براى ربط استخوان مفصل با يكديگر با ربط ديگر عضوها در يكديگر مصروف شده ، بالجمله منفعت رباط معلوم شد .\r\nديگر آن است كه منشطى و شاخ شاخ شود وى و عصب در يكديگر منتسج گردند و خلل آنها به گوشت مملو شود و عضله متكون گردد پستر شاخهاى او و شاخهاى عصب از عضله سر بر زنند و وتر از آن تكوّن گيرد ، چنانچه گفته شد و بعض اغشيه نيز از آن متكوّن مىشوند .\r\n\r\n[ دو نكته درباره رباط 
  ]\r\nبدان كه رباط كه به عضله آمده به اسم مطلق مسمى است ، يعنى بجز رباط چيزى ديگر نمىگويند به خلاف آنچه براى اتصال عظام مفصل و اعضاى ديگر مخصوص است و عضوى را با عضوى بر مىبندد كه آن را عقب نيز مىنامند جهت مشابهت وى با عقب قوس .\r\nو عقب قوس عبارت است از چيزى كه بر قوس مىپيچند جهت استحكام و به پارسى بند كمان گويند و رباط مذكور نيز چون براى استحكام مقرر است آن را به اين نام مىخوانند .\r\nو رباط حس ندارد و نفع بىحسى وى آن است كه تا از كثرت حركت عضلات وقوع اصطكاكات در آن ويرا ايذائى نباشد .\r\nو أما العضلات فهي أجسام لحمي الجسد اما عضل‌ها پس آن اجسام‌اند كه گوشت در آن بيشتر است لهذا لحمى الجسد گفته‌اند و الا وى\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nمركب است چنانچه مىگويد : و تركيبها من اللحم المحض و من العصب و الأوتار و الرباطات و تركيب عضله از گوشت خالص است و از عصب و اوتار و رباطات چنانچه گفته شد كه شاخه‌هاى رباط و عصب كه با هم يافته مىشوند و خلل و كاواكى آنها به گوشت آگنده و پر مىشود و عضله همين است و بعد خلقت وى شاخه‌ها كه از عضله برمىآيد وتر متكوّن مىشود .\r\nو پوشيده نماند كه در وسط عضله طولا جرمى عصبى محور مانند است كه آن را محور عضله خوانند و محور مذكور فى الحقيقت در هر عضله مىباشد ليكن در عضلهاى كلان نمايان است در عضله‌هاى خرد چون عضله پلك و مانند آن كم نما .\r\nو وتر اگر چه در تركيب عضله دخلى ندارد كما لا يخفى ليكن از آن كه سر عضله منبت اوتار است گويا عضله نيز از آن مركب است و متعرض ناشدن مؤلف به ذكر غشا در تركيبش يا بنا بر ظهور آن است يا به زعم آن كه چون غشا بردى مجلل است نه متداخل در قوامش وى را در اجزاى تركيب مدخلى نيست و مع ذلك اگر به جاى اوتار غشا مىگفت موجه بود .\r\nو منفعتها أن تحرك الأعضاء بمعاونة الأوتار لها و نفع عضله‌ها آن است كه حركت دهد اعضا را عند ارادهء طبع به واسطهء يارى دادن اوتار مر آن را .\r\nو أن تكسو العظام و نفع ديگر آن كه مىپوشد عظام را چون عضله‌ها بر سر استخوان موضوع‌اند موجب عدم تضرر وى و ديگر اعضا مىشوند از رسيدن حر و برد ، زيرا كه عضله چون مؤلَّف است از اعضاى بارد و حار به سبب اعتدال مزاج خود وقايهء اعضاى ماتحت خود مىشود از برد و حر .\r\nو تحقن الحرارة الغريزية في الجسد لئلا تتحلل و نگاه مىدارد حرارت غريزى را در بدن و منع تحلل وى مىكند از مسام به سبب كثافت جرم .\r\n\r\nفائده [ اختلاف شيخ و جالينوس در باب عضله 
  ]\r\nعضله نزد شيخ از اعضاى مركبه است اما مؤلف در اين باب تابع قول جالينوس شده و آن را از اعضاى مفرده شمرده .\r\nو وجه تعداد وى از اعضاى مفرده در ابتداى مبحث عضو مفرد و مركب گذشت .\r\nو جمله عدد عضلات پانصد و بيست و نه است و چون تفصيل اينها چندان ضرورى نبود به اجمال بسند نموده شده است .\r\nو أما العروق الضوارب التي تسمى الشرائين اما رگهائى كه جهنده‌اند مسمى به شرائين‌اند ، فهي أجسام عصبية مضاعفة پس آن جسمهاى عصبى مضاعف‌اند يعنى دو تو ، تأتي من القلب مىآيند يعنى مىرويند شريانها از دل مجوفه ميان كاواك‌اند ، چنانچه لازمهء رگها است .\r\nليس لها حس و حركة في نفسها نيست مر شرائين را حس و حركت در ذاتش .\r\nو في تجويفها روح كثير و دم قليل و در جوف شريانها روح بيشتر و خون كمتر است و منفعتها أن تفيد الأعضاء قوة الحيوة التي تحملها من القلب و فائده شرائين آن است كه برساند اعضا را قوة زندگانى كه برمىدارند از دل يعنى قوة حيوانى كه در دل است مسلك نفوذ آن به تمام اعضا همين شرائين‌اند به توسط شرائين همه جا مىرسد .\r\nو نفع ديگر آن است كه به قلب و روح ترويح مىرسانند به انبساط و انقباض و اخراج بخار دخانى به جذب نسيم ، زيرا كه همچنان كه جذب نسيم از راه ريه مىشود به توسط شريان وريدى ، كذلك هر شريانى از مسام جلد بدن نيز جذب هوا مىكند و دفع بخار دخانى از روح كه در وى است مىنمايد ، از آن است كه كشف بدن در هواى معتدل باعث ترويح و تفريح تمام مىشود ، اما چون اقرب طرق وصول هوا به سوى قلب ريه است فائده استنشاق هوا از\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nمنخرين و دهن پر ظاهر است و منع وصول نسيم از اين مسلك عظيم باعث هلاكت مىشود و به همين سبب كه حيوان را حاجت شديد به وصول نسيم به قلب بود حكيم مطلق شريانى را كه در ريه آمده يك تو مخلوق ساخته تا هوا زودتر در آن نافذ تواند شد .\r\nو حكمت در حيلولت شريان آن بود كه تا هوا صافى شده به دل رسد ، زيرا كه اگر ما بين ريه و قلب منفذ مىبود و وقوع شرائين بينهما بر سبيل طريق واقع مىشد چنانچه در معده و جگر به وساطت ماساريقا حاصل است و در جگر و دل به واسطهء اوردهء ديگر وجود يافته هواى خارجى دفعة بىتوقف و اصلاح گرفتن نفوذ مىگرد و دل را ايذا مىرساند بنا بر عليه در جرم ريه شريان وريدى منتشر گشته تا هوائى كه در ريه آيد از مزاج ريه اصلاح يافته به تدريج در مسام شريان گرايد و به دل رسد فسبحان اللّه العزيز الحكيم .\r\nو اين شريان را منسوب به وريد از آن مىكنند كه وى نيز چون وريد يك طبقه است و فائده‌اش در تشريح ريه بيايد .\r\n\r\nفائده [ چند نكته درباره ويژگيهاى شرايين 
  ]\r\nشرائين از تجويف ايسر قلب رسته‌اند زيرا كه تجويف ايمنش اقرب به كبد است و براى جذب غذا مشغول است و نفع مجوف بودنش آن است تا در وى روح بيشتر گنجد و به سائر اعضا رسد و ايضا خون آنقدر كه مدد دهد روح را در آن مستقر شود و نفع دو طبقه دار بودن آن است تا حيوانى كه اصل و مادهء حيات است محفوظتر باشد به واسطهء استقامت وعاء .\r\nو پوشيده نيست كه آنچه دو طبقه دارد اگر در يك طبقه‌اش آفتى برسد طبقهء دوم در حفظ ما فى الجوف كفايت مىكند . و نفع بىحس بودن آن است كه تا از حرارت روح و خون و حركت اخلاط متأذى نشود ، زيرا كه اگر ذى حس مىبود ايذاى دائمى رو مىنمود .\r\nاگر چه حركت شرائين بديهى است ليكن اطبا را در اين اختلاف است كه حركت وى بالذات است يا بالقسر يا به تبع قلب چنانچه در بحث نبض گفته شود انشاء اللّه تعالى . و مذهب مؤلف آن است كه بالذات حركت ندارد لهذا گفته ليس لها حركة في نفسها و الا حركت او خود ظاهر است و أما العروق الغير الضوارب التي تسمى الأوردة اما رگهاى غير جهنده كه مسمى به اورده‌اند ، فهي أجسام عصبانية غير مضاعفة پس آن اجسام عصبىاند كه يك طبقه دارند نابتة من الكبد مجوفة مىرويند از كبد كاواك و مجوفه .\r\nدر بحث شريان و در اينجا هم احتمال خبر بودن دارد و هم احتمال حال شدن پس آخر او رفع و نصب هر دو مجوز است ليس لها حركة و حس نيست مر او را حس و حركت اصلا ، و فيها دم كثير و روح قليل و در اينها خون بسيار و روح كمتر است .\r\nو گمان نشود كه آورده بتمامها اوعيهء خون‌اند ، زيرا كه بعضى از آن مخصوص به جذب غذااند و خون در آنها نمىباشد چون ماساريقا . و بعضى مخصوص به دفع مائيت ، چنانچه رگى كه فيما بين جگر و كليه و مثانه واقع است جهت نفوذ مائيت .\r\nو منفعتها أن تسقي الأعضاء الدم الذي تحمله من الكبد و منفعتش آن است كه بنوشاند اعضا را خونى كه برمىدارد آن را از جگر ، يعنى خون كه در متولد مىشود به وساطت آورده به همه اعضا مىرسد .\r\n\r\nفائده [ چند نكته درباره آورده و شرايين 
  ]\r\nآورده جمع وريد است و آن را عروق سواكن نيز گويند و شرائين و آورده كه عصبانى گفته‌اند مراد آن است كه مانند عصب نرم در لمس و سخت در گسستن‌اند ، نه آنكه شعبهء از عصب در آن‌ها مركب شده ، زيرا كه شريان و وريد مفرداند حقيقة على الأصح و على الأصح\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nبنا بر آن گفته شد كه بعضى بر آن رفته كه در سطح داخلى طبقه داخلى شريان غشائى رقيق همچون نسج عنكبوت موضوع است و بعضى بر سطح خارجى طبقهء خارجيه شريان نيز گفته‌اند كه غشائى مجلل است .\r\nو بايد دانست كه حجم وريد نسبت به حجم شريان بسيار تنگ واقع است ، چنانچه گفته‌اند كه پرى جرم شريان نسبت به جرم وريد يازده چند است ، طبقه خارجى شريان شش چند و طبقهء باطنى پنج چند و آورده همه يك طبقه‌اند مگر وريد شريان كه از جگر به دل آمده و مغذى دل و شش است و نفع دو طبقه‌دار بودن اين است كه تا دل را غذا صافىتر شده برسد ، زيرا كه وريد مذكور در جرم دل منتشر است و غذا از وى به دل بر سبيل ترشح مىرسد و كذلك به ريه .\r\n\r\n[ درباره آورده برخاسته از جگر 
  ]\r\nو پوشيده نماند كه از جگر نخستين دو رگ برآمده‌اند و آن اصل همه اورده‌اند : يكى از جانب مقعر كبد و دوم از طرف حدبهء كبد ،\r\n\r\n[ الف . آورده برخاسته از مقعر كبد 
  ]\r\nآنچه از مقعر برآمده آن را باب الكبد گويند و شعبه‌هاى آن را كه به معدهء و امعا رسيده است ماساريقا خوانند مخصوص به جذب غذا است . جگر كيلوس را از همين ممر جذب مىكند .\r\nو همچنانكه شروع هضم معدى از وقت مضغ است شروع هضم كبدى از وقت ورود غذا به ماساريقا است يعنى در ماساريقا نيز قوت هضم است على الاصح . و اين رگها به غايت باريك‌اند به مثابهء موى تا غذاى صافى و لطيف به جگر رود و گرنه آنچنان بودى سده در كبد لزوم مىنمودى و ديگر آفات قويه واقع ميشدى .\r\nو همچنانكه كيلوس از معده و غذاى لطيف از امعا از اين رگها به جگر منجذب مىشود مادهء جگر نيز از اينها به تدريج مندفع مىگردد و بيشتر ورود فضلهء وى بر امعا است و باشد كه از جگر به معده آيد و از اينجا به روده گرايد .\r\nبالجمله در معده و جگر و امعا بجز ماساريقا طريقى ديگر نيست و شعبه‌هاى باريك به آب كه در جرم جگر متفرق است به سمت مقعر آن را جداول ماساريقا نامند .\r\n\r\nفائده [ بيان اتساع ماساريقا 
  ]\r\nگاه باشد كه شاخى از اين ماساريقا خصوص آنچه به روده پيوسته است فراخ شود حتى كه قطع بزرگ بيضه مقدار از جگر در آن تواند گنجيد چنانچه در اسهال كبدى مشاهدهء اهل تجربه شده است كه قطعه لحمى برآمده است و به عده‌اى هلاكت افتاده و قطعه‌هاى خرد خرد خود بيشتر مىبرآيند و به اثبات رسيده كه قطعه مذكور خون بسته نيست و از جرم امعا نيز نيست پس لابد از جگر باشد و حال آنكه آفت در جگر و هلاك بعد بروز آن مؤيد است بر بودن وى از جگر و چون بجز ماساريقا مسلكى فيما بين جگر و امعا نيست بالضرور اعتراف بايد كرد به اتساع مجرى كه ماساريقا است و از آنكه حدوث مجراى غريب در بدن امكان دارد كما صرحه المحققون كثرت اتساع در آن بعيد نمىنمايد با آنكه جرم عرق قابل تمدد و سعت است و آنچه بعض علما در خروج قطعات كبد نوشته‌اند كه قطعه جگر جدا شده در جوف مىافتد و به امعا ملاقى مىشود پس طبيعت بافت روده را از آنجا متهلهل ساخته فرجه احداث مىكند به نحوى كه آن قطعه در وى مىدرآيد و به باطن امعا مىگرايد در غايت بعد مىنمايد و اللّه أعلم بحقيقة الحال .\r\n\r\n[ ب . آورده برخاسته از حدبه كبد 
  ]\r\nو آنچه از حدبهء جگر برآمده آن را اجوف گويند و بعضى از شعب وى در نفس جگر متفرق است و باقى بيرون آمده دو شاخ شده يكى صاعد گشته و به اعلى منشعب شده و دوم هابط شده و به اسفل متفرق گشته بهر وصول غذاها به اعضاى اعلى و اسفل و اين شعبه‌ها تا رسيدن نهايت به چهار اسم مسمى مىشود .\r\nقريب مبدأ را جداول آورده گويند و بعد آورده آن را سواقى جداول و بعد آن را رواضع السواقى و بعد آن را عروق الشعرى .\r\nهر چه پستر است نسبت به مقدم باريك‌تر است به مثابهء اغصان .\r\nو ايضا از اول جوف دو شاخ برآمده و به گرده و مثانه آمده جهت دفع مائيت\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nو ايصال غذا و اين دو شاخ را طالعَيْن نامند بهر آن كه باز طالع شده‌اند چنانچه در تشريح گرده بيايد .\r\nو درين مختصر در تشريح شريان و آورده به همين قدر اختصار نموده شد و آنچه ازينها فصد كرده مىشوند و در باب استفراغ به فصد مشروحا خواهم گفت بعون اللّه تعالى .\r\nو أما اللحم فيتولد من متين الدم اما گوشت متولد مىشود از متانت خون و لهذا آنچه از وى ناقص مىشود عود مىكند در سائر اسنان ، زيرا كه مادهء وى خون است و آن دايم در بدن موجود است و همچنان فاعل او به خلاف اعضاى منويه كه عود وى بعد نقصان متعسر بلكه متعذر است چنانچه در بحث عضو گذشت .\r\nو يعقده الحر و اليبس و عقد مىكند يعنى مىبندد گوشت را حرارت و يبوست ، اما حرارت تحليل مىكند رطوبت مائيه را كه محدث رخاوت و ترهل است و يبوست استمساك آن مائيت مىنمايد و به حقيقت يارى مىدهد در عقد .\r\nو منفعته أن يسخن الأعضاء و يدفع الآفات عنها و نفع گوشت آن است كه گرم دارد اعضا را و دفع نمايد از وى آفتها را .\r\nو ظاهر است كه اگر گوشت نباشد اعصاب و عضلات نزد مصادمات متأذى گردند و ايضا بر او ايذا رساند و ضعف در قوى افتد و هيكل ناموزون نمايد كما لا يخفى .\r\nو پوشيده نماند كه لحم از آن طرف كه با جلد اتصال دارد ذى حس است همچون جلد و ما بقى بيحس است و چون حجم لحم را سه حصه فرض كنيم دو حصهء فوقانى حس‌دار خواهد بود .\r\nحاصل آنكه اكثر اجزاى وى ذى حس است و كمتر بىحس . و نفع در حس وى آن است كه تا خليفهء جلد باشد در احساس عند وقوع آفت به جلد و سبب حس اشتمال كيف عصبى است در وى .\r\nو أما الشحم فيتولد من مائية الدم و دسومته اما پيه متولد مىشود از اجزاى رقيقهء چرب كه در خون است از آن است كه شحم سپيد و نرم مىباشد .\r\nو يعقده البرد و منعقد مىسازد وى را برودت به جمود و قبض ، لهذا بيشتر تولد وى بر اغشيه و اعضاى عصبانى است و حرارت آن را مىگدازد .\r\nو منفعته أن يندي العضو الذي يجاوره و يحفظ و نفع وى آن است كه تر دارد عضو را كه همسايهء او است و محفوظ دارد .\r\nو أما الغشاء فإنه جسم عصباني رقيق عديم الحركة اما غشاء جسمى است عصبى تنك جرم بىحركت و مراد بعضى آن است كه شبيه به عصب است در لون .\r\nو بايد دانست كه غشاء سه گونه است :\r\nيكى آنكه منتسج است از ليف عصب فقط همچون غشائى كه مجلل نخاع است .\r\nدوم آنكه منتسج است از ليف رباط فقط همچون غشائى كه مجلل دِماغ است ، زيرا كه غشاى مذكور از رباطى كه از اطراف عظم قحف روئيده است حاصل شده است .\r\nسوم آنكه منتسج است از ليف عصب و رباط ، همچون اغشيه سائر بدن .\r\nو له حس قليل و مر غشا را است حس اندك به اعتبار اكثر آنكه در تمام بدن است و الا غشائى كه مجلل دماغ است اصلا حس ندارد بهر آنكه از ليف رباط فقط متكوّن شده است و رباط حس ندارد و غشا كه مجلل نخاع است حس كثير دارد بنا بر آنكه از ليف عصب فقط متكوّن شده به خلاف اغشيه كه از ليف عصب و رباط متولد شده‌اند كه براى تكون او عضو ذى حس و عضو غير ذى حس است لهذا حس قليل دارند .\r\nو فائده ذى حس بودن اين اغشيه آن است كه اعضاى عديم الحس را چون ريه و كبد و طحال به واسطهء اشتمال غشا بر اين‌ها بهره از حس باشد .\r\nو منفعته أن يغشي الأعضاء و يصونها و نفع غشا آن است كه بپوشد اعضا را و در پناه دارد آن را و اجل فوائد همين است\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nكه مؤلف گفته و الا فوائد ديگر نيز دارد كما لا يخفى .\r\nو پوشيده نماند كه غشا در بدن از نه فائده بيرون نيست :\r\nيكى آن كه اجزاى عضوى را كه خود به روى وى پوشيده شده است محفوظ و مجتمع دارد بر هيئت وى ، چنانچه در دماغ مشهود است كه اگر غشا بر آن مجلل نباشد استمساك هيئت وى صورت نه‌بندد .\r\nدوم آن كه عضوى را با عضو ديگر مرتبط سازد ، چنانچه مرئى است كه كليه را با صلب مرتبط ساخته است و هرچند تعلق كليه با صلب به عصب و رباط است ليكن تمامى تعلق از غشا است .\r\nسوم آن كه واسطه بود ميان عضو صلب و لين تا لين از صلب متضرر نشود چنانچه در اغشيهء ام الدماغ پيدا است .\r\nچهارم آن كه مانع تضرر عضو باشد چنانچه در مرى و معده و امعا هويدا است .\r\nپنجم آن كه رگها در وى منتسج شوند و معد به غذا باشند ، چنانچه در غشاى مشيمى ظاهر است .\r\nششم آن كه به حيلولت خود ابخرهء كدره را از بعض اعضاى شريفه باز دارد ، چنانچه در حجاب حاجز باهر است ، زيرا كه اگر فيما بين اعضاى تنفس كه ريه و قلب است و اعضاى غذا كه معده و مرى و جگر است و حجاب حاجز كه بعضى ديافرغما نيز گويند حاجز و حائل نباشد از ابخرهء اعضاى غذا ايذا تمام به دل و ريه همىرسد پيوسته و آفت عظيم احداث نمايد .\r\nهفتم آن كه حفظ حرارت كند و تحليل آن نمايد ، چنانچه در غشائى كه بر جوف ممتد است و آن را صفاق گويند محسوس است .\r\nهشتم آن كه عضو را دو حصه همىكند به حيلولت خود در نصفش تا اگر آفتى بدان عضو رسد عام نباشد بلكه تا ممكن باشد به يك شق بسند كند ، چنانچه در غشائى كه منصف دماغ است ، يعنى دماغ را در طول دو حصه كرده است معلوم است لهذا تا كه ماده سخت قوى نبود سكته و لقوهء مركب و فالج مركب نمىافتد ، زيرا كه ماده اندك است . و اما دفع او به خارج ممكن نيست ، اينجا بالضرور طبيعت ماده را به يك شق دفع مىكند تا آفت عام نباشد .\r\nنهم آن كه در اعضاى عديم الحس افاضهء حس كند ، چنانچه در جگر و شش و سپرز مبين است .\r\nو أما الجلد فإنه جسم عصباني اما پوست جسم عصبى است كه بافته شده است از شظاياى اطراف عصب و عروق و بافت وى نسبت به اغشيه و صفاق غليظتر است و جلد انسان قياس به حيوانات رقيق‌تر است و كم موى و ضعيف القوة .\r\nو له حس كثير و مر جلد را حس بسيار است بنا بر استفاده كردن از عصب و كثرت حس او براى آن است كه تا درك منافى زودتر كند و بدان سبب حيوان خود را از آفت بازدارد و هلاك نگردد .\r\nو پوشيده نيست كه معتدل‌ترين اعضا جلد است ، زيرا كه كيفيات اربعه در وى متساوى است بهر آن كه چون وى را به اعضاى حار قياس كنيم سرد است و چون به اعضاى سرد قياس كنيم گرم و چون به اعضاى رطب قياس كنيم خشك است و چون به اعضاى يابس قياس كنيم تر ، پس وى معتدل باشد .\r\nو بدان كه گرمترين اعضا قلب است و سردترين اعضا عصب . و ترترين آن دِماغ است و خشك‌ترين آن استخوان .\r\nو منفعته ستر الأعضاء و فائده جلد پوشيدن اعضا است تا اينها را محافظت نمايد و از آفات در پناه دارد .\r\n\r\n[ تعريف مسام جلد و فايده آن 
  ]\r\nو بايد دانست كه جلد چون از عروق رقيق و شظاياى عصب منتسج شده است سوراخ‌هاى باريك كه فيما بين نسج واقع گشته مسام عبارت از آن است .\r\nو نفع مسام آن است كه بدان سبب جسد تنفس كند و نسيم داخل شود ، فضلات مستخرج گردد .\r\nو ظاهر است كه جلد بعض واضع غليظ است و جلد بعض ديگر رقيق و بعضى ذى موى و\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nبعضى بىموى است و بعضى نسبت به بعضى كثير الحس ، چنانچه بالا نيز گفته شد و جلد فى الحقيقة مركب است ، اما مؤلف و بعض ديگر در مفرد شمرده‌اند چنانچه وجهش مكرر گذشت .\r\nو أما الشعر فمنه ما يزيّن الجسد و اما موى پس بعض از آن چيزى است كه زينت مىدهد بدن را و هو شعر الرأس و آن موى سر است و موى حاجبين نيز از اين قبيل است .\r\nو منه ما يزين بعض الناس دون البعض و بعضى از آن چيزى است كه زينت مىدهد بعض مردم را ، نه بعض را ، مثل اللحية ، و نظير وى ريش است ، زيرا كه وى در حق مردان زينت است نه در حق زنان .\r\nو منه ما فيه المنفعة و الزينة و بعضى از آن چيزى است كه در وى نفع و زينت است مثل هدب العين و نظير او مژه است كه با وجود زينت تقويت مىدهد نور بصر را به جمع و مانع سقوط اجرام صغار از چشم مىگردد هنگام مفتوح بودن چشم ، و منه ما فيه المنفعة دون الزينة بعضى از آن چيزى است كه در وى منفعت است فقط نه زينت مثل سائر شعر البدن چون تمام موى بدن فإنه ينقى به البدن عن الفضول پس بدرستى كه موى مذكور پاك مىشود به سبب آن بدن از فضله‌ها ، يعنى فضلهء بدنى كه در هضم آخر حاصل مىشود به واسط وى مندفع مىگردد .\r\n\r\nفائده در خلقت موى بدن\r\nكه بخار دخانى كه اجزاى مائيه از آن بيشتر به تحليل رود و پاره‌اى كه تماسك اجزاى ارضيه بدان تواند شد در آن بماند چون در مسام در مىآيد و زمانى شائسته آنجا محتبس مىماند بىمستحيل شدن به كيفيت غير ملايم بخار مذكور منعقد مىگردد و به ماده شعرى و چون از متعاقب مدد مىرسد از قوت دافعه خصوص كه رطوبت بدن لزج و چرب باشد مادهء منعقده از مسام بيرون مىآيد مطول شده ، اين است طريق تكون موى ، پس آنجا كه بخار نافذ نشود در مسام يا نافذ شود ليكن زمانى صالح كه در آن منعقد تواند شد محتبش نماند يا ماند اما كيفيت وى از سوء المزاج متغير شود به كيفيت غير ملايم در اين صورتها موى متولد نمىگردد .\r\n\r\n[ اسباب عدم نفوذ بخار در مسام 
  ]\r\nو عدم نفوذ بخار در مسام بر چند وجه است :\r\nيكى آن كه مادهء اندك بود يعنى بخار دخانى كمتر متولد شود به سبب نقصان حرارت و ناروئيدن لحيه در نسوان و خصيان از اين قبيل است .\r\nدوم آن كه خون كه مادهء بخار دخانى است كمتر متولد شود و سقوط موى در ناقهين به واسطهء نارسيدن مدد از اين قبيل است .\r\nسوم آن كه رطوبت در اين بخار بيشتر بود و دخانيت كمتر و ظاهر است كه تا ناريت غالب نباشد بخار از ميل به خروج نمىشود و بيرون نيامدن لحيه در صبيان از اين جهت است .\r\nچهارم آن كه منافذ يعنى مسام شديد الضيق باشد به سبب برد مزاج يابس مكثف ، پس ماده شعر آنقدر كه مىبايد نتواند گنجيد .\r\nپنجم آن كه سيلان فضول چون طمث و مانند آن باعث امالهء بخار گردد\r\n\r\n[ اسبا عدم لبث بخار در مسام 
  ]\r\nاما عدم لبث بخار در مسام تا زمانى كه موى متولد شود بر سه وجه است :\r\nيكى آن كه ماده رقيق بود و بدان سبب زود تحليل پذيرد و ظاهر است كه تا كثافت كه لازمهء دخانيت است در بخار نبود قبول انعقاد نمىكند ، زيرا كه لبث نمىنمايد .\r\nدوم آن كه مسام وسيع باشد به غايت و بدان سبب ماده مستعده زود مستخرج گردد و تحليل پذيرد .\r\nسوم آن كه اگر چه ماده و مسام به اعتدال باشند اما اسباب محلله مفرط از امور بدنى يا خارجى اتفاق افتد و ماده را منعقد ناشده به تحليل برد .\r\nاما تكيّف ماده به كيفيت ناملايم بديهى است كه فساد تكون مىكند و نفوذ ماده در مسام و لبث وى در آنجا در تولد موى كفايت نمىكند تا كه محفوظ از تغيّر و تكيّف به كيفيت غير\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nصالحه نباشد چنانچه در داء الحيه ، داء الثعلب مشهود است كه به واسطهء احتباس خلط ردى در منافذ مادهء شعرى نيز فساد مىگيرد .\r\n\r\nفائده [ اختلاف حكما در عضو بودن موى و ناخن 
  ]\r\nبعضى حكما شعر و ظفر را از فضلات مىشمرند نه از اعضا و الشيخ ابو على منهم .\r\nو أما الظفر فجوهر عصبي اما ناخن جوهرى است شبيه به عصب در لون نه آن كه وى عصب است چنانچه بعضى زعم كرده‌اند ، زيرا كه تصريح كرده است شيخ به آنكه ظفر مخلوق است از استخوان نرم .\r\nو منفعته أن يدعم الأنامل و يعينها على تناول الأجسام الصغار و إمساكها و فائده ناخن آن است كه استوار و قايم دارد سرهاى انگشتان را و يارى دهد آنها را بر تناول اجسام و گرفتن آن و ديگر منافع نيز دارد چون حك و لقط . و باشد كه بعض جا كار سلاح كند .\r\nو جرم وى ذى انعطاف واقع شده تا عند الاصطكاك و مصادمت اشياى صلب منعطف شود و شگافته نگردد و چون در معرض انحكاك و انجراد بود دايم النشو مجعول گشته .\r\n\r\nانتباه‌در تعداد اعضاى مفرد\r\nاقوال اطبا مختلف واقع شده ، نزد مصنف رح چهارده‌اند : عظم ، غضروف ، وتر ، رباط ، عضل ، شريان ، وريد ، لحم ، شحم ، غشا ، جلد ، شعر ، ظفر .\r\nو شيخ در قانون گفته : عظم ، غضروف ، عصب ، وتر ، رباط ، شريان ، وريد ، غشا ، لحم .\r\nو ابو سهيل المسيحى سيزده نوشته : شريان و وريد يكى داشته ، پس آنچه شيخ گفته نزد او هشت باشد و پنج چيز كه شحم ، سرب ، مخ ، ظفر ، جلد باشد بر آن افزوده است .\r\nو صاحب كامل نيز سيزده مىگويد ليكن بدل مخ شعر مقرر مىنمايد .\r\nو بعض اطبا شانزده مىگويند : نه آنچه شيخ گفته هفت ديگر اين است شخم ، سيمن ، غدد ، جلد ، ظفر و شبذ و شعر و اللّه أعلم بالصواب .\r\nچون از بيان اعضاى مفرده فارغ شد شروع مىنمايد در اعضاى مركبه .\r\nالفصل الثالث في تشريح الأعضاء المركبة كالدِماغ و العينين و الأذنين و اللسان\r\n\r\nفصل سوم ثابت است در تشريح اعضاى مركبه چون دماغ و دو چشم و دو گوش و زبان ،\r\nاما ديگر اعضاى مركبه به فصول مختلفه مذكور خواهد شد مفصل .\r\nأما الدماغ فجوهر رخو متخلخل أبيض اللون اما دماغ جوهر نرم متخلخل سپيد رنگ است ، فائده رخو بودن آن است تا شكل وى مستحسن باشد و استحالهء آن به متخيلات نيك بود ، زيرا كه شى لين اشكال را به سهولت قبول مىكند و فائدهء ديگر آن كه تا اعصاب را غذاى وافر برسد ، بهر آن كه اعصاب از دماغ و نخاع اغتذا مىكند ليكن نرمى مقدم دماغ بيشتر است براى آن كه وى منبت اعصاب حس است و حس انفعال است از محسوس و جهت اين كار لينت لازم .\r\nاما موخر دماغ نرمى كمتر دارد بهر آن كه منبت اعصاب حركت است و حركت را صلابت مبدأ لازم و صلابت مؤخَّر دماغ نظر به مقدم است و الا دماغ همگى نرم است كما لا يخفى .\r\nمركب من المخ و الشريانات و الأوردة و الغشاء المسمى بأم الدماغ و الغشاء الصلب الذي يلاقي القحف دماغ مركب است از مغز و رگهاى جهنده و ناجهنده و غشا كه مسمى است به ام الدماغ و غشائى ديگر كه ملاقى قحف است .\r\nاما عصبها كه از وى رسته است از اجزاى ذاتيهء دماغ نيست لهذا معدود در تركيب او نگشته .\r\n\r\n[ در بيان معصره 
  ]\r\nو بايد دانست كه آورده و شرائين كه به دماغ درآمده‌اند اول در اسفل دماغ با هم منتسج گشته‌اند و فوهات هر يك در ديگر مفتوح شده و از آن فضاى مقعر در آنجا كه بطن اوسط است حاصل آمده و فضاى مذكور را اطبا معصره گويند و معصره دو نفع دارد : يكى آن كه خون كه به غذاى دماغ مىآيد نخست در اينجا درنگ كند و در توها و شكنهاى آن\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nبگردد و به مزاج دماغ قريب شده و صالح غذاى او گردد .\r\nدوم آن كه فضلات دماغى در وى مجتمع شود به تدريج به حنك منحدر گردد و بعدهء شعبه‌هاى آورده و شرائين از معصره متفرق شده‌اند به جانب دماغ و نزديك بطن اوسط رسيده شعبه‌هاى مذكور غلظت و آگندگى پذيرفته‌اند پس بعضى به خلف و نواحى رفته و بعضى مقدم دماغ ممتد گشته آنچه به مقدم آمده با شرائين صاعد كه در اينجا است ملاقى شده و شبكيه و مشيميه كه طبقهء چشم است از اينها ناشى مىشود و در ميان قحف و نفس دماغ دو غشاء حائل‌اند تا وقايهء دماغ باشند غشائى كه ملاقى نفس دماغ است نرم است و رقيق و آن را ام الدماغ گويند ، زيرا كه وى حافظ شكل اجزا و ناصر قوى و افعال دماغ است پس وى اصل است در بقاى هيئت اين و معنى ام اصل است و اين غشا بر دماغ محيط است و تا آخر منقطع شده ، يعنى بر مؤخر دماغ اشتمال ندارد ، زيرا كه مؤخر دماغ به سبب صلابت محتاج به وقايه نيست .\r\nو غشائى كه ملاقى قحف است صلب است و غليظ و اين را ام غليظ و ام جافيه نامند .\r\nوجه اطلاق ام معلوم شده اما جافيه از آن گويند كه غشاى مذكور چون كه به روابط مربوط شده است به قحف و بر غشاى لين افتاده اين است ، جوفي بين الغشائين در اكثر اماكن حاصل شده و نفع مشتمر و برداشته بودن اين غشا آن است كه تا دماغ از ثقل او متأذى نشود و اربطه كه اين غشا را با قحف مرتبط ساخته‌اند اربطه مذكور از شئون و دروز به ظاهر قحف برآمده‌اند و منتسج گشته و غشاى مجلل قحف نام يافته .\r\n\r\nفائده در نفع حيلولت غشا ميان دماغ و قحف\r\nبدان كه دِماغ به غايت نرم است و ذكى الحس و در حالت تزيّد جوهر او در وقت انبساط كه لازم انقباض وى است و هنگام صيحهء شديد و ديگر عوارض كه مر بود آن را مرتفع مىسازد آن را ، ممكن الماسه است با قحف ، اگر ميانجى در ميان نمىبود عضولين از ملاقات عضو صلب به آفات قويه و صداع دائمى مىآمود و لهذا دو غشا بينهما حاجز گشتند تا آنچه ملاقى عظم است بلا واسطه بعينه ملاقى دماغ نباشد .\r\nو آنچه مماس دماغ است نرم‌تر از آنچه فيما بين قحف است مخلوق شده ، زيرا كه دو عضو كه ضديت داشته باشد از صلابت و لينت يك ميانجى كفايت نمىكند ، بهر آن كه شك نيست كه اين ميانجى بايد كه به هر دو جهت مناسبت داشته باشد و الا همين ميانجى باعث تأذى مىگردد و رد ضد يك حاجز كه به هر واحد مناسب بود در اينچنين محال نازك صورت‌پذير نيست .\r\nو نفع ديگر در وجود غشا حفظ شكل دماغ است لأنه لين و اللين يحتاج في حفظ الشكل إلى القاسر .\r\nو حفظ رگ‌هاى منتشره در دماغ از التوا ، چه اگر انتصاب عروق به اغشيه نمىشد تراكم و تزاحم بينهم مىافتاد .\r\nو پوشيده نماند كه از ظاهر كلام مصنف چنان مستفاد مىشود كه اين دو غشا در تركيب دماغ داخل‌اند و مقوم وىاند و فى الحقيقة چنان نيست ، زيرا كه از كلام شيخ و غيره معلوم شده است كه غشا از دماغ خارج است و در نفس نفس دماغ دخلى ندارد و تعداد مؤلِّف غشا را در تشريح دماغ از اجزايش بنا بر ضرورت آن است بر سبيل مجاز ، نظر به اينكه حفظ شكل او موقوف بر غشا است و الا لازم مىآيد تفرد شخصى از جمهور و آن معقول نيست .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nو هيئة الدماغ شبيهة بمثلّث و صورت دماغ مشابه است به شكل مثلث مخروطى ، يعنى سه گوشه دارد كه دو گوشه وى با هم قريب بود و گوشهء سوم بعيد چه معنى مخروط دراز است و چون كه مخروطيت اين نزد اطبا پر ظاهر بود مؤلِّف تفريق بيان آن نكرده .\r\nو پوشيده نماند كه بناى اشكال مربع و مثلث بر سطح خطوط است و اطلاق وى بر ذى حجم صدق نمىيابد لهذا گفته كه شبيهة بمثلَّث .\r\nبالجمله آن سمت كه ميان دو گوشهء قريبه است غليظ و آگنده مجعول شده و مسمى است به قاعده و گوشه سوم كه مقطع طول واقع شده مسمى است به زاويه و اين طرف دقيق است ، قاعده طرف پيشانى است و زاويه پس سر ، چنان كه مىگويد : قاعدته من جانب مقدَّم الرأس قاعدهء دماغ موضوع است از طرف جبهه ، و زاويته التي يحيط بها الساقان من جانب المؤخَّر و زاويهء دماغ كه رسيده‌اند به آن زاويهء دو ساق از پس سر است .\r\nبدان كه شكل مثلث مخروطى به سه خط تمام مىشود : يك خط قصير و دو خط طويل ، بدين وجه خط قصير طرف قاعده است و خطين طويلين كه از دو طرف خط قصير ممتد شده مسمى است به ساقين و ملتقاى اين دو خط به زاويه .\r\nو به يكون الحس و الحركة و از دماغ حاصل مىشود حس و حركت ارادى در بعض اعضا ، يعنى دماغ مبدأ قوت حس و حركت است و قوى به واسطهء خدمت او به اعضا فايض مىگردند .\r\nو قيد بعضى از آن نموديم كه حركت و حس اكثر اعضا از نخاع است ، چنانچه در تشريح اعصاب گذشت مع جواز انتساب حس و حركت جميع اعضا به دِماغ ، لأنه مبدأ أو مبدأ المبدأ .\r\nأما الحس فبواسطة العصب اللين اما حس پس به سبب عصب نرم است كه از مقدم دماغ برآمده .\r\nو أما الحركة فبواسطة العصب الصلب اما حركت پس به سبب عصب سخت است كه از مؤخَّر رسته . و وجه نبات اعصاب لين از مقدم و صلب از مؤخر در مبحث عصب گذشته .\r\n\r\nفائده دماغ منقسم مىشود به سه تجويف كه به بطون مسمى است :\r\nبطن اول در مقدم دماغ است و بزرگتر است از بطنين آخرين و منبت اعصاب حسى و محل حس مشترك و خيال است .\r\nو بطن سوم در مؤخَّر دِماغ است و اين بطن اگر چه نسبت به بطن مقدم بسيار خرد است ليكن نظر به بطن اوسط بزرگتر است و منبت اعصاب حركت و محل حافظه است .\r\nاما بطن ميانه كه وسط هر دو بطن واقع است وسعتى ندارد بلكه به مثابهء مورى آب بين البطنين حادث شده طويل كروى الشكل و محل متصرف و وهم است .\r\nو اين بطن را دهليز نامند و از آن كه باعث اجتماع بطنين شده مجمع البطنين گويند و ازواج خوانند و از آن كه اجزاى دماغ كه بر اين بطن حاوى است دودى الشكل مىنمايد . و ايضا بطن مذكور مانند دود يعنى كرم حركت مىنمايد به انبساط و انقباض دوده نامند . و سبب حركت مذكور وى آن است كه درون اين بطن به هر دو جانب دو فزونى از جوهر دماغ رستار است واقع شده‌اند و به اربط مربوط گشته .\r\nو از شأن اين زائدتين است كه يك بار حركت مىكنند بمماس و مقاربت و بار ديگر به جدائى و مباعدت ، لهذا اطبا به منفخين تشبيه كرده‌اند هرگاه اين‌ها ممتد مىگردند و به مقاربت مىگرايند مجرى يعنى بطن بسته مىشود .\r\nو حركت انقباضى اين است چون به مباعدت مىگرايند و منقلص مىگردند گشادگى در مجرى روى مىنمايد و حركت انبساطى اين است . و نفع در اين\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nقبض و بسط تصفيهء روح نفسانى است از ابخرهء دخانى و از حركت دودهء دماغ بتمامه متحرك مىگردد و اين زائدتين را لوزتين و تنين و عنبتين نامند .\r\nو بدانند كه بطون با سرها ذى غضون‌اند بخلاف زائدتين كه املس ، يعنى صاف و بىشكن‌اند و غضون بغين و ضاد معجمتين جمع غضن است يعنى شكن كه بر سطح عضو مىافتد .\r\nو مراد از غضون بطن تزائد و ثقبها است كه بر سان پاره‌هاى خود و جوشن بر هم افتاده در جرم دماغ .\r\nو نفع در تزايد آن است كه اگر روح كثير آيد و در افضيهء بطون نگنجد در اين ثقب درآيد .\r\nفائده ديگر ، نضج روح است به سبب تلبّث وى در اين مضايق و تكيّف او به مزاج دماغ ، چنانچه در تجاويف نضج مىيابد و مناسبت به دماغ پيدا مىكند .\r\nو بدان كه دماغ از اول تا آخر موازى در رسمى دو حصه است و اين انقسام در حجب و مخ و بطون تمام نافذ شده و عصبها و عرقهاى هر حصه جدا است و چون با هم شديد الاتصال‌اند تمائز بينهما محسوس نيست مگر در جزو مقدم .\r\nو نفع در دو حصه بودنش آن است كه اگر در يك شق مادهء دماغى فرود آيد شق ديگر سالم ماند چه از شأن طبيعت است حفظ اجزاى بدان مهما امكن .\r\nو پوشيده نماند كه براى دفع فضول دماغى دو مجراى طبيعى واقع‌اند :\r\nيكى در بطن مقدم ، آنجا كه زائدتين شبهتين بحلمتى الثدى ماند از نفس آنها مستخرج مىشود مادهء به سوى انف .\r\nدوم در بطن اوسط قريب به مؤخر و مادهء بطن اوسط و مؤخَّر از اين ممر مستخرج مىگردد بسوى حنك .\r\n\r\nتنبيه [ مخصوص بودن هر بطنى به قوتى 
  ]\r\nاستدلال بر آن كه هر بطنى به قوتى مخصوص است از ظهور ضرر در فعل آن قوت عند حدوث آفت در آن بطن مىتوان كرد .\r\nو أما العينان فكل واحدة منهما مركبة من سبع طبقات و ثلاث رطوبات اما هر دو چشم پس هر يك از آن دو مركب است از هفت طبقه و سه رطوبت ، اگر چه اوردهء شرائين و اعصاب و عضلات نيز در تركيب چشم داخل‌اند ليكن چون ملاك امر بيان طبقها و رطوبتها بود مؤلف به همين دو بسند نموده و با وجود وضوح اين امر كه ضمنا نيز معلوم مىشود راه اطالت در مختصر نگشود ، ليكن ما اعصاب را نيز ذكر كنيم كه محيط بالمقصود همان است ، زيرا كه مجراى نور است .\r\nو بدان كه طبقات اغشيه‌اند ، بعض آن موضوع بر بعض ، چنانچه بيان مىشود و رطوبات جسمى است مائى ذى جمود كه در طبقات محصور گشته و آن نيز مذكور مىگردد و چون ملتحمه نخستين طبقه است نظر به خارج شروع از آن كرد و گفت : الطبقة الأولى الملتحمة و هي التي تلي الهواء و طبقه نخستين ملتحمه است و وى آن است كه متصل و ملاقى هوا است .\r\nبدان كه طبقهء مذكور غضروفى است و غليظ الجرم مختلط به عضله‌هاى محركهء چشم ممتلى به گوشت سپيد چرب و وى از شاخه‌هاى غشاى صلب كه زير پوست سر و زير قحف واقع است ناشى شده است و پيش چشم سطبر گشته و همه اجزاى چشم را پوشيده است مگر قرنيه را كه قدرى از آن جهت نفوذ نور مكشوف مانده و حوالى آن با طبقهء مذكور التحام و اتصال گرفته لهذا ملتحمه گويند تا آنجا كه سياه مىنمايد يا ازرق قرنيه است و ماوراى آن ملتحمه . حاصل آنكه قرنيه نيز مماس هوا است .\r\n\r\nفائده [ بيان اختلاف اطبا در طبقه ملتحمه 
  ]\r\nرستن اين طبقه از غشاى فوق القحف حسب رأى بقراط است ، درازى بر اين دليل آورده كه چون ورم ملتحمه شديد باشد تجاوز مىكند حالى\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nچشم را حتى كه به رخساره مىرسد و اين معنى بىمشاركت غشاى مزبور صورت نه‌بندد .\r\nاما اربيحانس و روفس برآنند كه از غشاى صلب دماغ كه داخل قحف است رسته ، به استدلال آن كه رمد شديد مغير ذهن و حواس مىگردد و هذا ليس بشيء ، زيرا كه الم غشائى خارجى نيز ذهن و حواس را متغير مىسازد به سبب مجاورت او دماغ را ، چنانچه در صداع ضربى مشهود مىشود و بيماريها كه در اين طبقه افتد خاصة و به مشاركت چهارده است .\r\nو الطبقة الثانية القرنية و طبقهء دوم قرنيه است و هي بعد الملتحمة و آن پس از ملتحمه است و لا لون لها و نيست رنگى مر اين طبقه را في نفسها و إنما يتلوَّن بلون الطبقة التي تحتها و رنگين نمىنمايد مگر از رنگ طبقهء كه زير او است .\r\nبدان كه قرنيه طبقه‌اى است صلب و شفاف مانند شاخ سپيد كه به غايت تنگ و باريك باشد و تسميهء اين به قرنيه از اين جهت است و وى از اطراف طبقهء صلبيه برآمده است و به عين محيط گشته و بر همه طبقات و رطوبات كه تحت او است پناه گشته جهت حفظ ، لهذا حكيم مطلق آن را چار تو آفريده همچون طبقات شاخ تا اگر آفتى رسد به سبب ذى طبقات بودن اثر او در سائر اجزاى سرايت نكند و مىتواند كه به واسطهء تو دار بودنش به قرن ، يعنى شاخ تشبيه داده‌اند .\r\nبالجمله سخت‌ترين اجزايش همان است كه مماس هوا است و محاط به ملتحمه نيست جهت محافظت چنين واقع شده تا قايم مقام ملتحمه باشد .\r\nو مثال اين طبقه يا رطوبت جليديه همچون مثال آبگينهء قنديل است نسبت به ضياى سراج ، يعنى منع اصابت آفات خارجيه مىكند و مانع بروز نور داخلى نمىگردد جهت شفافيت .\r\nو امراضى كه در اين طبقه افتد نه‌اند .\r\nو الطبقة الثالثة العنبية و طبقهء سوم عنبيه است و هي قد تكون سوداوي و اين گاهى در بعض مردم سياه مىباشد ، و قد تكون زرقاء و در بعضى آسمان‌گون ، و قد تكون شهلاء و در بعضى مائل به سرخى همچون حدقهء ميش ، و هي بعد القرنية و او پس از قرنيه است .\r\nبدان كه عنبيه طبقه‌اى است غليظ الجرم و در وسط و مقابل جليديه ثقبه‌اى واقع شده مانند ثقبه‌اى كه در انگور مىشود وقتى كه از خوشه جدا مىكنند و به همين تشبيه بدين نام خوانند ، غرض از اين ثقبه نفوذ نور است و رنگ طبيعى اين نزد جالينوس آسمانگون است و نزد ارسطو سياه و در اكثر نزول الماء سياه چشم را افتد . و ظاهر اين طبقه يعنى آنچه مماس قرنيه است سخت است تا از صلابت قرنيه ايذا نيابد . باطن او نرم و ملايم و ذو خمل و ذى خشونت واقع شده مانند اسفنج و ازين طرف به بيضيه اتصال يافته .\r\nو منفعت ذى خمل بودنش سه است :\r\nيكى آن كه چون آب نازل مىشود عنبيه و قادح آن را به دستكارى فروكند در خملى از خمول آن آب بند شود و از محاذى ثقبه يكسو گردد .\r\nدوم آن كه فضله‌اى كه بر چشم ريزد در خمل بايستد مهما امكن و بر ثقبه نريزد .\r\nسوم آن كه رطوبت بيضيه كه صاف و لغزنده به سبب مجاورت جسم ذى خمول بر جاى خود باشد و سائل نگردد .\r\nو امراضى كه بدين طبقه مختص‌اند پنج‌اند .\r\nو بعد الطبقة العنبية الرطوبة البيضية و پس از پردهء\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nعنبيه رطوبت بيضيه است و هي رطوبة صافية شبيهة ببياض البيض و آن رطوبتى است صاف مشابه به سپيدى تخم مرغ ، يعنى از روى لون و صفا و قوام و لهذا بيضيه نامند .\r\nو منفعت خلقت اين رطوبت پيش روى جليديه آن است كه ضوء قوى به تدريج بر جليديه افتد و بدان سبب جليديه از اذيت ضوء قوى و هواى گرم محفوظ ماند .\r\nو سه مرض به اين مختص است .\r\nو الطبقة الرابعة العنكبوتية و پردهء چهارم عنكبوتيه است و هي طبقة شبيهة بنسج العنكبوت و آن پرده‌اى است مشابه بافت عنكبوت و هي بعد الرطوبة البيضية و وى پس از رطوبت بيضيه است و طبقهء مذكوره از كنارهء شبكيه رسته و شاخه‌هاى باريك از طبقهء مشيميه به اين آميخته و او حاجز است ميان جليديه و بيضيه و چون به غايت تنگ است مانند خانهء عنكبوت بدين نام مسمى شده . و فائده رقتش آن است كه منع ابصار نكند .\r\nو دو مرض به اين طبقه مختص است .\r\nو بعد هذه الطبقة و پس از اين پرده ، الرطوبة الجليدية رطوبت جليديه است و هي رطوبة صافية تشبه الجليد و آن رطوبتى است صاف مشابه به برف و اين رطوبت اشرف اجزاى چشم است ، زيرا كه تعلق حقيقى بصارت به دو است و باقى اجزا همه خادم‌اند ، لهذا در وسط واقع شده تا محفوظتر باشد .\r\nو از آن كه او جامد و صافى است مانند برف جليديه نامند ، زيرا كه ترجمه جليديه برف است و چون گرد شكل است برديه نيز نامند و ترجمهء برد كه در اين محل واقع شده ژاله است و مقدم وى پهن است و مؤخَّرش دراز . فائدهء پهنائى قدّامش آن كه وقوع اشباح را مواقع بزرگ باشد و مرئى خرد را نيز نصيبى وافر بود . و فائدهء درازى مؤخرش آن كه اشباح در عصبهء مجوفه بهندام اندر شود .\r\nو يك مرض بدان مختص است و به مشاركت بسيار افتد .\r\nو بعدها الرطوبة الزجاجية و پس از جليديه رطوبت زجاجيه است و هي تشبه الزجاج الذائب و وى مشابه است به آبگينهء گداخته ، زيرا كه صاف غليظ القوام سپيد رنگ است به اندك سرخى مائل ، گويا زجاج ذائب است لهذا زجاجيه گويند و بر نصف مؤخر جليديه مشتمل گشته جهت تبليغ غذا به جليديه .\r\nو امراض كه در اين طبقه افتد دو است علاج او صعب است نسبت به امراض ديگر اجزاى چشم ، براى بُعد وصول اثر دوا داخلى بود يا خارجى و بهر تعسر اطلاع بر علت اين رطوبت .\r\nو الطبقة الخامسة الشبكية و پردهء پنجم شبكيه است و هي بعد الزجاجة و وى پس از زجاجيه است و طبقهء مذكور از اطراف عصبه مجوفه ناشى شده است و بر زجاجيه و جليديه از طرف خلف مشتمل گشته تا آنجا كه ما بين جليديه و بيضيه است و از آنكه اشتمال او بر اين دو رطوبت مانند احتواى شبكه است بر صيد به شبكيه مسمى شده .\r\nو امراض كه بدين افتد پنج‌اند و علاج آنها نيز صعب است ، زيرا كه اثر دوا خوب نمىرسد و ايضا ذكى الحس و كثير الشريان است .\r\nو الطبقة السادسة المشيمية پردهء ششم مشيميه است و هي تشبه المشيمة و وى مشابه مشميه است و هي بعد الشبكية و وى پس از شبكيه است .\r\nبدان كه بافت اين طبقه از اطراف غشاى رقيق دماغى و از آورده و شريان واقع است و مشيمه از آن گويند كه\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nاشتمال او بر شبكيه چون اشتمال مشميه است بر جنين و چون طبقهء مذكور كثير العروق و منفذ غذاى صائب اجزاى چشم است امراض دموى بيشتر در وى مىافتد .\r\nو الطبقة السابعة الصليبية و پردهء هفتم صليبيه است و هي بعد المشيمية و وى بعد از مشميه است تلاقى عظم العين متصل است استخوان چشم را ، يعنى استخوان خانهء چشم را و وى از اطراف غشاى صلب دماغى كه به عصبهء مجوفه متصل است ناشى شده .\r\n\r\nفائده‌آنچه از تعداد طبقات هفتگانه ذكر شده بنا بر قول جمهور است و الا اختلاف در اين بسيار است\r\nو بعضى صلبيه را از غشا مىشمارند نه از طبقه ، زيرا كه نزد اين بعض طبقه جسم تخين الجرم نباشد و فرق مىكنند در غشا و طبقه و الحق ما قلنا .\r\nو بعضى شبكيه را در طبقات نمىشمرند و بعضى عنكبوتيه را نيز از اجزاى شبكيه مىدارند و بعضى با هر دو ملتحمه را نيز و بعضى با هر سه عنبيه را نيز از اجزاى مشيميه مىگيرند و بعضى با هر چهار قرنيه را از اجزاى صلبيه تعداد مىنمايند ، پس نزد جمله شش‌اند و نزد بعضى پنج و نزد بعضى چهار و نزد بعضى سه و نزد بعضى دو باشد ، اما در رطوبات سه‌گانه همه اتفاق دارند و كذا در طبقهء مشيميّه .\r\n\r\nانتباه‌عصبهاى چشم\r\nدو گونه است :\r\nيكى آن كه افاضه حس لمس و حركت مىكند در وى .\r\nدوم آن كه مخصوص به بصارت است و مسمى است به عصبهء مجوفه و در تشريح اعصاب گفته آمده .\r\nأما الأذن فهي مركبة من اللحم المحض و الغضروف و العصب الحساس اما گوش پس وى تركيب يافته است از گوشت خالص و استخوان نرم و پى كه حس دارد .\r\nو منفعتها قبول الصوت و جمعُهُ ليدخل الصماخ و فائده او قبول كردن و جمع نمودن آواز است تا داخل شود آواز در سوراخ گوش .\r\nو بدان كه صماخ در عظم حجرى واقع‌اند و ذى تعاريج است تا هوا به تدريج درآيد اصلاح يافته در نهايت صماخ كه مسمى است به جُوبَهْ هواى ايستاده است و عصبى در اين منفذ و حوالى جوبه مفروش است و اين عصب را غشاى طبلى گويند ، هرگاه هواى حامل الصوت در صماخ نفوذ كند و به جوبه رسد هواى ايستاده را در حركت مىآرد حسب تموج خود پس عصب مفروش منفعل مىگردد و بامر الله سبحانه سمع حاصل مىگردد .\r\nو صماخ بكسر صاد مهمله و بسين مهمله نيز آمده است و جُوبَهْ بضم جيم و سكون واو و فتح باى موحده و وقف ها غايت صماخ به طرف داخل .\r\nأما اللسان فهو مركب من اللحم و العروق و الشريانات و العصب الحساس و الغشاء المتصل بغشاء المري اما زبان پس او مركب است از گوشت و آورده و الشرائين و عصب حساس و غشائى كه پيوسته است با غشاى مرى ، گوشت او رخو است و سپيد و نمودن او سرخ از خون عروق است و عصب وى منشعب شده است از اعصاب دماغى و زبان در طول را ستار است دو حصه اما به سبب احتواى غشا متمايز نمىنمايد . و در بيخ وى غدهء لحمى است كه آن را مولد اللعاب گويند و زير اين دو سوراخ است كه ميل در آن گنجد جهت خروج لعاب و اين سوراخ‌ها را ساكبى اللعاب گويند ، يعنى ريزندگان لعاب .\r\nو نفع بروز لعاب نداوت زبان و يا حوالى وى است تا زبان سهل الاطاعة باشد به واسطهء نداوت .\r\nو زير زبان در نفس او دو رگ بزرگ سبز واقع‌اند و ازين رگها شعبه‌هاى كثير متفرق شده و در جرم زبان منتشر گشته‌اند و اين دو رگ بزرگ را صردين نامند و ايضا براى\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nحركت لسان عصب‌ها و عضله‌هاى مخصوص در زبان واقع است و منفعته تقليب الطعام و المعونة على الازدراد و نفع زبان گردانيدن غذا است تا بتمامه ممضوغ شود و يارى دادن در فرو بردن و ايضا معاون بر تكلم و نفث و آلت حس ذوق است .\r\nو از آنكه جرم او نازك است از كيفيات بدن زودتر متأثر مىگردد لهذا تلون او به حسب لون ماده از اول دلائل مقرر نموده‌اند همچون چشم .\r\nالفصل الرابع في الرئة و القلب\r\n\r\nفصل چهارم ثابت است در تشريح شش و دل\r\nأما الرئة فهي مركبة من اللحم على لون الورد و من غضاريف قصبة الرئة و الشرائين النابتة من القلب اما شش پس وى مركب است از گوشت وردى رنگ و از غضروف‌هاى قصبه شش و از شريان‌هايى كه روئيده‌اند از دل .\r\nو بدانند كه لحم ريه رخو و متخلخل است و آنچه در بعض نسخ اين دو لفظ در متن داخل شده غير صحيح است .\r\nو ليس لها في نفسها حس و حركة و نيست مر ريه را در ذاتش حسى و حركتى .\r\nأما غشاؤها فله حس قليل اما غشاى ريه يعنى پردهء كه بر آن محيط است پس آن را حس اندك است .\r\nپوشيد نماند كه ريه بتمامها به شكل تنبوره مىماند جزو بزرگ آن به مثابهء كدوى تنبوره است و مراد از لفظ ريه خاصة همين است و آنچه گردن مانند از وى برآمده است به منزلهء تنهء آن است و مسمى است به قصبة الريه و سر آن را حنجره مىگويند .\r\nو تشريحش به سه جزو ذكر كنيم :\r\n\r\nجزو اول در حنجره\r\nو آن عضوى است غضروفى مركب از سه غضروف :\r\nيكى از پيش و آن را ورقى و تُرْسى گويند ، وَرَق به فتح دال و راى مهملتين و قاف سپر را نامند و تُرْس به ضم تاى فوقانى و سكون راى مهمله و سين مهمله كذلك .\r\nو از آن كه اين غضروف من حيث الصورة يا من حيث المحافظة بدرق غازيان مىنمايد بدين نام مىخوانند و نتو او زير زنخ محسوس مىشود و بعد بلوغ منشق در لمس مىدرآيد و دو غضروف باقيه از پس‌اند مائل‌اند به مرى و اين دو كوچك‌اند يكى نام ندارد اما به اسم لا اسم له مىخوانند و ديگرش را به مُكِبِّى مىنامند بهر آن كه در وقت بلع طعام و آب بر ثقبهء قصبه در مىافتد تا چيزى در قصبه نرود و انفتاح و انغلاق حنجره از وى است .\r\nو ظاهر است كه جهت تنفس حاجت به انفتاح دايم است و كذلك عند بلع افتقار به انغلاق لازم ، چه اگر بسته نشود و قدرى از جسم غريب در آن رود سرفهء شديد آرد و نايستد تا كه آن بر نيايد . و گاه باشد كه آن چيز عفن شود و هلاك سازد لهذا تأكيد كرده‌اند كه وقت اكل و شرب حركتى اينچنين نكند كه احتمال ورود آن در قصبه باشد . و اقوىترين اسباب او تكلم قوىّ يا ضحك باشد در اثناى بلع .\r\nو مُكِبّ به ضم ميم و كسر كاف و تشديد باى موحده است به معنى بر روى افتنده و حنجره آلت تمامى صوت و حصر نفس است و در جوف او جسمى است مشابه بلسان مضمار كه منضم و منفتح مىشود و صوت بدان حاصل مىگردد . از آن است كه نزد حدوث آفت در حنجره فساد در صوت مىافتد .\r\n\r\nجزو دوم در قصبه ريه\r\nو آن مركب است از غضاريف كثير ذى دور ، آنچه به مرى اتصال ندارد كامل التدوير است و هر چه متصل به دو است ناقص التدوير است و دورهء هر واحد از اين به قدر ثلثى دائرهء واقع است و به طرفين وى غشاى متصل گشته كه متمم دور دائره گرديده .\r\nو فيما بين\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nالغضاريف اغشيه لينه حائل‌اند كه مرتبط بينهم شده و در باطن قصبه بتمامها غشاى املس مائل به يبوست و صلابت مستبطن است و كذلك بر ظاهرش نيز غشاى مستظهر و اقدام مرى است ، لهذا در علل وى وضع دوا بر سينه و در علل مرى بر پشت مىنمايند جهت قرب عضو ماؤف بدان سمت .\r\n\r\nفائده [ بيان چند نكته 
  ]\r\nانسان را به تنفس دايم حاجت است لهذا مسلك او غضروفى مخلوق شده تا شائبه انطباق نباشد و چون بعض اجزاى او از خلف به مرى پيوستگى داشت غضاريف آنجا ناقص مجعول گشته و غشا قايم مقام آن در آن محل گرديده تا از صلابت غضروف ايذائى به مرى نرسد و در ازدراد شى كثير الحجم ممانعت نبود .\r\nو از آنكه او آلت صوت است باطن آن به غشا مماس شده تا امر صوت مستكمل باشد .\r\nو بهر آنكه مهبط نوازل حاد و مصعد ابخرهء قلب و مقرع صدمات الصوت بود غشاى مذكور به صلابت و يبوست مائل گرديده تا سهل القبول و سريع الانفعال نباشد .\r\nو براى آنكه امتداد و اجتماع او حالت تنفس و ايضا از صدمات انزعاجى و ايلامى نيابد همه غضاريف او به اربطهء غشائيه در يكديگر مربوط شده و علاوه جهت همين غشاى بالاى او نيز پوشيده تا محافظت تمام نمايد .\r\n\r\nجزو سوم در نفس ريه\r\nو آن مؤلَّف است از شعب قصبه و شعب شريان وريدى و شعب وريد شريانى و لحم رخو متخلخل به نحوى كه جامع همه شعبه‌ها گرديده و بالاى وى غشاى محيط است و اين غشا نيز مانند لحم ريه ذى منافذ واقع شده تا رطوبات فضاى سينه در ريه داخل تواند شد ، زيرا كه مجراى طبيعى بهر خروج رطوبات فضاى سينه همين ريه است همه آنچه در نواحى او است در وى درمىآيد و به راه قصبه برمىآيد .\r\nو بدانند كه شش دو حصه شده يكى به طرف چپ است و دوم به طرف راست ، آنچه به طرف راست است سه شعبه شده و آنچه به طرف چپ است دو شعبه گشته .\r\nو فوائد انقسام او به دو قسم و تخلخل او و تركب او به شعب وريد و شريان و لحم و نفع وجود ريه در بدن و طريق وصول هوا به دل و مدد دادن هوا روح را به سه فائده گفته آيد .\r\n\r\nفائد اول [ ويژگيهاى ريه 
  ]\r\nپوشيده نماند كه حاجت انسان به تنفس دائمى است و شش آلت حقيقى آن است لهذا حكيم مطلق آن را دو قسم كرده و اجزاى هر قسم عليحده عليحده وضع نموده چنانچه دماغ را تا اگر يك قسم را آفتى رسد قسم دوم مقوم امر تنفس بود .\r\nو ايضا ذى تخلخل ساخته اسفنج مانند تا هواى منجذبه را افضيه كثير باشد جهت انبساط و تمكن و مع ذلك عند انقباض بر دفع يارى دهد چنانچه در اسفنج مشهود است كه همچنان كه تشرب آب كثير مىنمايد چون اندكى مىافشرند همه آنچه در وى است برمىآيد و اين كار از غير جسم متخلخل نيايد .\r\nو از آنكه انشعاب جسم موجب انبساط حجم او مىگردد مجموع ريه از اواخر پنج شق گشته و بهر آن كه طرف ايسر قلب واقع شده است سه حصه از ريه به ايمن رفته و دو حصه به ايسر ، تا فضاى اين جانب را مزاحمت نباشد و ملاى هر دو طرف سينه ذى تساوى بود .\r\nو بدانند كه از دل شريانى به ريه آمد و اين را شريان وريدى گويند بهر آن كه وى مانند آورده يك طبقه مخلوق شده و او غذاى پخته از دل به ريه مىرساند و هواى صافى از ريه به دل نيز مىبرد به نوعى كه در فائدهء ديگر مىآيد .\r\nو ايضا وريدى از جگر به دل آمده است و از آنجا به ريه\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nجهت ايصال غذا به ريه و اين را وريد شريانى گويند بهر آن كه مانند شرائين ذو طبقتين است بيشتر ايصال غذا از اين است ، زيرا كه شريان وريدى مخصوص به تنفس است و غذا كه از اين شريان مىآيد به غايت اندك مىباشد تا باعث امتلاى فضاى رگ نشود و مانع نفوذ هوا و خروج آن نگردد .\r\nبدان كه غذائى كه به ريه مىرسد چون پختگى تمام دارد زود مستحيل به عضو مىگردد و اين بهر آن است كه ريه بنا بر اشتغال او به امر تنفس و دوام حركت از استقصاى هضم قاصر است بناء عليه قادر بر حق نصيبهء وى نيز غذاى نضيجه مقرر فرموده تا به ادنى تصرف خلع صورت غذائى نموده لبس هيئت عضوى نمايد .\r\nگوشت ريه مملى خلل و جامع شعب العروق است و بنا بر غلبهء هوائى است حمرت او به سپيدى مىزند و روى معبر از آن است\r\n\r\nفائده دوم‌منفعت ريه\r\nدر بدن استنشاق هوا است و تصفيهء آن و اخراج فضلات ، چنانچه گفته شد .\r\nاما نفع استنشاق آن است كه به يك تنفسه يعنى تنفس گرفتن يك بار هواى بسيار منجذب شود و براى وصول به دل معد و مهيا باشد تا اگر حبس نفس اتفاق افتد و به دخول هواى خارجى تعطيلى واقع شود چنانچه هنگام غوطه زدن و صيحهء متصله كردن و دم گرفتن قصدا از عبور كردن بر قاذورات و جزو آن مىشود اضطرار واقع نگردد و هواى موجوده در ريه به ترويح قلب زمانى شائسته كفايت كند ، زيرا كه دل بنا بر آنكه كثير الحرارت است پيوسته به سوى برودت احتياج دارد و مبردى غير مفرط البرد كه دم به دم و اصل مىشود بر نفس دل به جز هوا نيست .\r\nو معلوم شده كه هوا اگر چه گرم است اما نسبت به بدن سرد است خصوصا نسبت به عضو باطنى شديد الحرارت ، با آنكه هوائى كه نزد ما است از ابخرهء مائيه برودت مائى كسب كرده است بالجمله اكثر حيوانات برى بدين مفتقراند .\r\nو در مبرد قلب تقييد به غير مفرط البرد از آن نموديم كه دل معدن روح است و وى گرم است و لطيف از برد مفرط افسرده مىشود .\r\n\r\nفائده سوم [ چند نكته درباره هوا و ريه 
  ]\r\nشريان وريدى در جرم ريه متفرق شده است و يك طبقه از آن مجعول گشته تا نفوذ هوا در مسام وى به سهولت شود ، زيرا كه وصول هواى ريه به همين طريق است كه از راه مسام در جوف رگ مذكور مىدرآيد و به قلب مىرسد و باز به همين طريق ابخرهء وى به هوا مختلط گشته مستخرج مىگردد ، نه آن كه افواه شعبه‌هاى عرق مذبور در جوف ريه مكشوف واقع‌اند ، چنانچه افواه ماساريقا در معده ، چه اگر چنان مىبود وصول هوا كه انجذاب او قوى است بلا تمهّل و بدون اصلاح يافتن به دل مىرسد و متأذى مىساخت ، بناء عليه مدخل آن از مسام عرق مقرر شده تا به سبب ضيق منفذ زود نگذرد و بايستد تا كه از كثافت پاك شود و مناسبت به مزاج دل پيدا كند .\r\nو عمده‌ترين آلات تنفس ريه است لهذا آن را مبدأ الحيات گويند زيرا كه اگر چه حصول استنشاق از تمام بدن مىشود چه از راه مسام جلد ، هوا در منافذ شرائين مىدرآيد و ترويح روح مىنمايد ليكن ترويح عام وابسته به استنشاق ريه است و بقاى حيات بدان موقوف است ، غايت آن كه اگر حصر نفس معتاد سازند زمانى طويل بر آن اقتدار مىيابند و در اين هنگام هوائى كه در ريه محصور است امر ترويح دل را سرانجام مىدهد ، زيرا كه از حصر نفس در منجذب شدن هواى ريه به دل فتور نمىافتد بهر آن كه حركت دل و شرائين كه عبارت از\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nقبض و بسط است دائمى است خواه نفس گيرند خواه نه ، نهايت آن كه در نفس گرفتن دم به دم هواى مجدد مىدرآيد و ترويح به روح روى مىنمايد و بر تقدير حبس تا كه هواى محصور در ريه از كثرت اختلاط ابخره قلبيه گرم نشده است و فروتر از مزاج قلب است ترويح آن كفايت مىكند و چون گرم شد اضطرار به هواى خارجى روى مىدهد .\r\nو اگر چه دخول هوا در منافذ شرائين از مسام جلد نيز دايمى است بنا بر قبض و بسط آنها ، ليكن اتمام فعل آنها در اين امر ايضا به تنفس مربوط است مگر آن كه از كثرت اعتبار به حصر نفس جذب نسيم از منافذ شرائين عادت شود ، چنانچه در بعض اهل رياضت مشهود مىشود كه تا روزها محصور النفس مىباشند .\r\nو پوشيده نماند كه هوا مبدرق روح است مانند آب غذا و همچنان كه آبِ صرف غذا نمىشود هواىِ صرف نيز روح نمىگردد . و قومى كه اين گمان كرده‌اند باطل است ، زيرا كه ثابت شده كه بسيط غذاى مركب نمىشود لعدم المناسبة بينهما چه در غاذى و مغتذى مناسبت شرط است .\r\nاما آب چون با رطوبات مركب مىشود غذا مىگردد و كذلك هوا به ابخرهء اخلاط آميخته روح مىشود .\r\nأما القلب فإنه جسم مخروطى كهيئة الصنوبر اما دل جسمى است مخروطى شكل مانند صورت صنوبر يعنى يك طرف او آگنده و طرف دوم باريك است .\r\nقاعدته في وسط الصدر قاعدهء او در ميان سينه است و رأسه مائل إلى جانب اليسار و سر او مائل به جانب چپ است .\r\nو پوشيده نماند كه سر دل فروسو است و محاذى پستان چپ رسيده است و قاعدهء وى بالا سو است بدين شكل نفع در امالهء دل به طرف چپ تباعد است و از جگر بهر تعادل هر دو طرف بدن در حرارت ، لأن كليهما حاران .\r\nو چون وى شريف‌ترين اعضا بود در سينه كه صندوق بدن است مودع گشته تا محفوظتر بود و هو أحمر قاني و وى سرخ رنگ مائل سياهى است مركب من اللحم و الليف و الغضروف و الغشاء الصلب و مركب است از گوشت و ليف و غضروف و غشاى سخت .\r\nو بدان كه گوشت او سخت مخلوق شده تا قبول آفت را قابل نباشد به سرعت و ايضا به واسطهء اجتماع حرارت تلطيف خون به وجه احسن و اكمل نمايد تا روح از آن متولد شود .\r\nو ليف او سه گونه است : طويل بهر جذب . و عريض بهر دفع . و مؤرب بهر امساك ، تا هر قسم از حركت به وقوع آيد .\r\nو غضروف چون صلب‌ترين اعضا است بعد عظم بودن وى در عضو باعث استحكام عضو است و فوائد ديگر نيز دارد .\r\nو غشاى وى بهر آن صلب مجعول شده تا وقايه باشد آن را از اصابت آفات و لهذا غشاى مذكور بر جرم دل افتاده و به هم پيوسته نيست بلكه برداشته و جدا است مگر نزديك اصل او كه قاعده است پيوستگى دارد .\r\nو نفع ديگر در تبراى غشاى سهولت انبساط وى است .\r\nو بدانند كه ارتباط اربطه و نبات شرائين همه از جانب قاعده واقع است و ايضا در اينجا عضوى است عظمى بنياد مانند كه اندكى به غضروف مىماند و فى الحقيقة غضروف نيست و نفع او نيز استقامت استخراج شرائين است .\r\nو ايضا به همين طرف آنجا كه مدخل مادهء نسيم است دو پارهء گوشت عصبى برآمده است بر شكل دو گوش كه آن را اذُني القلب خوانند ، دخول نسيم و خروج بخار را معدّاند . هرگاه دل منقبض شود اين هر دو فراهم آيند تا نسيم هوا كه گرفته باشند به دل اندر شود و چون منبسط گردد هر دو پهن باز شوند تا كسب هواى ديگر نمايند .\r\nو هو منبع الحرارة الغريزية و دل جايگاه پيدا شدن حرارت غريزى است و معدن روح است\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nو بيان وجود حرارت غريزى مفصل گفته آمديم .\r\nو له بطنان و مر دل را است دو خانه بر طبق قول جمهور إحدهما الأيمن يكى از آن دو بطن به طرف راست است و هذا مملو بالدم الكثير و الروح القليل و اين بطن پر است از خون بسيار و روح اندك ، زيرا كه به جگر متصل است و عمده فعل وى اشتغال به جذب غذا و استعمال آن است و له مجار يجري فيها من القلب إلى الرئة دم الغذاء و مر اين بطن را است گذرها و راه‌ها كه جارى مىشود در وى از دل به سوى شش خون غذا ، يعنى خون كه آن غذا است و من الرئة إلى القلب الهواء و جارى مىشود از ريه به سوى دل هوا .\r\nبدان كه يك مجرى به سمت جگر است و وريدى در آن داخل شده جهت ايصال خون از جگر به قلب و مجراى ديگر به سمت ريه است وريد شريانى از آن برآمده و به شش رسيده است جهت ايصال غذا به ريه ، چنانچه در تشريح ريه گذشت و از آنكه زياده بر واحد حكم جمع داده اطلاق مجارى بر مجريين باك نيست و هر چند از شريان وريدى كه از بطن ايسر برآمده است نيز حصول جذب هوا و دفع بخار مىشود ليكن مخصوص‌تر و عمده‌تر در اين باب وريد شريان است .\r\nو الثاني الأيسر و بطن دوم به طرف چپ است و اين نسبت به ايمن بزرگتر و استوارتر .\r\nو هو مملو بالروح الكثير و الدم القليل و بطن ايسر پر است به روح حيوانى بسيار و خون اندك ملاك امر از دل توليد روح است و عمدهء غرض از وجود خون در وى تكوّن روح است از آن و مصاحب بودنش با روح در شريانهاى وى به اعضا از هر دو طريق شريان ، زيرا كه خون قلب به مثابهء مَركب است مر روح حيوانى را و به منزله ذخيره است تا عند نقصان روح روح ديگر من حيث المدد متكوّن هم مىشود ، زيرا كه در شريان نيز روح متكوّن مىشود اما نه به نوعى كه در دل مىشود و چون مبدأ شرائين قلب است تكوّن وى در شرائين هم از فيض مبدأ آنها است و از اين جهت است تخصيص مبدئيت او به قلب .\r\nو هو منبة الشرائين و بطن ايسر محل رستن شريان‌ها است . و اين نيز دو دهن دارد : يكى دهنه شريان عظيم است كه همه شريان بدن از آن برآمده‌اند و دوم دهنه شريانى است كه به ريه رفته و نفوذ هوا از ريه به دل از اين نيز حاصل مىشود و به شريان وريدى مسمى است .\r\n\r\nفائده [ بيان مجرى 
  ]\r\nما بين بطنين مذكورين مجرى واقع است كه خونى كه از ايمن به ايسر مىآيد در اينجا نضج يافته و به معدن روح كه بطن ايسر است مناسبت پيدا كرده همى آيد .\r\nو مجراى مذكور هنگام تعرض القلب متسع مىشود و وقت نطول او منضم مىگردد ، يعنى انضمام و انبساط او حسب انضمام و انبساط قلب است و قياس اين مجرى همچون قياس بطن اوسط دِماغ است .\r\nو بعضى اين را هم از بطن مىگيرند و قلب را سه بطن ثابت مينمايند .\r\nاما جالينوس و ديگر محققان دهليز و منفذ مىشمارند نه بطن و لكل أن يصطلح .\r\nو قاعدهء بطن ايمن بسيار فروتر است نسبت به قاعدهء بطن ايسر . و حكمت در اين آن است كه هرچه صاف است به ايسر گرايد و آنچه كثيف باشد همانجا بماند لتقعره و تسفله بالنسبة إلى قعر الأيسر .\r\n\r\nانتباه [ راه شناخت حيوان دلير 
  ]\r\nهر حيوان كه دل او بزرگ باشد و قليل الحرارت نبود دلاور باشد و آنچه دل وى خرد بود اما كثير الحرارت باشد آن نيز دلير باشد و آنچه دل او قليل الحرارت بود اگر چه بزرگ باشد نامرد بود مثل شتر و خرگوش .\r\nو پوشيده نماند كه قلب تحمل نمىكند الم را و نه ورم را از آن است كه بعد ذبح حيوان آفتى در دل يافته نمىشود به خلاف ديگر اعضا ، كه اكثر ماؤف مشهود مىگردند .\r\nو گاهى يافته مىشود در دل بعض حيوانات كبير الجسد استخوانى به مثابهء غضروف و گاهى دل بعض ميمون ذو رأسين يافته شده .\r\nو از قوت حيات قلب است كه مىبينيم چون دل از حيوان جدا كنند حركت در دل تا زمانى\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nمحسوس مىگردد .\r\nو آنچه بعض اطبا گفته‌اند كه قلب از قبيلهء عضله است شيخ و ديگر اتفاق تخطيه بر آن نموده‌اند ، غايت آنكه شديد الاشتباه به عضله هست ، ليكن حركت او غير ارادى است بلا شبهه . و شك نيست كه حركت عضله ارادى است .\r\nالفصل الخامس في تشريح حجاب الصدر و المعدة و الأمعاء\r\n\r\nفصل پنجم ثابت است در تشريح پردهء سينه و معده و آورده .\r\nاما حجاب الصدر و هو مركب من اللحم و العصب الحساس المحرك اما پردهء سينه و وى مركب است از گوشت و پى حسدار حركت دهنده و منفعته انبساط الصدر و انقباضه و نفع اين حجاب گشودن سينه است بهر جذب هوا و فرود آوردنش بهر رد هوا ، چنانچه در منفخ مشهود است .\r\nو حجاب مذكور فاصل واقع شد ميان اعضاى تنفس از ابخرهء غذا مصئون باشد .\r\nو وى از آخر عظم عظام القص برآمده است و به اسفل منحدر شده بر سبيل توريت و تا فقرهء آخر فقار صدر منتهى گشته و بدان جا به جميع اضلاع ملتحم شده .\r\nاو را دو ثقبه است : يكى اكبر براى نفوذ مرى و شريان كبير و دوم اصغر براى صعود جزو رگى كه مسمى است به ابهر و ابهر از محدب كبد طالع شده .\r\nبالجمله اين حجاب حاجز را جمهور و يا فرغما نامند مگر صاحب اسباب و علامات كه حجاب متعرض بين الكبد و المعده را بدين نام خوانند .\r\nو بعضى حجاب مذكور را از عضله مىشمارند .\r\n\r\nفائده [ درباره غشا همراه حجاب حاجز 
  ]\r\nاز آنجا كه مبدأ اين حجاب است غشايى ناشى شده است و به اعلى برآمده و دو شق گشته ، يكى به جانب خلف سينه و دوم به طرف قدام او و آنجا كه ملتقى الترقوتين است به هم رسيده و محل حدوث ذات العرض و ذات الصدر همين غشا است .\r\nاگر ورم در شق قدامى بود ذات الصدر گويند و اگر در شق خلفى بود ذات العرض نامند .\r\nو اين غشا را با حجاب مذكور تعلقى نيست .\r\nو أما المعدة فهي جسم مستدير الهيئة مركبة من اللحم و العصب و العروق و الشرائين اما معده پس آن جسمى است كروى الشكل مركب از گوشت و پى و رگها ، يعنى آورده و شريان‌ها و وى دو طبقه دارد همچون امعا ، طبقهء داخلى عصبانى است و خارجى لحمانى .\r\nو صورت معده به كدوى گردن دراز تشبيه داده‌اند و استدارت او نظر بما تحت مرى است و مرى نيز جزو معده است چنانچه مىگويد : و تنقسم إلى أجزاء ثلاثة و منقسم مىشود معده به سوى سه جزو : المري و فم المعدة و قعرها يكى مرى دوم فم معده سوم قعر معده ، چنانچه هر واحد جدا بيايد .\r\nأما المري فإنه يبتدئ من أقصى الفم إلى عند مقطع عظام القص اما مرى بدرستى كه وى شروع مىشود از نهايت حلق و مىرسد تا قريب به جائى كه غايت استخوان سينه است و نيست ما تحت آن مگر غضروف حنجرى .\r\nو پوشيده نماند كه مرى خلف قصبهء ريه واقع است ، لهذا در امراضش وضع دوا ما بين كتفين مىنمايند و مسلك درد و طعام و شراب از حلق به سوى معده به همين است .\r\nو وى مؤلَّف است از گوشت و جزو آن كه ذكر شد به خلاف مقطع او كه عبارت است از فم معده كه آن از گوشت عارى است . و طبقه غشائى كه طرف باطن مرى باشد ليفهاى او مطول است و طبقهء غشائى كه بالاى او محيط گشته ليف‌هاى آن مستعرض .\r\nو حكمت در اطالت آن مر استعراض اين ، سهولت جذب است در ازدراد ، كما لا يخفى .\r\nو أما فمها فعند مقطع عظام القص اما دهن معده نزد غايت استخوان سينه است محاذى عظم الخنجرى ، و هو عار من اللحم و وى از گوشت عارى است و عصبه در وى مشتد .\r\nو حكمت\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nدر اين آن است كه شديد الحس باشد جهت دريافت جوع كه سرمايهء بقاى حيوان است و در اينجا شعبه‌اى از عصب دماغ متفرق شده جهت افادهء حس و از اين جهت است كه استشمام روائح كريهه غثيان مىآرد و از آب سخت سرد ميان حاجبين محسوس مىگردد ، زيرا كه عصب مذكور چون از دِماغ مىبرآيد به حاجبين مرور نموده به سوى فم معده را مبدع الاتساع نيز مىگويند ، زيرا كه اتساع در معده از آنجا ناشى مىشود .\r\nو بعضى فؤاد نامند ، جهت نزديكى او به فؤاد ، يعنى دل .\r\nو أما قعرها ففيه اللحم اما قعر او پس در وى گوشت است از آن است كه هاضمه در قعر بيشتر است .\r\nو موضعه فوق السرة و محل قعر معده بالاى ناف است و وى اندكى به جانب ايمن مائل است جهة استفادهء حرارت از كبد ، تا مقوى هضم بود . و براى آن كه تا انحدار غذا بعد هضم به سوى جگر به سهولت باشد .\r\nو منفعتها هضم الغذاء و نفع معده هضم غذا است تا آن را مهيا سازد به فعل كبد ، چنانچه مرى و فم مهيا مىسازند آن را براى فعل معده .\r\n\r\nفائده [ درباره طبقات معده و ارتباط آن با اعضاى ديگر 
  ]\r\nهمچنان كه از بالا مرى است از پائين معاى اثنا عشرى است ، مرى مدخل طعام معده است و معا مخرج فضلهء آن ، چنانچه ذكر يابد .\r\nاما معده از خلف به فقار و از ايمن به كبد و از ايسر به طحال مربوط است به اربطه .\r\nو اين نيز همچون مرى ذو طبقتين است و ليف‌هاى طبقهء داخلى مستطيل و مورَّب است و ليف‌هاى طبقهء خارجى مستعرض لما قلنا .\r\n\r\nانتباه [ در باب اغتذاى معده 
  ]\r\nاغتذاى معده از خون است كه مترشح مىشود بر وى از عروق يا منصب مىگردد بر آن از جگر .\r\nو آنچه بعضى گويند كه از طعامى كه در وى منهضم مىگردد اغتذا مىنمايد معقول نيست ، زيرا كه در هضم كيلوسى غذا مستحيل از كيفيت مىشود نه به نوعيت و بهر تغذيه استحالهء كيلوس از نوعيتش و حصول خلط لازم .\r\nأما الأمعاء فهي أجسام عصبانية مضاعفة ذات حس مركبة من العصب و الشحم و العروق و الشرائين اما روده‌ها پس آن جسمها عصبى مضاعف ذى حس مركب از عصب و شحم و عروق و شرائين‌اند .\r\nو هي ستة بالعدد و امعا شش عدداند الاثنا عشري و الصائم و الدقيق و الأعور و القولون و المستقيم چنانچه هر واحد جدا جدا گفته آيد .\r\nپوشيده نماند كه سه رودهء بالا را عليا گويند و از آن كه جرم اينان باريك است دقاق نيز نامند و در اين امعا شحم نيست بقربها بالأعضاء الحارة ليكن در سطح باطنى آنها رطوبتى لزج واقع است قايم مقام پيه تا دفع مضرت حدت صفرا و جز آن نمايد از جرم امعا . و رطوبت مذكوره را اغراس نامند و وى جمع غرس است به غين معجمه .\r\nو سه رودهء پائين را سفلى نامند . و از آن كه جرم آنها غليظ و آگنده است غلاظ نيز نامند .\r\nو در باطن اينان بهر غرض مذكور شحم مسطوح است خاصة .\r\nابتداى امعا از زير معده است متصلا و انتهايش تا مقعد ، چنانچه ذكر كنيم .\r\nبدان كه رودهء نخستين اثنا عشرى است و وى متصل است به معده ، در مقابل مرى ، يعنى همچنان كه در وسط اعلاى معده مرى است در وسط اسفلش اين است جهت خروج ثفل .\r\nو دهن او مسمى است به بواب على الاصح .\r\nو تجويف او نسبت به مرى تنگ واقع است و به أمر اللّه اين بواب تا كه طعام هضم يابد بسته مىماند و بعده مىگشايد تا كه فضله منحدر گردد .\r\nو اثنا عشرى از آن گويند كه طول او دوازده انگشت مضموم مىباشد به انگشتان صاحبش و هر چند بواب نام دهن اوست و ليكن بر كل آن نيز اطلاق مىكنند تسمية الشي باسم أشرف أجزائه و رودهء مذكور اعوجاج ندارد و مستقيم الطول است .\r\nو معاى دوم صايم است و او ذى تلطف و التوا است\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nو نفع پيچدار بودنش آن است كه چون غذا در اين آيد دير بماند تا آنچه غذائيت بوده باشد كبد منجذب نمايد و صائم از آن گويند كه اكثر امر خالى مىباشد و كثرت خلو آن را دو سبب است :\r\nيكى آن كه وى نزديكتر به جگر است و ماساريقا بيشتر به وى رسيده‌اند صفوت غذا زودتر به جگر مىرود .\r\nدوم آن كه منفذ زهره در اين روده است صفرا كه از زهره به امعا مىآيد جهت غسل ثفل از آن نخستين بر صايم وارد مىشود و چون هنوز شديد الحدة است و با رطوبت نياميخته رودهء مذكور را بالاستقصا مىشويد از فضله ، بدين دو سبب بيشتر خالى مىماند .\r\nو بودن وى ذى تلطيف جهت لبث غذا منافات ندارد به مسمى كردن وى به صايم ، زيرا كه زمان لبث غذا نسبت به زمان خلو او بسيار اقل قليل مىباشد و للأكثر حكم الكل .\r\nو گفته‌اند كه اين روده در مرض تنگ‌تر مىگردد .\r\nو معاى سوم دقيق است و دقاق نيز گويند به تسمية الجزء باسم الكل ، زيرا كه اين سه روده را دقاق مىنامند و از آن كه دو رودهء مذكور به اسم خاص نيز مختص شده‌اند اين را به اسم كل مسمى ساختند .\r\nبالجمله وى آخرين امعاى عليا است به غايت تنگ جوهر است و تلافيف كثير دارد مع الاستدارة الكثيرة . نفع تلافيف و استدارت كثرت لبث غذا است تا صفوت او جگر بكشد از رگ‌هاى ماساريقا بالاستقصاء .\r\nو فائده ديگر در ايستادن غذا زمانى طويل در وى آن است كه تا انسان زود زود محتاج به تناول غذا نشود .\r\nوسعت اين هر سه روده يكسان است و همان قدر منفذ كه در بواب يعنى دهن اثنا عشرى حاصل است تا اينجا همان مقدار اتساع آمده .\r\nو هضم اگرچه در سائر امعا است و ليكن در عليا بيشتر است بقربها بالمعدة و الكبد .\r\nو معاى چهارم كه نخستين رودهء امعاى سفلى است اعور است . و اعور از آن گويند كه يك منفذ دارد براى مدخل و مخرج و به مثابهء كيسه واقع است و آنچه در وى مىدرآيد به رجع القهقرى مىبرآيد .\r\nو منفعت اعوريت آن است كه تا بمنزلهء خزانه باشد مر ثفل را . و بدان سبب مجراى امعا از سده و قولنج مصئون بود . و ايضا حاجت تبرز هر وقت نيفتد .\r\nو نسبت اين روده قياس به ديگر امعاى غلاظ همچون نسبت معده است نظر به امعاى دقاق ، يعنى همچنان كه هضم در معده نظر به دقاق بيشتر است هضم در اين روده نظر به قولون و مستقيم افزونتر است ، لهذا ميل به طرف راست بيشتر دارد جهت استفادهء حرارت هاضمه از جگر و به طرف پشت كمتر .\r\nو مبدأ تمامى استحالهء غذا به ثفليهء همين روده است . و وى به هيچ رباط ارتباط نيافته از آن است كه متحرك و منتقل مىباشد . و اندر علت فتق بيشتر همين در كيسهء خصيه فرو مىآيد . و فائدهء ديگر در اعوريت آن كه تا به سبب لبث فضله در وى ديدان تولد كند در امعا و وى مادى بود آنها را . و نفع تولد ديدان در بدن بسيار است و اكثر امراض عفنى به تولد ديدان حادث نمىتواند شد ، ليكن به شرطى كه قليل العدد و صغير الحجم باشد و گرنه تولد او خود مرض است .\r\nو گفته‌اند كه كم كسى خواهد بود خالى از ديدان و با وجود تكثر و تكبر آنها كه باعث مرض است نيز كم است من فضل خالقه .\r\nو معاى پنجم قولون است و وى با دهن اعور متصل است به خلاف ديگر معا كه هر يك به دنبال آخر پيوسته و وجهش در اعور معلوم شد .\r\nو رودهء مذكور هر چند غليظتر از ديگر امعا است اما تنگتر است وسعت او نسبت به اعور و مستقيم .\r\nو وى چون ناشى مىشود نخست به راست ميل كند و نزديك به جگر رسيده به جانب چپ مىگردد و مائل به اسفل و از قرب طحال گذشته و بكش ران چپ نزديك شده باز به سوى راست مىگردد برابر\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nمهرهء قطن آمده فرو سو مىگرايد و به مستقيم مىپيوندد .\r\nو بدانند آنجا كه به سوى چپ رسيده است نزديك به سپرز و به غايت تنگ شده است و فراهم آمده از آن است كه چون سپرز مىآماسد ثفل و باد از روده مستخرج نميتواند شد به آسانى و حاجت مىافتد به آن كه پهلوى چپ را بمالند نزد اخراج تا مدد دهد بر خروج .\r\nو پوشيده نماند كه نام اين از قولنج مشتق است و چون قولنج در اين بيشتر مىافتد بدين نام مىخوانند ، تسمية الشيء باسم الحال و نفع پيچ او همان است كه بالا گذشت .\r\nو معاى ششم مستقيم است و وى اگر چه كوتاه است اما فراخ تر است قريب به فراخى معده و نفع فراخى وى آن است كه تا مخزن ثفل بود و چيز بسيار در وى تواند گنجيد تا عند الدفع خروج آن چيز آسان باشد ، زيرا كه آنچه بسيار است بالطبع ميل به تسفل دارد بنا بر ثقالت كه لازم كثرت است به خلاف شى قليل كه محتاج به قاسر است در بروز و قاسر او دافعه است و باشد كه از دافعه نيز منفعل نگردد لقلة مقداره و اشتغال الطبيعة عن دفعه .\r\nو بايد دانست كه بعض ليف‌هاى اين معا ذى جذب است تا از فوق خود خصوصا از قولون جذب همىكند ثفل را و پاك دارد آن را از حدوث سده .\r\nو مستقيم از آن گويند كه وى از قولون تا دير راست واقع شده بىاعوجاج ، مستندا على القطن .\r\nو بر طرف او نزد مقعد عضله‌اى است كه آن را شرج گويند به شين معجمه و راى مهمله و جيم ، كار اين شرج آن است كه نزد تبرز مسترخى شود تا منفذ مقعد بگشايد و ثفل برآيد و باز بعد حصول منقبض گردد تا انغلاق در منفذ روى نمايد .\r\nو آن چه در معا است به ناوقت نپالايد . و بر سطح داخلى اين معا رطوبتى لزج مخاطى واقع است مع الشحمية جهت حمايت معا و منع اذيت از عفونت و اين رطوبت را نيز اغراس گويند ، زيرا كه اغراس مختص به امعاى عليا نيست كما لا يخفى .\r\nو بايد دانست كه ثفل تا كه در اعور و قولون نمىآيد عفونت نمىگيرد و منفعتها دفع ثفل الطعام و نفع عام امعا بر آوردن فضله است .\r\nالفصل السادس في تشريح الكبد و المرارة و الطحال\r\n\r\nفصل ششم ثابت است در تشريح جگر و تلخه و سپرز\r\nچنانچه هر يك گفته آيد .\r\nأما الكبد فهي جسم مركب من اللحم و العروق و الشرائين و الغشاء الذي يسترها اما جگر جسمى است مركب از گوشت و رگ‌ها و شرائين و غشا كه جگر را پوشيده و گوشت او سرخ است مانند خون جامد .\r\nو ليس لها في نفسها حس و نيست مر كبد را در ذاتش حسى .\r\nفائده بىحسى آن است كه تا متأذى نگردد از حدث اخلاط ، زيرا كه او مولد و منشاى اخلاط است و در اكثر امر خلط ناطبيعى لذاع مىباشد ، پس اگر ذى حس مىبود متأذى مىماند هميشه .\r\nو أما غشاؤها فله حس كثير و ليكن غشائى كه مجلل و ساتر و حافظ شكل وى است حس بسيار دارد و به سبب نفوذ بعض اجزاى وى در ظاهر گوشت كبد نيز بهرهء از حس است و اين همه جهت آن است كه چون آفتى برسد جگر را بياگاهاند در اكثر امور و اقتدار بر دفع آن حاصل آيد .\r\nو همين غشا ربط مىدهد جگر را به غشاى مجلل معا و معده و ايضا ربط مىدهد به حجاب به وساطت رباط عظيم قوى و به اضلاع خلف به وساطت رباط صغير دقيق .\r\nو لونها شبيه بالدم الجامد و رنگ جگر مانند خون بسته است در كمودت و غبرت ، زيرا كه وى فى الحقيقة خون است كه از حرارت منعقد شده و هي منبت العروق الغير الضوارب التي تسمى الأوردة و وى محل روئيدن رگ‌هاى ناجهنده است . و رگ‌هاى مذكور را آورده گويند و مفروش وريد است و در تشريح آورده مفصل گفته آمديم ، در اينجا نيز قدرى كه لازم محل باشد بايد\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nگفت .\r\nبدان كه دو وريد از جگر برآمده است به مثابهء اصل ، يكى از جانب حدبه و دوم از طرف مقعر ، حدبى را اجوف گويند و مقعرى را باب گويند .\r\nآنچه براى ايصال غذا به اعضا و خروج مائيت به جانب كليه مخصوص شده شعبه‌هاى اجوف است و آنچه براى جذب صفوت كيلوس از معده و امعا مختص گشته و به ماساريقا مسمى شده شعبه‌هاى باب است چنانچه در ذكر آورده مشروحا گذشت .\r\nبالجمله تشرب جگر از صفوت كيلوس به مثال تشرب اسفنج است از آب ، زيرا كه تجويف وسيع ندارد همچون معده كه غذا از آنجا جمع شود در يك فضا .\r\nو بايد دانست كه بر جگر فزونيها است انگشتان مانند كه بدان گرد معده مشتمل شده مانند آن كه كسى چيزى را به دست بگيرد و منبسط الكف باشد و اين فزونىها را زوائد نامند و نفع زوائد حصول تعاطف و انحنا است جهة اشتمال او بر معده . و زوائد مذكور در بعضى چهار باشد و در بعضى پنج و در بعضى دو .\r\nبر زوائد بزرگتر مراره آويخته مائلا إلى ناحية المعدة .\r\nو در طرف مقعر كه ما فوق باب واقع است منفذى است به سوى زهره جهت دفع صفرا به دو .\r\nو هم در اين طرف منفذى ديگر است به سوى سپرز جهت دفع سودا به دو .\r\nو ايضا فيما بين جگر و دل رگى واقع است بهر افاده و استفاده مسمى به وريد شريانى .\r\nو اطبا را در اين خلاف است ، بعضى گويند از جگر رسته و هو الاظهر و بعضى گويند از دل برآمده ، هر چون كه باشد او ميانجى در ميان جگر و دل واقع شده است .\r\nهر چند در نفس معده عصبى نيست ليكن عصبى باريك از معده به جگر پيوسته و از آن كه آن عصب به غايت باريك است معده را از شركت جگر مضرت كمتر مىرسد عند لحوق آفت در جگر ، مگر آن كه الم قوى در جگر باشد كه در اين صورت اذيت او به معده نيز تجاوز مىكند به مشاركت .\r\nو موضعها في الجانب الأيمن و محل جگر در طرف راست است .\r\nو ظهرها ملاصق بضلوع الخلف و پشت جگر يعنى حدبهء او با قبرغهء پسين پيوسته است و اين پيوستگى در بعض مردم به شدت است و جرم كبد مس با قبرغه نموده و استناد بر آن كرده و در بعض مس شديد نكرده و استناد ننموده .\r\nو مشاركت كبد با اضلاع و حجاب حسب تماس اوست .\r\nو بطنها ملاصق بالمعدة و شكم جگر يعنى مقعر او به معده متصل است على سبيل الاشتمال .\r\nو أعلاها يبتدئ فيما بين حجاب الصدر و سر جگر شروع مىشود در ميان حجاب سينه ، يعنى از برابر اين حجاب .\r\nو أسفلها ينتهي إلى الخاصرة و پائين جگر ميرسد به سوى عظم خاصره ، فروتر از قعر معده به اندكى .\r\nو منفعتها توليد الدم لتغذية الأعضاء و نفع جگر پيدا كردن خون است به احالهء كيموس كما مر .\r\nو تخصيص ذكر او به توليد دم با وجود آن كه توليد اخلاط ديگر نيز مىكند بنا بر عمديت خون است . و در مبحث اخلاط گفته شد كه غذا فى الحقيقة خون است و اخلاط ديگر به مثابهء ابازير مصلحه ويند .\r\nو أما المرارة و ليكن تلخه كه جسمى است صغير عصبانى كيسه مانند ملاصقة بالكبد پيوسته است يعنى آويخته است بر جگر به سمت معده ، چنانچه گذشت و دو شعبه از عصب و شريان كه بر كبد آمده‌اند در وى رسيده‌اند جهت افادهء حس و حيات ، و هي وعاء المرة الصفراء و مراره محل بودن صفرا است .\r\nو منفعتها جذب المِرَّة الصفراء من الكبد و نفع وى جذب صفرا است از جگر ، زيرا كه اگر صفرا بدين منجذب نمىشد و در جگر مىماند يرقان مىآورد و ديگر امراض كثيره احداث مىنمود .\r\nو نفع ديگر در مراره آن است كه تا از وى صفرا بر امعا همىريزد جهت غسل و تنبيه ، چنانچه در باب امعا گذشت لهذا شعبه‌هاى كثير از مجراى مراره به جانب امعا واقع است و در اكثر شعبه‌اى باريك به اسفل معده نيز اتصال جهت تنظيف معده از رطوبات ،\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nزيرا كه اجتماع رطوبات در وى باعث فساد هضم و ديگر آفات است معا .\r\nو گاه باشد كه اين شعبه فراخ مخلوق شود يا شعبه‌هاى كثير به سوى معده واقع شوند و بدان سبب آدمى دايم در ايذا باشد و اين از سوء خلقت است در اكثر و گاه باشد كه عارض شود ، زيرا كه حدوث مجارى جديده ممكن است چنانچه مقرر شد .\r\nو أما الطحال فهو جسم مركب من اللحم و الشرائين متخلخل كمد اللون شبيهة بالكبد ليس له في نفسه حس اما سپرز جسمى است مركب از گوشت و شريان‌ها و ذى تخلخل است براى سهولت قبول او مر فضول سوداوى را . و رنگ او كمودت مىزند و مشابه است به كبد در لون . و نيست مر او را در ذاتش حسى تا متأذى نگردد از آنچه مستفرغ مىشود .\r\nو أما غشاؤه فله حس كثير و اما غشاى وى كه بر آن مجلل شده عصبى است و از صفاق برآمده مر آن غشا را حس بسيار است تا درك آفات و دفع آن ممكن باشد .\r\nو بدانند كه از غشاء مذكور روابط ناشى گشته و آن را به معده و اضلاع و جز آن مرتبط ساخته است .\r\nو سپرز تيز ذى تحدب است و حدبهء وى به طرف اضلاع است و ارتباط حدبه آن بدان وثاقت نيست كه از طرف ديگر است لهذا وى به معده التصاق دارد حتى كه در صلابت شق ايسر معده و فرق مشكل مىتوان كرد .\r\nو موضعه في الجانب الأيسر بين ضلوع الخلف و المعدة و مكان سپرز در طرف چپ است ميان قبرغهء پسين و معده .\r\nو هو وعاء المِرَّة السوداء و سپرز جاى بودن مرهء سودا است .\r\nو منفعته جذب المرة السوداء من الكبد و نفع سپرز كشيدن سودا است در جگر و در اين جذب دو فائده است :\r\nيكى آن كه جگر از سوداى زائد پاك ماند و امراض سوداويه تولد نكند .\r\nدوم آن كه قدرى از اين سودا هنگام خلوى معده بر فم ريزد جهة تنبيه او بر شهوت طعام ، چنانچه در ابتدا گفته شد .\r\nبايد دانست كه سپرز دو منفذ دارد يكى به سوى مقعر كبد جهت جذب سودا و اين منفذ بزرگتر است و دوم به سوى فم معده جهة انصباب سودا بر او و اين منفذ خردتر است .\r\nو نفع اكبريت اول و اصغريت ثانى ظاهر است تا سودا از جگر به فراغت برآيد . و تنقيه در جگر رو نمايد . و بر فم معده كمتر گرايد تا از كثرت جوع تعب رو ننمايد .\r\nو خاصهء سپرز است كه چون وى فربه شود بدن لاغر گردد و چون وى لاغر شود بدن فربه گردد .\r\nو در شريان‌هاى سپرز خون پخته مىشود و مشابه به جوهر سپرز مىگردد ، پس آنچه فضله است مندفع مىشود .\r\nو هر گاه ضعف در دافعه افتد كبر و صلابت در وى واقع مىگردد . و هر گاه ضعف در جاذبه افتد فساد در جگر واقع مىشود و علل سوداويه پديد مىآيد .\r\nالفصل السابع في بقية الأعضاء المركبة\r\n\r\nفصل هفتم ثابت است در بقيهء اعضاى مركبه .\r\nو هي الكليتان و المثانة و الأنثيان و القضيب و الرحم و اعضاى مذكوره اينهانند كه گفته آيد :\r\nأما الكليتان فكل واحدة منهما مركبة من اللحم الصلب قليل الحمرة و شحم كثير و عروق و شرائين و غشاء و اما گرده‌ها پس هر واحد از اين دو مركب است از گوشت سخت اندك سرخ و پيه بسيار و از رگها ، يعنى آورده و شرائين .\r\nو نفع صلابت گوشت وى آن است كه تا قوى الجوهر باشد و از امتلاى مائيت كه اكثر به سبب اختلاط اخلاط حاده حدت كسب مىكند سريع الانفعال نبود . و ايضا از جگر جذب نتواند كرد مگر چيزى رقيق را .\r\nو از آن كه اغتذا مىكند از مائيت خون ، سرخى او در غايت نيست .\r\nو چون يابس الجرم است شحم كثير وارد او شده تا تعديل او كند به ترطيب .\r\nو فائده اوردهء تغذيه و نفع شرائين تأديهء حيات است كما لا يخفى .\r\nو ليس لهما في\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nنفسهما حس و نيست مر اينها را در ذات اينها حسى .\r\nو نفع بىحسى عدم تأذى آن است از حدت و ملوحت مائيت .\r\nو أما غشاؤهما فله حس كثير و اما غشائى كه بر آنها محيط شده كثير الحس است .\r\nو نفعش دريافت آلام است چون عارض شود .\r\nو موضعها أسفل الظهر و و مكان اينها فروتر پشت است ، آنجا كه كمر گويند .\r\nو گردهء راست نسبت به گردهء چپ اندكى بلند واقع شده .\r\nو منفعتهما جذب البول من حدبة الكبد لتجري إلى المثانة و نفع گرده‌ها جذب بول است از حدبهء جگر تا جارى كند آن را به سوى مثانه .\r\nو بايد دانست كه در باطن هر كليه تجويفى است كه مىآيد بر وى مائيت از جگر به توسط رگى كه مسمى است به طالع و اين گرده‌ها در آمده باز به بالا برآمده است ، لهذا طالع نامند .\r\nو از هر گرده يك رگ برمىآيد و اين هر دو را طالعان خوانند و چون مىبرآيند به شش و دل مىرسند از آن است كه در علل كليه تغير در بوى دهن مىافتد و طريق وصول غذاى شش و دل از اين ممر است .\r\nو غرض در اين آن است كه تا غذاى دل و شش صافى و لطيف باشد و هضم نيك يافته باشد . و به واسطهء نفوذ او در مجارى كثير سبكى كسب كرده بود .\r\nو مجرائى كه ميان گرده و مثانه واقع است آن را برنج گويند ، يعنى مورى آبخانه و ايضا حالب نامند به حاى مهمله .\r\nبالجمله مائيت كه از جگر بر گرده مىآيد آب خالص نمىباشد بلكه با خون ممتزج مىبود ، پس گرده خون را از آب بالاستقصا جدا مىسازد و جزوى خون صافى را به شش و دل مىفرستد و ما بقى را صرف غذاى خود مىنمايد و آب را به مثانه دفع مىكند .\r\nاز آن است كه چون ماسكه يا هاضمهء گرده ضعيف مىشود بول منصبغ مىآيد ، چنانچه در ضعف جگر برمىآيد .\r\nو أما المثانة فهي مركبة من جسم عصباني مضاعفة و من عروق و شريانات و اما مثانه پس آن مركب است از جسم عصبى الجوهر مضاعف ، يعنى دو طبقه دارد و از رگها و شريانها .\r\nو بدان كه وى بلوطى شكل است و طبقهء باطنيهء او نسبت به طبقهء ظاهرى سخت واقع شده تا صابرتر بود بر حدت و لذع بول و عصبى مجعول شده تا درك حدت ماهيت نمايد به سهولت و بدان سبب دافعهء او به حركت آيد و طبقهء خارجيه صفاقى است و ذى قوت تا محافظت نمايد طبقهء داخليه را و از پاريدن محفوظ دارد ، زيرا كه وى از امتلاى دايم نرنجيده مىشود .\r\nو موضعها بين العانة و الدبر و جاى مثانه ميان عانه و دبر است ، ليكن موضوع شده بر معاى مستقيم در مردان زير عظم عانه و در زنان بر اسفل رحم .\r\nو منفعتها جمع البول و إخراجه و نفع وى جمع كردن بول درآوردن آن است دفعة .\r\nو كيفيت جمع بول و خروج آن بدين طريق است كه آن دو مجرى كه آنها را حالبين و برانج نيز گويند از گرده به مثانه آمده‌اند بر سبيل توريب . و چنان نيست كه اين دو رگ به مجرد پيوستن به مثانه راست اندر وى گشاده شده باشد ، بلكه طبقهء خارجى را منشق ساخته در فضائى كه بين الطبقتين است در آمده و در درازى مثانه ميروند قريب بدانجا كه مخرج بول است پس در اينجا اندر طبقهء باطنيه نافذ شده اندر تجويف مثانه منفتح گشته‌اند و بقدرت او تعالى غشاى اندرون بر روى اين ثقبتين مفروش است و آب از نواحى آن در جوف ميريزد .\r\nو غرض در اين آن است كه چون آب بيشتر جمع آيد و طبقهء\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nدرونى با طبقهء برونى تلاصق نمايد پر شده و اين دو منفذ كه منصب آن است بسته شود و آب را باز پس شدن عند الدفع ممكن نباشد ، پس دافعهء مثانه به أمر اللّه تعالى آب را از راه عنق او كه به طرف قبل واقع است بيرون كند .\r\nو اين عنق مثانه در مردان دو خم دارد و در زنان يك خم و مبداى اين عنق از عضله محاط است تا آب را بىاراده برآمدن ندهد .\r\nو أما الأنثيان فكل واحدة منهما مركبة من لحم أبيض دسم و من عروق و شريانات اما خصيتين هر واحد از آن مركب است از گوشت سپيد چرب و از رگ‌هاى آورده و شريان‌ها .\r\nبدان كه گوشت خصيه غدوى است و نرم ذى ثقب ، مانند گوشت پستان و رگ‌هاى وى كثير الشعب و كثير الفوهات است و غشائى كه از صفاق برآمده بر هر دو خصيه مشتمل است ، چنانچه در قبل ضبط كرده‌ايم در طب الاكبر و ذكر وى اليق همان محل است .\r\nو منفعتهما انضاج المني و فائده انثيان پختن مادهء منى است .\r\n\r\n[ دربيان ماهيت منى 
  ]\r\nاكنون بدان كه منى فضلهء هضم چهارم است كه متكوّن مىشود هنگام تقسيم غذا در اعضا بر سبيل ترشح از عروق وى .\r\nو از جمله رطوبت غريزيه قريبة العهد به انعقاد است و اعضاى اصلى بدان اغتذا مىكنند و آن را كه فضله گفته‌اند نه به آن معنى است كه وى صلاحيت غذائيت ندارد و همچون ديگر فضلات واجب الدفع است كما توهم البعض ، بلكه بدين معنى است كه آنچه از هضم رابع كه در اعضا است چيزى لطيف قابل التغذيه افزون و فاضل مىنمايد از غذا طبيعت آن را جهت بقاى نوع مصروف مىسازد .\r\n\r\n[ در بيان كيفيت پيدايش منى 
  ]\r\nطريق حصولش به قول بقراط چنان است كه خميره و اصل او از دِماغ نازل مىگردد و از آن در رگ كه خلف اذنين واقع‌اند و به نخاع مىرسند و از نخاع به كليتين و از كليتين به انثيين مىروند و از هر عضو رئيس و غير رئيس شعبه بدين دو رگ پيوسته است كه منى هر عضو از آن شعبه‌ها به جانب آن دو رگ مىرود و با خميره منضم مىگردد و مجموع به انثيين و اصل مىشود و بدين وجه كه نخست در رگ‌هاى كيس مىدرآيد پس استعداد تبيّض پيدا كرده در نفس بيضه دخول مىنمايد و سپيد بحت مىشود ، نضج يافته و به لون محل متأثر شده همچون تبيّض شير در پستان .\r\nو بايد دانست كه منى تا كه در اعضا است به رنگ خون است اما خونى كه سپيدى مائل باشد و چون در رگى كه ميان گرده و انثيين است مىآيد بيشتر ميل سپيدى مىكند ليكن حمرت غالب است و تا كه در انثيين نيايد سپيد محض نمىشود ، از آن است كه عند ضعف انثيين منى سرخ مىبرآيد .\r\nو استدلال مىكند بر بودن خميرهء منى از دماغ به آن كه قطع رگ‌هاى پس گوش قطع تناسل مىكند البته .\r\nو بر مترشح شدنش از هر عضو به آن كه ثابت شده كه استفراغ اندكى از آن چندان ضعف مىآرد كه استفراغ بسيار آن از خون نمىآرد .\r\nو ايضا هر عضوى خاصة رئيس كه از پدر ضعيف باشد از فرزندش نيز ضعيف بود در اغلب .\r\nو به قول بعض حكما چنان است كه منى از تمام اعضا به جانب جگر مىآيد بىتعين بودن اصل و خميره‌اش در عضوى ، پس از جگر به توسط شعبه‌هاى اجوف نازل شده به كليتين مىرود و در آنجا از مائيت صاف مىشود و قوام مىگيرد پس در آن مجرى كه ميان كليه و خصيه واقع است و عطفها و پيچ‌هاى كثير دارد مىدرآيد و پخته مىشود پختنى ناقص ، بعد به خصيتين مىرود و نضج تام مىپذيرد .\r\n\r\n[ در بيان وجود منى در هر دو موجود نر و ماده 
  ]\r\nو پوشيده\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nنماند كه اطبا كلهم اتفاق دارند بر آن كه منى هم در نر است و هم در ماده و دليل بر بودن منى در انثى وجود خصيه است در وى تا خلقت آن عبث نباشد لأن فعل الحكيم لا يخلو عن الحكمة و حكمت در خلقت وى به جز نضج منى ظاهر نيست غايت آن كه منى مادهء رقيق‌تر و به خون طمث مشابه‌تر است لهذا فيلسوف متقدم بر منى ماده اطلاق منى نمىكند بلكه به لفظ طمث مىخواند .\r\nو ايضا بر بودن منى در نر و ماده قرآن مجيد ناطق است كما قال الله تعالى    فَلْيَنْظُرِ الْإِنْسانُ مِمَّ خُلِقَ - خُلِقَ مِنْ ماءٍ دافِقٍ - يَخْرُجُ مِنْ بَيْنِ الصُّلْبِ وَ التَّرائِبِ    سوره طارق آيات 5 و 6 و 7 و اتفاق مفسر آن است كه از صلب پشت مرد مراد است و از ترائب سينهء زن . و قول حكما نيز از اين آيه منافات ندارد لإمكان خروج منيِّه كثيرا عن الصلب و منيِّها عن الترائب .\r\n\r\n[ در بيان اختلاف در باب وجود قوه عاقده در منى مرد و قوه منعقده در منى زن 
  ]\r\nديگر بدان كه اطبا و حكما متفق‌اند بر آن كه لا محاله قوت عاقده در منى نر است و قوت منعقده در منى ماده ، اما اختلاف مىكنند در آن كه آيا در منى نر قوت منعقده هم هست تا اين هم جزو جنين تواند شد و در منى ماده قوت عاقده هم هست تا وى مجمد منى مرد تواند گشت يا نيست تا تركّب جنين به جز منى ام و دم طمث نباشد .\r\nو ظاهر است كه چون عاقديت به منى نر و منعقديت به منى مادهء محصور بود تركب جنين نخواهد بود مگر از منى ماده و خون حيض كه ممد آن است و منى مرد را در جزو بودن جنين مدخل نبود لأن العاقد لا يكون منعقدا و أجزاء الجنين كلها تنعقد بالجمله حكما منكراند و اطبا مثبت ، غايت آن كه اطبا مىگويند كه عاقده منى ذكر اقوى است نسبت به منعقده وى ، به خلاف انثى كه منعقدهء آن قوىتر از عاقدهء آن است .\r\nو گفته‌اند كه انتساب وى به عاقديت و انتساب اين به منعقديت از اين جهت است ، چنانچه در مبحث اركان در وجه تخصيص حرارت و برودت به كيفيتان فاعليتان و يبوست و رطوبت به كيفيتان منفعليتان مذكور شد .\r\nهر واحد از حكما و اطبا بر اثبات مدعاى خود دليل مىآرند چنانچه گفته شود .\r\n\r\nفائده [ اختلاف حكما و اطبا در باب وجود دو قوه در منى 
  ]\r\nحكما مىگويند كه اگر دو قوت در يك منى باشد لازم آيد كه يك چيز هم قابل بود و فاعل و هو باطل و اطبا جواب مىدهند كه اين قاعده ، يعنى امتناع بودن يك جزو قابل و فاعل بر اين تقدير جارى نمىشود مگر در جسم بسيط كه معرّا از تعدد و آلات و قوابل بود و منى خود مركب است از اجسام مختلفه و آن را كه بسيط مىگويند بنا بر تشابه اجزاى وى است حسا ، پس آن قاعده در اينجا راست نيايد .\r\nباز حكما ايراد مىكنند كه اگر هر دو قوت در يك منى موجود باشد بايد كه يك منى كافى در توليد بود حاجت به ضم منى آخر نباشد ، زيرا كه جز اين نيست معنى قوت فاعله كه مبدأ تغيّر بود من أمرٍ في أمرٍ آخر من حيث هو آخرٌ پس هرگاه ملاقى شود قوت فاعله قوت منفعله را و ظاهر نشود از وى فعل نباشد آن قوت مبدأ تأثير ، پس قوت قوت نبود و هذا خلفٌ .\r\nو جواب داده‌اند كه قوت فاعله اگرچه مبدأ تأثير است ليكن لا نسلم كه علت تامه بود و ايراد مذكور وارد نمىشود مگر بر تقدير بودنش علت تامه و چون اين متحقق شد مىتواند كه ضم منيَّين شرط انعقاد جنين بود ، با آن كه بعضى گفته‌اند كه حصول ولد از منى واحد جائز بل واقع است لكنه قليلٌ نادرٌ .\r\nو كيفيت تولد جنين در تشريح رحم بيايد .\r\n\r\nفائده [ درباره اوعيه منى مردان 
  ]\r\nاز هر خصيه\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nيك رگ مورى مانند خاسته است و چنان مىنمايد كه از خصيه جدا است و از وى تكوّن نيافته هر چند مماس و ملاقى آن است و چون رگ‌هاى مذكور برآمده‌اند متسع شده‌اند در آن نزديكى ، اتساعى محسوس ، پستر ، به ضيق ميل كرده پستر وسيع شده ، خصوص در نسوان عند المنتهى و رگ‌هاى مذكور را اوعيهء منى خوانند و اينها صاعد شده‌اند پستر به رقبه مثانه ميل كرده ، فروتر از مجراى بول .\r\nو تشريح اوعيهء منى زنان در رحم بيايد .\r\n\r\nانتباه [ تفاوت انثيين در مردان و زنان 
  ]\r\nانثيين هم در مردان‌اند و هم در زنان ، غايت آن كه انثيان زنان خرد و پهن‌اند و در طرف فرج پنهان‌اند در اصل عنق رحم . و در تشريح رحم بيايد .\r\nو أما القضيب فهو جسم مركب من لحم قليل و عصب و عروق و شريانات و اما قضيب يعنى آلت جسمى است مركب از گوشت اندك و عصب و آورده و شرائين بسيار و از رباطها و عضله‌ها . و چون كه اصل وى رباط است كه از عظم عانه رسته و جزو اعظم در تحريك عضله است مؤلف متعرض بيان اينها نشده بظهورهما .\r\nو بدان كه گوشت وى نيز غدوى است و نازك و رباط او كثير التجاويف و رگ‌هاى او فراخ‌تر است نسبت به قدرش و اين همه بهر آن است كه نعوظ حاصل شود به مداخلت روح و ريح و دم .\r\nو حقيقت نعوظ طبيعى اين است كه تجاويف رباط وى به ريح ممتلى مىشود و شرايين به روح و آورده به خون .\r\nو پوشيده نماند كه قوت برخاستن وى از دل است و حس او از عصب نخاعى كه از فقار عجز برآمده و اصل آن از دماغ است و غذا از جگر آيد و شهوت مباشرت به مشاركت جگر و گرده ظهور نمايد و صحت اين امر موقوف بر صحت اعضاى رئيسه است و اصل همه دل است .\r\nو له حس كثير و مر قضيب را حس بسيار است ، خصوص در حشفه و كثرت حس اين بنا بر كثرت و اجتماع اعصاب است در اينجا . و ظاهر است كه اگر حس وافر نمىبود التذاذ تام از احتكاك مقام روى نمىنمود و انسان خود را ذليل اين كار كه سراسر حكمت است نمىفرمود .\r\nبيت :\r\n آنكه شيرانرا كند روبه مزاج * احتياج است احتياج است احتياج . \r\nو منفعته ظاهرة و نفع قضيب ظاهر است .\r\n\r\n[ در بيان مجارى سه‌گانه قضيب 
  ]\r\nو بايد دانست كه در قضيب سه مجرى است : يكى مجراى بول ، دوم مجراى منى ، سوم مجراى ودى و اين هر سه در اصل ذكر تمايز دارند ، در احليل گشوده‌اند و احليل سوراخ واحد است از اصل قضيب تا نهايت حشفه .\r\nو حكمت در خلقت سه مجرى آن بود كه مجراى بول ضرور است كه به سختى مائل باشد تا منفعل و متألم نگردد از حدت بول .\r\nو مجراى منى لازم است كه نرم باشد تا عند خروج منى به سهولت بگشايد و منى به سرعت و همچنان كه از مبدأ برآيد به رحم درآيد و چون وجود اين دو مجراى واجب آمد ميانجى بينهما كه مجراى ودى است نيز لازم شد تا مجراى منى را تر دارد و بر دفع منى يارى دهد .\r\nو بدان كه ودى به دال مهمله رطوبتى است لعابى كه بعد از بول مىبرآيد در بعضى و اين در زنان اكثر باشد .\r\nاما مذى به ذال معجمه رطوبتى است كه وقت شهوت بر سر ذكر پديد مىآيد و محل وى غده‌اى است در ابتداى مجراى بول كه به تلئين مجراى مذكور مخصوص است .\r\nو بدانند در اكثر طول قضيب از شش انگشت مضموم صاحبش كم و از يازده انگشت افزون نمىباشد و طول عنق رحم به دستور .\r\nو أما الرحم فهو جسم عصباني اما زهدان جسمى عصبى است ، يعنى مشابه عصب است در نرمى و سپيدى ، چنانچه گفته آيد .\r\nو موضعه ما بين المثانة و المعى المستقيم و السرة و محل وى ما بين مثانه و رودهء زيرين و ناف است و له عنق ينته\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nإلى الفرج و مر رحم را گردنى است كه مىرسد تا فرج داخلى ، قريب بدانجا كه منفذ بول است .\r\nو في أصله الأنثيان و در بيخ عنق رحم دو خصيه است و مفصل گفته آيد .\r\nو منفعته قبول الحبل و فائدهء رحم قبول كردن حمل است و بالله العصمة و التوفيق .\r\n\r\nفائده [ در بيان شكل رحم 
  ]\r\nشكل رحم همچون شكل خصيه و قضيب مرد است كه مقلوب گشته ، نفس رحم به جاى كيس خصيه است و عنق وى به جاى قضيب و قضيب چون كالبد است مر گردن رحم را و گردن رحم همچون غلافى مر آن را .\r\nو طول رحم از قريب ناف است نزديك به آخر منفذ فرج . و از آن كه تشريح رحم بر اكثر اطبا مبرهن نيست تا به عوام چه رسد بسطى در اين باب لازم الضيق واجب دانست .\r\n\r\n[ در بيان تشريح رحم 
  ]\r\nپوشيده نماند كه فرج موضعى است مجوف و نهايت وى تا آنجا است كه به نفس رحم ملاقات مىشود ، اما عنق رحم به مثابهء آستين كه در آستين كنند و منفذ فرج واقع است و حتى الباب رسيده ، ايلاج در باطن عنق رحم مىشود ، يعنى دخول قضيب در نفس عنق مىشود ، زيرا كه مراد از منفذ فرج همين تجويف گردن رحم است ، بهر آن كه منفذ محسوس به جز اين ، ديگر نيست ، لأنه حاجز بين أقطار الفرج و ما يوالج فيه و طول اين منفذ كه عبارت از عنق رحم است در اكثر از شش انگشت كم و از يازده انگشت زياده نباشد . و آلت مردان به دستور چنانچه گذشت .\r\nو توافق مرد با زن در اين امر باعث مصادقت و تخيل است و عدم تطابق موجب مخاصمت و عقر .\r\nو عنق مذكور اگر چه عضلى اللحم است و به غضروفيت مىنمايد ليكن باطن آن نرم و گوشت‌دار است تا قضيب را آسيب ندهد و مانع لذت دخول نگردد .\r\nو اين عنق ذى شكنج واقع شد تا دراز تواند شد چنانچه گفته‌اند .\r\nو در اصل عنق كه مقطع وصول سر آلت باشد بعد دخول فزونى محسوس مىگردد و آن فم رحم است و فم رحم دايم بسته مىباشد ، خصوص وقت حمل چنان مىبندد كه ميل در وى نتوان درآورد ، اما در حالت جماع مىگشايد تا منى را بلع نمايد و كذلك وقت وضع حمل . و رحم بالطبع بر جذب منى شايق است لهذا وقت جماع رحم به جانب عنق مىگرايد .\r\nاز اينجا است كه گفته‌اند : إن الرحم كأنه حيوان في بطن الحيوان يتحرك نحو المطلب و هو المني الطيب .\r\nو پوشيده نماند كه مس قضيب به فم رحم باعث التذاذ و موجب استنزال نسوان است و در همين محل خارج از عنق در جوف فرج خصيتين موضوع‌اند چنانچه ذكر اينها بيايد .\r\nاما بر فم عنق رحم رگ‌هاى چند منتسج است كه اقتصاص بكارت عبارت از پاريدن آنها است . و نفس رحم كه عبارت از مادون عنق وى است به منزلهء مثانه است و وسيع القعر . و طول وى نيز بر اندازهء طول عنق وى است و گوهر او سپيد و نرم و بيحس است و نفع نرمى آن است كه در باليدن جنين نافرمانى نكند . و فائده بىحسى آن كه از ثقل جنين ايذا نيابد .\r\nو رحم را كه عصبانى گفته‌اند نه به آن معنى است كه از عصب دماغى مخلوق است ، بلكه به اين معنى است كه از جوهر سپيد نرم عصب مانند مخلوق شده ، ليكن عصبى از دِماغ به سوى رحم آمده است و افاضهء حس نموده تا درك منافى تواند نمود و ايضا به لذت مباضعت متلذذ تواند شد چنانچه گفته آيد و شركت رحم با دِماغ از همين عصب است .\r\nو رحم نابالغ از مثانه خردتر مىباشد و عند الحيض هم چند وى مىشود و وقت حبل كلانتر از آن مىگردد .\r\n\r\n[ در بيان طبقات رحم 
  ]\r\nو رحم را دو طبقه است ظاهرى و باطنى ، يعنى خارجى و داخلى ، اما طبقهء باطنى رگ‌هاى بسيار دارد و افواه رگهاى مذكور در جرم طبقهء مسطور\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nمغاك‌ها مانند واقع است و اين مغاك‌ها را نقر الرحم گويند ، غشاى جنين به همين نقر مرتبط مىباشد و طمث از همين‌جا برمىآيد و غذاى بچه از همين موضع مىرسد . و طبقهء مزبوره در نسوان دو خانه دارد راستا و چپا ، گويا دو رحم است ، اما گردن هر دو واحد است .\r\nو در ديگر حيوانات خانه‌هاى رحم حسب عدد پستان باشد و همانقدر بچه مىآرد و از آن كه در انسان دو خانه دارد دو بچه به يك شكم اكثر مىشوند .\r\nو در بعض زنان مشهود شده كه به يك حمل سه بچه و تا چهار بچه تولد شده مىتواند شد ، كه رحم آنان نيز همان قدر خانه‌ها داشته باشد يا در يك خانه دو بچه تكوّن مىگرفته باشد ، بأمر الله القادر المتعال .\r\nو بدانند كه در باطن اين طبقه طوقى است مستدير ، عصبى ، در وسط اين طوق نتوى است اليه مانند و بر آن نتو زوائد واقع است مانند بواسير و حس رحم از همين عصب است .\r\nاما طبقهء ظاهرى همچون غلافى است كه از يك تجويف بيش ندارد و بر طبقهء باطنى محيط و مشتمل گشته .\r\nاما خصيهء نسا همچون خصيهء مرد است مگر آن كه از آنِ مرد بزرگ و گرد باشد و مائل به طول و هر دو را يك غشا است و از آنِ زن كوچك گرد و مائل به استدارت باشد و هر واحد غشا جدا دارند ليكن كيسه كه مجلل بر غشا است هر دو را واحد است .\r\nو اوعيهء منى همچنان كه در مردان از انثيين به قضيب آمده است در زنان نيز از انثيين به وساطت قاذف درون رحم مىدرآيد .\r\nبايد دانست كه دو رگ معوج مستقيم الجوف از بيضتين به جانب خاصرتين رفته و به سوى حالبين رسيده‌اند و هر دو طرف اينها به اربطين مرتبط گشته باز درون فم رحم رسيده‌اند و آن طرف كه به رحم پيوسته مسمى است به قاذف الرحم ، يعنى اندازهء منى در رحم يك قاذف يمنى است و ديگر يسرى و منفذ اوعيهء ايشان تنگ است لهذا ايشان را انزال به يك دفع نمىشود بل به دفعات مىشود از آن است كه از تكرار جماع ضعيف نمىگردند به خلاف مردان .\r\nو بر كناره فم رحم دو فزونى است پست و پهن از راست و چپ نهاده آن را قرنى الرحم خوانند وقت مباشرت نرنجيده مىشوند و فم رحم بدان سبب به استقبال بيشتر مىگرايد دهن باز كرده .\r\n\r\nتنبيه [ در مقدار طول عنق رحم 
  ]\r\nآنچه در مقدار طول عنق رحم گفته شده اكثريه است و گرنه از آن هم كم و زياده مىباشد و ايضا كثرت جماع مطوِّل آن مىگردد .\r\nو رحم به رباطات قويه مربوط است به صلب و ناحيه سره و مثانه و به عظم عريض .\r\nو عنق رحم در بعض زنان مائل به يسار مىباشد و در بعضى به يمين .\r\nچون غرض از خلقت رحم تولد جنين است كيفيت تولد آن بيان كردن لازم آمد .\r\n\r\n[ كيفيت تولد جنين 
  ]\r\nكيفيت تولد جنين چنين است :\r\nبدان كه هرگاه در رحم صحيح و نقى منى مرد و زن كه صلاحيت تكوّن داشته باشند با هم آميخته قرار يابند و از واردات خارجى و موجبات بدنى و نفسانى كه باعث بر انزلاق منى باشد به وقوع نيايد بأمر الله الخالق از قوت عاقده كه در منى مرد است و از قوت منعقده كه در منى زن است و در تشريح انثيين در مبحث منى مفصل گفته آمده‌ايم با اختلاف كه ما بين اطبا و حكما است غليانى در آن منى ممتزج پديد مىآيد و چهار نقطه مانند حباب نمود مىكند : يكى در محل دل ، دوم در محل دِماغ ، سوم در محل جگر ،\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nچهارم بر مجموع محتوى گردد . و اين غليان در يك هفته تمام شود مسمى است با حالت اولى .\r\nو بعده نقطه‌هاى سرخ ظاهر شود و منافذ عروق پديد آيد و خون طمث به طرف ناف جريان يابد و اين در چهار روز تمام گردد مسمى است با حالت ثانيه .\r\nو بعده علقه شود تماميت اين به شش روز بود و مسمى است با حالت ثالث .\r\nو بعده مضغه شود و بعض اعضا از يكديگر تمائز گيرد و قدرى از خون حيوانى و طمثى بر آن ترشح كند و مستعد قبول صورت حيوانى گردد از واهب الصور و تمامى اين به دوازده روز بود مسمى است با حالت رابعه .\r\nو بعده مزاج ذكورى و انوثى فايض شود و اعضاى اصلى تمام گردد و اين به سه روز تمام شود و مسمى است با حالت خامسه .\r\nو بعده همه اعضا خلقت يابند و عروق و مجارى و مفاصل به ظهور آيند و اين را حالت سادسه نامند در پنجروز تمام شود .\r\nو آنچه از تعين ايام حالات گفته شد بنا بر اكثريه است .\r\nو ثابت شده كه حالات مذكوره در ذكران به مدت قليل باشد و در اناث به مدت طويل ، چنانچه گفته‌اند كه خلقت پسر به سى روز تا چهل روز تمام شود و خلقت دختر به چهل روز تا پنجاه روز .\r\nو بعد از آن تا مدت شش ماه كه اقل مدت وضع حمل است در نشو نما مىباشد .\r\n\r\n[ دربيان تعريف نطفه و علقه و مضغه و جنين و حيوان 
  ]\r\nو بايد دانست منى كه در رحم افتد آن را نطفه خوانند . و چون روزى چند بر آن بگذرد و غشاى بر وى پديد آيد همچون پوستى كه بر خمير پديد مىشود از داشتن آن در هوا ساعتى علقه نامند . و چون گوشت گردد مضغه خوانند . و چون شكل اعضا و خطوط آن ظاهر گردد جَنين گويند بفتح جيم . و چون حس و حركت در آن فائض گردد حيوان نامند . و اطلاق جنين در اين وقت نيز مجازا آمده است .\r\nو بدانند كه\r\n\r\n[ دربيان زمان حركت جنين در رحم 
  ]\r\nجنين در دو چند ايام تمامى خلقت به حركت مىآيد . و در سه چند ايام حركت به روز مىنمايد ، مثلا اگر خلقت وى به سى و پنج روز تمام شده باشد به هفتاد روز حركت مىكند و به دويست و ده روز كه هفت ماه باشد به وجود مىآيد .\r\nو آن كه به ماه هفتم تولد شود غالب آن است كه بماند . و اگر خلقت او به چهل روز تمام شود به هشتاد روز حركت كند و به دويست و چهل روز كه هشت ماه باشد بزايد و عادت الله بر آن رفته كه اين زود به عدم رود و نادر بود كه يك هفته بزيد .\r\nو دلائل عقلى كه بر اين گفته‌اند نيز گفته آيد .\r\nو از اينجا فرض توان كرد ايام تمامى خلقت : آن كه به شش ماه زايند يا به نه ماه يا بده ماه و باشد كه تا دو سال يا زياده بچه در شكم باشد پس بزايد . و اين به سبب امر ديگر مىشود و حساب مذكور در اينجا دخلى ندارد .\r\n\r\nانتباه [ دليل عدم بقاى جنين هشت ماهه 
  ]\r\nبر عدم بقاى هشتم ماه اطبا و منجمين هر واحد دليل‌ها دارند اما آنچه معقول‌تر مىنمايد اين است كه گفته‌اند :\r\nمولود در ماه هفتم به سبب آن كه خلقت او تمام شده جهت طلب خروج به حركت و اضطراب مىآيد ، پس اگر صحيح المزاج و قوى الحال است به اذن الله تعالى خرق اغشيه مىنمايد و برمىآيد .\r\nو اگر بدان قوت نيست خرق نمىتواند كرد ليكن از اين حركت و اضطراب خسته مىشود و متألم مىگردد ، پس اگر به غايت ضعيف و رنجور است در شكم بميرد و اگر مهلت يافت و به ماه نهم رسيد خستگى او زائل مىشود و قوت مىگيرد و در ماه نهم به عافيت وجود مىآيد و مىماند .\r\nو اگر به سببى از اسباب باز در ماه هشتم حركت كند و برآيد خستگى اين حركت علاوه خستگى سابق مىگردد و هواى خارجى نسبت به او بسيار غريب مىباشد ، پس بالضرور هلاك مىشود و سرعت و بطوء هلاكت حسب قرب و بعد خروج وى است از زمان حركت كه در هفتم ماه به وجود آمده ، پس اگر در آخر ماه هشتم بزايد مىتواند كه بماند براى زوال مانع حيات كه خستگى و الم بود . و بر اين تقدير آنچه عوام مىگويند كه اگر يك روز هم از\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nماه هشتم باقى باشد و بزايد نمىزيد مسموع نباشد ، مگر بر طريق اهل نجوم كه هر ماه حامله را در تصرف سبع سياره مىدارند و در ماه هشتم رجل را كه مخصوص به تحميد مربى خود است و در ماه اول هم آن متصرف بود متصرف مىدانند . اما در ظهور اثر هلاكت او بعد بروز امرى نزد آنها متحقق خواهد بود .\r\n\r\n[ كاربرد خون طمث در زن حامله 
  ]\r\nو بدانند كه خون طمث در حامله به سه كار منقسم مىگردد : يك قسم خود بهر غذاى جنين مصروف مىشود . و يك قسم به جانب پستان مىرود به جهت تدخر مادهء لبنى . و يك قسم فضله است كه در رحم مىماند جهت سهولت خروج جنين و مشيمه و وقت نفاس مندفع مىگردد .\r\n\r\n[ پوشش‌هاى سه‌گانه جنين 
  ]\r\nو ايضا دريابند كه بر جنين سه پوشش مىباشند : پوشش نخستين نظر به خارج مشيمه است و آن غشائى است ذى صفاقين رقيقين كه بينهما رگ‌ها منتسج شده و غشاى مذكور محيط است بر ديگر اغشيه . و پوشش دوم كه بعد مشيمه است مسمى است به لفافى لأنه يشبه اللفائف و غشاى مذكور منصب بول جنين است و بول جنين كه از مثانه به سوى اين غشا مىريزد از راه ناف جنين مىآيد نه از احليل ، زيرا كه تا كه در رحم است مجراى احليل به غايت تنگ مىباشد و عضله بر آن محيطى بود و خروج بول بىاراده نمىتواند شد از اين راه ، به خلاف راه سره كه بالطبع بول از آن برمىآيد بىاراده .\r\nو اگر براى بول مجمع نمىبود در رحم مىريخت از شدت حدت الم قوى مىداد و اگر در مشيمه مىريخت فساد مىآورد .\r\nو پوشش سوم كه بعد لفافى است و ملاقى نفس جنين است غشائى است رقيق‌تر از سائر اغشيهء مذكوره و فضله عرقى جنين در اين مىريزد و مسمى است به نفس . و از آن كه غذاى جنين در غايت رقت و لطافت مىباشد فضلهء برازى در وى كمتر جمع مىگردد ، لهذا وعاى براى براز حاجت نشده و چيز قليل كه به مرور زمان در امعا جمع مىشود چون در غايت قلت است طبع بر دفع وى محتاج نمىگردد ، لهذا غشاى بر منفذ و بر محتوى مىباشد كه قابله‌ها بعد تولد به انگشت خنصرى خرق آن مىنمايند آن زمان براز بروز مىكند .\r\n\r\nفائده در بيان كيفيت بودن جنين در رحم :\r\nبدانند كه جنين پيش از آن كه حركت كند به خروج بدين شكل مىباشد كه هر دو زانو افراشته مىبود و به شكم پيوسته و هر دو كف دست بر زانو نهاده يُمنى به يُمنى و يُسرى به يُسرى و سر بر هر دو زانو افگنده چنانچه كه بينى ميان هر دو زانو بود و چشمانش بر زانو و پاشنهء پاىها به اسفل منتصب مىباشد و روى جنين به طرف پشت مادر مىبود و نفع هر وضع كه واضع حقيقى مفوض داشته اگر چه بالكنه نتوان يافت اما قدرى از آن بر اهل بصيرت جلوه‌گر است .\r\nو اگر چه سر جنين به فوق مىباشد اما عند وضع به واسطهء قطع علايق كه وى را بدين شكل مىداشت بنا بر ثقالت طرف سر بالطبع واژگون مىشود و تولد طبيعى همين است كه از سر برآيد و آنچه از پاى برآيد خطر دارد .\r\nو قومى برآنند كه نرينه را روى به طرف پشت مادر مىباشد ، اما مادينه را روى به جانب شكم مادر مىبود و الغيب عند الله سبحانه تعالى\r\nالمقالة الثالثة في أحوال بدن الإنسان و أسبابها و العلامات الدالة عليها و هي تشتمل على فصول\r\n\r\nمقاله سوم ثابت است در حال‌هاى تن آدمى و اسباب حال‌ها و نشان‌ها\r\nكه دلالت دارند\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nبر حالها و مقالهء مذكور متضمن است بر فضلها و معنى هر واحد از اينها مفصل بيان كنيم .\r\n\r\n[ اندر معناى احوال و اسباب 
  ]\r\nبدان كه احوال جمع حال است و حال در اصطلاح عام اطبا اطلاق مىيابد بر هر مرضى كه باشد اما در اصطلاح خاص اطبا اطلاق نمىكنند مگر بر سه كه صحت و مرض باشد و حالت ثالثه كه بينهما واقع است نزد بعضى ، اما آن كه بين المرض و الصحة واسط نمىدارند آن را مختص به همين دو مىشمارند و نظر بدين اصطلاح خاص ، اسباب و علامات را احوال نتوان گفت .\r\nاما اسباب جمع سبب است و سبب در لغت ريسمان را گويند و در عرف عام هر چيزى را كه بدان توسل كرده شود . و در اصطلاح حكما هر چيزى را كه ضرورى باشد در وجود شى ، پس اگر آن چيز داخل در حقيقت شى بود مادى و صورى گويند و اگر خارج بود فاعلى و غائى نامند .\r\nو در اصطلاح اطبا چيزى را كه فعل كند در بدن انسان به ايجاد احوال يا حفظش خواه آن چيز بدنى بود يا غير بدنى و خواه جوهر بود چون غذا و دوا ، خواه عرض بود چون حرارت و برودت . و مىتواند كه شى واحد سبب و عرض و مرض باشد اما به اعتبارات مختلفه ، مثلا سعال گاه باشد كه وى عرض بود چنانچه در ذات الجنب ، پس باشد كه مستحكم شود فى نفسه مرض گردد و باشد كه سبب انصداع عرق شود ، پس يك چيز هم عرض بود هم مرض و هم سبب ، اما چون جهات مختلف است قدح لازم نيايد .\r\n\r\nفائده [ در بيان سبب مختلف و غير مختلف 
  ]\r\nهر سبب كه بعد زوالش اثر او بماند آن سبب را مختلف گويند و الا غير مختلف خوانند .\r\nو اسباب احوال بدن انسان سه گونه است : بادى و سابق و و اصل ، چنانچه پيشتر گفته شود در محلش و در اينجا اين قدر بدانند كه سبب يا ضرورى است ، يعنى ممكن نيست حيات بدون وى و آن را ستهء ضرورى گويند ، يا ضرورى نيست و اين غير ضرورى از دو بيرون نيست : يا آن كه مضاد طبع بود چون قطع و غرق و حرق و سموم و امثال آن هر چه مهلك است يا مضاد طبع نبود چون اندفان و تمرغ در رمل و تدهين به ادهان و مانند آن هر چه غير ستهء ضرورى است و مضاد طبيعت نيست و معنى علامت در موضعش عنقريب بيايد .\r\nالفصل الأول في الصحة و المرض\r\n\r\nفصل نخستين از مقالهء سوم ثابت است در بيان تندرستى و بيمارى .\r\nالصحة حالة للبدن معها تجري أفعاله على المجرى الطبيعي صحت حالتى است مر ذات بدن انسان را كه به آن يعنى به سبب آن جارى شوند همه افعال بدنى بر مجراى طبيعى و افعال بدنى سه است : طبيعى ، حيوانى ، نفسانى .\r\n\r\nانتباه [ در توضيح برخى تقييدات در تعريف صحت 
  ]\r\nتقييد به بدن انسان بهر آن نموده شد كه منصب طبيب تكلم به جز بدن وى نيست ، زيرا كه اگر مثلا تكلم از صحت فرس كند آن را بيطار گويند نه طبيب ، اگر چه متكلم از بدن انسان نيز بود .\r\nو اگر به جاى معها بها مىگفت اولى بود ، زيرا كه صحت علت سلامتى افعال است و لفظ مع بر عليَّت علت دلالت ندارد ، براى آن كه جائز است كه چيزى همراه چيزى بود و حال آن كه معلول علت آخر باشد .\r\nو تقييد به ذات بدن از آن كرده شد تا سبب صحت كه مراعات ستهء ضروريه است على ما وجب در حد صحت داخل نشود و بر اين تقدير حاجت نيفتد بدانچه بعض شارحان گفته و كان ينبغي أن يقول : الصحة حالة للبدن\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nبلا واسطة ليخرج سبب الصحة و تقييد به همه افعال از آن كرديم تا ظاهر شود كه نزد مؤلف ميان صحت و مرض واسطه نيست ، چه اگر سلامتى در همه افعال موجود است صحت است و الا مرض ، اگر چه آفت به جز يك فعل بيش نباشد و مذهب شيخ ابو على همين است ، به خلاف جالينوس كه ميان صحت و مرض واسطه مىدارد و آن را به حالت ثالثه مىخواند و مىگويد : اگر سلامتى در سائر افعال است صحت است و اگر آفت در همه افعال است مرض است و اگر بعض افعال سالم‌اند و بعضى ماؤف نه صحت نه مرض و حالت ثالثه اين باشد .\r\nبالجمله به طور شيخ تقابل ميان صحت و مرض تقابل عدم و ملكه است و ميان تقابل مذكور واسطه نمىباشد ، زيرا كه خروج از نفى و اثبات غير ممكن است كما لا يخفى .\r\nاما نزد جالينوس در صحت و مرض تقابل تضاد است و ميان اين تقابل واسطه‌اى لازم ، چنانچه عنقريب متقابلات اربعه گفته مىشوند و\r\n\r\n[ داورى دراختلاف ميان ابو على و جالينوس 
  ]\r\nحق به طرف شيخ است ، زيرا كه جذام و برص و حمى و جز آن از اعراض كه در اكثر بعض افعال صاحبان اين‌ها به سلامت مىباشند .\r\nشك نيست كه اين‌ها مرض‌اند و بالاتفاق در كتب قدما به اسم مرض مسمى آمده ، پس اگر چنين احوالات را حالت ثالثه گوئيم نه مرض لازم آيد كه وجود مرض يافته نشود مگر به ندرت و هذا ظاهر الفساد ليكن اينقدر بدانند كه در حالت صحت حسب اطاعت آلات و قوى متفاوت است صحتى كه در صبيان و شيخان و ناقهان است هر چند نسبت به صحت شاب و غير ناقه ضعيف مىنمايد ، اما نظر به احوال صاحبش چنانچه بايد هست ، چنانچه در شبان نيز بعضى را افضل بر بعض مىيابيم و حال آن كه هر دو سليم‌اند غير سقيم پس از شدت قوت يكى مخالف آن را معرا از صحت نتوان كرد ، تأمل و تدبر .\r\nو پوشيده نماند كه اگر در يك عضو آفت افتد و اعضاى ديگر سالم باشند نمىتوان گفت كه يك عضو مريض است و ديگر اعضاى صحيح ، اما صاحبش را البته مريض مىگوئيم لحصول المرض في جزئه .\r\nو آن را كه به مرض ذى نوبت مبتلا است هر چند در غير وقت نوبت همه افعال وى سالم باشند ليكن وى را مريض گويند نه صحيح ، زيرا كه در حد صحت صدور افعال به سلامت قطع نظر از ظهور آفت است در وقت معين و چون در اسقام ذى نوبت حصول آفت مد نظر است صحت مفقود باشد در حقش و إن وجد السلامة في الأفعال في أكثر الأحوال .\r\n\r\nفائده [ متقابلات اربعه 
  ]\r\nاز آنكه مذكور تقابل ضد و عدم و ملكه ضمنا ذكر يافته لازم آمد كه تقابلات اربعه بيان كنيم كه مشتمل بر فوائد است :\r\nبدان كه متقابلين آن دو چيزاند كه جمع نيابند در شىء واحد از جهت واحده و آن چهار قسم‌اند : ضدين ، متضايفين ، متقابلين به ايجاب و سلب ، متقابلين به عدم و ملكه . و حصر در اينجا بنا بر آن است كه اگر هر دو متقابل وجودىاند نظر كنيم كه تعقل يكى بر ديگرى موقوف است يا نه ، اگر نيست ، ضدين گويند ، زيرا كه تعقل سواد مثلا موقوف بر تعقل بياض نيست و اگر هست متضايفين نامند ، چون ابوَّت و بُنوَّت ، زيرا كه يكى بىديگرى متعقِّل نمىشود . و اگر يكى وجودى است و ديگر عدمى ، بايد ديد كه اگر عدمى امر وجودى است از موضع تقابل قابل به عدم و ملكه گويند ، چنان كه بصر و عمى و علم و جهل ، زيرا كه معنى عمى عدم بصر است از آنچه از شأن وى است كه بصير بود و كذلك جهل عدم علم است از آنچه از شأن وى است كه عالم بود ، پس چوب و سنگ را اعمى و جاهل\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nنتوان گفت . و اگر عدم امر وجودى است مطلقا بدون تقييد از موضع قابل تقابل به ايجاب و سلب گويند كالفرس و اللافرس .\r\nاما تقابل بين العدمين نمىباشد ، پس بجز اين صور اربعه تقابل نماند .\r\nو پوشيده نماند كه مخالفت اعم از تضاد است ، زيرا كه تضاد آن است كه بينهما غايت خلاف بود ، چون حار و بارد و سواد و بياض و در اين تقابل واسطه‌اى لازم است چون فاتر در حار و بارد و ديگر الوان در سواد و بياض . و از اينجا مذهب شيخ و جالينوس روشن مىشود كه شيخ در صحت و مرض تقابل عدم و ملكه مىگويد و جالينوس تقابل ضد ، پس نزد شيخ حالت ثالثه موجود نيست و نزد جالينوس ثابت . و لكل أن يصطلح .\r\nو المرض حالة خارجية عن المجرى الطبيعي و معها ينال الأفعال الضرر بلا واسطة و بيمارى حالتى است خارج از مجراى طبيعى و به آن ، يعنى به سبب آن مىرسد افعال را ضرر بلا واسطه و عام است كه لحوق ضرر در سائر افعال باشد يا در بعضى و فائدهء تعميم اثبات مذهب مؤلف است كه منكر حالت ثالثه است چنانچه در ذيل صحت گذشت .\r\nو از قيد بلا واسطه سبب مرض مستخرج شد و به تأويلى كه در حد صحت كرده بوديم حاجت نيفتاد .\r\nو در تحديد مرض بر مؤلف ايراد كرده‌اند كه افعال را معرف آورده و جمع معرف بلام فائدهء استغراق مىدهد پس معنى آن باشد كه مرض آن است كه در جميع افعال ضرر افتد كما هو مذهب جالينوس و حال آن كه مذهب مؤلف مخالف اين است ؟\r\nو جوابش آن است كه الف و لام در اينجا عوض مضاف إليه است و مشير است به سوى مبدأ افعال اى افعال البدن و در اين صورت حصر در استغراق نمىتواند شد ، بلكه احتمال بعض و جميع هر دو دارد .\r\nو ضرر الفعل ثلاثة چون از حد صحت و مرض فارغ شد شروع كرد در بيان تقسيم اضرار و كيفيت مضرت در فعل سه گونه است : تغيير و نقصان و بطلان يكى تغيير است و تغيير در فعل آن است كه تصرف كند قوت كه مبدأ فعل است در امرى كه تصرف در آن غير مقتضاى طبيعى وى بود ، مثلا تخيل كند باصره صور و اشكال را كه در خارج موجود نباشد و سببش فساد مزاج دِماغ بود ، نه حدوث آفت در طبقات و رطوبات ، چه اگر به سبب آفت طبقات و رطوبات اشكال غير موجوده متخيل شوند از قبيل نقصان در فعل باشد نه تغيير .\r\nدوم نقصان و نقصان در فعل آن است كه صدور افعال به سلامت نباشد ، مثلا باصره نه‌بيند اشيا را چنانچه هست خواه به اعتبار كم خواه به اعتبار كيف .\r\nسوم بطلان است و بطلان در فعل آن است كه فنا در قوت افتد ، مثلا عمى البصر شود .\r\n\r\nفائده [ در بيان تغيير و تشويش 
  ]\r\nتغيّر كه بر يك وتيره نباشد مسمى است به تشويش ، پس تغيير عام بود و تشويش خاص و چون وى قسمى از آن بود عليحده ضبط نشد .\r\nو المرض ينقسم إلى المفرد و المركب هرگاه صحت غير منقسم بود به اقسام اكتفا كرده در تحقيقش به تعريف وى . و از آن كه مرض تنوع داشت توزيع نمود آن را و گفت كه بيمارى منقسم مىشود به سوى مفرد و مركب .\r\n\r\n[ مقدمه‌اى دربيان انواع مرض 
  ]\r\nپوشيده نماند كه تقسيم حال مرض از دو بيرون نيست :\r\nيكى آن كه به اجتماع دو مرض يا زياده بود هيئتى پديد آيد كه مسمى بود به اسمى معين و مخصوص باشد به علاجى خاص و آن اسم بر اجزايش نتوان اطلاق كرد و اين را مرض مركب گويند و مثالش چون ورم است مثلا كه مرضى است واحد مسمى به ورم و مركب است از سه :\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nمرض مفرد كه سوء مزاج مادى و مرض التركيب و تفرق اتصال باشد و هر واحد از اين مرضى است و ورم از اين سه مركب است و اسم ورم بر هيچ يكى از اين على سبيل الانفراد اطلاق نتوان كرد .\r\nاما بودن سوء مزاج مادى جزو ورم بنا بر آن است كه تا ماده نبود فزونى در عضو پديد نمىآيد و عام است كه مادهء ذى قوام بود چون اخلاط و مائيت يا غير ذى قوام باشد چون ريح . و از آن كه عفونت لازمه مادهء مورمهء است واجب مىكند سوء مزاج در عضو . اما بودن مرض التركيب جزوش بديهى است بنا بر آن كه آفت در شكل و در مقدار ورم را ضرورى است و بدون اين ورم صورت پذير نيست .\r\nاما بودن تفرق الاتصال جزوش بنا بر آن است كه تا تفرق در اتصال اجزاى عضو نيفتد تمكن ماده در آن من حيث التوريم امكان ندارد و به همين فرق كرده‌اند در نفخه و ورم ، چنانچه در محلش بيايد .\r\nدوم آن كه معرا بود از اجتماع و ضد مركب باشد و آن را مرض مفرد گويند و نظائرش در ضمن مركب گذشت .\r\nو از آن كه مفرد را بالطبع تقدم بر مركب است تقدم به مفرد كرد .\r\nو أما المفرد فثلاثة أقسام اما مرض مفرد پس سه گونه است : سوءالمزاج و مرض التركيب و تفرق الاتصال يكى سوء مزاج ، دوم مرض تركيب ، سوم تفرق اتصال . و هر يك مفصل گفته آيد .\r\n\r\n[ وجه حصر مفرد در اين سه 
  ]\r\nو وجه حصر در اين سه آن است كه عضو نيز يا مفرد است يا مركب ، پس مرض اگر مخصوص به عضو مفرد است ، مسمى به سوء المزاج بود و اگر مخصوص به عضو مركب است ، مسمى به مرض التركيب باشد و اگر مخصوص است به هر دو ، مسمى بود به تفرق الاتصال .\r\nو معنى اختصاص سوء مزاج به عضو مفرد آن است كه مرض مذكور نخست به عضو مسطور مىآويزد ، پس خواه در مركب متعدى گردد خواه متعدى نگردد و در همان مفرد محصور باشد ، ليكن ممكن نيست كه سوء المزاج اولا در عضو مركب افتد ، زيرا كه محال است كه مزاج جمله خارج از اعتدال مزاج بود و مزاج هر واحد از اجزايش معتدل باشد .\r\nاما اگر مزاج جزوى از اجزا خارج از اعتدال بود و مزاج ما بقى بر اعتدال باشد مىشايد ، مثلا در عصب يد حرارت يا برودت افتد ، حال آنكه مزاج باقى اجزاى يد سالم بود و به همين دريابند اختصاص مرض التركيب به عضو مركب . و اين نيز دو گونه باشد :\r\nيكى آن كه نخست مرض در عضو مركب افتد بعده بواسطهء عروض وى به مركب در عضو مفرد نيز افتد ، همان مرض مثالش تفرق اتصال مفصل است به سبب خلع ، پس عارض شدن تفرق در رباط يا عصب و جز آن از اعضاى مفرد كه به مفصل محيط است .\r\nدوم آن كه نخست مرض در عضو مركب افتد و باشد كه مرض مذكور در عضو مفرد نيفتد و مثالش حصول فساد شكل است در يد مع سلامتى شكل اجزا ، زيرا كه ممكن است كه شكل يد فاسد بود به فساد وضع بعض اجزايش ، پس شكل اجزا غير فاسد باشد و شكل كل فاسد ، اما مرض تفرق اتصال عام است از آن هر دو ، يعنى ممكن است عروض وى اولا در هر دو عضو ، مثال عروضش در مفرد واضح است ، مثلا در عصب يا در عظم يا در غير آنها از مفردات اگر تفرق افتد اولا مانعى نيست و اما مثال عروضش در مركب اولا انخلاع عضو است از مفصل بدون عروض تفرق به جز وى از اعضاى مفرده به آنكه مسترخى شود رباطى مثلا به سبب استيلاى رطوبت بر وى بىوقوع تفرق اتصال در وى ، پس چون مفصل منخلع شد متحقق گشت وقوع\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nتفرق در عضو مركب اولا بدون وقوع آن در عضو مفرد .\r\n\r\nانتباه [ در پاسخ اشكال بر تقسيم مرض مفرد 
  ]\r\nاگر گويند كه فى الحقيقة مرض تفرق الاتصال نوعى است از مرض التركيب ، پس تقسيم مرض مفرد به سه قسم چگونه صورت بندد ؟\r\nجوابش آن است ، شك نيست كه مرض مذكور به اعتبار ذاتش بر دو گونه است ، زيرا كه يا منسوب به مزاج است يا منسوب به تركيب ، بهر آن كه تحقق صحت نيز به استواى مزاج و استواى تركيب است ، پس مرض هم به مقابل آن باشد ليكن به اعتبار تخصيص عروض مرض اولا به عضو مفرد يا مركب يا به هر دو ، سه قسم مىشود لا محاله ، چون سوء مزاج و سوء تركيب و سوء هر دو ، پس اين مركب است از آن دو ، اگر چه سومى نوعى است از دومى چنانچه گفته شد .\r\nاما از آن كه نظر به خصوصيات عروض اوليت ، سومى را به تفرق الاتصال مسمى ساختند دومى را به مرض التركيب كه اسم عام است مسمى گردانيدند و گرنه فى الحقيقت مرض التركيب عام است و تفرق الاتصال خاص ، زيرا كه هيچ تفرق الاتصال بىمرض تركيب صورت نمىبندد .\r\nاما مرض تركيب را تفرق الاتصال لازم نيست كج شدن عضو را مثلا تفرق الاتصال ضرور نيست اما تفرق را هرگونه كه باشد سوء تركيب واجب است .\r\n\r\nفائده [ جواب قائلين به غيريت مرض التركيب و تفرق الاتصال 
  ]\r\nبعضى برآنند كه تفرق الاتصال فى الحقيقت غير مرض تركيب است و دليل آورده‌اند كه سوزن را كه در بدن مىخلانيم تفرق حاصل است و فسادى در شكل نه ؟\r\nو جوابش آن است كه فساد شكل در خلش سوزن به حسب تفرق است ، پس همچنان كه تفرق در وى غير محسوس است فساد شكل نيز غير محسوس است . و دلائل ديگر را نيز جواب‌هاى شافى است .\r\nأما سوء المزاج اكنون هر واحد از امراض ثلاثه را مفصل بيان مىكند و مراد از سوء المزاج حصول كيفيتى خارج از اعتدال است در مزاج عضو و اين مرض را مرض متشابة الاجزا نيز گويند بنا بر اوَّليت تعلقش به اعضاى متشابه الاجزا تسمية له باسم محله .\r\n\r\n[ انواع سوء مزاج 
  ]\r\nو بدانند كه سوء مزاج دو گونه است : متفق و مختلف و در تفسير معنى اين دو لفظ اطبا اختلاف دارند ، جالينوس ميگويد : آنچه عام بود در جمله بدن مستوى است و آنچه مخصوص بود به عضوى دون عضوى مختلف است . و صاحب كامل نيز بر اين رفته .\r\nاما ابو سهيل مسيحى بر آن است كه آنچه ايذا نمىدهد مستوى است و آنچه مىدهد مختلف . و محمد بن ذكريا قريب به اين مذهب است .\r\nو شيخ ابو على و تابعانش برآنند كه آنچه در جوهر عضو مستقر شود و در وى و در طبيعت مقاومت نمايد و حكم مزاج اصلى پيدا كند مستوى است و آنچه نه چنين بود مختلف پس حمى عفينه به طريق شيخ و مسيح سوء مزاج مختلف بود و به طور جالينوس مستوى . و برص نزد شيخ مستوى بود و نزد جالينوس مختلف ، بوقوعه في عضو دون عضو .\r\nو پوشيده نماند كه هر واحد از اين اطبا در اطلاق الفاظ مناسبتى قرار داده‌اند و لكل أن يصطلح .\r\nبالجمله شيخ مستقر را مستوى از آن مىگويد كه وى مشابه مزاج اصلى شده در عدم ايلام . و جالينوس و تابعين وى عام را از آن مستوى گويند كه وى در شمول به جملهء بدن همچون مزاج اصلى است .\r\nو شيخ غير مستقر را مختلف مىگويد بهر آن كه وى مخالف مقتضاى مزاج اصلى است در ايجاب الم و جالينوس مخصوص به عضو دون عضو را مختلف مىگويد بنا بر آن كه وى خلاف مقتضاى مزاج اصل از عدم عموم و شمول .\r\nو پوشيده نماند كه سوء مزاج گاهى خلقى مىباشد و گاهى عارضى :\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nخلقى آن است كه مزاج در اصل خلقت غير معتدل باشد و اين را مزاج غير فاضل نيز گويند .\r\nو عارضى آن كه در اصل خلقت مزاج سالم بوده باشد و بر اعتدال و بعده متغير شود و از سوء تدبير .\r\n\r\nفائده [ توضيحى بر سوء مزاج متفق 
  ]\r\nسوء مزاج متفق را مستوى نيز مىگويند كما لا يخفى .\r\nفينقسم إلى المادي و الساذج پس منقسم مىشود سوء مزاج به سوى مادى و ساده .\r\nأما المادي فهو أن يكون بسبب خلط له كيفية فيتكيف البدن بتلك الكيفية اما مادى آن است كه حاصل شود به واسطهء خلطى از اخلاط اربعه كه مر آن خلط را كيفيتى باشد پس متكيّف كند بدن را آن خلط بدان كيفيت غالبه ، خواه اين كيفيت با عفونت بود يا نه ، مثل حرارة غالبة سببها وجود الصفراء مانند گرمى بسيار كه موجب وى وجود صفرا باشد .\r\nو أما الساذج فهو الذي لا يكون كذلك و اما بىماده آن است كه نه چنين بود ، مثل برودة المثلوج مانند سردى برف‌زده و حرارة المدقوق و گرمى صاحب تپ دق و مانند آن نظائر بسيار است .\r\n\r\n[ در توضيح اسباب مادى و ساده 
  ]\r\nهر تغيّرى كه در بدن افتد از هواى خارجى يا داخلى اگر تعلق به خلط دارد ، يعنى موجب تغير خلط مىشود استقلالا آن را مادى گويند و اگر به روح يا به اعضا متعلق بود ساذج خوانند ، خواه باعث تغيّر روح و اعضا حرارت بود يا كيفيتى ديگر ، مثال سخونت روح حمّاى يوم است و مثال سخونت اعضا حمّاى دقيه چنانچه گذشت . و مثال تعلق حرارت به خلط حمّاى خلطيه . و همينان قياس كنند تعلق برودت و رطوبت و يبوست را .\r\nپس هر واحد از ساذج و مادى هشت قسم مىشود ، چهار مفرد و چهار مركب ، بدين وجه : حار ، بارد ، رطب ، يابس ، حار رطب ، بارد رطب ، حار يابس ، بارد يابس ، پس خواه با ساذج ضم كنند و خواه با مادى .\r\n\r\nانتباه [ بررسى موجود بودن يا نبودن مفرد مادى 
  ]\r\nاگر كسى گويد سوء مزاج مفرد مادى متصور نمىتواند شد بهر آن كه هر خلط را فى ذاته دو كيفيت است ، هرگاه خلطى زائد شود بر قدر معتدل هر دو كيفيت وى لا محاله خواهند افزود ، پس مفرد مادى موجود نخواهد شد ؟\r\nو جوابش آن است كه در وجود سوء المزاج مفرد مادى افزودن ماده شرط نيست تغيير كافى است ، پس ممكن است كه به سبب اغذيه يا ادويهء مرطبه رطوبت در خون افزون شود بىآنكه كثرت در مقدار خون واجب كند ، پس حرارت او بر حال بود و رطوبت زائد و بر همين ديگر كيفيات را قياس كنند ، پس وجود مفردى متحقق باشد .\r\nو جواب ديگر آن است كه افزودن ماده را افزودن هر دو كيفيت لازم نيست ، چه ممكن است كه خون چون بيفزايد حرارت وى به اشتداد نمايد و رطوبتش برقرار بود به سبب دوا يا غذا يا خلطى ديگر كه معدِّل رطوبت بود . پس سوء المزاج را به حرارت منسوب كنند نه به رطوبت و فيه ما فيه .\r\nو براى تيسير متعلمان امثله انواع سوء مزاج كه جمله شانزده مىشود بيان مىكنيم مفصلا :\r\nمثال سوء مزاج ساذج تپ دق است .\r\nو مثال حار مادى تپهاى دموى و صفراوى .\r\nو مثال سرد ساذج جمود است كه از رسيدن برودت خارجى افتد .\r\nو مثال سرد مادى فالج .\r\nو مثال رطب ساذج ترهل است .\r\nو مثال رطب مادى استسقاى لحمى .\r\nو مثال يابس ساذج تشنج يابس است كه از پس استفراغ و رنج و رياضت افتد .\r\nو مثال يابس مادى سرطان و جذام .\r\nچون مثال‌هاى مفرد ساذج و مادى ذكر شد مثال‌هاى مركب وى از ضمن آن روشن است .\r\nو ببايد دانست كه سوء مزاج هر گونه كه باشد گاه در همه تن افتد و گاه در يك عضو ،\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nو سوء مزاج كه در خلط آويزد تا عفونت نيارد احدات تپ نمىكند مگر آن كه در خون آويزد كه بىعفونت تپ مىآورد و آن تپ را سونوخس گويند چنانچه در محلش بيايد .\r\nو هرگاه از سوء مزاج آفتى در عضو پديد آيد درجهء اول باشد و چون طبيعت عضو را بگرداند و از اعتدال مخصوص بيرون آرد و تباه كند درجهء آخرين باشد .\r\nو سوء المزاج تا چندان از اعتدال دور نشود كه ضرر در فعل پديد آيد سوء المزاج نتوان گفت .\r\nو أما مرض التركيب فينقسم إلى مرض الخلقة و مرض المقدار و مرض العدد و مرض الوضع و اما قسم ثانى از اقسام مرض مفرد مرض تركيب است و وى متنوع مىشود به سوى چهار مرض ، چنانچه ذكر كرده شد .\r\nاصناف آن به خلقت و مقدار و عدد و وضع و هر واحد از اين مشروحا گفته شود :\r\nأما مرض الخلقة فهو إما مرض الشكل اما مرض خلقت نيز چهار قسم است چنانچه ميگويد : پس آن يا مرض شكل است مثل اعوجاج المستقيم أو استقامة المعوج مانند كج شدن عضوى كه راست مىبايست يا راست شدن آنچه كج مىبايد و تربيع مستدير و استدارت مربع از اين قبيل است .\r\n\r\n[ تعريف شكل 
  ]\r\nو شكل در اصطلاح حكما هيئتى است كه حاصل مىشود جسم را به سبب احاطهء حدى به مقدار چنانچه در كره يا به سبب احاطهء حدود چنانچه در مضلعات ، يعنى مربع و مسدس .\r\nأو مرض المجاري يا مرض مجارى . نوع دوم از اقسام مرض الخلقة مرض مجرى است\r\n\r\n[ تعريف مجرا 
  ]\r\nو مجرى فضائى است در باطن عضوى كه حاوى بود چيزى را كه نافذ همىشود از عضوى به عضوى خواه آن نافذ كثيف بود چون خلطى از اخلاط يا لطيف بود چون روح و نفس .\r\nو مرض مجرى از سه وجه بيرون نيست يا من حيث الاتساع بود و مثالش انتشار النور است و يا من حيث التضييق بود و مثالش ضيق النفس است يا من حيث الانسداد بود و مثالش حدوث سده است در رگى كه از جگر به مراره آمده و از مراره به امعا و در محلش بيايد .\r\nببايد دانست كه سده مجراى واقع كبد و مراره يرقان مىآرد و سدهء مجراى واقعه مراره و امعا قولنج آرد .\r\nو الأوعية يا مرض اوعيه . نوع سوم از انواع مرض الخلقة مرض اوعيه است\r\n\r\n[ تعريف اوعيه و تجويف 
  ]\r\nو اوعيه تجاويف را گويند و تجويف فضائى است در باطن عضو كه حاوى بود هر چيزى ساكن را و معنى وعا نيز همين ا ست .\r\nو از تقييد حاوى بودنش مر ساكن را احتراز كرد از آنچه حاوى باشد مر نافذ و متحرك را ، زيرا كه آن را مجرى گويند نه تجويف ، بأن تتسع أو تتضيق أو تنسد به اين كه گشاده شود يا تنگ گردد يا بند شود .\r\nپوشيده نماند كه تعلق اين هر سه هم به مجرا است و هم به اوعيه و امثلهء مجرى خود گفته ، در اينجا مثال‌هاى تجويف بيان كنيم :\r\nاما مثال كبر و اتساع فراخى كيسهء انثيين است به سبب انحدار جسمى از مافوقش چنانچه در قبل و فتق .\r\nو مثال صغر و ضيق تصغر معده است و تنگى فضاى آن و اين گاهى خلقى باشد و گاهى به سبب ورم عضو مجاور افتد به واسطهء ضغطهء وى معده را .\r\nو تضييق بطون شريفهء دِماغ وقت صرع نيز مثال وى است .\r\nو مثال سده انسداد بطون دِماغ است در سكته .\r\n\r\n[ دربيان مرض الخلو 
  ]\r\nو مرض چهارم از امراض تجاويف كه ماتن ذكر آن نكرده مرض الخلو است و مثال وى خلو تجاويف قلب است از خون و روح عند شدت فرح مهلك و شدت لذت مهلك .\r\nأو مرض الصفائح يا مرض صفائح . نوع چهارم از انواع مرض الخلقة مرض الصفائح است ، يعنى آنچه به سطح عضو متعلق\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nبود داخلى بود يا خارجى ، بأن تخشن أو تملس به آنكه خشن شود يا صاف گردد ، يعنى عضوى كه صفا و هموارى وى مطلوب است چون قصبهء ريه ناهموار گردد .\r\nو آن كه خشونت و ناهموارى وى مطلوب است چون معده و رحم ، صفا و مفقود الخمل گردد .\r\nو ظاهر است كه چون فساد در صفائح افتد فعل مقصود از آن عضو ناقص شود و يا باطل .\r\nو أما مرض المقدار و جنس دوم از مرض التركيب مرض المقدار است و وى دو گونه بود چنانچه ميگويد : فهو أن يعظم العضو أكثر مما ينبغي پس وى آن است كه بزرگ شود عضو بيشتر از آنچه بايد .\r\nأو يصغر يا خرد شود از آنچه بايد ، خواه اين عظم و صغر خلقى بود ، خواه عرضى و همچنان خواه عام بود در همه بدن ، يا خاص به عضوى . مثال زيادتى عام فربه مفرط است و مثال زيادتى خاص عظم لسان . و مثال صغر و نقصان عام هزال مفرط است و مثال صغر خاص ضمور حدقه عينان است . و قس عليهما آخر .\r\nو أما مرض العدد و جنس سوم از مرض التركيب مرض العدد است و اين نيز چهار گونه است چنانچه بيايد : فهو أن يزيد زيادة پس وى آن است كه زياده شود ، يعنى عضوى زياده شدنى ، أما الطبيعة كه آن زياده شدن يا طبيعى است كالإصبع الزائدة همچون انگشت كه افزون از پنج عدد باشد . و اين زيادتى را طبيعى از آن گويند كه جنس اين زائد در بدن موجود است و گرنه هر چه مرض است غير طبيعى است . و ضرر زيادتى انگشت منع وى است از بطش شديد و سرعت حركات و منع دخول يد در اوانى ضيقة الفم و جز آن .\r\nأو خارجة عن الطبيعة يا آن زياده شدن خارج است از طبيعى ، يعنى جنس وى در بدن صحيح موجود نيست كالثؤلول همچون ثاليل كه بثور صلب مشهوراند و اين نظر زيادتى غير طبيعى است كه بر بدن پيوستگى دارد .\r\nاما مثال زيادتى مذكور كه از بدن منفصل و جدا است حصات مثانه است و رجا كه در رحم مىشود و بدان سبب زن به حبالى مىماند .\r\nأو ينقص نقصانا يا ناقص شود عضو ناقص شدنى فى الطبع كه آن ناقص شدن طبيعى بود يعنى چيزى كه وجود او طبيعى باشد در اصل خلقت مجعول نشود . و مثالش تولد شخصى با چهار انگشت يا كمتر از آن .\r\nأو نقصانا عارضيا يا آن نقصان لاحق شود . و مثالش قطع انگشت و دست است و در بعض نسخه اقتصار به زيادتى رفته و ذكر نقصان مذكور ننموده ، ظاهرا بنا بر وضوح و ظهور او از تقابل خواهد بود يا از سهو ناسخ .\r\nو أما مرض الوضع و جنس چهارم از مرض التركيب مرض الوضع است .\r\n\r\n[ تعريف وضع 
  ]\r\nو وضع در اصطلاح حكما هيئتى است كه حاصل مىشود مر چيزى را نظر به نسبت بعض اجزايش با بعض ديگر در قرب و بعد ، يا نظر به نسبت امورى كه خارج‌اند از آن چيز . مثال اول تفريج اصابع است يا تضميم آن . و مثال ثانى قيام و استلقا .\r\nفمثل فساد الوضع لمقاربتة أو مباعدته عضوا آخر لا على ما ينبغي اما مرض وضع نظير وى فساد در وضع است براى نزديكى عضو يا دورى وى مر عضو ديگر را ، نه به نوعى كه سزاوار است ، يعنى عضو از عضو دور شود يا نزديك به وجهى كه مناسب نباشد .\r\n\r\n[ انواع مرض وضع 
  ]\r\nپوشيده نماند كه بحث از وضع عضو منقسم مىشود به دو قسم بنا بر اقتضاى وى موضع و مشاركت را ، زيرا كه عضو را نسبت به مكانش هيئتى است و نسبت به غير مكان يعنى نظر به اعضا من حيث القرب و البعد هيئت\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nديگر است ، اولى وضع بود و ثانيه مشاركت . پس مجموع امراض وضع شش صنف باشد ، چهار مختص به موضع نفس عضو و مختص به جوار كه مشارك‌اند .\r\nاما آن چهار كه متعلق به موضع‌اند :\r\nنخستين از آن انخلاع عضو است از مفصل انخلاعا تاما .\r\nو دوم انخلاع غير تام است كه مسمى است به وثى .\r\nو سوم آن است كه حركت كند عضو در موضع خود ، حال آن كه واجب بود سكون وى همچون رعشه .\r\nو چهارم آن است كه ساكن شود عضو در موضعش و حال آنكه واجب بود حركت او همچون تحجر مفاصل .\r\nاما آن دو كه نظر به جوار و همسايه‌اند نظير آن را مؤلف ذكر كرده است ، زيرا كه امتناع و تغير حركت يا به سوى جار بود يا از جانب جار بود ، پيوستن انگشت با انگشت به تعذر بود يا به تعسر مثال اول است و استرخاى جفن مثال ثانى است و استيجاع مفاصل مثال تعسر ثانى ، زيرا كه چون پلك مسترخى شود اصلا برداشته نمىگردد و بر پلك دوم مىافتد و مفاصل چون متورم شوند نه به افراط اتساع متعسر مىگردد و انبساط كه تباعد است از جار به سهولت صورت نمىبندد .\r\nو أما تفرق الاتصال اما قسم ثالث از اقسام امراض مفرد تفرق الاتصال است .\r\n\r\n[ منظور از بيمارى تفرق الاتصال 
  ]\r\nو مراد در اينجا تفرقى است غير طبيعى كه باعث ضرر مىشود و گرنه تفرق كه بر مجراى طبيعت است چون تفرق الاتصال جوهر مغتذى عند نفوذ غذا در وى از اين خارج است لأنه ليس به مرض و إنما كلامنا في المرض ، فقد يكون في الأعضاء المفردة پس گاه مىباشد تفرق الاتصال در اعضاى مفرده ، مثل كسر العظم نظيرش شكستن استخوان است و تعداد اعضاى مفرده در بحث اعضا گذشت .\r\nو قد يكون في الأعضاء الآلية و گاهى مىباشد در اعضاى مركب ، مثل قطع الإصبع همچون بريده شدن انگشت .\r\nو مركبات نيز مذكور شده .\r\nو پوشيده نماند كه اقسام تفرق الاتصال بسيار است و هر يك به اسمى مخصوص چنانچه مفصل بيان كنيم .\r\n\r\nفائده [ در بيان انواع تفرق الاتصال 
  ]\r\nآنچه در جلد افتد اگر منبسط است سَحج گويند به فتح سين مهمله و حاى مهمله و سكون جيم .\r\nو اگر غير منبسط است و دقيق خَدش گويند به فتح خاى معجمه و دال مهمله و سكون شين معجمه .\r\nو آنچه در لحم افتد اما از خارج اگر حديث است و قيح نكرده جِراحت گويند به كسر جيم .\r\nو اگر قيح كرده قَرحه گويند به فتح قاف .\r\nو آنچه در لحم افتد اما از داخل به سبب تداخل ماده در وى اگر ابتدا است و ريم نكرده ورم گويند .\r\nو اگر ريم كرده خُراج نامند به ضم خاى معجمه و راى مهمله و الف و جيم .\r\nو اگر بعد نضج بشگافت ايضا قرحه نامند .\r\nپس اگر بعد انفجار دير ماند و الم كمتر شد و صلابتى بر دهن ظهور كرد و در داخل وى گوشت سپيد پديد آمد ناصور گويند . و بعضى گفته‌اند كه چون چهل روز از انفجار بگذرد بدين نام مسمى گردد .\r\nو آنچه در عظم افتد اگر تفرق در اجزاى صغار است تفتّت گويند به فتح فوقانى و فتح فا و ضم تاى مشدده فوقانى و سكون فوقانى ثالث .\r\nو اگر تفرق قاسم شده باشد عظم را در عرض به دو جزو يا به سوى اجزاى كبار كسر گويند زيرا كه معنى كسر شكستن است ، و تا چيزى متفرق به دو شق نشود با اجزاى كبار از وى جدا نشود شكستن اطلاق نكنند .\r\nو اگر در طول است صدع گويند .\r\nو آنچه در قحف افتد جدا بيايد .\r\nو آنچه در عصب افتد اگر در عرض است تَبر گويند به فتح با و سكون فوقانى و راى مهمله .\r\nو اگر در طول است و قليل العدد شق گويند به فتح شين معجمه و سكون قاف .\r\nو اگر در طول است و كثير العدد شَرح نامند به فتح شين معجمه و سكون راى مهمله و حاى مهمله .\r\nو آنچه در عضله افتد\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nاگر در طرف عضله است هَتك خوانند به فتح ها و سكون فوقانى و كاف .\r\nو اگر در عرض وى است جَرّ نامند بفتح جيم و تشديد راى مهمله .\r\nو اگر در طول وى است و در عدد كمتر و در غور بيشتر ايضا صَدع خوانند به فتح صاد مهمله و سكون دال مهمله و عين مهمله .\r\nو اگر در طول است و كثير العدد و غائر و پراگنده فَسخ گويند به فتح فا و سكون سين مهمله و خاى معجمه .\r\nو آنچه در عروق افتد وريد بود يا شريان اگر در عرض است قطع گويند و فصل نامند .\r\nو اگر در طول است ايضا صدع خوانند .\r\nو اگر به نوعى است كه دهن‌هاى رگ گشاده است ثَبق نامند به فتح موحده و سكون مثلثه و قاف .\r\nو تفريق وريدى را مطلقا انفجار گويند و شريانى را ام الدم . و جمهور ام الدم آن را گويند كه شريان بشگافد و خون زير پوست جمع شود و عند الغمز باز گردد به شريان .\r\nو آنچه در اغشيه و حجب افتد فَتق خوانند به فتح فا و سكون فوقانى و قاف .\r\nو آنچه در غضروف افتد مطلقا رَض گويند به فتح راى مهمله و تشديد ضاد معجمه .\r\nو گاه باشد كه بعض بر شكستن غضروف كسر نيز اطلاق كنند كما قالوا انكسار الاذن .\r\nپس اگر تفرق قاسم شده است به سوى دو جز يا به سوى اجزاى كبار ايضا فسخ مىنامند .\r\nو اگر قاسم شده به اجزاى صغار ايضا تفتّت خوانند .\r\nو بعض رض را مخصوص به تفرق اجزاى صغار غضروف دارند .\r\nو اين اسامى كه نظر به معنى مصدرى واقع است اگر فاعليت ملحوظ نمايند به صيغهء اسم فاعل خوانند هر جا كه لفظ مساعدت كند روا است چون ساحج و خاوش و كاسر و باسق و جز آن الفاظ ديگر .\r\n\r\nتنبيه [ انواع تفرق الاتصال قحف 
  ]\r\nتفرق الاتصال كه در قحف يعنى استخوان سر افتد شَجّه بفتح شين معجمه و تشديد جيم و هاى موقوف و وى شش قسم است و هر قسمى به اسمى مخصوص :\r\nيكى آن كه صداع آرد فقط و آن را صادعه گويند .\r\nدوم آن كه كسر در استخوان راه يابد آن را هاشمه گويند .\r\nسوم آن كه سپيدى استخوان نمايان شود و آن را واضحه نامند .\r\nچهارم آن كه قدرى از استخوان بزدايد و آن را منقلبه خوانند .\r\nپنجم شكستگى استخوان سر تا غشا كه مسمى به ام الدماغ است برسد ، يعنى بجز پوستى تنك بر دماغ حاجز نمانده باشد آن را مأمومه گويند .\r\nششم آن كه تا تجويف دماغ برسد و آن را جافيه خوانند .\r\nو از آن كه به معنى اين الفاظ سته تحقيق آنها مىشود حاجت به ضبط حروف نبود .\r\n\r\nانتباه [ انواع تفرق الاتصال در اعضاى مركب 
  ]\r\nاين همه كه ذكر شد اسامى تفرق الاتصال مختص به اعضاى مفرد بود و اما آنچه به مركب افتد همچون قطع اصبع و يد و مانند آن گاه باشد كه واقع شود ميان جزئين عضو مركب و يكى از ديگرى جدا گردد بىآنكه رسد تفرق الاتصال عضو متشابه الاجزا ، يعنى مفرد را و اين مسمى است به انفصال و خلع .\r\nو اگر باشد آن در عصب و زائل شود عضو از موضعش مسمى است به فك .\r\nو تفرق الاتصال كه به عضو متشابه الاجزا افتد آن را انحلال الفرد خوانند و گاه باشد كه به مطلق تفرق اطلاق كنند .\r\n\r\n[ فرق وقوع تفرق در عضو جيد المزاج و عضو فاسد المزاج 
  ]\r\nو پوشيده نماند كه بعض اعضا احتمال تفرق ندارند مطلقا و آن دل است و قد يسبق الموة لتفرقه .\r\nو بدانند كه چون تفرق در عضو جيد المزاج افتد زود به صلاح مىآيد و اگر در فاسد المزاج افتد دير به شود و قروح ضيقه چون دراز مىكشد آكله مىگردد در اكثر .\r\n\r\nفائده [ در بيان تفرق الاتصال در مجارى و غير مجارى 
  ]\r\nگاه باشد كه تفرق الاتصال در مجرى افتد و بدان سبب وسعت در آن پديد آيد و از اينجا است كه قطعه‌هاى جگر در بعض اسهال وى برمىآيد\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nبنا بر اتساع ماساريقا لوقوع التفرق فيها و اين تفرق سطوحى است كه اجزاى عضو را متفرق مىسازد در عرض ، پس فضاى وى فراخ مىگردد .\r\nو گاه باشد كه در غير مجارى افتد و احداث مجراء جديد نمايد ، چنانچه قرشى در شرح قانون در اين مبحث مىنويسد كه : شخصى حبس بول داشت از مدت پس مترشح شد بول از جلد شكم از چند جا و اين حالت بر وى مستمر شد كه بول وى وقت حاجت از اين جانب ترشح مىكرد و از راه مقررى هيچ برنمىآمد .\r\nو ايضا قصهء خود را نقل كرده است كه در عقب پاى يُمناى او جراحتى بهمرسيده بود و پس از بسط وى روزى مسهل خورده و بنا بر عدم استحضار كسى كه بر او تكيه كرده به مستنجا رود تا دير حبس بر تبرز نموده و چون بعد حضور معتمد عليه قصد به قيام كرده قراقرى كه در امعا بود به جانب جگر رجوع آن دريافته پستر پيوسته ثفل آن به طرف حدبهء جگر در آن وقت همىيافت بيشتر آن ثفل را احساس مىكرد كه به سوى ورك نازل مىشود و از آنجا به عقب متقرح رسيد و از نفس خراج در اندك مدت براز مندفع شد و همين‌سان بود مدتى و هرگاه شرابى و نقوعى مىخورد فورا مرور آن بر كبد محسوس مىشد و از راه خراج برمىآمد همچنان كه مىبود بى آن كه تغيّر در آن يابد و چون بنا بر استرجاع طبيعت بر مجراى خود استحقاق مىكرد به دفعات برنمىآمد مگر چيزى خردتر از پشك بز در غايت سختى ، پس مىگويد كه ترسيدم مبادا همين خراج مخرج معتاد گردد و به تدارك وى كوشيدم و آنچنان بود كه پاى بر تكيهء بلند نهاده مىداشت و اكثر حقنه‌ها مىكرد تا كه در مدت يك ماه يا زياده به حالت اصلى بازگشت .\r\nو همچنان مشهود شده كه طفل از راه ناف برآمده اين همه تصنعات حكيم مطلق است جل جلاله كه عقول از درك آن اعتراف به عجز آورده .\r\n\r\nسؤال\r\nاگر گفته شود كه قطع اصبع در مرض العدد معدود كرده‌اند و باز همان را در مثال تفرق الاتصال عضو مركب نيز آورده و حال آنكه مرض العدد نوعى است از مرض التركيب و اين با تفرق الاتصال قسيم واقع شده و المخالفة بين القسمين لازم ؟\r\n\r\nجوابش\r\nآن است كه ايراد مثال واحد به هر دو قسم چون به اختلاف حيثيت است قدح به مقصود ندارد لأن بينهما ليس منع الجمع ، زيرا كه اجتماع مرض التركيب و تفرق الاتصال با هم و با سوء المزاج واقع است كما لا يخفى ، به خلاف قسمين كه بينهما ضديت باشد كه در آنجا منع الجمع لازم بود همچون اسم و فعل و يك مثال براى اين دو قسم كفايت نكند اگر چه حيثيت مختلف بود كما صرح فى النحو .\r\nو أما المرض المركب چون از مرض مفرد و اقسام ثلاثهء وى كه هر قسمش متضمن به اصناف بود فارغ شد شروع نمود در حد مرض مركب و گفت :\r\nأما مرض مركب فهو أمراض حصل من جملتها أمراض آخر پس وى بيمارىهاى چند است كه حاصل مىشود از جملهء اينها بيمارىهاى ديگر ، يعنى بيمارىهاى مفرد كه جمع مىشوند و از اجتماع آن عرض مخصوص به شكلى و اسمى پديد مىآيد و آن مسمى است به مرض مركب ، خواه اين مرض مركب در عضو مفرد افتد يا در عضو مركب مثل الأورام و البثور مانند ورمها و بثرها ، زيرا كه اين‌ها از اجتماع امراض ثلاثه مفرد تركيب مىيابند ، چنانچه ميگويد : فإنهما سوء المزاج المادي و تفرق الاتصال و زيادة في المقدار پس به درستى كه ورم و بثره حاصل مىشوند از سوء المزاج مادى و تفرق الاتصال و زيادت در\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nمقدار كه قسمى از مرض التركيب است ، چنانچه عنقريب در ابتداى تقسيم مرض به مفرد و مركب گفته آمديم .\r\nو چون از بيان امراض مركب فارغ شد شروع كرد در ذكر اوقات مرض و گفت : و كل مرض ينتهي إلى صحة و هر مرض كه منتهى مىشود به صحت . و قيد انتها به صحت بنا بر آن است كه تركيب اوقات بىلحاظ اين صورت نمىپذيرد فله أزمان أربعة پس آن مرض است چهار زمانه :\r\nالابتداء هو الزمان الذي يظهر فيه المرض و لا يستبان فيه تزيّده زمانهء نخستين ابتدا است و وى آن است كه ظاهر مىشود در وى مرض ، بىآنكه زيادتى در آن نمايان شود ، يعنى بعد حدوث مرض كه تا آن مرض بر حالتى متشابه الاحوال ثابت است بىظهور ترقى در حالت مرض آن را زمان ابتدا گويند و اين را مقدَّر به احيان و ايّام نتوان كرد ، زيرا كه احوال امراض متفاوت است و زمان ابتدا در بعضى قصير بود و در بعضى طويل .\r\nو گاهى اراده مىكنند از ابتدا سه روز از شروع مرض ، قطع نظر از آن كه ترقى در حالت مرض باشد يا نه .\r\nو التزيّد و هو الوقت الذي يستبان فيه اشتداده كل وقت بعد وقت و زمانه دوم تزيّد است و آن وقتى است كه نمايان مىشود در وى غلبهء مرض هر وقت پس از وقت ، يعنى پس از زمان ابتدا ، تا آن كه مرض در ازدياد است آن وقت تزيّد است .\r\nو وقت الانتهاء و هو الوقت الذي يقف فيه المرض على حالة واحدة و زمانهء سوم انتها است و آن زمانه‌اى است كه مىايستد در وى مرض بر حالت واحده ، يعنى بعد ازدياد چون به حدى برسد و بر همان حالت زائده بماند بىآنكه زياده شود يا كم ، اين را وقت انتها گويند .\r\nو وقت الانحطاط و زمانهء چهارم انحطاط يعنى كم شدن است و هو الوقت الذي يظهر فيه انتقاصه و آن زمانه‌اى است كه ظاهر مىشود در وى خفت و كمى در مرض .\r\n\r\nفائده [ در بيان اوقات كليه و اوقات جزئيه 
  ]\r\nتحقق اين ازمنهء اربعه اگر به حسب مرض است من اوله إلى آخره ، خواه مرض لازمه بود خواه نائبه ، اينها را اوقات كليه گويند .\r\nو اگر به حسب نوبت است اوقات جزئيه خوانند .\r\nو مخفى نيست كه در نوبت نيز اين اوقات چهارگانه موجود است ليكن اوقات نوبت نسبت به اوقات مرض جزئى است كما لا ريب فيه .\r\nو بايد دانست كه حصول اوقات اربعه در مرضى متصور مىشود كه با وجود انتهايش به صحت قلع مادهء وى به تدريج همىشود و ايضا نكس نكند و الا مىتواند كه مرض شروع كند و قبل از تزيّد ، يا در تزيّد قبل از انتها ، يا در انتها بى ظهور انحطاط يكبارگى زائل شود به سببى از اسباب ، يا بعد افتادن در انحطاط باز ابتدا كند و عود نمايد و اين گويا مرض آخر است كه شروع كرده .\r\nبالجمله فائده از معرفت اين اوقات تقدير تدبير و تصرف در غذا و استعمال دوا است حسب هر وقت و ملاك امر در اين مقدمه علاج اين است .\r\n\r\nانتباه [ اختلاف در تعديه مرض از فردى به فردى 
  ]\r\nدر تعديهء مرض از شخصى به شخصى اهل شرع را اختلاف است ، يعنى مقتضاى حديث لا عدوى منع اعتقاد بر آن مىنمايد . و حديث\r\nفِرّوا من المجذوم\r\nرا تأويل مىكنند و بعضى بر اين تمسك نموده در آن تأويل مىفرمايند و العلم عند اللّه سبحانه .\r\nاما حكما به اتفاق مىگويند كه بعض بيمارىها متعديه است ، يعنى منتقله و بعضى متوّرث است كه از مادر و پدر به فرزندان مىرسد و آن هم كه گفته‌اند كليه نيست بلكه اكثريه هم نيست ليكن از قبيل ممكن الوقوع است كه در تجربه\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nچنين يافته‌اند ، گاهى مىشود و گاهى نه .\r\nاما امراض متعديه اين است : جذام ، جرب ، جدرى ، حصبه ، حماى و بائيه ، قروح عفند ، سل ، رمد ، برص ، خصوص اگر مسكن ضيق و بوى مريض يا عرق آن به صحيح همىرسد و بواسير نيز تعديه مىكند اگر كسى به محل تبرّز باسورى تبرّز همىكند و آتشك نيز از همين قبيل است و ايلاوس به دستور ، حتى كه شيخ گفته‌اند : تعدّى من بلاد إلى بلاد انتقال الأمراض الوافدة .\r\nاما امراض متوارثه اين است : برص ، نقرس ، سل ، صرع ، ابنه ، جدرى ، ماليخوليا ، دق ، جرب ، بخر ، رمد ، قروح ، عفنه ، جذام ، بواسير ، حصات كليه و مثانه .\r\nبارها گفته شد هر عضوى كه از پدر ضعيف باشد از پسر نيز در اكثر همان ضعيف آيد ، اما ضعف اعضاى مادر كمتر است كه در فرزند ظاهر شود به خلاف امراض مذكوره كه توارث اينها در ولد از ابوين بر سبيل تساوى است .\r\nالفصل الثاني في الأسباب الضرورية المغيِّرة لأحوال بدن الإنسان و الحافظة لها\r\n\r\nفصل دوم از مقالهء سوم ثابت است در اسباب ضرورى كه تغيير دهندهء حالتهاى بدن انسان و حافظه و نگهدارندهء آن حالتها است .\r\n\r\n[ در بيان معناى سبب و ضرورى 
  ]\r\nو سبب نزد اطبا چيزى است كه بالذات مقدام بود واجب كند وجود حالتى را از احوال بدن انسان با ثبات آن را به شرط وجود شرائط و ارتفاع موانع ، خواه فى الحال خواه در استقبال . و عام است كه سبب بدنى بود يا غير بدنى و جوهر باشد يا عرض ، مثال بدنى كه جوهر بود زيادتى خلط است و مثال بدنى كه عرض باشد عفونت خلط است لأن العفونة كيفية و هي عرض لا جوهر و مثال غير بدنى كه جوهر باشد غذا است و مثال غير بدنى كه عرض بود حرارت شمس است و برودت هوا .\r\nو هر سبب كه موجد و موجب حالت بود آن را سبب فاعل و مغيِّر مىنامند و اگر مثبت حالت بود سبب حافظه و نديم خوانند . و تفصيل ذكر اسباب در اسباب ممرضه مىآيد و در ابتداى اين مقالهء ثالثه نيز گفته شد .\r\nو معنى ضرورى آن است كه انسان را بدون وى حيات ممكن نبود و هي ستَّة أقسام\r\n\r\n[ اقسام شش‌گانه اسباب ضرورى 
  ]\r\nو آن اسباب ضرورى شش قسم است و عمده در انحصار استقرا است .\r\n\r\n[ قسم اول هوا 
  ]\r\nالأول الهواء المحيط بالأبدان يكى از آن ستّه هوا است كه محيط بدن‌ها است .\r\nاز آن كه انسان را حاجت به هوا شديد بود بر همه مقدم آوردنش الْيَق نمود .\r\nو شك نيست كه افتقار بدان دم‌به‌دم است به خلاف ديگر اسباب كه احتياج به آنها موقت است و به مهلت .\r\nاما آنچه بعضى از اهل رياضت اعتبار به حصر نفس مىنمايد زمانى طويل از مبحث خارج است ، زيرا كه نادر حكم معدوم دارد و مع ذلك در تشريح ريه گفته آمديم كه حصر نفس مستغنى از افتقار هوا نمىسازد و هوائى كه در خلل ريه و فضاى سينه است ترويح به قلب مىرساند در زمان حبس دخول هواى خارجى ، اما اگر به تدريج معتاد نشود طول به هلاكت مىانجامد كما هو ظاهر .\r\nو الحاجة إليه إنما هي لترويح القلب و تعديل الروح التي فيه و احتياج به سوى هوا نيست مگر براى ترويح دل و به اعتدال داشتن روحى كه در دل است .\r\nو طريق وصول هوا به دل بر سبيل استنشاق ، چه از ريه و چه از مسام همه جلد در تشريح ريه و قلب گذشته با فوائد ديگر .\r\nو بدانند كه هوا مادام كه\r\n\r\n[ صفات هواى حافظ صحت 
  ]\r\nصاف است\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nو معتدل و از ابخره و ادخنه و جوهر غريب كه منافى مزاج روح بود در وى نياميخته و ايضا مكشوف باشد و در جدران و سقوف محتبس نبود اينچنين هوا فاعل صحت و حافظ آن است . اما هرگاه متغير شود از اوصاف مذكوره باعث مرض و هلاكت مىگردد .\r\nو همچنان كه نفع وى اسرع‌تر است فسادش نيز در بدن زودتر اثر مىكند .\r\n\r\n[ نكته‌اى در باب هوا در وباى عام 
  ]\r\nو پوشيده نماند كه آنچه اوصاف حميدهء هوا گفته شد كه مكشوف بود غير مجفوف در آنجا است كه وباى عام نبوده باشد و الا در و با عياذا باللّه منها هواى محبوس بهتر از مكشوف است .\r\n\r\n[ در بيان انواع تغيرات هوائيه 
  ]\r\nبايد دانست تغيّرى كه در هوا مىافتد سه گونه است :\r\nيكى تغيّر طبيعى و وى آن است كه حسب اقتضاى طبيعت فصول بود .\r\nدوم تغيّر غير طبيعى كه مضاد نيست مر مجراى طبيعى را و اين از دو حال بيرون نيست : يا از اسباب سماوى است يا از اسباب ارضى نظير تغيّر هوا .\r\nاز اسباب سماوى فزونى حرارت است حتى در شتا از اجتماع دُرارى مع الشمس و فزونى برودت است در صيف عند كسوف شمس .\r\nو دُرارى جمع دُرِّى است به ضم دال مهمله يا كسر آن و تشديد راى مهمله مكسوره و سكون تحتانى كواكب بزرگ كثير الضوء را گويند . و ستاره‌هاى مذكور چون با شمس جمع مىشوند حرارت هوا زياده مىشود لا محاله .\r\nو مثال تغيّر هوا از اسباب ارضى سخونت و برودت هوا است از اختلاف مساكن و مجاورت جبال و بحار و امثال آن كما هو ظاهر .\r\nسوم تغيّر غير طبيعى است و مضاد است مر مجراى طبيعى را و اين تغيّرى است كه بر آيد هوا از آنچه مقتضاى طبع وى است و فاسد شود ، خواه فساد در جوهر هوا بود همچون و با يا در كيفيت هوا بود همچون شدت برد كه در صيف افتد و شدت حرارت كه در شتا افتد به حيثيتى كه ابطال زرع و افساد ابدان نمايد .\r\n\r\nفائده [ وجه تسميه تغير غير طبيعى هوا 
  ]\r\nتغيّر غير طبيعى را كه غير مضاد مجراى طبيعى بود از آن غير طبيعى گويند كه بر وفق مقتضاى طبيعت فصل نيست و الا نظر به آنكه از مجراى طبيعى خارج نيست مىتوان اين را طبيعى گفت ، پس فى الحقيقة غير طبيعى نمىتواند بود مگر آنچه مضاد بود مر مجراى طبيعى را ، چنانچه در قسم سوم مذكور است .\r\nو مؤلف تغيّرات اولين را بيان مىكند اما تغيّر مضادى را بنا بر وضوح آن متعرض بيان نشد .\r\nو يختلف حال الهواء بسبب اختلاف الفصول و النواحى و الرياح و مجاورة الجبال و البحار و التربة و مختلف و متغير مىشود حال هوا به سبب اختلاف فصل‌ها و اقليم‌ها و بادها و به سبب همسائگى كوه‌ها و درياها و به سبب اختلاف زمين‌ها .\r\nأما تغيّر الفصول اما تغير هوا به فصلها .\r\n\r\n[ در بيان فصول مختلف 
  ]\r\nپوشيده نماند كه اطبا تمام سال را چهار حصه كرده‌اند به اعتبار اختلاف هوا و هر حصه را نامى نهاده‌اند . و فصل‌ها كه نزد اطبا است غير آن است كه نزد منجمين است ، زيرا كه فصول منجمين از ازمنهء انتقالات شمس در هر ربعى از فلك البروج مأخوذ است ، چنانچه آخر گفته آيد . و نزد اطبا زمانى را كه در وى به مردم معتدل در بلاد معتدل احتياج نمىشود به سوى پوشيدن معتدٌ به و ترويح معتدٌ به ربيع مىگويند . و ابتداى نشو اشجار كه عبارت است از بهار هم در اين فصل مىشود .\r\nو تقييد به بلاد معتدل از آن نموديم كه در بلاد مائل به برد همچون بلادى كه به غايت مرتفع واقع‌اند\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nهرچند از اعدل اقاليم باشند ليكن در فصل ربيع در بلاد مذكور حاجت به پوشيدن مىشود و كذلك در بلاد مائل به حرارت چون در بلادى كه در غور و پستى واقع‌اند به غايت هرچند از اعدل اقاليم باشند ليكن در زمان ربيع در شهرهاى مذكور حاجت به ترويح مىشود ، پس جهت تحقيق آثار فصول اعتدال بلدان در بلندى و پستى ضرورى باشد .\r\nو فائده تقييد به مردم معتدل نيز ظاهر است .\r\nو زمانى كه بعد ربيع است و حرارت در آن غالب ، صيف مىنامند .\r\nو زمانى كه بعد از صيف مىآيد خريف مىخوانند و وى مقابل ربيع واقع است ، لهذا همچنان كه ابتداى نشو اشجار خاصهء ربيع بود شروع تغيّر لون اوراق و سقوط آن كه عبارت از خزان باشد خاصهء اين است .\r\nو زمانى را كه بعد خريف آيد و برودت در آن غالب مىباشد شتا مىخوانند .\r\nو در اينجا مؤلف طبع هر واحد از اين فصول اربعه بيان مىكند :\r\nفالربيع معتدل پس ربيع معتدل است ، يعنى در حرارت و برودت و رطوبت و يبوست و الصيف حار يابس و گرما گرم و خشك است و سبب حرارت شدت انعكاس شعاع است كه به واسطهء قرب شمس از سمت الرأس واقع مىشود و سبب يبوست تحلل رطوبات است از شدّت حرارت و قلّت وقوع نداوت و امطار در وى و الخريف بارد يابس و خريف سرد و خشك است .\r\n\r\nنكته [ در تبيين طبع ربيع 
  ]\r\nچون طبيعت خريف سرد و خشك است و در تقابل ربيع واقع شده بعضى چنان گمان كرده‌اند كه طبع ربيع گرم و تر است و از آنكه گرمى و ترى مناسب به مزاج نباتات و حيوانات است معبَّر به معتدل شده و ليكن نزد اهل تحقيق چنين نيست بلكه اعتدال وى على الاطلاق است در كيفيات اربعه . و از آن كه سردى و خشكى ضد مزاج حيوانات و طبع نباتات است تقابل وى به معتدل قدح در مقصود نمىكند . و آنچه در بعض جا اطلاق معتدل بر خريف نيز مىآيد در كلام اين قوم مراد از آن تساوى حر و برد است و از مبحث اعتدال كه مذكور مىشود خارج .\r\nو لفظ معتدل بر چند معنى مىآيد چنانچه در تقسيم مزاج گفته شد .\r\nو الشتاء بارد رطب و سرما سرد و تر است و در تقابل صيف واقع شده علت برد و رطوبت وى بُعد شمس است از سمت الرأس و وقوع نداوت و امطار و عدم تفتح مسام .\r\nو پوشيده نماند كه زمانهء هر واحد از ربيع و خريف نزد اطبا كوتاه‌تر است نسبت به زمان هر واحد از صيف و شتا كما لا يخفى .\r\nو بدانند كه هر فصلى از اين فصول احداث مىكند امراض مناسبهء طبع خود را و ازاله مىنمايد مضاد آن را ، پس فصل حار واجب مىكند مرض حار را و زائل مىسازد مرض بارد را .\r\nو فصل بارد به ضد وى عمل مىكند و قس عليهما الأخرى .\r\nو تفصيل آن است كه صيف زياده مىكند صفرا را و حادث مىنمايد امراض صفراوى را ، چون غب و محرقه و عطش و كرب و مانند آن .\r\nو شتا زياده مىكند بلغم را و پيدا مىسازد امراض بلغمى را چون زكام و نزله و سُعال و امثال آن و اينهمه بر تقديرى است كه فصول بر طبائع خود باشد و الا بسيار باشد كه فصل از طبيعتش معامله به عكس مىشود ، يعنى در سرما بيمارىهاى گرم مىافتد و در گرما بيماريهاى سرد و مرض كه ضد طبع فصل شود عسر البرء باشد لقوة السبب و باشد كه\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nبه آسانى بگذرد و بضدية الفصل و بناى اين بر ضعف و قوت طبيعت است .\r\nاما خريف زياده مىكند سودا را و بنا بر قلَّت خون در اين فصل كه طبع وى ضد خون است ضعف در قوى راه مىيابد و امراض كثير ظاهر مىشوند خصوص امراض سودا .\r\nاما ربيع بنا بر آن كه اخلاط محبتسهء شتائيه در وى به حركت مىآيند و سائل مىگردند و به اعضاى ضعيفه مىريزند احداث مىكند جراحات و اورام حلق را .\r\nو هر مرض مادى كه ماده‌اش در شتا ساكن بود در اين فصل غلبه مىكند و حدوث امراض مذكور در وى از رداءت فصل نيست ، زيرا كه وى اصح فصول و انسب به حيات و صحت است ، بلكه بنا بر انضاج و دفع طبيعت است كه چون مزاج انسان در اين فصل قوى مىشود مواد محتبسه را مىخواهد كه قلع نمايد .\r\nو دليل بر تناسب اين فصل به مزاج روح كثرت خون و ظهور حمرت و تازگى در بدن است و كذلك بروز نشو و نما در نباتات .\r\nو آنچه بعض زعم كرده‌اند كه وى گرم‌تر است بهر آن كه امراض حار و رطب پيدا مىكند باطل است لما قلنا .\r\n\r\nفائده در ذكر فصول بر وضع منجمين :\r\nبدان كه نزد منجمان در بلاد شمالى ربيع زمان انتقال شمس است به حركت خاصهء خود از اول حمل تا آخر جوزا .\r\nو صيف زمان انتقال شمس است به حركت خاصه‌اش از اول سرطان تا آخر سنبله .\r\nو خريف زمان انتقال شمس است از اول ميزان تا آخر قوس .\r\nو شتا زمان انتقال شمس است از اول جدى تا آخر حوت .\r\n\r\nانتباه [ در بيان فصول هشتگانه 
  ]\r\nآنچه از حصول فصول اربعه در سالى گفته شد نظر به سكان غير احوال خط استوا است ، زيرا كه در خط استوا فصول سال هشت مىشود ، بهر آن كه هر فصل دو بار اعاده مىكند و در يك و نيم ماه تغيّر در فصل مىافتد ، بدين وجه كه از اول حمل تا نصف ثور صيف است و از نصف ثور تا اول سرطان خريف . و از اول سرطان تا نصف اسد شتا و از نصف اسد تا اول ميزان ربيع . و از اول ميزان تا نصف عقرب باز صيف شروع مىكند و از نصف عقرب تا اول جدى خريف . و از اول جدى تا نصف دلو شتا و از نصف دلو تا اول حمل ربيع . و تكرار فصول بهر آن است كه در خط استوا آفتاب دو بار به سمت الرأس مىبرآيد در اعتدالين ، لهذا دو صيف واقع مىشود ، همچنان دو بار از سمت الرأس دور تر مىرود و در انقلابين بدان سبب دو شتا عارض مىگردند و چون اين هر دو با هم تقابل دارند در هر صيف و شتا خريف و در هر شتا و صيف ربيع لازم است ، پس بالضرور دو ربيع و دو خريف نيز واقع مىشوند و در مجموع هشت فصل باشد .\r\nو معنى اعتدالين و انقلابين در بحث اقاليم عن قريب بيايد انشاء اللّه تعالى .\r\nو أما النواحي و الرياح اما نواحى و رياح نيز از جمله مغيِّرات هوا است ،\r\n\r\n[ در معنى نواحى و رياح 
  ]\r\nنواحى جمع ناحيه است و ناحيه طرف را گويند و رياح جمع ريح است و ريح باد را گويند و باد هواى متحرك است فإن الجنوب و ناحيتها يتسخن و يترطب پس هر آئينه باد جنوب و طرف او گرم‌كننده و تركننده است و الشمال و ناحيتها يبرِّد و يجفِّف و باد شمال و ناحيهء وى سردكننده و خشك‌كننده است و الصبا و الدبور و ناحيتها قريبتان من الاعتدال\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nو باد صبا يعنى مشرقى و باد دبور يعنى مغربى و ناحيهء اينها نزديك‌اند به اعتدال .\r\nو وجه خصوصيت نواحى و اهويه به طبائع مذكور در آخر اين قسم در ذكر جبال بعد بيان اقاليم بيايد .\r\n\r\nانتباه [ در ضرورت بحث از افلاك و ارض 
  ]\r\nتحقيق نواحى موقوف است بر معرفت وسط زمين كه عبارت است از خط استوا و اثبات وسطيت وى وابسته بمعرفت معدل النهار است كه عبارت است از دائره‌اى كه واقع است در وسط فلك نهم ، بناء عليه برخى از بيان افلاك و ارض لازم آمد تا حقيقت اقاليم به نهج قويم معلوم گردد و اين مبحث به دو بحث ذكر يابد .\r\n\r\nبحث اول در افلاك\r\nو وى مشتمل است بر يك مقدمه و دو كشف :\r\n\r\nمقدمه\r\nدر ذكر افلاك بر سبيل كلى :\r\nبدانند كه افلاك نزد حكما جمله نه طبقه است و هر طبقه متضمن بر چند طبقه ، چنانچه بيايد ، اما در شريعت اطلاق آسمان به هفت فلك مخصوص است و بر فلكين عاليين يعنى ثامن و تاسع لفظ كرسى و عرش ورود يافته و همه افلاك تسعه در گردش‌اند و مقعر هر فلك علوى مماس محدب فلك ما تحت خود است بىفصل مانند كرهء عناصر . و چون كرهء هوا محيط ماتحت خود است يعنى زير و زبر ارض و ماء از هر جهت هوا است ، كذلك نار بر هوا ، همچنان فلك اول بر كرهء نار محيط است و فلك ثانى بر اول إلى آخره ، زيرا كه افْلُك كروى شكل‌اند و نسبت زمين به افلاك مانند زردهء بيضه است با قشر وى .\r\nو افلاك كلهم از مغرب به مشرق مىروند مگر فلك الافلاك كه وى به ضد ديگر افلاك از مشرق به مغرب مىرود و ديگر افلاك را و نار را نيز بالقسر همراه خود مىگرداند .\r\nاما كرويت افلاك و نابودن فصل و بُعد بين السمائين در شرع ثابت نيست ليكن علما به حركت سما بى خصوصيت جهت قائل‌اند ، چنانچه از آيه  وَ السَّماءِ ذاتِ الرَّجْعِ  صاحب بيضاوى گردش مراد داشته .\r\nبالجمله از اقوال حكما و هر كه باشد هر چه به شرع توافق دارد معتبر است و الا مردود .\r\n\r\n[ در بيان قطبين 
  ]\r\nمشهود باد كه حكما در هر فلك دو قطب اعتبار مىنمايند ، زيرا كه جسم كروى كه متحرك باشد به حركت دورى به نوعى كه تجاوز نكند از مكان محصور خود آن را از وجود قطبين گريز نيست .\r\nو قطب آن نقطهء مفروضه را گويند كه چون جسم كروى دور كند آن نقطه به مكان خويش قايم بود ، پس در هر فلك دو نقطهء متقابله غير متحرك ضرورى است و از آن كه حركت افلاك از مغرب به مشرق است يا بر عكس چنانچه گذشت قطبى به طرف شمال و قطبى به جهت جنوب لازم آمد در هر فلك .\r\nو در اين مقدمه به ذكر افلاك سبعه اقتصار مىرود و ثامن و تاسع كه ملاك امر بيان آنها است به دو كشف گفته خواهد شد جدا جدا به تفصيل .\r\n\r\n[ بيان برخى اصطلاحات ضرورى در موضوع افلاك 
  ]\r\nپوشيده نماند كه هر واحد از اين افلاك سبعه متضمن است بر چند طبقه ، بعضى از اين طبقات محيط بر عالم است بر وتيرهء فلك حاوى اما مركز او مركز عالم است . و بعضى محيط است اما مركز وى مركز عالم نيست و اين طبقه را فلك خارج المركز نامند . و بعضى محيط نيست بلكه در سخن فلك واقع است در وسط مخصوص و اين را فلك التدوير خوانند .\r\nبالجمله هر طبقه را فلك مىنامند مجازا و جملهء اين‌ها مع جزو اكبر كه حاوى است مسمى به فلك كلى و فلك كلى هفت است و ما بعد اين‌ها فلك ثامن و تاسع بود .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nو طبقات كه در ضمن فلك كلىاند هر يك گردش جدا دارد و افلاك كلها بعض اجزاى آن‌ها نسبت به ما رحوى گردند و بعضى دولابى و بعضى حمائلى ، رحوى نظر به سكان تحت اقطاب بود و دولابى نظر به سكان خط استوا و حمائلى نظر به سكان اقليم متوسط . اين دو سمت و حركت فلك التدوير هر فلك مختلف است ، گاهى بر طبق فلك كلى متحرك شود و گاهى به ضد آن و بعضى از آن به سرعت گردند و بعضى به بطوء .\r\nبالجمله فلك تدوير قمر اسرع الحركت است از همه افلاك تداوير لهذا قمر را به يك فلك گويند و فلك تدوير وى در چهارده روز يك دور مىكند .\r\n\r\n[ دربيان انواع ستاره‌ها و اسامى سياره‌ها و فلك هريك 
  ]\r\nو بدانند كه ستاره‌ها دو گونه‌اند ثوابت و سياره :\r\nثوابت در فلك ثامن مركوزاند و به تبع فلك مذكور حركت مىكنند لهذا ثوابت ميخوانند .\r\nاما سياره هفت‌اند كه در افلاك سبعه واقع‌اند ، در هر فلكى يكى و از اين‌ها شمس بالذات حركت مىكند و مركوز نيست در فلك تدوير ، اما ستهء باقيه در فلك التدوير مركوزاند و ليكن از آن كه فلك التدوير حركتى جدا دارد از فلك كلى خود و نسبت سياره‌هاى مذكور نظر به فلك او متغيّر مىنمايد اين‌ها را نيز سياره مىخوانند و گرنه به جز شمس سيارهء حقيقى ديگر نيست .\r\nو نابودن فلك التدوير براى شمس بنا بر آن است كه اگر وى را فلك تدوير مىبود او نيز مانند ديگر كواكب راجع مىشد در تابستان و زمستان ، پس زمان حر و برد مضاعف مىگشت و صيف و شتا هر واحد شش ماه مىشد چنانچه از نجوم مفهوم مىشود .\r\nاكنون معلوم نمايند كه اسامى سياره‌ها اين است : قمر ، عطارد ، زهره ، شمس ، مريخ ، مشترى ، زحل و هر فلك به نام ستاره كه در وى است مضاف شده چنانچه بيايد .\r\nاما سماى اول كه مسمى است به سماى دنيا آن را فلك القمر گويند و او در يك ماه دوره تمام كند .\r\nدوم فلك العطارد است و او قريب يك سال دوره تمام كند .\r\nسوم فلك الزهره است و او در يك سال دوره تمام مىكند .\r\nچهارم فلك الشمس است و او نيز در يك سال دوره تمام مىكند .\r\nپنجم فلك المريخ است و او در يك سال و دو ماه دوره تمام مىكند .\r\nششم فلك المشترى است و وى به دوازده سال دوره تمام مىكند .\r\nهفتم فلك الزحل است و او به سى سال دوره تمام مىكند .\r\nاين بود بيان افلاك سبعه . و مدت دور ثامن و تاسع در محلش بيايد .\r\nو بالا گفته شد كه هر فلك علوى محيط ماتحت خود است و آنچه از تعيين مدت دور هر واحد ذكر يافت بنا بر حركت طبيعى آنها است و الا بالقسر به سبب فلك الافلاك جمله افلاك را در يك شبانروز به سمت مخالف حركت طبيعى آنها دوره تمام مىگردد و در كشف فلك الافلاك اين مقدمه ظاهرتر شود .\r\nو حركات طبيعى سماوات و ستارجات هر كسى درك نمىكند ، حكما به نظر دقيق رصدى يافته‌اند و الغيب عند اللّه سبحانه .\r\nو بدانند كه در اصطلاح اين قوم حركت فلك كه از مغرب به مشرق باشد مسمى است به توالى البروج و اين لفظ به خاطر دارند كه بيشتر مكرر خواهد آمد .\r\n\r\nتمهيد [ در وجه مقدم داشتن ذكر فلك تاسع 
  ]\r\nهرچند مناسب به مراتب آن بود كه بعد اين مقدمه كشف فلك ثامن نموده آيد اما از آن كه بعض چيزهاى فلك تاسع موقوف عليه معرفت بيان\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nثامن بود تقدم كشف تاسع لازم افتاد .\r\n\r\nكشف اول در فلك تاسع\r\nبدان كه سماى نهم مسمى است به فلك الافلاك و فلك الاطلس و فلك الاعظم و حركت او خلاف توالى البروج است ، يعنى از مشرق به مغرب مىرود و دورهء او از غايت سرعت حركت در يك شبانروز تمام مىشود ، اما همه افلاك را با خود حركت مىدهد بالقسر بر طبق حركت خويش ، پس دورهء قمرى همه افلاك ديگر نيز تتبع او در يك شبانروز مىشود اما ادوار طبيعى آن‌ها بر ضد اين حركت است ، چنانچه در مقدمه گذشت .\r\nو دليل بر آن كه افلاك ديگر هم در يك شبانروز دور مىكنند مشاهدهء شمس و قمر و سائر كواكب است چه ثوابت و چه سياره ، كه هر صبح از مشرق طالع مىشوند به مغرب غروب نموده . و گذشت كه اين فلك هيچ ستاره ندارد و لهذا اطلس خوانند .\r\nاكنون دريابند كه محيط حقيقى همين فلك است و زمين به مثابهء مركز است در وسط حقيقى آن ، چون هر فلك را دو قطب ضرورى است در اينجا نيز فرض كنند ، يكى به سمت شمال ، دوم به طرف جنوب در مقابل آن و فيما بين قطبين خطى تصور كنند كه در سائر فلك گذشته باشد ، از مشرق تا به مغرب ، به نوعى كه تباعد اين خط در هر جهت فلك نسبت به قطبين متساوى باشد و اين خط موهومه را دائرهء معدل النهار گويند و منطقه خوانند .\r\nتسميهء او به دائره معدل النهار بنا بر آن است كه چون آفتاب به حركت خاصهء خويش در محاذى اين دائره مىرسد در جميع معموره اعتدال در ليل و نهار پديد مىآيد ، يعنى شب با روز مساوى مىگردد .\r\nاما منطقه از آن گويند كه در وسط است . و منطقه كمربند را گويند .\r\nو خط مذكور را موهومه از آن گفتم تا كسى توهم نكند كه در وسط فلك فى الحقيقة نقش خطى واقع است .\r\nبدانند كه تعقل مقدمات فلكيات چون از معضلات است براى تسهيل افهام مثالى ارقام مىشود :\r\nكرهء فلك مزبور را دو كاسه فرض كنند شمالا و جنوبا ، در وسط حقيقى هر كاسه‌اى نقطهء قطبى ثبت سازند و ملتقاى اين دو كاسهء متساوى المقدار دائره معدل النهار تصور نمايند و اين مقوله در ذهن دارند كه در معرفت حال منطقة البروج سود خواهد داد .\r\nحكما بنا بر رأى قصير خود اين فلك را محدد خوانند و گويند : ماوراى اين نه خلأ است و نه ملأ .\r\nمحمد رازى در ابطال مذهب حكما گفته : من أراد أن يكتال مملكة الباري تعالى بمكيال العقل فقد ضلّ ضلالا بعيدا .\r\n\r\nكشف دوم در بيان فلك ثامن\r\nو آن را فلك البروج و فلك الثوابت خوانند .\r\nحركت طبيعى وى مانند افلاك ديگر كه ماتحت وىاند بر سبيل توالى بروج است و گفته‌اند كه در سى و شش هزار سال دوره تمام مىكند و همه ستاره‌ها غير از سبع سياره در اين ثابت‌اند و مركوز .\r\nاكنون بدان كه حكما اين فلك را نظر به طرف مشرق و مغرب حصهء متساوى كرده‌اند ، پس طول بروج به سمت شمال و جنوب باشد و عرض آن‌ها به ناحيهء مشرق و مغرب ، يعنى از قطب شمالى تا قطب جنوبى را ستاره است هر برج رسيده بمثابهء قاشهاى بطيخ و هر حصه\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nرا برج مىنامند و هر برجى به سى قسم منقسم مىشود و هر قسم را درجه خوانند ، پس فلك البروج سه صد و شصت درجه باشد .\r\nو از آن كه به صنائع فاطر الأرض و السماء در هر برجى از اجتماع چند ستاره شكلى از اشكال واقع است آن برج به همان شكل مسمى شده ، چون حمل و ثور و جوزا و سرطان و اسد و سنبله و ميزان و عقرب و قوس و جدى و دلو و حوت .\r\nو آن كه ميگويند فلان ستاره در فلان برج است معنى آن باشد كه اگر خطى مستقيم فرض كنيم كه از مركز زمين بگذرد و كواكب را قطع كند و از كواكب بگذرد و به فلك الثوابت رسد در آن برج افتد و گرنه ظاهر است كه سياره‌ها در افلاك ماتحت‌اند وقوع اينها در بروج ثامن امكان ندارد .\r\nو اين فلك را نيز دو قطب است و در اين محل اتفاقا دو ستاره نيز واقع است در شمال و جنوب ، چنانچه شمالى مشهود و مرئى است و به ستارهء قطب مشهور ، اما جنوبى بر سكان اهل شمال مخفى است .\r\nو گفته‌اند كه ربع مسكون در ناحيهء شمال است و ناحيهء جنوب بتمامه در آب است .\r\nو در اين سما هم دائره‌اى همان‌سان كه در فلك تاسع ذكر يافت فرض بايد كرد و دائرهء مذكور مسمى است به منطقة البروج .\r\nو پوشيده نماند كه قطبى فلك البروج از قطبى فلك الافلاك قدرى به انحراف واقع شده با آنكه مركز هر دو واحد است ، يعنى مركز عالم و به سبب عدم توافق قطبش با قطب فلك الافلاك منطقه وى كه منطقة البروج است با منطقهء آن كه معدل النهار باشد نيز منحرف افتاده و معدل النهار را تقاطع نموده در دو موضع متقابله مع اتحاد سمت دو رويه ، يعنى گمان نشود كه دور دائرهء معدل النهار به طرف مشرق و مغرب است و منطقة البروج كه آن را تقاطع نموده دور آن به سمت شمال و جنوب است ، بلكه در هر دو منطقه به طرف شرق و غرب است و قطب هر دو به طرف شمال و جنوب به اندك فرق .\r\nپس بين منطقتين دو فضاى اوسع به جهت شمال و جنوب و دو فضاى اضيق به ناحيهء مشرق و مغرب لازم آمد ، چنانچه در كرهء مصنوعه واضح مىگردد .\r\nو دريايند كه چون اين مقام غموص تمام دارد بسط كلام ضرورت افتاده تا افهام به آسانى شود .\r\nپس معدل النهار را چون خط مدوّر عظيم فرض كرديم و زير او خطى ديگر از منطقة البروج همان‌سان تصور نموديم به نوعى كه اين خط خط دوم را قطع حمايلى كرده باشد چهار جزو در خط منطقة البروج حاصل مىشود و نقطهء متقابله كه موضع تقاطع خطين است ، يعنى آنجا كه بين الخطين تقاطع شده و دو قوس كه فيما بين نقطتين واقع است .\r\nو ظاهر است كه خط منطقة البروج از آنجا كه معدل النهار را قطع كرده تا آنجا كه باز به طرف مقابل قطع وى نمايد يك قوس است .\r\nو از آنجا تا به مبدأ او از طرف ثانى قوس دوم يك قوس جنوبى و دوم قوس شمالى آن را كه در يمين معدل النهار است جنوبى گويند و آن را كه در يسار وى است شمالى خوانند .\r\nو در بحث ارض خواهد آمد كه اثبات جهات نظر بدان است كه شخصى روى به مشرق كند پس يمين وى جنوب باشد و يسار وى شمال و مواجه وى صبا و عقب وى دبور .\r\nو چون متحقق شد كه دائرهء منطقة البروج مركب از دو قوس است و معدل النهار را قطع حمائلى كرده چنانچه\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nگذشت اكنون خطى ديگر فرض كنند كه از قطب فلك البروج برآيد و در وسط فلك دور نمايد بدين وجه كه به سمت مشرق رفته و قطب دوم را قطع كرده و به مغرب رفته به مكان خود برسد و اين خط بالضرور منطقة البروج را و معدل النهار را نيز قطع خواهد كرد از وسط به دو نقطهء متقابله ، پس آنجا كه اين خط قطع منطقة البروج نموده در دو موضع متقابله وسط حقيقى هر واحد از دو قوس خواهد بود كما لا يخفى .\r\nو چون اين مقرر شد چهار نقطهء متساوى البعد در منطقة البروج لازم آمد و آنجا كه با معدل النهار تقاطع كرده در دور وسط هر واحد از قوسين او كه محل تقاطع دائرهء سومى است و اين محل ابعدترين اجزاى منطقة البروج نسبت به معدل النهار است و من حيث الانحراف آن دو نقطه متقابله را كه ملتقاى منطقة البروج با معدل النهار است نقطهء اعتدال مىنامند ، يكى را نقطهء اعتدال ربيعى و دوم را نقطهء اعتدال خريفى و وجه اضافت گفته شود و آن دو نقطهء متقابله را كه در وسط قوسين منطقة البروج واقع است از تلاقى دائرهء سومى مر آن را نقطهء ميل كلى خوانند و نقطهء انقلاب نامند ، يكى از اين دو در ناحيهء شمال است و ديگرى به طرف جنوب ، شمالى را نقطهء انقلاب صيفى گويند و جنوبى را نقطه انقلاب شتوى .\r\nميل كلى از آن گويند كه تمائل و تباعد منطقة البروج از منطقهء معدل النهار در اينجا به نهايت رسيده .\r\nو نقطهء انقلاب از آن نامند كه خط مذكور چون از نقطهء اعتدال جدا مىشود تا مىرود از حد معدل النهار دور تر مىافتد تا كه نصف قوس تمام شود .\r\nپس از اينجا باز به تدريج نزديكتر مىگردد به معدل النهار تا كه به نقطهء اعتدال دوم رسد ، پس آن دو نقطه‌اى كه در وسط قوسين واقعين بين النقطتين الاعتدالين‌اند اسناد انقلاب بدانها از اين جهت باشد .\r\nاكنون دريابند كه به واسطهء حصول چهار نقطهء متقابله در منطقة البروج چهار ربع پيدا مىشود :\r\nربع اول آن كه فيما بين اعتدال ربيعى و انقلاب صيفى است و مادام كه آفتاب به حركت خود بر فلك خويش به مسامتت اين نصف قوس باشد زمان ربيع بود از آن است كه اين نقطهء اعتدال را ربيعى مىخوانند ، يعنى چون آفتاب از اين نقطه تجاوز كند ربيع مىشود تا كه به نقطهء انقلاب برسد .\r\nو ربع ثانى آن كه ميان نقطهء انقلاب صيفى و نقطهء اعتدال خريف است و مادام كه آفتاب در اين نصف قوس باشد زمان صيف بود .\r\nو ربع ثالث آن كه ميان نقطهء اعتدال خريفى و نقطهء اعتدال شتوى است و مادام كه آفتاب در اين نصف قوس باشد زمان خريف بود .\r\nو ربع رابع آن كه ميان نقطهء انقلاب شتوى و نقطهء اعتدال ربيعى است و مادام كه آفتاب در اين نصف قوس باشد زمان شتا بود .\r\nاز اينجا معنى نقاط ظاهر شود به فصول اربعه و بالا گفته شد كه آفتاب در فلك چهارم است و وقوع وى در منطقة البروج به سير طبيعى وى به معنى مسامتت و محاذات است كما لا يخفى .\r\nو همه سياره به تبع فلك التدوير حركت مىكنند به خلاف شمس كه حركت وى بالذات است به امر اللّه تعالى شأنه در هر برج يك ماه سير مىكند به وجهى كه گذشت .\r\nو از آن كه منطقهء فلك رابع محاذى منطقة البروج است و سير شمس دايم بر منطقه وى باشد عبور شمس بر يمين و يسار معدل النهار واقع است مگر در دو موضع متقابله كه در مسامتت نقطهء اعتدالين است پس در سالى دو بار\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nآفتاب در تحت معدل النهار مىآيد و باقى شش ماه كسرى كم به طرف يمين وى بماند شش ماه كسرى كم به جانب يسار .\r\nو در تحت ارض بيايد كه ربع مسكون در شق شمالى خط استوا است پس بالضرور در مسامتت شق شمالى معدل النهار نيز باشد .\r\n\r\nبحث دوم در بيان ارض\r\nو بيان وى اجمالا در مبحث اركان گذشت و در اينجا نيز قدرى گفته آيد :\r\nبدانند كه اطبا را در وضع وى اختلاف است ، بعضى گويند بر شكل نيم كره است و بر آب ايستاده . و بعضى گويند بر هوا قايم است و بر شكل سپر است ، اما اكثر از قدما برآنند كه كروى است و به مثابهء زردهء بيضه در وسط فلك واقع . و بعضى گويند زمين متحرك است به حركت دولابى و فلك قايم است .\r\nتبدّل كه در اجزاى فلك نسبت به خود مىبينم بنا بر انتقال ارض است ، اما محققان اين قول را بديهى البطلان گفته‌اند و ظاهر است كه اگر زمين مىگرديد نه آسمان يقين كه گردش وى از جملهء متحركات عنصرى اسرع مىبود و به يك شبانروز دوره تمام مىكرد چون چنين مىبود طيور را طيران كه به سمت مغرب مىشد ممتنع التقدم مىبود كما لا يخفى .\r\n\r\n[ در بيان طبقات ارض 
  ]\r\nو پوشيده نماند كه ارض سه طبقه است :\r\nيكى آن كه نزد ما است و وى مركب است به ماء و هوا .\r\nدوم آن كه زير آن است و به ماء مركب است نه به هوا .\r\nسوم آن كه قريب به مركز است و وى بر صرافت و بساطت است و آب در آنجا نمىرسد .\r\n\r\n[ درباره خط استوا 
  ]\r\nگفته شد كه ارض به مثابهء نقطه است در دائرهء فلك و چون وى در وسط سما واقع شده در محاذى معدل النهار همان‌سان خطى بر وسط ارض فرض مىكنند و اين خط را خط استوا نام مىنهند بنا بر استوا و برابر بودن ليل و نهار در اينجا دائما بدين خط ارض دو حصه مىشود عقلا ، شمالى و جنوبى . و اين دو حصه به مثابهء دو كاسه باشد كه لب‌هاى هر دو با هم پيوسته بود و ملتقاى اينها خط استوا است .\r\nو در وسط حقيقى هر كاسه نقطه تصور نموده‌اند ، پس در كرهء ارض دو نقطهء متقابله ثابت مىشود جنوبا و شمالا و اين هر دو را قطب مىخوانند مجازا .\r\nو باز از اين قطب تا قطب دوم خطى ديگر مىدوانند به نوعى كه سمت مشرق و مغرب بگذرد و ارض را دو حصه كند فوقانى و تحتانى و از اين دو خط مجموع زمين چهار حصه مىشود متساوى .\r\nو مقرر شده كه هر دو ربع جنوبى و يك ربع شمالى در آب غرق است و يك ربع شمالى مكشوف و اين را ربع مسكون نامند ، اقليم سبعه . و جز آن خرابه‌ها و جبال در همين ربع محصور است و نهايت ربع مذكور تحت قطب شمالى فلك ثامن واقع شده كما لا يخفى .\r\nاما در تعيين احد الرُبعين الشمالين كه مسكون از اينها كدام است حكما به تعذّر قائل‌اند .\r\nو ايضا خط ثالث از قطب شمالى ارضى توهم كرده‌اند ، بدين وجه كه ارض را دو حصه كند شرقا و غربا و خط استوا را از دو جا قطع كرده به جاى خود برسد و مقطع نخستين كه در نصف فوقانى بعد مرور خط از وسط ربع مسكون به خط استوا حاصل مىشود مسمى است به قبة الأرض و ارفعترين اجزاى ارض نسبت به ما همين است ، زيرا كه نقطه قبه نسبت به نقاط اقطاب ارضى و نظر به نقطهء شرقى و غربى كه از تقاطع خط اول و ثانى واقع شده است در وسط افتاده ، پس در كرهء ارض شش نقطهء متقابله فرض كنيم دو نقطه جنوبا و شمالا و دو نقطه شرقا و غربا\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nو دو نقطه فوقا و تحتا ، نقطه فوقانى قبة الأرض است و هذا بالضرور ارفع اجزاء الارض عندنا و نصف الخط ثالث كه فى ما بين نقطهء قطب شمالى ارض و نقطهء قبة الأرض است مسمى است به نصف نهار قبه .\r\nو بدانند كه تسميهء جهات اربعه نظر به شخصى است كه روى به مشرق كند طرف مواجه را كه شرقى است صبا گويند و طرف پست آن را كه غربى است دبور نامند و طرف راست آن را جنوب و طرف چپ آن را شمال .\r\n\r\n[ كيفيت تقسيم اقاليم 
  ]\r\nاكنون دريابند كه حكما ربع مسكون را از خط استوا تا قطب شمالى ارض نود درجه تخمين كرده‌اند و از آن جمله سى درجه از سمت قطب خارج نموده عرض اقاليم را در شصت درجهء باقيه محصور مىدارند و عدم قابليت سى درجه مذكور مر تسكن و تعمير و نبات را بنا بر غلبهء برودت است كه به سبب مباعدت آفتاب در آنجا است و بعض چهل درجه از طرف قطب و ده درجه از طرف خط استوا نيز طرح دهند و اقاليم را در پنجاه درجه محصور دارند .\r\nو در علت اخراج ده درجه مذكور گفته‌اند كه در عين خط استوا به واسطهء غلبهء حرارت نيز تسكن ممتنع است ، پس نزد اينان در اقليم اول و خط استوا فصل ثابت مىشود به ده درجه به خلاف سابقين كه نزد اين‌ها بينهما فصل نيست .\r\nبه هر تقدير بايد دانست كه هفت اقليم مانند هفت بساط مطوله از مشرق تا به مغرب را ستار است در ربع مسكون واقع‌اند برابر يكديگر ، اقليم اول طرف خط استوا است و طول آن سه هزار فرسخ است و عرض آن صد و پنجاه فرسخ .\r\nو اقليم هفتم طرف قطب شمالى ارض است و طول آن هزار و پانصد فرسخ است و عرض آن هفتاد و پنج فرسخ است و اقصر اقاليم همين است و ماوراى وى معموره‌اى نه .\r\nو ديگر اقاليم فيما بين اين هر دو اقليم به ترتيب واقع‌اند و در طول و عرض اقليم دوم كمتر از اول است و سوم از ثانى و چهارم از ثالث و پنجم از رابع و ششم از خامس و هفتم از سادس .\r\n\r\n[ در اختلاف هوا و مزاج و ساعات اقاليم سبعه 
  ]\r\nو هواى هر اقليم عليحده است و مزاج سكان هر يكى جدا و ساعات ايام هر واحد مختلف .\r\nاما اقليم اول آنجا است كه غايت طول نهار اطول او دوازده ساعت باشد و ربع و ميانهء او سيزده و نصف .\r\nو اقليم دوم آنجا است كه سيزده ساعت باشد و نصف و ربع و ميانهء او چهارده .\r\nو اقليم سوم آنجا است كه چهارده ساعت باشد و ربع ميانه چهارده و نصف .\r\nو اقليم چهارم آنجا است كه چهارده ساعت باشد و نصف و ربع ميانه پانزده .\r\nو اقليم پنجم آنجا است كه پانزده ساعت باشد و نصف و ربع و ميانه شانزده ساعت .\r\nو اقليم ششم آنجا است كه شانزده ساعت باشد و نصف و ربع و ميانهء هفده ساعت .\r\nو اقليم هفتم آنجا است كه غايت طول نهار اطول او هفده ساعت باشد و نصف و ربع و ميانه هيجده و بعد اين خرابه بود و برد و برف مفرط باشد .\r\n\r\n[ در بيان ابتدا و انتهاى خط استوا 
  ]\r\nو گفته‌اند كه خط استوا از جنوب مشرق ارض چين شروع شده است ، پس به جزيره‌اى كه در هند چمكوت گويند گذشته ، پستر به كنگ‌دژ كه از زمين چين است و به مستقر الشياطين مشهود مىرسد ، پستر به جزائر زرده‌اى كه مسمى است به ارض ذهب و به جنوب جزيرهء سرانديپ و بر شمال جزائر زنج و\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nبه معظمه بلاد زنج مىرسد ، پستر به صحارى سياهان و بر شمال جبال قمر كه منبع نيل مصر است ، پستر به جنوب سياهان مغرب گذشته به محيط مغربى كه مسمى است به ادقيانوس رسيده .\r\n\r\n[ در بيان انتساب هر اقليم به يكى از سيارات سبعه 
  ]\r\nو منجمان هر اقليم را به سياره‌اى از سياره‌هاى سبعه منسوب مىكنند و هر يكى را در اقليمى متصرف مىدانند به أمر اللّه تعالى .\r\nاقليم اول به زحل و آن بلاد هند است . ثانى به مشترى و آن بلاد چين است . ثالث به مريخ و آن بلاد ترك است . رابع به شمس و آن بلاد خراسان است . خامس به زهره و آن بلاد ماوراء النهر است . سادس به عطارد و آن بلاد يأجوج و مأجوج است . سابع به قمر و آن بلاد بلخ است .\r\n\r\nانتباه [ در بيان برخى ولايات در يك يا چند اقليم 
  ]\r\nبعض ولايت‌ها محصور به اقليمى است و بعضى مشترك ، يعنى بعض آن در يك اقليم است و بعض ديگر در اقليم ديگر ، پس تعيين ولايت‌ها به اقليم راست نيايد ، لهذا اسامى شهرها كه در هر اقليم واقع‌اند در آخر مبحث مرقوم مىگردند از هر ولايت كه باشد به آسانى معلوم شود كه آن شهر از كدام اقليم است على قول الأصح .\r\n\r\nفائده [ اختلاف حكما در معتدل‌ترين اقاليم 
  ]\r\nحكما اختلاف كرده‌اند در آن كه معتدل‌ترين اقاليم كدام است بنا بر اعتبار اوضاع علويات ، ترك نظر از اسباب ارضيه .\r\nشيخ ابو على و اكثر قدما بر آنند كه اعدل بقاع خط استوا است و مختار قرشى و اكثر متأخرين همين است .\r\nو بعضى از قدما برآنند كه اقليم رابع اعدل است و امام رازى اين قول اختيار كرده .\r\nو هر واحد از فريقين بر اثبات مدعا دلائل نقل مىكند : اما دلائل مدعاى شيخ آن است كه شك نيست در آن كه آفتاب دايم از خط استوا منحرف مىگردد و در سالى دو بار به سمت الرأس وى مىآيد در نقطهء اعتدالين ، پس زود از آنجا مىگذرد و بدين سبب حرارت در اينجا به شدت نيست و كذلك سير آفتاب كه به انحراف آن واقع است در غايت بعد كه وصول او به نقطهء انقلابين است نيز تباعد كثير ندارد و بدين سبب سرما هم در آنجا به شدت نيست پس اعدل باشد .\r\nو اگر قائلى گويد كه آمدن آفتاب در سمت الرأس بنا بر مقارنت مسافت اقوىترين مسخنات است پس عدم تسخن آن موضع چه معنى دارد ؟ جوابش آن است كه ثابت شده كه براى ظهور اثر كيفيات ملازمت مؤثر شرط است متأثر را ، پس سبب اگر چه قوى باشد و لبث نكند اثر نمىدهد و عند اللبث اگر چه ضعيف بود مؤثر مىگردد ، چنانچه مشهود است كه آهن را اگر در آتش ضعيف نهند و تا دير بدارند گرمى وى زياده از آن مىباشد كه در آتش قوى لحظه‌اى بگذارند . و از اينجا است كه حرارت بعد زوال سخت‌تر از قبل زوال مىباشد و برودت در سحر زياده از نصف ليل مىشود با آنكه وقت سحر آفتاب قريب الطلوع است و در نصف ليل به غايت بعيد .\r\nپس ثابت شد كه مرور شمس چون بر مدار اقليم رابع و نحوه تا زمان طويل است اگر چه به سبب مباعدت حرارت قوى نيست اما تأثير قوى مىنمايد لما قلنا .\r\nحجت ديگر آن كه مىبينيم سائر سكان خط استوا را كه احوال اكثر اين‌ها با هم تشابه دارد بنا بر تعادل حرارت نهار آن‌ها با برودت ليل آن‌ها ، بهر آن كه شب و روز اينجا برابر است دايم به خلاف ديگر اقاليم ، كه چون آفتاب در برج شمالى مىآيد روز در آنجا اطول مىباشد و شب اقصر و بدان سبب تشابه در حال سكان آنها نيست .\r\nو حجت ديگر آن كه فصول سال در خط استوا هشت مىشود بنا بر تكرار فصول اربعه ، چنانچه در بحث فصول عنقريب گذشت و بدين سبب در هر فصلى از فصول فصل بعيد نمىافتد\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nو اين همه امور گواهى مىدهد بر آن كه هواى بقعهء مذكور تشابه است و تضاد معتدٌ به در آن واقع نمىشود ، پس سكان آنجا گويا انتقال مىكنند دايم از حالت متوسط به سوى حالتى كه مشابه بدان است ، به خلاف اقاليم آخر كه سكان آن بنا بر تباعد شمس در فصلى و تقارب وى در فصل ديگر گويا انتقال مىكنند از ضد به سوى ضد . و شك نيست كه اين معنى واجب مىكند نكابت در هوا و بدين سبب تأثير اختلاف اهويه در ابدان بيشتر مىگردد ، زيرا كه احساس به ضد هر كسى را كه در ضد آخر است قوىتر مىباشد فثبت أن خط الإستواء و الإقليم الأول أعدل البقاع .\r\nاما دليل امام رازى آن است كه از آنچه مذكور شد در اعتدال خط استوا لازم مىشود غير اعتدال آن ، بهر آن كه مقرر است كه آفتاب از آنجا دور تر نمىرود اصلا و مع ذلك سالى دو بار به سمت الرأس مىآيد و اين معنى بالضرور مكثر حرارت است و مخرجش از اعتدال . و از آن است كه از خط استوا تا ده درجه به طرف شمال معموره نيست به خلاف اقليم رابع كه وسط اقاليم واقع شده و خير الأمور أوسطها برودت و حرارت هر دو در اينجا تساوى است بنا بر آن كه از آفتاب نه پر نزديك است و نه بسيار دور .\r\nحجت ديگر آن كه ثابت است كه توالد و تناسل و توفير عمارات آنقدر كه در رابع است در غير وى نيست و اين اقوى دليل است بر اعتدال وى .\r\nو در دفع قول امام تابعان شيخ همام مىگويند كه كثرت توالد و تناسل مىتواند كه به اسباب ارضى باشد و كلام ما وابسته به اعتدال است كه از امور سماوى بود فافهم ؟\r\nجواب حجت اول سابق گذشت كه السبب إذا لم يدم قل أثره و إن كان قويّا .\r\nاما صاحب تذكره نظر به تطبيق قولين مختلفين مىگويد كه : اگر مراد از اعتدال تشابه احوال است پس شك نيست كه آن در خط استوا ابلغ است . و اگر مراد از اعتدال تكافؤ كيفيتين است پس شك نيست كه اين در اقليم رابع ابلغ است به خلاف خط استوا و دليل بر اين ، شدت سواد سكان خط استوا است از زنج و حبشه و شدت جعودت شعور اينها ، زيرا كه اينهمه از حرارت قويه است لا محاله ؟\r\nو جواب اين تابعان شيخ به همان مىدهند كه عوارض او اسباب ارضى است و هو خارج من محل النزاع بالجمله ، جمهور برآنند كه خط استوا اعدل است ، بعده اقليم رابع ، اما اقاليم ديگر بالاتفاق خارج‌اند از اعتدال بكلها أو ببعضها .\r\nبهر تقدير در اواخر ثانى و اوائل ثالث غلبهء حرارت است بنا بر دوام مسامتت شمس بر سر سكان آنجا بعد تباعد وى از آنها .\r\nاما از آخر خامس تا نهايت هفتم و ما بعد آن غلبهء برودت است بعد شمس دائم از مسامتت سر سكان آنجا .\r\nو ليكن آخر اقليم ثالث و اوائل خامس قريب است به رابع ، لتقاربهما به .\r\nو اگر كسى گويد كه اقليم رابع اگر اعدل از ديگر اقاليم كه غير خط استوااند مىبود هر آئينه ادويهء نافعه چون افاديه در اينجا پيدا مىشد و حال آن كه ادويهء مذكوره در غير وى بيشتر مىروند ؟\r\nو جوابش آن است كه ادويه شك نيست كه كيفيتى از كيفيات اربعه در آن غالب مىباشد و بهر اين كار موضع خارج از اعتدال انسب مىباشد ، لهذا در اقليم رابع دواى معتدل مىرويد ، يعنى آن كه غذائيت وى بر دوائيت غالب بود تا كه شبيه به بدن انسان بود ، پس انبات دواى مطلق نشان عدم اعتدال منبت باشد و هذا في غير الرابع و الأول أليق .\r\n\r\n[ در بيان اقليم شهرهاى معروف 
  ]\r\nاكنون تعداد نمايم اسامى هر موضع معروف در ذيل هر\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nاقليمى كه واقع است اجمالا تا طالب را معرفةٌما حاصل آيد بر حقيقت هر بلد .\r\nو اين بحث به هفت فتح مفتوح سازيم و از اقاويل آنچه متفقٌ عليه جمهور متأخرين و مدققين متقدمين است اختيار نمائيم . و الغيب عند اللّه اللهم المكرم .\r\n\r\nفتح در اقليم اول\r\nو ابتداى وى از شمال جزيرهء ياقوت باشد بر جنوب بلاد چين و شمال سرانديپ و وسط هند و سند گذرد و بحر فارس را قطع كند و از جنوب بلاد عمان و وسط بلاد يمن گذشته به بحر محيط منتهى شود و جزيره‌اى دو سمت دارد : شمالى و جنوبى ، پس شمالى آن جزيره اين اقليم واقع است و مواضع كه در وى است اين است :\r\nيمن ولايتى است مشهور و با يمن و بعض بلاد وى از اين اقليم خارج است اما آنچه از بلاد يمن داخل در اقليم اول است زبيد است و مخابند و معرّه و صغان و سبا و حضرموت و عدن و هجر و ارم كه به شداد منسوب است .\r\nبلاد الزنج ولايتى وسيع است اهل آن را زنگى گويند .\r\nبلاد النوبه كنار شهر نيل واقع است و نوبه از جمله پسران حام بن نوح بود كه اين ولايت به نامش شهرت يافته .\r\nبلاد چين ولايتى است وسيع و در اقليم اول و ثانى و ثالث شريك . و بعضى گويند كه به اقليم چهارم نيز شريك است از بلدان .\r\nو جزائر وى كه در اقليم اول است بلد سنداهل است و بلد شيلا و جزيرهء زانج و جزيرهء لسا و جزيرهء انحاصية [ اوريجا 
  ] .\r\nحبشه ولايتى معروف است و مشترك است در اقليم اول و دوم از بلاد سودان .\r\nمقدونية [ مقدسو 
  ] شهرى است ما بين زنج و حبشه .\r\nتكرور شهرى است از بلاد سودان .\r\nلسجوبه جزيره‌اى است قريب به زنج .\r\nمنقاله شهرى است در نهايت زنج .\r\nسرانديپ جزيره‌اى است در بحر هند .\r\nسلجماسه شهرى است قريب به بلاد سودان .\r\nجابلص شهرى است در نهايت مشرق .\r\n\r\nفتح در اقليم دوم\r\nابتداى اين از شرق بود پس بر وسط بلاد چين و شمال سرانديپ و بلاد هند و قندهار و وسط بلاد كابل و جنوب بلاد كرمان گذرد ، پس بحر فارس را قطع كرده بر وسط بلاد رقه و افريقه و شمال بربرستان و جنوب قيروان و وسط بلاد مرطانه گذشته به بحر اوقيانوس منتهى گردد .\r\nو اماكن كه در وىاند اين‌اند :\r\nمكه معظمه كه مكه نام شهر است و بكه به موحده موضع بيت اللّه و بطحا سرزمين است .\r\nو مدينهء مطهره و در سابق به يثرب مسمى بود .\r\nيمامه ولايتى است حدى به بحرين و حدى به عمان و حدى به هجر دارد .\r\nهرمز از جزائر فارس است .\r\nهندوستان ولايتى است وسيع مشتمل بر ولايت‌هاى بعيد و اشتراك دارد در اقليم دوم و سوم و چهارم و اكثر بلدان او در اقليم ثانى است لهذا ذكر وى در ذيلش اليق نموده و ديگر مواضع آن در هر اقليم واقع‌اند مسطور مىشود . اما آنچه در اين اقليم‌اند از بلدان و كهن و گجرات و جز آن اينند :\r\nدولت‌آباد و وى در زمان سابق به ديوگده شهرت داشت قلعهء وى از جملهء عجائبات است .\r\nاحمدنگر معروف است و بين از احمدنگر سه منزل است .\r\nجيول بر ساحل عمان واقع است و از بنادر مشهورهء دكن است .\r\nتلنگانه ولايتى است معروف ، گول كنده يعنى حيدرآباد دارالملك تلنگانه است .\r\nبيدر شهرى است مشهور به دكهن مسمى به محمدآباد ، كلبر كه در دكهن معروف است مسمى به حسن‌آباد .\r\nبرهان‌پور شهرى است عظيم در سرحد خانديس كه شش منزل است از ديوگده احمدآباد .\r\nدار الملك گجرات و گجرات ولايتى است\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nدر اقليم دوم و سوم مشترك كهنبايت و سورت هر دو بندر مشهوراند .\r\nسومنات شهرى است بر ساحل درياى عمان .\r\nناگور شهرى است معروف .\r\nبرار ولايتى است قريب به خانديس و دكهن .\r\nبگلانه ولايتى است ميان دكهن و گجرات و خانديس .\r\nبنگاله ولايتى است در غايت وسعت منقسم مىشود به بيست و دو تومان چون : شريف‌آباد و سانگام و سليم‌آباد و گور و سنارگانو و سرىهمت و جنت‌آباد و گهوراگهات و نارنگ‌آباد و جهانگيرنگر كه در اين زمان دارالملك آن سرزمين است و اكبرنگر كه مسمى است به راج‌محل و جزآن .\r\nاوديسه ولاتى است مشهور در هند و آن را گج‌پتى گويند ميان كلكنده و بنگاله واقع شده .\r\nاجمير در راجپوتانه واقع است و مزار خواجه معين الدين چشتى رض بمثابه مهر منير تابان است .\r\nاجودهن از بلاد پنجاب است .\r\nبنارس معروف است .\r\nبهار شهرى است در سرحد بنگاله .\r\nقنوج معروف است .\r\nكوچ ولايتى است ميان بنگاله و جيتا و گورگان .\r\nاز لفظ هند تا اينجا همه بلاد هند است كه در اين اقليم واقع است .\r\nبحرين ولايتى است ميان بصره و عمان .\r\nحجاز ولايتى است ميان يمن و شام مشتمل بر مكه معظمه و مدينه منوره و طايف و تهامه و بحران و جز آن .\r\nمصر ولايتى است مشترك در دوم و سوم .\r\nجده بندر معروف است .\r\nگنك‌دژ شهرى است در توران .\r\nتبت ولايتى است ميان چين و هند .\r\nو جزيرهء سقوطره در بحر مغرب است .\r\nفارس شهرى است در بلاد بربر .\r\nسند ولايتى است برابر هند ، سند و هند هر دو برادر بودند از اولاد حام بن نوح كه در اين موضع سكونت داشتند .\r\n\r\nفتح در اقليم سوم\r\nابتداى او از مشرق بلاد چين بود و بر بلاد يأجوج مأجوج و شمال بلاد تركستان و وسط بلاد كابل گذردپس حصار قندهار و وسط بلاد كرمان و سيستان و بلاد فارس و عراق و جنوب ديار بكر و شمال بلاد مغرب و وسط ولايت شام بگذرد ، پس بر بلاد مصر و اسكندريه و وسط قادسيه و قيران و بلاد كلنجه گذشته به بحر اعظم منتهى شود .\r\nاماكن كه در وى هستند اين‌اند :\r\nايران مملكتى است در غايت وسعت ، عراق عرب ولايت است در ايران .\r\nبغداد شهرى است مشهور و به مرقد شريف اولياى گرام پرنور .\r\nكوفه شهرى است معروف .\r\nنجف اشرف شهرى است دو فرسنگ از كوفه .\r\nسامره شهرى است و در اصل نام وى سرّ من رائى است و مزار فيض آثار حضرت امام على نقى و امام حسن عسكرى رضى اللّه عنهما در آنجا است .\r\nو بعضى آن را از اقليم چهارم مىشمرند .\r\nمدائن از شهرهاى معروف است در عراق عرب و وى معظم‌ترين بلاد سبعه بود لهذا بدين نام خوانند .\r\nو شش ديگر قادسيه و روميه و حيره و بابل و حلوان و نهروان بود و در اين زمان هر هفت شهر مذكور خراب است .\r\nبصره شهرى مشهور و معمور است .\r\nابله به ضم همزه و موحده و لام مشدد شهرى است از بصره چهارده فرسخ در غايت خوبى .\r\nيزد شهرى است معروف .\r\nطبس كيلك شهرى است مشهور .\r\nابرقوة شهرى است كه بالفعل تعلق به عراق دارد .\r\nفارس ولايتى است معروف .\r\nدارالجود دار الملك ولايت فارس است .\r\nزرنج شهرى است مختصر در ايران .\r\nاصطخر شهرى عظيم بود الحال جزوى باقى است .\r\nبيضا شهرى است معروف و تربتش به غايت سپيد است لهذا بيضا مىخوانند .\r\nگازرون شهرى است با طراوت .\r\nخوزستان ولايتى است فاسد الهواء .\r\nاهواز ناحيتى است و سابق خوزستان به نام\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nوى مىخواندند .\r\nسوسن شهرى است در خوزستان .\r\nعسكر مكرم شهرى است در خوزستان و اين هر سه شهر در اين زمان ويرانند .\r\nدزفول شهرى است از خوزستان .\r\nششتر دار الملك خوزستان است كرمان ولايتى است .\r\nشهر قيش مكران است و غربىاش فارس و شماليش خراسان .\r\nبم شهرى است در كرمان .\r\nسيستان ولايتى است كه حدودش از خراسان است تا مغارهء كرمان و غزنين و افغانستان هند .\r\nفراه ولايتى است مختصر .\r\nقندهار شهرى است مشهور و از مضافات وى شهر داور است و بست .\r\nبيهق شهرى است مختصر از مضافات قندهار .\r\nغزنين شهرى معروف است و در قديم غزنين و قندهار از بلستان مىگفتند .\r\nلاهور شهرى است معروف در هند .\r\nنگركوت شهرى است در هند مشهور .\r\nسرهند در هند معروف است و سهرند نيز خوانند .\r\nهانسى شهرى است در هند كه قريب شهر حصار واقع شده و به جاى ما مسمى بود .\r\nتهانيسر مشهور است در هند .\r\nپانىپت شهرى است در هند .\r\nشاه‌جهان‌آباد دارالملك زمين هند است و سابق اسهرو نام داشت و به دهلى نيز معروف است .\r\nآگره شهرى است در هند معروف مسمى به اكبرآباد .\r\nلكهنو شهرى است معروف در هند .\r\nاوده از بلاد هند است .\r\nكالپى از بلاد هند است .\r\nاسلام‌آباد ميان آگره و دهلى واقع است مشهور به متهره .\r\nشام ولايتى است مشهور در عرب ، بيت المقدس دار الملك شام است .\r\nدمشق شهرى است در شام .\r\nبعلبك شهرى است قريب دمشق .\r\nعره شهرى است در شام .\r\nحلب شهرى است در شام .\r\nبحرى ميان حلب و فرات واقع شده .\r\nعسقلان شهرى است بر ساحل بحر شام .\r\nطرسوس شهرى است كنار بحر شام .\r\nفسط شهرى است بر شمال نيل .\r\nقاهره شهرى است ميان فسطاط و عين الشمس .\r\nاسكندريه شهرى است بر كنار نيل .\r\nعين الشمس شهرى است .\r\nحمراء شهرى است از مصر .\r\nقمرا شهرى است از مصر .\r\nملبس شهرى است از مصر .\r\nفيوم شهرى است در غربى نيل .\r\nيدفوه از بلاد فارس است .\r\nراحيم نهرى است در مصر .\r\nازجان از بلاد فارس .\r\nالتصفا شهرى است از مصر .\r\nباميان ناحيه‌اى است ميان غور و خراسان از بلاد غزنه .\r\nو حمص از بلاد شام است .\r\nبلقاء از ديار مصر است .\r\nانطاكيه شهرى است از شام .\r\nبلزم شهرى است كنار بحر مغرب كه مدفن ارسطو است .\r\nبيت اللحم قريه‌اى است دو فرسخ از بيت المقدس .\r\nحصن از بلاد كرمان است .\r\nشاپور از بلاد فارس است .\r\nسخا شهرى است در نواحى مصر .\r\nطبريه شهرى است قريب دمشق .\r\nمصر ولايتى است مشترك در اقليم دوم و سوم .\r\nپنجاب ولايتى است در هند مشهور .\r\nپيشاور شهرى است ميان كابل و لاهور .\r\nدرنج بر وزن فرسخ شهرى است در سيستان .\r\nواسط شهرى است ميان بصره و كوفه .\r\n\r\nفتح در اقليم چهارم\r\nو وى وسط اقاليم واقع است و اماكن كه در اينجا واقع‌اند اين‌اند :\r\nخراسان ولايتى است وسيع‌تر از همه ولايت‌هاى عالم .\r\nمروشيجان از اعظم بلاد خراسان است .\r\nمهنه ولايتى است مختصر . و دشت خاوران از مضافات مهنه است .\r\nبلخ شهرى است معروف .\r\nجچكتو و ميمنه دو ناحيهء معروف است .\r\nاندخو ولايتى است و بعضى ميمنه را داخل اندخو مىدانند .\r\nترند شهرى بود داخل ماوراء النهر ، در اين زمان آبادانى قليل دارد .\r\nبدخشان ولايتى مشهور است .\r\nكابل شهرى است معروف .\r\nكشمير\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nشهرى است معروف .\r\nغرجستان ولايتى است مشهور .\r\nغور ولايتى است ما بين غزنين و خراسان و بعضى آن را از اقليم سوم شمرده‌اند .\r\nباداغيس ولايتى است وسيع .\r\nاسفرار در اين زمان به شيراز مشهور است .\r\nتوشيح قصبه‌اى است .\r\nهرات شهرى است معروف .\r\nخواف شهرى است معروف .\r\nجام مقام معروف است .\r\nترتب شهرى است مشهد ممجد ولايتى است مشهور در خراسان .\r\nنيشابور از شهرهاى مشهور خراسان است .\r\nسبزوار شهرى است معروف .\r\nاسفر ولايتى است در خراسان كه نصف ولايت خراسان را استيعاب كرده .\r\nجوين ولايتى است و سابق داخل بيهق بود .\r\nخبوشان قصبه‌اى است در خراسان .\r\nترشير شهرى است در خراسان .\r\nخياباد شهرى است در خراسان .\r\nتون ولايتى است .\r\nقهستان ولايتى است كه طيس و برجند و امثال آن از مضافات اوست .\r\nبسطام شهرى است مختصر . دامغان در جوار بسطام است .\r\nاصفهان از معظم بلاد ايران است .\r\nزواره شهرى است .\r\nاردستان ولايتى است متضمن پنجاه و نه ده .\r\nكاشان شهرى است جرفادقان شهرى است .\r\nكره قصبه‌اى است .\r\nخوانسار موضعى است .\r\nقراهان ولايتى است .\r\nقم از شهرهاى معظم عراق بود الحال چندان معمورى ندارد .\r\nساد [ ساوه 
  ] شهرى است .\r\nهمدان شهرى است .\r\nرى ولايتى است .\r\nطهران شهرى است .\r\nدماوند شهرى است كه بناى او قديم است بر همه شهرهاى عالم .\r\nسمسان شهرى است .\r\nاسترآباد شهرى است .\r\nطبرستان ولايتى است .\r\nمازندران ولايتى است .\r\nآمل شهرى است .\r\nرستمدار ولايتى است .\r\nگيلان ولايتى است .\r\nقزوين شهرى است .\r\nابهر شهرى است .\r\nزنجان شهرى است .\r\nسنجاس و سهرورد و شهراند طارم شهرى است .\r\nسلطانيه شهرى است .\r\nآذربيجان ولايتى است .\r\nتبريز معظم‌ترين شهرهاى آذربيجان است .\r\nاردبيل شهرى است .\r\nخلخال شهرى است .\r\nازدوديار شهرى است .\r\nمراغه شهرى است .\r\n\r\nفتح در اقليم پنجم\r\nو وى از جانب مشرق امتداد يافته بر وسط بلاد تركستان و ماوراء النهر گذرد و جيحون را قطع كرده بر شمال بلاد خراسان و سجستان و كرمان و هرات و جنوب آذربيجان و وسط ارمينه و بلاد روم و جزائر يونان گذرد ، پس بر جنوبى هيكل الزهره و ميان بلدان اندلس گشته به بحر اوقيانوس منتهى شود .\r\nشيروان در سابق نام شهرى بود امروز چند شهر بدان ملحق است و بعضى اصل شهر شيروان را كه قريب باب الابواب است در اقليم ششم شمرده‌اند و باقى توابع آن را در پنجم .\r\nباگره از شهرهاى شروان است .\r\nعليان از شهرهاى شيروان است .\r\nشماخى شهرى است .\r\nقبله شهرى است .\r\nاران ولايتى است در برابر منعان .\r\nتفليس شهرى است از اران .\r\nگنجه شهرى است .\r\nبيلقان شهرى بود .\r\nخوارزم ولايتى است .\r\nماوراء النهر ولايتى است ، شرقيش فرغانه و غربيش خوارزم و شماليش تاشكند و جنوبيش بلخ .\r\nسمرقند از معظم بلاد توران است .\r\nكش شهرى است در جنوب سمرقند .\r\nنسف شهرى است .\r\nبخارا در بلاد مشهور توران است .\r\nفرغانه ولايتى است كه كنارهء معمورهء عالم واقع شده .\r\nاولش شهرى است .\r\nمرغنيان شهرى است هفت فرسنگ از اندجان .\r\nاسفره كوهستان است نزديك مرغنيان و قريه‌ها دارد .\r\nحجند شهرى است قريب به اندجان . شماش شهرى است قديم .\r\n\r\nفتح در اقليم ششم\r\nابتداى\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nآن از مشرق بود و شمال ديار يأجوج و مأجوج و بلاد خاقان و كيماك و اسفنجاب گذرد ، پس بعضى از نواحى خوارزم و حوالى خوارزم و حوالى ختلان ، شمال قسطنطنيه و به هيكل الزهره و اندلس گذشته به بحر اعظم منتهى مىشود .\r\nتركستان همه بلاد ترك را گويند و حد آن در عرض از جانب شرقى از اقليم اول است تا اقليم سابع و اكثر اين‌ها صحرانشين‌اند .\r\nقاراب ولايتى است .\r\nجند شهرى معروف بود و الحال خراب است .\r\nكاشغر ولايتى است .\r\nختن شهرى است معروف .\r\nطراز سابق شهرى بود و اكنون خراب است .\r\nچگل شهرى است مشهور .\r\nتاتار قومىاند از ترك در شرقى اين اقليم مىباشند .\r\nروس گروهىاند در اين اقليم .\r\nبغراج قومىاند بزرگ كه اصل آن‌ها ترك است و ريش و بُرُوت ندارند .\r\nكيماس قومىاند از ترك خوز از بلاد ترك است .\r\nانفجاب شهرى است در شرقى تركستان .\r\nقسطنطينيه شهر معروف است به غايت بزرگ و مسمى است به استنبول و وى دار الملك سلاطين عثمانيه است .\r\nروميه شهرى است در غايت عظمت .\r\nشيشوش شهرى است بزرگ و بعضى شلسوف و برخى شلسون نيز خوانند .\r\nفرشنه از بلاد فرانج است .\r\n\r\nفتح در اقليم هفتم\r\nو ابتداى وى از جانب مشرق است بر بلاد يأجوج و مأجوج گذشته بر بلاد كيماس و الان و شمال بلاد خلخ بگذرد و بر جنوب بلاد ترخان و در اين اقليم عمارت كمتر است .\r\nبلغار شهرى است معروف و در اوائل فصل صيف شفق در آنجا غائب نمىشود و كوتاهى روز در بلغار به چهار ساعت مىرسد و شب به بيست ساعت و باز برعكس مىگردد .\r\nصقلاب ولايتى است كه در غربى اقليم سادس افتاده و وى اگرچه داخل اقليم سابع است اما پارهء از اقليم ششم نيز دارد و بعضى از سكان اين ديار از اقليم خارج‌اند .\r\nيأجوج و مأجوج قومىاند كثير كه به اقصاى اراضى مشرق مىباشند ، آن طرف از سد سكندر .\r\nباطن الروم موضعى است .\r\nجابلقا شهرى است در نهايت مغرب .\r\nپوشيده نماند كه در هر اقليم اماكن متعدده است در اين مختصر آنها كه مشهور و سر حدوداند مرقوم گشته ، ديگران را از قرائن و كليات كه سابق در تحقيق معرفت اقاليم بنا بر تقرر ساعات نهارى گذشت توان معلوم نمود .\r\nچون از مبحث فلك و ارض فارغ شديم به مدعاى متن رويم و بيان تغيرات هوا كه بنا بر اسباب ارضى روى مىدهد نمائيم چنانچه صاحب كتاب مىگويد .\r\nأما مجاورة الجبال و البحار اما اختلاف كه حاصل مىشود در هوا به واسطهء همسائيگى كوه و هامون و درياها .\r\nفإن الجبل متى كان في ناحية الجنوب پس به درستى كه كوه هرگاه باشد در طرف جنوب شهرى .\r\nكان هواء البلد أبرد مىباشد هواى شهر مذكور سردتر بنا بر هبوب باد شمال كه سرد و خشك است و منع هبوب باد جنوب كه گرم و تر است .\r\nو متى كان في ناحية الشمال و هر گاه باشد كوه در طرف شمال شهرى كان أسخن مىباشد هواى آن شهر گرم‌تر بنا بر هبوب باد جنوب كه گرم است و منع هبوب باد شمال كه سرد است و ايضا كوه كه در شمال بلد مىباشد بواسطهء تقابل وى چشمهء آفتاب را بيشتر گرم مىگردد و شعاع انعكاسى وى مزيد حرارت آن بلد مىشود به خلاف كوهى كه در جنوب بود كه به آفتاب تقابل ندارد و لهذا شعاع از آن منعكس\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nنمىگردد و وجه تقابل كوه شمالى به شمس آن است كه ثابت شده كه مدار آفتاب جنوبى است پس مواجهت او به جبل شمالى باشد و اين علت شدت تسخين است بهر آن كه شعاع شمس جمع مىشود با شعاع منعكس از جبل در بلدهء مذكوره .\r\nاما جبل كه در طرف غربى بلد باشد بهتر است از آن كه در شرقى بود . و وجه بهترى مغربى آن است كه منع هبوب باد و بور مىكند و باد صبا را از هبوب باز نمىدارد و در آن بلاد محصور مىگرداند .\r\nو شك نيست كه باد صبا بهتر است از باد دبور اگرچه هر دو قريب به اعتدال‌اند و در اعتدال اين‌ها گفته‌اند كه چون مهب اين‌ها ميان جنوب و شمال است طبع ايشان نيز بين بين باشد نه بر طبع شمالى و نه طبع جنوبى و هذا هو الاعتدال .\r\nو قرشى گفته سزاوار آن است كه آنچه در باب صبا و دبور لفظ اعتدال واقع شده مراد آن باشد كه اين هر دو باد مىباشند بر طبيعت بلدى كه مىوزند بر آن و متغير نمىگردند بهر آن كه فعل شمس در طول مختلف نيست ، پس موضعى كه اين رياح از آنجا مىوزند و شهرهايى كه بادهاى مذكور بر آن مىگذرند با طبع شهر مذكور كه مهب اين بادها است برابر است لهذا در اين بادها تغيّر نمىافتد و از اين جهت مسمى به معتدل‌اند نه آن كه اين بادها فى الحقيقة اعتدال دارند .\r\nو وجه عدم اعتدال اين‌ها در نفس الامر آن است كه شك نيست در آن كه مشارق مختلف مىشوند به اختلاف عروض پس رياح هر بلده به اعتبار بُعد وى از خط استوا است و ظاهر است كه در اين صورت احوال مشارق بنا بر مباعدت و مقاربت آن‌ها از خط استوا كثير الاختلاف است ، چنانچه در بيان اقاليم روشن شده ، غايت آن كه هر اقليم از مشرق تا مغرب به يك طبيعت واقع است ، پس بادى كه مثلا از شرقى اقليم اول وزد تا هر جا كه رود به جانب غربى به يك وتيره مىباشد و كذلك اگر از جانب غربى وزد ، زيرا كه هر اقليم از اول تا آخر بر يك حال است به خلاف بادى كه از شرقى يا غربى اقليم ديگر وزد كه وى لا محاله نسبت به اين تخالف دارد بنا بر تغائر طبع اقاليم ، پس باد مغربى يا مشرقى را على الاطلاق معتدل گفتن راست نيايد ، زيرا كه شرقى هر اقليم حكمى جدا دارد و كذلك غربيش .\r\nاما وجه خيريّت باد مشرقى نسبت به باد مغربى آن است كه شرقى اكثر در اول روز مىوزد به مصاحبت حركت شمس و چون آفتاب در عروج است در اين باد اثر قوى مىكند به تلطيف و تعديل و تحليل فضول ، اين معنى باعث بهترى ريح مذكور است به خلاف باد مغربى كه چون آفتاب به سمت مغرب مىرود وى اكثر به حركت مىآيد از حرارت شمس و از آن كه آفتاب در غروب است اثرى ضعيف در وى مىكند و بدان سبب غلظت در وى باقى مىماند از آن ست كه باد مغربى مائل به برودت و رطوبت مىباشد .\r\nو هبوب مشرقى اكثر در اول نهار و هبوب مغربى در آخر نهار بنا بر آنست كه ماده رياح ابخره و ادخنه است كه متصاعد مىشود و بهر تصعيد بخار و دخان حرارت قوى لازم ، پس در هر جهت كه آفتاب مىباشد تكوّن ابخره در آنجا متغيّر مىشود ، مگر آن كه ماده كثير و شديد الاستعداد باشد بهر تصعيد كه در اين صورت ادنى حرارت كافى است و در اين حالت بودن آفتاب در آن سمت غير لازم ممكن است كه آفتاب به مشرق باشد و باد مغربى به حركت آيد و بالعكس چنانچه مشهود\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nمىشود و ليكن اين كمتر است كما لا يخفى .\r\nو وجه ديگر در بهترى جبل مغربى نسبت به مشرقى آن است كه چون جبل در طرف مشرق بلد مىباشد مانع وصول شعاع شمس مىگردد از بلد تا زمانى كه آفتاب به سمت الرأس آيد ، پس يكبارگى حرارت قوى در آنجا مىشود و اهل آن را دفعة انتقال مىافتد از برد قوى و اين به حرارت قوى باعث اذيت طبيعت است به خلاف جبل مغربى كه در آنجا انتقال از حر قوى به برد قوى نمىشود .\r\nو بنا بر آن كه برد در اول غيبت شمس قوى نمىباشد پس جبل مغربى بهتر باشد و عدم تعرض مؤلف به ذكر جبل مشرقى و مغربى بنا بر ايضاح حكم بود از قياس كردن بر شمالى و جنوبى .\r\n\r\nفائده [ بيان باد شمالى سرد و خشك 
  ]\r\nباد شمالى سرد و خشك است و وجه سردى آن است كه ناحيهء شمالى سرد است و كثير الثلوج ، چنانچه در اقاليم گذشت پس او از آنجا كه مىوزد به همان طبع متكيّف مىباشد .\r\nو وجه خشكى آن است كه ابخرهء مائيه با وى كمتر مىآميزند بهر آن كه حرارت در اين سمت قلّت دارد و تصعد بخار را حرارت قوى در كار .\r\nديگر آن كه در اين جهت مياه سائله كمتر است به واسطهء غلبهء برودت تمام برف بسته و براى تصعد بخار سيلان در ماده لازم .\r\nاما باد جنوبى گرم و تر است . و وجه گرميش آن است كه هبوب وى يا از حوالى خط استوا است يا از نزد قطب جنوبى ، پس اگر چه از خط استوا است لا محاله گرم است بالذات لحرارة المهب و اگر از نزد قطب جنوبى ارض است شك نيست كه بالذات بارد است ، زيرا كه بُعد قطبين از خط استوا مساوى است و تأثير فلك در اينجا برابر ، ليكن بنا بر آن كه باد مذكور از خط استوا مرور كرده به ما مىرسد حرارت عارضى اكتساب مىنمايد ، پس هر حال حار باشد .\r\nو اگر گويند كه اين معنى در باد شمالى نيز مىتواند شد كه چون به خط استوا مىگذرد حار مىشود ، گوئيم تسخين او در اين صورت مسلم است ليكن ما كه در طرف شمال خط استوا واقعيم در حق بادى دائم بارد است و تسخين او در خط استوا قادح مقصود نه ، زيرا كه حكم به كيفيات محصور به شهود ما است .\r\nاما وجه رطوبت باد جنوب آن است كه آب‌ها در اين جهت سايل است و حرارت قوى كما قلنا و بدين سبب بخار در وى بيشتر مىآميزد .\r\nو بالجمله باد شمال مصلّب ابدان و مصفّى حواس و مقوّى دِماغ و محسّن لون است لهذا وى را ستوده‌اند .\r\nو باد جنوب مُرخى و مُضعف ابدان است و مُكدّر حواس و مُحدث كسل و ثقل .\r\nباد شمال به مثابهء آب سرد است و باد جنوب چون آب گرم .\r\n\r\nفائده‌در اسباب حدوث باد\r\n، بالا گفته شد كه باد هواى متحرك است و وجه حركتش نزد حكما پنج گونه است :\r\nيكى آن كه از تأثير آفتاب بخار و دخان از ماء و ارض برآيد و چون به طبقهء زمهرير رسد حرارت آن بشكند و ثقيل شده بازگردد و در نزول آن بنا بر ثقل تموّج در هوا پديد آيد و هو الحركة .\r\nدوم آن كه دخان متصاعد قوى باشد و حرارت وى از كرهء زمهرير شكسته نشود و وى از زمهرير نيز درگذرد و به كرهء نار لاحق گردد از آن كه كرهء نار دايم در حركت است به حركت فلك حركت دورى را و دخان متصاعده را صدمه زند و به اسفل رد كند و چون به قوت تنزل شود هوا را بالضرور متموّج گرداند چنانچه چيزى به قوت در آب زنند و آب را بجنبانند .\r\nسوم آن كه ابر سنگين شود و هابط گردد و هوا را در موج آرد و باشد كه ابر حركت كند از جهتى به جهتى به سبب عوارض هوا را پس به حركت آرد .\r\nچهارم آن كه در بعض اجزاى هوا تكاثف افتد به سببى\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nو از آن كه تكاثف عبارت است از اجتماع اجزايش بالضرور در وقت تكاثف از جهات ديگر هوا كشيده مىشود و به حركت مىآيد .\r\nپنجم آن كه هوا بر سبيل جزر و مد حركت كند به مثابهء بحر ، لهذا گفته‌اند كه هوا و آب دو بحراند و بينهما فرق نيست مگر آنكه آب غليظ است و حركت او ثقيل و هوا لطيف است و حركت او خفيف . و ما كه اهل شرعيم بر آنيم كه باد و غيره همه مأمور به أمر حق‌اند و باد از جنود الهى است و زير زمين محبوس است به قدر حاجت در عالم مىگذارند .\r\nو مع ذلك حركت هوا بدين اسباب مقدره كه ذكر شد اگر محصور به همين ندارند منافات به مدعا ندارد .\r\n\r\nانتباه\r\nاگرچه ذكر رياح متصل به مبحث وى كه قبل از بيان افلاك گذشت مناسب بود ليكن نظر به اين كه بعض چيزها كه در اينجا مذكور شده موقوف بر معرفت افلاك و خط استوا و جز آن بود بعد آن ذكر وى در ذيل بيان جبال انسب دانست .\r\nو متى كان البحر في ناحية الجنوب و هرگاه باشد دريا در طرف جنوب شهرى كان هواء البلد أسخن مىباشد هواى شهر مذكور گرم‌تر نسبت بدان كه دريا در شمال بود .\r\nو نسبت به شمال بهر آن گفتم تا گمان نشود كه هواى شهر مذكور از هواى شهرى كه مجاور بحار نيست نيز گرم‌تر است لأنه باطل و متى كان في ناحية الشمال كان أبرد و هرگاه باشد دريا به ناحيهء شمال مىباشد هواى بلاد مزبور سردتر .\r\nپوشيده نماند هر موضعى كه مجاور بخار واقع است بالذات مر طبيعت به هر سمت كه باشد بنا بر آنكه ابخرهء بخاريه در هواى مجاور مىآميزد و از آن كه به واسطهء آميزش بخار در هوا تغليظ روى مىدهد هواى مذكور از تأثير مؤثرات زودتر منفعل نمىگردد از آن است كه بعضى هواى مجاور بحر را معتدل مىخوانند و در هواى موضعى كه جنوب وى دريا بود از آن كه در شمالش باشد فرق نمىكنند و بعضى اعتدال در جنوبى البحر لازم دانند بنا بر انكسار حرارت هواى جنوبى از اختلاط ابخرهء مادهء مائى و غلبهء برودت در شمالى البحر واجب انگارند بنا بر اعانت برودت بخار هواى شمالى را لهذا شراح در اين محل بر قول ماتن رح كه گفته است در جنوبى البحر كان هواء البلد أسخن سخن مىكنند و حق آن است كه به مراد ماتن نرسيده‌اند و بر غموض كلام آن مدقق ظفر نيافته‌اند و آن اين است به ثبوت رسيده كه فعل و اثر حار نسبت به بارد قوىتر است ، پس باد جنوب كه حار است اگرچه بر بحر گذشته و اعتدال ناگرفته به بلد مىرسد اما ابخرهء كثير از بحر در اين هوا دايم مىآرد و مع ذلك بنا بر حرارت ذاتيه در هواى اين بلد كه به سبب اختلاط ابخره غلظت در وى واقع است و عصيان از تأثر دارد تأثير معتدٌ به نيز مىكند و اثر او كه حرارت است در هواى مزبور بنا بر غلظ قوام پايدار مىماند نه آن كه مجرد بودن بحر در ممرّ باد جنوب مزيد حرارت مىشود لأنه بديهي البطلان اما بحركة در ناحيهء شرقى بلند باشد ترطيب مىكند فقط و غربى ترطيب مع تغليظ .\r\n\r\nفائده [ در پاسخ يك اشكال 
  ]\r\nاگر گويند كه آب بحر يعنى درياى شور به تحقيق مجفّف و يبس است پس هواى موضع مجاور او چگونه مرطب باشد ؟\r\nگوئيم آب بحر اگر چه يبس است بنا بر آن كه از اجزاى بورقيهء ارضيه مركب شده ليكن بخار وى مرطب است بهر آن كه بخار بحر اجزاى مائى است كه از اجزاى ارضى متميّز شده صعود كرده است از آن است كه آب مطر شيرين و مبرد است لأنه بخار يتصاعد من النجار و يجتمع في الزمهرير فينزل أو هواء يتكاثف و يستحيل إلى الماء .\r\nو اما التربة اما اختلاف كه حاصل مىشود هوا را به سبب\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nمجاورت ارض حالش نيز بر حسب صلابت و رخاوت ارض مختلف است فإن الصخرية أيبس پس بدرستى كه زمين سنگى خشك‌تر است بهر آن كه از زمين سخت بخار كمتر مىبرآيد بنا بر عدم تداخل آب كثير در وى و الطينية أرطب و زمين خاكى رطوبت ناكتر است نسبت به صخرى .\r\nبايد دانست كه تراب بلاد در تغيّر هوا و رياح و مياه و نبات نيز دخل دارد بلكه در حيوان هم تأثير مىكند و مؤلف به همين دو اقتصار كرده بنا بر آن كه ديگر ارضها را بر اين قياس كنند چنانچه معلوم است كه كبريتى مجفف و مسخن است و كذلك ريگى و شوره‌زارى قريب به كبريتى است و نَزِى مرطب و معفن است و نزى به نون مفتوح يا مكسور و زاى معجمه مكسور و ياى نسبت زمينى را گويند كه آب در وى نزديك باشد و حفره‌هاى پر آب در آنجا كثير باشند .\r\n\r\nالقسم الثاني في المأكول و المشروب\r\nقسم دوم از اسباب ضرورى ثابت است در بيان خوردنيها و وجه ضرورت اين‌ها ظاهر است كه بدن دايم در تحليل است از اسباب محللهء داخليه و خارجيه و غذا بدل ما يتحلل مىشود چه اگر غذا نرسد بدن متكوّن نگردد ترك نظر از بقاى او پس اضطرار بدن لازم باشد اما اضطرار به مشروب بنا بر آن است كه آب معاون غذا است در طبخ و ترقيق و تنفيذ وى ، پس آب متمم امر غذا است و احتياج بدان نيز ضرورى .\r\nو بدانند كه آب صرف غذا نمىشود ، اما چون با طعام مختلط مىگردد غذا مىشود چنانچه پيشتر گفته آمد .\r\nاعلم أن ما سوى الماء من الأشياء التي ترد على البدن و يجري بينهما فعل و انفعال بدان كه بدرستى آنچه غير آب است از چيزهائى كه وارد مىشود و بر بدن يعنى در معده و جارى مىگردد ميان بدن و آن وارد فعل و انفعال ينقسم منقسم مىشود آن وارد بنا بر تغير و عدم آن إلى غذاء مطلق بسوى غذاى مطلق و دواء معتدل و بسوى دواى معتدل و غذاء دوائي و بسوى غذاى دوائى و دواء مطلق و بسوى دواء مطلق و دواء سمي و بسوى دواء سمى و سم مطلق و بسوى سم صرف جمله شش قسم مىشود و بيان هريك گفته آيد مع فوائد ديگر .\r\nأما الغذاء المطلق اما غذاى صرف فهو الذي پس وى آن است كه يتغير عن البدن از شأن وى است كه متغير مىشود از بدن يعنى از تأثير حرارت غريزى بدن خلع صورت غذائى نموده قبول مىكند صورت خلطى را پستر صورت عضوى را لهذا مىگويد و لا يغيّره و متغيّر نمىكند بدن را تغيّرى كه خارج باشد از مجراى طبيعى و يتشبّه به و مشابه مىشود به بدن يعنى بدل ما يتحلل مىگردد و جزو بدن مىشود و مثال او نان است و گوشت و مانند آن .\r\nو تأثير غذاى مطلق مأكول بود يا مشروب به ماده است فقط .\r\nو بدانند كه ماده فى الحقيقة فاعل نيست ، زيرا كه وى قابل است ليكن بنا بر آنكه وى يعنى ماده قبول مىكند صورت عضوى را و بدل مىگردد عضو متحلل را و مزيد عضو مىشود و در سن نمو اسناد فعل به ماده كرده‌اند و آن را فاعل ناميده بر سبيل مجاز و گرنه در حقيقت امور مذكور انفعال است نه فعل كما لا يخفى .\r\n\r\nفائده [ پاسخ به اشكال 
  ]\r\nاگر گويند هرچه اثر مىكند به ماده به كيفيت نيز اثر مىكند لا محاله ، زيرا كه چون از غذا خون صالح متولد شده مثلا بالضرور تسخين بدن خواهد كرد پس حصر تأثير غذا به ماده ثابت نباشد ، جوابش آن است كه حكم به تأثير كيفيت\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nمختص بدان است كه چيزى بر صورت نوعيهء خود باقى بود و كون و فساد بر آن طارى نشود و مع ذلك تأثير كند در بدن و اين در غذاى مطلق نباشد ، زيرا كه صورت كيلوسى تا منخلع نشود صورت خلطى كه علت تسخين بدن است متكيون نمىگردد و هذا التأثير خارج عن المبحث و خون گرم‌تر كه از غذاى گرم پيدا مىشود و خون سرد كه از غذاى بارد تولد مىكند و احداث كيفيت حار و بارد مىنمايد آن را نيز به همين قياس نمايند كه حدوث كيفيت بدين حيثيت معتبر نيست و أما الدواء المعتدل اما دواى معتدل فهو الذي پس وى آن است كه بعد ورود در بدن تغيّر عن البدن متغير مىشود از حرارت بدن و لا يغيّره و متغير نمىكند بدن را اصلا كما عليه الأكثر يا تغير معتدٌ به نمىكند كما عليه البعض و لا يتشبّه و مشابه به بدن نمىشود يعنى جزو بدن نمىگردد .\r\nو بدانند كه بر دواى معتدل لفظ دوا فقط بىتقييد به لفظ معتدل اطلاق نمىكنند و اگر كنند از قبيل مجاز است از اينجا است كه سنگى را كه بر شكل سفينه ساخته باشند سفينه و سنگ گويند بإضافتها إلى الحجر و مجرد لفظ سفينه بر آن اطلاق نكنند و عدم اطلاق لفظ دوا مجرد از تقييد بر دواى معتدل بهر آن است كه دوا آن را گويند كه بعد ورود در بدن اثرى معتدٌ به در بدن پيدا مىكند زياده بر آن كه بدن را بود و اين معنى در دواى معتدل مفقود است چنانچه معلوم شد ، پس دواى معتدل مجموع اسمى است موضوع براى چيزى كه صفتش گذشت و آن چيز نه غذاى مطلق است و نه دواى مطلق و نه غذاى دوائى و نه دواى سمى و نه سم مطلق .\r\nو مثال دواى معتدل و لازمه دواى معتدل و غذاى مطلق است كه از تناول آنها تغيّر معتدٌ به يعنى تغيّرى كه ظاهر مىشود در حس به وقوع نمىرسد با وجود تكثّر مقدار و خوردن او به تكرار و به همين فرق مىكنند در اينها و در دوائى كه حار يا بارد است مثلا در درجهء اول ، چنانچه در آخر اين بحث بيان درجات ادويه بيايد .\r\nو أما الغذاء الدوائي و اما غذاى دوائى فهو الذي يتغيّر عن البدن پس وى آن است كه متغيّر مىشود از حرارت بدن بعد ورود در وى و يغيّره و متغيّر مىسازد بدن را و يكون آخر شأنه تغيّره عن البدن و مىباشد آخر امر وى آنكه متغيّر مىشود از بدن و يتشبّه به و مشابه مىشود به بدن يعنى جزو او گردد .\r\nو تأثير غذاى دوائى به ماده و كيفيت باشد معا ، بنا بر تأثير او به ماده غذا گويند و بنا بر تأثير به كيفيت دوا . و شك نيست كه وى با آنكه بدل ما يتحلل مىشود در بدن نيز فعل مىكند به كيفيت و مثال وى خس است و ماء الشعير ، زيرا كه اينها غذاى اعضا مىگردد و مع هذا تبريد هم مىنمايد بهر آن كه خون كه از اينها حاصل مىشود سرد و تر است نسبت به انسان از اين است كه تسكين لهب و سوزش بدن مىكند .\r\n\r\nفائده [ فرق غذاى دوايى و دواى غذايى 
  ]\r\nآنچه اثر مىكند به ماده و كيفيت اگر تأثير مادهء غالب است آن را غذاى دوائى گويند و اگر تأثير كيفيت غالب است آن را دواى غذائى نامند و انقلاب جوهر غذاى دوائى و انخلاع صورت او در اندك زمان مىشود بنا بر غلبهء غذائيت ، چه از شأن غذا سهولت انقلاب جوهر و انخلاع صورت است به خلاف دواى غذائى كه بنا بر غلبهء دوائيت انقلاب و انخلاع در آن سهل نيست و فى الحقيقة اين هر دو واحداند به اندك تفاوت ، لهذا مؤلف به غذائى دواى اقتصار كرده .\r\n\r\nانتباه [ در بيان اشكال و پاسخ آن 
  ]\r\nاگر گويند : شك نيست كه خس مثلا هرگاه خون مىشود صورت خس منخلع مىگردد و چون صورت نماند كيفيت كه از\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nتقاضاى صورت حاصل شده بود چگونه مىتواند ماند ، زيرا كه وجود معلول بى وجود علت محال است و بر اين تقدير لازم آيد كه خون متحصله از كاهو امتيازى نداشته باشد از خون متحصله از بادنجان . و جوابش آن است كه اجزاى دوائى بر صورت خود باقى ماند با وجود استحاله كيلوس به اخلاط و بدين سبب كيفيت آن نيز باقى است ، پس خون كه از كاهو پيدا شود لا محاله به سردى مائل است و خون بادنجانى مائل به گرمى ، ليكن خون مذكور كه مركب است به اجزاى دوائيه هرگاه جزو عضو مىشود اجزاى دوائيه كه از شأن آن عدم تشبه به عضو است همچنان باقى ماند بر عضو ملتصق شده و اين التصاق به مثابه التصاق غذا در ترهل است ، غايت آن كه در ترهّل غايت ضعف قوت عضو است و در اينجا رداءت و عصيان ماده و بنا بر آن كه اجزاى مذكور در غايت قلت‌اند باعث تهبج نمىگردند .\r\nو جواب ديگر آنكه مىتواند كه با وجود بطلان صورت غذاى دوائى كيفيت او باقيمانده در خون متحصّله ، زيرا كه ثابت شده كه در مركبات عنصريه صورت تابع است و كيفيت متبوع از بطلان صورت بطلان كيفيت او نمىشود به خلاف بسائط ، چنانچه در بحث اركان گذشت .\r\nو آن كه گفته‌اند كه وجود معلول بى وجود علت محال است نظر به ايجاد است ، يعنى معلول بى علت به وجود نمىآيد نه آن كه بقاى هر علت براى بقاى هر معلول شرط باشد ، بخار علت ايجاد سرير است بقاى سرير بر وى موقوف نه ، پس مىتواند كه صورت باطل شود و كيفيت آن به ماده مستحيله باقى بود .\r\nبالجمله هويدا است هر كسى كه تناول اغذيه لطيفه عادت كند اعضاى وى نرم و سست مىباشد و هر كه به اغذيهء غليظ معتاد بود اعضاى او صلب و غليظ مىباشد و اين نيست مگر براى بقاى كيفيت اغذيهء مذكوره در خون مستحصله كما لا يخفى .\r\nو أما دواء المطلق و اما دواى صرف فهو الذي يتغير عن البدن پس وى آن است كه متغيّر مىشود از حرارت بدن بعد ورود در وى و يغيّره و متغير مىكند بدن را از كيفيت خود فقط ، پس اگر گرم است احداث سردى يا ترى يا خشكى مىنمايد حسب قوت و شدت كيفيت .\r\nو يكون آخر شأنه تغيّره عن البدن و مىباشد آخر كار وى آن كه متغيّر مىشود از بدن و باطل گردد تغيّر وى من غير أن يتشبّه به بىآنكه مشابه بدن شود ، يعنى از دواى مطلق خون حاصل نمىگردد تا بدل ما يتحلل تواند شد و مثال وى فلفل و دارچينى است و جز آن .\r\n\r\nفائده [ در فرق دواء المطلق و مطلق الدواء 
  ]\r\nشارح قانون مىنويسد كه در دواء المطلق و مطلق الدواء فرق است ، چه اگر لفظ دوا فقط اطلاق كنند مطلق الدواء از آن مفهوم مىگردد و داخل مىشود در وى دواى غذائى و دواى سمى .\r\nاما دواى مطلق بنا بر تقييد لفظ دوا به لفظ مطلق مخصوص است به معنى مقيد مزبور و داخل نمىشود در مفهومش دواى غذائى و نه دواى سمى و سزاوار آن است كه دواى معتدل نيز در مطلق الدواء داخل نبود و مانند دواى مطلق منفرد باشد ، پس بر وى لفظ دوا فقط اطلاق نمىكنند و اگر كنند محمول به مجاز بود چنانچه در محلش گذشت .\r\nأما الدواء السمي و اما دواى زهردار فهو الذي يتغيّر عن البدن پس وى آن است كه متغيّر مىشود از حرارت بدن و بعد ورود در وى و يغيّره و متغيّر مىكند بدن را به كيفيت و يكون آخر شأنه إفساد البدن و مىباشد آخر كار وى فاسد ساختن تن اگر خورده شود به مقدار شربت و مع ذلك مقرون به اصلاح نشود و معتاد نبوده باشد و مثال وى افيون و فرفيون است و سقمونيا و جز آن .\r\nو اين را دواى سمى از آن گويند كه وى كشنده است مانند سم ، ليكن قتل وى به كيفيت است\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nو قتل سم به صورت نوعيه .\r\nو در اينجا ايراد مىكنند كه اطبا براى ادويه سميه نيز اوزان مقرر ساخته‌اند و لا محاله شربت معينهء او مهلك است ، زيرا كه وى درجهء چهارم است و حال آنكه اين معنى كه قتل باشد خارج از صناعت طب است چگونه راست آيد .\r\nو جوابش آن است كه اهلاك دواى مذكور منوط بدان كسى است كه مزاج او مشاكل مزاج آن دوا بود چون فرفيون محرور را و كافور مبرود را .\r\nو اگر گويند پيشتر خواهد آمد كه تعين آثار و تقدير مقدار نظر به معتدل المزاج است پس اين توجيه صدق نيايد ؟ گوئيم كه تخمين اشياى مذكور قياس به معتدل المزاج امر اكثرى است و گرنه بعض قدر شربت نسبت به امزجهء قوى و ضعيف و موافق و ميان مأكول نيز ملحوظ داشته‌اند و يحتمل كه تعيّن شربت در حق آنچه به درجهء چهارم است از اين قبيل باشد .\r\nو جواب ديگر آن كه مىتواند كه قتل از شأن آن دواى سمى باشد كه در آخر درجهء رابع بود و مستعمل در تراكيب دون آن است و هذا ضعيف .\r\nاما جواب با صواب آن است كه گفته شود لا نسلم كه تعين مقدار شربت محض براى استعمال بود ، زيرا كه مىتواند كه بهر احتراز بود و صناعت طب حفظ از ضرر است به استعمال چيزى بود يا به احتراز از چيزى پس يحتمل كه تقدير شربت در مادهء ادويهء سميه براى احتراز باشد نه استعمال .\r\nو اگر گويند كه ما در تراكيب متقدمين مىيابيم كه ادويهء مذكور تمام شربت جهة استعمال مرقوم شد پس اين توجيه نيز راست نيايد گوئيم كه ادويهء مذكور اغلب آن كه مع المصلح مستعمل در تراكيب شده و چون ادويهء سميه بلكه سم محض به اصلاح قرين شود حكمش نمىماند كما لا يخفى پس قادح مقصود نباشد .\r\n\r\n[ در بيان خواص داروهاى مضبوط در كتب قدما 
  ]\r\nو بدانند كه متبحرين معتمدين جهة اطلاع بر ماهيت اشياء همه چيزها را به كار بسته‌اند و مضرت سموم بعد استعمال به ترياقات مجربه دفع ساخته‌اند و به استعمال اتفاقى نيز پى به مدعا برده‌اند و در اين زمان كه تخالف در بعض اشيا من حيث الآثار محسوس مىشود از تأثير زبانى است و ايضا مىتواند كه خاصيتى و اثرى در باب دوا ضبط يافته باشد على الاطلاق و حال آنكه تازه از آن مخصوص بدان بود يا اثر وى مخصور به همان اقليم باشد يا موقوف بر انتقال از موضع انبات بود چنانچه از كتب اين قوم هويدا است .\r\n\r\n[ در بيان اوزان ادويه موجود در كتب قدما 
  ]\r\nاما اوزان كه در كتب سلف مضبوط است شك نيست كه تناول آن مخصوص به همان ازمان است و در اين زمان نشايد آن مقدار به كار بست ، زيرا كه مردم اوائل قوى القوى و عظيم البينه مىبودند و اختلاف اوزان شربت كه در حق دواى واحد يافته مىشود نيز از اين دريابند كه احوال معتدل المزاجان نيز مختلف است ، معتدل المزاجى كه جثهء بزرگ دارد قياس او به معتدل المزاج صغير البنيه توافق نيابد فافهم .\r\nو أما السم المطلق اما زهر صرف فهو الذي لا يتغير عن البدن و يفسده پس وى آن است كه متغيّر نمىشود از حرارت بدن البته و فاسد مىسازد بدن انسان را به صورت نوعيّه به شرط عدم اصلاح و عدم اعتبار و گرنه مشهور است كه كار شكر مىكند چون زهر عادت مىشود و مثال سم مطلق بيش است و مانند آن .\r\nو قيد بدن انسان از آن كرديم اضرار او را كه بعض سم‌ها نسبت به بعض حيوان غذا است چون بيش موش را .\r\nو هذا ساقطٌ عن الاعتدال لأن كلامنا في الإنسان لا غير\r\n\r\n[ مراد از عدم تغير سم از بدن 
  ]\r\nو گمان نشود كه مراد از عدم تغيّر رسم از بدن عدم تسخن او است در بدن\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nبه فعل حرارت غريزى در وى ، چه اكثر سموم از آن قبيل‌اند كه تا در بدن از حرارت غريزى گرم نشود تأثير نمىكند ، پس مراد از عدم تغيير آن باشد كه صورت طبيعى در وى متغيّر نمىشود ليكن بعض سموم از آن جمله‌اند كه بدون تسخن عمل مىكند به مجرد ورود در بدن ، بلكه به مجرد بوى چون بلابل و بعضى به مجرد رؤيت چنانچه در باب بعض حيات محكى است .\r\n\r\nفائده [ در بيان پيدايى اصلاح از سم و سبب آن 
  ]\r\nاگر گويند كه در حد سم افساد بدن مضبوط شده و حال آنكه در بعض جا اصلاح از آن به ظهور مىآيد چنانچه محكى است كه شخصى را افيون داده بودند عقب آن وى را مار گزيد و از هلاكت افيون فورا برهانيد . و همچنان قرشى نقل كرده كه سرسام گرم داشتم و در اين اثنا كژدم گزيد و فورا افاقت پديد آمد . و كذلك مبروص را بيش داده بودند برص زائل شده پس حدسم نقض يابد .\r\nو جوابش آن است كه افساد سم مر بدن را مشروط به شرائط است چون عدم اعتياد و عدم اصلاح و مانند آن ، پس خلو از تقدم استعمال در وجود مضادات نيز شرط باشد در افساد ، چه اگر نخستين امرى مهلك كه مضاد آن سم است ظهور يافته باشد و عقب آن اصابت سم شده مىتواند كه سم مذكور به تضاد رفع اذيت آن امر مهلك كند پس اصلاح بدن از سم بالعرض پديد آيد نه بالذات و كلام در آثار ذاتى است و سم بالذات مفسد است نه مصلح ، فتأمّل .\r\n\r\nانتباه [ در بيان چگونگى تاثيرات ماكوله و مشروبه به تفصيل 
  ]\r\nدر بيان چگونگى تأثير مؤثّرات مأكوله و مشروبه به تفصيل :\r\nپوشيده نماند كه هر چه مأكول و مشروب است جسم است و هر جسم كه مركب از ماده و صورت است كيفيات در آن لازم ، زيرا كه ماده و صورت جواهراند و كيفيات اعراض و بعضى از كيفيات به صورت تعلق دارد چون حرارت نار را و بعضى به ماده تعلق دارد چون يبوست نار را و اين مقدمه در مبحث اركان مفصل گذشته .\r\nبالجمله تأثير جسم مذكور در بدن انسان يا به صورت بود يا به ماده يا به كيفيت يا بهر سه يعنى صورت و ماده و كيفيت .\r\nو قرشى در شرح نوشته كه حق نزد من آن است كه فعل ادويه على الاطلاق به صورت نوعيه است مگر آنكه هر چه فعل او به مجرد صورت است آن را فاعل به جمله جوهر مىگويند و هرچه فعل وى به واسطهء كيفيت است آن را فاعل به كيفيت نامند و ممنوع نيست كه فاعل به صورت فاعل به كيفيت هم باشد ليكن فعل وى غير فعل آن است لا محاله چنانچه سقمونيا اسهال مىكند به صورت و تسخين مىنمايد به كيفيت حاره .\r\nاما فعل به ماده مخصوص به غذا است غذاى مطلق بود يا غذاى دوائى و امثلهء هر واحد بيايد .\r\n\r\n[ تعريف غذا و دوا و امثله آن 
  ]\r\nبدان كه اگر تأثير از كيفيت فقط است دواى مطلق گويند و نظير وى زنجبيل و مانند آن است و اگر از مادهء فقط است غذاى مطلق خوانند و مثال وى لحم است و گندم و مانند اين و اگر از صورت نوعيه فقط است ذو الخاصية نامند و وى دو گونه است :\r\nيكى آن كه موافق مزاج انسانى و معاون حيات بود پس اگر آن چيز مفرد است فادزهر گويند و نظير وى حجر التيس است و مانند آن و اگر آن چيز مركب است ترياق خوانند و مثال وى ترياق كبير است و مانند آن .\r\nدوم آن كه مضاد مزاج بود و مفسد بدن و آن را سم مطلق نامند و مثال وى اقسام سموم است .\r\n\r\n[ در بيان چگونگى تاثير سم در بدن 
  ]\r\nو بايد دانست كه تأثير سموم در بدن به احداث سميّت كه ثمره‌اش قتل و هلاكت است به مجرد خاصيت نوعيه است قطع نظر از كيفيت با آن كه هيچ سم خالى از كيفيت نيست ، زيرا كه وى جسم است و جسم را كيفيات لازم كما مر .\r\nو دليل\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nبر آن كه تأثير سم من حيث القتل به صورت است نه به كيفيت آن است كه شك نيست در آن كه فعل نار و حرارت او قوىتر از مركبات حاره است بتمامها ، بهر آن كه نار عنصر بسيط است و قوة بسيط اقوى باشد و مع ذلك مشهود است كه شدت اذيت شرب سموم بدرجها قوىتر از اصابت نار است چنانچه گفته شد كه بعضى به مجرد سموم قتل مىكند و بعضى به مجرد رؤيت .\r\nو احتراق نار اگر چه عام بود بدين مثابه نرسد و ايضا ملاقات نار به موضعى از بدن تعديه حرقت به سائر تن نمىكند به خلاف اصابت سم خارجى چون لسع حيه و لذع عقرب كه فورا در تمام بدن منتشر مىشود و ايضا مرئى است كه از تناول چيزى گرم عظم در نبض و حرارت در ملمس پديد مىآيد به خلاف ملسوع كه صغر نبض و برودت ملمس لازمهء وى است و از اين جمله ثابت شد كه فعل سم به خاصيت است نه به كيفيت و سموم مشروبه را بر سم لسع افاعى و جز آن قياس كنند .\r\nو بدانند كه فرفيون و سم افعى و سم عقرب جراره حار است و افيون و سم عقرب غير جراره بارد .\r\n\r\n[ در پاسخ يك اشكال 
  ]\r\nو در اين محل ايراد مىكنند كه چون ثابت شده كه هيچ چيز از اجسام معرا از كيفيت فاعليه نيست و كيفيت فاعليه لا محاله فاعل است پس اسناد فعل به بعض اشيا چنانچه گذشت كه به مجرد صورت عمل مىكند لغو باشد .\r\nو جوابش آن است كه از هر چيز فعلى معتدٌ به مقصود است و اسناد فعل به اشيا نظر به همان مىكند حرارت و برودت كه در بعض ادويهء ذى خاصيت است اعتداد را نشايد ، چه هلاك امر از فعل وى همان است كه منوط به خاصيت يعنى صورت نوعيه شده ، مثلا قتل كه از شأن سم است محض بالمقصود و از وجود همان است و آثار كيفيات وى ساقط الاعتبار اما مىتواند كه از بعض اشيا آثار مختصه به صورت مع آثار مختصه به كيفيت ملحوظ بود و در اين حالت فعل آن را بهر دو چيز منسوب مىسازند چنانچه بيايد .\r\nو اگر تأثير به ماده و كيفيت است غذاى دوائى يا دواى غذائى خوانند و نظير وى كاهو است و ديگر بُقُول كه هم مثل كاهو است .\r\nو اگر به كيفيت و صورت است دواى ذو خاصيت گويند و مثالش كاسنى است ، زيرا كه وى شديد البرودة است و مع ذلك تفتيح سدد مىكند و تفتيح از شى بارد نمىتواند شد مگر به خاصيت لأنه غير مقتض كيفيته و از اين جهت است نفع كاسنى به اعلال باردهء جگر نيز .\r\nو اگر تأثير به ماده و صورت است غذاى ذو خاصيت نامند و مثال او سمن است ، زيرا كه وى با وجود تعديه مقاومت مىكند با سموم بالخاصية ، خصوص روغن ماده گاو .\r\nو اگر به ماده و كيفيت و صورت است غذاى دوائى ذو الخاصية گويند ، مثالش تفاح است يعنى سيب ، زيرا كه وى بدن را غذا مىدهد و تبريد نيز مىبخشد و مع ذلك مفرح قلب است بالخاصية .\r\n\r\nنكته [ در پاسخ به اشكال شرح كليات 
  ]\r\nدر شرح كليات نوشته كه در اين حدود دو اشكال وارد مىشود :\r\nيكى آن كه غذاى مطلق هرگاه بالفعل گرم بود يا سرد بدن را نيز گرم كند يا سرد و بر اين تقدير لازم آيد كه آن را غذا نگويند ، زيرا كه در حد غذا لا يغير البدن مضبوط است و غذاى دوائى نيز نگويند ، زيرا كه در حد وى تقدم تغيّرش از بدن شرط شده كما مر ، پس بايد كه آن غذا نه غذاى مطلق بود نه غذاى دوائى .\r\nو كيف اشكال دوم آنكه افساد نار بدن را بديهى است و مع ذلك وى از بدن متغيّر نمىشود پس بايد كه نار در حد سم داخل گردد و الحال على خلافه .\r\nجوابش آن است كه هرچه در اين مبحث از تأثير مؤثّرات ذكر يافته نظر بدان است كه بالقوه اثر كند بعدِ ورود در معده ، پس غذائى كه بالفعل در معده اثر كند و مؤثرات غير مأكوله خارج از كلام ما بود اعتبار را نشايد .\r\n\r\n[ در بيان درجات چهارگانه ادويه 
  ]\r\nأما الأدوية فدرجاتها أربعة اما داروها\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nپس درجه‌هاى آن چهار است چون از بيان تأثير ادويه فارغ شد شروع كرد به تقسيم ديگر كه متعلق است به مراتب قواى ادويهء خارج از اعتدال مفروضه الدرجة .\r\nالأولى أن يكون فعل المتناول بكيفية فعلا غير محسوس درجهء نخستين آن است كه باشد اثر آنچه خورده مىشود و تأثير مىكند به كيفيت فعلى نامحسوس ، يعنى اثرى كه از كيفيت وى پديد آيد در بدن محسوس نبود مثل أن يسخن أو يبرد تسخينا أو تبريدا لا يحس به مانند آن كه گرم كند يا سرد كند گرم كردنى و سرد نمودنى كه يافته نشود .\r\nو اين مقدمه مع فوائد كثيره بعد ترجمه كلام ماتن مفصل گوئيم .\r\nالدرجة الثانية أن يكون الفعل أقوى من ذلك درجهء دوم آن است كه باشد فعل قوىتر از آن يعنى اثر وى محسوس شود ليكن لا يبلغ إلى أن يضره بالأفعال ضررا بيّنا ليكن نمىرسد اثر او بدان حد كه ضرر كند به افعال ضررى ظاهرى .\r\nالدرجة الثالثة أن يكون فعلها يوجب بالذات ضررا بيّنا درجهء سوم آن است كه باشد اثر دوا به وجهى كه واجب كند به مقتضاى ذاتى خويش ضررى نمايان و ليكن لا يبلغ أن يفسد و ليكن نمىرسد ضرر او بدان حد كه هلاك سازد و يا تباه نمايد بدن را .\r\nالدرجة الرابعة أن يكون فعلها بحيث يبلغ إلى أن يهلك أو يفسد البدن درجهء چهارم آن است كه باشد فعل و اثر دوا به وجهى كه برسد بدان حد كه هلاك سازد خورنده را يا تباه نمايد بدن را . و در بعض نسخ يهلك و يفسد واقع است و هذه الخاصية للأدوية السمية و اين خاصيت يعنى خاصيت هلاكت كه به مقتضاى كيفيت در او واقع است ثابت است مر ادويهء سميه را .\r\nبدانند كه قتل سم به صورت نوعيه است و قتل دواى سمى به كيفيت چنانچه گفته آيد .\r\n\r\nفائده در بيان بعض اغلاط كه در اين مبحث واقع شده‌اند و ثمرات قيود كه از آن ناگزير است\r\nو اين مقدمهء مجمله را مفصل بايد گفت تا طلاب را اطلاعى بر غموص حاصل آيد .\r\nبدانند هر دوائى كه مىخورد آن را انسان معتدل المزاج از دو وجه بيرون نيست يا احداث مىكند در بدن كيفيتى زائد بر آنچه بدن را بود يا نمىكند ، اگر نمىكند آن را معتدل گويند و اگر مىكند آن را خارج از اعتدال نامند . و هر واحد اين دو به قسمى گفته آيد و بالفعل فوائد قيود الفاظ دريابند .\r\nپوشيده نماند كه دوا به اصطلاح اكثر اطبا آن است كه چون مادهء او منفعل شود از حرارت پديد آيد از آن اثرى در تن خواه اثر معتدٌ به بود و خواه موافق بدن بود يا مضاد آن و چون كه باشد مشابه به بدن ناشدن از شأن دوا است ، پس آنچه گفته مىشود از اعتدال و خروج از آن مخصوص به ادويه باشد اطلاق آن حقيقت و بر غير دوا اگر گفته شود مجاز خواهد بود .\r\nو قيد به خوردن از آن نموده شد كه تحقق درجات به استعمال از ادويه بر خارج بدن نتوان كرد .\r\nو قيد تناول انسان بهر آن شده كه منصب طبيب بيان حال وى است لا غيره .\r\nو ايضا اگر امتحان محصور به آدمى نمىبود امكان داشت كه يك چيز به كيفيات متضاده موصوف مىشد ، زيرا كه بسا چيزها است كه گرم است ، مثلا نسبت به بدن انسان و چون آن را به بدن حيوانى گرم‌تر قياس كنيم سرد باشد همچون راوند كه نسبت به فرس سرد است و نسبت به مردم گرم .\r\nو قيد به انسان معتدل از آن نموده كه غير معتدل شائستهء امتحان آثار نبود ، زيرا كه دواى معتدل قياس به محرور سرد نمايد و قياس به مبرود گرم و كذلك قليل الحرارة محرور را گرمتر نمايد و قليل البرودة مبرود را سردتر نمايد پس تا كه مزاج\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nمعتدل نبود آثار اشياء تحقق نيابد .\r\nو قيد به احداث كيفيت از آن شد كه هر چه آثار به ماده يا صورت نوعيه كند از اين مبحث خارج باشد ، زيرا كه تعيّن درجات مختص به آثار كيفيات است .\r\nو ببايد كه اكنون قسمى معتدل و خارج از اعتدال بگوئيم :\r\nقسم اندر دواى معتدل و معنى او معلوم شده و مقصود معتدل مفروضه است ، زيرا كه معتدل حقيقى وجود ندارد كما لا يخفى . و در اينجا ايراد مىكنند كه از كلام مستفاد مىشود كه دوا آن است كه اثر كند در بدن و در حد دواى معتدل عدم تأثير ضبط يافته پس لازم آيد كه اين را دوا نگوئيم يا حد دوا را ناقض دانند .\r\nو كلاهما به اطلان و جوابش آنست كه دواى معتدل معرا از تأثير نيست و دليل بر وجود اثر در وى آن است كه در بدن صحيح محرور برودت مىكند و در بدن صحيح مبرود حرارت چنانچه گذشت .\r\nو شك نيست كه تسخين و تبريد فعل است بأى وجه كان و في أي بدن كان وصول تأثير از شىء كه به كيفيت باشد كفايت كند در بودن آن شىء دوا .\r\nاما عدم تأثير كه در تعريف دواى معتدل ذكر يافته مراد از وى آن است كه تأثير معتدٌ به محسوس به ابدان معتدله تواند شد ندارد .\r\nپوشيده نماند كه اين ايراد بر تقديرى است كه دوا را عام دارند و دواى معتدل را خاص كما هو رأى البعض ، اما اگر آن را قسم وى دانند كما عليه الاكثر هيچ وارد نيايد و در بحث دواى معتدل گذشت لفظ دواى فقط بر دواى معتدل اطلاق نكنند إلا مجازا .\r\nقسم اندر دواى خارج از اعتدال و عام است كه خروج به يك كيفيت بود چون حرارت يا برودت يا رطوبت يا يبوست ، يا به دو كيفيت بود چون حرارت و رطوبت يا حرارت و يبوست يا برودت و رطوبت و يا برودت و يبوست . و از آن كه اجتماع كيفيات متضاده در دواى مفرد از جهة واحد ممتنع است هيچ دواى خارج از اعتدال خارج از اين هشت چيز نبود .\r\nو تقييد به دواى مفرد و حصر منع در اجتماع كيفيات متضاده از جهت واحد بنا بر آن كرده شد تا دواى مركب القوى و متضاد القوى نقض مدعا نكند و بيان اين دو لفظ مع بيان لفظ متوافق القوة بعد ذكر درجات اربعه گفته آيد .\r\nو كليهء حكما است كه هر چه گرم و تر است حرارت او از درجهء اول تجاوز نكند چه اگر گرمى زائد بودى رطوبت را فانى ساختى از آن است كه هر چه به درجهء دوم و مافوقها گرم است نخواهد بود مگر يابس و يبوست او هم در آن درجه بود يا فروتر يا افزونتر .\r\nاما آنچه گرم به درجهء چهارم است يبوست وى نيز به درجهء چهارم است بعينها .\r\nو جمع رطوبت غريبه يا يبوست غريزى از جملهء اضداد نيست لاختلاف الحيثية .\r\nاكنون دريابند كه دوا حسب كثرت و قلّت خروج از مرتبهء اعتدال بيرون از چهار اعتبار نبود :\r\nيكى آن كه خروج به يك درجه بود يعنى فرض كنيم كه دوائى كه يك جزو بارد دارد و دو جزو حار مثلا پس وى به يك درجه خارج باشد و قريب به اعتدال بود .\r\nدوم آن كه به دو درجه خارج بود يعنى يك جزو در دوا بارد بود مثلا و سه جزو حار دارد .\r\nسوم آن كه به سه درجه خارج بود ، يعنى يك جزو بارد بود و چهار جزو حار .\r\nچهارم آن كه به چهار درجه خارج بود ، يعنى يك جزو بارد بود و پنج جزو حار و اين از مرتبهء اعتدال به غايت بعيد باشد .\r\nو هر چهار صورت يك جزو حار با جزو بارد تقابل مىكند و آنقدر كه زائد بود توصيف دواى مذكور بدان كنند .\r\nو هر درجهء نشانى دارد اما نشان بودن دوا به درجهء اول آن است كه چون استعمال كند از وى معتدل المزاج قدرى كه مستعمل است در عادت براى حصول\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nاغراض احداث كند وى در بدنش كيفيتى غير محسوس و دليل بر وجود كيفيت نامحسوس بروز آن است چون زياده از شربت خورده شود يا به تكرار تناول نمايد ، زيرا كه اگر آن چيز محدث الكيفيت نمىبود اثر وى عند تكاثر چرا ظهور مىنمود و به همين فرق مىكنند در معتدل و در آنچه به درجهء اول است چه هر چه معتدل است هر چند زياده از شربت خورند اصلا از وى كيفيتى از كيفيات اربعه پديد نيايد به خلاف هر چه به درجهء اول است .\r\nو اگر گويند كه بعض چيزها مثلا گرم است به درجهء اول چون اسطوخودوس و تناول شربت معينه آنگاه باشد كه به افراط اسهال احداث مىكند كيفيتى محسوس و تغير در افعال آرد پس حد درجهء اولى نقض يابد .\r\nگوئيم جواب اين در درجهء دوم بيايد .\r\nو نشان بودن دوا به درجهء دوم آن است كه از تناول شربتش كيفيتى زائد محسوس شود اما به افعال بدنى كه حيوانى و نفسانى و طبيعى است مضرتى نرساند ضررى بيّن ، يعنى اگر چه فى الحقيقة خالى از اضرار نمىباشد اما ضرر او نمايان نمىبود مگر آنكه زياده خورده شود از مقدارش و به همين استدلال مىكنند بر عدم خلو وى از اضرار .\r\nو در اينجا ايراد كرده‌اند كه بعض چيزها گرم است مثلا به درجهء دوم چون تربد و محموده و شحم حنظل و مانند آن و بسيار باشد كه از استعمال مقدار معينهء او اسهال افتد به افراط و تغيّر در مجراى طبيعى و تضرّر در افعال پديد آيد لا محاله پس حد تام نبود .\r\nجوابش آن است اضرار كه از ادويهء مسهله به وقوع مىرسد بنا بر حرارت دوا نيست بلكه از اسهال اوست و اين امرى است عرضى ، زائد بر كيفيات ذاتى .\r\nو مراد از عدم اضرار نظر به ذات است قطع نظر از عوارض ، پس نقض وارد نيايد .\r\nو جواب ديگر آن كه بسيار باشد كه در بدن مواد موذى كامن و پوشيده بود و چون ادويهء مذكوره خورده شود سايل نمايد مادهء مزبور را به حرارت و بسبب سيلان مادهء مستكنّه ضرر در فعل پديد آيد و اين نيز از مبحث خارج است لأن السيلان أمر عرضي فحدوث الضرر منه خارج عن مبحثنا و هو الأثر الذاتي .\r\nو نشان بودن دوا به درجهء سوم آن است كه از استعمال مقدار معينهء او ضرر بيّن در افعال پديد آيد به تقاضاى ذاتى وى ، يعنى به مجرد تسخين و تبريد و فائدهء اين تقييد گذشت و هرچه به درجهء سوم است هلاك نمىكند مگر آن كه بيشتر و مكرر خورده شود .\r\nو نشان بودن دوا به درجه چهارم آن است كه چون مقدار مخصوصهء او خورده شود هلاك نماند به مجرد تقاضاى ذاتيه به شرطى كه مقرون به اصلاح نبود و زود تدارك نيابد و گرنه ظاهر است كه سم مطلق به اصلاح حكم دواى غير متعب مىگيرد . و ايضا بعد اتفاق شرب اگر تدارك كنند مضرت نمىرساند .\r\n\r\nانتباه [ در ذكر مراتب سه‌گانه درجات 
  ]\r\nهر واحد از اين درجات اربعه عرضى دارد كه طرفين وى افراط و تفريط است و بينهما وسط ، پس در هر درجه سه مرتبه لازم آيد لهذا بسيار باشد كه دو دوا به يك درجه باشند و شربت نيز مساوى بود و مع ذلك تفاوت كثير در فعل آنها پيدا بود و اين نيست جز بهر آن كه يكى به مرتبهء اولى است و ديگرى به مرتبهء ثانيه يا ثالث و تحقق مراتب چنان شود كه هر چه به درجهء اول است و يكدرم شربت او است مثلا چون دو درم بلكه يك و نيم درم خورده شود و اثر او محسوس گردد بدانند كه در آخر مرتبه است و چون از دو درم اثرش محسوس نگردد بلكه از سه درم محسوس شود به مرتبهء وسط بود و چون بىتناول چهار درم يا زياده اثرش محسوس نگردد به مرتبهء اول شود و در ديگر درجات همين‌سان قياس بايد فرمود .\r\n\r\nنكته [ در بيان اختلاف درجات ادويه ميان اطبا 
  ]\r\nدر تعيين درجات اطبا را اختلاف است\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nبعضى برآنند كه امرى اعتبارى است آنچه به درجهء اول است مثلا و شربتى معين دارد چون زياده از مقدار خورند به وجهى كه اثر او محسوس شود به درجهء دوم خواهد بود على هذا القياس ، پس در هر دوا از افزودن و كاستن مقدار انتقال از درجه به درجهء ديگر مىشود ، لهذا قرشى در شرح قانون نوشته : كل ما هو في درجة فإنه إذا كرر أو كثر أمكن أن ينتقل إلى الدرجة التي فوقها .\r\nاما تقدير شربتها محض براى ظهور كيفيات اربعه نيست ، بلكه بنا بر اغراض ديگر است كه حصول آن غرض منوط بدان قدر شده على ما ينبغي مثلا سناى كه تنقيهء معتدٌ به از آن مطلوب بود در مزاج معتدل سفوف او سه درم و در مطبوخ هفت درم وى كفايت به مدعا مىكند و كذلك ديگر اغراض كه از هر دوا مقصود است ، پس تخصيص شربات از اين جهات مقرر شده . و بعد تعيّن شربت چون تفحص آثار كيفيت كردند هر كدام را كه به درجه‌اى يافتند به همان درجه مضاف ساختند .\r\nو از اين مستفاد مىشود كه تعيين درجه نسبت شربت است نه به اعتبار ذات دوا و تخصيص شربت به اغراض شتّى و هر چون كه باشد متحقق درجات نظر به كيفيات اربعه است لا غير كما مر .\r\nو بعضى برآنند كه تعين درجات نظر به ذات دوا است قطع نظر از شربات و استكثار مقدار و تناول او به تكرار مخرج دوا از درجهء مخصوصه وى نمىشود حقيقة .\r\nو سديد گاذرونى در شرح كليات تنصيص بر اين كرده و گفته سزاوار نيست اين گمان كردن كه دوا به تكرار تناول و تكثير مقدار انتقال مىكند از درجهء مخصوصه خود ، زيرا كه هر دوا من حيث الذات به درجه‌اى از درجات موصوف است و برنمىآيد از آن درجه از تكثير و تقليل مقدار معيّنه ، اگرچه تأثير او زياده مىشود از استكثار و ناقص مىگردد از تقليل ، بهر آن كه زيادتى تأثير واقع نمىشود به اختلاف نسبتى كه ميان اجزاى حار و بارد است تا برآيد آن دوا از درجهء خويش ، بلكه اختلاف تأثير بنا بر تكثّر مقدار است لا غير ، پس دوائى كه مثلا گرم است به درجهء اولى فرض كنيم كه در وى دو جزو حار است و يك جزو بارد و نسبت ميان واحد و اثنين نسبت ضعف است ، يعنى جزو حار دو چند جزو بارد است و نسبت مذكور لا محاله سارى است در جميع اجزايش و ليكن جهة ظهور اثرش كه حدوث كيفيت نامحسوسه است مقدارى معيّن شده گو كه در ضمن وى حصول ديگر اغراض نيز شود ، پس هرگاه زياده خورده شود از مقدار ، شك نيست كه تأثير او نيز ترقّى خواهد كرد از مرتبه‌اى كه بود و ليكن از استكثار نسبتى كه در اجزاى بارد و حار است مختلف نمىشود لا محاله ، پس تضعيف مقدار به مثابهء آن باشد گويا دو دواى متحد الدرجه و الكيفية خورده ، هر يكى به شربت كامل خويش .\r\nو ظاهر است كه چون يك دوا احداث كيفيتى مىكند و دواى ديگر احداث كيفيت آخر از اجتماع كيفيتين مماثلتين كيفيتى زائد كه مفرد را بود پديد مىآيد ، پس تكثّر مقدار از شربت معينه با وجود ازدياد آثار ، مُخرِج دوا از درجه نمىتواند شد فافهمه لأنه غامض .\r\nطريق ديگر در تعين درجات :\r\nپوشيده نماند كه بدن مشتمل است بر افضيه مثل معده و بر مجارى مانند عروق و بر اخلاط محصون در عروق و بر رطوبات محصون در عروق شعريه و فوهات سواقى و بر اعضا .\r\nو شك نيست كه روح در جميع اجزاى مذكور سارى است ، پس هرگاه دوائى به قدر معين خورده شود بىافراط و تفريط خالى از آن نيست\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nكه بعد متغيّر شدن از كيفيت بدنى تأثير مائى در هواى شاغل افضيه كرده مفقود الاثر شود آن را معتدل خوانند يا اثرش باقى ماند و آن را خارج از اعتدال نامند ، پس اگر تأثير او منحصر در روح مجاور مجارى است و تجاوز از آن امكان ندارد بدون استكثار درجهء اوّل است . و اگر در روح و اخلاط تأثير كند درجهء دوم . و اگر در روح و اخلاط و رطوبات ثانيه تأثير نمايد درجهء سوم . و اگر تأثيرش روح و رطوبات ثانيه و اعضا را شامل گردد درجهء چهارم و اين نهايت درجهء تأثير است . و در اكثر آنچه تأثير او به مرتبهء چهارم بود خصوص كه در آخرين درجه باشد سمّ قاتل است مگر آنكه به حسب صورت نوعيه ترياقيت با وى بود .\r\n\r\nتنبيه در بيان مركب القوى و متوافق القوى :\r\nپوشيده نماند كه هر دوا دو مزاج دارد :\r\nيكى آن كه از تفاعل عناصر كيفيتى ميانه در آن پديد آيد كه متشابه بود به عناصر اربعه و آن را مزاج اولى گويند .\r\nدوم آن كه از تأثير مزاج اولى كيفيتى ديگر در ممتزج ظاهر شود آن را مزاج ثانى نامند .\r\nمثال مزاج اولى بودن دوا است معتدل يا حار يا بارد يا رطب يا يابس مفردة و مركبة بتركيب يمكن حصوله .\r\nو مثال مزاج ثانى چون ردع است و تحليل و قبض و جز آن از تأثيرات كه از دوا به ظهور مىآيد بعد ورودش در بدن و غير اين كيفيات اربعه است و چون در بودن مزاج ثانى تأثير ضبط شده و ورود يعنى ملاقات وى بر بدن ذكر يافته منع دخول الوان و روائح را در حد مزاج ثانى كفايت مىكند .\r\nو از آنكه اين مبحث غموضى دارد مفصل گفته مىآيد :\r\n\r\n[ در بيان مراتب قواى ادويه 
  ]\r\nبدانند كه نزد جمهور مراتب قواى ادويه به سه مرتبه انحصار دارد و قوت عبارت است از سبب موجبهء افعال آن و فى الحقيقة افعال محسوسه از او است در موضع ملاقى .\r\nاما مرتبهء اول فعل محسوس ادويه است به سبب كيفيت متشابه كه در مبدأ ايجاد از عناصر حاصل شده و مزاج اولى همين است .\r\nمرتبه دوم فعل محسوس مزاج ثانى ذى مزاج ثانوى است در ملاقى آن و آن از لوازم مرتبهء اولى است چه آن ذى مزاج ثانوى مركب است از اجزائى كه هر يك را كيفيت مزاج اولى مختلف الاثر است مثل تسخين بعضى و تبريد بعضى و از اجتماع و تفاعل كيفيات اوليه كيفيت ثانوى حاصل شده و اثر او غير آثار مزاج اجزاء خواهد بود چون ردع و قبض مثلا .\r\nپس هر چه را مزاج ثانوى طبيعى باشد مركب القوى نامند . و آنچه صناعى بود اگر مزاج ثانى را اثر موافق آثار اجزاى مفردهء او است آن مركب را متوافق القوى خوانند و اگر مخالف باشد مثلا هم تسخين كند و هم تبريد يا صناعى مفرد بود چون سركهء انگور كه بىامتزاج چيزى ديگر ساخته باشند آن را متضاد القوى گويند .\r\nو از اين كلام مستفاد شد كه لفظ مركب القوى مخصوص است به ادويهء مفرده ، زيرا كه مزاج طبيعى در صناعى صورت نه‌بندد و لأن ما يحصل من الصنعة لا يكون طبيعيا پس اطلاق وى بر صناعى جز اين نيست كه از قبيل مجاز بود سركه را مركب القوى گفتن همين محمول بايد كرد .\r\nو دريابند كه فى الحقيقة هيچ دوا نيست كه مركب القوى نيست زيرا كه مزاج ثانى لازمهء مزاج اولى است هرچه گرم است يا سرد لا محاله تحليل و ردع و امثال آن كه از آثار مزاج ثانوى است در وى .\r\nاما در عرف عام اين لفظ را اطلاق نمىكنند مگر بر دوائى كه به قوتين متضادتين چون حرارت و برودت متكيّف بود همچون كشنيز تر عند الاكثر و مانند آن .\r\nاما متوافق القوى\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nبه حصول نمىانجامد مگر بر تقديرى كه اجزايش همه بر يك مزاج باشند چه مركب از اجزاى بارده ، بارد خواهد بود لا محاله و مركب از اجزاى حاره ، حار .\r\nو همچنان متضادة القوى صورت نخواهد بست مگر در صورتى كه اجزاى مركب مختلفة الكيفيات باشند ، چه مركب از گرم و سرد لا محاله گرم و سرد خواهد بود و به حسب غلبهء اجزاى بارد يا حار ميل به طرفى خواهد داشت و بر تقدير مساوات تساوى .\r\nو اگر گويند كه چون مفرد حار را يا مفرد بارد را تركيب دهيم و هر دو در حرارت و برودت به يك درجه باشند به شربتى مخصوصه بايد كه آن مركب معتدل باشد نه حار و بارد ، گوئيم كه از تركيب ادويهء متضاده حدوث آثار كيفيات هر واحد از آن‌ها منتفى نمىشود ، زيرا كه هر دوا بعد تركيب بر صورت نوعيهء خود است و اثر هر يك همچنان ثابت ، جزوِ حار احداث حرارت مىكند البته و جزوِ بارد احداث برودت ، غايت آن كه كيفيت يكى تلافى كيفيت ديگر مىكند ، پس اگر حدوث كيفيات اجزاى متضاده بنا بر توافق مادهء آن‌ها معا باشد اصلا كيفيت زائد مُدرَك نمىشود و اگر به تقدم و تأخر شد مُدرَك مىشود و باز متلاشى مىگردد عند بروز المقاوم .\r\nو از اينجا است كه در امراض مركبه ادويهء مركب مىدهند و طبيعت بإذن خالقها اثر دواى گرم را به ماده سرد مىرساند و اثر دواى سرد را به ماده گرم و اين تصرف اگر بر طبع مفوَّض نمىبود دواى مركب در امراض مركب بنا بر اعانت حار حرارت را و مدد بارد برودت را مادهء مرض مىافزود .\r\n\r\n[ در بيان اقسام ادويه مركب 
  ]\r\nپوشيده نماند كه مركبات نيز اقسام‌اند : بعضى از قبيل معاجين و اشربه‌اند و مزاجى كه در اين‌ها پيدا مىشود بنا بر شدت امتزاج اجزا حكمى آخر حاصل مىنمايد و بعضى از قبيل سفوف و اقراص‌اند و مزاجى كه در اين‌ها پيدا مىشود حكمش حكم اجزاى مفرد است و به اندك تفاوت ، لهذا در اكثر معاجين تميّل به استعمال فرموده‌اند تا زمانى مخصوص كه حصول مزاج در آن متوقّع است به خلاف سفوف و اقراص كه اين‌ها را فورا استعمال مىكنند .\r\nو مرتبهء سوم از لوازم مرتبهء اول و ثانى است به واسطهء افعال صور نوعيه و بالخاصية عبارت از اوست ، خواه در مفرد بود خواه در مركب ، چنانچه مفصل گذشته و اين امرى است زائد بر مزاج اولى و ثانوى فافهم .\r\nأما الغذاء فينقسم إلى لطيف و اما غذا پس منقسم مىشود به سوى لطيف و عام است كه غذاى مطلق بود يا غذاى دوائى و هو الذي يتولد منه دم رقيق و غذاى لطيف آن است كه پيدا مىشود از وى خون تنگ و خاصهء وى است كه منفعل مىشود از قوت مغيّره به سهولت و ايضا مستحيل مىگردد به جوهر عضو به سهولت . و هر چه بدين صفت بود ظاهر است كه تحلّل و تفارق وى از بدن نيز به سرعت خواهد بود .\r\nو إلى كثيف و منقسم مىشود غذا به سوى كثيف و هو الذي يتولد منه دم غليظ و وى آن است كه پيدا مىگردد از آن خون غليظ . و خاصهء وى آن است كه منفعل نمىشود از قوت مغيِّره به سهولت . و ايضا تشابه او به جوهر اعضا و انفعال وى به سهولت نمىشود .\r\nو چون حد لطيف و غليظ معلوم شد تعريف غذاى معتدل كه بينهما واقع است نيز مبرهن گرديد ، چه هوا است كه غذاى مركب از عناصر اربعه‌اند و بر بعضى يك عنصر لطيف يا دو عنصر لطيف غالب است و در بعضى يك عنصر كثيف يا دو عنصر كثيف ، پس آنچه از قبيل اول است لطيف است و هرچه از قبيل ثانى است كثيف و آنچه متوسط بينهما است معتدل است و به همين سبب مصنف ره متعرّض بيان آن نشده اعتمادا على فهم المتعلم بالمقايسة و كلّ واحد منهما ينقسم إلى كثير الغذاء\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nو هر واحد از لطيف و كثيف منقسم مىشود به سوى كثير الغذاء .\r\nو هو الذي يستحيل أكثره إلى الدم و كثير الغذا آن است كه مستحيل مىگردد اكثر وى به سوى خون ، يعنى خون از آن بيشتر متولد مىگردد .\r\nو إلى قليل الغذاء و به سوى قليل الغذاء و هو الذي يخالفه و قليل الغذا آن است كه ضد بود اول را ، يعنى خون از وى كمتر تولد كند .\r\nو مخالفت را مقيد به ضديّت از آن كرديم تا بينهما واسطه‌اى ثابت شود ، زيرا كه در كثير الغذاء و قليل الغذاء معتدل الغذاء واسطه است .\r\nو كل واحد منهما و هر واحد از آن دو ينقسم إلى حسن الكيموس منقسم مىشود به حسن الكيموس و هو الذي يتولد منه دم صالح و وى آن است كه متولد مىشود از وى خون نيك طبيعى و إلى ردي الكيموس و به سوى ردى الكيموس هو الذي يخالفه و او آن است كه خلاف حسن الكيموس بود ، يعنى خون فاسد از وى متولد شود .\r\nچون در اينها واسطه نبود مخالفت را به ضديت مقيد نساخته ، چه غذا خالى از دو چيز نيست يا حسن الكيموس است يا ردى الكيموس ، پس بدانند كه اقسام غذا به وجه مذكور سيزده قسم است بدين وجه :\r\nلطيف كثير الغذا حسن الكيموس ، لطيف كثير الغذا ردى الكيموس ، لطيف متوسط الغذاء حسن الكيموس ، لطيف متوسط الغذاء ردى الكيموس ، لطيف قليل الغذاء حسن الكيموس ، لطيف قليل الغذاء ردى الكيموس ، معتدل كثير الغذاء حسن الكيموس ، معتدل كثير الغذا ردى الكيموس ، معتدل متوسط الغذاء حسن الكيموس ، معتدل متوسط الغذاء ردى الكيموس ، معتدل قليل الغذاء حسن الكيموس ، معتدل قليل الغذاء ردى الكيموس ، كثيف كثير الغذاء حسن الكيموس ، كثيف كثير الغذاء ردى الكيموس ، كثيف متوسط الغذاء حسن الكيموس ، كثيف متوسط الغذاء ردى ، كثيف قليل الغذاء حسن الكيموس ، كثيف قليل الغذاء ردى الكيموس .\r\n\r\nفائده [ وجه حصر غذا در انواع هجده‌گانه 
  ]\r\nوجه حصر اقسام مذكور در سيزده بنا بر آن است كه هر غذا كه باشد يا لطيف يا كثيف است يا معتدلٌ بينهما . و هر واحد از اين سه يا كثير الغذا است يا قليل الغذاء يا متوسط الغذا و به ضرب سه در سه نه حاصل شود ، چون هر واحد از اين نه يا حسن الكيموس بود يا ردى الكيموس از تضعيف نه سيزده حاصل مىآيد .\r\nمثال اللطيف الكثير الغذاء الحسن الكيموس صفرة البيض النيمبرشت نظير غذاى لطيف كه خون محمود بيشتر از وى تولد كند زردهء بيضهء مرغ است كه نيم بند باشد و اگر نيم بند نبود و اندك جوش داده باشند نيز حكم نيمبرشت دارد در تأثير و تغذيه .\r\nو از اين قبيل است ماء اللحم كه از گوشت گوسپند يك ساله ترتيب داده باشند و در مردم قوى المعده ماء اللحم گوساله به مثابه آن است و شراب نيز از اين جمله است خصوص ريحانى كه قسم اعلى و خوشبوى اقسام ام الخبائث است به خلاف احمر غليظ كه از وى خون غليظ مىشود متولد .\r\nو مؤلف از امثلهء لطيف به همين قسم كه الطف بود بسند نموده و امثلهء باقيهء وى ما بيان كنيم :\r\nمثال لطيف كثير الغذاء ردى الكيموس ريه است ، يعنى شش و لحوم نواهض ، يعنى گوشت كبوتر بچه‌ها كه بال به كمال برآورده باشند .\r\nو مثال لطيف متوسط الغذاء حسن الكيموس عنب است على قول البعض ، چه بعضى آن را از كثير الغذاء مىشمرند و خبز نقى .\r\nو مثال لطيف متوسط الغذاء ردى الكيموس تين يابس است و خبز ردى الطبخ .\r\nو مثال لطيف قليل الغذاء حسن الكيموس خس است و رمّان و تفّاح شيرين .\r\nو مثال لطيف قليل الغذاء ردى الكيموس خردل است و اكثر بُقُول خريفه .\r\nو مثال الكثيف القليل الغذاء الردي الكيموس و نظير كثيف\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nقليل الغذا كه خلط غير محمود از وى تولد كند القديد و البادنجان گوشت خشك است و بادنجان سياه تخم دار .\r\nو مؤلف از امثلهء كثيف نيز به مثال واحد كه فرد كامل اقسام خود است بسند كردند و ما جمله آن ذكر كنيم :\r\nاما مثال كثيف كثير الغذاء حسن الكيموس بيضهء مرغ است كه بسيار جوشانيده باشند و از درجهء نيم برشتى گذشته باشد و از اين جمله گوشت ميش يك ساله كه از آن كباب سازند يا بريان نمايند و مع ذلك كثافت وى به غايت كمتر است و اگر گوشت ميش حولى را بپزند تا مهرا شود غذاى او غير كثيف باشد .\r\nو مثال كثيف كثير الغذاء ردى الكيموس لحم بقر است و لحم بط و لحم فرس .\r\nو مثال كثيف متوسط الغذاء حسن الكيموس اكارع حيوانات و لحم عجاجيل است .\r\nو مثال كثيف متوسط الغذاء ردى الكيموس گوشت صيدها بود چون غزال و نيله گاو و ارنب به دستور .\r\nو مثال كثيف قليل الغذاء حسن الكيموس پنير است كه ميانه بود نه طرى و نه عتيق .\r\nو مثال كثيف قليل الغذاء ردى الكيموس در متن گذشت .\r\nاما مثال معتدل كثير الغذاء حسن الكيموس گوشت ميش يك ساله و نان پاكيزه است .\r\nو مثال معتدل كثير الغذا ردى الكيموس قنيط و گوشت ميش زياده از يك ساله .\r\nو مثال معتدل متوسط الغذاء حسن الكيموس گوشت نعاج است ، يعنى گوسپند ماده .\r\nو مثال معتدل متوسط الغذاء ردى الكيموس سمك مقدّد يعنى ماهى خشك و گوشت مَعز يعنى بز .\r\nو اغلب آنكه نكوهشى كه در مادهء بز از اطبا منقول است مخصوص بدان ديار بود و گرنه در اين شهر هند كه وطن اقامت ما است گوشت بز لا محاله فاضل‌تر از گوشت ميش است .\r\nو مثال معتدل قليل الغذا حسن الكيموس شلغم است و چارمغز .\r\nو مثال معتدل قليل الغذاء ردى الكيموس جزر است و نحو آن .\r\nاين بود امثلهء اغذيه سيزده‌گانه و بدين تفصيل كم كسى ذكر كرده چنانچه بر اهل انصاف هويدا است .\r\n\r\n[ در بيان فرق ميان انواع غذا ء دواى لطيف و غليظ 
  ]\r\nو چون از بيان ادويه و اغذيه فارغ شديم شروع نمودن در ذكر آن كه فرق چيست در غذاى غليظ و دواى غليظ و دواى مغلَّظ و در غذاى لطيف و دواى لطيف و ملطَّف اليق نمود .\r\nبدان كه غذاى غليظ آن است كه خون كثيف از وى تولد كند .\r\nو دواى غليظ آن كه حرارت ابدان ما قوت نيابد بر آن بدين وجه كه منقسم سازد وى را به اجزاى صغار و نظير او بُسد است .\r\nو دواى مغلَّظ آن كه از شأن وى است تغليظ قوام اخلاط بدن ، نظير او افيون است .\r\nو غذاى لطيف آن كه خون تنك از وى تولد كند .\r\nو دواى لطيف آن كه از فعل او حرارت ابدان ما متصغر الاجزاء تواند شد و مثال زعفران است .\r\nو دواى ملطَّف آن كه از شأن وى ترقيق قوام ماده بود مثال وى زوفا است .\r\n\r\n[ در بيان آب 
  ]\r\nاكنون بيان مىكند مؤلف آب را كه مُبَدرِق غذا است أما الماء فلا يغذو اما آب غذا نمىشود و وجهش ظاهر است كه وى ركنى است از اركان بسيط شايستهء غذا نباشد ، زيرا كه در غاذى و مغتذى مناسبت شرط است چنانچه گذشت .\r\nو مراد از اين آن است كه آبِ صِرف بىامتزاج به غذا شائستگى جزو اعضا شدن ندارد ليكن چون به غذا آميزد خاصه كه غذا يابس بالفعل باشد از مجموع حاصل مىشود جسمى شايسته تغذيه و بدين وجه آب نيز غاذى است .\r\nو گفته شد كه هواى صِرف نيز روح نمىشود و ليكن هرگاه با خون دل آميزد و هر دو با هم\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nممتزج گردد از مجموع روح تولد مىكند .\r\nبالجمله انسان را از اركان به اين دو ركن كه هوا و آب باشد افتقار و اضطرار ثابت است و بدون دخول اين دو عنصر بقاى حيات او متعذر ، كما لا يخفى .\r\n\r\n[ فوايد آب در بدن 
  ]\r\nو فائدهء اصلى آب در بدن بسيار است :\r\nيكى آن كه غذا را رقيق سازد و مهيا كند جهت نفوذ به مجارى ضيّقه و وصول باقاصى بدن .\r\nدوم آن كه غذا را مستعد قبول هضم نمايد ، چه شك نيست كه اكثر در اغذيهء اجزاى ارضيه غالب مىباشد و وى عسر الانفعال است مر قبول تأثير هاضمه را ، پس امتزاج جسم رطب ضرورى باشد و از اينجا است كه چون فواكه رطبه كثير الماء مىباشد بعد تناول آنها به آب حاجت نيست .\r\nو اگر گويند كه مىبينم بعض حيوانات را كه غذا مىخورند و آب نمىنوشند ، گوئيم حرارت در مزاج ايشان غالب است حتى كه اجزاى ارضيه غذائيه را ندوب مىسازد و جزو بدن مىكند و به آب احتياج نمىافتد و ليكن مزاج انسانى كه از سائر حيوانات قريب به اعتدال واقع شده حرارت او بدين مثابه نيست لهذا مفتقر به آب است .\r\nسوم آن كه مانع احتراق غذا در معده گردد چه ظاهر است كه وقت تناول غذا حرارت غريزى توجه به باطن مىكند ، پس در اين حالت اگر رطوبت نباشد غذا سوزد و به اعضا آفت تغذيه .\r\nچهارم آن كه روان كند غذا را به مجارى ضيّقه و معنى تَبَدْرُق همين است .\r\nو بايد دانست كه آب چون به اعضا نافذ مىشود همراه غذا و زائد مىماند از اغذيه ، بعض از آن آبِ زائد تحليل مىشود به عرق و بخار و قدرى ديگر باز پس مىگردد سوى جگر و به بول مندفع مىشود و از اين سبب است انصباغ بول از اختضاب بدن به حنا .\r\nپنجم آن كه با فضول مختلط شود و ترقيق وى نمايد تا خروج فضول به بول و عرق و جز آن به سهولت باشد .\r\nششم آن كه به برودت ذاتى مسكن احتداد حرارت و يبوست بود .\r\nهفتم آن كه اعضا را تر دارد و چون ملاك امر از آب تَبَدْرق بود مؤلف همين قدر اقتصار كرده ميگويد بل تبدرق الطعام بلكه آب روان مىكند غذا را\r\n\r\n[ در بيان انواع آب‌ها 
  ]\r\nو أفضل المياه مياه العيون و بهترين آب‌ها آب‌هاى چشمه‌ها است ، يعنى آبى كه از زمين برآيد و روان شود ليكن استكمال فضيلت آب عين بر تقديرى است كه بدين چند چيز موصوف بود :\r\nيكى آن كه منبع خالص بود ، يعنى زمينى كه از آنجا برمىآيد زمين نيك باشد و نطرونيَّت و كبريتيَّت و امثال آن نداشته باشد .\r\nدوم آن كه ميل او خاك پاك بود يا سنگى و آنچه ميلش سنگى باشد بعيدتر از عفونت است ، زيرا كه تراب چون مختلط شود به آب مستعد مىگردد به تعفن و مع ذلك آب جارى بر تراب خالص بهتر است از آن كه جارى بر سنگ بود ، زيرا كه طين حر يعنى خالص چون به آب جارى مىآميزد پس ته‌نشين مىگردد و آب را صاف مىنمايد از شوائب و با وجود اين صفت بنا بر حريت قبول عفونت نيز نمىكند .\r\nسوم آن كه جارى بود از جنوب به سوى شمال يا از مغرب به سوى مشرق و لِمْ در اين آن است كه باد شمال و مشرق افضل‌اند چون آنها را به آب تقابل مىافتد بنا بر هبوب رياح\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nو تداخلش جوهر آب صالح مىشود .\r\nچهارم آن كه آب از بلندى به اسفل مىافتاده باشد ، چه اين معنى باعث اسرعيَّت حركت است و اسرعيَّت مزيد لطافت جوهر آب .\r\nپنجم آن كه بعيد المنبع بود ، يعنى آب عين از آنجايگاه بهتر است كه دور تر از مخرج بود ، زيرا كه كثرت حركت باعث لطافت است ، اما اين در صورتى است كه در راه به آب‌هاى ديگر نياميزد و بر زمين ردىّ عبور نكند و گرنه قريب به منبع بهتر است .\r\nششم آن كه خفيف الوزن بود ، چه دليل قلت ارضيت است و وى مستلزم لطافت .\r\n\r\n[ طريق وزن آب‌ها 
  ]\r\nو طريق وزن آب آن است كه پيمانه از آبى پر كنند و آن را وزن نمايند پس آبى ديگر به همان پيمانه پر كرده موزون نمايند هركدام كه در وزن كمتر آيد سبك باشد .\r\nو طريق ديگر آن كه دو قطعه پنبه متساوى الوزن بگيرند و به دو آب تر نمايند جدا جدا ، پس خشك سازند تا هيچ ترى نماند آنگاه وزن كنند هركدام كه سبك آيد آب كه بدان آغشته بود همان سبك باشد .\r\nهفتم آن كه نوشندهء آب خيال كند كه آب شيرين است و حلاوت آب نشان لطافت از اين جهت است كه آب چون رقيق و لطيف بود رطوبت دهن را رقيق و لطيف مىسازد و در جرم جوهر زبان آن را نافذ مىنمايد و از آنكه رطوبت مذكور مائل به عذوبت است ذائقه از آن منفعل مىشود و درك حلاوت مىنمايد و بدان سبب تحليل مىشود كه آب شيرين است و گرنه پوشيده نيست كه آب صِرف به هيچ طعم ندارد ، زيرا كه بسيط است يا قريب به بسيط و هرچه بسيط بود طعم و رائحه و امثال آن كه از خواص جسم مركب است ندارد .\r\nو معنى قريب به بسيط آن است كه در وى چيزى كثير از اجزاى ارضى مختلط نشده چون ممتزج اقل قليل بود لا شى باشد و اعتداد را نشايد و حلاوتى كه از آب مذكور محسوس مىشود نخستين درجهء حلاوت است .\r\nهشتم آن كه چون با خمر ممزوج كنند آب قليل حرارت خمر كثير را بشكند و اين دليل لطافت بود ، زيرا كه تا شدت امتزاج نشود تغيير در خمر پديد نيايد و شدت امتزاج لازمهء لطافت است .\r\nنهم آن كه كثير المقدار باشد زيرا كه وى بنا بر كثرت مقدار از اختلاط مفسد زود متأثر نمىگردد .\r\nدهم آن كه شديد الجريان بود و ظاهر است كه حركت قويه مزيد لطافت آب مىشود .\r\nيازدهم آن كه سريع التبرد و سريع التسخن بود ، در سرما زود سرد شود و در گرما زودتر گرم شود .\r\nدوازدهم آن كه بعد شرب از سر معده زود بگذرد و تمددى در شراسيف نيارد .\r\nسيزدهم آن كه هر چه در آن پزند زود مهرا شود و اين معانى در غير لطيف نباشد .\r\nو مؤلف از اوصاف مذكور بدين چند صفت كامله اقتصار به ذكر نموده مىگويد أفضل مياه العيون و بهترين آب‌هاى چشمه‌ها ما كانت تربته طينية عذبة آن است كه زمين او خاكى بود شيرين و كان مجريها نحو المشرق و باشد جريان وى طرف مشرق و منبعها بعيدا و باشد مخرج آن دور و ميلها من أعلى إلى أسفل و باشد روانى او از بلندى به پستى و كانت مكشوفة للشمس باشد بىستر جهت وقوع آفتاب .\r\n\r\n[ نكته‌اى درباب آب نهر و آب عين 
  ]\r\nو بدانند كه در اكثر كتب\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nواقع شده كه آب نهر بهتر از آب عين است و در اينجا و در قانون مطلق آب عين را ستايش كرده پس توهم نشود كه در اين معنى اطبا اختلاف كرده‌اند بلكه مآل واحد است ، زيرا كه عين عام است و نهر خاص چشمهء مكشوف بود يا مستور عين خوانند ، اما نهر نزد ايشان مخصوص به چشمهء غير مستور .\r\nو معنى لفظ عين و طريق حدوث آن آخر اين مبحث گفته آيد .\r\nأفضل مياه المطر ما اجتمع في الحفرة الصخرية بهترين آب باران آن است كه جمع آيد در حفرهء سنگى ، زيرا كه موضع سخت شائسته آن نيست كه اجزاى ارضيه از وى جدا شده در آب آميزد و بدين تقدير آنچه در ظروف چينى گيرند يا در ظرف زر يا نقره بهترتر باشد و ضربه الشمال و الصبا و وقعت عليه الشمس زده باشد آن را باد شمال و باد صبا و افتاده باشد بر آن آفتاب ، زيرا كه اين معنى مزيد لطافت مىگردد .\r\nو شك نيست كه بهترين آب‌ها آب باران است ، بعد آن آب نهر موصوف به صفات مزبوره .\r\nو دليل بر فضيلت آب باران عذوبت او است و سهولت انحدار و سرعت طبخ و جز آن كه لازمهء لطافت است .\r\nو معلوم شده كه تكوّن مطر يا از بخار متصاعده است كه متقاطر شود يا از استحالهء هوا به آب .\r\nو هوا و بخار هر دو لطيف‌اند پس آنچه از اينها پديد آيد لطيف خواهد بود .\r\nو شرط ديگر در افضليت ماء مطر آن است كه صيفى بود و از سحاب راعد آيد .\r\nاما صيفى از آن بهتر شده كه حرارت گرما مزيد لطافت مطر مىگردد ، چه وقت هبوط او وجه وقت صعود مادهء او كه بخار است .\r\nو شيخ و اكثر سلف و خلف بر همين‌اند و ليكن ابو سهيل مسيحى مىگويد كه شتوى بهتر است بهر آن كه هوا در زمان شتا خالى از غبار و دخان مىباشد ، پس آبى كه در اين وقت نازل مىشود لا محاله پاك باشد از شوائب غريبه و ايضا حرارت مبخرهء كائنه در جو زمان شتا ضعيف مىبود و بدان سبب مبتخر نمىشود مگر آنچه الطف است .\r\nو در شرح كليات نوشته : و يشبه أن يكون قوله في هذه أجود لأن الصيفي لا يخلو من غبار و دخان .\r\nاما آنچه از سحاب راعد آيد بالاتفاق بهتر است از آن كه بى رعد بود به شرطى كه مقرون به رياح عاصفه نباشد ، وجه فضيلتش آن كه رعد يعنى آواز ابر حادث نمىشود مگر از تحرك دخان كه محتبس در سحاب است ، زيرا كه هرگاه برودت و تكاثف برابر عارض مىگردد بخار كه در وى است قصد تخليص خود مىنمايد به عنف جهت ضيق محل و از تفريق عنيف سحاب آواز مهيب برمىآيد بر رأى حكما .\r\nاما در شرع آمده كه رعد نام فرشته‌اى است كه موكَّل بر اجزاى سحاب است و آواز از وى ظاهر مىشود براى زجر ابر .\r\nبالجمله آب باران با رعد معرا از دخانيت مىباشد اگر به رياح قويه شديده مضروب نشود ، زيرا كه رياح مذكور موجب اختلاط ابخره به آب مىگردد .\r\nو دريابند كه آب باران با وجود اتصافش به صفات محموده فروتر از آب نهر موصوف از آن شده كه عفونت در وى زود اثر مىكند و تعفّن وى باعث تعفن اخلاط و تضرر صدر و اصوات مىگردد ، پس آب باران من حيث الذات بهتر از آب نهر است و ليكن به سبب نقصان عارضى كه سرعت قبول عفونت باشد اكثر اطبا آب نهر را بر آن فضيلت مىدهند و ظاهر است كه هر چه ضرر از آن كمتر محسوس شود بهتر از مادون خود باشد بأي وجه كان .\r\nاما در وجه\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n\r\n[ وجه سرعت تعفن آب مطر 
  ]\r\nسرعت تعفن ماء مطر اطبا را اقوال است :\r\nشيخ و ديگر ثقات برآنند كه وى شديد الرقة است و مفرط اللطافة از مفسد ارضى و هوائى زود متغير مىشود ، زيرا كه از شأن لطيف رطب سرعت انفعال است .\r\nو بعضى گويند كه تولد مطر از بخار است كه متصاعد مىشود از رطوبات مختلفه و به سبب اختلاف رطوبات طبيعت قاصر از هضم او مىگردد به تصرف كردن در هر ماده و اين معنى مؤدى به عفونت مىشود ، پس مثال آب باران اجتماع آب نهر و آب بئر است كه منتهى است بنا بر عجز طبيعت از تصرف در وى ، ليكن اين قول ضعيف است ، زيرا كه منجر بدان مىشود كه آب باران فى ذاته ردأت داشته باشد و چنان نيست ، چه اگر ردى مىبود بالذات متصف نمىشد به محامد الصفات چنانچه بقراط گفته آن ماء المطر أجود المياه و أعذبها و أخفها و زنا و كذلك مشهود است كه اگر شخصى بعيد از عفونت شرب بدان نمايد و از معفّنات خارجيه اجتناب فرمايد اصلا ضررى روى نمىدهد و اين معنى دليل نقاى ذاتى اوست .\r\n\r\nفائده [ تناول حموضات براى شخصى كه مستعد به عفونت بود و به شرب آب باران مضطر باشد 
  ]\r\nشخصى كه مستعد به عفونت بود و به شرب آب باران مضطر باشد بايد كه به تناول حموضات گرايد تا عفونت احداث ننمايد ، زيرا كه ترشى مانع عفونت است خاصه آنچه بارد يابس بود مع الحموضة .\r\nو آب باران كه بى رعد آيد و با رياح عاصفه باشد خالى از رداءت نيست و اصلاح قوى او را طبخ است و ما عدا هذين من المياه فهو ردي و سواى اين دو آب كه آب نهر و مطر باشد آنچه از آب‌ها است ردى است چون ماء قِنْى و ماء بير و ماء نِزّ و ماء راكد و معدنيات و علفيات و احكام هر واحد گفته آيد به فائده‌اى جدا .\r\n\r\nفائده در معنى عين و معنى احكام قنى و بئر و تيز :\r\nبايد دانست كه به امر الله تعالى آب در زمين متكوّن مىشود بدين وجه كه از تأثير حرارت و خاصيت كواكب بخارى از ارض و ماء كه به ضرورت خلا در ارض تداخل كرده پديد مىآيد و بنا بر ناريّت كه لازمهء بخار است به عزم خروج حركت مىنمايد ، پس به هر جهتى كه تخلخل در او راه مىيابد بدان سو مىگرايد و به واسطهء بسط و اطالت او در ارض ، برودت مكانى بر او استيلا مىنمايد و ناريّت از آن زائل مىسازد و بالضرور بخار مذكور مستحيل به آب مىشود ، چه ظاهر است كه چون ناريّت از آنجا زوال گيرد استحاله به آب مىپذيرد و پس مدد وصول بخار اگر پيشتر و پى هم مىرسد آب تراكم مىنمايد و موضعى از ارض را كه قابل انخراق باشد خرق مىكند و مرئى مىگردد و در اينجا رسيده اگر به سبب كثرت هجوم ميلان بخار به دو بسيار رسيده جريان مىكند حسب مدد دائماً أو منقطعاً ضعيفاً أو شديداً و اين را عين جارى نامند . و اگر به حد جريان نرسد بل مستخرج شود در محل منخفضه و بايستد همانجا غايت آنكه هر چون آب از آن برگيرند ديگر بدل آن همىرسد آن را عين واقف خوانند و فرق در اين دور تر بيايد .\r\nو پوشيده نيست كه عين جارى بهتر از واقف است به شرط اقتران او به صفات مذكوره ، چه اگر ميل عين زمين شوره باشد يا رداءت ديگر داشته باشد بديهى است كه در اين صورت عين واقف كه نقى المحل است افضل خواهد بود و كذلك در اين حالت قريب به منبع فاضل‌تر از بعيد از منبع خواهد بود و گرنه در عين موصوف گفته شد كه هر چند از منبع بعيدتر باشد فاضلتر است .\r\n\r\nاما قِنْى به كسر قاف و سكون نون و تحتانى\r\nحقيقة حفره است كه بكاوند و آب از آن برآيد ، پس به صنعت آن آب را از آنجا جارى سازند ، اين ماء القِنْى باشد و در ترجمهء وى در پارسى كاريز است .\r\nو آنچه از عين جارى شعبه‌اى به صنعت به محلى برند اين شعبهء مستخرجه را نيز قِنْى گويند مجازا و گرنه اين هم عين است .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nو كذلك آنچه از ماء راكد به صنعت جارى كنند اگر چه آن را هم قِنْى گويند مجازا اما حكم اصل خود دارد نه حكم قِنْى حقيقى .\r\n\r\n[ ماء بئر و احكام آن 
  ]\r\nو بير كه به پارسى چاه گويند حفره معموله است كه زمين را ميكاوند و آب در آن جمع مىآيد پس اگر به صنعت جارى سازند به قِنْى مسمى شود و نسبت قِنْى به بِير همچون نسبت عين جارى است به عين واقف .\r\nو احكام آب چاه‌ها مختلف است حسب مكان و حسب صرف و بهترين وى آن است كه شيرين‌تر و هاضم‌تر باشد و متّسع بود و مسقَّف نباشد و صرف بيشتر شود .\r\nو كذلك بعض چاه‌ها مشهود شده كه آب او در لطافت و سبكى به آب گنگ كه نهر مشهور هند است و به لطافت معروف پهلو مىزند .\r\nبالجمله هر آبى كه صفات محمود در آن موجود باشند و عادت نيز دخلى تمام دارد بسا مردم‌اند كه به شرب آب چاه معتاد شده‌اند و اصلا ضررى نمىيابند و اين سخن خارج از مبحث است .\r\n\r\n[ نِزّ به كسر يا فتح نون و تشديد زاى معجمه 
  ]\r\nاما نِزّ به كسر يا فتح نون و تشديد زاى معجمه حفرهء نامصنوعه را گويند كه در زمين رطوبتناك باشد و آب نواحى زمين رطب مترشح شده در آن جمع شود و به صرف بيايد و اين ردىتر از آب چاه باشد و فرق در اين و در عين واقف آن است كه در عين ، آب از تحت الارض برمىآيد ، به خلاف نِزّ كه از زمين مجاوره رطبه آب او ترشح مىنمايد در او فافترقا .\r\nو وجه رداءت اينها احتقان آبها است و اختلاط آنها به ارض مدت طويله .\r\n\r\nفائده در احكام مياه راكد\r\n، يعنى آبهاى ايستاده بر سطح ارض مقعر غير مصنوع و اين آبها همه ردىاند بنا بر آن كه شديد الاختلاطاند به اجزاى رطبهء ارضيه به سبب طول مكث و عدم تحرك ، خاصه كه نى در آن روينده باشد .\r\nو آب راكد قَصَبى را ماى آجامى گويند و آجام جمع اجمه است .\r\nو اردء آبهاى ايستاده آب رودها است كه عفونت گرفته باشد و آن را اطبا ماء البطائح خوانند .\r\nو هر چون كه بود ماى راكد آجامى باشد يا بطائحى يا غير آن به معده موافقت ندارد و آفات كثير پيدا مىكند احتراز از آن واجب است .\r\n\r\nفائده در احكام مياه معدنيه و علفيه و رداءت اينها\r\nنيز بنا بر اختلاط اجزاى غريبه است در آب و تكيّف آب به مزاج منبع .\r\nبالجمله آب كه در وى علف‌زار بود حكمش حكم آب آجامى است .\r\nاما معدنيات سواى ذهبى و فضّى و حديدى بنا بر فساد جوهر معادن مختلف الرداءت است ، آنچه مزاج هر معدن است آب مستخرجه از وى نيز همان حكم دارد و ليكن ثلاثهء مذكوره مفيد و مقوىاند ، زيرا كه ذهبى و فضّى مفرح قلب است و مقوّى ارواح و حديدى مقوى احشا است و مصلب اعضا و مزيل طحال و نافع ذرب و محرك جماع .\r\nو بدانند كه چون اينها را در آبى پاك سرد نمايند گرم كرده به كرات تا آب قوت از آن كسب كند حكم اين آب همچنان باشد در نفع .\r\nو از توصيف ماى ذهبى و غيره گمان نشود كه وى بهتر از ماى عين و مطر است ، زيرا كه ظهور بعضى فوائد ايجاب فضل كلى نمىنمايد .\r\nغرضى كه از آب نهر مقصود شده من حيث التبريد و الترطيب و التوافق في مزاج المعتدلين و غير آن نيست ، غايت آن كه آبهاى مذكور نسبت به ديگر آبهاى معدنيه بسيار قليل الرداءةاند و به منافع مقرون ، چنانچه گذشت ، پس به منزلهء دوا باشد و مداومت شرب آن ناروا است ، زيرا كه مجموع آبهاى معادن عسر بول مىآرد .\r\nو احكام ديگر معدنيات و ما يشبهها به فائده جدا گفته آيد .\r\n\r\nفائده در احكام مياه ثلجيّه و جمديّه و مانند آن\r\n، ثلج برف را گويند و آن هوا است كه بسته شده بر زمين مىافتد . و جمد يخ را نامند ، يعنى آب كه بسته شود .\r\nبايد دانست كه هرگاه هر واحد از اينها صافى و روشن باشد و به چيزى ردى مختلط نبود لا محاله به صلاح مقرون باشد ، مگر آن كه كثيف‌تر از ديگر مياه صالحه باشد ، بنا بر تأثر او از برد قوى\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nاز آن است كه صاحب وجع العصب را ضرر كثير مىدهد و ليكن اگر آن را بجوشانند عود به صلاح مىكند ، زيرا كه طبخ كثافت از وى دور مىكند .\r\nاما اگر جمد از مياه ردى باشد بديهى است كه وى هم ردى بل اردء خواهد بود .\r\nو كذلك ثلج كه از هواى مغير و متبخر تولد كند يا بر موضع ردى ساقط شود رداءة وى ظاهر است . و اينچنين جمد و ثلج را قطعا به آب ممزوج نكنند ، اما اگر ظرف پر آب در اين نهاده سرد كنند باك ندارد .\r\n\r\nفائده در احكام مياه مختلفه به اختلاف كيفيت كه حرارت و برودت است\r\n. بدانند كه آب سرد معتدل المقدار موافق‌ترين آبها است مر اصحّا را بهر آن كه معده را قوت مىدهد و اشتها مىانگيزد بنا بر تكثيف و جمع اجزايش و منع مىكند صعود بخار را بر دماغ .\r\nو ظاهر است كه مقدار معتدل از وى مستغنى مىسازد و از اكثار شرب و تعديل ماى بارد اعضا و اخلاط را ، همچون تعديل هواى بارد است مر روح را و وى در منع غليان اخلاط و عفونت قوىتر است ، لهذا اطبا گفته‌اند كه در حمّاى غليانى اگر آفتى به احشا نباشد به آب سرد فقط علاج كنيم ، ليكن آب شديد البرد عصب را ضرر دارد و احشاى متورمه را نيز .\r\nو اين همه اوصاف كه در حق آب سرد گفته شد مخصوص بدان آب است كه بالذات سرد شده باشد ، چنانچه آب شبينه و مانند آن نه آن كه وى را به عمل سرد كرده باشند به برف يا در شوره ، كه اين آب آن خواص ندارد .\r\nو اغتسال به آب سرد در فصل حار و وقت حار محرورى مزاج را معاون قوت است و حافظ حرارت غريزى و مقوى جلد و لهذا اكثر امراض جلدى را نفع مىدهد به شرط تنقيه و تقليل مواد و منع تداخل هواى متعفنه مىنمايد از آن است كه در و با غسل به آب سرد ستوده‌اند .\r\nاما سخونت كه از كثرت غسل به ماى بارد پديد آيد بنا بر اثر عرضى است كه از تسديد مسام مىشود و لا اعتبار له .\r\nاما آب گرم كه به آتش گرم شده باشد يا به آفتاب حكمش به اعتبار شدت تسخن و فتور و به اعتبار شرب آن در نهار يا بر طعام مختلف مىباشد ، چنانچه همه گفته آيد .\r\nپوشيده نماند كه نوشيدن آب گرم بالاى طعام افساد هضم مىكند و غثيان مىآرد و قى ، خاصه كه فاتر يعنى نيمگرم بود ، زيرا كه فاتر در افساد قوىتر است به خلاف بسيار گرم ، گاه باشد كه طعام را منحدر سازد ، وجه افساد رخاوت است كه در معده مىافتد از حرارت عرضيه و رطوبت ذاتيه ماى مذكور . و ايضا طعام را فورا مطفو مىگرداند و بر سر معده مىآرد . و باشد كه كثرت شرب آن استسقا آرد به ارخاى كبد . و دق پيدا كند به ايصال حرارت به قلب . و بدن بگدازد به افساد هضم جيّد و عدم حصول تسكين فورا در عطش صادق بديهى است ليكن عطش كاذب را تسكين تمام مىدهد بنا بر ازالهء سبب .\r\nو عطش صادق آن است كه از حرارت معده باشد و عطش كاذب آن كه از بلغم غليظ يا لزج يا شور پديد آيد و خاصه وى است كه از آب سرد زياده مىشود و از تجرع آب بسيار گرم و از مصابرت بر شرب آب تسكين مىپذيرد .\r\nاما تشرّب آب گرم بر نهار اكثر است كه مىشويد معده را به اذابت آنچه در وى است از بلغم و غسل آنچه در وى است از رطوبات . و نرم مىكند شكم را نرم كردن ثفل . و سست ساختن جرم معا و ليكن استكثار آب گرم على الاطلاق ردى است و موهن قوى معده ، لهذا اطبا كسى را كه عادت بر اين كرده باشد به مداومت قليلى از مصطگى امر كرده‌اند .\r\nو آب به غايت گرم بسيار باشد كه قولنج ريحى و ثفلى بكشايد و ريح الطحال را سود دهد .\r\nو ببايد دانست كه آب گرم مسكن وجع است و مدرّ بول و حيض شرباً و نطولًا و بدين چند كس سود دارد :\r\nيكى اصحاب صرع را بنا بر انضاج و تحليل ماده .\r\nدوم\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nماليخوليا را بنا بر ترطيب و تلطيف و تسخين و ترقيق مادهء غليظ .\r\nسوم اصحاب صداع بارد و اصحاب رمد را بنا بر تسكين وجع و انضاج ماده و ليكن نفعش در آخر رمد ظاهر است جهت تحليل بقاياى ماده مستكنّه .\r\nچهارم كسانى را كه بثور در حلق و عمور داشته باشند يا ورم در خلف الأذن بود بنا بر انضاج و تليين ماده ، بنا بر آن كه اين مواضع به واسطهء عصب از آب سرد ضرر مىيابند .\r\nپنجم كسانى را كه قروح در حجاب بود و تفرق اتصال در نواحى سينه باشد .\r\nو استعمال آب كه از آفتاب گرم شود بالخاصية برص مىآرد ، خصوص كه در ظروف مسين گرم شود در بلاد گرم و هنگام گرما .\r\n\r\nفائده در بيان احكام بعضى از مياه رديّه :\r\nبدانند كه آب شور مهزل و منشّف است و نخست اسهال مىآرد پس قبض ، بنا بر تجفيف رطوبات و لهذا احداث جرب و حكه مىنمايد و احكام مذكور منوط به تشرّب آن است و ترياق مصلحهء آب شور تناول چرب و شيرين است .\r\nاما غسل اعضا از آن مزيل جرب و حكّه و قوبا است و محلل خون بسته زير جلد و قاتل قمّل و قمقام و رعشه و فالج و استرخا و امثال آن ، امراض عصبى را نفعش به درجهء تمام .\r\nو خاصهء ماء البحر است كه چون افعى گزيده يا الم رسيده نيش هوام را در آن نشانند از نكابت سم سالم ماند و در استيصال فزونىهاى بواسير استنجا بدان سريع الاثر است ، خصوص صبيان را و مستسقى را بر ساحل بحر مأوى گرفتن و بر كشتى نشسته سير كردن بالخاصية نفع دارد .\r\nو بحر در اصطلاح اطبا درياى شور را گويند و آب شور عام است كه بحر بود يا از زمين شور پديد آيد يا نمك در آب شيرين انداخته باشند .\r\nو آب شور غير بحرى قريب به آب بحر است مگر در بعض خواص كه گفته شد .\r\nاما آب كدر و غليظ مولد حصات و سدد است لهذا مبتلا به شرب آن را تناول مدت را عقب آن لازم دانسته‌اند تا به اخراج اجزاى مسدوده ايمن گرداند از ضرر و ليكن كسى كه مبطون بود ، يعنى اسهال داشته باشد از ضعف معده در اكثر از آبهاى غليظ نفع مىيابد بنا بر بطوء انحدار آب مذكور .\r\nو آب نوشادرى مطلق طبيعت است خواه بنوشند خواه در آن بنشينند و خواه حقنه بدان نمايند .\r\nو آب شبى سيلان فضول بطن و نفث الدم و سيلان بواسير را نفع دارد و ليكن اغتسال بدان بيشتر حمّاى يوم استحصافى مىآرد و شرب وى حمّاى عفنيه ، بنا بر ايجاب او سده را كه موجب عفونت است و حدوث تپ از آب مزبور در ابدانى است كه مستعداند بهر حدوث تپ وى . و ابدان مذكور آن كسانند كه مسام ايشان تنگ بود و ارواح آنها گرم‌تر و استعداد حدوث سدد در آنان بيشتر .\r\nو ماى كبريتى ، يعنى آبى كه از زمين گوگرد برآيد مسخن و مجفف است و مسهل . و جلوس در آن جهت قوبا و بهق و جرب و تقشر جلد و وجع مفاصل و رياح بارده و صلابت سپرز و درد جگر و رحم و درد زانو و سعفه و تعقد عصب و جراحت گزيدن سباع را نافع است و شراب او مُضعف معده و باصره و مسخن جگر است .\r\nو ماى زفتى يعنى آبى كه از معدن زفت و قير خيزد ، شراب او مفتح و مسمن بدن است و محمر رخسار و مدمل قروح ، ليكن مورث قرحهء امعا است و محدث امراض حاره . و مصلح وى اغذيهء رطبه و صمغ عربى و گل ارمنى .\r\nو ماى مر ، يعنى آب تلخ مفتح سده و ملطف اخلاط غليظه و مفسد خون است و مصلحش شكر و عسل و طبخ .\r\nو ماى نحاسى ، يعنى آبى كه از معدن مس برآيد يا مس تافته در او مكرر سرد كرده باشند جهة بثور الفم و ورم لهات و وجع الأذن و\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nتقويت اعضاى ضعيفه نافع است استعمال او بىتشرّب و كذلك استسقا و فساد مزاج را سود دارد .\r\nاما نوشيدن وى خطرناك است و مصلحش نيز شكر و عسل و طبخ .\r\nو ماء رصاص الأسود ، يعنى آبى كه سرب تفته در آن منطفى سازند مولد قولنج است و مورث حبس بول .\r\nو آبى كه قلعى در آن گرم كرده سرد كنند قريب به ماء الرصاص بود .\r\nو بالا گذشت كه آب‌هاى معادن همه عسر بول پيدا مىكنند ، خاصه كه شرب آن مدتى واقع شود و اگرچه ذهبى و فضّى و حديدى باشد .\r\n\r\nفائده در بيان تزكيهء آب‌هاى صالح و اصلاح آب‌هاى ردىّ و تصفيهء آب‌هاى كدر\r\nبايد دانست كه آب صالح را اگر خواهند لطيف‌تر و سبكتر شود در ظرف سفال نهند و آب كه از وى بتراود تقاطر كند در ظرف نيك بگيرند كه اين آب به غايت الْطف باشد و مسمى است به ماء التقطير و هر چند از موضع بلند تقاطر كند بهتر است و وى در تبريد دل گرم و دفع خفقان حار نفع بسيار دارد .\r\nاما اصلاح مياه رديّه به چند وجه كنند :\r\nيكى آن كه تصعيد و تقطير نمايند ، يعنى عرق بگيرند و بهترين طريق تقطير مختار بقراط اين است كه آب‌ها را در ديگ نهند و بالاى ديگ چوبها گذارند بر سبيل تقاطع و بر اين چوبها صوف نو ندف زده گذارند چنانچه سر ديگ را تمام بپوشد ، پس ته ديگ آتش افروزند تا بخار به صوف برآيد و فرو همىچكد در ديگ و آب صوف را امتحان مىكنند هرگاه شيرين نمايد صوف را برداشته در ظرفى بيفشرند و هميسان هر قدر كه بخواهند بگيرند و چون دو سه بار عرق گرفته باشند آب ديگ بيندازند و ديگر آب ريزند ، از اين عمل آب شور و تلخ شيرين مىشود .\r\nدوم آن كه بر كنارهء آب كه شور و ردىّ باشد حفرهء كنند وسيع تا آب از آنجا بدين حفره مترشح گردد ، پس پهلوى اين حفره حفرهء ديگر كنند و آب را بر سبيل ترشح از حفره به حفره منتقل سازند تا كه حلاوت پيدا كند .\r\nو اگر زمين نواحى درياى شور باشد به زمين نيك كه معرا از بورقيت باشد حفره كنند و آب از دريا بدانجا برداشته برند ، پس از حفره بحفره هميگردانند تا كه شيرين گردد .\r\nسوم آن كه آب را بجوشانند تا چهارم حصه برود اولى باشد . و اگر در صد رطل آب يك رطل سركه انگورى آميزند و بجوشانند تا چهارم حصه برود اولىتر باشد .\r\n\r\n[ اختلاف اطبا در لطافت آب مطبوخ 
  ]\r\nو بدانند كه اطبا در آب مطبوخ اختلاف دارند ، بعض برآنند كه آب را چون بجوشند لطافت مىگيرد و رداءت او زوال مىپذيرد و شيخ هم بر اين است . و اينان بر اثبات مدعاى خود دو دليل آورده‌اند :\r\nاول آن كه به تجربه رسيد كه نفخ در آب مطبوخ كمتر مىباشد و انحدار از معده سريعتر و اين دو صفت خاصه لطافت است .\r\nثانى آن كه وزن آب مطبوخ سبكتر از غير مطبوخ مىباشد و اين نيز نشان لطافت است .\r\nو بعض برآنند كه آب از طبخ غليظتر و كثيف‌تر مىگردد و دليل آورده‌اند كه چون آب را مىجوشانند شك نيست كه آنچه لطيف است متصاعد مىگردد لأن اللطيف أشد قبولا للتصعد و هرگاه اجزاى لطيف مفارق شود آنچه باقى است لا محاله كثيف خواهد بود بغلبة الأرضية عليه .\r\nو ظاهر است كه از اين آبها هيچ يكى خالى از اختلاط اجزاى ارضى نيست ، پس طبخ على الاطلاق مزيد كثافت باشد و آنچه از خفّت وزن و قلّت نفخ گفته‌اند لا نسلم كه در همه آبها يافته شود ، چنانچه به تجربه ظاهر شده .\r\nو در رد اين ، شيخ ميگويد كه متصعد هر چند الطف از باقى است ليكن كثير المخالفة نيست ، بهر آن كه متشابه الاجزا است ، زيرا كه بسيط است يا قريب به بسيط و عدم وجود آب بسيط كه گفته‌اند غير ثابت است و آبى كه بعد طبخ باقى مىماند هر چند غليظتر از متصعد است ليكن نسبت بدان كه قبل از طبخ بود لطافت گرفته لا محاله .\r\nو علت\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nضرورت حصول لطافت از طبخ آن است كه غلظت آب از دو امر بيرون نيست :\r\nيكى آن كه به سبب برودت و كثافت عارض شود و زوال اين به طبخ ظاهر است .\r\nدوم آن كه از اختلاط اجزاى ارضيه غلظت پديد آيد و اين نيز از طبخ زائل مىگردد ، بهر آن كه اجزاى ارضيه بالطبع از آب جدا مىشوند به ترسب ، بنا بر ثقالت كه لازمهء وى است و ليكن چون اجزا در غايت صغر است و آب ميل به غلظت دارد اجزاى ارضيه از آب جدا نمىتواند شد و از طبخ رقّت و تخلّخل در آب پديد مىآيد و بدان سبب اجزاى صغار ارضى اقتدار مىيابند بر تميز و ترسّب و آب لطيف مىگردد ، پس طبخ مزيد لطافت باشد در جمله .\r\n\r\n[ نظر مولف درباره لطافت آب مطبوخ 
  ]\r\nو شارح بعد ذكر قولين مختلفين بهر تطبيق كلامين مىگويد كه اختلاط اجزاى ارضى به آب دو گونه است :\r\nيكى آن كه امتزاج به شدت نبود چون ماى عكر ، يعنى آبى كه بالذات پاك بود و از واردات خارجى غلظتى پيدا كند و اين آب شك نيست كه از طبخ لطيف شود .\r\nدوم آن كه اختلاط اجزاى ارضى به ماء شديد بود حتى كه جدا شدن از وى عسير باشد ، چون آبهاى معادن و آب بحر كه بالذات غلظت دارند و اين آب لا محاله از طبخ كثيف گردد .\r\nو وجه لطافت در اول و كثافت در ثانى به طبخ از دلائل سابقه پوشيده نيست چه گفته شد كه اجزاى ارضى چون به سهولت از آب جدا همىشود زودتر تريفق و تخلخل ارض مزيد لطافت باشد ، به خلاف آن كه جدا شدن ارض از آب عسير بود كه در اين صورت تخلّخل به اجزاى ارض كمتر مىافتد و به اجزاى مائى بيشتر و اين معنى مزيد كثافت باشد .\r\n\r\n[ سخن مولف در دفع ردائت آب و تصفيه آب كدر 
  ]\r\nو طريق ديگر در دفع رداءت آب آن است كه خاك پاك خاصه كه از شهر نوشنده باشد در آب آميزند و بدارند تا صاف شود و هر چونكه مكرر كنند بهتر باشد .\r\nاما طريق تصفيهء آب كدر و غليظ آن است كه خستهء زرد آلو آميزند يا گل ارمنى يا پست گندم يا قدرى شب يمانى يا قدرى زاج مسحوق . و شب و زاج مهما امكن نشايد آميخت كه خالى از ضرر نيستند .\r\nو اگر اخگر چوب نيك در آب سرد كنند تصفيه نمايد .\r\nو هرچه در اصلاح آب ردى گذشت مصفى كدورت است .\r\nو خوردن پياز ترياق آبهاى ردى است و هليله بدستور .\r\nو اوقات منهيه تشرّب آب از منافع و مضار آن در تدبير مأكول و مشروب بيايد انشاء اللّه تعالى .\r\n\r\n[ قسم سوم خواب و بيدارى 
  ]\r\nالقسم الثالث في النوم و اليقظة قسم سوم از اسباب ضروريه ثابت است در بيان خواب و بيدارى .\r\nأما النوم فيبرّد الظاهر و يسخّن الباطن اما خواب ، پس وى سرد مىكند ظاهر بدن را و گرم مىسازد باطن را .\r\nو يرطّب إن قصر و تر مىدارد باطن را اگر كوتاه باشد زمانهء خواب .\r\nو يبرّد و يخفّف إن طال و سود مىكند و خشك مىسازد باطن را اگر دراز باشد زمانهء خواب ، زيرا كه خواب طويل اگر چه بر امتلاى معده بوده باشد اكثر حكم خواب خلو مىگيرد ، بهر آن كه چون از هضم غذا فارغ مىشود حرارت در روح مىآويزد و روح را تحليل مىكند و خشكى مىآرد ، پس اين هر دو مذموم بود و محمود خواب معتدل است و چون در ضمن بيان طرفين خيريّت درجهء وسط مفهوم مىشد مؤلف به ذكر آن نپرداخته و ليكن ما مفصل ميگوئيم .\r\nو اليقظة بضد ذلك و بيدارى احداث مىكند آنچه در خواب گذشت قِلَّة و كَثْرة .\r\n\r\n[ انواع نوم و يقظه 
  ]\r\nپوشيده نماند كه نوم دو گونه است ، طبيعى و ناطبيعى ، در اينجا حد طبيعى مذكور مىشود و طبيعى اگر به اعتدال بود محمود است و الا مذموم .\r\nاما ناطبيعى على الاطلاق مذموم بود ، زيرا كه مرض باشد و مثال وى سبات است و كذلك يقظه طبيعى ناطبيعى و مثال\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nغير طبيعى سهر است و وى مرض باشد و در اينجا طبيعى ذكر مىشود .\r\n\r\n[ تعريف خواب 
  ]\r\nاما نوم را چنين تعريف كرده‌اند كه هو ترك النفس استعمال الحواس تركا طبيعياً يعنى خواب آن است كه بگذارد نفس ناطقه استعمال حواس را تركى كه طبيعى است\r\n\r\n[ طريق حصول خواب 
  ]\r\nو طريق حصول خواب آن است كه رطوبت معتدله در دماغ گرد مىآيد به سبب حصول رطوبات بخاريه از عروق سباتيه به سوى دِماغ ، پس رطوبات مذكور سست مىكند اعصاب را و كثيف مىسازد مسالك اعصاب را و غليظ مىگرداند روح نفسانى را و بدين سبب روح نفسانى در مسالك اعصاب نفوذ نمىكند و سكون در حواس ظاهرى پديد مىآيد و فقدان در حركت مىافتد مگر آنقدر حركت كه در حيات ضرورى است سلامت مىماند چون تنفس و نمو و هضم .\r\n\r\n[ تعريف بيدارى 
  ]\r\nاما يقظه به تحريك ضد نوم است و تعريفش چنين كرده‌اند : حالة طبيعة يستعمل فيه الحيوان آلات الحس و الحركة عند انصباب الروح النفسانية فيها موثرة يعنى بيدارى حالتى است طبيعى كه كار فرمايد در وى حيوان آلات حس و حركت خود را نزد نفوذ روح نفسانى در آن آلات به شرط تأثير .\r\nاز قيد نفوذ روح و تأثير او يقظهء مفلوج داخل در حد يقظه ماند ، زيرا كه عدم تحريك وى بنا بر عدم نفوذ روح است ، يا بنا بر عدم تأثير روح به واسطهء عدم انفعال آلات حس و حركت از آن ، چنانچه در محلش مذكور است .\r\n\r\n[ وجه نياز به خواب و بيدارى 
  ]\r\n\r\n[ وجه شباهت خواب و بيدارى به سكون و حركت 
  ]\r\nو وجه اضطرار به نوم و يقظه ظاهر است كه اتمام حس و حركت و نظام اسباب اخروى و معيشت موقوف بر بيدارى پس بيدارى ضرور باشد .\r\nو از آن كه دوام او باعث تشويش فعل نفس و تحليل روح و تعب و هلاكت است احتياج به خواب نيز لازم آيد تا آنقدر از اجزاى روح كه به حرارت و حركت يقظه خرج مىشود عوض آن در نوم باز متولد گردد .\r\nو اطبا يقظه را به حركت تشبيه داده‌اند و نوم را به سكون ، اما تشبيه يقظه به حركت از آن است كه حركت تسخين مىكند و تجفيف و تحليل مىنمايد و روح را به ظاهر متوجه مىگرداند و يقظه به دستور تسخين مىكند به انبعاث روح و حرارت غريزى و تجفيف و تحليل مىنمايد بنا بر تقليل اغتذاى بدن در وى و روح را به ظاهر متوجه مىگرداند بنا بر تحريك روح و حرارت به خارج .\r\nاما تشبيه نوم به سكون از آن است كه همچنان كه سكون ساكن مىدارد روح و بدن را و ترطيب مىبخشد از قلَّت تحليل و زائل مىسازد اعيا و ماندگى را و اعانت مىدهد بر هضم غذا و نضج مواد و تحريك مواد نمىكند كذلك نوم نيز روح و بدن را ساكن مىدارد و ترطيب بدن مىبخشد به شرط عدم افراط ، بنا بر تكثير اغتذاى بدن در وى و زائل مىسازد تعب و ماندگى را و اعانت نيز بر هضم و نضج مواد مىدهد و تحريك نمىكند ، لهذا در فساد هضم و ثوران اخلاط ستوده‌ترين تدابير تنويم مقرر كرده‌اند و تدبير خواب و يقظه .\r\nو آن كه نوم محمود كدام است و مذموم كدام و معتدل چه فائده دارد و كرا گويند مفصل بيايد در مبحث تدبير النوم و اليقظة .\r\n\r\nالقسم الرابع في الحركة و السكون\r\nقسم چهارم از اسباب ستهء ضرورى در حركت و سكون بدن است و عام است كه حركت كل بدن از كل مكان باشد يا حركت اجزاى بدن از اجزاى مكان .\r\nو تعريف حركت و سكون چنين كرده‌اند الحركة هي خروج المادة من القوة إلى الفعل بالتدريج . و السكون هو بقاء المادة على القوة أو على الفعل .\r\nو حركت چهار است اينى و وضعى و كمّى و كيفى . و تعريف هر واحد از اين حركات اربعه در مبحث نبض با فوائد كثير ذكر كنيم انشاء اللّه تعالى .\r\nاكنون وجه اضطرار انسان بدينها بيان نموده مىآيد :\r\nاما احتياج به حركت از آن جهت است كه حرارت غريزى دايم فعل مىكند در همه آنچه وارد\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nبدن مىشود و بنا بر دوام فعل عارض مىگردد آن را كلال و عجز از تحليل فضلات ، پس لازم است كه اندك اندك فضلهء زائد بماند . و ظاهر است كه فضله مذكور اگر به مرور ايام مجتمع شود حرارت را درپوشد و سرد كند بدين سبب حاجت به سوى حركت ضرورى شده تا به واسطهء او فضلهء زائده به تحليل رود و حرارت غريزى افروخته ماند و منطفى نگردد ، لأن الحركة من شأنها التسخين .\r\nو ابن ابى صادق مىگويد كه حيوان بالطبع متحرّك مخلوق شده و هر كه بر هر چه مخلوق گشته تعطّل از آن وى را محال باشد ، پس بالذات محتاج به حركت باشد قطع نظر از امر آخر .\r\nاما اضطرار او به سكون بنا بر راحت بدن است از تعب حركت ، چه اگر حركت دايم باشد هر آينه رطوبات به تمامها تحليل پذيرد ، بلكه متكوّن نگردد و بدان سبب حرارت نيز زوال پذيرد .\r\nو از عجائب حكمت اللّه تعالى است كه براى هر واحد از اسباب ضروريه محرّكى و باعثى طبيعى مقدّر فرموده تا انسان را بدان مضطر سازد ، چنانچه جوع بر اكل و عطش بر شرب داعى شده و كلال و نعاس بر نوم و بودن انسان صناعي المأكل و الملبس و المسكن بر حركت و على هذا القياس و اگر چنان نمىبود گاه مىشد كه در امر ضرورى فتورى مىافتاد و مؤدى به هلاكت مىگشت .\r\nأما الحركة فيتسخن اما حركت بالذات گرم مىكند و السكون يبرّد و سكون سرد مىكند و حركة الجماع تجفّف و تنقص الحرارة العزيزية فتبرّد و حركت جماع خشك مىكند و كم مىگرداند حرارت غريزى را پس سرد مىكند .\r\n\r\nفائده [ انواع حركت 
  ]\r\nحركت شش گونه است :\r\nشديد ، ضعيف ، كثير ، قليل ، سريع ، بطىء و حكم هر يك جدا است .\r\nاما حركت شديد حركت قوى را گويند و فرق در وى و سريع آن است كه قوى دفع مىكند معاوق را و منفعل نمىگردد از وى . و سريع آن است كه قطع مسافت كند در اندك زمان خواه به قوة باشد يا به ضعف . و ضعيف ضد قوى است و بطىء ضد سريع . و معنى كثير و قليل هويدا است .\r\nبالجمله فعل قوى چون فعل ضعيف نبود و فعل كثير چون فعل قليل نباشد و فعل سريع چون فعل بطىء نبود و ما بين اين هر سه چند درجه وسط كه معتدل باشد لازم است پس اضداد مع المعتدلات نُه مىشود و چون اينها را با يكديگر كه ممكن التركيب باشد مركب نمايند بيست و هفت قسم مىشود از ضرب نه در سه بدين وجه :\r\n1 - شديد كثير سريع ، 2 - شديد كثير بطىء ، 3 - شديد قليل سريع ، 4 - شديد قليل بطىء ، 5 - شديد كثير معتدل در سرعت و بطوء ، 6 - شديد قليل معتدل در سرعت و بطوء ، 7 - شديد بطىء معتدل در كثرت و قلّت ، 8 - شديد سريع معتدل در كثرت و قلّت ، 9 - شديد معتدل در كثرت و قلّت و بطوء و سرعت ، 10 - ضعيف قليل بطىء ، 11 - ضعيف قليل سريع ، 12 - ضعيف كثير سريع ، 13 - ضعيف كثير بطىء ، 14 - ضعيف سريع معتدل در قلّت و كثرت ، 15 - ضعيف كثير معتدل در سرعت و بطوء ، 16 - ضعيف قليل معتدل در سرعت و بطوء ، 17 - ضعيف بطىء معتدل در كثرت و قلَّت ، 18 - ضعيف معتدل در قلَّت و كثرت و بطوء و سرعت ، 19 - كثير سريع معتدل در شدت و ضعف ، 20 - كثير معتدل در شدت و ضعف و سرعت و بطوء ، 21 - قليل بطىء معتدل در شدت و ضعف ، 22 - قليل معتدل در شدت و ضعف و سرعت و بطوء ، 23 - سريع معتدل در شدت و ضعف و كثرت و قلَّت ، 24 - سريع قليل معتدل در شدت و ضعف ، 25 - بطىء معتدل در كثرت و قلَّت و ضعف و شدت ، 26 - بطىء كثير معتدل در شدت و ضعف ، 27 - معتدل در هر سه ضد ، يعنى در شدت و ضعف و كثرت و قلَّت و سرعت بطوء .\r\nبدانند كه حركت بالذات تسخين و تحليل مىكند و تبريد او عند افراط بالعرض است چنانچه بيايد ، ليكن تسخين بعضى قوىتر\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nاز تحليل است و تحليل بعضى قوىتر از تسخين .\r\nاما حركت سريع قوى قليل سخونت او از تحليل بيشتر است و حركت بطىء ضعيف كثير تحليل او افزون‌تر از تسخين است .\r\nو وجه كثرت تسخين در صورت اول آن است كه سكونت تابع قوت احتكاك و محتاج به زمان طويل نيست هر گاه حركت به سرعت و قوت باشد در اندك زمان حرارت كثير احداث مىكند و مع ذلك تحليل كمتر مىنمايد بنا بر قلَّت زمان ، زيرا كه جهت تحليل ترقيق و تبخير ماده شرط است و بهر ترقيق و تبخير طول زمان لازم .\r\nو وجه كثرت تحليل در صورت ثانى آن است كه بنا بر طول زمان حركت تبخير در ماده بيشتر راه مىيابد و از آن كه ميل به بطوء و ضعف دارد سخونت كمتر احداث مىكند ، زيرا كه در اين حالت احتكاك به ضعف مىباشد و غلبهء سخونت را شدت احتكاك لازم است .\r\n\r\n[ سبب غلبه برودت در حركت و سكون مفرط 
  ]\r\nو افراط حركت و سكون احداث برودت مىكند در بدن ، اما وجه برودت از افراط حركت بنا بر آن است كه از بسيارى حركت رطوبت غريزى تحليل مىيابد و از تحليل رطوبت ، حرارت به تحليل مىرود .\r\nو وجه برودت از فرط سكون بنا بر آن است كه وى واجب مىكند احتباس رطوبت را ، پس مستولى مىشود بر او سكون و او واجب مىكند انغماز و احتقان حرارت غريزى را ، پس مستولى مىشود بر او سكون اعْوَن بر هضم غذا است ، بهر آن كه قوت هاضمه كه در معده است مثلا شك نيست كه در جرم وى است ، پس غذا كه وارد او مىشود نخست اثر هضم به اجزاى غذائى كه ملاصق معده است مىرسد ، پستر تجاوز مىكند به اجزاى مجاوره ، حتى كه در جمله غذا عام گردد ، پس در وقت هضم اگر سكون واقع است تأثير هضم بر سبيل استوا متمّم فعل مىشود .\r\nو اگر حرارت افتاد غذا در معده مىجنبد و هضم قاصر مىگردد بنا بر آن كه در اين صورت تبدّل در اجزاى غذا مىشود و تماس اجزاى معين او با معده پايدار نمىماند و بدين سبب فتور در هضم واقع مىگردد و ليكن حركت خفيف كه باعث تخضخض غذا نشود به مثابهء سكون باشد در عدم ابطال هضم .\r\nاما حركت معتدل پيش از تناول غذا مقوى هضم باشد ، بهر آن كه گرم مىكند اعضاى هاضمه را و بر مىانگيزد حرارت غريزى را و تحليل مىنمايد فضول را .\r\nو حركت بعد هضم غذا اعون بر انحدار است ، زيرا كه مىجنباند غذا را و فضول را پس فرود مىآرد از اعلى به اسفل . و از جملهء حركات رياضت است و وى عليحده گفته شود .\r\n\r\n[ حصول جفاف از جماع 
  ]\r\nاما حصول جفاف از جماع از آن است كه در وى رطوبات قريبة العهد به انعقاد بيشتر مستفرغ مىشود و وصول نقص در حرارت غريزى مىگردد ، بهر آن كه همراه منى جوهر روح هم برمىآيد بنا بر التذاذ ، لهذا كسى كه لذت آن را بيشتر يابد از كثرت جماع ضعفى در وى قوى برمىافتد و هرگاه نقصان در روح افتد برودت بالضرور مستولى گردد .\r\nبالجمله افراط جماع مضرترين اشيا است خاصه كه مقرون به انزال باشد اما اگر حسب تقاضاى طبيعت در وقت معتدل با مرغوب الطبع واقع شود و بلا تعب باشد باعث تقويت روح و انتعاش حرارت غريزى است و تسخين بدن مىكند تسخين معتدل ، خصوص شبان را كه دموى المزاج باشد امن مىدهد از امراض كثيره ، پس اينچنين جماع از جملهء ضروريات است نه از مضرات ، مضر همان است كه بىحاجت و با تعب\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nكثير و با انزال واقع شود .\r\n\r\nفائده در تدبير جماع\r\nبايد دانست كه صاحب مزاج گرم و تر اندر اين كار قوى باشد و ضرر كمتر يابد از جماع . و صاحب مزاج گرم و خشك نيز قوى بود و ليكن اثر خشكى در وى ظاهر شود و هزال بدن و غور عين پديد آيد .\r\nو صاحب مزاج سرد و تر و سرد و خشك هر دو در اين امر ضعيف باشند و به مضرت جماع زود متأثر گردند .\r\nو بهترين وقت جماع به طور قدما آن است كه غذا از معده گذشته باشد و هضم اول و ثانى تمام شده .\r\nو بوعلى و ديگر محققان بر آنند كه بدين قول التفات نبايد كرد ، زيرا كه در اين وقت جوع باشد و معده خالى شده و در خلوى معده جماع به غايت بد باشد ، پس وقت احسن آن بود كه طعام در معده هضم شده باشد اما بتمامه از معده نگذشته باشد و حال هضم چون يكسان نيست هر يكى را از اين امر حكم به وقت كلية ثابت نبود .\r\nبالجمله به اعتبار اكثر امزجه آنچه اصلح مىنمايد اين است كه بعد تناول طعام اقل مرتبه تا سه ساعت نگذرد شروع در اين نكند و بساط مباشرت آنگاه منبسط گرداند كه شهوت صادق بود و اوعيهء منى ممتلى و قوتهاى تن سالم و قوى و آلت انتشار تمام پذيرفته بىباعثى خارجى چون خيال و لمس و ملاعبت و امثال آن .\r\nو وقتى شروع كند كه هوا معتدل بود . و پيش از دخول مس و ملاعبت بسيار نمايند و ثديين مدخوله را قدرى بمالند و سر قضيب بر دهليز فرج بسايند تا شهوت زن غلبه نمايد و در هيئت چشم او حمرت و تغيير پديد آيد پس دخول نمايند .\r\nو بايد كه ايلاج به سرعت و شدّت كند و اخراج به ملائمت و تدريج .\r\nو هرگاه منى بجنبد بر آمدن دهند و قطعا باز ندارند .\r\nو گفته‌اند جماع كه به الحاح و حركت بسيار شود ضرر دارد و آخر ضعف در باه مىآرد .\r\nو همچنان با حائض و نابالغ و با زنان كه بعيد العهد از جماع باشند مضر است و كثرت استعمال بواكر بدستور ، اما باكره مشتهات كه گاه‌گاه دست دهد حكم اكسير دارد كما لا يخفى على اهل التجربة .\r\nو جماع عقب تُخَمَه و بعد استفراغ قوىّ و بىخوابى و رياضت و اعيا و رنج و حال همّ و غم مفرط نشايد كرد ، كه از كثرت تحليل بيم غشى باشد و البتّه ضعف آرد . و ايضا در مستى و خمار نشايد كرد . و وقتى كه تن گرم باشد يا سرما يافته شود اجتناب از اين واجب است .\r\nو آن را كه يابس المزاج بود يا قلب يا معده يا احشا يا چشم يا اعصاب او ضعيف باشد تقليل اين كار لازم است .\r\nو پس از وطى آب سرد و شربت سرد نشايد نوشيد كه استرخا و رعشه و استسقا مىآرد .\r\nو ايضا به آب سرد غسل نبايد كرد و خويشتن را از هواى سرد محفوظ بايد داشت .\r\nو اگر در حال جماع سرما در پشت پديد آيد يا نزد اين كار لرزه در بدن افتد يا از لذات وقاعى رنجى رسد يا از اندام‌ها بوى بد آيد نشان اجتماع اخلاط فاسد باشد ، در اين صورت احتراز از وطى كند و تنقيهء بدن نمايد .\r\nو هر كه بعد جماع لقمه‌اى چند چرب و شيرين تناول همىكند ضرر ضعف جماع به او نرسد .\r\nو دوام شرب شير گاو به دستور سقى قوت است .\r\nو تدهين بدن و كف پاى به ادهان خوشبوى كذلك حافظ قُوى و منعش حرارت و باه است .\r\nو نخود در قدرى آب تر كرده و صبح آن را مقشَّر كرده حسب برداشتِ هاضمه دو سه توله خوردن و آب وى قدرى عسل يا قند آميخته يا بدون امتزاج آن نوشيدن\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nمعيد باه مأيوسين است و حافظ و معاون قوت معمَّرين باشد . و از ادويه مفرده هيچ چيز به اين نمىرسد و مجرب است .\r\nو بهترين اشكال آن است كه زن بر بستر نرم پشت بار خفته باشد و مرد بالاى او بود و ديگر طريق همه مضر است .\r\nو لواطت با آنكه در شرع منهى است در حكمت نيز مضر گفته‌اند و بتجربه دريافته‌اند هر كه با زوجه يا جاريهء خود لواطت كند خاصه در هنگام حمل اغلب است كه فرزند او به علة المشائخ مبتلا گردد .\r\nو بدانند كه صحبت با مرغوبان طناز و مجامعت با شاهدان پر عشوه و ناز كه به سن بلوغ و امتياز رسيده باشند در تقويت امر مباشرت عديل ندارد ، با وجود كثرت استفراغ منى ضعف كمتر مىآرد .\r\nمع ذلك طالب صحبت را احسن آن است كه خود را مصروف اين كار ندارد و قبل از مضى سه روز بدان نپردازد ، زيرا كه ما بين هر استفراغ مهلت سه روز لازم دانسته‌اند .\r\nو هر گاه از افراط اين عمل ضعفى در بدن پديد آيد ترك آن واجب و به تفريح و توديع و تقويت پردازند تا به آفت قويه نانجامد .\r\n\r\nالقسم الخامس في الاستفراغ و الاحتباس\r\nقسم پنجم از ستهء ضروريه ثابت است در برآوردن و بازداشتن ما في البدن ، چه بعض چيز است كه اخراج او از بدن ضرورى است همچنان كه نگهداشتن بعضى لازم .\r\nاما\r\n\r\n[ وجه اضطرار و احتياج به استفراغ 
  ]\r\nوجه اضطرار و احتياج به استفراغ از آن جهت ست كه بقاى بدن بدون غذا محال است و وجود غذائى كه همه آن مستحيل به جوهر عضو شود نيز محال ، در هر هضم فضله باقى مىماند بالضرور ، پس اگر فضلهء مذكور در بدن بماند و برنيايد ، البته فاسد مىشود و غذاى جديد را كه به آن لاحق گردد فاسد مىگرداند و به هلاكت مىانجامد ، پس افتقار به استفراغ ثابت باشد .\r\n\r\n[ وجه نياز بدن به احتباس 
  ]\r\nاما احتياج به احتباس از آن‌جهت ست كه بدن دايم در تحليل است و بدان سبب احتياج به بدل ما يتحلل عنه نيز دايم دارد و از آن كه استعمال غذا بر سبيل دوام غير ممكن است بالضرور حاجتمند است به آن كه غذا نزد اعضا بايستد كه تا غذاى جديد وارد شود ، پس احتياج بدن بهر دو ، ثابت باشد از آن است كه حكيم مطلق اسباب هر واحد در خلقت انسانى وديعت فرموده و جهت تحصيل آن قوتى مقرر نموده ، هر يكى در كار خود مشغول است ، اگر قصورى در كار طبيعت افتد از خارج اعانت وى مىتوان كرد ، استفراغاً و احتباساً و اسباب هر يكى از ابتدا على الاطلاق مؤلف ذكر مىكند .\r\nأما الاحتباس فإنما يكون لشدة الماسكة اما احتباس جز اين نيست كه باشد از قوت ماسكه و ظاهر است كه ماسكه چون قوى شود فضلات را نمىگذارد ، أو ضعف الهاضمة و الدافعة يا از ضعف قوت هاضمه يا از ضعف قوت دافعه .\r\nو پوشيده نيست كه هاضمه چون ضعيف باشد غذا دير هضم مىشود و بدان سبب به زمانى طويل محتبس مىماند ، زيرا كه استفراغ موقوف بر هضم است اگر به سبب دافعه به حركت نيايد .\r\nاما ضعف دافعه بديهى است كه علت حبس مىشود .\r\nأو ضيق المجاري يا از تنگ شدن راه‌ها و در اين صورت اگر چه رقيق مستفرغ مىشود ليكن فضلهء غليظ محتبس مىماند ، بهر آن كه نافذ نمىتواند شد .\r\nأو السدد أو غلظة المادة از سدّه كه در مجارى يا غلظت كه در ماده پديد آيد و در اين هر دو صورت فضول به سهولت مندفع نمىشود محتبس مىماند .\r\nأو كثرتها يا از بسيارى ماده . و معلوم است كه ماده چون بسيار بود دافعه بر آن اقتدار نمىيابد أو لزوجتها يا از لزوجت\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nماده .\r\nو باهر است كه مادهء لزج متشبّث و ملتصق مىباشد به اعضا و زود مندفع نمىگردد أو فقدان الاحساس يا از گم شدن حس بر حاجت دفعى ، چنانچه در مجرائى كه ما بين مراره و امعا واقع است سدّه افتد و بدان سبب صفرا بر امعا نريزد و آدمى خبردار نشود بر دفع براز و قولنج يرقانى آرد و انصراف الطبيعة إلى جهة أخرى يا از بازگشتن طبيعت به جهتى ديگر كه غير جهة دفع باشد . و مثالش حبس بول و براز است در بحران و جز آن كه ماده به قى با بزاق برآيد .\r\n\r\nفائده [ در مضرت حبس واجب الاستفراغ 
  ]\r\nآنچه واجب الاستفراغ است چون احتباس در آن پديد آيد آفت كثير از آن روى مىنمايد ، چه امراض تركيب ، چون استرخا و تشنج رطب و مانند آن و چه امراض مزاجى چون عفونت و احتقان و انطفاى حرارت غريزى و امثال آن و چه امراض مشتركه چون انصداع و انفجار اوعيه .\r\nو أما الاستفراغ فإنما يكون لأضداد ما ذكرنا اما استفراغ جز اين نيست كه مىباشد از ضد او آنچه گفتيم .\r\nو استفراغ مفرط مجفِّف بدن است ، زيرا كه اخلاط اجسام رطب‌اند و اخراج رطوبات به افراط باعث تجفيف جوهر اعضا است و بنا بر استفراغ مادهء حرارت كه رطوبت است برودت نيز مستولى مىشود .\r\nاما اگر استفراغ به افراط نبود و ماده مستفرغ بلغم باشد موجب تسخين مىگردد نه تبريد .\r\nو كذلك اگر مادهء مستفرغ سودا بود و استفراغ به افراط نباشد باعث ترطيب مىشود بالعرض ، زيرا كه از انعدام ضد ، استيلا مىكند ضد ديگر ، مثلا سودا چون كم شود خون چيره گردد و او گرم و تر است ، پس قلَّت سوداى غير مفرط مرطّب باشد نه مجفّف .\r\nو همچنان احتباس مفرط نيز محدث آفات مىگردد ، چنانچه گذشت .\r\nاما احتباس و استفراغ معتدل كه به وقت حاجت واقع شوند طبعاً أو اختياراً نافع و حافظ بدن‌اند .\r\nو استفراغ انواع است چنانچه آخر بحث فصد و حجامت گفته آيد و يك قسم او كه جماع باشد گفته شد در زيل بحث حركت و سكون .\r\n\r\nالقسم السادس في الأحداث النفسانية\r\nقسم ششم از ستهء ضرورى ثابت است در عوارض نفسانى و اينها كيفيات‌اند كه عارض مىشوند نفس را به تبع انفعالات كه حادث مىگردند بنا بر آن كه مرتسم شود در بعض قواى وى كه فلان شى ملايم و نافع است مر نفس را يا منافر و منافى و مضرّ است پس طلب كند آن را كه ملايم است و بگريزد زانچه منافر است و اين عوارض را حركات نفسانى نيز گويند و اطلاق و اضافت حركت بر نفس تجوّز است ، زيرا كه مراد به حركت نفس حركت قواى وى است و قوى نيز بنفسها حركت نمىكند ، بلكه به واسطهء ارواح كه حامل قوى است متحرك مىگردند و توجه نمىكند نفس به تحريك ارواح به هيچ جهت ، مگر آنگاه كه باشد با وى چيزى كه بكشد و روان سازد آن را و آنچه بدينكار آيد خون رقيق صاف است ، از اينجا است كه به هر سو روح حركت مىكند خون نيز متحرك مىشود و حُمْرت وجه در غضب و فرح و صُفْرت آن وقت فزع و خجالت مؤيّد اين قول است .\r\nو اقسام اعراض نفسانى شش است : غضب و فرح و فزع و غم و همّ و خجل ، معنى هر يك گفته آيد .\r\nو جميع عوارض نفسانى را حركت روح لازم است ، خواه به استصحاب باشد خواه به استتباع .\r\nو سبب حركت نفسى آن است كه نفس را لا محاله انفعال لاحق مىشود از ملايم يا منافر يا از آنچه در وى ملائمت و منافرت هر دو جمع باشند .\r\nو لحوق انفعال\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nبنا بر آن است كه نفس را عارض مىشود ادراك به حصول كمال خاص به قوت مدركه و بدان سبب درك مىكند منافى را من حيث هو منافٍ و ادراك انفعال است .\r\nپس اگر اين چيز كه نفس از وى منفعل مىشود ملايم بود همچون چيزى مفرِّح ، طلب مىكند آن را نفس و متحرك مىشود به سوى آن تا متّحد شود به آن ، زيرا كه تقاضاى غايت حب ، وصول به محبوب است .\r\nو اگر آن چيز منافر بود و مع ذلك نفس را مقاومت بدان ممكن باشد چون شىء مُغْضب ، ايضا حركت مىكند به سوى آن تا مقاومت بدان نمايد ، زيرا كه نهايت مقاومت به اقبال و ايصال است .\r\nو اگر مقاومت مقدور نبود چون شىء مُفْزِع ، مىگريزد نفس از آن چيز به خلاف جهت آن تا استخلاص نمايد از وى و متأذّى نگردد .\r\nو اگر آن چيز از آن جمله باشد كه هر دو امر يعنى ملايمت و منافرت در وى جمع باشند چون شىء مُخْجِل ، متحرك مىگردد نفس يك بار قليلا قليلا به سوى داخل لتهزّب عنه و باز به سرعت بنا بر تحقير عقل آن امر مخجل را و تشجيع او مر نفس را حركت مىكند به سوى خارج ، پس گويا خجل مركب است از فزع و فرح .\r\nو بالجمله حركت نفسى را حركت روح لازم است و كذلك سكون آن را سكون روح نيز لازم .\r\nو مراد به روح در اينجا روح قلبى است ، زيرا كه عند عوارض نفسانى روح حيوانى متحرّك مىشود ، از اينجا است كه حركات نفسانى را به قوت حيوانى اضافت مىكنند هر چند مبدأ حركات مذكور از قوت نفسانى است و وجهش آن است كه نفس را از ورود عوارض بردى يا عارض مىگردد نفار از آن يا ميل بدان و هر چون كه باشد نفس تسكين و اطمينان مىدهد دل را ، پس هر گاه عارض مىگردد نفس را نفار ، منقبض مىشود دل ، تا دور باشد از آن منافِر و هرگاه عارض مىشود نفس را ميل به سوى چيزى ، منبسط مىگردد دل بدان ملايم .\r\nو دل معدن قوت حيوانى و حرارت غريزى است ، چون دل منقبض شود قوت و حرارت نيز منقبض مىشوند و چون دل منبسط مىشود قوت و حرارت هم منبسط مىگردند .\r\nو گفته شد كه به تبع آن روح نيز متحرك مىگردد ، لأنه حاملها و به استصحاب روح خون نيز متحرك مىشود ، ليصير بدلا عمّا تحلَّل منه بالحركة .\r\n\r\n[ وجه نياز به حركت نفسانى 
  ]\r\nو وجه اضطرار به سوى حركت نفسانى در امور معيشت ضروريه و ضروريّات بدنى امور نفسانى است كه تحصيل ضروريات بدن وابسته بدان است ، زيرا كه باعث بر تحصيل ضروريات بدنى امور نفسانى است .\r\nو ايضا هر گاه ثابت شده كه حركات بدنى از جملهء ضروريات است چنانچه گذشت و وجود اين حركات موقوف است بر عوارض نفسانى كه مستلزم‌اند حركت روح را ، مثل شهوت و غضب ، پس اين‌ها ضرورى باشند لكونها موقوفاً عليها وجود الضروري .\r\n\r\n[ وجه نياز به سكون نفسانى 
  ]\r\nو وجه اضطرار به سوى سكون نفسانى بنا بر آن است كه روح لطيف حار سهل التحلّل است اگر دايم متحرك باشد بتمامه تحليل مىيابد ، پس حاجت به سكون نيز ضرورى باشد تا روح آن قدر كه از حركت خرج شده ديگر پيدا آيد .\r\n\r\n[ در بيان حركات روح به داخل و خارج بدن 
  ]\r\nو پوشيده نماند كه حركت روح يا به سوى خارج مىشود يا به سوى باطن و در هر دو صورت يا دفعةً مىشود حركت يا اندك اندك ، چنانچه مؤلف گفته :\r\nفمنها ما يحرك الحرارة إلى خارج البدن پس بعضى از امور نفسانى است كه حركت مىدهد حرارت غريزى و روح را به خارج بدن إما دفعةً كالغضب و الفرح يا يكبارگى همچنان كه غصه و خوشحالى أو قليلًا قليلًا كاللذة يا اندك اندك همچون لذت از هر حس كه حاصل شود .\r\nو منها ما يحرِّك الحرارة إلى داخل البدن و بعضى از آن امور آن است كه حركت مىدهد حرارت و روح را به داخل بدن إما دفعة كالخوف يا يكبارگى مانند ترس و إما قليلًا قليلًا كالحزن و يا\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nاندك اندك همچون اندوه .\r\nو منها ما يحرِّك الحرارة مرَّة إلى داخل و مرَّة إلى خارج كالغضب إذا كان مع الخوف و بعضى از آن امور آن است كه حركت مىدهد حرارت و روح را يك بار به داخل و يك بار به خارج ، مثل غصه كه با خوف يار بود .\r\nو مفصل گفته آيد اگر امر متعلق به امور نفسانى ملايم و قوى است چون فرح مفرط يا منافر است اما قوت مقاومت قوى است چون در غضب مُفرِط در اين دو صورت روح دفعةً حركت مىكند به خارج و اگر آن امر ملائم غير قوى است چون فرح غير مُفرِط و لذّت غير مُفرِط در اين صورت حركت مىكند روح به خارج اندك اندك .\r\nو مراد از غير مُفرِط فرحت و لذّت معتدل است نه در غاية قِلَّت كه وى اعتبار را نمىشايد .\r\nو اگر آن امر منافر و قوى است همچون فزع مفرد شديد در اين صورت حركت مىكند روح به داخل دفعةً ليأسه من المقاومة .\r\nو فزع مفرد آن كه مركّب با فرح نبود ، چه اگر فزع با فرح يار بود حركت به داخل دفعةً نمىشود ، چنانچه در خجل مشهود است .\r\nو اگر آن امر منافر و غير قوى است همچون غم ، در اين صورت حركت مىكند روح به داخل اندك اندك ، زيرا كه در اين حالت بنا بر وقوع موذى خوف حصول چيزى ديگر نمانده و توقع مقاومت نيز گسسته شده .\r\nو اگر آن امر مركب از ملايم و منافر باشد همچون همّ ، كه متضمّن رجا و خوف است و همچون خجل كه مشتمل بر فزع و فرح است در اين صورت حركت مىكند روح در يك وقت به داخل و خارج .\r\nو اگر قائلى گويد كه حركت جسم در يك وقت به دو جهة مختلف محال است پس اين گفتن راست نيايد ، گوئيم : وقت زمانى را گويند كه قابل تجزّى باشد و مركّب به آنات بود ، پس حركت جسم در يك وقت به دو جهة محال نباشد ليكن حركت به دو جهت در يك آن لا محاله محال عقل است .\r\nو از اين قول اعتراضى كه بعض شرّاح بر شيخ كرده‌اند در قانون مرتفع مىشود ، تأمّل و تدبّر .\r\n\r\n[ در بيان اقسام شش‌گانه عوارض نفسانى و آثار آن‌ها 
  ]\r\nاكنون معانى الفاظ سته كه معتبر به امور نفسانىاند گفته آيد مع آثارى كه از اين‌ها در بدن عارض مىشود :\r\nاما غضب كيفيتى است نفسانى كه به مصاحبت او حركت مىكند روح به خارج جهت طلب انتقام از موذى .\r\nو فرح كيفيتى است نفسانى كه به تبع او حركت مىكند روح به خارج جهت طلب وصول به سوى ملذذ .\r\nو فزع كيفيتى است نفسانى كه به مصاحبت او حركت مىكند روح به داخل بدن از خوف موذى ، خواه آن موذى واقعى بود خواه تخييلى ، آنچه واقعى است تعديهء او به آلى مىشود ، آنچه تخييلى است تعديهء او به عين مىشود .\r\nو معنى فزع و ترس ترسيدن است و غم كيفيتى است نفسانى كه به تبع او حركت مىكند روح به داخل بدن از خوف موذى واقعى .\r\nو غم را حزن نيز گويند و ترجمهء وى اندوه است .\r\nو همّ كيفيتى است نفسانى كه به تبع او حركت مىكند روح و حرارت غريزى به داخل بدن و به خارج نيز بنا بر حدوث امرى كه خير از او متوقع بود مع انتظار شر ، پس همّ مركب باشد از رجا و خوف و هر كدام كه غلبه كند بر فكر حركت مىنمايد نفس به جانب آن پس اگر جهة وقوع خير غالب شد حركت مىكند به خارج و اگر جهة شر غالب شد حركت مىنمايد به داخل ، لهذا گفته‌اند كه همّ يعنى اهتمام به چيزى جهاد فكرى است . و گفته‌اند گاه باشد كه از همّ عارض شود غضب و حزن .\r\nاما حدوث غضب به سبب تصور فوات مطلوب است كه در اين صورت متحرك مىشود روح به ظاهر جهت طلب تدارك و بعده چون خبردار مىگردد از قوت تدارك باز مىگردد به باطن متأسف و محزون شده پس دو حركت مختلف پديد مىآيند .\r\nو از آنچه گذشت فرق در همّ و غم مستفهم شده و زياده بر آن نيز گفته شود تا هيچ ريب نماند .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n\r\n[ در بيان هم و غم و خجل به طريقى ديگر 
  ]\r\nبدان كه هرگاه چيزى ضرورى از دست برود يا بدان رسيده نشود يا كارى مكروه واقع شود به نهجى كه منع بر آن و ملامت بدان و مكافات آن ممكن نباشد بدين سبب در نفس حالتى پديد آيد اين را غم گويند و هر گاه با تمام كارى اهتمام كند و نه حصولش متيقّن شود و نه غير حصولش با چيزى هائل و مولم شود كه وقوع وى يقينى نباشد و بدين سبب حالتى پديد آيد اين را همّ گويند .\r\nبالجمله مطلوب صاحب غم از دو بيرون نيست يا فوت شده باشد و ممكن الحصول نبود يا وصول بدان مقدور نباشد به خلاف مطلوب صاحب همّ كه ممكن الحصول باشد اگر چه به دشوارى بود .\r\nخجل كيفيتى است نفسانى كه به تبع او حركت مىكند روح و حرارت غريزى به داخل بدن به تدريج پستر حركت مىنمايد به سوى خارج و اين از قبيل استحيا است .\r\nو در مغرب نوشته كه خجالت از خطاى عامه است و صواب آن كه خجلت گويند يا خجل .\r\n\r\nانتباه [ در مضرت افراط حركت روح 
  ]\r\nمبرهن شد كه حركت روح يا به طرف خارج مىشود يا به طرف داخل ، بالا گذشت كه حركت خون نيز لازمهء آن است ، پس هر سو كه روح متحرك مىشود حرارت بدان سو وارد مىگردد و به طرف مخالف برودت لنقصان الدم و الروح و الحار الغريزي عنه بالجمله افراط حركت روح به داخل باشد يا به خارج قاتل است ،\r\n\r\n[ وجه هلاكت آدمى از حركت روح به خارج 
  ]\r\nاما وجه هلاكت از حركت روح به خارج آن است كه هر گاه اكثر روح برون ميل نمايد و قدرى اندك درون بماند آن به اندك نيز براى ضرورت خلأ كه در باطن حاصل شده متخلّل مىگردد و منبسط نمىشود تا امتلا كند و بدين سبب قوت روح به ضعف مىگرايد و به تدبير باطن كفايت نمىيابد و بالضرور باطن سرد مىشود و آنچه به خارج ميل كرده بود بنا بر امتداد مزاج نيز تحليل مىيابد و چون از باطن به دو منقطع شده لا محاله به ظاهر هم برودت طارى مىشود و حادث مىگردد غشى و موت ، چنانچه در فرح مُفرِط و غضب مُفرِط مشهود است ، ليكن موت در فرح بيشتر واقع مىشود نسبت به غضب مُفرِط و لِمّش آن است كه در غضب حركت روح نمىشود مگر با غليان خون دل و با حصول قوت به طلب انتقام ، زيرا كه طلب انتقام با ضعف قوت صورت نه‌بندد و چون چنين باشد مستعد است كه غضب به غشى انجامد فضلًا عن الموت و إنما يقع نادرا .\r\n\r\n[ وجه هلاكت آدمى از حركت روح به باطن 
  ]\r\nو وجه هلاكت از حركت روح به باطن آن است كه چون روح و خون به باطن مىگرايند به افراط احتناق در مجارى مىافتد بنا بر شدت اجتماع و انحصار روح و خون و بالضرور حرارت غريزى منطفى مىگردد و باطن سرد مىشود و ظاهر نيز سرد مىگردد لانصراف الروح و الدم عنه .\r\n\r\n[ مضرت افراط در حركت و سكون نفسى 
  ]\r\nپوشيده نماند همچنان كه افراط حركت نفسى ضرر مىرساند افراط سكون نفسى نيز ضرر مىدهد بنا بر احداث برودت در بدن و بلادت در ذهن ، زيرا كه موجب سخونت و ذكا حركت و حرارت و لطافت روح است ، لهذا صاحب خون غليظ شديد البلادة مىباشد .\r\nبالجمله هر امرى كه حكيم مطلق مودع نموده آلاف حكمت در وى متضمّن شده از اين قبيل است كه مذكور مىشود .\r\nبدانند كه نزد محققان به اثبات رسيده كه گاهى منفعل مىگردد بدن از هيئات نفسانيه كه غير غضب و فرح و حزن و فزع و همّ و خجل است و نظير آن هيئات مؤثره تصورات نفسانى كه آثاره امور طبيعيه مىنمايد و اين مقدمه‌اى است كه فلاسفه امكان خوارق عادات بر آن منتفى ساخته‌اند و مىگويند كه : تصورات وهميّه گاه باشد كه سبب حدوث حادث مىگردد و شك نيست در صدق مذكور لهذا شيخ در قانون نوشته و أما الذين لهم غوصٌ في المعرفة فلا ينكرونها إنكار ما لا يجوز وجوده .\r\nو قرشى در اين باب حكايت‌ها آورده چه از واقعات خويش و چه\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nاز واردات ديگران و ما برخى از آن مرقوم نمائيم تا بر مخالفان حجت باشد .\r\nپوشيده نماند كه به تجربه رسيده كه وقت مجامعت خاصه عند انزال هر گونه شكل حسن و ياد قبيح منظور باشد به تعمق نظر در اكثر فرزند كه از آن منى متكوّن گردد مشابه به همان شكل مىباشد در حسن و قبح ، نه در نوعيّت ، زيرا كه تصور نفسى در تغيّر نوع تصرف نمىتواند كرد كما لا يخفى .\r\nو كذلك مشهود است كه كسى چون چيزى حامض خورد آب در دهان بيننده پيدا مىشود و دندانش كند مىگردند .\r\nو همچنان كسى را كه رمد باشد و ديگر بيشتر در وى نظر كند چشمش نيز به درد مىآيد در اكثر .\r\nو به دستور كسى را كه غلبهء خون باشد و به جانب سر متوجه بود از ديدن چيزهاى سرخ زود ثوران مىكند لهذا مرعوفين را منع كرده‌اند از نگريستن بر اشياى سرخ . و اين جمله از تصورات نفسانى است .\r\nو از همين قبيل است تبدل مزاج به سبب تصور مخوِّفات و مفرِّحات .\r\nو مثالى كه در وى احتمال شك نباشد و تغيّر عظيم دفعةً پديد آيد حال عشّاق است كه از ظلم و جفاى معشوق به درجهء سقوط انجاميده باشد و مُشرف به هلاكت گردانيده چون ناگهان رؤيت وى دست دهد دفعةً عود به صلاح نمايد و استقامت در مزاج پديد آيد .\r\nو از اين جمله است كه كسى تصور صحت كند يا تصور مرض ، حتى كه اين تصور مستكمل شود ، پس البته بر طبق آن صحت يا مرض حقيقى عارض گردد و قصهء اطفال و ملا در مثنوى مولوى خوانده باشى .\r\nاز اين جمله است كه مشى بر موضع ضيق عالى مؤدى به سقوط مىشود كسى را كه سقوط متصيور باشد و گرنه معتادين بر ريسمان كه در هوا بندند مشى مىكنند چنانچه در بازيگران مرئى است .\r\nبالجمله تأثير امور نفسى متيقن و متحقق است و تصورات را در احداث حوادث دخل تمام ، غايت آن كه حسب محل و مقام صدور آثار متفاوت الدرجات مىباشد كما هو الظاهر عند الهمام .\r\nالفصل الثالث في الأسباب الممرضة\r\n\r\nفصل سوم از مقاله سوم ثابت است در سببها كه احداث مرض مىكند\r\nو معنى سبب مطلق در ابتداى اين مقاله گفته شد و در اينجا آنچه بدين محل تعلق دارد گفته آيد .\r\nو ينقسم إلى ثلاثة أقسام و منقسم مىشود اسباب ممرضه به سه قسم بادية و سابقة و واصلة يكى از آن اسباب باديه است و دوم سابقه و سوم واصله و وجه حصر در اين سه آن است كه سبب از دو حال بيرون نيست :\r\nيكى آن كه بدنى نباشد و آن را بادى گويند .\r\nدوم بدنى باشد و بدنى بالاستقراء منحصر است در خلطى و مزاجى و تركيبى .\r\nو سبب بدنى نيز دو گونه است :\r\nيكى آن كه ايجاب حالت مىكند به واسطه و آن را سابقه گويند .\r\nو دوم آن كه ايجاب حالت كند بلا واسطه و آن را واصله نامند .\r\nو هر واحد از اينها به تفصيل گفته شود :\r\nفالبادية هي التي لا تكون خلطيّا و لا مزاجيّا و لا تركيبيّا پس سبب بادى وى آن است كه نباشد خلطى و نه مزاجى و نه تركيبى بل تكون أمرا من الأمور الخارجية مثل الهواء الحار بلكه باشد امرى از امور خارج از بدن چون هواى حار كه احداث صداع كند و هواى بارد كه ايجاب استرخاء در عصب نمايد .\r\nأو من الأمور النفسانية كالغضب يا باشد امرى از امور نفسانى همچون غضب كه موجب سخونت در ارواح شود و ايجاب حمّاى يوميه نمايد و از اين قبيل است ديگر امور نفسانى كه موجب حمّى و جز آن شود .\r\nو شك نيست كه نفس غير بدن است ، پس آنچه از جهة نفس واقع گردد آن نيز بادى باشد و همچون امور خارجيه بود در غير بدنى بودن .\r\nبالجمله امور خارجى و امور نفسانى را بادى گويند و اينها را بادى گفتن محتمل سه وجه است :\r\nيكى آن كه امور مذكور در ايجاب حالت شديد الظهوراند ، چه بر طبيب و چه بر غير آن از اين را\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nبادى گويند و بر اين تقدير بايد كه بادى مشتق از بُدو باشد به ضمّ موحده و سكون دال مهمله و واو موقوف ، به معنى ظهور .\r\nدوم آن كه امور مذكور لا محاله خارج از بدن‌اند همچون باديه خارج از مدينه از اين جهة به بادى مسمى شده و بر اين تقدير بايد كه بادى مشتق از بَيدا بود به فتح موحده و سكون تحتانى و فتح دال مهمله و الف ، به معنى صحرا .\r\nسوم آن كه امور مذكور شك نيست كه مبدأ امراض‌اند ، زيرا كه اسباب بدنيه همچون امتلا مثلا و جز آن البته استناد به اسباب خارجيه دارند همچون اغذيهء كثيره و فساد اهويه و مانند آن ، پس اينها را بادى گفتن مىتواند كه بدين جهت باشد و بر اين تقدير كه مشتق از بَدء باشد به فتح موحده و سكون دال مهمله و همزهء موقوف ، به معنى ابتداء .\r\n\r\nفائده [ در بيان وجود واسطه در اسباب 
  ]\r\nسبب بادى عام است كه ايجاب حالت به واسطه كند همچون طعام كثير كه واجب كند امتلا را در بدن و امتلا واجب نمايد مرض را يا بىواسطه كند همچون حرارت هوا كه موجب صداع شود در صورت اول بيان سبب بادى كه تكثير طعام است و ميان مرض امتلا واسطه شده و در صورت ثانى در سبب و مرض هيچ واسطه نيست ، حاصل آن كه در ميان سبب غير بدنى و مرض واسطه باشد آن را سابقه گويند و گرنه واصله خوانند چنانچه مىگويد : و السابقة و هي الأسباب البدنية التي يكون بينهما و بين المرض واسطة و سابقه و آن اسباب بدنى است كه ميان وى و ميان مرض واسطه باشد .\r\nو الواصلة و هي الأسباب التي لا يكون بينهما و بين المرض واسطة و واصله وى آن است كه نباشد ميان او و مرض واسطه مثال السابقة الامتلاء اللحمي مثال سابقه امتلا است مر حمّاى عفنه را ، زيرا كه امتلا واجب مىكند تپ عفنى را به واسطهء عفونت .\r\nو تپ را به عفنى از آن مقيّد ساختم كه حمّاى يوم كه از امتلا مىشود در آنجا امتلا به سبب واصله است ، زيرا كه در وى و در تپ مذكور واسطه نيست كما لا يخفى .\r\nو مثال الواصلة العفونة التي يلزمها الحمّى و مثال واصله عفونت است كه لازم است آن را تپ عفنى ، زيرا كه در عفونت و تپ واسطه‌اى نيست و همچنان امتلا كه احداث حمّاى يوميه كند واصله باشد مر مرض را چنانچه گذشت .\r\n\r\nفائده [ در بيان وجود واسطه در اسباب 
  ]\r\nسبب فاعلى را بر سبب تقدم زمانى است و بدين تقدير هر مسبّب مذكور را سابقه مىتوان گفت ليكن از آن كه سبب غير بدنى به بادى مسمّى شده و قسمى از بدنى به واصله لاتّصاله بالمسبب قسم ديگر از بدنى را به اسم عام كه سابقه باشد مسمّى ساختند .\r\nو بايد دانست همچنان كه مرض را سه سبب مىباشد صحت را نيز سه سبب است :\r\nمثال سبب بادى صحت غذاى موافق است و مثال سابقهء او نضج تام و مثال واصله اعتدال مزاج و تركيب .\r\nو هذه الأسباب إما أن تحدث سوء المزاج أو مرض التركيب أو تفرق الاتصال و اين اسباب ثلاثه يا اين است كه پيدا مىكند سوء مزاج را يا مرض تركيب يا مرض تفرق اتصال را و بيان اينها گذشت و ذكر سبب‌هاى اين امراض كرده مىآيد .\r\nأما سوء المزاج هرگاه فارغ شد مؤلف از بيان اسباب مغيرهء احوال بدن انسان از ضرورى و جز آن شروع نمود در ذكر اسباب هر واحد از اجناس ثلاثهء امراض مفرده و گفت أما سوء المزاج فنقول إن أسباب المرض الحارّ خمسة پس ميگوئيم بدرستى كه اسباب مرض گرم پنج است بر قول جالينوس : حركة تجاوز عن الاعتدال يكى حركت كه درگذرد از اعتدال تجوّزاً قليلًا و تجوّز را به قليل از آن\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nمقيّد ساختيم كه تجوّز مفرط سبب برودت مىگردد از كثرت تحليل و عام است كه حركت ، نفسانى بود يا بدنى ، چنانچه ميگويد : إما نفسانية يا اين آن است كه آن حركت نفسانى باشد كالغضب همچون غضب .\r\nو بايد دانست كه غضب به هر حال مسخِّن است .\r\nاما ديگر امور نفسانى احوال آن‌ها به اعتبار افراط و عدم افراط مختلف مىباشد أو بدنية كالمبالغة في الرياضة يا بدنى باشد همچون مبالغه در رياضت .\r\nو در اينجا نيز مبالغهء غير مفرط متصور است ، زيرا كه افراط در وى باعث تبريد مىشود از كثرت تحليل .\r\nو ملاقاة حرارة بالفعل دوم ملاقات حرارت است بالفعل . و اينجا هم حرارت غير مفرط مراد است ، زيرا كه مفرط به برودت مىانجامد .\r\nو ملاقاة حرارة بالقوة سوم ملاقات حرارت است بالقوه و مثال او تناول غذا يا دوا بود كه بالطبع گرم باشد و ادويه كه از استعمال كردن بر خارج بدن احداث سخونت كند .\r\nببايد دانست كه استعمال دواى گرم داخلًا بود يا خارجاً سخونت مىبخشد به سبب كيفيّت مسخنه ليكن استعمال اشياى حاره بر ظاهر عضو اگر مفرط بود مؤدى به برودت باطن مىگردد بنا بر جذب خون بر ظاهر لأن السخونة تجذب الدم على محلّها .\r\nو تكاثف المسام و سبب چهارمى حرارت ، كثيف شدن مسام است ، زيرا كه تسديد مسام باعث احتقان حرارت و ابخره مىشود و اين معنى مزيد حرارت مىگردد .\r\nو سبب تكاثف خواه ملاقات اشياى بارد بالفعل بود ، چون مصادفت برد و هواى سرد و غسل به آب سرد ، خواه ملاقات اشياى قابض ، چون غسل به آب شبى و مانند آن ، خواه ملاقات چيزى يابس چون طين و خواه چيزى ديگر كه حقن حرارت مىنمايد .\r\nاما استعمال مبردات بر ظاهر اگر به افراط بود باطن را نيز سرد مىسازد كما لا يخفى و در بعض نسخه‌ها و السدد هم مرقوم شده ، يعنى سبب چهارمى تكاثف مسام است و سده .\r\nپوشيده نيست كه در اين صورت تكاثف را عام بايد داشت و سده را خاص و سده را تكاثف لازم است و تكاثف را سدهء غير لازم .\r\nو معنى سده وقوع جسمى است در عروق ضيِّقه به حيثيّتى كه مانع خروج و فضول طبيعى گردد از بشره .\r\nو مىتواند كه از سده سدهء مسام يعنى تكاثف مراد باشد و بر اين تقدير وى عطف تفسيرى باشد نه عطف حقيقى ، چه عطف حقيقى آن است كه در معطوف و معطوف عليه مغائرت باشد معنىً .\r\nو العفونة و سبب پنجمى سخونت عفونت است ، زيرا كه عفونت همچنان كه متولّد مىشود از حرارت غريبه ، توليد حرارت غريبه نيز مىنمايد . و علت حدوث عفونت حرارت ناريه است كه به رطوبات كه در ممتزج است استيلا كند و حركت دهد آن را حركتى غريبه ، پس رطوبات مذكور فاسد شود به نهجى كه قابل اصلاح نماند به آن حالت . و هر چون كه باشد در حالت عفونت فتور در نوعيت نمىافتد ، يعنى آن شىء عفن بر نوع خود باقى ماند ، مثلا خون كه گنده شود يا خلط ديگر بعد گنديدن هم همان است كه بود ، مگر آن كه شدت حرارت عفونت به احتراق انجامد كه در اين صورت هر خلط كه باشد سودا مىگردد و از نوعيت خود برمىآيد و اين چيزى ديگر است ، از مبحث عفونت خارج .\r\nو در بحث حمَّيات گفته آيد آنچه بعضى رفته‌اند كه تپ دموى و عفنى وجود ندارد ، زيرا كه خون چون عفن شود لطيف آن صفرا گردد و كثيف وى سودا مع رد اين قول كه ظاهر البطلان است .\r\nبالجمله هر گاه رطوبت گرم مىشود و عفن مىگردد ابخرهء حاره از وى جدا مىشوند و اعضا را كه مجاور وى است گرم مىسازند و اشتعال و لهب مىافزايند پس عفونت لا محاله\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nسبب سخونت مىشود .\r\nو أسباب المرض البارد ثمانية و سبب‌هاى بيمارى سرد هشت است :\r\nملاقاة برودة بالفعل يكى از آن مصادقت سردى است كه بالفعل سرد بود ، همچون هواى سرد و آب سرد و اين هر دو از اسباب برودت‌اند ليكن بالعرض احداث سخونت نيز مىنمايند به حقن حرارت و تكثيف مسام ، چنانچه در اسباب مسخنه شمرده شد .\r\nو ملاقاة برودة بالقوة دوم مصادقت سردى كه بالقوه سرد بود همچون اضمده و اطليه كه بالطبع مبرِّد باشند ، اگرچه بالفعل حار بود .\r\n\r\nانتباه متبادر از لفظ ملاقات\r\n، مصادقت مبرِّدات است به ظاهر بدن لهذا در ذيل آن امثلهء ظاهريه ذكر شد و بر اين تقدير عدم بيان مبرِّدات باطنى را در اسباب برودت بنا بر وضوح خواهد بود ، چه هرگاه ملاقات بارد در ظاهر تبريد بخشد بديهى است كه ورود آن به باطن لا محاله سردى خواهد كرد .\r\nو مىتواند كه ملاقات عام باشد خارجاً كان أو داخلًا و در اين صورت به تأويلى ديگر حاجت نيست .\r\nو قلة الأكل في الغاية سوم كم خوردن است به نهايت ، يعنى بسيار كم خوردن .\r\nو ظاهر است كه غذا چون كم خورند به عوض رطوبت متحلله كفايت نخواهد و تحلل رطوبات باعث نقصان حرارت غريزى است و وى موجب ازدياد برودت ، زيرا كه حرارت به مثابهء چراغ است و رطوبت به منزل زيت و وجود زيت همچنان كه حافظ چراغ مىشود من حيث الذات قطع نظر از عوايقات ، كذلك حصول رطوبات حافظ مادهء حرارت مىباشد .\r\nو وجه ديگر آن كه در صورت قلًت اكل ، حرارت به تحليل رطوبت بدنى مىگرايد و افناى آن مىنمايد .\r\nو گذشت كه فناى رطوبت را فناى حرارت لازم است و فناؤها مبرِّد لا محالة .\r\nو بدانند اغذيه‌اى كه از وى خون كثير متولد نشود حكم قلَّت اكل است .\r\nو الإفراط فيه چهارم افراط در خون است ، چه در اين صورت به سبب تُخَمه و امتلا حرارت عاجز مىشود از هضم و محتقن گشته منطفى مىگردد و بالضرور برودت زياده مىشود .\r\nو نظير وى اضرار از افراط زيت است سراج را .\r\nو التكاثف المفرط پنجم كثيف شدن مسام است به افراط ، زيرا كه در اين صورت بنا بر اجتماع ابخره و ادخنهء كثيره محتقن مىگردد حرارت تا كه منطفى مىشود و برد در جوهر اعضاى مىافتد .\r\nو بدانند كه تكاثف بالذات سبب حرارت است و بالعرض سبب برودت .\r\nو الحركة المفرطة ششم حركت به افراط است .\r\nپوشيده نيست كه حركت چون به كثرت باشد هر چند فى الحال مسخن است ليكن در مآل برودت مىآرد بنا بر تحليل حرارت غريزى عام است كه حركت عام بود ، يا خاص به عضوى و بدنى بود ، چون رياضت‌ها و صنعت‌ها ، يا نفسى بود چون غضب و مانند آن ، يا طبيعى بود چون يقظه .\r\nو بدانند كه در حق معتادين افراطى كه در غير معتادين است افراط نيست ، پس مرتبهء افراط امرى است نسبى كه حسب قوت و ضعف مزاج و اعتياد و غير اعتياد مختلف مىباشند ، چون معلوم شده كه افراط حركت بنا بر شدت سخونت احداث برودت مىكند .\r\nدر آخر بايد دانست كه غذاى مسخن نيز همان حكم دارد و به دستور دواى مسخن كه از خارج استعمال مىكنند چون مفرط باشد بنا بر تخلخل مسام و جذب حرارت به ظاهر و سهولت تخلخل احداث برودت مىنمايد به مثابهء تنور كه زواياى آن بگشايند .\r\nو از اين قبيل است ملاقات مسخنات ديگر چون حرارت نار و هوا و ماء كه به افراط باشد همين عمل دارد و آبى كه بالطبع حار بود چون مياه حمّات و ليكن ادويه مسخنه كه مستعمل شوند به داخل و عفونت كه در بدن افتد افراط اين هر دو را صاحب نفيسى گفته وجهى در تبريد ندارد ، اما از كلام صاحب موجز چنان معلوم مىشود كه اين هم باعث برودت باشد ، زيرا كه وى گفته هر چه تسخين كند به افراط\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nمبرِّد است سخونت او بالفعل باشد يا بالقوه و حق همين است . و آنچه در نفيسى نوشته كه تبريد ادويه مشروبهء حاره و تبريد عفونت وجهى ندارد ، چون نيك تأمل كرده مىشود هيچ وجهى در عدم مفهوميّت وجه پديد نمىآيد ، زيرا كه افراط حرارت غريبه به واسطهء تحليل رطوبت غريزى اضعاف حرارت غريزى مىكند و ضعفش مبرِّد است و باعث احداث حرارت غريبى عام است كه هر چه باشد مستعملًا كان في الخارج أو الداخل .\r\nو غذاى مسخن را چون وى قائل است كه افراط سخونتش برودت مىآرد عجب مىنمايد كه وجه تبريد دواى مأكولهء حاره چرا بر وى مخفى ماند و گرنه ظاهر است كه تسخين غذا هم به دوائيت است بهر آن كه از غذاى مسخن دوائى مراد است لا محاله ، زيرا كه در غذاى مطلق افراط تسخين صورت نمىبندد چنانچه در محلش گذشت .\r\nو اگر گويند از غذاى مسخن مراد سخونت بالفعل است ، گوئيم تناول غذا كه بالفعل مفرط الحرارت باشد من المتعذرات است و خارج از مبحث حال انسانى و بر تقدير تسليم اين معنى در دواى مشروبه كه بالفعل حار باشد نيز حاصل مىتواند شد .\r\nبالجمله امتيازى بينهما اصلا نمىنمايد ، غذا باشد يا دوا ، چون حرارتش مفرط بود در آخر مؤدى به برودت مىگردد ، كذلك عفونة مفرط استحالهء حمَّيات حاره به حمّاى سوداوى از اين قبيل است .\r\nو السكون المفرط هفتم سكون مفرط است و وى بنا بر كثرت رطوبات فضليه مخلوق مىسازد حرارت غريزى را و احداث برودت مىكند .\r\nو شدة انفتاح المسام هشتم گشاده شدن مسام به افراط است از هر سبب كه باشد و هويدا است كه چون مسام مفتوح شود حرارت بيشتر تحليل مىيابد و محدث برودت مىگردد .\r\nو أسباب المرض اليابس أربعة و سبب‌هاى بيمارى خشك چهار است :\r\nملاقاة يابس بالفعل يكى مصادقت خشك است كه بالفعل خشك بود همچون نار و هواى حار و از اين جمله است تمرّغ در رمل و استحمام به مياه قابضه .\r\nو يابس بالقوة دوم استعمال چيزى كه بالقوة خشك باشد و عام است كه داخلا مستعمل شود يا خارجا .\r\nو قلَّة الأكل سوم تقليل طعام است اگرچه به سبب ضعف هاضمه بود ، زيرا كه كمى غذا جهة نقصان بدل ما يتحلل رطوبات احداث جفاف مىكند و از اين جمله است اغتذا به غذائى كه غذائيت در وى كمتر باشد اگرچه كثير المقدار خورده شود كه غذائيت در وى كثير باشد ليكن بنا بر ضعف معده و جگر در هضم كمتر آيد يا به استفراغ برآيد .\r\nو الحركة المفرطة چهارم حركت به افراط است هرگونه كه باشد ، بدنى يا نفسانى يا طبيعى تحليل رطوبات مىكند .\r\nو نظير حركت طبيعى سهر است و سهر هر چند غير طبيعى باشد و ليكن چون نوم و يقظه امرى است كه بالطبع واقع مىشود آن را طبيعى مىگويند .\r\nو گفته شد كه سهر به حركت مناسب است و نوم به سكون .\r\nو أسباب المرض الرطب أربعة و سبب‌هاى بيمارىهاى تر نيز چهار است : ملاقاة مرطِّب بالفعل يكى ملاقات تركننده است كه مرطِّب بود فى الحال چون هواى معتدل و استحمام به آب شيرين كه شديد الحر نبود و به اعتدال باشد و بعد هضم طعام يا بر طعام واقع شود .\r\nو ملاقاة مرطب بالقوة دوم ملاقاة مرطب است كه بالقوه ترطيب كند همچون ادويه كه بالطبع مرطب باشند و بر ظاهر بدن مستعمل گردند .\r\nو مرطبات مشروبه غذا باشد يا دوا توجيه ذكر ناكردن اينها از بحث اسباب برودت معلوم شده .\r\nو كثرة الأكل سوم فزونى خوردن است و ظاهر است كه از تكثير غذا ابخره رطبه بيشتر متولد مىگردند .\r\nو پيداست كه با وجود تكثير طعام حال آن رجل كالانعام از دو حال بيرون نيست يا حار البدن است يا بارد البدن ، در صورت اول تولد خون فزون‌تر مىشود و در ثانى تولد بلغم و خون بلغم لا محاله مرطِّب‌اند .\r\nو وجه ديگر در ترطيب اكثار گفته‌اند كه اكثار مرطِّب است بهر آن كه حرارت غريزى را\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nمىپوشد و مقرر است كه أبرد مما ينبغي بدن را أرطب مما ينبغي مىگرداند .\r\nو السكون المفرط چهارم سكون به افراط است و ظاهر است كه به سبب سكون كثير رطوبت بسيار جمع مىآيد در بدن بنا بر عدم تحليل كه از حركت واجب مىگردد و از اين جمله است اجتناب از محلِّلات و كذلك استعمال منقيات خلط مجفَّف بنا بر زوال سبب مانع الترطيب رطوبت آور است .\r\nو بدانند كه چون اسباب امزجه مفرده ذكر شد از تركيب امكانى آن اسباب امراض امزجه مركبه نيز ظاهر گشت ، چنانچه حرارت كه با رطوبت جمع آيد يا با يبوست و كذلك برودت كه مركب شود به يكى از اينها .\r\nو تسبّب اسباب را سه چيز شرط است : يكى توفير مقدار سبب فاعلى ، دوم طول ملاقاة او بدن را ، سوم استعداد بدن مر قبول آن را .\r\nتا اينجا اسباب سوء مزاج تمام شد اكنون اسباب سوء التركيب بيان مىشود چنانچه گفت و لنتكلم في أسباب مرض التركيب و هر آئينه سخن مىكنيم در سبب‌هاى مرض تركيب و از آنكه مرض التركيب چهار گونه بود ، مرض خلقت و عدد و مقدار و وضع ، ابتدا كرد در بيان اسباب امراض خلقت و چون آن چهار قسم بود ، فساد شكل ، مرض مجارى ، مرض اوعيه ، مرض صفائح ، ابتدا نمود به اسباب فساد شكل و لهذا گفت :\r\nأما فساد الشكل اما سبب‌هاى فساد شكل و تغيّر وى از مجراى طبيعى دو گونه است :\r\nيكى آن كه در اصل خلقت واقع شود و اصل خلقت زمان بودن جنين است در رحم ، چه در اين هنگام آنچه از اسقام به وى طارى گردد از اسباب باطنيه و بعد تولد همراه باشد آن را مرض خلقى گويند .\r\nو دوم آن كه غير خلقى باشند و اسباب هر واحد گفته آيد .\r\nاما آنچه خلقى است نيز دو گونه است :\r\nيكى آن كه از جهة قوت بود ، چنانچه مىگويد : فهو إما قصور القوة المصوِّرة پس آن يعنى سبب فساد شكل ، يا قصور قوت مصوره است ، به اين كه ضعيف شود و بدان سبب نتواند هر جزو منى را صورت عضو داد ، بر وجهى كه مقتضاى نوع ذى منى باشد .\r\nأو المغيِّرة يا قصور و ضعف مغيِّره است ، به اين كه عاجز آيد از تصرف كردن در منى ، پس نتواند كه هر جزو نطفه را كه در رحم حاصل شده از منى مرد و زن مستعد عضو مخصوص نمود ، تا حاصل تواند شد در وى مزاجى كه صالح بود مر تكوّن مطلوب را .\r\nدوم آن كه از جهت ماده بود و اين نيز دو گونه است :\r\nاول آن كه به سبب كميَّت ماده باشد ، مثلا مادهء كثير المقدار بود و در عدد طبيعى بيفزايد بر آن چه بايد و ظهور انگشت زائد بر پنج از اين جمله است . يا قليل المقدار بود و در عدد كمتر آيد از آن چه بايد و حصول چهار انگشت و يا كمتر از آن نظير او است .\r\nثانى آن كه به سبب كيفيت ماده باشد ، مثلا مادهء غليظ بود يا رقيق از آنچه بايد ، پس به واسطهء ناشائستگى قوام معتدل اطاعت مصوِّره ننمايد چنانچه بايد .\r\nو فساد شكل كه از جهة ماده باشد مؤلف ذكر آن نكرده بنا بر وضوح .\r\nو ميتواند كه قصور مصورهء عام داريم كه حقيقت باشد يا مجاز ، پس آنچه از جانب ماده بود بر سبيل مجاز بنا بر عدم تصرف مصوِّره در وى نيز حمل بر قصور مصوِّره نموده آيد .\r\nو آن چه خلقى نيست ، يعنى بعد تفتّت اول واقع مىشود دو گونه است : يكى آن كه مرضى بود و نظيرش جذام است و سل ، اما جذام بنا بر تفتّت اعضا مؤدى مىگردد به فساد شكل و سل به دستور ، بنا بر تنقيص ماده كه منفضى مىشود به تحدّب اظفار ، افساد مىكند در شكل و چون اين قسم اظهر بود به ذكر مؤلف نيامده .\r\nدوم آن كه عَرَضى بود و اين نيز دو نوع است : يكى آنكه حالت ولادت افتد ، چنانچه مؤلف ميگويد : أو أشياء تقع عند الخروج إذا لم يكن طبيعيا يا چيزها است كه واقع مىشود در وقت بر آمدن طفل ، وقتى كه نباشد خروج بر سبيل طبيعت . و خروج طبيعى در بيان تكوّن جنين گذشت و ظاهر است كه چون طفل بر غير وضع مذكور برآيد مثلا بر پشت\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nآيد يا به هر دو پاى و مانند آن ، اغلب است كه از انفتال ورك يا التواى ركبه يا انخلاع كتفين فساد در شكل افتد .\r\nو باشد كه به سبب خروج ناطبيعى ، بعضى از اعضاى او در رحم بند ماند و همانجا هلاك شود .\r\nدوم آن كه بعد ولادت افتد چنانچه گفت : أو أشياء تقع عند قمط الطفل يا چيزها كه واقع مىشود هنگام پيچيدن طفل در غندق .\r\nو معلوم است كه چون طفل را اعضايش چنانچه بايد نانهاده در پيچند و تا دير به همان هيئت بماند البته فساد در اعضاى آدمى افتد بهر آن كه جوارح او نرم و سهل الانعطاف‌اند .\r\nأو أشياء تقع من خارج كسقطة أو ضربة يا چيزها است كه واقع مىشود از خارج همچون سقط يا ضربه و اضرار اينها بديهى است .\r\nأو المبادرة إلى حركة قبل تصلب الأعضاء يا شتابى است به سوى تحرك پيش از سخت شدن اعضا ، چه در اين صورت ممكن است كه شكل بعض اعضا فاسد شود و درپيچد بر بعض ديگر .\r\n\r\nانتباه [ در بيان اسباب امراض مجارى 
  ]\r\nچون از اسباب فساد شكل فارغ شد شروع كرد در اسباب امراض مجارى و از آن كه مرض مجرى سه گونه بود ، اتّساع ، تضيّق ، انسداد ، اسباب اين هر سه عليحده بيان مىكند چنانچه گفت :\r\nو أما أسباب اتّساع المجاري اما سبب‌هاى فراخى مجراها إما ضعف الماسكة يا ضعيفى ماسكه است و ظاهر است كه چون ماسكه به قوت خود نماند در جمع و استمساك و قبض ، اجزاى عضو فتور مىافتد و دافعه بنا بر مغلوب شدن مانعش چيره مىگردد ، بالضرور اتّساع در مجرى واقع مىشود ، حتى كه اتّساع ماساريقا گاهى به حدى مىرسد كه قطعات بر مرگ جگر در وى در آمده مندفع مىگردد به اسهال ، چنانچه در مرض مجارى گفته شد مع بيان امكان حدوث مجارى جديده . و اسباب ضعف ماسكه بسيار است .\r\nأو حركة قويّة من الدافعة يا حركت قوى است از دافعه .\r\nو پوشيده نيست كه چون دافعه به قوت حركت تمدّد در اجزاى عضو واقع مىشود به نوعى كه سائر اجزاى عضو از هر طرف به سمت خارج مائل گردند و اتّساع در مجرى پديد آيد و اين هر دو سبب بدنىاند اما ضعف ماسكه بالعرض اتساع مىآورد و قوت دافعه بالذات .\r\nأو أدوية مفتّحة يا دواهاى مفتح است كه استعمال نموده شود ، همچون عاقرقرحا و دارچينى و مانند آن ، هر چه مزيل ماده و گشاينده مجارى باشد أو مُرخية يا دواهاى مرخى است چون خطمى و اكليل الملك و لاون و مانند آن هرچه گرم و تر بود از مُرْخيات و اين هر دو غير بدنىاند و ليكن فعل دواى مُفتّح در اتّساع بالذات است و فعل مُرخى بالعرض .\r\nو أما أسباب ضيق المجاري فأضداد هذه اما سبب‌هاى تنگى مجراها ، پس ضد اسباب اتّساع باشد ، يعنى قوت ماسكه و ضعف دافعه و ادويهء قابضه و مسدوده .\r\nو أما أسباب السُدَّة فهو اما سبب‌هاى انسداد مجارى ، پس آن إما وقوع شيء غريب في المجرى يا حصول چيزى غريب است در مجرى و عام است كه غرابت آن چيزها بالذات بود همچون حصات كه در مجراى بول افتد . و ظاهر است كه سنگريزه از جنس بدن نيست بالذات غريب واقع شده يا غربت او در مقدار بود همچون ثفل كثير كه واقع شود در امعا ، يا غرابتش در كيفيت بود ، خواه غرابت كيفيت بنا بر غلظت ماده باشد ، يا بنا بر لزوجت ، يا بنا بر جمود ، نظير جمود بستن خون است در مجرى . و مثال غلظت و لزوجت ماده ظاهر است .\r\nبالجمله حصول مادهء غريب در مجرى مانع نفوذ ما ينفذ مىشود ، غرابت او از هر قسم كه باشد .\r\nأو التحام المنفذ بسبب اندمال قرحة فيه يا فراهم آمدن منفذ است به واسطهء به شدن قرحه كه در آن منفذ باشد .\r\nأو انطباق المجرى يا به هم پيوستن مجرى است و انطباق از سه وجه افتد چنانچه ميگويد : بمجاورة ورم ضاغط به همسائگى آماس كه ضغطه كند عضو مجاور را و تنگ سازد فضاى آن را . و بقبض برد\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nشديد يا به قبض سردى مفرط ، زيرا كه برودت شديد جمع مىكند اجزاى مجرى را از همه جوانب ، پس منضم مىسازد بعض آن را به بعض . أو لشدّه القوة الماسكة يا از شدت قوت ماسكه ، زيرا كه ماسكه چون قوى گردد جمع مىسازد اجزاى عضو را از ماده بر آنچه بايد .\r\nبالجمله مجاورت ورم و قبض برد و شدت ماسكه از اسباب انطباق‌اند و انطباق مجرى و التحام منفذ و وقوع جسم غريب اين هر سه از اسباب انسداداند .\r\nبدان كه اسباب امراض مجارى تا اينجا تمام شد و سبب امراض مجرى و اوعيه واحد است و معنى هر واحد گذشت اكنون اسباب مرض صفائح كه چهارمى قسم مرض الخلقت است ذكر مىشود :\r\nو أما أسباب الخشونة اما سبب‌هاى ناهموارى و درشتى سطح عضو فقد يكون من داخل پس گاهى مىباشد از اندرون بدن كالمادة الحارة همچون مادهء تيز كه شديد الجلا بود بنا بر حدت و سرعت نفوذ قطع كند رطوبات لزجه را كه واقع‌اند بر سطح عضو و قد يكون من خارج و گاهى مىباشد آن سبب از بيرون بدن كالدخان و الغبار همچون دود و گرد كه متراكم شوند بر اعضا و بنا بر يبوست ، ايجاب خشونت كند بر جلاد .\r\nأما أسباب الملاسة اما سبب‌هاى صفاى سطح عضو فقد يكون الخلط لزج من داخل پس گاهى مىشود از خلط لزج از داخل بدن و ظاهر است كه رطوبت لزجه چون بر سطح عضو ملتصق شود در اجزاى عضو مذكور هيچ انخفاض و ارتفاع نمىنمايد و بالضرور صفا در سطح پديد مىآيد و قد يكون من خارج و گاهى مىباشد سبب ملاست از بيرون بدن مثل الشمع المذاب بالدهن همچون موم گداخته به روغن كه مسمى است به قيروطى و استعمال وى بديهى است كه مزيل تكاثف از صفحه عضو است .\r\n\r\nتنبيه [ در بيان اسباب امراض مقدار 
  ]\r\nامراض خلقت را چون اسباب بيان نمود شروع كرد در ذكر اسباب امراض مقدار و عدد و گفت :\r\nو أما أسباب زيادة المقدار و العدد فكثرة المادة اما سبب‌هاى فزونى مقدار و عدد ، پس زيادتى ماده است و ميل او به جهتى غير محتاج و عام است كه مادهء زائده نيك بود يا بد چنانچه گفت :\r\nإما الطيِّبة يا نيك است ، يعنى مادهء موجبه ، مُحدِث فزونى گردد كه مثل او در تن موجود بود ، نظيرش اصبغ زائد بر پنج است .\r\nأو الرديَّة يا ردى است ، يعنى ماده كه محدث فزونى گردد كه مثلش در تن نبوده باشد ، همچون ثاليل و جز آن از زوائد .\r\nأو لشدة القوة الجاذبة يا سبب زيادتى مقدار و عدد شدت قوت جاذبه است و عام است كه قوت جاذبه به نفسهاى قوى گردد و جذب كند ماده بيشتر از آنچه بايد ، پس علت زيادتى عدد يا مقدار گردد ، يا به معونت دَلك و تضميد مُسخنات همچون زفت و خردل و مانند آن جاذبه قوى شود .\r\nو ظاهر است كه استعمال مسخنات بر ظاهر بنا بر تحليل و توسيع مسام و انعاش حرارت غريزى اعانت مىدهد جاذبه را بر جذب ماده ، زياده از آنچه بايد .\r\nو أما أسباب نقصان العدد و المقدار اما سبب‌هاى نقصان عدد و مقدار من حيث الخلقة فنقصان المادة پس قصور و كمى ماده است از هر وجه كه باشد أو خطاء القوة المصوِّرة يا خطاى قوة مصوره است .\r\nو مسيحى گفته خطاى مصوره سبب نقصان نمىتواند شد ، زيرا كه چون ماده كامل بود غير ناقص ، خطاى مصوِّره در وى سبب رداءت شكل خواهد شد نه سبب نقصان و رداءت شكل از اين مبحث ما نحن فيه كه نقصان مقدار و عدد باشد خارج است .\r\nو در رد قول مذكور جمهور گويند كه خطاى مصوره با وجود بودن ماده متوفره مُفضى به نقصان مىگردد البته ، زيرا كه هر گاه مصوره خطا كرد و امتياز نمود در آن كه تصوير اصبع واحد مىكند يا تصوير اصبعين يا اصابع از دو وجه بيرون نخواهد بود :\r\nيكى آن كه همه ماده را مصروف كند به يك اصبع و در اين صورت ظاهر است كه بنا بر عدم تكوّن اصابع ديگر ، نقصان در عدد واقع خواهد شد .\r\nدوم آن كه اكثر ماده به يكى از اصابع صرف كند با وجود تصوير اصابع خمسه و در اين حالت باهر است كه بنا بر عدم تكميل بعضى از اصابع ، نقصان\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nدر مقدار آنها واقع خواهد گشت ، پس حصول نقصان از خطاى مصوره متصوّر باشد و همچنان ضعف مصوره نيز باعث نقصان مىگردد بنا بر عدم اقتدار بر تصوير عضو صالح المقدار .\r\n\r\nفائده [ داورى بين نظر جمهور و مسيحى 
  ]\r\nعند تعمق نظر در كلام مسيحى و جمهور نزاعى لفظى به ظهور مىرسد ، زيرا كه منع مسيحى خطاى مصوره را از اسباب نقصان به اعتبار ذات خطا است ، يعنى هر گاه فاعل در مادهء قابل اثر كند اگر چه تأثير بر سبيل خطا بود نقصان را در آنجا نظر به ذات مدخل نخواهد بود . و آنچه جمهور برآنند نيز افادهء حصر خطاى مصوره به نقصان نمىكند ، چنانچه گفته شد كه در بعض اعضا بيشتر مصروف مىسازد ، بديهى است كه عضوى كه ماده در وى بيشتر گرايد زيادتى در مقدار مىنمايد ، پس از خطاى مصوِّره در بعضى اعضاء فزونى پديد مىآيد و از بعضى ديگر نقصان ، پس خطاى او بالذات سبب نقصان نشد بلكه حدوث نقص من حيث العرض شده و اين سخن از مبحث خارج است ، پس نزاع لفظى باشد .\r\nو بدان كه مؤلف اسباب نقصان خلقى ذكر كرده و سبب‌هاى نقصان كه بعد خلقت از خارج واقع شوند چون قطع و خرق يا از باطن پديد آيند و تنقيص اجزاى تن نمايند ، چون مادهء آكله بنا بر وضوح بيان نكرده ، اكنون بيان مىكند اسباب فساد الوضع را و وى قسم چهارم مرض التركيب است و معنى وضع گذشت .\r\nو أما أسباب فساد الوضع اما سبب‌هاى فساد وضع عضو من مقاربة عضو إلى عضو آخر و مباعدته از نزديك شدن عضو به عضو ديگر يا دور شدنش از عضو از شش قسم بيرون نيست چنانچه مىگويد : فهي پس آن اسباب إما مادة مشنِّجة يا مادهء كشنده است كه عصب و رباط را بكشد و مانع آيد از انبساط و مطاوعت قوت محرّكه ، پس نه مقاربت به عضو مقدور باشد نه مباعدت از آن أو مُرخية يا مادهء مُرخى و سست‌كننده است كه منع كند عضلات را از مطاوعت در حركات اراديه ، پس مقدور نباشد عضو مسترخى را مقاربت به عضو ديگر بالطبع .\r\nأو أثر قرحة يا اثر قرحه است و ظاهر است كه گاهى اندمال جراحت به نوعى اتفاق مىافتد كه فساد در وضع مىآرد و منع مقاربت و مباعدت مىنمايد و اين در مداوات قرحهء جفن اعلى اكثر اتفاق مىشود كه پلك منقلص مىگردد و بر پلك اسفل فراهم نمىآيد .\r\nأو جفاف خلط يا خشك شدن خلط است در مفصل و منع او عضو را از انبساط و انقباض بديهى است .\r\nأو تحجرها يا سخت شدن خلط است در مفصل . و فرق در جفاف و تحجّر آن است كه سبب جفاف حرارت مىباشد ، زيرا كه خشك شدن شىء فناى اجزاى رقيقهء رطبه لازم است به خلاف تحجّر و سخت شدن كه سببش عام است ، حرارت بود يا برودت ، پس تحجّر عام باشد و جفاف خاص .\r\nو در بعض نسخه به حرف عاطفه فقط بى حرف تنويع مرقوم است و بر اين تقدير و تحجرها عطف تفسيرى جفاف مىشود .\r\nأو حركة مُفْرِطة يا حركت مفرط است كه غيرطبيعى باشد به احداث يُبس يا تحريك فضول و ريح و غير آن افساد وضع نمايد .\r\n\r\nتنبيه [ اشاره به اسباب فساد وضع مولودى 
  ]\r\nاين همه كه ذكر شد اسباب فساد وضع عارضى است و فساد وضع مولودى نيز مىباشد از اسباب مبطونه ، چنانچه در بعض اطفال مشهود مىشود كه بعض اصابع ملتصق مىباشد با بعض ديگر .\r\nتا اينجا اسباب مرض التركيب تمام شد اكنون شروع مىنمايد در بيان اسباب تفرق الاتصال كه قسم سومى امراض مفرد است چنانچه گفت :\r\nو أما أسباب تفرق الاتصال اما سبب‌هاى اتصال تفرق اجزاى عضو دو گونه است لهذا مىگويد : فهي إما من داخل پس آن اسباب يا از داخل بدن است مثل خلط أكّال همچون مادهء خورنده كه بنا بر حدت عضو را بخورد و تفرق در اجزايش افگند كما في بعض الجذام أو مُحرق يا خلط سوزنده كه بر عضوى غالب شود و اتصال آن را متفرق گرداند چنانچه در ذوسنطارى يا كبدى مشهود مىشود كه اجزاى جگر متفرق شده همراه براز مىبرآيد قطعه قطعه بنا بر حدَّت\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nو احراق ماده أو لادغ يا خلط گزنده كه جدا كند بعض اجزا را از بعض و لادغ در اين محل به دال مهمله و غين معجمه انسب است ، زيرا كه به ذال معجمه و عين مهمله خوانند مرادف محرق مىشود ذكر آن جدا فائده نمىبخشد .\r\nأو صادع يا خلط شگافنده يابس كه از شدت يبوست تفرق اتصال نمايد و نظير وى عروض تشقق است از يبوست اخلاط .\r\nأو امتلاء مُمَدَّد يا امتلاى ممدود كشنده كه مؤدى به تفرق اتصال گردد .\r\nو اسباب امتلاى مذكور بسيار است :\r\nيكى ريح كه از شدت و كثرت مقدار ممتلى و ممتد سازد عضو را و متفرق نمايد اجزاى آن را چنانچه در فتق مىافتد .\r\nدوم خلط مرطِّب بود يا ميبِّس و حصول تفرق از امتلاى خلط مرطِّب بنا بر ارخاى رباطات عضو و تهيه وى مر انزلاق را است و از خلط ميبِّس بنا بر تجفيف .\r\nسوم شدت حركت دافعه است حركتى كه خارج از مجراى طبيعى باشد و عضو متحمل آن نشود و از امتلاى مدفوعهء كثير تفرّق در اجزايش پديد آيد .\r\nچهارم حركت بر امتلا است خواه حركت عنيف خواه غير عنيف ، زيرا كه حركت بالذات بنا بر تسخين مزيد حجم محوى مىگردد و تخلخل در جوهر عضو حاوى مىافگند و به تفريق اجزايش مىانجامد .\r\nپنجم صياح و حدوث تفرق از وى بنا بر تمدد اوعيه است كه امتلا احتباس بخار واجب مىكند لأن الصيحة تحبس الأبخرة .\r\nو إما من خارج يا اسباب تفرق از خارج‌اند كالقطع بالسيف همچون بريدن به شمشير و المد بالحبل و كشيدن به ريسمان و الإحراق بالنار و سوختن به آتش و امثال ذلك و مانند اين هر چه موجب تفرق مىگردد چون رض و نهش و حمل اثقال و جز آن .\r\n\r\nتنبيه [ در باب علامات دال بر احوال بدن انسان 
  ]\r\nچون از اسباب ممرضه فارغ شد شروع مىكند در علامات :\r\nالفصل الرابع في العلامات الدالة على أحوال بدن الإنسان من جهة المزاج\r\n\r\nفصل چهارم از مقالهء سوم ثابت است در بيان نشانه‌ها كه دلالت دارند بر احوال تن آدمى از روى مزاج\r\nو اينها اقسام‌اند چنانچه بيان مىشود و در اينجا معنى علامات گفته آيد .\r\nبدان كه علامت در صناعت چيزى است كه استدلال كرده شود از وى بر حالتى از حالات بدن چون صحت يا مرض يا حالات متوسطه .\r\nو در عرف اطبا علامت و دليل و عرض هر سه متقارب‌اند در معنى ليكن قرشى گفته كه نزد محققان علامت اعم از دليل است و اين هر دو عام‌تر از عرض‌اند ، زيرا كه اينها هم صحت را مىباشد و هم مرض را به خلاف عرض كه نمىباشد مگر مرض را .\r\nو اطبا گفته‌اند كه عرض نسبت به طبيب دليل است ، زيرا كه وى استدلال مىكند از آن بر حالت بدنيه و نسبت به مريض عرض است ، زيرا كه عارض مرض وى گشته .\r\nو بدانند كه علامت دو گونه است :\r\nيكى آن كه در وى و در حالت واسطه نبود و مثالش نافض است ، زيرا كه وى نشان حمّى است كه ماده‌اش خارج عروق عفن شده و ظاهر است كه در استدلال لرزه بر حمّاى مذكور واسطه‌اى نيست و همچنان سائر علامات دال بر حالت نظائر وى است .\r\nدوم آن كه بين العلامة و الحالة واسطه‌اى باشد و نظير او علامت است كه دلالت كند بر علامتى كه دال بر حالت باشد همچون ظهور برد و قشعريره كه علامت نافض است ، پس در برد و حمّاى نافض واسطه بود ، كذلك دلائل بسيار است .\r\n\r\n[ انواع دلالت علايم 
  ]\r\nو بايد دانست كه دلالت ، علامت بر حالات سه گونه است :\r\nيكى آن كه بر حالت ماضيه دلالت كند و مثال وى نداوت بدن مع ضعف و انخفاض نبض است كه استدلال مىكنند از آن بر آن كه مريض را عرق آمده بود و اين را مذكِّر خوانند ، زيرا كه ياد مىدهاند حالت گذشته را .\r\nدوم آن كه بر حالت حاليهء موجوده دلالت كند نظير وى استدلال به نبض و ديگر علامات است بر احوال حاضر و اين را دالّ نامند .\r\nو بدانند كه اگر چه به سه قسم علامت دال است ليكن از آنكه قسم اول و ثالث به اسمى مخصوص بود قسم ثانى را به اسم عام مسمّى ساختند .\r\nسوم آن كه بر حالت مستقبله دلالت كند و\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nامثال او استدلال به اختلاج لب زيرين است بر آن كه قى حادث مىشود و اين را تقدمة المعرفة گويند و سابق العلم خوانند و اخبار طبيب را بر حدوث حال آينده تقدمة الإنذار نامند مطلقا .\r\nو گاهى انذار را به اخبار مذموم مخصوص دارند و به اخبار امر محمود بشارت اطلاق نمايند و از اين علامات بعضى مفيد طبيب را است بنا بر ظهور حد اثر وى و بعضى مريض را است بنا بر اطلاع او بر ماجراى خويش و بعضى هر دو را است .\r\nو چون نشانه‌هاى مزاجيه متنوّع بود مىگويد : و هي على أربعة أقسام و آن يعنى نشانه‌هاى دال بر حال بدن از روى مزاج بر انواع است و هر يكى را ذكر مىكند چنانچه بيايد ، منها المَلْمَس بعضى از آن اقسام مَلمس است . فإن انفعال اللامس المعتدل عنه بالتسخين في البلاد المعتدلة الهواء دل على الحرارة پس اگر منفعل مىشود لامسهء معتدل المزاج از ملمس به تسخين و حرارت در شهرهاى معتدل الهواء دلالت كند بر حرارت .\r\nو قيد لامس معتدل المزاج بهر آن نموديم كه لامسهء غير معتدل از اعتبار ساقط است درك او مفيد نه .\r\nو كذلك فائدهء قول مؤلف كه حصول آن را به شهر معتدل مخصوص داشته ظاهر است كه در بلدهء شديد الحر ملمس مبروديان نيز گرم جويد و هذا لا يكون دليلا على الحرارة المزاجية .\r\nو إذا انفعل عنه بالتبريد دل على البرودة و اگر منفعل شود لامسه از ملمس به تبريد و سردى دلالت مىكند بر سردى .\r\nو اگر لامسه‌اى ليّن و نرم درك كند ملمس را دلالت مىكند بر ترى .\r\nو إن استصلبه دل على اليبوسة و اگر صلب و سخت دريابد لامسه لمس را دلالت مىكند بر خشكى .\r\nو إن لم ينفعل عنه دلَّ على الاعتدال و اگر منفعل نگردد لامس از ملمس ، يعنى كيفيتى از كيفيات اربعه حس نكند بلكه معتدل يابد دلالت مىكند بر اعتدال .\r\nو در همه جا همان سخن كه گذشت از اعتدال مزاج لامس و اعتدال بلد ملحوظ بايد داشت و اعتدال هوا نيز شرط است كما لا يخفى .\r\n\r\nفائده [ شرط بودن رطوبت و يبوست محسوسه دليل بر رطوبت و يبوست مزاجيه 
  ]\r\nبدانند كه در بودن رطوبت و يبوست محسوسه دليل بر رطوبت و يبوست مزاجيه شرط است كه ملموس معتدل در حرارت و برودت باشد ، چه ممكن است كه جسم فى نفسه يابس بود و بنا بر حرارت مزاجى لينت در آن پيدا باشد ، زيرا كه حرارت طبيعى مليِّن جسم است و همچنان مىتواند كه جسم فى ذاته رطب بود و بنا بر برودت مزاجى صلب نمايد ، زيرا كه تصلّب از شأن برودت است و نظيرش برف است كه با وجود رطوبت مزاجى يابس محسوس مىشود ، پس جهة تحقق اين دو كيفيت اعتدال ملموس در حرارت و برودت لازم باشد .\r\nو اگر گويند احساس انفعال لامسه است از محسوس ، پس بالضرور لازم آيد كه محسوس فاعل باشد و حال آنكه رطوبت و يبوست از كيفيّات منفعله‌اند ، گوئيم جواب اين در اركان گذشته مع خلافها كه بين الأطبا است .\r\nو صاحب نفيسى در اين محل نوشته : حق آن است كه رطوبت و يبوست از كيفيّات محسوسهء ملموسه‌اند نه آن كه رطوبت سهولت تشكل است و يبوست عسر تشكل ، بلكه سهولت تشكل و عسر آن از لوازم كيفيّات مذكوره است و تفسير اين دو كيفيت به لوازم آن‌ها نوعى است از تجوّز .\r\n\r\nفائده [ طريق اصح در معرفت حال از ملمس 
  ]\r\nطريق اصح در معرفت حال از ملمس همين است كه مؤلف گفته و بعضى برآنند كه معرفت ملمس موقوف بر لحاظ ملموس معتدل است هر گاه لامس معتدل از حال ملمس شخص معتدل ما هو خواهد بود ديگر ملموس‌ها را بر آن قياس خواهد كرد و هر كدام كه در كيفيتى از كيفيات خارج خواهد بود حكم خواهد كرد كه فلان كيفيت غالب است و اين طريق صحيح است به شرطى كه كيفيت ملموس معتدل در ذهن لامس وقت لمس ملمس‌هاى ديگر مستحضر باشد .\r\nو منها اللحم و الشحم و بعضى از آن دال بر حال از روى مزاج گوشت و پيه است ، فإن اللحم الأحمر إن كان كثيرا دل على الحرارة و الرطوبة پس بدرستى كه گوشت سرخ اگر باشد بسيار دلالت كند بر گرمى و ترى مزاج ، زيرا كه سبب مادى لحم خون متين است و شك نيست كه خون\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nحار رطب است و ايضا سبب فاعلى او حرارت معتدل است ، زيرا كه از تأثير حرارت در خون اجزاى لطيف وى به تحليل و تبخير مىروند و ما بقى منعقد و متصلّب مىگردد . و ظاهر است كه چون سبب فاعلى حار باشد و هم سبب مادى حار غير مفرط پس مسبّب به طريق اولى حار خواهد بود ، لهذا در ابدان گرم و تر گوشت بيشتر مىباشد و در بارد يابس كمتر .\r\nو يكون هناك تلزّز و مىباشد در اينجا سختى ، يعنى هرگاه گوشت سرخ افزون‌تر باشد بستگى و استوارى در وى لازم است .\r\nو إن كان يسيرا و اگر باشد گوشت سرخ كمتر و ليس هناك شحم كثير و نباشد آنجا پيه بسيار دل على اليبس و الحرارة دلالت مىكند بر خشكى و گرمى ، يعنى بودن گوشت اندك و مع ذلك پيه بسيار نبودن نشان گرمى و خشكى است بنا بر عدم مادهء مرطِّبه و وجود علت حاره .\r\nو أما الشحم و السمين فيدلان على البرودة و الرطوبة اما شحم و سمين پس هر دو دلالت دارند بر سردى و ترى و يكون هناك ترهّل و مىباشد در اينجا استرخا و سستى در گوشت بنا بر رخاوت شحم و سمين .\r\nو بايد دانست كه سبب مادى شحم و سمين رطوبت و مائيت خون است و سبب فاعلى اينها برودت ، لهذا بر اعضاى سرد بيشتر مىباشد ، چنانچه در تشريح اعضا گفته شد مع وجه تولد شحم بر قلب كه حار است و سمين اجزاى دُهنيه وى تمايز است كه بالاى گوشت محسوس مىشود .\r\n\r\nانتباه [ شرط استدلال به كثرت شحم و سمين بر رطوبت مزاجى 
  ]\r\nاستدلال به كثرت شحم و سمين بر رطوبت مزاجى در صورتى است كه با ديگر شواهد يار بود ، چون ضيق عروق و قلّت خون و خاصه او است كه صاحبش را وقت جوع ضعف مىافتد و چون بدون اين چيزها باشد دلالت نكند بر مزاج طبيعى بلكه دليل مزاج مكتسبى است .\r\nو قلَّة السمين و الشحم تدل على الحرارة و كمى سمين و پيه دلالت مىكند بر گرمى ، زيرا كه حرارت بنا بر تذويب مانع تكوّن اينها است و يُبس لازم قلَّت اينان دانند لنقصان المادة الرطبة .\r\nو كثرة اللحم مع كثرة الشحم تدل على إفراط الرطوبة و بسيارى گوشت با بسيارى پيه دلالت مىكند بر بسيارى ترى بنا بر وفور مادتين رطبتين كه لحم و شحم است .\r\nو منها أحوال الشعر و بعضى از آن اقسام دال بر حال از روى مزاج احوال موى است و كيفيت تولد شعر در تشريح اعضا گذشت .\r\nفسرعة نباته تدل على اليبس پس سرعت روئيدن موى دلالت مىكند بر خشكى مزاج ، زيرا كه سرعت نبات او از كثرت مادهء وى است كه ابخرهء دخانيه باشد و ظاهر است كه بىيبوست تكوّن نگيرد .\r\nو اگر نبات شعر با سرعت بود به غايت دليل آن باشد كه حرارت كثير با يبوست يار است .\r\nو كثرته تدلّ على الحرارة و بسيارى موى دلالت مىكند بر گرمى مزاج بنا بر آن كه كثرت ، بى وفور دخانيَّت نباشد و حصول ادخنهء متوفِّره بدون قوة فاعليهء وى كه حرارت است صورت نه‌بندد .\r\nو قلَّته تدلّ على الرطوبة و كمى موى دلالت مىكند بر ترى مزاج ، زيرا كه ترى مانع انعقاد است و بازمىدارد بعض بخار دخانى را از متصل شدن به بعض .\r\nو بودن قلّت شعر دليل رطوبت بر تقديرى است كه مادهء تكوّن موى موجود بود ، چه آنجا كه ماده موجود نبود و دلائل فقدان ماده پيدا باشد قلَّت موى از عدم ماده خواهد بود نه از رطوبت مزاجى .\r\nو غلظته تدلّ على كثرة الدخانية و غلظت و آگندگى موى دلالت مىكند بر بسيارى دخانيت ، يعنى ابخره دخانيه كه مادهء وى است .\r\nو گذشت كه تكثير ابخرهء مذكور كار حرارت است ، پس غلظت دليل حرارت نيز باشد .\r\nاگر گويند : مىتواند كه سبب غلظت وسعت مسام بود نه كثرت ماده ، گوئيم توسّع مسام موجب تحليل ماده و مانع تكوّن شعر است و بر تقدير اگر با وسعت مسام غلظت در موى باشد از كثرت مُفرِط خواهد بود ، پس در هر صورت علّت غلظت ، كثرت ماده باشد لا غير .\r\nو رقَّته تدلّ على قلَّتها و باريكى موى دلالت مىكند بر قلَّت دخانيت و وجهش از ضد اسباب\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nغلظت پيدا است و قلّت حرارت لازم اين دانند لما ذكر .\r\nو جعودته تدل على الحرارة و اليُبس و انبوهى موى دلالت مىكند بر گرمى و خشكى ، زيرا كه از شأن حرارت تجفيف است و وى مستلزم تجعيد باشد .\r\nو كذلك از شأن يبوست تكثير مواد دخانيهء ارضيه است و اين نيز موجب تجعيد باشد ، پس گرمى و خشكى هر دو علت جعودت‌اند و مىتواند كه موجب جعودت التواى ثقب مسام باشد .\r\nو فرق در اين و در اوَّلَين آن است كه آنچه از التواى مسام باشد اصلا در وى تغيّر پديد نيايد ، يعنى بر يك وتيره باشد ، چه در جوانى و چه در پيرى ، به خلاف اوَّلَين ، يعنى آنچه از حر و يبس بود كه متغيّر مىگردد به غير مزاج حسب الاسنان چنانچه مشهود است كه در پيرى زائل مىگردد جعودتى كه در جوانى بود .\r\nو سبوطته تدل على ضد ذلك و راستى و هموارى موى دلالت مىكند بر ضد آنچه در جعودت گذشت ، يعنى بر برودت و رطوبت ، زيرا كه حدوث سبوطت كثرت مائيت است ، چنانچه در اشجار كه در جاى كثير المياه رويند مرئى است كه راست و دراز مىباشند .\r\nو بدانند كه در بعض نسخه‌هاى قانونچه از ذكر سبوط سكوت واقع است و بر تقدير صحت آن يحتمل كه بنا بر وضوح حال سبوطت از ضدش كه جعودت است خواهد بود .\r\nو سواده على الحرارة و سياهى موى دلالت مىكند بر حرارت و يبوست نيز ، زيرا كه گفته شد كه تكوّن شعر از بخار دخانى است و وى سياه است ، پس هر چون كه حرارت مُدخنه بيشتر باشد دخان سياه‌تر خواهد بود .\r\nو صهوبته على البرودة و صهوبت موى دلالت مىكند بر برودت ، زيرا كه نشان غلبهء بلغم باشد .\r\nو صهوبت لونى است متوسط ميان حمرت و صفرت كه مائل بود به بياض .\r\nو شقرته و حمرته على القرب من الاعتدال و شقرت ، يعنى رنگى كه زردى مائل به اندك سرخى باشد و حمرت ، يعنى سرخى خالص اين هر دو در موى دليل قرب اعتدال مزاج بود .\r\nو لفظ تدل از سواد تا اينجا در متن محذوف است و ظاهر آن است كه اگر حرارت غالب بود تسويد شعر مىكند و اگر ناقص باشد تبيض مىنمايد و اگر معتدل است در حرارت و برودت تحمير مىسازد يا تشقير .\r\nاما الوان متوسطهء ديگر چون خضرت و زرقت در موى واقع نمىشود كما لا يخفى .\r\nو بياضه يدل إما على البرودة و الرطوبة و سفيدى موى دلالت مىكند يا بر سردى و ترى ، چنانچه در سن شيخوخت بنا بر ضعف حرارت بلغم غلبه مىكند و لون بلغم مادهء شعر را نيز سپيد مىگرداند از غلبهء خود .\r\nو سبب شيب طبيعى نزد ارسطاطاليس همين است و جالينوس ميگويد : سبب شيب طبيعى تكرّج است يعنى مادهء شعرى هر گاه كه به برد سنى بارد مىشود حرارت احراق وى نمىكند چنانچه بايد و كذلك نمىتواند كه آن را به سرعت دفع نمايد به سوى مسام ، پس مادهء وى دير مىايستد آنجا و متعفّن مىگردد و گره مىبندد و گره بستن را به تازى تكرّج گويند و آن سپيدى است كه بر روى اشياى رطوبت‌ناك در هواى تر مىبندد بنا بر عفونت .\r\nو بعضى مىگويند كه چون بنا بر غلبهء برد و رطوبت بخارات مائيه مستولى مىگردند بر دخان به واسطهء ضعف حرارت از تحليل آن‌ها ، پس بالضرور ابخرهء مذكور منجمد مىشوند از برد عند ظاهر بدن و سپيد مىنمايد و نظير وى سپيد شدن سركه است .\r\nو إما على اليبس و يا بر خشكى ، يعنى سپيدى موى يا دليل برودت و رطوبت است يا دليل يبوست شديد ، زيرا كه عند غلبهء يبوست رطوبت تحليل مىشود و تخلخل در شعر مىافتد و هوا در آن مىدرآيد پس بالضرور به سپيدى مىگرايد چنانچه در نبات مشهود است كه چون خشك شود سپيد مىگردد .\r\nو مقرر شده كه تداخل هوا در اشيا باعث تبيّض است و اين بياض كه موجبش خشكى بود عقب امراض مجفِّفه پديد مىآيد و در ناقهين اكثر ديده شد كه موىهاى اينان سفيد گشته و باز هر گاه طبيعت به حالت اصلى آمده سپيدى از موى زائل شده و به سياهى عود كرده يا بعد سقوط آن موى سپيد موى سياه روئيده . و اين در نبات نيز مرئى است كه بعد جفاف باز رطب مىگردد .\r\nو اما\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nشيب طبيعى كه نه از اسباب عارضى باشد بعد ظهورش استرداد به سواد محال است و آنچه بعض مردم در اين مقدمه حكايت‌ها مىكنند مزخرفات محض است اعتبار را نشايد .\r\n\r\nفائده [ در بيان تاثير بلاد و اسنان بر شعر 
  ]\r\nبايد دانست كه بلاد و اسنان را در شَعر نيز دخل است ، پس حكم از جهت موى بر احوال بدن نظر بدينها نموده بايد كرد ، مثلا شقرت كه از نشان اعتدال است به حق سكان غير زنج است ، زيرا كه در زنج لون موى زنگيان به جز سياه نبود ، كذلك در صقلاب كه سپيدى موى نصيب باشندگان آنجا است جهة دريافت حرارت مزاج سياهى در موى توقع نتوان نمود . همچنان كثرت شعر در صبى دليل سوداويت مزاج او نباشد بالفعل ، بلكه منذر بود به آن كه در شيخوخت مزاجش به سوداويت ميل خواهد كرد به خلاف كثرت شعر در شيخوخت كه دليل سوداويت مزاج او باشد بالفعل ، لأن مزاج الشيخ يابس بالطبع .\r\nاما كثرت موى در صبى بنا بر قوت حرارت و قلَّت رطوبت است و ظاهر است كه هر چون كه در سن خواهد افزود نقصان در رطوبت روى خواهد نمود و نقص رطوبت مستلزم كثرت سودا است كما لا يخفى ، پس كثرت موى در اين سن خبردهنده باشد از سوداويت آينده در مزاج نه بر سوداويت حاليه .\r\nو منها لون البدن و بعضى از اقسام دال بر حال از روى مزاج رنگ بدن است فبياضه يدل على قلة الحرارة پس سپيدى رنگ دلالت مىكند بر كمى حرارت ، يعنى بر سردى ، زيرا كه برودت موجب قلَّت تولد خون و صفرا و سودا است و مع ذلك آنچه متولد مىشود از خون در مزاج بارد بنا بر غلظت قوام غائر مىباشد در بدن و متحرك شده به ظاهر بدن نمىگرايد تا او را منصبغ گرداند ، پس بالضرور بياض اصلى در جلد بروز مىنمايد .\r\nو در بحث اعضا گذشت كه اعضاى اصلى همه سپيداند جلد كه عضوى است عصبانى به دستور اعضا مذكور اين نيز ابيض است ، علت حقيقى بياض جلد همين است .\r\nو گاهى بيض جلد از غلبهء بلغم هم مىشود .\r\nو فرق در اين و در بياض حقيقى آن است كه بياض بلغمى را ترهّل و نرمى و نداوت در جلد و شدّت ظهور برودت در ملمس لازم است به خلاف بياض حقيقى .\r\nو ايضا آثار قلَّت اخلاط لازمهء حقيقى است .\r\nو كمودته تدل على كثرتها و كمودت لون بدن دلالت مىكند بر بسيارى حرارت .\r\nبدانند كه كمودت لونى است كه سياهى اندك داشته باشد و مشرق نبود .\r\nو اين قول كه مؤلف كمودت را دليل حرارت ساخته خلاف قول شيخ واقع است ، زيرا كه در قانون مرقوم شده الكمد دليل على شدة البرد مگر آن كه نظر به قاعده‌اى كه گفته‌اند الحرارة القويَّة تدل على البرودة توفيق ما بين القولين نموده آيد .\r\nو مىتواند كه در اسباب كمودت مخالفت كرده باشد از شيخ حقيقة ، سبب كمودت نزد شيخ قلَّت خون است و مع ذلك جمود آن دم قليل و مستحيل شدنش به سودا .\r\nو مراد از جمود ، بستن خون است در عروق سواقى ، زيرا كه اگر در عروق كبار انجماد نمايد بنا بر غائر بودن سبب بياض خواهد شد ، چنانچه در بياض گذشت نه سبب كمودت .\r\nو حمرته تدلّ على كثرة الدم و الحرارة و سرخى لون بدن دلالت مىكند بر بسيارى خون و اين ظاهر است .\r\nاما در بعض نسخه‌هاى قانونچه خضرت به جاى حُمرت مرقوم است و بر تقدير تصحيح آن دلالت وى بر حرارت قلب ظاهر است ، زيرا كه خضرت را سبب حقيقى جمود خون و ميلش به سودا است مع مخالطت بلغم با خون مذكور .\r\nو مقرر شده كه تجميد فعل برودت است مگر آن كه توجيهى كه در كمودت گذشت در اينجا هم نموده آيد ، در اين صورت بنا بر قول مؤلف كه كمودت را دليل حرارت گفته ظن غالب آن است كه خضرت را هم دليل حرارت ساخته باشد .\r\nو الغيب عند الله سبحانه .\r\nو صفرته و شقرته تدلّان على إفراط الحرارة و زردى لون بدن و\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nشقرت او دلالت مىكند اين هر دو بر افراط گرمى .\r\nدليل بودن صفرت بر حرارت ظاهر است ، زيرا كه نشان كثرت صفرا است و صفرا چون بسيار شود رنگش بر رنگ خون و جلد غالب مىآيد و كذلك شقرت كه حدوثش از خون رقيق مرارى است بىحرارت نمىتواند شد .\r\nاما گاه باشد كه بنا بر قلَّت خون صفرت پديد آيد ، چنانچه در ناقهان مشهود است و در اين صورت نشان افراط حرارت نباشد كما لا يخفى .\r\nو فرق بين الصفرتين آن است كه صفرت اولى با اشراق بود و ديگر آثار حرارت پيدا باشد به خلاف ثانى كه از اينها هيچ در وى نبود و آثار قلَّت خون و وجود نقاهت پيدا باشد .\r\nو سواده على الحرارة و سياهى لون دلالت مىكند بر گرمى و لفظ يدل در اينجا مذكور نيست .\r\nو اللون البادنجاني يدل على البرودة و اليبوسة و رنگ بادنجانى دلالت مىكند بر سردى و خشكى .\r\nو بادنجانى سياهى مخلوط به كبودى را گويند و موجبش جمود خون است و ظاهر است كه فاعل جمود به جز برد نباشد .\r\nو الجصي على البرد و جصى دلالت مىكند بر سردى و بلغميَّت ، زيرا كه جصى عبارت است از بياض كه مع زرقت اندك باشد و از شأن بلغم احداث بياض است و از شأن برد تجميد .\r\nو الرصاصى على البرودة و الرطوبة و لون رصاصى دلالت مىكند بر سردى و ترى مع سوداوية ، زيرا كه رصاصى سپيدى است كه اندك سبزى داشته باشد مع سواد قليل ، پس بياض تابع لون بلغم باشد و خضرت از جمود خون و ميل وى به سواد ، پس متحقق شد كه علت لون مذكور مادهء بلغم است مع يبوست قليل سوداوى .\r\nو چون در اين لون يبوست را دخل بود در بعض نسخه‌ها به جاى رطوبت يبوست مكتوب شده و لفظ يدل در اين دو جا كه بعد جصى و رصاصى باشد مخدوف است .\r\nاكنون بعض الوان كه مؤلف ذكر او نكرده گفته مىشود و آن ادمت است و عاجى ، اما ادمت كه سمرت نيز خوانند و ترجمهء وى گندم‌رنگ است دو گونه است :\r\nيكى آن كه به اشراق بود و وى دليل حرارت باشد .\r\nدوم آن كه با كمودت بود و غير مُشرق باشد و وى دليل برودت باشد .\r\nعلت اول دليل احتراق اخلاط است و علت ثانى جمود خون است ، اما عاجى كه سپيدى است مع زردى اندك دلالت مىكند بر سردى و بلغم مع مرار قليل .\r\nو در وجه كيفيّت اجتماع بلغم با مرار دو وجه گفته‌اند :\r\nيكى آن كه بسا باشد كه مجراى مراره تنگ بود بدان سبب نفوذ صفرا در وى كمتر شود و همگى در خون آميزد با وجود آن كه مزاج بارد بلغمى باشد .\r\nدوم آن كه مىتواند كه مزاج بلغمى بود مع ذلك اغذيه كه سريع الاستحاله به صفرا باشند خورده شوند ، پس مرار متولد مىشود و كثرت او با برودت بلغمى جمع آيد .\r\n\r\nفائده [ در بيان دلالت‌هاى ديگر الوان 
  ]\r\nاين همه دلائل به الوان كه گفته شد بنا بر اكثريه است و گرنه تغيّر لون به سبب كبد و طحال و معده و جز آن نيز واقع مىشود كما لا يخفى .\r\nاما آنچه از كبد بود به صفرت و بياض مىگرايد ، وجه صفرت قلّت خون است كه لازمهء سوء مزاج و ضعف جگر است و وجه بياض استيلاى رطوبات مائيه و بلغميه است و استرداد لون جلد بر اصل خويش بنا بر قلَّت خون كه علت صبغ است .\r\nو آنچه از طحال بود به صفرت و سواد مىگرايد ، وجه صفرت قلَّت تولد دم است بنا بر فساد طحال و وجه سواد استيلاى سودا است .\r\nو آنچه از معده بود تغيّرش نيز به مثابهء حال جگر به صفرت و بياض باشد ليكن بياض در امراض معده اكثر باشد و صفرت در امراض جگر .\r\nو همچنان در اعلال ديگر مرئى است كه تغيّر در لون مىشود ، چنانچه بواسير كه مصفِّر و مخضِّر لون است . و قس عليه الآخر .\r\nو استدلال از رنگ زبان بر مزاج آورده و جگر قوىتر است و از رنگ چشم بر مزاج دِماغ صحيح‌تر .\r\nو گاه باشد كه در مرض واحد اختلاف لون در دو عضو پديد آيد مثلا زبان سپيد\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nنمايد و بشرهء وجه با تمام بدن به سياهى يا سپيدى و زردى گرايد چنانچه در بعض يرقان مىشود .\r\nو در تحقيقش گفته‌اند كه مىتواند كه مجراى مراره كه به سوى امعا است منسد شود و بدان سبب صفرا مستفرغ نگردد به خون آميزد و بدن را زرد كند . بنا بر عدم انصباب صفرا بر امعا برودت در معده و امعا افتد و مزاج اينها سرد شود و بلغم در اينها بيشتر تولّد كند . و بنا بر محاذات زبان را سپيد گرداند پس رنگ وجه با تمام بدن زرد باشد و رنگ زبان سپيد .\r\nو همين سان مىتواند كه در يرقان اسود نيز زبان سپيد گردد بنا بر كثرت تولّد بلغم در معده و امعا به هر سبب كه باشد .\r\nالفصل الخامس في العلامات الدالّة على أحوال البدن من جهة الأخلاط\r\n\r\nفصل پنجم از مقالهء سوم ثابت است در نشانه‌ها كه دلالت دارند بر احوال بدن از روى اخلاط :\r\nأما غلبة الدم فيدلّ عليها ثقل الرأس اما غلبهء خون پس دلالت مىكند بر آن گرانى سر و التمطّي و خميازه و التثاؤب و فازه و النعاس و پينگى و كدورة الحواس و كندى حسها و البلادة و كندى فكر و حلاوة الفم و شيرينى دهان و حمرة اللون و اللسان و سرخى رنگ بدن و زبان و ظهور الدماميل و البثور و پديد آمدن دملها و بثرها و سيلان الدم من المواضع السهلة الانصداع و سيلان خون از جايهائى كه زود مىشكافند ، چون منخرين و لثه و جز آن .\r\n\r\nفائده [ در بيان سبب گرانى بدن از غلبه خون 
  ]\r\nلازم غلبهء خون است كه ثقل در بدن محسوس شود ، زيرا كه خون در بدن بيشتر است و قوامش مع ذلك غليظتر ، پس وى هر گاه زياده از مقدار شود گرانى مىكند بر اعضا .\r\nو وجه ديگر آنكه كثرت خون حرارت غريزى را پوشيده مىسازد و بدان سبب حرارت ضعيف مىگردد و حمل بدن چنانچه مىكرد نمىتواند كرد و بالضرور ثقل محسوس مىشود .\r\nو ديگر آنكه از كثرت خون رطوبت در ارواح و اعصاب مىافزايد و از آن كه رطوبت مُضعف حركت است اقلال حركت بدن بر روح و اعصاب تعسّر مىنمايد .\r\nو عام است كه كثرت در دم حقيقية باشد يا از سبب حرارت غليانى جوش زده كثير المقدار شود .\r\nو مراد از اين كثرت ، كثرت ناطبيعى كه بىخواهش طبع بود و به اغتذاى اعضا نشايد ، زيرا كه اگر وفور خون به مقتضاى طبيعت بود و بنا بر صلاح قوام مرغوب تمام اعضا باشد باعث خوبى و رونق بدن مىشود نه موجب ثقل ، كما لا يخفى .\r\nو بدانند كه عند كثرت ناطبيعى بيشتر ثقل در سر محسوس مىشود لهذا مؤلف به همان اكتفا نموده .\r\nاما در بعض نسخه ثقل البدن و الرأس مسطور است و بر تقدير صحت ، وضوح اين بديهى است .\r\nو وجه فزونى ثقل در سر آن است كه وى ذى تجاويف است و صعود ابخره بر وى پيوسته مىشود ، پس هر گاه كثرت در خون شود ظاهر است كه بنا بر حرارت ، تصاعد بخار فزونتر خواهد شد و از آن كه بخار مذكور بنا بر غلظ ماده ميل به غلظت دارد و در افضيهء سر به دستور تجاويف موجود است تمكّن ابخره فزونتر و ديرتر مىشود در آنجا و بالضرور ثقل بيشتر محسوس مىگردد مگر آنجا كه صفرا با خون آميخته باشد كه در اين صورت بنا بر لطافت بخار ، ثقل در سر نسبت به ثقل امتلاى دموى محض كمتر مىباشد .\r\nو هر چون كه بود گرانى سر نظر به گرانى بدن بيشتر مىباشد و در اصول عين و در صدغين نسبت به ديگر اجزاى سر فزونتر مىنمايد .\r\nو وجه كثرت احساس ثقل در اصل عينين آن است كه اعصاب آتيه بدين سو نرم‌تراند و به ارواح كثير مشتمل و از فضاى مجوّف ممتد شده‌اند بدين جانب و بدين سبب ميل ابخره بدين طرف اكثر است و عصب و روح اينجا منفعل‌تر .\r\nو گفته شد كه هر چند در روح و عصب رطوبت بيشتر باشد حمل عضو دشوارتر مىگردد .\r\nو وجه كثرت ثقل در صدغين آن است كه اكثر عروق صاعده از همين دو جهة مىبرآيند و اجتماع عروق مملو به دم در موضع واحد لا محاله باعث احساس ثقل مىشود عند كثرت دم .\r\nاما سبب تمطّى ،\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nامتلاى عضلات بدن است از بخار و تحرك طبيعت بر دفعش و آن حالتى است كه مضطر مىسازد انسان را و ديگر حيوانات را به مد اعضا .\r\nو سبب تثاؤب ، امتلاى عضلات فكّين و تحرّك طبع به فتح فم جهت دفعش و وى خميازه است على الاصح .\r\nو سبب نعاس و كدورت حواس و بلادة فكر ، صعود ابخرهء غليظهء دموى است به رأس .\r\nو ظاهر است كه مادهء اين همه اسباب خلط دموى است و ديگر دلائل به دستور باهر است كه از خواص خلط مسطور است .\r\nو از آن كه زبان سخيف و متخلخل و كثير العروق است ظهور حُمرت بيشتر در وى مىشود و كذلك ديگر الوان ، لهذا تلوّن آن را بانفراده ذكر كرده .\r\nو دلائل ديگر كه بر خلط دم گواهى دهد و مؤلف ذكر او نكرده بنا بر وضوح بسيار است از آن جمله :\r\nيكى مزاج است كه حارّ رطب بود ، چه در چنين مزاج زودتر خون فزونتر مىگردد .\r\nديگر ، تقدّم تدابير سالف است كه خون‌افزا بود چون ادمان تناول لحوم و مثل آن .\r\nديگر ، فصل سال است چون ربيع كه خاصهء او تحريك مواد و توليد خون است .\r\nديگر ، سن است و آن سن فتى و شباب ، زيرا كه در اين عمر امراض خونى اكثر افتد .\r\nديگر ، عادت است ، يعنى معتاد بودن به امتلاى خون .\r\nديگر ، بُعد عهد است به فصد خصوص در كسىكه تولّد خون او بسيار بود .\r\nديگر ، رؤيت چيزهاى سرخ است در خواب ، زيرا كه مقرّر شده كه روح متكيّف مىشود به لون خلط غالب ، پس هر چه در پيش قوت حس متشبّح مىگردد به همان لون مىنمايد و اگر رسوخ كيفيّت در روح قويتر باشد در بيدارى نيز تخيّلات همان‌سان متخيّل مىگردد .\r\nديگر امتلاى نبض و حمرت بول است .\r\n\r\nفائده [ در بيان شروط استدلال به علامات غلبه خون 
  ]\r\nآنچه از علامات غلبهء خون گفته شد بعضى از اينها خاصه‌اند و بعضى از اينها غير خاصه و ظهور قلَّت و كثرت آثار مذكور بنا بر قلَّت و كثرت ماده است و كذلك خفَّت و شدَّت آنها و مع ذلك جهت ظاهر شدن هر علامت ارتفاع مانع ظهور آن لازم است ، مثلا حمرت نشان خون است اما به شرطى كه خون به سبب غلظت ميل به غور بدن نكرده باشد ، زيرا كه بسيار باشد بر فساد در خون بود و اثر آن بر بدن در وى پديد نيايد لِما قُلْنا .\r\nو همچنان ديگر جا و اينسخن در علامات سائر اخلاط ياد بايد داشت و آنجا كه تخالف در علامات افتد به قرائن ديگر تنقيح كرده حكم بايد كرد و علامات خاصه از دست نشايد داد و از علامات يك خلط آنچه به ديگر اخلاط اشتراك ندارد همان خاصهء وى است ، زيرا كه خاصهء شىء همان است كه در غير وى يافته نشود و منع مانع ظهور خاصه را از خاصگى برنمىآرد كما لا يخفى .\r\nو هر گاه غلبه در دو خلط يا در زياده از آن افتد از اجتماع آثار مخصوصه به هر واحد توان يافت .\r\nو أما غلبة البلغم فيدل عليها بياض اللون و الترهّل و لين المَلْمَس و برودته و كثرة الريق و قِلَّة العطش إلا إذا خالط الصفراء و ضعف الهضم و الجُشاء الحامض و كثرة النوم و البِلادة اما زيادتى بلغم پس دلالت مىكند بر وى سپيدى رنگ و سستى گوشت و نرمى بشره و سردى آن و بسيارى آب دهان و كمى تشنگى مگر آن كه بياميزد او را صفرا و ديگر از آثار بلغم ضعف هضم است و آروغ ترش و بسيارى خواب و كندى فكر .\r\nاما بياض لون بنا بر غلبهء مادهء ابيض است كه بلغم باشد و كذلك ترهّل و لين مَلْمَس بنا بر رطوبت و برد مَلمس به سبب برودت .\r\nاما كثرت ريق به واسطهء كثرت تصاعد رطوبات بدن است به سوى دهن و ايضا كثرت تجلّب او از دِماغ به دهان و عدم جذب معده مر آن را ، زيرا كه در معده هر گاه رطوبت باشد رطوبات دهن را نمىكشد و گرنه كار او است كه بنا بر حرارت پيوسته جذب مىكند رطوبت فم را و نشف مىسازد .\r\nو قِلَّت عطش به واسطهء برودت و رطوبت\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nماده ظاهر است ليكن على الاطلاق نيست ، بلكه مشروط است بدان كه از بلغم شور نباشد ، چنانچه خود مؤلف گفته .\r\nو مكرر گذشته كه علت لموحت بلغم آميزش صفرا است در وى ، لهذا عطش مىآرد و ليكن به درجه عطش صفرا نمىرسد و خاصهء وى است كه از آب سرد ساكن نگردد اگر بر تشنگى مصابرت كنند و جرعه جرعه آب گرم خورند سكون بيِّن پديد مىآيد .\r\nو به دستور اگر باديان به آب سرد سائيده بنوشانند به خلاف عطش صفراوى كه به جز تبريد نفع نمىدهد .\r\nاما ضعف هضم و جُشاى حامض نيز نشان برودت مادهء مُرْخيه است و هي البلغم ، زيرا كه جودت هضم از حرارت و جُشاى ترش ضعف هضم را كه سبب بلغم باشد لازم بضعف تصرف الحرارة .\r\nو مقرر شده كه اقوىترين اسباب مُرخيت شىء نقصان تأثير گرمى است در وى .\r\nاما كثرت نوم از بهر آن است كه بلغم از بهر لزوجت بند مىكند مسالك روح نفسانى را و منع مىنمايد آن را از متوجّه شدن بر ظاهر بدن و ساكن مىدارد در باطن و هذا هو النوم .\r\nاما بلادت به بداهت معلوم است كه مضرترين اشيا ذهن را افراط رطوبت مع البرد است .\r\nو علامات ديگر كه مؤلف ذكر نكرده از آن جمله :\r\nبياض لون است و علتش بياض خلط غالب است و برد مزاج .\r\nديگر ، كسل اعصاب است بنا بر ثقل امتلا مع البرد كه منافى حركت است و به واسطهء رطوبت كه مُرخى اعضا است لهذا استرخاى اعصاب واقع مىكند ، زيرا كه قوت اعصاب از يبوست است خاصه كه مع الحرارة بود ، از اينجا است كه در صفرا ثقل معتدٌ به محسوس نمىشود و ليكن ثقل در بلغم فزونتر از ثقل دم و سودا مىباشد لما ذكرنا .\r\nديگر ، لينت نبض است بنا بر فرط رطوبت و بطوء و تفاوت او به واسطهء برودت .\r\nديگر ، سن است و عادت و فصل و تدبير متقدم و صناعت و در خواب چيزهاى سپيد چون آب و برف و مانند آن ديدن .\r\nو أما غلبة الصفراء فتدلّ عليها صفرة اللون و العين و مرارة الفم و خشونة اللسان و يبس الفم و المنخرين و شدّة العطش و ضعف شهوة الطعام و الغثيان و القشعريرة اما غلبهء صفرا پس دلالت مىكند بر وى زردى رنگ بدن و چشم و تلخى دهن و درشتى زبان و خشكى دهان و سوراخهاى بينى و افراط تشنگى و نقصان آرزوى طعام و برهم شدن دل و فراشا يافتن .\r\nاما صفرت لون و عين بنا بر فزونى خلط اصفر است و هو الصفراء .\r\nو اما مرارت فم بنا بر تلخى طعم ماده صفرا است و درشتى زبان و خشكى دهن و منخرين به واسطهء حرارت و يبوست مادهء مذكور است و شدت عطش بواسطهء قوت حرارت و يبوست است كه واجب مىكند نقصان رطوبات را ، پس طبيعت جهة اطفاى حرارت و استحصال رطوبت طلب مىنمايد آب را .\r\nو فرق در عطش صفراوى و بلغمى در آثار بلغم گذشت .\r\nاما ضعف اشتها بهر آن است كه صفرا به سبب حرارت مسترخى مىسازد فم معده را ، زيرا كه در مقدمهء كتاب گفته شده كه باعث اشتها انصباب سودا است بر سر معده وى و چون بارد و عفص و حامض است اجزاى فم معده را فراهم مىكند و لذع مىنمايد و اين كيفيّت مسمى است به جوع و امتصاص ، يعنى وقتى كه عروق جگر و معده و غير اعضا با يكديگر به سبب خلو امتصاص مىنمايد آن را نيز جوع گويند و عروق بدن نيز دخل تمام دارد چنانچه گفته شد ، پس حرارت ناطبيعى مبطل جوع باشد لما قلنا .\r\nو ايضا مىتواند كه از حرارت رطوبت نواحى مذاب شده بر سر معده افتد و رخاوت در فم معده احداث مىكند .\r\nو ظاهر است كه چون كثافت اجزاى او علت جوع است رخاوت او علت\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nنقصان جوع باشد و از اينجا است كه غثيان نيز لازمهء مادهء صفرا باشد .\r\nاما قُشَعْرِيرَه بنا بر لذع ابخرهء حادّهء صفراوى است و در وى چنان محسوس مىشود كه سوزن مىخلاند و سببش حدّت ماده است .\r\nو به اين نيز فرق توان كرد در قشعريرهء بلغمى و صفراوى و علامات ديگر كه در كتاب ضبط نيافته از آن جمله :\r\nاستلذاذ به هواى بارد و ديگر مبرّدات است .\r\nديگر ، سرعت و تواتر نبض .\r\nديگر ، قى صفراوى اصفر و اخضر .\r\nديگر ، تقدم تدابير صفراافزا .\r\nديگر ، سن و مزاج و عادت و بلد و وقت و صناعت شاهد بودن و در خواب آتش و مانند آن چيزهاى زرد ديدن .\r\nو اگر مادهء غالب‌تر بود مىتواند كه در بيدارى نيز همان‌سان متخيّل شود .\r\nديگر صبغ بول است به ناريَّت و امثال آن .\r\nاما گاه باشد كه صفرا به جانب سر يا به طرف ظاهر اعضا مائل بود و در اين صورت صفرت در بول پديد نمىآيد .\r\nو كذلك آنچه گفته شد از آثار نسبت به هر عضو بديهى است كه شدّت و خفّت ظهور آن در وى بنا بر كثرت و قلّت توجه مادهء مذكور خواهد بود بدان سو .\r\n\r\n[ در بيان علايم غلبه سودا 
  ]\r\nو أما السوداء فيدلّ عليها قُحل البدن و كُمُودته و سواد الدم و غلظه و زيادة الفكر و لذع المعدة و الشهوة الكاذبة و البول الكَمِد و الأسود و الأحمر الغليظ و كون البدن أسود و أزَبَّ اما زيادتى سودا پس دلالت مىكند بر وى لاغرى و خشكى تن و تيرگى آن و سياهى خون و غليظى وى و فزونى انديشه بيهوده و حدّت معده ، يعنى سر معده و اشتهاى دروغين و بول تيره و سياه و سرخ غليظ القوام و بودن بدن سياه و پر موى .\r\nاما خشكى بدن بنا بر ارضيت و يبوست ماده است و مادهء صفرا هم اگر چه يابس است ليكن اينقدر خشكى در تن احداث نمىكند بهر آن كه يبوست او كمتر است نسبت به يبوست سودا .\r\nو ايضا خون حار است به سبب حرارت تسييل در رطوبات واقع مىشود مانع قُحل مىگردد اما كُمودت بدن و سودا و غلظت دم بنا بر غلبهء مادهء اسود است و هو السوداء .\r\nاما زيادتى فكر و وسواس از شأن سودا است بهر آن كه سودا چون بيفزايد بخار و دخان از وى بيشتر مىخيزد و در روح مىآميزد و اشراق و نورانيت وى را مكدّر مىسازد و به سبب احداث ظلمت وحشت در آن مىافتد و نتيجه‌اش وسواس است .\r\nو پوشيده نماند كه روح جوهرى است نورانى ، لهذا به واسطهء مناسبت به نور از نور و ضوء ، انس و سرور و بسط در وى واقع مىشود و از ظلمت و تاريكى ، حزن و خوف ، خاصّه كه ظلمت داخلى باشد كه دايم از وى در قبض و حزن و وحشت مىباشد بنا بر عدم مناسبت و ضديّت كه در نور و ظلمت است .\r\nاما لذع فم معده و اشتهاى كاذب بنا بر كثرت انصباب سودا است بر سر معده ، خاصه كه سوداى طحالى شديد الرداءة نبود ، زيرا كه سودا اگر ردىّ باشد توجه طبيعت بيشتر بر دفع وى مىبود و در اين صورت سودا كه در طحال است اكثر مندفع مىگردد به امعا و كمتر منجذب مىشود سوى معده ، پس در جذب سودا به جانب معده خلوى او از كثرت رداءة ضرورى باشد لما ذكرنا .\r\nاما سياهى و كمدى بول ظاهر است كه از لون خلط سودا است كه بنا بر فزونى او پديد آمده .\r\nو حمرت بول با وجود غلبهء سودا دليل آن است كه سوداى دموى است .\r\nو غلظت بول بنا بر غلظت قوام ماده است ليكن تا كه نضج تام نيافته بول رقيق مىبرآيد و بعد نضج به غلظت مىگرايد لدفع الطبيعة المادة .\r\nو بدانند كه اگر چه در غلبهء بلغم هم بول غليظ مىشود ليكن در غلبهء سودا غليظتر مىباشد و سياهى بدن بنا بر فزونى مادهء مذكور است .\r\nو بسيارى موى بنا بر كثرت دخانيّت .\r\n\r\nفائده [ در توضيح يك اختلاف در ضبط نسخه‌ها 
  ]\r\nدر بعض نسخه‌ها بجاى كَون ، لَون مرقوم است به حذف مركز و اگر چه بر اين تقدير هم معنى حاصل است ليكن براى ازَبّ لفظ كونه تقدير مىبايد كرد\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nتا معنى درست آيد ، أي لون البدن أسود و كونه أزَبَّ و در صورت اول حاجت بدين تقدير نمىافتد و هو الأصح و الأوضح .\r\nو از دلائل ديگر سودا ظهور امراض سوداويه است چون بَهق اسود و جَرَب يابس و علل طحال و امثال آن .\r\nو كذلك سن و عادت و بلد و فصل و مزاج و تدبير سالف و صناعت و رؤيت چيزهاى سياه در خواب معاون بودن .\r\n\r\nانتباه‌علامات اخلاط\r\nكه گفته شد گاه باشد كه همه آن به ظهور آيند ، گاه بعضى آيند و بعضى نه و بعضى از اينها خاصه‌اند و بعضى غير خاصه ، چنانچه در آخر ذكر آثار دم در مقدمهء همين فصل گفته شد با فوائد ديگر .\r\nالمقالة الرابعة في النبض و التفسرة و هي تشتمل على فصول\r\n\r\nمقالهء چهارم ثابت است در بيان نبض و قاروره و آن متضمن است بر چند فصل .\r\nو بايد دانست كه معرفت نبض و قاروره از اهم مطالب اين علم است ، زيرا كه اطلاع بر احوال اعضاء باطنى موقوف بر آن شده در اكثر امر و نبض ادَلّ اشيا است بر حال قلب و تفسره بر حال جگر و ديگر اعضا كه ممر بول واقع‌اند .\r\nو نبض در اصل لغت حركت رگ را گويند و در اصطلاح عبارت است از آنچه مؤلف ذكر كرده و عنقريب بيايد .\r\nاما تفسره قاروره را گويند ، يعنى شيشه كه در وى بول انداخته بر طبيب عرض كنند و آن را دليل نيز گويند و اطلاق اين الفاظ بر بول از قبيل تسميهء حال باسم المحل است و اين مقاله كه متضمّن ذكر نبض و تفسره است به دو تعليم بيان كنم :\r\nتعليم اول در نبض و تعليم ثانى در تفسره و فصول هر واحد در ذيل آن گفته آيد مشروحا انشاء الله تعالى\r\n\r\nتعليم اول در نبض\r\nو در اينجا چند چيز كه بعضى از آن موقوف عليه معرفت نبض است و بعضى از لوازم و شرائط و آن ابتدا گفته مىشود تا بيشتر در ذكر فصل نبض ممدد و معاون باشند .\r\n\r\n[ در شرايط نباض 
  ]\r\nپوشيده نماند كه اصابع نبض بايد كه نرم و لطيف باشد تا نيك احساس كند و نباض معتدل المزاج و سليم الذهن و صحيح الطبع بايد تا قياس او اعتماد را شايد و نبض در وقتى بيند كه نمايندهء نبض از هم و غم و فرح و جز آن از امور نفسانى و بدنى و طبيعى چون ماندگى و رياضت و استحمام و خواب مفرط و گرسنگى و سيرى و مانند آن هر چه تغيير مىدهد نبض را دور باشد ، زيرا كه لحاظ نبض بعد اين حالتها اعتبار ندارد .\r\nو ايضا دريابند كه همچنانكه مزاج هر شخصى ديگر است ، نبض نيز به اعتبار هر شخصى ديگر مىباشد و حسب سحنه و مزاج و عمر و فصل سال و هوا متغير الاحوال مىباشد ، لهذا گفته‌اند كه احوال نبض كما حقه آنگاه ظاهر مىشود كه طبيب نبض همان شخص را بارها ديده باشد و از حالت صحت و مرض او واقف بود ، زيرا كه اگرنه چنين باشد حكم نتواند كرد جزاً بر حالى حادث بنا بر عدم اطلاع بر احوال سابق .\r\nو ايضا بايد كه نبض را به چهار انگشت كه مُسَبِّحه و وُسْطى و بِنْصِر و خِنْصِر است بجويد ، بدين وجه كه خنصر طرف ابهام دست نماينده نبض باشد و مسبّحه به طرف ساعد او و اينچنين ديدن خاصهء اطباى يونان است .\r\nو وجهش ظاهر است كه رگ شريان نزديك به ابهام نمايانتر است و هر چند به طرف ساعد مىرود مخفىتر مىگردد ، پس مسبّحه كه حس او قوىتر از ديگر اصابع است بايد كه به جانب ساعد بود تا شريان را خوب‌تر دريابد .\r\nو نبض دست راست از دست راست بيند و نبض دست چپ از دست چپ و ساعد را بر پهلو داشته نبض آن بايد ديد ، زيرا كه اگر ساعد بر روى گردانيده بود يا بر پشت ، عرق بر هيئت طبيعى نمىماند و تخلّف در حركتش مىافتد كما لا يخفى .\r\nو دست ساكن بايد داشت و بر چيزى اعتماد نشايد كرد و چيزى\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nدر دست نبايد گرفت و بايد كه دست مربوط نبود به چيزى و كذلك كمر نيز بايد كه به شدت مربوط نباشد و دست دوم بر زمين معتمد نبود و بيننده و نماينده هر دو جالس بوند و جلوس نماينده مربّع باشد قامت درست كرده و تكيه نازده و بيننده نخست بيازمايد نبض را در قوت و ضعف تا اگر قوى بود اندكى به قوت تفحص كند و اگر ضعيف باشد انگشتان را به غايت سبك بدارد ، زيرا كه اگر ضعيف باشد و انگشتان را به قوت بر آن نهد رگ از حركت مىماند .\r\nو هرگاه ملاحظهء نبض كند بايد كه آنقدر دست بدارد كه سى نبضه بلكه سى و پنج نبضه حاصل آيد ، زيرا كه در اين مدت اكثر تغيرات و حالات مكشوف مىگردد و ادنى مدت تفحص نبض آن است تا دوازده نبضه مكث در ديدن كند ، لهذا محمد زكريا از كناش اسكندرانيه حكايت كرده كه لا ترفع يدك عن النبض قبل اثني عشر ضربة و اگر چه در دوازده ضربه يا در سى ضربه ممكن نيست كه شريان از نرمى به صلابت و از صلابت برمىگرايد يا از امتلا به خلو يا از خلو به امتلا ميل نمايد ، ليكن مىتواند كه در برودت و حرارت و عظيمى و صغيرى و تفاوت و تواتر مختلف گردد و كذا در قوت و ضعف و تقدّم و تأخر .\r\nو ظاهر است كه در دانستن اين ، طبيب را نفع كلى حاصل مىشود تا استواء و اختلاف ملحوظ داشته حكم كند بر حال مريض .\r\nو ايضا بايد كه طبيب بعد ملاقات مريض زمانى توقف كند در نبض ديدن و ابتداء به تكلم و احوال‌پرسى كند به شفقّت و محبّت و بعد استيناس وى نبض را تفحّص كند ، زيرا كه بسيار باشد كه مريض را از ملاقات طبيب گاهى فرح مفرط مىگردد و گاهى شرم و خوف ، پس اگر همانوقت به ملاحظه نبض مشغول شود بنا بر تغيّر حال او به مقصود پى نبرد .\r\nو ايضا در ملاحظهء نبض بايد كه بيننده و نماينده هر دو ساكت باشند و آن محل از غوغاى مردم و صدمات قويّه و از هر چه كه باعث تشويش طبيعت شود خالى باشد ، زيرا كه درك حالات نبض از قبيل درك معانى است كه بدون حضور خاطر و صحت حواس مستحصل نمىگردد .\r\n\r\n[ در بيان سبب نبض از رگ ساعد 
  ]\r\nو بدانند كه ملاحظهء نبض از هر شريان كه باشد من حيث الذات تفاوت ندارد به اعتبار اشعار بر امور مقصوده ، ليكن از همهء شرائين ، شريان ساعد را از موضع مشهور مخصوص به احساس داشته‌اند بر چند كار :\r\nيكى آن كه دست را زود بيرون توان آورد و در اخراج وى شرم نبود در اكثر .\r\nدوم آن كه شريان مذكور برابر دل است و همچون ديگر شريان اندر گوشت پوشيده نيست .\r\nسوم آن كه شريان مزبور ممتلى از ابخره نيست ، همچون شريان صدغ .\r\nچهارم آن كه شريان مسطور اوسع شرائين است و روح در وى بدان سبب بيشتر است ، لهذا احوال دل از آن نيك شناخته مىشود .\r\n\r\n[ عدم اعتبار شزيان ساعد در سكته قويه 
  ]\r\nليكن معلوم نمايند ، گاه باشد كه در سكتهء قويّه حركت هيچ شريان محسوس نشود مگر حركت شريانى كه در معاى مستقيم واقع است كه تا بقاى حيات حركت او مىباشد و به ادخال اصبع محسوس مىگردد ، پس در آن وقت حكم به موت و حيات مريض وابسته بدان بود و شريان ساعد از اعتبار ساقط باشد .\r\nديگر ، بر فوائد كه به هر واحد از امكنه مختص است در ضمن آن گفته خواهد شد .\r\nاكنون دريابند كه مبحث نبض بنا بر بسائط و مركبات مشتمل است بر دو فصل چنانچه مؤلف ميگويد :\r\nالفصل الأول في البسائط من النبض\r\n\r\nفصل نخستين ثابت است در بيان بسايط از نبض ،\r\nفنقول أولا پس ميگوئيم اول إن النبض حركة من أوعية الروح بدرستى كه نبض حركتى است از مكان روح حيوانى مؤلفة من انبساط و\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nانقباض مركب از گشودن و فراهم آمدن ، تا اينجا حد نبض تمام شد ، الحال علت غائى نبض ذكر مىكند چنانچه گفت : لتبريد الروح بالنسيم و اخراج فضلاته الدخانية براى سردى دادن روح به جذب هواى تازه و اخراج هواى بخارى مستنشقه .\r\nو بعضى زعم كرده‌اند كه اگر مؤلف به جاى تبريد ، تدبير مىگفت كما قال الشيخ بهتر بود ، بهر آنكه روح لا محاله گرم است و كذلك جهة استعداد او مر قبول قوت حيوانى را حار بودنش مشروط ، پس تبريد در حقش مطلوب نباشد . و در دفع اين زعم گفته‌اند كه روح بالذات مفتقر به حرارت معتدل است لأنها حارٌ و تقدم بالحرارة ، ليكن از آن كه به اختلاط ابخرهء دخانيه حركت كثير در وى مىافتد بنا بر احتقان و تكاثف بالضرور به تبريد نيز محتاج است بالعرض تا به واسطهء دخول هواى تازه و خروج ابخرهء مُسخنه حرارت عارضى زوال پذيرد و هذا لا يقدح بالمقصود .\r\nو كلّ نبضة فهي مركبة من حركتين و سكونين و هر نبضه پس آن مركب است از دو حركت و دو سكون لأن كل نبض يتركب من انبساط و انقباض زيرا كه هر نبض مركب مىشود از حركت انبساط و حركت انقباض و لا بد من السكون بين كل حركتين متضادّين و ناچار است از سكون ميان هر دو حركت متضادّه ، زيرا كه هر گاه چيزى حركت كند به جانبى و به نهايت آن جانب رسيده باز پس گردد ، سكون بينهما لازم باشد ، اگر چه غير محسوس بود .\r\nبالجمله سكونى كه بعد آخر حركت انبساط قبل اول انقباض بود مسمى است به سكون ظاهر و سكون محيطى . و سكونى كه بعد آخر حركت انقباض و قبل اول انبساط مسمى است به سكون باطن و سكون مركزى .\r\n\r\n[ فايده ذكر قد آخر انبساط و اول انقباض 
  ]\r\nو قيد آخر انبساط و اول انقباض از آن نموديم تا سكونى كه در مطرقى بعد قرعهء اولى و قبل قرعهء ثانى واقع مىشود از اعتبار ساقط باشد و گرنه لازم آيد كه مطرقى مركب باشد از چهار حركت و چهار سكون و هذا خلف ، چنانچه در محلش بيايد .\r\nو\r\n\r\n[ در بيان دو ايراد و پاسخ آن‌ها 
  ]\r\nآنچه بعض شارحان نوشته‌اند كه نبض لا محاله از چهار چيز مركب است دو حركت و دو سكون و حال آنكه مؤلف در حد به جز حركت انبساط و انقباض ضبط نكرده ، پس حد ناقص باشد .\r\nجوابش آن است لا نسلم كه سكون جزء نبض بود و چون جزء وى نباشد درجه آن را دخل نبود ، چه ظاهر است كه نبض به حركت تعريف كرده‌اند ، پس سكون كه با حركت تقابل دارد محال باشد كه جزء نبض بود لأن أجزاء المقابل لا يدخل في حقيقة المقابل البته ، پس سكون محتاج إليه بودنش جهة حصول انبساط و انقباض لازم غير مقوّم باشد مر اجزاى نبض را ، نه آنكه وى جزء او بود ، پس حد تام باشد نه ناقص .\r\nو ايضا ايراد كرده‌اند كه انبساط و انقباض ظاهر است كه در زمان واحد يافته نمىشوند ، پس حركت نبض را از آن دو مركّب گرفتن ممتنع باشد ، زيرا كه در تركّب هر شىء اجتماع اجزاى ما يُتركّب عنه شرط است و هذا لا يوجد في النبض .\r\nو در دفع اين گفته‌اند كه تركّب دو گونه است : يكى خارجى ، دوم ذهنى ، تركّب اجزا كه مشهور شده جهة تركيب خارجى است نه بهر تركيب ذهنى كما لا يخفى و تركيب نبض باهر است كه ذهنى است ، پس آن را مركب به انبساط و انقباض گفتن مع عدم حصولها فى زمان واحد جائز باشد كذا قال محمد اقسرائى .\r\nاكنون حركت و آن كه نبض از جنس كدام حركت است ؟ و حركت انقباض محسوس مىشود يا نه ؟ و حركت نبض چگونه است ؟ و محرّك او كيست ؟ و مقادير حركتين و سكونين چه قدر مىبايد ؟ و جز آن هر چه تعلق بدين مبحث دارد هر يك به فائده عليحده گفته مىشود بعونه تعالى .\r\n\r\nفائده در معنى حركت و اقسام او\r\nبايد دانست كه حركت را حكما چنين تعريف كرده‌اند كه : هي الخروج من القوة إلى الفعل على التدريج أو يسيراً يسيراً أو لا دفعةً\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nيعنى : حركت عبارت است از برآمدن چيزى از مرتبه بالقوه به مرتبهء بالفعل به آهستگى يا اندك اندك يا نه به يكبارگى .\r\nو فائده اين همه قيود مذكوره آن است كه تا كون و فساد در حد حركت داخل نشود ، زيرا كه خروج شىء دفعةً از قوه به فعل مسمى است به كون و زوال او دفعةً مسمى است به فساد .\r\nو پوشيده نماند كه حركت غير اينها است بهر آن كه در حركت هرگونه كه بود شرط است كه متحرك بر صورت نوعيهء خود باشد بعد تحرك به خلاف كون و فساد كه تغيّر صورت مستلزم آن است .\r\nو تعريف حركت بدين حيثيّت قول بعض قدماى معتمدٌ عليه است .\r\n\r\n[ نظر ارسطو درباره حركت 
  ]\r\nو ارسطو گفته : إنها كمال أول لما بالقوة من جهة ما هو بالقوة يعنى : حركت كمال اولى است چيزى را كه بالقوه است ، از اين جهت كه او بالقوه است .\r\nو توضيحش آن كه هر چه بالقوه است نسبت به آن كه بالفعل باشد نقصان دارد ، پس شىء بالقوه را از قوت به فعل آمدن كمال باشد ، زيرا كه كمال امر لايق را گويند كه حاصل شود در چيزى كه معرا بود از آن امر ، ليكن در باب حركت كه كمال ضبط شده لايق بودن معتبر نيست ، مجرد حصول امر كمال است اگر چه غير لايق بود ، لهذا گفته‌اند حق آن است كه مراد از كمال در اين مقال امرى است ممكن الحصول كيف ما كان .\r\nو حركت را كمال اول من جهة ما هو بالقوة از آن گفته‌اند كه حركت بعد حصول او بالفعل كمال ثانى است مر آن شىء را .\r\nو ايضا بدانند كه اتصاف او به كمال اول از همين جهت است كه گذشت و گرنه فى الحقيقة حركت من حيث ما هو بالقوة كمال ثانى است و حصول او بالفعل كمال ثالث ، بهر آن كه كمال اول در جسم صورت نوعى و جسمى آن است و حركت كمال ثانى است و به انتهاى كمال ثالث .\r\nو ظاهر است كه قوت و فعل بعد صورت مىباشد فافهم .\r\n\r\n[ نظر افلاطون درباره حركت 
  ]\r\nو افلاطون تعريف چنين كرده : إنها كون الجسم في أمر من الأمور بحيث يكون حاله في كل أن يعرض مخالفا لحاله قبل الآن و بعده يعنى : حركت ، بودن جسم است در امرى از امور به حيثيتى كه باشد حال او در هر آنى كه لاحق مىگردد مخالف حالى را كه پيش از آن ، آن و بعد وى است .\r\nو تفسيرش آن كه هر آنِ حاليهء او مخالف باشد آنِ ماضيه و آتيه را .\r\n\r\n[ در بيان انواع هشتگانه حركت 
  ]\r\nاكنون دريابند كه حركت ترك نظر از معنى قطع مسافت هشت قسم مىشود على الاطلاق ، چهار از آن به مقولات اربعه تعلق دارد بنا بر وقوع حركت در آن و حصر آن را در اين اربعه حكما به براهين ثابت كرده‌اند و مقولات مذكور چون اين و وَضع و كَمّ و كَيف بود حركت واقعهء آن را به همان منسوب ساخته ، اينى و وَضعى و كَمّى و كَيفى مىخوانند و هر يك مفصّل بيايد .\r\nو چهار ديگر كه عَرَضى و قسرى و ارادى و طبيعى است به اعتبار ذات حركت است ، قطع نظر از وقوعش در مقوله‌اى از مقولات و اين سه اخير را ذاتى گويند و احوال اينها نيز عن قريب مبرهن گردد .\r\nو ترك نظر از معنى قطع مسافت جهت آن گفته شد كه اگر حركت به معنى قطع مسافت نيز تعداد شود اقسام او نمىشود ، ليكن از آن كه اين قسم نهم در اعيان موجود نيست معدود در اين محل نگشته ، چنانچه خُلّص كلام در شرح ملخص تمام مضبوط است و لُبَّش آن كه حركت به معنى قطع مسافت امرى است متصل مبدأ نامنتهى كه معقول است مر متحرك را و اين امر در اعيان موجود نيست ، زيرا كه متحرك مادام كه نرسيده است به منتهى پس حركت بتمامها موجود نگشته و بعد از آن كه رسيد پس به تحقيق حركت منقطع شد فلا وجود لها بهذا المعنى في الأعيان .\r\nچون اقسام حركت اجمالا معلوم شده تفصيلش نيز گفته مىآيد به هشت نهضت :\r\n\r\nنهضت اول در حركت أينى\r\nو وى آنست كه متحرك انتقال كند از مكان خود به مكان ديگر و عام است كه انتقال از مكان حقيقى باشد يا از مكان مجازى و مثال اين\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nاز نقل كوزهء پر آب ظاهر مىشود كه كوزه را انتقال از مكان حقيقى است بنا بر آن كه از سطح حاوى خويش كه وقت سكون در آن تمكن داشت تجويز كرده به خلاف آب او كه سطح حاوى وى كه سطح كوزه است همچنان بر آب حاوى است ، پس آن را انتقال نشده مگر از مكان كوزه كه مجازا از مكان آب نيز مىتواند شد .\r\nو ايضا عام است كه متحرك را از مكانش انتقال تام بود يا غير تام ، تام آن كه از موضع اول بتمامه برآيد ، غير تام آن كه تجوز كند از محل مع بقاى بعض الأجزاء في بعض المكان الأول .\r\nو أينى را حركت مكانى نيز گويند لأن الأين هيئته حاصلة للشيء بسبب حصوله في المكان أي بالنسبة إلى مكانه الحقيقي أو المجازي و ايضا نقله خوانند لأن النقل من محل إلى محل لازم لها ، حقيقيّاً كان أو مجازيّاً .\r\n\r\n[ اختلاف حكما در معناى مكان 
  ]\r\nو مكان نزد حكما به معانى مختلف آمده ، بعضى برآنند كه مراد از آن سطح باطن جسم حاوى است كه مماس بود بر سطح ظاهر جسم محوى را و مذهب ارسطو همين است .\r\nو بعضى مىگويند كه مقصود از آن چيزى است كه منع كند چيزى را از نزول و هو المشهور بين الناس ، زيرا كه مردم ارض را مكان حيوان مىگويند نه مكان هوا لأن الهواء لطيف لا يحتاج إلى أن يمنعها الأرض من النزول و بر طبق قول ارسطو ارض را نيز مكان هوا توان گفت لأن مكانها مؤلف عنده من سطح أرضي و سطح ناري و سطح مائي .\r\nاما نزد متكلمين مكان فراغ متوهم است كه قابل بود مر دخول ابعاد جسم را .\r\nبالجمله احوال امكنهء متفاوت واقع شده قسمى است كه سطح واحد باشد و پس همچون مكان فلك و قسمى آن كه از سطوح چند مختلف مركب باشد چنانچه در هوا گذشت و در آب نهر مثلا نيز معلوم است كه مكان او مؤلَّف از دو سطح است ، يعنى سطح ارض كه تحت او است و سطح هوا كه فوق آن است .\r\nو كذلك عام است كه بعضى سطوح كه مكان از آن مركب شده متحرك باشد و بعضى ساكن ، چنانچه در حجر كه موضوع بود بر ارض و حاوى باشد بر آن آب جارى مشهود است كه سطح ارضى ساكن است و سطح مائى متحرك و كذا هر چه بر ارض بود و هوا در حركت باشد و همچنان مىتواند كه مكان مركب نباشد از سطوح مختلف الحقايق و ليكن مكان متحرك بود و مكين ساكن يا هر دو متحرك چنانچه در حجر كه در وسط آب روان آويزان بود مشهود است كه آب متحرك است و حجر ساكن و نظير تحرّك هر دو سير سمك است در آب جارى و همين‌سان نظائر بسيار است ، چه در افلاك و چه در عناصر .\r\nو آنچه بعضى زعم كرده‌اند در حجر واقف في الماء الجاري كه حجر ساكن به حركت أينى متصف مىتواند شد بنا بر تبديل أيون كه در آنجا حاصل است و هذا خلفٌ جوابش آن است كه تبدل أيون كه در حد حركت مكانى ضبط شده نظر به حركت مكين است و در حجر مذكور تبدل أيون نظر به حركت مكان واقع شده و هذا خارج عن مبحثنا .\r\n\r\nنهضت دوم در حركت وضعى\r\nو وى آن است كه اجزاى شىء متبدل گردد و اين دو گونه است : يكى آن كه از قياس كردن بر غير بود فقط و نظير وى حركت جسم مستدير است بر مركز خود ، چون حركت رحى و حركت فلك و وضعى خالص كه در او شائبهء أينيّت نبود همين است .\r\nدوم آن كه نظر به نفس شىء بود و مثال او حركت قيام است قاعد را و قعود را و ظاهر است كه در اين حركات تبدّل در اجزاى متحرك مىشود قياس به ذات او و مقصود در اينجا همين است ، قطع نظر از آن كه تبدل در اجزاى نظر به خارج هم شود يا نه و معلوم است كه تبدل اجزاى نسبت به نفس شىء بنا بر مقاربت و مباعدت بعض اجزاى وى و قياس به بعض ديگر اجزايش و تبدل اجزا نسبت به خارج بنا بر تجوز بعض اجزاى شى است از مقابل و محاذات آنچه خارج بود از آن شىء ، خواه مقيس عليه\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nحاوى بود خواه محوى .\r\nو بايد دانست كه حركت وضعى كه نظر به نفس شىء بود از حركت أينى نيز مقرون مىباشد بهر آن كه تبدل اجزاى شىء نسبت به نفس شىء بود بدون تجوز از سطح حاوى كه مكان مخصوصهء وى است صورت نمىگيرد ، چه ظاهر است كه قاعد چون قائم شود از سطح هوائى كه هنگام قعود مماس فرق او بود تجوز مىكند لا محاله و كذا در تحرّك سائر اعضا كه شخصى به مكانى نشسته متحرّك مىسازد مشهود است كه اعضا از مكانى به مكانى انتقال مىكند مگر آن كه از مكان معنى ثانى كه ما يستقر عليه الجسم است مراد دارند كه بر اين تقدير حركت قاعد به قيام و حركت قائم به قعود بنا بر عدم تجوّز جسم از مستقر معرّا از حركت أينى باشد .\r\nبالجمله اجتماع حركات مذكوره در متحرك واحد به زمان واحد ممكن الحصول است بهر آن كه هر يك حيثيّت مختلف دارد ، چه ظاهر است كه در يك آن اگر متحرك حركت كند به اختلاف وضع تجوز از مكان مستحيل نباشد ، كما لا يخفى . و قس عليه حركات آخر .\r\n\r\nنهضت سوم در حركت كمّى\r\nو وى آن است كه به كمّ يعنى مقدار متعلق بود و اين دو گونه است :\r\nيكى آن كه به اعتبار ازدياد حجم بود .\r\nدوم آن كه به اعتبار انتقاص حجم بود .\r\nاما آن چه به ازدياد باشد خالى نيست از آن كه زيادتى حجم به سبب حصول ماده بود يا به لحوق كيفيّت فقط ، آنچه از ماده بود و بعد ورود در شىء مشابه بدان شىء شود و در وزن آن بيفزايد آن نمو باشد يا سمن . و اگر ماده بعد ورود مشابه شىء نشود اما در وزن بيفزايد آن ورم باشد . و اگر مشابه شود و نه در وزن افزايد در وى حيات تهبج بود بالفتح و در غير آن كه قابل تداخل عنصر هواى بود تخلخل باشد و نظير او باليدن پنبه و اسفنج و مانند آنست بعد منضغط ساختن و اين را تخلخل غير حقيقى گويند و آن چه سبب لحوق كيفيّت بود فقط مسمى است به تخلخل حقيقى .\r\nو تخلخل حقيقى از آن گويند كه ورود جسم علت تخلخل نگشته و مثال او گداختن يخ است ، زيرا كه آب كه از گداختن يخ حاصل مىشود لا محاله زائد بر حجم يخ باشد مع بقاء الوزن .\r\nو ظاهر است كه علت تذويب بجز كيفيت حرارت امرى ديگر نيست و به اعتبار انبساط اجزاء نفس شىء متخلخل گشته بلا تداخل جسم آخر .\r\nاما آنچه به انتقاص حجم بود آن نيز دو قسم است :\r\nيكى آن كه به افناى بعض اجزاى شىء بود همچون ذبول و هذال .\r\nدوم آن كه مع بقاى سائر اجزا بود و اين نيز دو گونه است : اول آن كه بنا بر تماسك اجزاى شىء بود فقط ، چون آب كه در ظرف نهند و بسته شود يا هوا كه بالقسر منبسط شده باشد و به قوام اصلى راجع گردد ، چنانچه در شيشه مشهود است كه چون دهن بر دهن وى نهاده هوا را منجذب سازند به امتصاص و بعده دهنش از انگشت گرفته در آب واژگون مىنمايند به مجرد ارتفاع انگشت از دهن وى آب اندر آن داخل مىشود ، اين نيست مگر براى نقصان حجم هوا كه بنا بر زوال قاسر ميل بر قوام اصلى گشتگى كرده و متكاثف و جهت ضرورت خلا آب اندر شده و انبساط هواى جوف شيشه عند الامتصاص و بعد آن متكاثف گشتن اول اشياء است بر اثبات حصول تخلخل و تكاثف در هوا .\r\nثانى آن كه بنا بر خروج جسم غريب كه علت تخلخل جسمى شده باشد حاصل شود ، همچون پنبه و اسفنج كه در هم گيرند و ناقص الحجم گردد لخروج الهواء منه .\r\nبالجمله تناقص حجم هر چون كه بود مسمى است به تكاثف ، ليكن آن را كه به تماسك اجزا بود تكاثف حقيقى گويند و آن را كه به خروج جسم غريب بود تكاثف غير حقيقى نامند .\r\n\r\nنهضت چهارم در حركت كيفى\r\nو وى آن است كه حركت واقع شود در كيفيّت يعنى تغيّر در كيفيت افتد چنانچه چيزى گرم مثلا سرد شود به تدريج و بالعكس ، يا از سپيدى به سياهى ميل كند به تدريج و حركت در كيف مسمى است به استحال ليكن بايد\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nدانست كه حركت در جميع كيفيات واقع نمىشود بلكه مخصوص است به كيفياتى كه قابل‌اند مر اشتداد و ضعف را ، چون كيفيات اربعه كه حرارت و برودت و رطوبت و يبوست است و مانند آن هر چه به لون تعلق دارد ، چون سواد و بياض و جز آن كه قابل بود مر قبول شدّت و ضعف را ، پس در زوجيّت و فرديّت و اوّليّت و آخريّت و امثال آن كه قبول نمىكنند اشتداد و ضعف را حركت واقع نمىتواند شد .\r\n\r\nنهضت پنجم در حركت عرضى\r\nو وى آن است كه تابع حركت جسم ديگر بود ، چون حركت جالس سفينه كه تابع است مر حركت سفينه را و حركت آب كوزه كه تابع حركت كوزه است .\r\n\r\nنهضت ششم در حركت قَسْرى\r\nو وى آن است كه تابع جسم آخر نبود ليكن به تحريك محرّكى به حركت آيد و محرّك او در غير آن متحرك موجود باشد و نظيرش حركت حجر مرمى به فوق است ، زيرا كه حركت حجر هنگام تفوّق تابع جسمى ديگر نيست و مع ذلك محرّك وى مدامى است و او لا محاله غير است مر مرمىّ را .\r\n\r\nنهضت هفتم در حركت ارادى\r\nو وى آن است كه حركت تابع جسم ديگر نبود و مع ذلك محرِّك او در نفس متحرِّك موجود باشد و از شأن او بود اقتران به شعور الى وقتٍ ما و نظيرش حركت حيوان است يميناً و شمالًا مثلا .\r\n\r\nنهضت هشتم در حركت طبيعى\r\nو وى آن است كه حركت تابع جسمى ديگر نبود و محرِّك در نفس متحرك باشد ليكن مقرون به شعور نتواند بود اصلا و نظير او حركت حجر است كه از فوق به اسفل بالطبع به ظهور مىرسد ، چه ظاهر است كه حركتش به تبع ديگر نيست و محركش در نفس او موجود است و هو الطبع و عدم اتصاف او بدان كه از شأن وى اقتران به شعور باشد بنا بر جماديّت وى مبين است و اين هر سه اخير را ذاتى گويند ، يعنى : حصول حركت در ذات متحرك بالحقيقة باشد .\r\n\r\nانتباه [ رابطه حركات ذاتى و حركت عرضى با حركت اينى 
  ]\r\nدر اوائل اين بحث گذشت كه حركت به اعتبار وقوع وى در مقوله‌اى از مقولات اربعه چهار قسم مىشود و كذلك به اعتبار تقسيم ذات خود نيز چهار قسم مىگردد و تحقق اين چهار ذاتى كه يكى عرضى و سه ذاتى است نمىتواند شد مگر در ضمن حركت أينى ، چنانچه معلوم شد .\r\n\r\nفائده در بيان آن كه حركت نبض از كدام جنس است ،\r\nيعنى در كدام مقوله واقع است و اطبا را در اينجا اختلاف است و هر يكى به قولى گفته مىآيد :\r\n\r\n[ قول اول در حركت نبض ( قول جمهور ) 
  ]\r\nقول اول آن كه حركت نبض حركت مكانى است و جمهور بر همين‌اند لهذا محمد اقسرائى نوشته و الحق أن حركة النبض أينيّة و دليل صحت مدعاى اينها آن است كه گفته‌اند حركت مذكور على الاصح مركب است از انقباض و انبساط و انقباض عبارت است از تحرك اجزاى عِرق از طرف به وسط و انبساط كنايت است از تحرك اجزاى او از وسط به طرف لأنهما يتقابلان . و ظاهر است كه انبساط و انقباض بدون تبدل أيون جملهء عرق نمىشود ، زيرا كه فضاء متوسط متّسع مىشود ، يك بار در حالت انبساط و متضيّق مىگردد يك بار در حالت انقباض . و سابق گذشت كه تبدل از مكان حقيقى در حركت أينى لازم نيست چنانچه در آب كوزه متحرك گفته شد .\r\nو غرض از بيان اين سخن در اين ضمن آن است كه تا وارد نشود آن كه در منع حصول حركت أينى در حق نبض گفته‌اند كه مكان سطح حاوى را كه مماس سطح محوى است مىگويند و شك نيست كه عِرق در مكان خود است سطح وى از سطح حاوى خود مفارق نمىشود در انقباض .\r\n\r\nانتباه [ در بيان آن كه در ميان عرق و گوشت و پوست خلا محال است 
  ]\r\nعِرق كه منقبض مىشود و منبسط مىگردد و گوشت و پوست كه بالاى او است همچنان متصلا بالعِرق منخفض و مرتفع مىشود ، چه اگر نه چنان باشد لازم آيد كه در عِرق و حاوى وى فضاى پديد آيد در حالت انقباض و اين\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nمحال است بهر آن كه حصول فضا در اينجا مستلزم خَلَأ است و الخلأ محال .\r\nو اگر گويند مىتواند كه جهة املاى فضا هوا در آيد ، پس خلأ لازم نيايد ، جوابش آن است كه اگر چنين باشد لا محاله آن فضا ممتد بود و عروق به لمس مُدرَك نگردد و ليس فليس .\r\n\r\n[ قول دوم در حركت نبض ( نظر قرشى ) 
  ]\r\nقول دوم آن كه حركت نبض حركت وضعى است و قَرشى بر همين است ، لهذا نوشته ظاهر است كه نبض را نه حركت در كيف است و نه در كمّ و مكانى نيز نمىتواند بود بنا بر آن كه در مكانى خروج از مكان لازم است و شريان كه منبسط و متحرك مىگردد ظاهر است كه از مكان برنمىآيد ، پس بالضرور اعتراف بايد كرد كه حركتش وضعى است لأن الحركة لا تخلو من أحد هذه الأربعة .\r\nو ايضا معلوم است كه شريان چون منبسط مىشود بعد انقباض يا منقبض مىگردد بعد انبساط ، متغير نميشود در وى مگر نسبت بعض اجزايش نظر به بعض ديگر از اجزايش بالقُرب و البُعد و مراد به وضع اينجا همين است ، پس حركت وضعى متحقق باشد .\r\nو فاضل علامه بر اين قول اعتراض كرده و از دليل اول جواب داده كه حركت أينى را خروج از مكان لازم نيست ، چنانچه سابق گذشت .\r\nو بر دليل ثانى گفته كه لا نسلم كه مجرد تبدل نسبت اجزا كافى باشد در اثبات حركت وضعى ، بلكه شىء زائد بر آن كه عدم تبدل أيون است نيز معتبر است و بديهى است كه حركت نبض بىتبدّل أيون صورت نمىبندد ، پس لازم آيد كه أينى باشد نه وضعى .\r\n\r\n[ قول سوم در حركت نبض 
  ]\r\nقول سوم آن كه حركت نبض در كم است ، زيرا كه شريان لا محاله متخلّخل مىشود عند انبساط و متكاثف مىگردد وقت انقباض ، چه اگر نه‌چنان باشد تداخل در جسم لازم آيد و هو محال ، غايت آنكه اين حركت را اختلاف أيون و تغيّر نسبت اجزا لازم است و از لزوم اين فتور در بودنش كمّى كه مقصود بالذات است نمىتواند شد فثبت أنها حركة في الكمّ .\r\nو محمد اقسرائى نوشته كه شك نيست كه عِرق متخلخل و متكاثف مىگردد در بسط و قبض و ما هو إلا حركة في الكمّ . و كذلك ظاهر است كه در كيف نيز حركت مىكند ، گاهى چنانچه معلوم است كه رگ گرم‌تر مىشود بالاتفاق و سرد نيز مىتواند شد عند البعض ، ليكن چون مقرر شده كه مراد كلى از نبض ترويح و نفض است لا غير و در كيف نه ترويح حاصل مىشود نه نفض ، پس حركت كيفى در نبض معدود نباشد همچنان كه كمّى ، زيرا كه مراد طبيب از نبض تخلّخل و تكاثف نيست ، پس نبض يا أينى باشد يا وضعى لا غير .\r\nاما صاحب نفيسى حاكياً عن فاضل علامه ارقام نموده كه در نبض دو حركت است أينى و كمّى ، ليكن معتبر نزد طبيب حركت أينى است نه كمّى لما ذكر .\r\n\r\nانتباه [ نظر حكيم ارزانى درباره حركت نبض 
  ]\r\nبيشتر مىآيد كه حركت نبض نزد بعضى بر سبيل توتير است و در اين صورت حركت كمّى اصلا صورت نمىبندد و وضعى به دستور ، پس مقرون به صواب نزد اين درويش آن است كه حركت نبض را محصور بايد داشت در أينى بهر آن كه در هر تقدير كه باشد تبدّل أيون لازم آن است .\r\nاما وضعى نيز مىتواند شد به شرطى كه عدم تبدّل أيون در ماهيت وضعى مأخوذ نباشد و كمّى ايضا امكان دارد به شرطى كه حركت نبض مخصوص به قبض و بسط باشد ، اما كيفى لا محاله احيانا واقع مىشود ، ليكن از ما نحن فيه خارج است و بالا گذشت كه اجتماع حركات متخالف در متحرك واحد در يك زمان محال نيست لاختلاف الحيثيّة ، پس اتصاف نبض به هر چهار ممكن باشد و اعتداد اطبا بعض را دون بعض امرى آخر است .\r\nاما در صورتى كه در حركت وضعى عدم تبدّل أيون مأخوذ بود اجتماع وضعى يا أينى ممتنع باشد كما لا يخفى .\r\n\r\nفائده در بيان چگونگى حركت نبض و بيان آن كه محرّك او كيست\r\nو اين مشتمل بر چند قسم است :\r\nقسم اول آن كه حركت نبض به توتير است يا به قبض و بسط .\r\nپوشيده نماند كه حركت عِرق نزد بعضى بر سبيل توتير ، يعنى به طريق\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nصعود و نزول است فقط بدون قبض و بسط ، پس اجزاى عِرق مع ثبوت نسبت آنها با يكديگر يك بار صاعد مىشوند بتمامها و باز هابط مىگردند .\r\nو استدلال مىكنند اينان به آنكه حركت رگ اگر به قبض و بسط مىبود پس حالت انبساط ازدياد در عرض عِرق مشهود مىشد و كذلك نقصان در عرض ، وقت ميلش به انقباض ، زيرا كه در انبساط لا محاله اجزاى شىء متعاقب يكديگر به هر جانب افراشته مىگردند و اين مستلزم آن است كه در حالت بسط بعض اجزاى عرق اول ملاقى به اصبع شوند بعده متصلا بعض ديگر تا كه حركت انبساطى به نهايت رسد ، همچنان در انقباض بعض اجزا بايد كه اول مفارق شوند از اصبع پس بعض ديگر و چون چنين باشد بالضرور فزودن در عرض به ترتيب حال انبساط و كاهيدن حالت انقباض محسوس همىشود و به تجربه پيوسته كه در احساس نبض اين معنى مقصود است ، پس حركت نبض به قبض و بسط نباشد و چون حركت نبض به قبض و بسط منتفى شد حركت به توتير لازم آمد بهر آن كه حركت رگ از اين دو وجه بيرون نمىتواند بود .\r\nو در رد اين قول توان گفت كه از عدم احساس ازدياد و انتقاص در عرض بسطاً و قبضاً لازم نمىآيد كه انكار كنيم از انبساط و انقباض و اعتراف نمائيم به توتير ، بهر آن كه علت عدم احساس تفاوت حالت بسط و قبض مىتواند شد كه قلَّت تفاوت بود نسبت به ازدياد و انتقاص در اين يك و ايضا مىتواند كه با وجود كثرت تفاوت محسوس نشود ازدياد و انتقاص بنا بر آنكه نزد اكثر حالت شريان ، حالت انقباض مدرَك نمىشود ، ترك نظر از مقدار عرضش و حكم بر ازدياد حالت انبساط وقتى نموده‌اند كه مقيسٌ عليه وى كه حالت انقباضى است مدرَك شود و ليس فليس .\r\nاما نزد جمهور حركت نبض به قبض و بسط است چنانچه گذشت و دليل كامل ايشان كه بر همه حجت باشد كشف حال عرق است به آنكه پوست و گوشت از بالاى شريان جدا كنند و بر حقيقت رگ آگاه شوند . و نزد كسانى كه به محسوس بودن حركت انقباضى قائل‌اند حالت بسط و قبض در عرض نيز تفاوت پيدا است .\r\nقسم دوم در آن كه محرِّك رگ كيست و اينجا چند قول است :\r\nيكى آن كه محرِّك قوّت حيوانى است و عام است كه قوت مذكور متحد باشد به شخص در قلب و شرائين يا مختلف باشد از شخص در آنها و مذهب جالينوس همين است .\r\nدوم آن كه محرِّك قوّت طبيعى است ، يعنى طبع شريانى .\r\nسوم آن كه محرِّك جاذبه و دافعهء روح است كه در شريان است .\r\nچهارم آن كه محرِّك قلب است و جنبش شرائين از جنبش قلب به مثابهء جنبش فروع و شاخه‌هاى شجر است از جنبش اصل شجر .\r\nپنجم آن كه علت حركت شرائين جزر و مد روح و خون شرائين است .\r\nششم آن كه محرِّك او قوّت ارادى است و مختار قَرشى همين است ، لهذا نوشته : اگر گويند انسان را در اين حركت شعور و اختيار نمىباشد پس ارادى چگونه تواند بود ؟ جوابش آن است كه حركت عضلات بالاتفاق ارادى است و حال آن كه حيوان را اصلا در آن حركت اطلاعى نيست ، پس در بودن حركت ارادى اختيار و شعور ضرور نيست ، چه عام است كه فعل ارادى طبيعى مقرون به شعور باشد يا نه .\r\nقسم سوم در آن كه قبض و بسط شرائين هر دو بالقَسْراند ، يا بالطبع ، يا يكى بالقَسْر و ديگر بالطبع و قاسر كيست ؟ و طريقش چيست ؟ و اينجا نيز اقوال است :\r\nيكى آن كه هر دو بالقَسْراند و اين چنان بود كه فرض كنند كه چون قلب منبسط مىشود جذب مىكند روح را از شرائين جهة ضرورت خلأ ، پس شرائين بالقَسْر نيز جهة استحاله خلأ منقبض مىگردند و باز چون قلب منقبض مىشود و روحى كه در وى جمع آمده بود به سوى شرائين باز پس مىگردد و شرائين نيز بالقَسْر منبسط مىگردد جهة تمكين روح .\r\nدوم آن كه هر دو بالطبع‌اند ، زيرا كه به هر دو حركت افتقار بالطبع واقع است براى استنشاق هوا و دفع بخار .\r\nو اگر گويند از طبقهء\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nواحد دو حركت متضاده ممتنع الصدور است ، جوابش آن است كه امتناع صدور حركتين متضادتين از طبع واحد بر تقديرى است كه به عرض واحد در حال واحد باشد و حركت نبض از اين قبيله نيست ، زيرا كه از شأن طبيعت شريانى است كه عند عروض سخونت به روحى كه اندر وى است منبسط مىگرداند شريان را و عند احتراق بعض اجزاى روح و تسخّن هواى وارد منقبض مىسازد شريان را .\r\nو بعضى بر امكان صدور دو حركت متضاده از شىء واحد من حيث الطبع آب را نظير مىآرند ، يعنى نزول آب در خلل ارض طبيعى است و كذلك نبوع وى از ارض نيز طبيعى و ضديّت بينهما بديهى . و هذا ضعيف بهر آن كه نبوع و خروج آب از زمين بنا بر اختلاط ابخره متصعده در ماء است ، پس بالقَسْر باشد نه بالطبع .\r\nو اگر گويند مكان طبيعى آب بالاى ارض است ، پس صعود يحتمل كه بالطبع بود ، گوئيم پس هبوط آب در زمين بالقَسْر باشد و اجتماع ضدين در طبيعت واحد لازم نيايد و هو المقصود .\r\nبالجمله بايد دانست كه در بحث اركان گذشته كه تداخل آب در ارض به علت ضرورت خلأ است كه تداخل اجزاى ارضى واجب مىكند و ليكن دريابند كه آنچه گفته‌اند از بودن ما فوق الأرض مراد از آن بعد كشف ربع مسكون ارض است كه تحت الماء است ، نه اين ربع مسكون كه جهة معيشت مكشوف شده ، چه مشهود است كه هر جا ثقبه در ارض مىباشد با آن كه هوا در آنجا هست و ضرورت خلأ ندارد آب اندر وى مىدرآيد لا محاله ، پس اگر تفرّق آب از سطح اين ارض طبيعى مىبود هرگز آب در ارض مذكور نازل نمىشد و ليس فليس ، مگر آنكه گفته شود كه او سبحانه در اين محل از آب سلب مقتضاى طبع وى كرده و هو يحكم ما يريد .\r\nبه هر حال دخول آب در اين ارض كه نزد ما است و نسبت به سطح كرهء ماء افراشتگى دارد طبيعى است و نبوع آب بر اين قَسْرى علت .\r\nحلاوت آب عيون نيز دلالت مىكند بر اختلاط ابخرهء مصعده در وى ، چنانچه در بحث مياه ذكر يافت .\r\nسوم آن كه انبساط طبيعى باشد و انقباض قَسْرى و اين چنان باشد كه فرض كنند مقدارى كه شريان را در حالت غايت انبساط حاصل است طبيعى ، پس عند انبساط قلب بنا بر ضرورت خلأ روح از شرائين به دل منجذب مىگردد و شرائين بالقَسْر منقبض مىشوند و عند انقباض قلب روح از دل به شرائين باز پس مىگردد و انبساط در شرائين بالطبع پديد مىآيد .\r\nچهارم آن كه انبساط قَسْرى بود در انقباض طبيعى و اين چنان باشد كه هيئت غايت انقباض را طبيعى فرض كنند ، پس انبساط شرائين به سبب تدافع روح كه انقباض قلب موجب آن است قَسْرى باشد و انقباض آنها كه عند انبساط قلب واقع مىشود طبيعى بود لاسترجاع الشرائين إلى هيئتها الطبيعة .\r\n\r\nانتباه [ در فرض قاسر بودن هوا 
  ]\r\nآنچه گفته شد از طريقهء قَسْرى بودن حركتين يا حركت واحد مخصوص بدان است كه قاسر به سبب روح بود ، اما اگر قاسر به سبب هوا بود كما عليه البعض الآخر طريق ديگر بايد گفت در هر سه صورت ، مثلا در صورتى كه هر دو حركت بالقَسْر بود توان گفت كه در قلب و شرائين دو قوت است : يكى جاذبه كه جذب مىكند هواى بارد را ، دوم دافعه كه دفع مىنمايد هواى حار مُتسخّنه و فضول مُحرقهء روح را ، پس هرگاه شرائين و قلب جذب مىكنند هوا را جهة تبريد بالضرور انبساط در آنها حاصل مىشود و باز چون دفع مىنمايد هواى متسخّنه و روح متدخّنه را بالضرور فراهم مىآيند جهة ضرورت خلأ ، پس قاسر بر انبساط ، تمديد هوا باشد و قاسر بر انقباض ، خروج هوا .\r\nو در صورتى كه انبساط را طبيعى گويند و انقباض را قَسْرى بايد گفت هيئتى كه در غايت انبساط حاصل است طبيعى است و دفع هوا از شرائين قاسر آن مىشود بر انقباض ، جهة ضرورت خلأ و باز عند زوال قاسر بالطبع رجوع مىافتد شرائين را به انبساط .\r\nو در صورتى كه انقباض را طبيعى گويند و انبساط را قَسْرى\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nبايد گفت هيئتى كه در نهايت انقباض حاصل است طبيعى است و به واسطهء جذب هوا كه واجب مىكند تمديد انبساط در شرائين بالقَسْر واقع مىشود و باز به زوال قاسر بالطبع به هيئت طبيعى كه انقباض است راجع مىگردد .\r\n\r\nتنبيه [ توافق يا عدم توافق شرايين با قلب به نسبت قاسرهاى مختلف 
  ]\r\nآنجا كه قاسر هوا مفروض بود شرائين را با قلب توافق است در قبض و بسط ، يعنى انبساط قلب و انبساط شرائين معاً مىشود و كذا انقباضها .\r\nو آنجا كه قاسر روح فرض كنند برعكس تصور نمايند ، يعنى انبساط شرائين عند انقباض قلب مىشود و انقباض آنها عند انبساطش .\r\nو قرشى در شرح خود بعد بسط كلام در اين مقام و ايراد نقض به تفصيل تمام مىگويد : حق آنست كه انبساط طبيعى است و انقباض قَسْرى و فاعل انبساط طبيعت شريان است و قاسر بر قبض عَود روح به قلب ، چه اگر هر دو قَسْرى باشند خالى نيست از آن كه قاسر اين هر دو روح باشد يا هوا و هيچ يكى از اينها تنها شائستگى اين كار ندارد ، چنانچه گفته شود به دو نكته و بعده تحقيق آن مدقَّق كه در اين محل كرده نموده آيد .\r\n\r\nنكته در قاسر نابودن روح\r\nبدانند كه اگر قبض و بسط شرائين از مجرد روح مستحصل مىشود شرائين را بر جذب هوا از راه مسام بدن اقتدار نباشد لعدم الباعث و به ثبوت رسيده كه هوا مستنشق مىگردد به شرائين از راه مسام و علت غائى از قبض و بسط همين است ، پس بالضرور بايد امرى باشد غير روح كه علت جذب هوا بود و دليل بر احتياج انسان در جذب هوا از مسام شرائين تجربه است ، چه هر گاه آدمى در آبى كه معتدل بود در حر و برد درآيد به نوعى كه اكثر بدن در آب غرق بود لا محاله بعد مُضِىّ ساعتى كَرْب و بيقرارى مضطره پديد مىآيد آن را در وى و بديهى است كه سبب اين كرب نه برودت آب است و نه حرارت آن ، زيرا كه آب مذكور معتدل است اگر سرد مىبود امكان داشت كه به واسطهء تكاثف ظاهر بدن احداث سخونت در باطن مىگردد كَرب مىآورد و كذلك اگر گرم مىبود احتمال داشت كه به تسخين به كرب مىشد و چون آب مفروضه نه آن است و نه اين بل متوسط است بينهما بالضرور متيقّن شد كه موجب كرب در اين حالت به جز امتناع نفوذ هوا در شرائين كه حيلولت آب باعث آن شده چيزى ديگر نيست .\r\nو اگر گويند ممكن است كه در صورت مزبوره موجب كرب عدم خروج و تحلل ابخرهء حاره باشد به واسطهء اشتمال آب بر بدن لأن الماء يمنعها عن الخروج ، پس افتقار به جذب هوا لازم نيايد .\r\nجوابش آن است لا نسلم كه آب نيمگرم مانع بروز ابخره شود ، زيرا كه وى رطب است و تسديد مسام نمىكند كما لا يخفى ، پس خروج بخار را كه مركب از نار است و بالطبع بنا بر غلبهء ناريَّت ميل به استعلا دارد چگونه مانع مىتواند شد ، بلكه تليين جلد بايد كه يارى دهد بر اخراج .\r\nو مؤيد اين قول ، احساس بشرهء آن شخص است ، چه اگر در اين وقت ابخره برنمىآمدند لا جرم زير پوست محتبس مىگشتند ، پس بالضرور سخونت در جلد بيشتر محسوس مىشد و حال آن كه شخص مذكور را حرارت در باطن و قريب به دل بيشتر محسوس مىگردد ، پس متحقق شد كه علت كرب امتناع تنفس شرائين است نه امرى ديگر و جذب هوا به شرائين واجب .\r\n\r\nنكته در قاسر نابودن هوا\r\nبدانند كه اگر هوا فقط باعث تحريك شرائين شود لازم آيد كه بعد دخول انسان در آب حركت نبض باطل گردد ، بنا بر انقطاع سبب ، خواه دهن و بينى نيز غرق بود يا نه و ليس فليس .\r\nو اگر گويند مىتواند كه عند غوص در آب كه بلا تغريق دهن و بينى است عدم انقطاع نبض بنا بر نفوذ هوا از ريه به شرائين باشد ماراً عن القلب و در صورت تغريق دهن و بينى هوائى كه در ريه محصور است محصل امر تحريك شرائين بود ، شك نيست كه وصول هوا به شرائين بيشتر از راه ريه است و از ظاهر بدن منجذب\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nنمىشود مگر قدرى به غايت قليل .\r\nجوابش آن است لا نسلم كه جذب هوا به شرائين بيشتر از راه ريه باشد بهر آن كه در اين صورت لازم مىآيد كه هوا نخست به دل بگذرد و قدرى معتدٌ به در وى بماند و باز قدرى وافى به همه شرائين برسد و ظاهر است كه بهر اين همه كار هوا كثير المقدار بايد نسبت به روحى كه در قلب است و چون هوا زائد بر مقدار به روح آميزد لا محاله افساد جوهر روح و اطفاى حرارت غريزى خواهد نمود ، پس ثابت شد كه جذب هوا به شرائين بيشتر از مسام جلد مىباشد و از راه ريه نيز قدرى اگر برسد باك نيست ، نه آن كه وصول هوا به آنها اكثر از ممرّ قلب باشد .\r\nو چون مقرّر شد كه حركتين شرائين به قَسْر نمىتواند بود ، خواه قاسر به سبب روح باشد خواه به سبب هوا و كذلك هر دو بالطبع نيز نمىتواند شد لما علمتَ ، پس لازم آمد كه يك حركت به قَسْر بود و يكى به طبع و از آن كه انبساط به قَسْر و انقباض به طبع نيز امكان ندارد به علّتى كه گفته شود لا محاله بايد كه انبساط طبيعى بود و انقباض قَسْرى و اين چنان باشد كه فرض كنيم هيئتى كه شرائين را در غايت انبساط حاصل است طبيعى است ، پس عند انبساط قلب به واسطهء دخول روح در قلب جهة ضرورت خلأ انقباض در شرائين مىافتد بالقَسْر و باز چون قلب منقبض مىگردد و روح به شرائين باز پس مىشود و شرائين بالطبع به انبساط مىگرايند .\r\nو از آن كه بنا بر تحرك روح به قلب اجزاى وى به تحليل رفته حجم وى ايفا نمىكند به آنكه شرائين را مملوّ سازد باقياً على قوامه الطبيعي ، پس شرائين بالطبع متّسع مىگردند جاذباً للهواء ، تا كه به نهايت درجهء انبساط خود برسند بىظهور خلأ .\r\nو چون جذب هواى قَسْر نمىتواند بود و باعث بر قَسْر نفس هوا نمىتواند شد و روح به دستور واجب آمد كه اسناد فاعليت كه موجب انبساط شريان است به طبيعت شريان نموده آيد و اسناد قاسريّت كه باعث انقباض مىشود به روح كنند بنا بر عود آن به دل .\r\nحاصل آن كه فاعل بسط طبع عِرق است ، پس وى طبيعى باشد و فاعل قبض عود روح به قلب است ، پس وى قسرى بود و از همين ثابت شد عدم امكان طبيعى بودن حركت انقباضى و قِسْرى بودن حركت انبساطى و فيه ما فيه ، تأمل و تدبّر .\r\n\r\nفائده در بيان آن كه حركت انقباضى محسوس مىشود يا نه\r\nو اطبا را در اين اختلاف است ، بيشتر برآنند كه احساس او غير ممكن است بهر آن كه در حس لمس ملاقات حاسّ به محسوس شرط است و شك نيست كه شريان حالت حركت انقباض مفارق مىشود از انامل و هر گاه نفس شريان محسوس نباشد حركتش چگونه مُدرَك مىتواند شد و ليكن نزد مدقّقان اين قول ضعيف است ، زيرا كه گفته‌اند : بديهى است كه از هرب محسوس مفارقت او از حاسّ لازم نمىآيد ، چه مىتواند كه حاسّ نيز به تبع او حركت كند ، پس با وجود هرب ملاقات بينهما حاصل باشد .\r\nو عام است كه ملاقات بلا واسطه بود در حاسّ و محسوس يا به واسطه باشد چنانچه در انامل و عِرق است و بعضى بر آنند كه آخر حركت انقباضى محسوس نمىشود ، زيرا كه عند وصول شريان به مركز خويش به تحقيق مفارقت واقع مىگردد آن را از انامل ، اما اول انقباض شك نيست كه محسوس مىگردد در چهار جنس از نبض كه يكى از آن قوى و دوّم عظيم و سوّم صلب و چهارم بطى است .\r\nو استدلال آورده‌اند اينها بر قول خود آن كه جلد انامل در اول انقباض ملاقى مىباشد شريان را بهر آن كه شريان چون قرع انامل مىكند حالت انبساط بالضرور احداث مىنمايد انخفاض در اجزاى انامل به سبب غمز ، پس هر گاه شريان ميل به حركت انقباضى مىكند اجزاى منخفضهء اصابع نيز بالطبع عود مىنمايند به وضع\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nطبيعى خود بنا بر زوال غمز غامز ، پس همچنان كه شريان رجوع به مركز مىنمايد اجزاى انامل نيز به مصاحبت او به هيئت اصليه راجع مىگردند تا مسافت انغماز بناءً عليه حركت انقباضى نيز در اين مسافت مُدْرَك مىگردد در اجناس اربعه ، چه اگر باشد نبض قَوى ظاهر است كه احداث غمز نيز بيشتر خواهد كرد ، پس بدان سبب ملاقات شريان به جلد انامل نيز انقباض تا مسافت اطول خواهد بود كما ذكر .\r\nو كذلك اگر باشد نبض صلب ، زيرا كه انغماز لين از صلب لا محاله فزونتر مىشود نسبت بدان كه غامز هم لين باشد .\r\nو اما بطى بنا بر آن كه زمان انقباض او طويل مىباشد و ملاقات جلد انامل به شريان نيز به طول مىبود و إن كان ذلك في مسافة قصيرة .\r\nو اما نبض عظيم بنا بر آن كه از شأن وى اشراف است انغماز در انامل بيشتر احداث مىكند .\r\nو گذشت كه ملاقات جلد انامل به شريان در حالت حركت انقباضى تا آنوقت است كه اثر غمز باقى است و منغمز با غامز ملاقى است ، چه هر گاه حركت به نهايت مىرسد لا محاله مفارقت مىافتد شريان را از انامل ، چنان كه مكرّر ذكر يافته .\r\nو گروهى اين قول را كه در ادراك حركت انقباضى است نيز تضعيف كرده‌اند و بيان نموده كه قضيه‌اى كه شما گفته‌ايد در هرب محسوس مفارقت از حاسّ لازم نمىآيد مسلم است ليكن تحقق آن در حق نبض نمىتواند شد ، بهر آن كه حركت شريان لا محاله سريعتر از حركت ارتفاع جلد انامل است ، پس در وقت انقباض كه شريان به سرعت حركت كرده به مركز رجوع مىكند بنا بر بطوء حركت اجزاى منغمزه انامل را فصل بينهما بالضرور مىافتد و چون فصل در حاسّ و محسوس ثابت شد امكان ادراك نماند .\r\nو مؤيد اين سخن بداهت است ، چه بديهى است كه هر گاه ما انامل را به چيزى صلب غمز مىكنيم و به سرعت برمىداريم مىبينيم كه اجزاى منغمزهء انامل در مدتى بر وضع اصلى خود آيند كه مقدار اين مدت مضاعف‌تر بر زمان نبضه كه عبارت است از دو حركت و دو سكون مىتواند بود و چون چنين باشد توافق حركت اجزاى انامل به حركت انقباضى شريان چگونه صورت مىبندد ، پس ادراك او ممكن نيست در انقباض اصلا .\r\nو حق آن است كه اين تضعيف خالى از ضعف نيست ، بهر آن كه گفته شود لا نسلم كه حركت شريان اسرع‌تر از حركت ارتفاع جلد انامل باشد و استدلال كه شما از غمز انامل بر شىء صلب آورده‌ايد در اينجا راست نمىآيد ، زيرا كه مبرهن است كه غمز اصابع اگر سبك و غير قوى باشد اصلا اثر غمز در آن نمىماند ، هرچند شىء صلب بود و معلوم است كه غمز انامل از شىء نسبت شريان اگرچه به قوت و صلابت شريان باشد ليكن فى الحقيقت سبك است و اثر انغمازى از وى نمىماند ، پس غمز انامل را كه از قرع شريان حاصل است بر غمز ديگر اشيا قياس نتوان كرد ، غايت آن كه شك نيست كه ادراك وى به هر يك ميسّر نيست تا كه اصابع در غايت نرمى و حس به نهايت زكا و تجربه به كمال رسائى نباشد حركت انقباضى مُدْرَك نمىگردد ، لهذا جالينوس گفته در اين باب كه مَنْ تَعَهَّدَ تَعَهُّدِي أدْرَكَ إدْرَاكِي .\r\nو از ديگر محققان نيز محكى است كه گفته‌اند مدتى ما از اين اطلاع نداشته‌ايم بعد مدت مديد اين باب بر ما مفتوح شد .\r\nبالجمله قائلان ادراك حركت انقباضى اگر چه قليل‌اند ليكن چون ثقه‌اند اعتماد بر قول ايشان اكثر از قول كثير است .\r\nاين بود كلام در حركت انقباض .\r\nاما حركت انبساط\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nدر اول كه ميل از مركز به محيط مىكند نيز محسوس نمىشود بالاتفاق ، لعدم التلاق و كذا سكون انقباضى ، لما ذكر ، اما سكون خارجى لا محاله محسوس است ، لكونه عند المحيط .\r\n\r\nفائده در بيان آن كه از اجزاى اربعهء نبض كدام جزو اعظم است و كدام جزو اصغر و نسبت حركت به حركت و سكون به سكون و حركت به سكون چگونه است\r\nبايد دانست كه مدت هر دو حركت با هم مساوات دارد ضرورةً بهر آن كه همچنان كه طبيعت را احتياج به استنشاق هوا مىباشد به دفع ابخره نيز مىباشد ، پس بايد كه مقدار هر واحد برابر بود .\r\nو آنچه از مقادير گفته مىشود نظر به حال اعتدال و صحت است كما لا يخفى و آنچه در مقادير سكونين گفته‌اند ظاهر آن است كه سكون داخلى اطول از سكون خارجى است ، بهر آن كه مقرر شده بطور كسانى كه انبساط شريان را وقت انقباض قلب مىدانند كه زمان سكون داخلى شريانى بعينه مطابق زمان سكون خارجى قلب است و اظهر است كه سكون خارجى قلبى اطول از سكون داخلى او است .\r\nو وجه اطالت زمان سكونى كه بعد حركت انبساطى مر قلب را حاصل است نظر به سكونى كه بعد حركت انقباضى وى را حاصل مىگردد آن است كه شك نيست كه قلب مضطر است به انبساط و انقباض دايم و ملاك امر جهة حصول ترويح همين دو حركت است ليكن از آن كه اتصال حركتين متضادتين محال بود افتقار به سكون نيز ضمنا لازم آمده ، پس احتياج به سكونين بالذات نباشد ، اما از آن كه بقاى هوا در قلب زمانهء سكون انبساطى مىباشد و بودن هوا زمانى معتدٌ به در آنجا مطلوب است جهة تعديل مزاج روح و استحالهء او به جوهر وى و بهر اين كار زمانى معتدل المقدار لازم ، پس غالب آن بود كه سكون خارجى قلبى درازتر از سكون داخلى قلبى باشد و اين مستلزم آن است كه سكون داخلى شريانى اطول از سكون خارجى شريانى باشد ، اين بود بيان نسبت حركت به حركت و سكون به سكون .\r\nاما نسبت زمان حركت به سكون ، پس شك نيست كه اگر روح بر اعتدال بود لا محاله زمانهء حركت اطول از زمان سكون مىباشد لما ذكر أن المقصود بالذات هو الحركة اما هر گاه برودت مفرط باشد در مزاج و مع ذلك هوا نيز سرد بود ممكن است كه زمان سكون فزونتر از زمان حركت باشد ، حتى كه جائز داشته‌اند كه زمان حركت كوتاه‌تر از سكون داخلى قلبى باشد و گذشت كه سكون خارجى شريانى و سكون داخلى قلبى معاً واقع مىشوند در يك وقت و سكون داخلى قلبى اقصر از سكون خارجى قلبى است به خلاف سكون شريانى كه خارجى او اقصر از داخلى وى است .\r\n\r\nتنبيه [ بيان اجناس نبض 
  ]\r\nچون از ذكر تمهيدات مقدمات فارغ شديم به مدعاى متن رجوع مىنمائيم و اجناس نبض ذكر مىكنيم بعون الله تعالى ، چنانچه مؤلف گفته :\r\nو الأجناس التي يعرف منها حال النبض عشرة يعنى جنسهائى كه شناخته مىشود از وى حال نبض ده است و مراد از حال نبض حال ادلهء نبض است .\r\nو تقييد اضافت حال به ادله از آن نموده شد كه اجناس مذكوره اجناس نبض نمىتوانند شد كما توهّم جمعٌ من الأطباء بهر آن كه شىء واحد را محال است كه در مرتبهء واحد زياده از يك جنس حاصل باشد و ايضا نزد بعضى مرادٌ له نيز على الاطلاق اجناس نمىتواند شد ، بلكه اجناس مذكوره اجناس عاليه‌اند فقط مرادٌ له نبض را ، لهذا قَرشى نوشته واجب آن است كه اجناس تِسع باشند ، زيرا كه جنس مأخوذ از نظام و غير نظام جنس عالى نيست تا در اين اجناس معدود شود ، بهر آن كه وى نوعى است از مختلف كه او نوعى از جنس مأخوذ از استوا و اختلاف است چنانچه بيايد .\r\nو ادلهء نبض عبارت است از آنچه دلالت مىكند نبض بر حال بدن\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nبه واسطهء آنها و تعويل در حصر اجناس بر استقرا است و اظهر آن است كه نزد جمهور عالى بودن در اجناس نبض شرط نيست عام است كه جنس عالى باشد يا نه ، از اينجا است كه جنس مأخوذ از نظام و غير نظام را نيز در اجناس ادلهء نبض شمرده‌اند استقلالًا به آنكه عالى نيست چنانچه گذشت .\r\nو پوشيده نماند كه اجناس عشره كه مذكور مىشوند مختص به نبض بسيطاند و ذكر نبض مركب به فصل جدا خواهد شد .\r\nالجنس الأول المأخوذ من مقدار الانبساط طولًا و عرضاً و عمقاً جنس اول گرفته شده است از مقدار انبساط عِرق من حيث الطول و العرض و العمق و بسائطه تسعة و بسائط اين جنس يعنى افراد و اجزا كه در اين جنس حاصل‌اند نُه‌اند ، بهر آن كه هر جسم را سه قطر است كه طول و عرض و عمق باشد ، پس طول منبسط از شريان در جنس آن است كه در طول ساعد محسوس شود و عرض وى آن كه در عرض ساعد محسوس شود و عمق او آن كه در مسافت انبساط محسوس شود .\r\nو مسافت انبساط عبارت است از آنچه عِرق را حاصل است از ارتفاع وى به سوى انامل و انخفاضش از آنها و از آن كه بهر هر قطر از اقطار ثلاثه وسطى است و دو طرف كه افراط و تفريط است واجب آمده كه انواع بسيط مذكوره نُه باشند : طويل ، قصير ، معتدل بينهما ، عريض ، ضيق ، معتدل بينهما ، مشرف ، منخفض ، معتدل بينهما ، لهذا مؤلف ميگويد :\r\nالأول الطويل نوع نخستين از بسائط تسعه طويل است و هو الذي يحسّ أجزاؤه في الطول أكثر من المعتدل و وى آن است كه يافته شود جزوهاى او در طول بيشتر از معتدل .\r\nو سببه كثرة الحرارة و سبب بالذات نبض طويل قوت حرارت است مع اطاعت آلت و تمكن قوت و سبب بالعرض وى هزال و لاغر است .\r\nو الثاني القصير و نوع دوم قصير است و هو ما يقابله و وى آن است كه ضد طويل باشد و سببه قلة الحرارة و سبب بالذات وى كمى گرمى است ، يعنى غلبهء برودت مع عصيان آلت و ضعف قوت و سبب بالعرض او فربه مفرط است از شحم .\r\nو الثالث المعتدل بينهما و نوع سوم آن كه ميانه بود در طول و قصير ، زيرا كه در اكثر بسائط مخالفت به تقابل ضديت است ، پس وسط بينهما لازم باشد .\r\nو يدل على اعتدال الحرارة و البرودة و دلالت مىكند بر اعتدال و برابرى گرمى و سردى و از اين اعتدال نيز مقصود اعتدال در قسمت است كما لا يخفى .\r\n\r\nفائده طول و قصر و جز آن كه در باب نبض از اجناس ادله ذكر مىشود همه امور اضافيه‌اند\r\nكه بدون اضافت و مقيسٌ عليه نمىتوان شناخت ، لهذا اطبا بهر معرفت او دو طريق گفته‌اند :\r\nطريق نخستين كه جالينوس وضع كرده و شيخ نيز پسنديده چهار گونه است :\r\nيكى آن كه مقيسٌ عليه نبض معتدل حقيقى باشد و اين چنان بود كه فرض كنند مزاج مذكور را موجود پستر مقدّر سازند براى او نبض كه لايق بدن بود و بعده نبض هر شخصى را بدان نبض مفروضهء ذهنى قياس كنند تا مقدار بُعد و قُرب او از آن اعتدال معلوم گردد .\r\nدوم آن كه مقيسٌ عليه نبض معتدل نوعى بود .\r\nسوم آن كه مقيسٌ عليه نبض معتدل صنفى بود .\r\nو در اين هر دو نيز بايد كه نخست نبض معتدلٌ في النوع أو في الصنف مقرر نمايند ، پس نبض همگان بر آن قياس سازند و اين هر سه وجه جهة تحقق حال شخص ، تا حكم توان كرد كه از معتدلات مذكور چه قدر بعيد افتاده سود ميدهد ، اما از اينها كشف حقيقت مرض نمىتواند شد كما لا يخفى ، لهذا بعضى اينها را تزئيف كرده‌اند .\r\nاما وجه چهارم آن است كه مقيسٌ عليه حالت صحت باشد و اين موقوف است بر آن كه طبيب\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nنبض آن شخص را در وقت اعتدال مزاج و تندرستى ديده باشد و از حال وى واقف بوده ، پس چون عند المرض بيند كما ينبغى حكم كند بر تغيّر نبض كه درجهء اعتدال شخصى چه قدر تفاوت كرده ، چه‌سان تغيّر كرده و وجه حق و موصل به مطلوب همين است ، اما از آن كه طبيب را با هر مريض تقدّم معرفت مستحيل است جهة اطلاع بر احوال مرض نو ملازم اعتماد بر ديگر ادله باشد و ملاحظهء نبض ضمنا از قراين ديگر نيز خالى از تأئيد نباشد .\r\n\r\n[ طريق اهوازى و ابن ابى صادق 
  ]\r\nطريق دوم آن كه بعض قدما قرار داده‌اند و صاحب كامل و ابن ابى صادق آن را اختيار نموده و وى آن است كه مقيسٌ عليه اصابع نباض باشد ، پس :\r\nطويل آن باشد كه از چهار انگشت متجاوز محسوس شود .\r\nو قصير آن كه كمتر از چهار محسوس گردد .\r\nو معتدل او آن كه به چهار محسوس گردد .\r\nو عريض آن كه در عرض انامل بيشتر رسد .\r\nو ضيِّق آن كه در عرض انامل كمتر رسد .\r\nو معتدل وى آن كه متوسط بود .\r\nو مشرف آن كه مرتفع بيشتر بود گويا در انگشت مىدرآيد .\r\nو منخفض آن كه كمتر مرتفع شود يعنى از مركز خود دور تر نرود .\r\nو معتدل وى آن كه متوسط بود .\r\nو اين طريق را نيز تزئيف كرده‌اند به دو وجه :\r\nيكى آن كه اصابع لامس مختلف مىباشد در عظم و صغر و همچنان عِرق ملموس ، پس حكم به تقدير مقادير اصابع راست نيايد ، چه ظاهر است كه اگر اصابع شخصى آگنده بود و اصابع ديگر باريك و اين هر دو نبض واحد را به‌بينند لا محاله نبض نسبت به اصابع يكى قصير خواهد بود و نسبت به اصابع ديگر طويل و كذلك حال ملموس بديهى است كه چون مردى نبض طفلى را ببيند اگر چه نبض او طويل باشد اما نباض را قصير خواهد نمود لما ذكرنا .\r\n\r\n[ نظر حكيم ارزانى 
  ]\r\nو نزد اين درويش احسن چنان مىنمايد كه از مقادير اصابع كه در كلام اين قوم ضبط يافته اصابع صاحب نبض مراد نباشد ، يعنى طبيب نبض هر كه بيند مقدار اصابع او دريافته به اصابع خويش قياس نموده حكم كند بر احوالش .\r\nو وجه دوم بهر تزئيف گفته‌اند كه اگر چه معرفت مقدار به مقادير اصابع ممكن است ليكن معرفت سائر اقسام بدين طريق غير ممكن است پس مفيد تام نباشد بالجمله وجه موجه همان است كه در آخر طريق نخستين گذشت .\r\nو الرابع العريض و نوع چهارم عريض است ، يعنى پهنا ، و هو الذي يأخذ من عرض الأصابع أكثر مما يأخذ المعتدل و وى آن است كه گيرد از پهناى اصابع زياده‌تر از آنچه مىگيرد معتدل و يدل على زيادة الرطوبة و دلالت مىكند بر وفور ترى .\r\nو الخامس الضيق و نوع پنجم ضيّق است و هو ما يقابله و وى آن است كه ضد عريض بود و يدل على قلَّة الرطوبة و دلالت مىكند بر كمى رطوبت .\r\nو السادس المعتدل بينهما و نوع ششم معتدل است در اين دو و يدل على اعتدال حال البدن في الرطوبة و اليبوسة و دلالت مىكند بر اعتدال حال تن در ترى و خشكى .\r\nو السابع هو الشاهق و نوع هفتم شاهق است و هو الذي يحسّ أجزاؤه في الارتفاع أكثر من المعتدل و وى آن است كه محسوس شوند اجزاى او در بلندى زياده از معتدل و يدل على زيادة الحرارة و دلالت مىكند بر غلبهء گرمى .\r\nو الثامن المنخفض و نوع هشتم منخفض است و هو ما يقابله و وى آن است كه ضد شاهق بود ، يعنى در بلندى به غايت كم محسوس شود و يدل على قلَّة الحرارة و دلالت مىكند بر كمى گرمى ، يعنى غلبهء برودت .\r\nو التاسع المعتدل و نوع نهم متوسطٌ بينهما است و يدل على الاعتدال و دلالت مىكند بر اعتدال حال الجنس .\r\nالثاني المأخوذ من كيفية قرع الأصابع جنس دوم از اجناس عشرهء بسيط نبض مأخوذ است از چگونگى كوفتن رگ انامل را ، يعنى به اعتبار رسيدن فقط ترك نظر از ديگر اعتبارات\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nو ينقسم إلى القوي و الضعيف و المعتدل بينهما و منقسم مىشود اين جنس به سوى قوى و ضعيف و متوسط بينهما و بودن اين جنس دوم بر سه نوع بنا بر مذهب جمهور اطبا است و خلافى كه قَرشى را در اينجا است در آخر اين بحث بيايد ، اكنون حسب مدعاى جمهور مرقوم مىگردد :\r\nفالقوي هو الذي يقرع لحم الأنامل قرعاً قويًّا يبلغ إلى عمقه پس قوى آن است كه مىكوبد گوشت سر انگشتان را كوفتنى قوى كه مىرسد به عمق گوشت . و از شأن وى است كه چون رگ را به أنامل منغمز سازند حركت او باطل نشود و دفع نمايد غامز را از خود به قوت . و يدل على شدّة القوة الحيوانية و دلالت مىكند نبض قوى بر غلبهء قوت حيوانى على الاطلاق .\r\nو الضعيف و هو المخالف له و ضعيف و او آن است كه ضد بود مر قوى را ، يعنى مصادمت نكند به انامل و اگر منغمز سازند تدافع نكند و در گوشت انامل در نيايد اگرچه عظيم باشد .\r\nو مخالفت را مفسَّر به ضد از آن كرديم تا آنچه بعضى گفته‌اند كه تقابل در قوة و ضعف تقابل عدم و ملكه است نه ضديت مرفوع بود ، زيرا كه در تقابل عدم و ملكه واسط نمىباشد و در قوى و ضعيف نزد آن قائل نيز واسط متحقق است ، پس از مخالفت ، ضديَّت مراد بود لا غير .\r\nو يدل على ضعف القوة الحيوانية و دلالت مىكند نبض ضعيف بر ضعف قوة حيوانى به شرطى كه ضعف نبض حقيقى باشد ، چه اگر علت ضعف فرط صلابت شريان بود كه با وجود قوت اقتدار بر حركت مقاومت نيابد از اين جهت خارج باشد و آن را ضعيف غير حقيقى گويند .\r\nو المعتدل هو المتوسط بينهما و معتدل او آن است كه ميانه بود در قوت و ضعف و در هر قسم متوسط محمود و طبيعى است مگر اين جنس كه طرف اعلاى او كه قوى است محمود و طبيعى باشد چه قوة هر قدر افزون بود بهتر باشد پس اطلاق معتدل بر متوسط اين جنس نظر به وجود حالت ثالثه است بين القوة و الضعف ، ترك نظر از اين كه محمود باشد يا غير محمود .\r\nو بدانند كه نبض قوى را عظيم بودن لازم نيست مىتواند كه قوى با غير عظيم جمع شود و ضعيف با عظيم ، چه ظاهر است كه اگر رگ مطاوع نبود مر انبساط را بنا بر صلابت و مع ذلك قوت قوى باشد نبض قوى خواهد بود غير عظيم .\r\nو كذلك اگر رگ شديد اللينة بود و گوشت و پوست كه بالاى اوست از كثافت و آگندگى رگ را فشرده نباشد رگ مذكور به ادنى تحريك انبساط تام مىپذيرد و مع ذلك عند الغمز تدافع نمىكند اصلا ، پس جمع مىشود غير قوى با عظيم و غير قوى يا ضعيف است يا متوسط در قوت و ضعف ، فالحاصل ، نبض عظيم با ضعيف ممكن الجمع است و كذا متوسط در قوت و ضعف .\r\n\r\nانتباه [ نظر قرشى در جنس دوم از نبض 
  ]\r\nبايد دانست كه اين جنس نزد قَرشى نُه قسم مىشود و وجه وى آن است كه به قول جمهور محرِّك انبساط و انقباض رگ يك چيز است ، يعنى قوت حيوانى و بر قول قرشى محرِّك عِرق در بسط ، قوت طبيعى شريان است و محرك او در قبض ، قوت قلب به توسط جذب روح . و امتناع خلأ در ابتداى بحث نبض مشروحا گفته شده ، پس به طور قرشى ممكن است كه قوت شريان ضعيف بود و قوت قلب قوى و بالعكس ، اما حصول تسعه از اين جنس چنان باشد كه فرض كنيم در هر واحد از انبساط و انقباض ، قوت و ضعف و توسط را پس بالضرور حاصل مىآيد در انبساط نزد تركيب سه قوى و سه ضعيف و سه معتدل و آن نُه باشد بدين وجه :\r\nانبساط قوى به انقباض قوى ، انبساط قوى به انقباض ضعيف ، انبساط قوى به انقباض معتدل در قوت و ضعف ، انبساط ضعيف به انقباض ضعيف ، انبساط ضعيف به انقباض قوى ، انبساط ضعيف به انقباض معتدل ، انبساط معتدل به انقباض قوى ، انبساط معتدل به انقباض ضعيف ، انبساط معتدل به انقباض معتدل .\r\nو معلوم شد كه اگر حركت انقباض بر خلاف طبع شريان بود هر چون كه طبيعت شريان قويتر خواهد بود انقباض ضعيف‌تر خواهد بود ، مگر آن كه تعارض كند او را قوت قلب كه قاسر است بر انقباض ، اما اگر قوت قلب قوى بود لازم نيست كه انبساط ضعيف باشد\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nو اين بهر آن است كه در حال انبساط قلب معارض نمىشود مر قوت شريان را .\r\nو ظاهر است كه قوت و ضعف و اعتدال كه در باب حركت انقباض ذكر يافته به اعتبار امكانيت است نه به اعتبار درك آن ، زيرا كه بالفرض و التقدير اگر انقباض محسوس باشد ، چنانچه گفته‌اند ، اما قوت آن حركت مدرك نمىتواند شد اصلا ، بهر آن كه جهة درك قوت و ضعف حركت مصادفت عِرق به انامل من حيث الانبساط شرط شده و اينمعنى در انقباض غير ممكن است لأن العِرق يهرب عن الأنامل في الانقباض فلا يحصل التدافع بين الحاسّ و المحسوس و إذا كان كذلك كيف يحكم بالقوة و الضعف فيه .\r\nآنچه در اين انتباه ذكر يافت مقولهء قَرشى بود و تقسيم او اين جنس بر نُه قسم فائده جز اين نمىبخشد كه نقض در مدلول دلالتها مىكند ، چه بر اين تقدير ممكن است كه قوت رگ قوى بود و حال آن كه دل ضعيف باشد و بالعكس ، پس آنچه در متن گفته كه القويّ يدل على القوة الحيوانية و الضعيف على ضدها على الإطلاق صادق نيايد و الا فى الحقيقة آنچه مُدرَك مىشود همان قسم است كه به انبساط تعلق دارد لا غير .\r\nو در تجربه نيز آنچه يافته مىشود مؤيد قول جمهور است ، يعنى قوت نبض مطلقا نشان قوت دل است و ضعف او نشان ضعف آن و نبض ضعيف القلب گاهى قوى محسوس نشده و نبض قوى القلب هرگز ضعيف معلوم نگشته ليكن قرشى كالمجتهد است يحتمل كه بتجربهء وى رسيده باشد .\r\nالجنس الثالث المأخوذ من زمان الحركة جنس سوم مأخوذ است از وقت حركت رگ و مراد از زمان حركت در اين محل نزد جمهور زمانهء حركت انبساطى است كه محسوس مىشود چنانچه بيايد .\r\nو ينقسم إلى السريع و البطيء و المعتدل بينهما و منقسم مىگردد جنس مذكور به سوى سه چيز كه سريع و بطىء و متوسط بينهما باشد .\r\nفالسريع هو الذي يتم الحركة في مدة قصيرة پس سريع وى آن است كه تمام كند حركت را در مدت كوتاه ، يعنى زمانهء ملاقاة او به انامل كوتاه بود در حركت انبساط .\r\nو يدل على شدة حاجة القلب إلى الهواء البارد و دلالت مىكند سريع بر بسيارى احتياج دل به سوى هواى سرد ، يعنى نشان حرارت قلب كثرت افتقار او به ترويح است و جهة سرعت قوت نيز لازم است .\r\nو البطيء هو المخالف لذلك و بطى وى آن است كه ضد بود مر سريع را يعنى تمام كند حركت را در مدت طويل ، حاصل آنكه ملاقاة او به انامل تا دير باشد در حركت انبساط .\r\nو يدل على قلة الحاجة إلى الهواء البارد و دلالت مىكند بطى بر كمى احتياج دل به سوى هواى سرد ، يعنى نشان سردى او عدم افتقار به ترويح كثير است و ضعف قوت لازم وى است .\r\nو المعتدل هو المتوسط بينهما و متوسط وى ميانه است در سرعت و بطوء ، يعنى زمانهء ملاقاة رگ به انامل در انبساط نه بسيار كوتاه است و نه دراز ، و يدل على توسط الحاجة إلى الهواء البارد و دلالت مىكند معتدل مسطور بر توسط احتياج قلب به سوى هواى سرد ، يعنى نشان اعتدال حال است نه بر حرارت اشعار مىكند و نه بر برودت .\r\n\r\nفائده [ اقسام نه‌گانه جنس سوم 
  ]\r\nشك نيست كه نبض را دو حركت است ، يكى انبساطى دوم انقباضى ، پس اگر از زمان حركت هر واحد از اين دو حركت مراد داشته شود حسب التركيب انواع اين جنس نخواهد بود ، بدينطريق :\r\nانبساط سريع انقباض بطىء ، انبساط سريع انقباض معتدل ، انبساط بطىء انقباض سريع ، انبساط بطىء انقباض معتدل ، انبساط معتدل انقباض سريع ، انبساط معتدل انقباض بطىء ، هر دو سريع ، هر دو بطىء ، هر دو معتدل .\r\nاما از آنكه حركت انقباضى كمتر محسوس مىگردد ساقط الاعتبار شده و به اعتبار زمان حركت انبساط انواع اين جنس محصور در سه آمده .\r\nو معنى حركت و سكون حقيقيين و مجازيين در جنس خامس بيايد و فرق در سريع و متواتر نيز مبرهن گردد .\r\n\r\nنكته [ در بيان عوامل موثر در قصر زمان حركت 
  ]\r\nسريع را قصر زمان حركت لازم حركت را سرعت غير لازم ، زيرا كه هرگاه مسافت قصير بود بالضرور زمان حركت قصير خواهد بود ، اگرچه حركت به سرعت نباشد .\r\nو فرق در قصر زمان حركت نبض كه به سبب قصر مسافت بود و در آن كه سبب قصر زمان سرعت باشد آن است كه در اول جائز نيست كه نبض شاهق بود به خلاف\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nثانى كه در وى قيد نيست كه شاهق بود و يا غير شاهق .\r\nو فرق در اول و ثانى كه غير شاهق باشد آن است كه اگر زمان حركت ، حسب مقتضاى مسافت باشد از قسر مسافت باشد و اگر زمان حركت كوتاه‌تر از مقتضاى مسافت بود از سرعت باشد ، نخست مقدار مسافت فرض كنند ، پس زمان حركت بر آن قياس نمايند تا روشن گردد كه قصر زمان حركت از قصر مسافت است يا از سرعت حركت . فافهم إنه غامض .\r\nالجنس الرابع المأخوذ من قوام الآلة جنس چهارم گرفته شده از قوام عِرق و قوام عبارت است از هيئتى كه حاصل شود مر جسم را و بدان حكم كرده شود بر جسم كه وى سخت است يا نرم و در اكثر استعمال او بر اشياى سائله مىآيد لهذا در شرح تلويح گفته :\r\nالقِوام بكسر القاف هيئته عارضة للجسم الذي من شأنه سرعة السيلان و بطوؤه و در اين محل معنى اول مراد است و قِوام بالكسر به معنى ملاك شىء نيز آمده .\r\nو ينقسم إلى الصلب و اللَيِّن و المعتدل بينهما و منقسم مىگردد اين جنس به سوى صلب و لين و متوسط بينهما .\r\nأما الصلب فهو الذي لا ينغمز إذا غمزت الأنامل عليه اما نبض صلب ، پس وى آن است كه فرو نمىشود اگر غمز كنى سر انگشتان را تا غمز كرده شود سر انگشتان بر وى .\r\n\r\n[ شباهت و فرق نبض صلب با نبض قوى 
  ]\r\nو بايد دانست كه نبض صلب مشتبه مىشود به قوى در كثرت نفوذ در انامل و در كثرت انغماز انامل از وى .\r\nو فرق بينهما آن كه نبض قوى اگرچه عند الغمز قبول مىكند غمز را ليكن بيشتر دفع انامل نيز مىكند به قوت ، به خلاف صلب كه وى منغمز نمىشود و دفع انامل به قوت نمىكند ، مگر آن كه صلب و قوى با هم جمع آيند .\r\nبالجمله قوت از مقاومت غامز معتبر است و صلابت از عدم انفعال عِرق از غامز و البُعد بينهما ظاهرٌ .\r\nو يدل على يُبس البدن و دلالت مىكند نبض صلب بر خشكى تن ، زيرا كه يبس مزيل رطوبت است و قِلَّت رطوبت علت عسر قبول است مر انغماز و تمديد را .\r\n\r\nفائده [ رابطه صلابت نبض با يبوست بدن 
  ]\r\nيبس بدن را صلابت نبض لازم است ، اما صلابت آن را يبس بدن لازم نه ، زيرا كه در بحران مشهود است كه هر گاه ماده را طبيعت به جهتى از جهات چون رأس و معده و امعا و مثانه و جز آن دفع مىكند گاهى تمدد در اعضا پديد مىآيد و بدان سبب جرم رگ نيز ممتد مىگردد و صلب محسوس مىشود روز بحران و حال آنكه يبسى واقع نيست ، پس صلابتِ نبض را وجود يبوست ضرور نباشد كما ذكرنا .\r\nو اللَيِّن هو الذي يخالفه و نبض لين وى آن است كه ضد صلب بود ، يعنى به سهولت منغمز مىشود و لَيِّن بفتح لام و تشديد ياى تحتانى مكسور است و اجتماع اين نبض با قوى مىشود كما لا يخفى .\r\nو يدل على الرطوبة و دلالت مىكند نبض نرم بر ترى بدن لما ذكر .\r\nو المعتدل هو المتوسط بينهما و نبض معتدل وى آن است كه ميانه بود در صلابت و لين و يدل على توسط حال البدن في اليبوسة و الرطوبة و دلالت مىكند نبض معتدل بينهما بر توسط حال تن در خشكى و ترى .\r\nالجنس الخامس المأخوذ من زمان السكون جنس پنجم مأخوذ است از زمان سكون .\r\n\r\n[ دربيان سكون حقيقى و مجازى 
  ]\r\nبدان كه سكون دو گونه است حقيقى و غير حقيقى .\r\nسكون حقيقى آن است كه حركت در آن فى الحقيقة نبود ، چنانچه در حد نبض معلوم شده كه سكونى بين الحركتين ضرورى است .\r\nاما سكون غير حقيقى عبارت است از زمانى كه حركت عِرق در آن محسوس نبود ، خواه در زمان مذكور عِرق متحرك باشد خواه ساكن باشد و اندر اين جنس مقصود همين است ، پس بنا بر مذهبى كه حركت انقباضى مطلقا غير محسوس باشد زمان سكون مشتمل مىگردد بر چهار چيز : يكى سكون محيطى ، دوم حركت انقباضى كلها ، سوم مركزى ، چهارم ابتداى حركت انبساطى ، چه ظاهر است كه در اين اوقات حركت نبض محسوس نمىشود اگرچه متحرك باشد . و چون سكون را بدين نوع تعبير نمائيم زمان حركت محصور شود در آخر انبساط فقط لإحساس الحركة فيها و در اين صورت گويا تركيب نبض از يك حركت و يك سكون قرار داده‌اند ، حركت حقيقى است و سكون مجازى .\r\nو بنا بر مذهبى كه ابتداى حركت انقباضى محسوس مىتواند بود سكون مذكور به معنى مذكور دو گونه مىشود : يكى محيطى حقيقى كه بعد حركت انبساط حاصل است ، دوم\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nمركزى مجازى كه متضمن است بر سه چيز : يكى حركت انقباضى ، دوم اول حركت انبساطى ، سوم سكون مركزى حقيقى كه بين الحركتين واقع است .\r\nبالجمله مراد از سكون در اين نظر به مذهب اول زمانه‌اى است مشتمل بر چهار چيز چنانچه گذشت .\r\nو نظر به مذهب ثانى زمانهء سكون مركزى مجازى است كه متضمن شده بر سه چيز ، چنانچه ذكر يافت .\r\nو ينقسم إلى المتواتر و المتفاوة و المعتدل بينهما و منقسم مىشود جنس خامس به سوى متواتر و متفاوت و متوسط بينهما .\r\nفالمتواتر هو الذي يقصر الزمان المحسوس بين القَرْعتين پس متواتر ، وى آن است كه كوتاه بود زمان محسوس واقع در انبساطين ، يعنى زمان سكون غير حقيقى كه معناش مفصل گذشته كوتاه باشد نسبت به حالت اعتدال .\r\nحاصل آن كه عِرق چون قَرع كند و بر گردد باز فورا بلا تمهل آمده قرع ثانى نمايد پَىِ هم ، يا چون در انقباض حركت او از محسوس شدن باز ماند ، همچنان فورا به انبساط گرايد و قَرع نمايد . و در هر تقدير مراد واحد است كه زمانهء واقع بين القَرعين كوتاه بود و فرق در متواتر و سريع همين است كه در اينجا كوتاهى زمانهء ما بين القَرعين معتبر است و در سريع كوتاهى زمانه قَرع مقصود و زمانهء قرع از آن وقت است كه حركت انبساطى به انامل مُدْرَك مىگردد تا كه حركت مذكور تمام شود ، پس زمان سكون محيطى در قَرع داخل نيست به آنكه عرق در انامل مصادقت دارد چون سكون محيطى در قرع محسوس نتواند بود ، حركت انقباضى محسوس بر تقدير احساس به طريق اولى در آن معذور باشد ، لأن القرع إنما يتحقق من الانبساط كما لا يخفى .\r\nو يدل على ضعف القوة الحيوانية و دلالت مىكند نبض متواتر بر ضعف قوت حيوانى ، خواه سبب ضعف حرارت باشد خواه برودت .\r\nامّا متواتر كه با سريع جمع مىشود نشان شدت حرارت و كثرت افتقار قلب بر ترويح باشد البته .\r\nو دلالت نبض متواتر بر ضعف بر تقديرى است كه با عظم نباشد ، زيرا كه عظم در نبض بىقوت نبود به شرطى كه مانعى از عظم نبود ، حاصل آنكه تواتر در نبض عام است كه با ضعف قوت بود يا با قوت قوت ، ليكن شدت حاجت در هر حال ضرورى است چنانچه در بحث عظم بيايد .\r\nو المتفاوت هو الذي يخالفه و نبض متفاوت ، وى آن است كه ضد متواتر باشد . و يدل على شدة القوة الحيوانية و دلالت مىكند متفاوت بر غلبهء قوت حيوانى در اكثر و در اكثر از آن گفتم كه از سقوط قوت نيز مىشود و فرق بينهما آن كه متفاوت اگر بسيار صغير بود و بطىء باشد از سقوط قوت است و اگر با عظم و سرعت است از قوت قوت باشد .\r\nو المعتدل هو المتوسط بينهما و معتدل اينها ، وى آن است كه ميانه بود در تواتر و تفاوت .\r\nو يدل على توسط حال القوة الحيوانية و دلالت مىكند بر ميانگى حال قوت حيوانى .\r\nو در اين معتدل همان تأويل بايد كرد كه در معتدل جنس ثانى كه متضمن قوت و ضعف است گفته شد ، يعنى متفاوت بهتر است از معتدلش به شرطى كه علت تفاوت قوت بود لا غير .\r\nو اسباب هر جنس نبض و آن كه از اين اجناس نبض ممتنع الاجتماع كدام است و ممكن الاجتماع كدام در آخر مبحث بگوئيم انشاء اللّه .\r\nالجنس السادس المأخوذ من مقدار ما في تجويف العروق جنسم ششم مأخوذ است آنچه از مقدار ميان كاواكى رگها است قطع نظر از جرم عروق و ينقسم إلى الممتلي و الخالي و المعتدل بينهما و منقسم مىشود جنس مذكور به سوى ممتلى و خالى و متوسط بينهما ، فالممتلي يدل على كثرة الدم و الروح پس نبض پر دلالت مىكند بر وفور خون و روح در بدن يا در شرائين .\r\n\r\n[ انواع غير جيد الوزن 
  ]\r\nو بايد دانست كه امتلاء سه گونه است :\r\nيكى آن كه از كثرت روح بود .\r\nدوم آن كه از كثرت خون باشد .\r\nسوم آن كه از كثرت هر دو بود .\r\nفرق\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nدر امتلاى روحى و امتلاى دموى از چند وجه كنند :\r\nاول آن كه در امتلاى روحى شريان سبكتر مىباشد ، پس قوت اگرچه متوسط بود تحريك عِرق بتمامه مىتواند نمود به شرطى كه صلابت جرم او مانع نبود ، به خلاف امتلاى دموى كه رگ بنا بر ثقالت از قوت غير قويه تمام متحرك نمىتواند شد .\r\nثانى آن كه در روحى انتفاخ نبض مشابه مىباشد به نفخ مشك بر باد به خلاف دموى كه انتفاخش يعنى امتلاى او به امتلاى مشك پر آب مىماند .\r\nثالث آن كه در روحى بيشتر نبض عظيم مىباشد لما ذكر ، به خلاف دموى كه قوت در وى بنا بر ثقل بسط تام نمىنمايد و ايضا زيادتى خون نمىتواند رسيد بدان حد كه شريان را متمدد سازد ، زيرا كه اگر امتلاى دم بدين مشابه باشد سبقت مىكند بر آن موت .\r\nرابع آن كه در روحى نبض متشابه مىباشد ، يعنى مستوى براى خفت روح ، به خلاف دموى كه نبض در آن مختلف مىبود بنا بر ثقل ماده ، لهذا در امتلاى دموى نبض منضغط مىباشد .\r\nخامس آن كه در امتلاى دموى نبض در اكثر امر لَيِّن مىباشد به سبب ترطيب خون و بلّت شريان به خلاف روحى كه نبض در آن لَيِّن نمىباشد از جهت روح ، چه اگر لينت در نبض از جهت ديگر واقع شود اجتماع او به امتلاى روحى ممنوع نيست ، غايت آن كه نفس روح موجب ليونت نمىگردد ، به خلاف خون كه در اكثر بنا بر نفوذش در مسام شريان نبض را لَيِّن مىسازد و در اكثر از آن گفته شد كه مىتواند كه در خون غلظة باشد و بدان سبب در جرم شريان نافذ نشود و با وجود امتلاى دموى نبض غير لَيِّن باشد و به همين فرق مىكنند در نبض رطب و نبض ممتلى مطلق ، يعنى نبض رطب را لازم است كه لَيِّن باشد ، زيرا كه رطوبت هر گونه باشد تداخل مىكند در جرم عضو و نرم مىسازد آن را لا محاله و اين در هر ممتلى لازم نيست لِما عَلِمت .\r\nاما فرق در رطب صِرف و در رطب كه سببش امتلاى دم بود از عدم وجود امتلاى وجودش پوشيده نيست .\r\n\r\nفائده [ رابطه كثرت خون در شريان با كثرت خون در بدن 
  ]\r\nلازم نيست كه چون خون در تمام بدن افزون گردد در شريان نيز بيفزايد و كذلك كثرت خون شريان را كثرت خون بدن غير لازم است ، زيرا كه ممكن است بل كثير الوقوع كه بدن ممتلى مىباشد از خون غليظ كه غير صالح است جهت نافذ نشدن در شريان ، پس در اين صورت خون شريان كمتر مىباشد مع كثرته في البدن ، ليكن امتلاى بدن كه از خون صالح بود در وى لازم است كه خون شريان نيز كثير باشد مگر به عارضى .\r\nو همچنان ممكن است كه اگرچه خون در بدن كمتر باشد اما در شريان بيشتر بود بنا بر آن كه خون بدن همه صالح النفوذ بود و قوت شرائين قوى باشد و بدان سبب خون بيشتر منجذب گردد در آن .\r\nو ايضا دريابند كه آنچه گفته شد از امتلاى روحى گمان نشود كه روح بدون وفور خون كثرت مىپذيرد ، زيرا كه ارواح بنا بر لطافت سريع التحلل است ، پس تا كه مادهء ممددهء او به وفور نبود كثرت در وى ظهور نمىگيرد ، ليكن چون تكوّن روح از خون هميشه يكسان نيست گاهى كمتر متولد مىشود گاهى بيشتر ، آنجا كه تولد روح نسبت به مقدار خون افزونتر بود امتلاى را به روح منسوب مىسازند و آثار محصورهء آن در وى بروز مىكند و آنجا كه تولد روح نسبت به خون و عادت كمتر باشد امتلا را به خون منسوب مىنمايند و گرنه في الحقيقة امتلاى روح را كثرت خون شرط است اما امتلاى خون را كثرت روح شرط نه .\r\nو آنجا كه تولد روح به مقدار خون باشد امتلا را به هر دو مخصوص مىسازند ، چنانچه گفته شد كه امتلا سه گونه است و در تقدير ظهور امتلا در هر دو علامات مخصوصهء هر واحد كه ممكن الاجتماع بوند ظاهر مىشوند .\r\nو الخالي يخالفه و نبض ته مخالف ممتلى است ، يعنى دلالت\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nمىكند بر قِلَّت خون و روح از تمام بدن يا از شرائين فقط .\r\nو اين را كه خالى مىگويند نه به اعتبار آن است كه هيچ چيز در جوف شريان ندارد ، زيرا كه خلو شرائين از خون و روح محال است بل به اعتبار آن است كه رطوبت مائيهء جوفيه نسبت به حالت اعتدال كمتر است و بالا گذشت كه امتلاى شيريان را امتلاى تمام بدن شرط نيست ، پس خلو شريان را نيز قِلَّت خون بدن شرط مىباشد .\r\nحاصل آن كه از مجرد امتلاى نبض حكم بر امتلاى تمام بدن نتوان كرد آثار امتلا از ديگر وجوه نيز تا كه معاونت نكند .\r\nو كذلك از خلوّ نبض بدون ديگر اعراض خلوّ حكم بر قِلَّت خون بدن نتوان نمود .\r\nاين نكته واجب البيان است كه از مغالطات كثير مصون مىدارد طالبان تحقيق را و گرنه طبيبان كه در صدد امتلاى بطن خوداند از مبحث نبض به جز نهادن انامل بر ساعد بهره ندارند تا به تفحص حال عِرق و تشخيص اجناس آن چه رسد .\r\nو المعتدل يدل على اعتدالهما و نبض معتدل در امتلا و خلوّ دلالت مىكند بر اعتدال آنها ، يعنى نشان استواء حالت در امتلا و خلوّ .\r\nالجنس السابع المأخوذ من كيفية جرم العروق جنس هفتم مأخوذ است از كيفيت ذات رگها من حيث اللمس فقط .\r\nو از كيفيات ملموسه در اينجا حرارت و برودت كه كيفيات فاعليه‌اند مقصوداند و بس .\r\nاما رطوبت و يبوست معتبر است لأنهما كيفيتان انفعاليتان و ايضا لوازم اينها كه لين و صلابت است نيز معتبر نشد و از اين جنس بهر آن كه اين هر دو معتبر در قوام رگ مىشوند لهذا در جنس قوام معدود گشتند در اكثر كتب .\r\nو بعضى آنها را هم از ملمس شمرده‌اند و مدعا واحد است .\r\nو ينقسم إلى الحار و البارد و المعتدل و منقسم مىشود اين جنس به سوى حار و بارد و متوسط بينهما .\r\nفالحارّ يدل على حرارة ما في تجويفه من الدم و الروح پس نبض گرم دلالت مىكند بر گرمى آنچه در عرق است از خون و روح .\r\nو البارد يدل على برودته و نبض سرد دلالت مىكند بر سردى آنچه در رگ است از خون و روح .\r\nو المعتدل يدل على اعتدال حاله و متوسط در حرارت و برودت دلالت مىكند بر اعتدال حال ما في العروق .\r\nو كيفيت معرفت مَلْمَس شريان چنان است كه حال آن را بر حال ديگر اماكن كه غير محل شريان است قياس كنند .\r\n\r\nفائده [ توجيه وجه برودت شريان 
  ]\r\nگرم و تر نمودن شريان بنا بر آن كه محل اجسام حار يعنى خون و روح است بالاتفاق ممكن بل واقع است ، خاصه عند غلبهء سخونت در خون شريانى و روح .\r\nاما سرد بودنش را اكثر مستبعد دانسته‌اند براى آنكه مىگويند : معقول نيست كه شريان با وجود كثرت ارواح و اتصالش با قلب سرد و تر بود از ديگر اماكن كه بعيد از مسخِّن‌اند و ليكن از آنكه در كتب قدما مضبوط است در اين باب توجيهى لازم است و توجيهش دو گونه است :\r\nيكى آن كه مراد از برديّت عِرق نه آن است كه ملمس جلدى كه فواق او است سرد بود نسبت به جلد ديگر مواضع ، لأنه بعيدٌ لما ذكر ، بلكه مراد آن است كه ملمس جلد شريان نسبت به حرارتى كه وى را مىبايد سرد نمايد ، پس مقيسٌ عليه حالت تندرستى باشد يا حال معتدل مفروضه .\r\nدوم آن كه مىتواند كه جلد فوقانى شريانى سرد نمايد نسبت به جلد اماكنى كه معرّا از شرائين وسيعه است و وجهش آن كه شك نيست در آن كه جلدى كه فوق شريان است مسام وى دايم متّسع مىباشد براى تنفس شرائين و هر چه متّسع المسام بود حرارت در وى مستقر نمىنمايد ، پس هر گاه برودت غلبه مىكند هر جا كه در وى كثافت است حرارت در آن چون محصور است بروز برودت به شدت نمىتواند شد ، به خلاف جائى كه ذى تخلخل است برودت در وى فزونتر اثر مىكند و كذلك حرارت چنانچه در كف دست و پاى و ديگر جلد محسوس است ، پس هر گاه بنا بر غلبهء برودت باطنى سردى در بدن واقع مىشود\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nمحل شريان سردتر مىنمايد و كذلك هر گاه حرارت مستولى مىگردد محل مذكور گرمتر مىنمايد لسرعة انفعاله من المؤثر لأجل التخلخل و چون شريان موضع اجسام گرم است حسب ازدياد حرارت و قِلَّت آن احوال جلد مماس او زودتر متغير مىشود بيشتر اثر حرارت و يا برودت در ديگر محال ظاهر مىگردد ، پس سرد نمودن موضع شريان قياس به مواضع ديگر مستبعد نباشد .\r\nالجنس الثامن المأخوذ من وزن الحركة جنس هشتم مأخوذ است از وزن حركت عِرق و وزن در لغت عبارت است از آن كه قياس كنند چيزى را به چيزى تا مستحصل شود از آن قياس كردن نسبتى كه بينهما واقع باشد و نزد اطبا عبارت است از آن كه زمان يكى از دو حركت را به زمان حركت آخر يا زمان يكى از دو سكون آخر ، يا زمان يكى از دو حركت را به زمان يكى از دو سكون ، يا زمان يكى از دو سكون را به زمان يكى از دو حركت قياس كنند .\r\nو ظاهر است كه مر هر واحد از حركت و سكون را زمانى است و هر واحد از اين دو زمان را مقدارى است و مر آن مقدار را نسبتى است و اين مجموع ده وجه مىشود :\r\nاول آن كه قياس كنند زمان انبساط را به زمان انبساط .\r\nدوم آن كه قياس كنند زمان انبساط را به زمان انقباض .\r\nسوم آن كه قياس كنند زمان انبساط را به زمان سكون خارج .\r\nچهارم آن كه قياس كنند زمان انبساط را به زمان سكون داخل .\r\nپنجم آن كه قياس كنند زمان انقباض را به زمان انقباض .\r\nششم آن كه قياس كنند زمان انقباض را به زمان سكون خارج .\r\nهفتم آن كه قياس كنند زمان انقباض را به زمان انقباض داخل .\r\nهشتم آن كه قياس كنند زمان سكون خارج را به زمان سكون خارج .\r\nنهم آن كه قياس كنند زمان سكون خارج را به زمان سكون داخل .\r\nدهم آن كه قياس كنند زمان سكون داخل را به زمان سكون داخل .\r\nليكن بدانند كه نزد شيخ مراد از وزن در اين جنس ثامن مقايسهء زمان حركت است به زمان سكون لا غيره ، بهر آن كه مقايسهء زمان حركت به زمان حركت و مقايسهء زمان سكون به زمان سكون در جنس استوا و اختلاف داخل است .\r\n\r\nانتباه [ مقصود از زمان حركت و زمان سكون 
  ]\r\nمقصود از زمان حركت و زمان سكون كه در اين جنس مقايسه بدان متعلق گشته هر دو حركت و هر دو سكون است ، يعنى عام است كه زمان حركت انبساط را به زمان يكى از دو سكون قياس كنند ، يا زمان حركت انقباض را به زمان احد السكونين قياس نمايند ، اما اين در صورتى است كه هر واحد از امور اربعه ، يعنى هر دو حركت و هر دو سكون را مُدْرَك بودن فرض كنند و گرنه مراد از زمان حركت زمان حركت انبساط باشد فقط و از زمان سكون زمانى كه بين الانبساطين واقع است ، يعنى زمانى كه حركت در آن محسوس نمىشود .\r\nو تفصيل اين مقدمه بالا گذشت .\r\nاكنون دريابند كه نبض مأخوذ از وزن دو گونه است : يكى را جيّد الوزن حسنه گويند و دوم را غير جيّد الوزن سيئه نامند و اين سه گونه است چنانچه بيايد ، اما مؤلف بر ذكر آثار جيّد الوزن اقتصار كرده چنانچه گفته : فهو أن يكون زمان السكون مساوياً لزمان الحركة و يدل على اعتدال الحال في الانقباض و الانبساط پس وى آن است كه باشد زمان سكون مساوى مر زمان حركت را و دلالت مىكند بر توسط حال در انقباض و انبساط و در اينجا چنان تقدير بايد كرد كه المأخوذ من وزن الحركة ينقسم إلى حَسَن الوزن و رديّ الوزن أما حسن الوزن فهو أن يكون آه و چون حال ردىّ الوزن از خلاف اين مفهوم مىشد ذكر آن نيز ساقط شده .\r\nبالجمله در متون صحيحه همين قدر است كه مرقوم شده و آنچه در بعض نسخ قانونچه مفصل بيان حَسَن و ردىّ است الحاق غريزى است كه عبارت ديگر كتب در اينجا تضمين كرده‌اند .\r\n\r\nفائده در بيان جيّد الوزن و غير جيّد الوزن\r\nاما جيّد الوزن آن است كه نسبتى كه بين ازمنهء امور اربعه نبض است بر مجراى طبيعى بود حسب اسنان و بُلدان و فصول و انواع تدابير و مجراى طبيعى هر واحد از اينها همان است كه بدان\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nمقدّر شده ، مثلا در صبى بايد كه حركت انبساط نبض او اسرع از حركت انقباضش باشد ، زيرا كه حاجت وى به سوى جذب نسيم بيشتر از احتياج آن است به سوى دفع بخار دخانى .\r\nو گذشت كه انبساط شريان جهة جذب نسيم است و انقباض او بهر دفع بخار .\r\nو چون مقرر شده كه حركت انبساط شريان صبيان اسرع مىباشد ، يعنى در اقصر مدت تمام مىگردد .\r\nبايد دانست كه زمان سكون خارجى اينها اطول مىبود ، زيرا كه آنچه از زمان حركت كم شده بود در زمان سكون مىافزايد جهة استيفاى مطلوب و اتحاد مسافت ، چه ظاهر است كه چون حركت عِرق بطىء يعنى اطول باشد ، سكون بعد وى اسرع يعنى اقصر مىشود ، بهر آن كه سكون مستوفى مدعاى حركت است ، پس سرعت حركت را بطوء سكون لازم باشد أو بالعكس .\r\nحاصل كلام آن كه مر زمانِ هر واحد از دو حركت را قياس به هر واحد از دو سكون نسبتى است مقدَّر حسب الحال ، چنانچه گفته شد ، پس اگر اين نسبت محفوظ است وى جيّد الوزن است و حسن الوزن و الا غير جيّد الوزن و اين را سىّء الوزن و ردىّ الوزن نيز خوانند .\r\nو بدانند كه غير جيّد الوزن سه گونه است : مجاوز الوزن ، مبائن الوزن ، خارج الوزن .\r\nامّا مجاوز الوزن آن است كه وزن او وزن سنى بود كه متصل به سن صاحبش باشد ، مثلا نبض صبى بر وزن نبض شبان بود يا نبض شبان بر وزن نبض مشائخ باشد ، أو بالعكس .\r\nو مجاوز الوزن را مغيّر الوزن نيز گويند .\r\nاما مبائن الوزن آن است كه وزن او وزن سنى بود كه متصل به سن صاحبش نباشد ، مثل نبض صبى به وزن نبض شيوخ بود ، أو بالعكس .\r\nو مباين الوزن را مجانب الوزن نيز گويند .\r\nاما خارج الوزن آن است كه وزن نبض به وزن سنى از اسنان نماند هرگز ، مثلا شخصى صحيح را نبض مرتعش بود و ظاهر است كه ارتعاش نبض منسوب به هيچ يكى از اسنان ثلاثه نيست .\r\n\r\nانتباه [ وجه تسميه خارج الوزن 
  ]\r\nخارج الوزن از آن گويند كه وى خارج است از جميع اوزان طبيعيه كه بهر اسنان مخصوص است نه آن كه او مطلقا وزن ندارد زيرا كه هرگونه نبض كه باشد بىوزن نخواهد بود كذا صرح جالينوس و چون معلوم است كه جيد الوزن دليل اعتدال حال است بايد دانست كه غير جيد الوزن دليل رداءت حال است و هر چون كه خروج بيشتر بود رداءث شديدتر باشد ، زيرا كه هر چهار مجراى طبيعى سنى بيرون‌تر بود ردى نباشد\r\n\r\n[ جنس نهم 
  ]\r\nالجنس التاسع المأخوذ من الاستواء و الاختلاف جنس نهم مأخوذ است از استوا و اختلاف فالمستوي هو المتشابه في أجزائه پس نبض مستوى آن است كه متماثل بود در اجزايش\r\n\r\n[ معنى تشابه در اجزا 
  ]\r\nو معنى تشابه در اجزا به دو وجه صورت مىبندد : يكى آنكه تشابه در قرعات بود و بالا گفته شد كه تغيّر در نبض در اكثر به دوازده قرعه ظاهر مىشود و تقئيد به اكثر از آن كرده شد كه در كمتر از آن يا بيشتر از آن نيز ممكن است ، پس نبضى كه در دوازده نبضه به يك وتيره باشد حكم بايد كرد كه مستولى است به اعتبار غالب ظن اما اگر تا سى بلكه سى و پنج نبضه به استوا مقرون باشد يقينا مستوى باشد امكان ندارد كه اسباب اختلاف در عرق موجود بود و تا مقدار سى و پنجم نبضه ظاهر نشود اثر او خصوص در امور خمسه كه اصل است بهر بروز تشابه و اختلاف بيايد ذكر آن .\r\nدوم آن كه تشابه در يك نبض بود نظر اجزايش خواه به اعتبار انامل خواه به اعتبار اجزاى انامل ، يعنى اگر چه به اعتبار قرعات مختلف باشد ليكن نظر به اجزاى نبضه احوال مستوى بود او بالعكس ، پس مستوى حقيقى آن باشد كه هم به اعتبار اجزاى نبضه و هم به اعتبار نبضات تحالف در آن نبود .\r\nو كذا مختلف حقيقى آن كه تخالف در نبض هم به اعتبار اجزاى نبضه بود و هم به اعتبار نبضات تخالف در آن نبود و كذا مختلف حقيقى آن كه تخالف در نبض هم به اعتبار اجزاء\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nنبضه بود و هم به اعتبار قرعات\r\n\r\n[ چند نكته 
  ]\r\nاكنون دريابند كه اظهر آنچه واقع مىشود در آن استواء و اختلاف پنج حالت است كه معبر شده به امور خمسه :\r\nيكى جنس مأخوذ از حال مقدار .\r\nدوم جنس مأخوذ از حال قوت .\r\nسوم جنس مأخوذ از زمان حركت .\r\nچهارم جنس مأخوذ از زمان سكون .\r\nپنجم جنس مأخوذ از حال قوام .\r\nپس اگر باشد استوا در جميع امور مذكور آن را على الاطلاق مستوى خوانند . و همچنان اگر باشد اختلاف در همه امور مزبور آن را على الاطلاق مختلف نامند . و اگر در بعض امور استوا بود و در بعضى اختلاف آن را مستوى فى البعض و مختلف فى البعض گويند .\r\nاما جنس وزن از آن جمله است كه درك او متعسر است ، قطع نظر از اجناس استوا و اختلاف در آن .\r\nاما جنس مأخوذ از حال ما يحتوى عليه العرق ظاهر است كه براى ظهور اختلاف در وى زمان به غايت طويل بايد ، پس درك آن نيز در مدت معتدلهء احساس نبض ممكن نباشد ، زيرا كه مستبعد است كه خون و روح در قلت و كثرت در نه ده قرعه مختلف گردد و چون در نبضات اين باشد محال است كه در اجزاى نبضه اختلاف در آن صورت بندد .\r\nاما جنس مأخوذ از حال ملمس به دستور مستبعد دانسته‌اند كه اختلاف در آن پديد آيد در آن مدت بدان حيثيت كه محسوس ملمس شود .\r\nاما جنس نظام و غير نظام ظاهر است كه مستوى در آن نوعى است از منتظم و مختلف در آن نوعى است از غير منتظم ، پس اعتبار استوا و اختلاف در آنها داخل باشد و لا يعد آخر و يدل على حسن حال البدن و دلالت مىكند نبض مستوى مطلق بر نيكى حال بدن و المختلف ما يخالفه و مختلف آن است كه خلاف مستوى بود ، يعنى غير متشابه باشد در اجزا چنانچه گفته شد و ميان مستوى و مختلف واسطه‌اى نيست لهذا مخالفت به ضد معبر نشده .\r\nو يدل على ضد ذلك و دلالت مىكند نبض مختلف مطلق بر خلاف حسن حال و چون مستوى با مختلف جمع شود دلالت كند بر حسن بعض احوال و عدم حسن بعض ديگر .\r\n\r\nانتباه [ در بيان انواع اختلاف در نبضات 
  ]\r\nتوهم نشود كه بيان اختلاف در نبضهء واحد به اعتبار تجويز عقلى است فقط ، زيرا كه مقرر شده كه هر جزوى از شريان به طبع خويش حركت مىكند پس ممكن است كه حركت اجزاى وى موافق يكديگر بود يا مخالف ، نمىبينى هرگاه اندر عضوى به سبب ذبل يا جراحت يا جز آن حرارتى زائد بود حركت شريان آن عضو بيشتر و زودتر از حركت ديگر شرائين مىباشد ، ليكن شك نيست كه اينچنين اختلاف كمتر اتفاق مىافتد و دشوارتر معلوم مىشود .\r\nاما اختلاف در نبضات ، كثير الوقوع و سهل المعرفة است ، لهذا در اكثر كتب به ذكر همين اقتصار رفته ، اين نيز از دو وجه بيرون نيست :\r\nيكى آن كه به تدريج اختلاف پديد آيد در يك نوع ، مثلا نخست عظم محسوس شود پس نبضهء ثانى در عظمى قدرى بكاهد و همين‌سان هر نبضه‌اى همين كاهد تا كه به نهايت درجهء صفر رسد و اين را مختلف متصل گويند . و مختلف متصل چون به نهايت صفر رسيده به عظمى گرايد آن را عائد گويند ، لعوده على حالة الأولى و در اين عود اگر هر نبضه‌اى به تدريج زائد شد تا كه به عظم رسيد آن را مختلف منتظم گويند و اگر در ميان خلاف كرده به عظم رسيد آن را مختلف نامنتظم خوانند .\r\nو ديگر اقسام كه اختلاف در آن مىشود چون سريع و متواتر و جز اين بر اين قياس كنند .\r\nدوم آن كه اختلاف دفعة پديد آيد و اين اختلاف نيز بر نظام باشد يا بر غير نظام .\r\nالجنس العاشر المأخوذ من الانتظام و غير الانتظام\r\n\r\n[ در بيان جنس دهم 
  ]\r\nجنس دهم مأخوذ است از انتظام و غير انتظام و ينقسم إلى مختلف منتظم و مختلف غير منتظم و منقسم مىشود جنس مذكور به سوى مختلف منتظم و مختلف غير منتظم فالمنتظم هو الحافظ لحركة على نسبة واحدة پس نبض منتظم وى آن است كه حافظ بود مر حركت خود را بر نسبت واحد ، يعنى اختلاف او بر يك وتيره باشد\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nهرگونه كه بود و يدل على تشابه حال البدن و دلالت مىكند بر تشابه حال بدن در اختلاف ، يعنى غير تشابه كه لازمهء اختلاف است در آن سخن نيست ليكن بنا بر آن كه احكام وى حسب انتظام و غير انتظام مختلف است بايد دانست كه حال مختلف منتظم نسبت به غير منتظم تشابه دارد ، يعنى شديد الرداءة نيست و گرنه نسبت به مستوى بديهى است كه ردى است و غير المنتظم يخالفه و نا منتظم در حكم و امر مخالف است مر منتظم را .\r\nو القسم العاشر داخل عند التحقيق تحت القسم التاسع و قسم دهم داخل است نزد تحقيق زير قسم نهم ، لهذا شيخ بو على و محمد زكريا اجناس ادله نبض را نشمرده‌اند ، اما جالينوس به جنس مستقله ذكر كرده و اكثر متأخرين تبعيت او كرده بهر آنكه جنس مذكور شعب كثير دارد .\r\n\r\nفصل دوم ثابت است در اقسام مركبه از نبض\r\nفمنها العظيم پس بعضى از اين نبض مركبات عظيم است و هو الزائد طولا و عرضا و شُهُوقاً و نبض عظيم آن است كه زايد بود در طول و عرض و شهوق ، يعنى مركب از سه بسيط باشد .\r\nو الصغير يقابله و نبض صغير ضد عظيم است ، يعنى آن كه ناقص بود در اقطار ثلاثه .\r\nو المعتدل بينهما هو المتوسط بين هذه الأمور الثلاثة و معتدل در عظيم و صغير آن است كه متوسط بود در اين امور ثلاثه و منها الغليظ و هو الزائد عرضا و شُهُوقاً و بعضى از مركبات غليظ است و غليظ آن است كه زائد بود در عرض و شهوق ، يعنى از اين دو قطر بسيط مركب باشد .\r\nو الدقيق يقابله و دقيق ضد غليظ است و المعتدل بينهما هو المتوسط بين الأمرين معتدل در غليظ و دقيق آن است كه متوسط بود در اين دو امر .\r\nو هذه الأنواع الستّ تدل على ما تدل عليه بسائطها و اين اقسام شش‌گانه دلالت مىكند بر آنچه دلالت مىكند بر وى بسائط آنها . و چون اسباب بسائط ذكر يافته از اجتماع آن حكم بر مركبات توان كرد و در اينجا فوائد زوائد گفته مىشود .\r\n\r\n[ در بيان اسباب عظم نبض 
  ]\r\nبدانند كه براى نبض عظيم سه چيز در كار است :\r\nيكى حرارت زائد كه محتاج به ترويح كثير باشد .\r\nدوم مطاوعت آلت ، يعنى رگ به سبب نسبت قابل بود مر فعل قوت را و عصيان نكند در آن .\r\nسوم مساعدت قوت ، يعنى قوت حيوانى قوى بود و قادر باشد بر آن كه رگ را حركت دهد كمال انبساط ، چه ظاهر است تا كه اين هر سه چيز جمع نشوند عظم در نبض پديد نمىآيد بر طور جمهور . و از آن كه درجات احتياج به ترويح يكسان نيست هرگاه حاجت زائد مىباشد از آنچه موجب عظم است سرعت نيز يار مىشود با عظيم و چون حاجت زياده‌تر مىباشد با وجود عظم و سرعت تواتر هم منضم مىگردد .\r\nو اينهمه كه گذشت نظر به عظم حقيقى باشد از اين مبحث خارج است و آخر فصل در نبض اعراض نفسانى بيايد .\r\n\r\n[ در بيان صغر نبض 2 
  ]\r\nو اسباب صغير از ضد اسباب عظم معلوم توان‌كرد ، يعنى عدم حاجت كثير و عدم مطاوعت آلت در نبضات و مساعد نابودن قوت .\r\nو سبب ديگر جهة صغر نبض انضغاط قوت است تحت مادهء غذائى يا تحت مادهء خلطى ، يعنى اگرچه در اصل قوت قوى بوده به واسطهء انضغاط صغير مىگردد .\r\nو اما انضغاط از غذا چنان باشد كه هرگاه غذاء كثير المقدار بر معده وارد شود گرانى مىكند بر قوت و سست مىسازد حرارت غريزى را پس قوت بنا بر انضغاط اقتدار نمىيابد بر تكميل انبساط اگرچه اسباب عظيم موجود باشند .\r\nاما انضغاط از خلط چنان باشد كه خلط متعفن در محلى مجتمع شود و به كثرت كميت و كيفيت قوت را منضغط نمايد و نظيرش حال نبض است در اول نوبت‌هاى تپ از آن است كه چون بعد اجتماع ماده در مستوقد عفونت طبيعت غلبه مىكند و به ازالهء آن توجه مىنمايد رقت و لطافت در خلط مجتمعه پديد مىآيد و اكثر به تحليل مىگرايد پس بنا بر زوال ثقل قوت در قواى عائد مىشود در نبض عظيم مىگردد بعد زمان شروع تپ است .\r\nو بايد دانست كه قوت را تا ممكن است\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nكه تحصيل مقصود به عظم فقط كند تعدى نمىنمايد به سرعت و تا ممكن باشد او را كه تحصيل مقصود نمايد به عظم و سرعت تعدى نمىكند به تواتر .\r\nو مَثَل قوت در اين امر مَثَل كسى است كه براى كارى مشى كند و چون آن كار مهم باشد سخت گام فراخ نهد تا مسافت زود قطع شود ، پس اگر اهتمام به كار زائد بود با وجود فراخى گام سرعت نيز منضم سازد و اگر از آن هم ازيد باشد تواتر هم به آن يار كند ، سرعت در مشى آن است كه زمان بودن قدم بر زمين كوتاه بود و تراتر در وى آن كه زمانهء واقعهء بين الخطوتين كوتاه باشد .\r\n\r\nانتباه [ رابطه عظم و سرعت و تواتر 
  ]\r\nهمچنان كه عند خروج از اعتدال نخست حاصل مىشود عظم پستر سرعت پستر تواتر كذلك وقت رجوع به اعتدال و زوال حاجت زائد نخست زائل مىشود تواتر پستر سرعت پستر عظم ، حاصل آن كه درجات احتياج از اينها توان يافت و آنچه گفته شد از تقدم عظم نبض بر سرعت عند زيادتى حاجت بر تقديرى است كه بهر تعظم مانعى نبود ، چه اگر آلت به سبب صلابت مثلا عصيان كند بر قوت در انبساط تام ، سرعت به اصغر جمع خواهد شد نه به اعظم .\r\nو اگر حاجت ازيد است با سرعت و صغر ، تواتر نيز يار خواهد شد .\r\nو آنجا كه علت عدم تعظم ضعف قوت بود و حاجت افزون‌تر نبود نبض به اصغر سريع خواهد بود بىتواتر .\r\nو اگر حاجت فزونتر است سرعت با تواتر جمع خواهد شد مع الصغر ، پس اگر قوت ضعيف‌تر باشد به حيثيتى كه قادر نبود بر اسرع در اين صورت نبض صغير متواتر خواهد بود فقط تا تدارك كند به تواتر چيزى را كه فوت شده از عظم و سرعت .\r\n\r\n[ در بيان رابطه قوه و عظم و سرعت و تواتر 
  ]\r\nو بدانند كه حال قوت و نبض را به اعتبار عظم و سرعت و تواتر تشبيه داده‌اند به حال كسى كه محتاج بود به حمل چيزى ثقيل و ظاهر است كه اگر آن شخص قادر بود بر حمل وى برميدارد همه آن را به يك بار و به محل مقصود مىرساند ، همچنان قوت كه قوى باشد و مانعى ديگر از انبساط نبود عظيم مىشود جهت استنشاق و عام است كه با سرعت بود يا بىسرعت .\r\nو اگر قادر نبود بر حمل وى دو حصه مىكند آن را و سرعت مىنمايد در نقل آن تا تدارك كند به عجلت قطع مسافت قصور قوت را ، كذلك آنجا كه قوت قوى نمىباشد يا مانعى ديگر از انبساط واقع مىشود نبض به سرعت مىگرايد جهت استيفاى استنشاق .\r\nو اگر آن شخص ضعيف‌تر بود و چيز ثقيل را نتواند برداشت مگر به دفعات ، منقسم مىسازد آن را به چند حصه حسب قدرت و هربار حصه برميدارد به عجلت تا پياپى به محل مقصود رسانيده رجوع مىكند براى حمل آخر بىتوقف فيما بين النقلين .\r\nهمينسان قوت كه ضعيف‌تر مىباشد نبض را متواتر مىسازد جهة استكمال استنشاق ، خواه با سرعت بود خواه با بطوء .\r\nو منها الغزالي و بعضى از مركبات نبضى است كه مسمى است به غزالى و هو الذي يقرع الأصابع قرعة ثم يقرعها ثانيا بسرعة بحيث لا يحس له الرجوع و السكون و وى آن است كه برسد انگشتان را يك بار پستر برسد انگشتان را بار دوم به سرعت ، به نوعى كه محسوس نشود او را رجوع و سكون .\r\nو يدل على شدة الحاجة إلى الترويح و دلالت مىكند بر شدت احتياج به سوى ترويح و سبب او اسباب سرعت است .\r\nو غزالى از آن گويند كه وى مشابه به غزال است در دويدن و جهيدن زيرا كه غزال پاىها را چون بر زمين مىنهد و برميدارد از غاية السرعة متصور نمىشود و وضع و رفع و سكون همچنان حالت اين نبض است از غايت سرعت زمان حركت و سكون .\r\nو غزالى مشابه است به واقع فى الوسط و فرق بينهما گفته آيد .\r\nو منها الموجى و بعضى از مركبات نبض موجى است و هو المختلف في عظم أجزاء العرق و صغرها و شُهُوقها و عرضها مع امتلاء و وى آن است كه مختلف باشد در\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nعظم اجزاى رگ و صغر آن و شهوق آن و عرض آن با امتلاى كأنه أمواج يتلو بعضها بعضاً گويا موجها است كه پى هم مىرسد بعض وى بعض را مانند تموج بحر از القاء شىء صلب در وى ، به همين مشابهت مسمى ساختند به موجى ، يعنى چنانچه در آب ايستاده چيزى سخت مىاندازند و دائره‌ها از وى ظاهر مىشوند و هر دائره داخلى نسبت به خارجى خردتر و سريع الحركة مىباشد .\r\nهمين‌سان در اين نبض طرف رگ كه به خنصر نباض مىرسد نسبت به ديگر اجزايش بسيار بيشتر و خيلى بلندتر محسوس مىشود و آنچه از اجزاى رگ زير بنصر است نسبت با وى است و فروتر مىباشد و همچنان هر چه بعد او است صغيرتر و فروتر از جزو مقدم مىبود به مثابهء دائره‌هاى كه ذكر شد .\r\nو سبب نبض موجى از دو بيرون نيست :\r\nيكى آن كه قوت ضعيف باشد پس نتواند رگ را به يك بار حركت داد بالضرور جنبش دهد آن را شيأ بعد شىء .\r\nدوم آن كه آلت يعنى رگ ذى لينت بود پس اگرچه قوت قوى باشد و قادر بود بر تحريك عرق به يك دفعه اما رگ بنا بر نرمى بتمامه متحرك نشود و منفعل نگردد و هر جزوش از تحريك قوت به يك بار بلكه اندك اندك جزء بعد جزء سرايت مىكند اثر تحريك در اجزايش .\r\nو ظاهر است كه چيزى صلب را چون بجنبانند از يك طرف در تمامى آن جنبش مىافتد البته به خلاف چيزى نرم كه جزوى از آن چون حركت كند جائز است كه جزو ديگر منفعل نشود از حركت او و يدل على فرط الرطوبة و دلالت مىكند نبض موجى بر زيادتى رطوبت لهذا مىگويد : و يكون في الاستسقاء و ذات الرئة و الفالج و السكتة و مىباشد نبض موجى در استسقا و ذات الريه و فالج و سكته .\r\nو جز آن هر چه از غلبهء رطوبت افتد و اگر در تپ پديد آيد نشان عرق باشد و بعد استحمام و در شرب شراب كثير نيز نبض موجى باشد .\r\nو منها الدودي و بعضى از مركبات نبض دودى است فصورته كالموجي و صورت دودى همچون صورت موجى است في الشُهُوق در بلندى و در غور و تقدم و تأخر نيز إلا أنه ليس بعريض و لا ممتلىء مگر آنكه بدرستى دودى نميباشد عريض و نه ممتلى و تموّجه ضعيف و مىباشد تموج او ضعيف .\r\nو چون حركت او مشابه به حركت گرم بسيار پا است به دودى مسمى شده و يدل على سقوط القوة ليكن لا بتمامها و دلالت مىكند اين نبض بر ساقط شدن قوت ليكن نه بتمامه ، زيرا كه چون قوت بتمامه ساقط گردد نبض نملى مىشود .\r\nو منها النملي و بعضى از مركبات نملى است و هو في غاية الصغر و التواتر و وى در غايت صغر و تواتر مىباشد ، زيرا كه قوت در او بغايت ضعيف مىبود ، لهذا مىگويد و يكون عند كمال سقوط القوة و قرب الموت و مىباشد نبض نملى نزديك نهايت سقوط قوت و نزديك به مرگ .\r\nو از آنكه حركت اين نبض مشابه به جنس حركت مورچه است به نملى مسمى شده .\r\n\r\nانتباه [ وجه مختلف بودن نبض‌هاى موجى و دودى و نملى 
  ]\r\nاختلاف نبض موجى بنا بر رطوبت آلت است كه قوت همه آن را نمىتواند متحرك ساخت به يك بار با آنكه قوى است به خلاف اختلاف دودى و نملى كه علت او افراط ضعف است لا غير ، لهذا لازم است كه دودى و نملى بطىء باشند و متواتر بوند ، اما بطىء بهر آن كه سرعت بىقوت ما نباشد و متواتر از آن كه هرگاه قوت ضعيف و حاجت شديد بود واجب است كه تواتر كند نبض ، غايت آن كه در دودى چنان گمان افتد كه سريع است اما سريع نباشد لما ذكر .\r\nو نبض نملى در حق طفلى نوزاده طبيعى بود و در غير آن نشان موت .\r\nو منها المنشاري و بعضى از مركبات نبض منشارى است و هو نبض صلب و آن نبض صلب است . و في قرعه و شُهُوقه اختلاف و در قرع وى و شهوق وى اختلاف مىباشد\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nحتى يحس كأنه يقرع بعض الأصابع في حال نزوله عن بعض تا آن كه محسوس مىشود كه گويا مىكوبد بعض انگشتان را در حال نزول وى از نبض بمثابهء حركت منشار يعنى اره .\r\nو اگر گويند كه در قانون و غيره از اكثر كتب مرقوم است كه منشارى نبض سريع متواتر مختلف الاجزا است در عظم و انبساط و در صلابت و لين و اين صريح است بر آنكه بعض اجزاى عِرق در وى صلب مىباشد و بعض اجزا نرم و ماتن على الاطلاق آن را صلب گفته پس تطبيق چگونه باشد ؟ جوابش آن است كه شك نيست كه هيچ جزوى از عرق در اين نبض معرا از صلابت نيست غايت آن كه در صلابت اختلاف است كه بعض اجزا صلب مىشود و بعضى اصلب ، پس آنچه اطلاق لين در قانون و غيره در باب وى شده مراد از اين لين نسبتى بود نه لين حقيقى و كذا قال صاحب نفيسى و يدل على ورم حار عظيم و دلالت مىكند منشارى بر ورم گرم بزرگ كه در اعضاى عصبانى باشند و هر چون كه بود منشارى دلالت كند بر آن كه قوت قوى است و لهذا با تواتر سريع مىباشد .\r\nو گذشت كه سرعت بىقوت نبود و ظاهر است كه اگر قوت قوى نمىبود قادر نمىشد بر تعظم بعض اجزا با وجود صلابت .\r\n\r\n[ در بيان سبب نبض منشارى 
  ]\r\nو سبب منشاريت نبض اختلاف جرم عرق است در صلابت و لين به حيثيتى كه محسوس نتواند بود .\r\nو ظاهر است كه چون بعض اجزاى رگ صلب باشد انبساطش اصغر و ابطاء خواهد بود و بعض ديگر كه لين باشد انبساطش اسرع و اعظم خواهد بود ، پس نبض مذكور مختلف الاجزا باشد و صلابت و عظم و صغر و تقدم و تأخر و ذلك هو المنشارية .\r\n\r\n[ در بيان سبب اختلاف اجزاى رگ 
  ]\r\nو سبب اختلاف اجزاى رگ عند تحقيق از دو بيرون نيست :\r\nيكى آن كه آنچه در جرم رگ مصبوب و ريخته باشد مختلف بود در عفونت و فجاجت و نضج و ظاهر است كه حسب اختلاف قوام ماده اختلاف در اجزاى رگ نيز محسوس مىشود ، زيرا كه ماده كه عفن است واجب مىكند لين و كذا مادهء نضيج و آنچه عفن نيست لازم مىكند صلابت و كذا هر چه فج بود .\r\nدوم آنكه ورم در اعضاى عصبيه افتد و بدان سبب اختلاف در اجزاى عرق پديد آيد .\r\n\r\n[ در بيان وجه پيدايى منشاريت در نبض 
  ]\r\nو وجه اظهر در حدوث منشاريت نبض از تورم عضو عصبى آن است كه مقرر شده كه بر هر شريان غشا دو محيط است : يكى از خارج و دوم از داخل خارجى غليظ و نمايان است در هر شريان و داخلى به غايت دقيق و خفى است و معلوم نمىشود مگر در شرائين بزرگ .\r\nو تحقيق يافته كه اغشيه منتسج‌اند از ليف عصبى و ليف رباطى ، پس هرگاه ورم در عضو عصبى مىافتد كشيده مىشوند اعصابى كه در آن عضواند به سبب افزودن ورم در حجم عضو و بواسطهء تمدد اعصاب آن عضو منجذب مىگردند به ليفهاى اعصاب كه در غشاى شريانى منتسج‌اند و به اعصاب عضو متورمه اتصال دارند و به واسطهء انجذاب الياف عصبيه غشائيه منقبض مىگردد جرم شريان از آنجا كه تحت آن الياف است و بالضرور در فضاى جوف شريان نيز در آن محل تضيق و تقصر مىافتد و به سبب ممانعت الياف منجذبه در بسط شريان على ما ينبغى تعسر واقع مىشود پس حال نبض مختلف مىگردد ، زيرا كه اجزاى عرق از آنجا كه الياف عصبيه مغشيهء او منجذب نگشته عظيم‌تر و سريعتر مىبودند و از آنجا كه منجذب گشته صغيرتر و بطىءتر مىباشند و بنا بر تمدد صلب‌تر محسوس مىگردند و ذلك هو النبض المنشارى .\r\nو گذشت كه از الياف عصبيه مغشيه آنچه به اعصاب ممتده عضو متورم اتصال دارند منجذب مىگردند و آنچه متصل نيستند به حال مىباشند .\r\nو ظاهر است كه اجزاى شريان از آنجا كه به حال خوداند مطاوع\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nمىباشند قوت محركه را در انبساط و سرعت و از آنجا كه منجذب‌اند عصيان مىكنند در انبساط و سرعت .\r\n\r\nفائده [ ورم موجود در عضو غير عصبى و منشاريت نبض 
  ]\r\nورم كه در عضو غير عصبى مىافتد و احداث منشاريت نبض نمايد در سبب نخستين اختلاف داخل است ، زيرا كه ورم مذكور تا حار نبود و قدرى از مادهء آن در جرم شريان نفوذ نكند و در عفونت و نضج مختلف نباشد نبض را منشارى نمىسازد و ذلك هو المصبوب في جرم الشريان و به همين سبب ورم مسطور را سبب حد جهت منشارى معدود نساخته‌اند .\r\nو منها ذنب الفأر و بعضى از مركبات مسمى به ذنب الفار است و آن را دم موش از آن گويند كه همچنان كه دم موش مختلف الاجزا است در آگندگى و لاغرى كه از يك طرف آگنده او است از ثانى طرف باريك و فيما بين به تدريج از مرتبه به مرتبه رسيده كذلك حال اين نبض است چنانچه مىگويد : و هو الذي يتدرّج في اختلاف الأجزاء من نقصان إلى زيادة أو من زيادة إلى نقصان و وى آن است كه به تدريج شروع كند در اختلاف يعنى اندك ظاهر شود اختلاف در اجزاء از نقصان به سوى زيادتى و از زيادتى به سوى نقصان و بر طبق قول شيخ و ماتن جهة بودن نبض و ذنب الفارى همين‌قدر كه گفت كافى ، قطع نظر از آن كه بعد رسيدن از مرتبه به مرتبه باز رجوع كند به مرتبهء اول يا نه .\r\nليكن از كلام قرشى كه در موجز است رجوع نيز در حد ذنب الفار معلوم مىشود كما لا يخفى .\r\nاما آنچه از اكثر كتب معتبره ظاهر مىشود بايد كه در حد وى رجوع با خود نباشد و اين نبض متضمن بر اقسام است اكثر از اقسام او به اسمى مخصوص و بعضى معدوم الاسم هر يك در اينجا مفصل گفته مىشود با فوائد كثيره .\r\n\r\n[ در بيان مقسم و قسم در انواع نبض فارى 
  ]\r\nپوشيده نماند كه ذنب الفارى قسمى است از نبض فارى و فارى نبضى است كه مختلف الاجزاء بود در نقص و ازدياد ، يعنى از نقصان به زيادت برسد يا از زيادت به نقصان بىلحاظ آن كه بعد رسيدن از مرتبه به مرتبه‌اى باز عود كند به مرتبهء اولى به تدريج يا به دفعه يا عود نكند .\r\nاما آنچه رجوع نكند يا به تدريج رجوع كند بر غير وتيره فارى ثابت باشد كه پيشتر گفته مىشود آن را ذنب الفار گويند .\r\nو آنچه دفعة رجوع كند اسمى مخصوص ندارد پس فارى مَقْسم است و ذنب الفار آن كه اسم مخصوص ندارد ، يعنى دفعة عود مىكند هر دو قسم وىاند و فيما بين خود قسيم .\r\n\r\n[ در بيان انواع نبض ذنب الفار 
  ]\r\nبدان كه ذنب الفار سه گونه است :\r\nيكى آن كه از عظم آغاز كند به تدريج به صغر گرايد و به جايى رسد كه از غايت صغر مدرك و محسوس نشود و آن را ذنب المنقضى گويند كذا يفهم من الاقسرائي و الذخيرة و اين نوع نبض ردى است ، بهر آن كه دلالت مىكند بر ضعف و عجز قوت از حركت ، زيرا كه قوت عند ضعف جهة استراحت باز مىايستد از حركت و چون از اجتماع روح تقويت مىيابد باز به حركت مىپردازد .\r\nدوم آن كه از مرتبه آغاز كند و به تدريج به مرتبه‌اى كه ضد مرتبهء آغاز است برسد ، پس بر همان حالت ثابت‌اند آن را ذنب ثابت گويند ، در اقسرائى همچنين است .\r\nسوم آن كه از مرتبه‌اى آغاز كند و به تدريج به مرتبه‌اى برسد و باز از آنجا به تدريج عود كند ، مثلا نخست صغر يا عظم محسوس شود پس به تدريج به عظم يا صغر ميل كند و به حدى رسيده باز به صغر يا عظم عود كند آن را ذنب راجع گويند و ذنب عائد خوانند و اسامى وى حسب الرجوع مختلف است ، زيرا كه اگر نبض از عظم آغاز مىكند و به صغر رسيده باز عود مىكند و به همان عظم كه آغاز از آن كرده بود مىرسد بى كم و كاست آن را ذنب متراجع تام الرجوع گويند و دلالت مىكند بر آن كه قوت مساوى است و مر قوت محركهء حركت اولى را .\r\nو اگر از عظم مىآغازد و به صغر رسيده عود مىكند به عظم اما\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nبدان عظم كه در آغاز بود نمىرسد آن را ذنب متراجع ناقص الرجوع گويند و دلالت مىكند بر آن كه قوة ضعيف‌تر است از قوت محركهء حركت اولى .\r\nو اگر از عظم مىآغازد و به صغر رسيده عود مىكند به همان عظمى و زان هم ترقى مىكند در عظميت آن را ذنب متراجع زائد الرجوع خوانند دلالت مىكند بر آن كه قوت قوىتر از قوت محركهء حركت اولى است .\r\nو اگر از صغر آغاز كند و به عظم رسد و باز از آنجا به صغر رسد و ترقى كند در صغر حتى كه نامحسوس شود آن را ذنب المنقضى گويند ، چنانچه در نفيسى است و دلالت مىكند بر ضعف تام و هو أيضا ردي لما ذكر في ذنب المنقضي الأول .\r\nاما آنچه از صغر آغاز كند و به عظم گرايد و باز به صغر عود كند و بر همان حالت متوقف ماند آن را فارى ثابت گويند كذا في النفيسي و از اين بيان عيان شده كه فارى ثابت نوعى از نبض فارى مترابع است و ذنب الفارى ثابت قسمى از فارى غير متراجع .\r\nو گذشت كه فارى مَقْسم است و ذنب الفارى و قسيم او هر دو قسم فارىاند فافهم و تأمل لأنه غامض و ما صرح أحد هذا المبحث لما صرحته أنا بعون اللّه تعالى .\r\n\r\n[ در بيان انواع ديگر ذنب الفار به اعتبار اجناس ديگر 
  ]\r\nاكنون بايد دانست كه اختلاف در نبض الفار همچنان كه به اعتبار عظم و صغر مىباشد در قوت و ضعف و در سرعت و بطوء و در تواتر و تفاوت و در صلابت و لين نيز مىباشد ، ليكن اختلاف اخص كه به سبب آن ذنب الفار معتبر باشد همان است كه در عظم و صغر بود ، زيرا كه تسميهء اين نبض به اين اسم بدين مشابهت اوفق است بهر آن كه دم موش مختلف مىباشد در غلظت و دقت از اصلش تا سرش .\r\nو شك نيست كه غلظت و دقت مشابه‌اند به عظم و صغر ، لهذا صاحب موجز در تعريف اين نبض به همين دو لفظ اقتصار كرده عوض نقصان و ازدياد مطلق .\r\n\r\n[ در بيان انواع اختلاف در نبض ذنب الفارى 
  ]\r\nو ايضا بدانند كه اختلاف نبض ذنب الفار بر سه گونه است :\r\nيكى آن كه به اعتبار نبضات بود ، يعنى نبضهء نخست مثلا قوى يا عظيم يا سريع يا جز آن باشد و باز به تدريج هر نبضهء مابعد مائل شود به ضعف صغر يا بطوء ، گويا مخروطى است و اين نوع ظاهرتر است .\r\nو آنچه گفته شد از تراجع و عدم تراجع و اسامى آن بيشتر در حق همين واقع است .\r\nدوم آن كه به اعتبار يك نبض بود نظر به اجزاى كثير مثلا آنچه تحت اصبع اول است زائد محسوس شود در امرى و آنچه تحت ثانى است انقص بود از اول و كذا آنچه تحت ثالث است نسبت به ثانى و آنچه رابع است نسبت به ثالث انقص باشد و همچنان اگر ابتدا از نقصان شود و انتها به ازدياد .\r\nسوم به اعتبارى كه نبض بود نظر به جزو واحد ، مثلا ابتداى انبساط ازيد نمايد يا انقص پستر به تدريج ناقص شود با زائد .\r\nبالجمله ذنب الفار هرگونه كه باشد دلالت مىكند بر چهار قوت و استراحت او از آن است كه گاهى ناقص مىشود و گاهى زائد و از اينجا است كه ماتن ميگويد : و يدل على أن القوة تضعف ثم ترجع و دلالت مىكند نبض ذنب الفار بر آن كه قوت ضعيف مىشود پستر به قوت مىگرايد و دلالت اقسام او در ضمن هر واحد مشروحا ذكر يافته .\r\nو قرشى در شرح قانون گفته كه اصناف وى جمله سه است :\r\nيكى منقضى و وى آن است كه در نقصان بيفزايد تا كه به سقوط انجامد و هو اردء .\r\nدوم ثابت و وى آن است كه باقى ماند بر حالتى كه لون حالت آن نبض را ذنب الفار توان گفت به سقوط نانجامد و هو ردى .\r\nسوم آن كه راجع باشد و وى آن است كه رجوع كند از حالتى به سوى تشابه چنانچه بالا گذشت و وى نسبت به ديگران اسلم است به شرطى كه رجوع او به منقضى نانجامد .\r\nو منها ذو الفترة و بعضى از نبضهاى مركب دو فترت است و هو الذي يسكن حيث يتوقع الحركة و وى آن است كه\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nساكن شود هنگامى كه متوقع بود حركت و تفسير اين به دو وجه كرده‌اند :\r\nوجه اول آن كه در زمانه‌اى كه اميد حركت باشد حركت به وجود نيايد اصلا يا به وجود آيد اما محسوس نباشد نظير آنچه اصلا حركت به وجود نيايد آن است كه سكون كه بعد حركت انبساط يا انقباض مىباشد زياده شود بر مقدار مخصوصهء خود و ظاهر است كه زمانهء سكون كه در اين صورت از مقدار سكون نبضه زائد شده حركت در آن متوقع بود كه به وقوع نيامده و به سكون گذشته .\r\nو مثال آنچه اگر چه حركت بوجود آيد اما محسوس نتواند شد و بدان سبب وى نيز موصوف به سكون باشد آن است كه بعد سكون انقباض عِرق به انبساط گرايد و هنوز به درجهء محسوس شدن نرسيده باشد كه باز به مركز عود نمايد ، پس اينجا نيز در وقتى كه حركت عرق من حيث الدرك مرجو بود به سكون گذشته به اعتبار عدم احساس به حركت و اين وجه نخستين به تأويلى محتاج نيست و از كلام قرشى معنى ذو فترة محصور در همين مىنمايد .\r\nوجه دوم آن كه بعد شروع در حركت و قبل اتمام او سكون افتد و اين چنان باشد كه مثلا نبض بعد شروع در انبساط و قبل از تمامى انبساط ساكن شود و باز حركت كند و انبساط نمايد يا بعد شروع در انقباض پيش از تمامى او دفعة نمايد و باز حركت كند و انقباض تمام نمايد و شك نيست كه بين السكونين المذكورين زمان حركت بود كه سكون در آن متخلل شده .\r\nپس نبض مذكور در اين تقدير مركب باشد از دو حركت كه يكى از آن منقطع الوسط است سه سكون .\r\nو در تقديرى كه فترت هم در انبساط بود و هم در انقباض مركب باشد نبض از دو حركت منقطع الوسط و چهار سكون و اين وجه ثانى در اين معنى كه مذكور شد تأويل طلب است ، زيرا كه توقع شىء قبل حصول الشىء مىباشد .\r\nو هرگاه حركت به وجود آمده باشد و سكون در آن متداخل شود و اين گفتن كه هنگام توقع حركت ساكن شد لغو باشد و تأويل آن است كه گفته شود توقع حركت عام است كه مراد از آن وجود حركت بود يا اتمام حركت ، پس چنان كه در وجه اول وجود حركت مقصود است در وجه ثانى اتمام حركت مأمول است و چون قبل از تمامى وى سكون افتاده ليكن حيث يتوقع الحركة در حقش صادق آيد .\r\nو سبب نبض ذو فترت يا اعياى قوت است كه بنا بر ماندگى طلب استراحت توقع كند پس قطع مسافت نمايد يا عارض ناگهانى كه باعث انصراف طبيعت شود دفعة و يكبارگى از حركت باز دارد چنانچه در فزع شديد مىافتد .\r\n\r\n[ پاسخ يك اشكال بر حد نبض بر مبناى نبض ذو الفتره 
  ]\r\nو اگر گويند كه در حد نبض گذشت كه هر نبضه مركب است از دو حركت و دو سكون و اينجا نظر به وجه ثانى سه سكون يا چهار سكون مقدر شده در هر نبضه پس حد ناقص باشد ، جوابش دهند كه مراد از سكون در حد نبض آن است كه بعد تمامى انبساط و انقباض واقع شود و شك نيست كه اين چنين سكون كه معتدٌبه اين مبحث است زياده بر دو اصلا در نبضه نمىباشد .\r\nو ايضا مىتواند كه بگويند كه آنچه در حدود الاشياء ضبط مىيابد به اعتبار خلوّ شىء از عارض است و ظاهر است كه نبض چون بر طبع بود زياده بر دو حركت و دو سكون در آن نخواهد بود پس از اين سكون‌هاى عارضى اتفاقيه نقص در حد نشود .\r\nو از اين كلام اكثر شكوك كه در چنين مقام وارد مىشوند بر نبضها مرتفع مىگردد و منها الواقع في الوسط و بعضى از مركبات واقع در وسط است و هو الذي يتحرك حيث يتوقع السكون و وى آن است كه متحرك شود هنگامى كه متوقع بود سكون ، يعنى ما بين انبساط و انقباض كه زمان سكون است حركت افتد و حصول اين حركت سوم ما بين الحركتين المتضادتين واقع شود چنان باشد كه مثلا بعد تمام انبساط عِرق به انقباض گرايد فورا ، خواه سكون ضعيف بعد انبساط كرده باشد\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nيا اصلا سكون نكرده به مجرد شروع در انقباض باز متوسط شود و قرع كند عجلة به حيثيتى كه در آن قدر زمانه كه سكون متوقع بود حركت افتد ، پس به انقباض متحرك شود على ما ينبغى .\r\nحاصل آن كه ميان دو حركت متضاده حركتى ثالث وارد شود و به همين سبب آن را واقع فى الوسط خوانند .\r\nبالجمله اين حركت واقعه اگر در زمان يكى از دو سكون است نبضه از سه حركت تركيب مىيابد و اگر هر دو است از چهار حركت كما لا يخفى .\r\nو دفع ايراد كه بر حد نبض مى باشد در مبحث ذو فترة گذشت\r\n\r\n[ در بيان فرق نبض واقع فى الوسط با غزالى و مطرقى 
  ]\r\nاكنون دريابند نبض مذكور مشابهت دارد به غزالى و به مطرقى نيز و فرق او از اينها گفته آيد جدا جدا .\r\nاما فرق در وى و در غزالى آن است كه قرعه ثانى در غزالى لاحق مىشود قبل انقضاى قرعه اول ، يعنى هنوز بعض اجزاى رگ از قرع اول فارغ نشده باشند كه بعض ديگر از اجزايش قرعه ثانى كند ، حاصل آن كه اجزاى رگ در اين نبض مختلف مىباشند در سرعت و بطوء و به تقدم و تأخر قرع مىكنند به هر كيف كه باشد ، پس بعض اجزاى رگ كه نخست قرع كرده‌اند پيش از آن كه بعض ديگر از اجزايش فارغ از قرع شوند ثانيا قرع مىكند به سرعت ، پس تخوف قرع ثانى قبل از انقضاى قرع اول جائز باشد نظر به اختلاف اجزاى عرق به خلاف واقع فى الوسط كه قرع ثانى او نمىشود مگر بعد از آن كه سائر اجزاى وى از قرع اول فارغ شوند .\r\nو فرق ديگر آن كه نبضه لاحقه در اين نبض قرع عام مىكند ، يعنى هر جزوش قارع انامل مىشود به خلاف غزالى كه قرعه نبضهء لاحقه وى مخصوص البعض مىباشد ، يعنى نمىكند قرع مگر جزو واحد از آن .\r\nو فرق در واقع فى الوسط و در مطرقى آن است كه قرع ثانى در مطرقى جزو حركت انبساط است كه قرع اول نيز جزو آن انبساط است ، يعنى قرعه مطرقى متمم انبساط است ، پس هر دو قرع وى جزو يك انبساط باشد به خلاف واقع در وسط كه قرع ثانى او بعد تمامى انبساط مىافتد و از جزو او نيست .\r\nو سبب اين نبض حرارت قوى است كه محتاج كند طبيعت را به سوى حركت در غير وقت حركت .\r\nو منها المِسَلّيّ و بعضى از نبضهاى مركب مسلى است و مِسَل بكسر ميم و فتح سين مهمله و لام مشدده جوال‌دوز را گويند و هو الذي يأخذ من نقصان إلى حد في الزيادة و وى آن است كه مىگيرد يعنى شروع مىكند از نقصان به سوى حدى در ازدياد ثم يتناكس على الولاء پستر ميل مىكند از زيادتى به سوى نقصان به اتصال در همان جهة إلى أن يبلغ الحد الأول في النقصان تا كه برسد به حد نخستين و نقصان يعنى انتهاى انبساط همچون ابتداى انبساط بود و يكون كذنبي الفأرة و مىباشد نبض مذكور همچون دو دم موش كه هر دو را از طرف آگنده متصل سازند ، پس وسط اين آگنده باشد و طرفين باريك و مثال اين نبض همچنان است ، زيرا كه حالت انبساط از ابتداى اصبع اول تا منتهاى ثانى به ترتيب در ازدياد مىباشد ، پس از آنجا تا منتهاى اصبع چهارم در نقصان مىبود .\r\nحاصل آن كه عظيم الوسط صغير الطرفين مىنمايد حالت انبساط و ضد اين نبض را عميق نامند و مائل به طرفين خوانند و وى آن است كه صغير الوسط عظيم الطرفين نمايد ، حالت انبساط گويا دو دم موش را از طرف باريك با هم متصل ساخته‌اند و اين قسم را ماتن ذكر نكرده و شيخ نيز در قانون ضبط نموده بنابر قلت وقوع وى .\r\nو علت قلت وقوع وى آن است كه سبب مسلى و ضد او لا محاله ضعف قوت است و چون قوت ضعيف باشد كمتر است كه شريان را در آن مقدار كه محسوس مىشود به اصابع اربع از دو طرف منبسط نمايد و در وسط بر صغير گذارد بنا بر عجز اما بسط وسط شريان در آنقدر\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nاسهل مىباشد ، زيرا كه بسط مكان واحد آسان‌تر است بر ضعيف از بسط دو مكان كما لا يخفى .\r\nاين مسلى كثير الوقوع آمده نسبت به عميق كه ضد او است .\r\nو منها المرتعش و بعضى از مركبات نبض لرزان است و اين را مرتعد نيز گويند و هو الذي يحس منه حالة شبيه الرعشة و وى آن است كه يافته شود از وى حالتى مانند رعشه ، يعنى عِرق لرزنده محسوس گردد و سبب اين نبض ضعف قوت و شدت حاجت و صلابت و يبوست آلت است و منها الملتوي و بعضى از مركبات نبض ملتوى است و هو الذي يحس منه العِرق كأنه خيط ملتوي و وى آن است كه محسوس مىشود از وى رگ ، گويا رشته‌اى است بر كشيده كه پيچ مىخورد و منتقل مىشود .\r\nو هذه الأنواع تدل على سوء حال البدن و اين انواع يعنى از ذو فترة تا ملتوى آنچه مذكوراند دلالت مىكند بر بدى حال بدن .\r\n\r\nفائده [ در بيان انواع ديگر از نبض‌هاى مركب 
  ]\r\nاصناف نبضها كه در متن بودند تا اينجا تمام شدند و اگرچه انواع مركبه او زياده برآنند كه معدود شوند ليكن آنچه مخصوص به اسمى شده در اينجا ضبط نيافته بيان مىكنم :\r\n\r\n[ در بيان نبض متشنج 
  ]\r\nبايد دانست كه يكى از آن نبض متشنج است و اين نيز همچون رشته كشيده باشند و مختلف الاجزا بود در تقدم و تأخر و وضع . و مقرون باشد به صغر از صلابت و وى منذر است به حدوث تشنج .\r\nو سبب نبض مذكور متشنج شدن اجزاى عصبيه است كه در غشائين محيطين شريانى است و ظاهر است كه چون در بعض اجزاى غشائى محيط شريان كشيدگى افتد بسط ما بين الغشائين متعسر مىگردد و متصغر مىشود و صلب مىنمايد و در اجزاى شريان اختلاف مىافتد به واسطهء اختلاف اجزاى غشائيه عصبيه و جهات تشنج آن .\r\nو شك نيست كه اين تشنج نمىباشد مگر از حركات غير طبيعيه و رداءت قوام آلت لازمهء وى است .\r\nو اگر گويند چون چنين است مىبايد كه وجود نبض متشنج بعد وجود تشنج باشد پس نبض مذكور منذر نباشد بر تشنج لأن منذر الشيء يكون سابقا على ذلك الشيء ؟ و جوابش آن است كه تشنج وقتى ظاهر مىشود در اعضا و به حس مىدرآيد كه اعصاب بزرگ كشيده مىگردند و تشنج الياف عصب صغير مقدمهء تشنج اعصاب كبير است ، پس منذريت او ثابت باشد .\r\n\r\n[ در بيان نبض متوتر 
  ]\r\nو ديگر از آن نبض متوتر است بر وزن متصرف و اين نيز همچون رشته كشيده باشد ، زيرا كه متوتر و متشنج و مرتعش و ملتوى جمله با هم اشتراك دارند در بودن امر واحد مختلف الاجزاء در تقدم و تأخر و وضع ليكن از جهة آخر تفارق دارند كما لا يخفى .\r\nبالجمله متوتر آنست كه اندر وى انبساط كمتر و پوشيده‌تر باشد و كشيدگى رگ ظاهرتر باشد و اكثر وقوع اين نبضها در امراض خشك بود .\r\n\r\n[ در بيان نبض ثابت 
  ]\r\nو نوعى است از نبض كه آن را ثابت گويند و آن نبضى است باريك و صلب و كشيده ذى اختلاف كه در بيماريهاى شديد اليبوست چون دق و ذبول پديد مىآيد .\r\n\r\n[ در بيان نبض مطرقى 
  ]\r\nو نوعى است از نبض كه آن را مطرقى گويند و معروف است و اين چنان باشد كه نبض قرع كند اصبع را و بدان كفايت ننمايد پس ثانيا قرع كند جهت اتمام انبساط چنانچه پُتك را كه بر سندان ميزنند با سستى دست بر سندان رسيده قرع ديگر مىنمايد بىارادهء قارع و به همين تشبيه اين را به مطرقى مسمى ساختند و ترجمه به مطرقه پتك است .\r\nو جالينوس گفته كه من يافته‌ام مطرقى را كه دو بار عود كرده يعنى در يك نبضه سه قرعه نموده و مستبعد نيست ليكن بدانند هر قرعه ذى ضعيف‌تر از قرعهء ماسبق مىباشد و وى تشابه دارد به واقع فى الوسط و فرق بينهما گفته شد در وى .\r\nو مطرقى را ذو القرعتين نيز نامند و اطبا را در اين اختلاف است\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nكه وى دو نبضه است يا يك نبضه ، بعضى برآنند كه دو نبضه است كه بنا بر سرعت قرعهء ثانيه به يك نبضه توهم كرده‌اند و حجت اين بعض آن است كه قرعه مشعر بر اتمام انبساط است و چون در اينجا دو قرعه محسوس است لاجرم بايد كه در نبضه باشند ، زيرا كه در يك نبضه دو انبساط نباشد .\r\nو قرشى گفته كه اين حجت مغالطه است چنانچه گفته آيد . و بعضى گفته كه او يك نبضه است كه مختلف است در تقدم و تأخر . و شيخ همين را اختيار كرده ليكن دريابند كه اين اختلاف تقدم و تأخر در وى قرعتين جز اين نيست كه به اعتبار آخر شريان است فى نفسه نه در طول ، يعنى اكثر اجزاى عرق نخست قرع مىكند پس بعض ديگر از آخر شريان بعد مفارقت آنها قارع مىگردند و در يك نبضه دو قرع واقع مىشوند و در بيان اسباب اين نبض حقيقت وى روشن‌تر گردد .\r\nو آنان كه وى را يك نبضه مىدانند احتياج مىكنند به آنكه براى دو نبضه زمانهء معتدٌبه بايد و حصول آنها در اين قدر زمان قليل كه مطرقى دو قرعه مىكند محال است به عقل و تجربه .\r\nو ايضا شيخ گفته در رد قول كسانى كه آن را دو نبضه مىدانند لازم نيست كه هرچه از وى دو قرعه محسوس شود وى دو نبضه بود و إنما هو مغالطة ، زيرا كه اگر چنين مىبود منقطع الانبساط عائد را نيز دو نبضه گفتن جائز مىشد و ما قاله احد .\r\nو دليل ديگر آن كه وى را دو نبضه گفتن وقتى روا مىبود كه او منبسط مىشد بتمامه پستر منقبض مىگشت پس باز منبسط مىشد و اينجا آن نيست و نمىتواند شد لما قلنا آنفا ، بلكه جائز است كه بگوئيم عِرق چون نخست منبسط مىشود قرع مىكند اصابع را پستر وقتى كه تمام مىكند انبساط را محسوس مىشود از وى قرع ديگر .\r\n\r\n[ در بيان اسباب نبض مطرقى 
  ]\r\nاكنون اسباب نبض مذكور ذكر كنيم كه بعض علامات در اين حسب السبب مختلف مىباشد :\r\nبدانند كه وجه حدوث اين را سه سبب است :\r\nيكى آنكه قوت قوى بود و حاجت شديد و آلت صلب پس مطاوعت نكند در كمال انبساط بلكه به غايت نرسيده منقطع شود پستر باز قوت بنا بر استدعاى حاجت تمام نمايد فعل خود را و به حركت آرد اجزاى باقيهء آخر شريان را تا تمام نمايد انبساط را و در اين صورت نبض مطرقى صلب و قوى و سريع باشد و مىتواند كه بسط آخر آلت از قوت بعد انقطاع نه از استدعاى حاجت بود بلكه بنا بر آن باشد كه برسد شريان به كمال خود در مقدار ، زيرا كه از طبع قوت استكمال افعال اعضا است اگر عايقى نبود .\r\nدوم آن كه قوت ضعيف باشد پس اگرچه آلت نرم بود منبسط نشود يكبارگى بنا بر ضعف فاعل يعنى قوت ، بلكه براى استراحت عارض شود وى را تعدد بعده اتمام نمايد بسط را و در اين تقدير مىباشد نبض ضعيف و بطىء .\r\nسوم آن كه اتفاق افتد قوت را شاغلى كه مانع كمال انبساط بود چنانچه عارض مىشود عند فزع مفرط .\r\n\r\nانتباه [ در بيان فرق بين ذو قرعتين و مطرقى 
  ]\r\nاز كلام بعض علماى عظام چنان مستفاد مىشود كه ذو قرعتين عام باشد و مطرقى خاص ، زيرا كه قرشى و جز آن نوشته‌اند كه عام است كه در ذى قرعتين هر دو قرعه مساوى بوند با يكى اعظم بود و ديگر اصغر و در هر تقدير هر دو گاهى اسرع مىباشند و گاهى يكى اسرع و يكى ابطاء و در اختلاط اين وجوه انواع ذى قرعتين نمىشود و اگر نبض ذا ثلث قرعات را كه در غايت ندرت است وجود او نيز با اين وجوه منضم سازند همه انواع بيست و هفت خواهد شد و گذشت كه در مطرقى شرط است كه قرعهء ثانى او نسبت سابق اضعف مىبود پس وى نوعى بود از جنس ذو قرعتين .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nحاصل آن كه مطرقى را ذو قرعتين گفتن روا است و ذو قرعتين را على الاطلاق مطرقى گفتن غير جائز .\r\nاكنون ذكر كنيم لواحقات نبض را اجمالا به چند فائده :\r\n\r\nفائده در بيان نبض مرد و زن\r\nبدانند كه نبض مرد قياس به زن قويتر و عظيم باشد و بطىءتر و متفاوت بود .\r\n\r\nفائده در نبض اسْنان\r\nبدان كه نبض كودك قياس به نبض بالغ سريع بود و متواتر و در عظيمى معتدل اما نظر به حال صاحبش عظيم باشد .\r\nو نبض بالغان قوىتر از ما سبق بود و هر چون به جوانى رسند قوىتر همىشود و اگر عظيم شود سخت عظيم بود . و نبض كهل قياس به جوان صغير و بطىء بود و در عظم و قوت ميانه .\r\nو نبض شيخ ضعيف و متفاوت بود و لين .\r\n\r\nفائده در نبض مزاج‌ها\r\nآنجا كه مزاج طبيعى گرم بود و فاعل قوى و آلت نرم نبض قوى باشد و عظيم و آنجا كه گرمى مزاج ناطبيعى بود هرچند كه ناطبيعى قوىتر بود قوت نبض ضعيف‌تر باشد چنانچه در حماى محرقه و جز آن مشهود است .\r\nو نبض مزاج سرد يا صغيرتر باشد يا متفاوت يا بطىء به اندازهء حاجت و به حسب صلبى و نرمى آلت .\r\nو نبض مزاج تر يا موجى بود يا عريض .\r\nو نبض مزاج خشك در اكثر وقتها دقيق باشد و صلب و اگر قوت قوى بود و حاجت شديد ذو القرعتين باشد يا متشنج يا مرتعش .\r\nو بايد دانست بسيار باشد كه مزاج نصف بدن در طول گرم باشد و نصف ديگر سرد پس نبض نصف محرور همچون نبض محرور بود و نبض نصف مبرود همچون نبض مبرود باشد .\r\n\r\nفائده در نبض مهزول و سمين\r\nنبض لاغر قياس نبض فربه عظيم و بطىء باشد و نبض فربه قياس نبض لاغر صغير و سريع باشد و اگر فربه از گوشت بود سرعت و قوت بيشتر باشد و اگر از شحم باشد بر خلاف آن .\r\n\r\nفائده در نبض حبلى\r\nنبض حامله در عظم و سرعت و تواتر زياده از آن بود كه قبل از حمل بوده باشد و اندر قوت بيفزايد و نكاهد مگر به اندازهء اعيا كه از ثقل حمل پديد آيد .\r\n\r\nفائده در تغيرات نبض حسب فصول سال و مزاج و بلاد\r\nنبض در ربيع معتدل باشد به جميع باب و در قوت افزون بود و در شهرهاى معتدل همچنين باشد . و در صيف سريع و متواتر و صغير و ضعيف باشد دور شهرهاى گرم به دستور . و در خريف مختلف باشد و به ضعيفى مائل و در شهرهاى مختلف الهواء كذلك . و در شتا متفاوت باشد يا بطىء يا صغير ليكن نبض محروريان در سرما قويتر شود و در شهرهاى سرد به دستور .\r\n\r\nفائده در نبض نوم و يقظه\r\nدر اول خواب نبض صغير و ضعيف باشد و مع ذلك يا متفاوت بود يا بطىء و بعد هضم طعام و مرور زمانى در خواب عظيم و قوى مىگردد و در آخر خواب معتدل المقدار عظيم و قوى و بطىء مىشود و چون در خواب افراط رود به صغيرى و ضعيفى و تفاوت و بطوء باز گردد و هرگاه كسى در خواب شود و معده و عروق او خالى از غذا باشند صغر و تفاوت و بطوء در نبض بيفزايد .\r\nبالجمله احكام نبض در خواب مختلف مىباشد و در بيدارى به دستور ، زيرا كه هنگام يقظه كه عقب نوم طبيعى باشد نخست عظيم و سريع باشد پس بطبيعى خود باز گردد .\r\nو آن را كه ناگاه بيدار كنند و بترسانند نبض وى ضعيف باشد پس عظيم و سريع و مختلف و مرتعش گردد پس اگر ترس حقيقى ثابت است نبض تا دير بر آن حالت بماند و الا زود متغير شود و به حال آيد .\r\n\r\nفائده در نبض رياضت\r\nهرگاه رياضت معتدل باشد نبض به تدريج قوىتر و عظيم‌تر مىشود و در آخر رياضت سريع و متواتر شود . و چون رياضت فزون از اعتدال شود صغير و ضعيف گردد و اگر قوت سخت قوى باشد\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nسريع گردد و هرگاه رياضت به افراط تمام رسد دودى گردد يا نملى .\r\n\r\nفائده در نبض طعام و شراب و آب\r\nو مراد از شراب در اينجا خمر است ، بايد دانست طعام كه به اعتدال خورده شود نبض در آن عظيم و قوى و سريع و متواتر شود .\r\nو اگر بسيار خورده شود نبض را مختلف و بىنظام سازد .\r\nو اگر بسيار كم خورده شود مائل به قوت و عظم و سرعت نمايد و قوتش دير بماند .\r\nو اگر مأكول گرم باشد و مزاج اصلى نيز گرم شود سوء المزاج گرم تولد كند و به سبب سوء المزاج قوت ضعيف شود و نبض نيز ضعيف و سريع و متواتر گردد .\r\nو اگر مزاج اصلى سرد باشد و طعام گرم باشد با مزاج بسازد و نبض عظيم و قوى شود .\r\nو همچنين اگر صاحب مزاج سرد چيزى سرد خورد سوء المزاج سرد پديد آيد و قوت به ضعف گرايد و بدان سبب نبض صغير و ضعيف و بطىء و متفاوت گردد .\r\nاما شراب اگرچه بسيار متشرب شود و نبض بدان سبب مختلف و بىنظام گردد ليكن به اختلاف و بىنظامى كثرت طعام نرسد ، زيرا كه شراب لطيف و خفيف باشد اما شراب سرد بالفعل خواه به عمل سرد شده باشد خواه به سردى هواى زمستان حكم وى چون حكم غذاى سرد است و تغير نبض از وى حسب مزاج اصلى باشد چنانچه گذشت ، غايت آن كه هرگاه در تن گرم شود آن تغير نمىماند .\r\nو شراب حار بالفعل خواه از سخونت هواى تابستان گرم شده باشد خواه به آتش حرارت آن از حرارت غريزى بس بعيد نباشد و حكم وى چون حكم غذاى گرم بود و تغير نبض از او حسب مزاج اصلى باشد چنانچه گفته شد .\r\nو شراب بهر آن كه زودگوار است تغير در نبض زود مىفكند اما آب مرغوب بنا بر آن كه غذا را مددكار است و مبدق و منفذ به مجارى ضيقه ، فعل وى از باطن همچون فعل شراب باشد در اين امور . و بنا بر آن كه تن را گرم نكند حاجت از وى نيز افزون نمىگيرد . و از آن است كه نبض اگرچه از آب نوشيدن معتدل المقدار قوى مىگردد اما سريع عظيم متواتر نمىشود و حكم كثرت و قلت وى همچون حكم قلت و كثرت طعام باشد .\r\n\r\nفائده در نبض كسى كه غسل كند به آب گرم يا سرد\r\nاگر آب گرم استعمال كند خاصه در حمام نبض عظيم شود و قوى و لين بعده سريع گردد يا متواتر .\r\nو اگر در حمام دير نشيند حرارت تحليل رود نبض ضعيف و بطىء متفاوت مىگردد .\r\nو اگر آب سرد استعمال كنند و سردى به قعر تن رسد نبض صغير و متفاوت گردد .\r\nو اگر ظاهر تن سرد شود حرارت در باطن جمع گردد نبض قوى و عظيم و سريع شود .\r\nو آب معدنها آنچه خشك‌كننده است چون شبّى و زاجى نبض را صلب كند و آنچه گرم‌كننده است چون كبريتى نبض را سريع كند .\r\n\r\nفائده در نبض اوجاع\r\nبدانند كه تغير در نبض به سبب درد يا از شدت درد بود يا از اطالت مدت درد يا بنا بر حدوث درد به اعضاى شريفه ، اما چون درد آغاز كند هنوز كمتر باشد نبض قوى و سريع و متواتر شود به شرطى كه وجع در ظاهر بود . اما اگر در باطن باشد هم اندر ابتدا صغير و ضعيف مىكند نبض را .\r\nو هرگاه وجع صعب شود نبض را ضعيف كند و صغير و متواتر و سريع . و هر چون كه مدت وجع افزونتر گردد تغير نبض قويتر و بيشتر باشد . و وقتى كه درد نهايت صعبى رسد و قوت ساقط گردد و نبض نملى شود .\r\n\r\nفائده در نبض اورام و تغير\r\nورم نبض را دو گونه باشد :\r\nيكى آن كه ورم شريان تمام بدن را متغير سازد و اين ورم از سه حال خارج نباشد : يا آن كه ورم حار و عظيم بود يا در عضو شريف\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nباشد و حمى احداث كند يا آن كه نه عظيم بود نه در عضو شريف باشد . اما شديد الوجع باشد كه در اين هر سه وجه نبض تمام بدن تغير مىگردد .\r\nدوم آن كه ورم متغير نكند مگر نبض عضو متورم را و اين ورم سخت عظيم نباشد و از اعضاى شريف دور شود و تب نيارد و بىوجع شديد باشد و اينچنين ورم در عضو متورم هم آن زمان مغير نبض مىگردد كه به شريان متصل باشد و آسيب او به شريان مجاور سرايت كند ، چه اگر ورم به طرفى بود و شريان را از وى گزندگى نرسد شريان آن عضو متورم هم به حال خود مىباشد و تغيّر در آن راه نمىيابد .\r\nاكنون بدانند كه تغير نبض از ورم پنجگونه باشد :\r\nيكى آنكه در هر نوعى از انواع ورم تغير بر حال ديگر بود .\r\nدوم در مدت ورم هر وقتى نشان ديگر باشد .\r\nسوم به اعتبار مقدار ورم نشانه‌هاى ديگر باشد .\r\nچهارم آن كه حسب هر عضو متورم علامات مختلف باشد .\r\nپنجم آن كه به سبب طبع و حس اعضاى متورمه آثار متنوعه بود ، چنانچه گفته مىشود .\r\nاما تغير كه حسب انواع ورم بود چنان باشد كه اگر ورم حار بود نبض منشارى و مرتعش و سريع و متواتر باشد و هرچند صلب‌تر گردد منشاريت ظاهرتر شود .\r\nو اگر ورم لين بود نبض موجى شود .\r\nو اگر بارد بود نبض متفاوة و بطىء باشد .\r\nو هرگاه خراج پخته شود نبض از منشاريت بگردد و موجى شود و اختلاف در آن ظاهرتر گردد و بسيار باشد كه سرعت و تواتر كمتر گردد جهت سكون حرارت .\r\nاما تغير در مدت چنان باشد كه در ابتداى ورم گرم نبض عظيم‌تر و قويتر و سريعتر و متواترتر باشد همچنان كه در ابتداى اوجاع و در اينجا نيز از اورام ظاهرى مقصود است و در وقت تزائد او در عظم و قوت و تواتر و صلابت و سرعت و ارتعاد بيفزايد و چون به نهايت رسد صلابت و ارتعاد قويتر گردد و سرعت و تواتر فزونتر شود .\r\nو هرگاه مدت ورم دراز شود و ورم سخت گردد نبض صلب و دقيق و سريع و ضعيف و متواتر شود ، پس اگر درازى مدت فزونتر گردد سرعت زائل شود و نملى گردد .\r\nو هرگاه ورم پخته شود و بكشايد و علت به نقصان افتد قوىتر شود بنا بر استرجاع قوت .\r\nاما تغيّر كه به مقدار ورم بود چنان باشد كه اگر آماس عظيم باشد اعراض نيز بتمامه افزونتر باشند .\r\nو اگر كوچك باشد اعراض هم كمتر باشند .\r\nاما تغيّر حسب عضو چنان باشد كه اگر ورم در عضو عصبانى بود چون معده و روده و قولون و مثانه و غشا كه اندر پهلو پوشيده است و جز آن نبض صلب‌تر و منشارىتر باشد .\r\nو اگر ورم در عضوى بود كه آورده و شرائين در آن بسيار باشند نبض عظيم و مختلف باشد .\r\nو اگر اندر عضوى شريان‌ها بسيارتر باشند چون ريه و طحال نبض عظيم‌تر و مختلف‌تر باشد .\r\nو اگر آورده بسيارتر بوند چون جگر عظمى و اختلافى چندان نباشد .\r\nاما تغيّر حسب طبيعت و حس عضو چنان باشد كه اگر ورم در حجاب يا معده بود نبض مانند نبض صاحب غشى و صاحب تشنج باشد ، بهر آنكه چون طبيعت حجاب مانند طبيعت عصب است و معده عصبانى است بدين سبب هر دو حساس‌تراند و از درد بيشتر آگاهى مىيابند .\r\nو اگر ورم در ريه باشد نبض همچون نبض صاحب خناق باشد ، زيرا كه همچنان كه در خناق وصول هوا به قلب متعسّر مىشود در ورم ريه نيز متعسّر مىگردد و اگر ورم در جگر بود نبض همچون نبض خداوند ذبول باشد ، زيرا كه چون جگر ورم كند كيلوس را غذا نتواند كرد تا جزو بدن شود پس ذبول پديد آيد لامتناع وصول الغذاء إلى الأعضاء .\r\n\r\nفائده در نبض اعراض نفسانى\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nو آن فرح و غم و خوف و غضب و مانند آن ، اما نبض در فرح و شادى عظيم و متفاوت بود و در غم ضعيف و صغير و متفاوت يا بطىء و در خوف و ترس ناگهانى سريع و مرتعش و مختلف و مضطرب و در غير ناگهانى صغير و ضعيف و در غضب و خشم عظيم و شاهق و سريع و متواتر .\r\nو در اينجا نبض مختلف نبود مگر در وقتى كه غضب يا خوف و خجل و مركب باشد ، يا جهة تسكين غضب تكلف كنند در اين صورت مختلف مىباشد و در لذت نبض عظيم باشد .\r\n\r\nنكته‌عظم نبض دو گونه است : يكى حقيقى ، دوم غير حقيقى .\r\nحقيقى آن كه عِرق منبسط شود و در اقطار ثلاثه فزونتر محسوس گردد . و عام است كه بسط او از فعل قوت محركه بود كه شريان را از مقدار طبيعى وى بيفزايد ، يا از توجه روح كثير بود كه تحريك نفس از شريان ميل به ظاهر نمايد .\r\nو غير حقيقى آن كه به اعتبار حس عظيم نمايد و فى الحقيقة نباشد و اين چنان بود كه شريان بتمامه مرتفع شود به سوى جلد به سبب حركت روح به خارج و بدان سبب اكثر اجزاى عِرق محسوس گردند و گمان افتد كه عظيم است و نباشد ، زيرا كه اين ارتفاع در عرق من حيث التواتر است نه به اعتبار .\r\nگذشت كه عظم را اتساع فضاى عرق زياده از آنچه بود شرط است بهر آن كه معنى انبساط همين است ، حاصل كلام آن كه قرشى گفته كه نبض عظيم كه از عوارض نفسانى و جزو آن مىافتد يا از جنس غير حقيقى است يا از نوع ثانى حقيقى ، اما از نوع اول حقيقى ممكن الحصول نيست ، زيرا كه نزد ما قوت بسط شرائين نمىكند مگر بهر آن كه برساند او را به مقدار طبيعى او ، پس امكان ندارد كه از آن مقدار طبيعى تعدّى كند به واسطهء قوت بىلحوق امر آخر ، زيرا كه اين معنى مفضى بدان مىشود كه مطلوب بالطبع متروك شود و هو محال .\r\n\r\nفائده در نبض امراض اندر سرسام گرم\r\nصغير و ضعيف و فشرده باشد و صلب بود و با صلابت تموج كند و هرگاه تپ گرم شود عظيم و سريع و متواتر گردد و با عظم و صغر مرتعش و مختلف باشد . و در سرسام سرد متفاوت و بطىء باشد و موجى . و در صداع حار سريع و متواتر گردد . و در صداع سرد متفاوت و بطىء باشد . و در جنون صلب و صغير باشد و نخست سريع و قوى باشد ، پس صلب و صغير و ضعيف مىشود . و در عشق نامنتظم باشد و هرگاه عاشق محبوب را بيند يا نام او شنود يا آواز او نبض وى عظيم و معتدل گردد .\r\nو در لقوه تمددى صلب باشد . و در استرخا متفاوت . و در فالج موجى و ضعيف و متفاوت و بطىء . و اگر قوت ضعيف باشد نبض ضعيف و نا منتظم بود . و در صرع آنجا كه مادهء بلغمى باشد متفاوت و بطىء . و آنجا كه مادهء سوداوى بود صلب و صغير باشد . و در سكته موجى باشد .\r\nو در حماى يوم به عظم تواتر مائل بود . و اگر مختلف گردد منتظم باشد ، پس اگر نامنتظم گردد حماى يوم نباشد . و در حماى عفنى اول نوبت منخفض و صغير و سريع و مختلف باشد . و در ميانهء تپ عظيم و قوى .\r\nو در غب خالصه نخست ضعيف و صغير و متفاوت باشد ، پس عظيم شود .\r\nو در غب غير خالصه ضعيف و صغير و مختلف باشد . و در ميانهء تپ عظيم شود ليكن به عظم خالصه نرسد .\r\nو در شطر الغب نخست مختلف و منخفض باشد و در ميانهء تپ به عظمى ميل كند .\r\nو در حماى بلغمى نخست منخفض و صغير و ضعيف و متفاوت باشد ، پس متواتر گردد و مختلف .\r\nو در مطبقهء دموى ممتلى و نرم و عظيم و قوى باشد با عظمى سريع بود و اگر خون عفن باشد عظيم و سريع و مختلف بود .\r\nو در ربع اگر مادهء بلغمى بود نرم و بطىء باشد . و اگر صفراوى بود سريع و متواتر باشد . و اگر دموى بود عظيم و لين باشد . و اگر سوداوى بود صلب باشد و صغير\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nاين همه كه گفته شد از دلالتهاى مذكوره من حيث الامراض نظر به ذات المرض است قطع نظر از لواحقات آخر . و ايضا به اعتبار اكثريه است و گرنه در بعض امور بسيار باشد كه آثار تخلف كند از آنچه مسطور شده .\r\n\r\nانتباه [ امكان اجتماع دو نبض 
  ]\r\nاز اجناس نبض آنچه ممكن الاجتماع‌اند اكثر آنها در ضمن فوائد ذكر شدند ، اكنون بدانند هر جنسى كه با جنسى ضديت دارد بسيط باشد يا مركب اجتماع او در يك نبضه محال است مگر آنكه من حيث الاجزا مختلف بود ، مثلا نبض واحد كه سريع باشد و بطىء هم با عظم بود و صغير هم ممتنع است مگر آنكه اختلاف در اجزاى عِرق بود كه در اين صورت امكان دارد بل كثير الوقوع است كه در يك نبضه بعض اجزا سريع يا عظيم محسوس شوند و بعض ديگر بطىء و صغير ، چنانچه در جنس مختلف و غيره مفصل گفته شده .\r\nچون مبحث نبض در غايت غموض بود جهد تمام در بسط كلام نموديم تا طالبان را اطلاع بر اسرار اين كما حقه مستحصل باشد ، انشاء الله تعالى .\r\nتعليم ثانى\r\n\r\n[ تعليم ثانى 
  ] در بيان تفسره\r\nبدان كه هرگاه مؤلف فارغ شده از مبحث نبض شروع كرد در بيان بول و آن را تفسره گويند بهر آنكه احوال بدن را بر طبيب ظاهر مىكند و دليل خوانند ، زيرا كه بيان مىكند احوال بدن را و آن را قاروره نامند مجازا بنا بر آن كه قاروره شيشه را گويند و چون بول را در شيشه عرض مىكنند بر طبيب حال را به اسم محل مسمى ساخته‌اند و در اينجا نخست چند چيز كه معرفت آن ضرورى اين محل است ذكر كنيم ، پس ترجمهء عبارت متن پردازيم .\r\nپوشيده نماند از آن ضروريات يكى آن است كه بدانند كه بول چه طور در ظرف بگيرند و چه مقدار بگيرند و چه‌سان نگهدارند .\r\nدوم آن كه بول كدام وقت اعتبار دارد .\r\nسوم آن كه از تناول مغيرات بول و مباشرت اعمال مغيره معرا بود و مغيّر بول چيست ؟ .\r\nچهارم آن كه در قاروره بول به چه وضع نگاه كنند و آن را به چه نهج بدارند .\r\nپنجم آن كه بول انسان را از ديگر اشيا كه بدان اشتباه دارند و طبيب را بدان مىآزمايند بشناسند .\r\nششم آن كه بول از چه چيز و از حال كدام عضو بيشتر نشان مىدهد و سببش چيست .\r\nهفتم آنكه بر بول صبيان اعتماد نيست و از بول چند چيز بايد جست .\r\nو اين هفت را به هفت فائده بيان كنيم :\r\n\r\nفائده در آن كه ظرف چگونه بايد و ما يتعلق منه\r\nبدان كه شيشهء بول بايد كه از آبگينه بود يا از بلور سپيد و بزرگ و صاف و شيشه بر شكل مثانه باشد .\r\nو نفع بزرگى وى آن است تا بول بتمامه بگنجد ، چه اگر بعض باشد و بعضى نه اعتبار را نمىشايد ، زيرا كه هر جزوش از موضعى مىآيد متكيّف شده ، پس بالضرور وجود همهء آنچه در مثانه بود در شيشه لازم باشد .\r\nو ايضا استدلال مقدار بول در بعض امور ضرورى مىشود ، پس اجتماع تمامى بول لازم باشد .\r\nفائدهء صفا و پاكيزگى ظاهر است تا هيچ چيز محتجب نماند .\r\nو ثمرهء بر شكل مثانه بودنش آن است تا هم چنان كه در مثانه بود اينجا هم به همان وتيره بايستد و بدان سبب در جزوى از اجزاى وى به هيچ وجه تبديل نيفتد ، لهذا گفته‌اند كه حجم شيشه به نوعى بايد كه تمام بول در آن گنجد و حركتش را مجال بود ، نه آن كه لبالب شود .\r\nو ايضا آنقدر كلان نباشد كه همهء بول در بن وى نشيند ، بلكه معتدل المقدار بايد تا بول در آن شكل كروى تواند گرفت كه مراد از بودن شيشه بر شكل مثانه همين است .\r\nو نيز بايد كه در وسط شيشه فزونى نباشد كه اين باعث تفريق اجزاى بول و موجب احتجاب ميگردد ، بلكه وسط وى هموار باشد تا بول بتمامه بىحائلى در يك محل مجتمع بود .\r\nو دهن شيشه كلان بايد تا آلت در آن نهاده بول كنند .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nو اگر در ظرفى ديگر بول كنند پس آن را در شيشه اندازند بايد كه آن ظرف پاكيزه باشد تا از شائبهء اختلاف مصون بود .\r\nو چون بول را در شيشه كنند بايد كه از هوا و باد گرم و سرد و از آفتاب محفوظ دارند .\r\nو در بردن چنان برند كه بسيار نجنبد تا متغيّر نشود .\r\n\r\nفائده در بيان آن كه بول كدام وقت معتبر است\r\nبدان كه بول وقتى گيرند كه آدمى از خواب معتدل برخيزد . و هنوز طعام و آب نخورده باشد . و قبل از آن نيز مباشر چيزى كه مغيّر بول بود و گفته آمد نشده باشد .\r\nو كسانى كه شب بيدار باشند و به شب طعام نخورند و در روز بخوابند و ترك غذا نمايند وقت شام در حق آنها حكم صبح دارد ، يعنى بول آنان در شام بايد گرفت و بايد نمود .\r\nو اين كه گفته شد در حق معتادين است ، نه آنكه غير معتاد به سبب روزه ترك طعام و آب كند كه بول صائمين اعتبار را نشايد مگر وقتىكه صوم معتاد شود .\r\n\r\nفائده در ذكر اشيائى كه مغيّر بول‌اند چه اكلا و چه بدون آن\r\nبدان كه از تناول بقول و تره‌ها بول سبز شود و از زعفران و خيار شنبر زرد يا سرخ و از مرى سياه و از شراب به لون همان شراب متكيّف شود و به قوامش نيز گرايد و از اختضاب حنا در اكثر به حمرت مىزند ، خصوص در نازك بدنان .\r\nليكن مستور نماند كه بول مذكور قليل الاشراق مىباشد و لازم نيست كه غليظ بود به خلاف صبغ بول كه از خون بود كه وى در اغلب غليظ مىباشد و از صوم و سهر و تعب و جوع و غضب و تدافع حاجت بول در اكثر زرد بشود يا سرخ .\r\nو بسيار باشد كه بعد سهر بول سپيد شود يا نسبت بدان كه بود كم رنگ گردد بنا بر آنكه حرارت از بيدارى مفرط به تحليل مىرود و تحليل حرارت علت عدم صبغ يا نقصان وى مىگردد اما خاصه اين است كه كدر مىباشد بهر آن كه غذا به واسطهء سهر هضم نيك نمىيابد و بنا بر عدم نضج اجزاى غليظ در بول ممزوج مىآيد و كدر مىسازد ، پس بايد كه طبيب از اين معنى خبردار باشد تا ابياض بول مذكور را بر خفت مرض حمل ننمايد و از مغالطه محفوظ ماند .\r\nو از جماع بول گرم شود و چرب نمايد و در وى ثفلى سپيد بر شكل رشته پديد آيد ، خواه وقاع با انزال بود يا بىانزال .\r\nو از قى و اسهال و امثال آن نيز متغيّر مىشود به تغيّرات مختلف كما لا يخفى .\r\nو از تقدم تناول غذا و آب كه قريب العهد بود بول قليل الصبغ مىباشد ، يعنى چون غذا بخورند و هنوز فصلى معتدٌبه نگذشته كه بول كنند صبغ در آن نمىنمايد بهر آن كه انصباغ در ماء وقتى مىشود كه غذا مستحيل به خلط شود . و مراد از اين بولى است كه از اين غذا حاصل آيد ، چه اگر بول از غذاء نخستين كه خورده بود و مدتى بر آن گذشته در مثانه حاصل شده باشد و بعده مثلا غذا خورد پس از ساعتى بول كند بول مذكور از اين مبحث خارج باشد .\r\nو بسا اتفاق افتد كه مرض حار بود و از تناول طعام بياض در بول ظاهر گردد و طبيب در مغالطه شود كه مرض خفت يافته ، پس بايد كه اين امور تمام مد نظر دارد تا مصون باشد .\r\nو اقل مقدار فصل كه در اخذ بول و تقدم تناول غذا بايد دوازده ساعت مستوى است ، يعنى چهار پاس ، لهذا گفته‌اند صبحى كه بول بگيرند در آن شب غذا بخورند و گرسنه نيز نخسپند ، پس اگر شخصى عادت به شب خوردن دارد از چند روز پيشتر ترك عادت كند و يك پاس روز مانده مثلا غذا مىخورده باشد و بعده قاروره بنمايد تا استدلال به دليل او راست آيد .\r\nو امر به ترك عادت چند روز بيشتر از آن است كه ترك عادت فورا نيز موجب تغيّر مىشود لا محاله .\r\n\r\nفائده در بيان آن كه قاروره را به چه وجه نگهدارند و چگونه در آن نظر كنند و پس از خروج در چه مدت از اعتبار ساقط مىشود\r\nبدان كه نمايندهء قاروره را بايد كه قارورهء بول را در دست چپ\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nبگيرد لاحترام الأيمن . و از سايه خود دور دارد . و لباس كه پوشيده باشد چنان نشود كه عكس او بر آن افتد و تغير افگند .\r\nو آن را در روشنائى روز بايد ديد بىآنكه شعاع آفتاب بر وى افتد بهر آن كه قاروره در آفتاب باشد به سبب ضياى آفتاب و ضياى شيشه در بول ابر مانند مىنمايد .\r\nو قبل از آن كه در وى نگاه كند طبيعت شيشه را متمكن دارند تا وقت نظر بول در حركت و جنبش نبود و ثفل او شوريده نشده باشد .\r\nو بايد دانست كه بعد شش ساعت اعتماد بر بول نمىماند ، زيرا كه لون او متغيّر مىشود و ثفل او مىگدازد اگر وقت گرما بود . يا زياده كثيف مىگردد اگر وقت سرما باشد .\r\nو كذلك زبد منعدم مىشود از اطالت زمان به واسطهء انحلال ريح .\r\nو در اكثر اجزاى غليظه ممتزجه به سبب دير ماندن راسب مىشوند و آب صرف بر بول باقى مىماند ، از اينجا است كه بول را اگر دير بدارند بالاى وى رقيق‌تر مىنمايد و زير آن كدر .\r\nو همچنان بولى كه فورا برآمده باشد بدان نيز اعتماد نيست ، زمانى اندك بدارند تا ثفل او جدا شود ، يعنى رسوب از مائيت متميّز گردد پس عرض كنند .\r\nلهذا جمله طبيبان گفته‌اند كه يك ساعت معتدل بايد نهاد تا رسوب كند ، پس بنمايد .\r\nو آنچه بو على گفته كه پس از يك ساعت تمام رنگ و قوام آب گردد و اعتماد را نمىشايد يحتمل كه مراد از آن ساعت طويلهء نجومى باشد ، خصوص در ايام شديد الحرارت يا شديد البرودة .\r\nبالجمله هر فصل و هر وقت حكمى دارد آن قدر بايد داشت كه رسوب پديد آيد پس بلا تمهّل بايد نمود و پس شش ساعت اگرچه فصل معتدل بود تغيّر تام در بول مىافتد بالاتفاق و ساقط الاعتبار مىشود .\r\n\r\nفائده در بيان آن كه بول انسان را از ديگر مشتبهات بشناسند\r\nو معرفت اين طبيب را نفع دارد بنا بر ظهور حذاقت وى ، پوشيده نماند كه آنچه وى را به بول انسان اشتباه افتد دو گونه است :\r\nيكى اشياء سياله بود چون ماء العسل و سكنجبين و آب زعفران و مرى و آبكامه و ماء التين ، يعنى آبى كه كاه در وى تر كرده باشند و جز آن هر چه سائل و متلوّن باشد .\r\nو فرق كلى در بول و در اين اشيا آن است كه خاصهء بول است كه چون نزديك‌تر آرند غليظتر نمايد و چون دور تر برند صاف‌تر شود به خلاف ديگر اشيا كه در نزديكى صاف مىنمايند و از دور غليظ و مع ذلك لازمهء سكنجبين و ماء عسل است كه هرگاه شيشه را بالا دارند در بن وى مانند عسل آلودگى مىنمايد و در ميان شيشه همچون ابر چيزى پديد مىآيد .\r\nو ايضا زبد در ماء العسل زرد مىباشد و خاصهء آبكامه است كه ثفل وى در يك جانب شيشه مىبود و ثفل بول در ميان شيشه مىباشد و ايضا هنگام جنبش و حركت كه ثفل آبكامه را نباشد و نيز در ميان شيشه همچون ابرى نمايد كه ايستاده است و آنچه در بول مردم بود متحرك باشد .\r\nدوم آن كه بول ديگر حيوانات بود فرق در بول انسان و ديگر بولها وقتى معلوم مىشود كه صفت بولهاى حيوانات دانسته باشد و در اينجا صفت بول حيوانى چند كه در شهرها مىبوند مرقوم مىگردد و اگرچه بعض بولها شديد الاشتباه به بول انسان‌اند و امتياز بينهما مشكل است ليكن اگر كسى امتحان بسيار كند تفاوت البته پديد مىشود .\r\nبدان كه بول خر در قاروره غليظتر و سپيد مىنمايد گويا سمن گداخته است و بول دواب و اسپ مشابه آن است ليكن رقيقتر از آن مىباشد و چنان مىنمايد در خيال كه نصف بالاى وى صاف است و نصف زير وى كدر .\r\nو بول استر زرد باشد و اندكى با رقت و اندر ميان چون پنبهء باز كرده چيزى بنمايد و كفك نباشد .\r\nو بول گوسپند سپيد باشد و به زردى گرايد و قريب به بول آدم بود ليكن بىقوام\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nباشد و ثفل وى چون روغن بود يا چون ثفل روغن بود . و هر چون كه غذاى حيوان اجود بود بول آن اصفى باشد .\r\nو بول آهو مشابه بود به بول گوسپند و آدمى ، ليكن بىقوام و بىثفل باشد و صافىتر از بول غنم بود .\r\n\r\nفائده در بيان آن كه بول از كدام عضو بيشتر نشان مىدهد و از چه چيز اخبار مىكند\r\nپوشيده نماند كه كيلوس در جانب مقعر جگر خون مىشود و كسرى از صفرا و سودا كه با خون متولد شده آنجا از خون متميز مىگردد ، ليكن آب كه مشروب شده باشد با خون مىماند تا قوام او تنك شود و به صحبت وى در عروق ضيقه بگذرد و به جانب محدب كبد گرايد ، پس در اينجا آب نيز كثير المقدار از خون جدا گردد و به گرده آيد و قدرى آب با خون به اعضا رود جهت تبدرق وى و بعد استحالهء خون آبى كه زائد از غذا است رجع القهقرى نموده باز پس مىگردد به جانب گرده و مثانه و قدرى از راه مسام به تحليل مىرود و بدين سبب بول بين حال جگر و حال اخلاط كه در جگر متولد مىشوند مىباشد .\r\nو كذلك به واسطهء نفوذ او به اعضا و رجوع وى از آنجا كه مظهر حال عروق و حال اخلاط عروق و حال هر عضوى كه از وى عبور كرده نيز مىبود از آن است كه نزد اختضاب به حنا منصبغ مىآيد .\r\nبالجمله دليل از حال جگر و عروق و اخلاط اقوى و اظهر است و از حال امراض سينه و دماغ و اوجاع مفاصل اخفى و اضعف و از حال دل و معده و سپرز به دستور .\r\n\r\nفائده در بيان آن كه بر بول صبيان اعتماد نيست و از بول چند چيز بايد جست\r\nبدانند كه بر بول كودكان از آن اعتماد نيست كه طبع آنها بنا بر عدم اقتدار رسوب را از آب جدا نمىتواند كرد و به واسطهء غلبهء لينت و مغلوبيت صفرا صبغ در بول اينان كمتر پديد مىآيد و طفل هرچند خردتر بود اعتبار بر بول آن كمتر باشد ، اما چون بعد فطام يك سال بگذرد قريب به اعتماد شود و بعد اسبوع ، يعنى چون هفت ساله شود توان بدان استدلال كرد .\r\nاما دلائل كه طبيب از بول جويد هفت جنس است :\r\nيكى لون ، دوم قوام ، سوم صفا و كدورت ، چهارم رسوب ، پنجم قلّت و كثرت ، ششم رائحه ، هفتم زبد .\r\nو مؤلف اين هفت جنس به چهار فصل بيان كرده است چنانچه بيايد .\r\nو آن كه رقت و غلظت داخل در قوام‌اند و كدورت و صفا نيز در قوام داخل‌اند و فرق در غليظ و كدر در ضمن ذكر وى مبيَّن گردد .\r\nو بعض اطباى قديم جنس لمس و طعم را نيز در اين اجناس مضبوط ساخته‌اند ليكن شيخ و سائر متأخرين اين دو را متروك ساخته‌اند . و الأحسن ما فعلوه .\r\n\r\nانتباه‌هرگاه حاجت بول شود بلا تمهّل فارغ بايد شد\r\nكه حبس فضلات و تدافع بدان ضرر كثير دارد .\r\nو قرشى در شرح نوشته كه بعضى از فقها بنا بر اشتغال مناظره تا دير حبس بول كرده بودند از عانه و فخذ آنها بول بر آمده و آنها هلاك شدند همان روز .\r\nو شخصى ديگر همچنان حبس كرده بود از قطن او بول برآمد از چند جا و بعده تا مدتى بزيست و هرگاه حاجت بول مىشد نخست از قطن برمىآمد پس از مجراى معتاد چون اين حكايت غرابت داشت مسطور شده اكنون به حل متن پردازيم .\r\nالفصل الثالث في ألوان البول\r\n\r\nفصل سوم از مقالهء چهارم ثابت است در بيان رنگهاى بول\r\nو يتفقد الحال فيه عند عدم تناول شيء صابغ و جسته مىشود حال بدن در دلالت لون وقتى كه نخورده باشد چيزى رنگين . و ملوّنات و مغيّرات بول مشروحا گفته شد .\r\nو پوشيده نيست كه بول در اكثر آب محض نمىباشد بلكه مختلط مىبود از فضول خصوصا\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nاز فضول هضم ثانى و فضول مذكور آنچه غليظ است متميز مىشود از آب و ته‌نشين مىگردد بنا بر غلبهء ارضيت . و آنچه نچنان است و منفصل نمىتواند شد از مائيت مختلط نمىماند در آن و به واسطهء شدت امتزاج تمئيز بينهما محسوس نمىشود و جمله يك چيز مىنمايد .\r\nو حسب لون خلط غالب تغيّر در آب پديد مىآيد غايت آن كه لونى كه بر آن خلط منصبغ است بنا بر اختلاط به آب تنزل در آن لازم است به علت انكسار از مختلط و الوان كه از ملوّنات مأكوله و مشروبه و جز آن كه غير خلط باشد حادث مىشود بيان يافته .\r\nو طبقاته خمس و درجات لون بول پنج است و حصر در پنج بنا بر اصول الوان است اگرچه در فرع زائداند مثلا ارزق هم لون است ليكن وى نزد اطبا در خضرت معدود شده و كذلك ديگر الوان منشعبه از اين پنج كه از تركيب رنگهاى اصلى پديد مىآيد بسيار است و الوان مركبه در آخر بيايد .\r\nو آنچه گفته شد از پنج بودن طبقات مزبور موافق قول شيخ و اكثر اطبا است .\r\nاما مسيحى گفته اصول الوان چهار است بر عدد اخلاط اربعه و اخضر از مركبات است و صاحب ذخيره لهذا بول سبز را در مركب شمرده .\r\nبالجمله چون به تعمق نظر كنند نزاع لفظى است ، زيرا كه نزد شيخ مراد از اصل آن است كه لونى باشد همچون جنس كه در وى انواع الوان يافته شود ، قطع نظر از آن كه لون مذكور مركب باشد يا نه و بر اين تقدير لون اخضر را اصل توان گفت ، زيرا كه خضرت نيز درجات دارد .\r\nو نزد مسيحى اصل عبارت است از لون بسيط و شك نيست كه در اين صورت بساطت الوان حسب عدد اخلاط محصور بود در چهار ، فثبت أن النزاع لفظي لا غير .\r\nالصفرة يكى از آن پنج لون زردى است . و الحمرة و دوم سرخى . و الخضرة و سوم سبزى . و السوداء و چهارم سياهى . و البياض و پنجم سپيدى .\r\nو هر واحد عليحده ذكر مىيابد و از همه پيشتر صفرت را بيان كرد و در تقديم وى دو وجه گفته‌اند : يكى آن كه لون طبيعى بول نزد جمهور اترجى است و آن قسمى از صفرت است ، پس نظر به قسم كه طبيعى است بيان مقسم او ارجح باشد بر مقاسم ديگر كه قسمى از آن طبيعى نيست .\r\nدوم آن كه بول در اكثر اصفر مىباشد و اكثريت اصفرار بول را سه سبب است :\r\nيكى آن كه مقرر شده كه صفرا به نسبت ديگر اخلاط بيشتر مىآيد در بول براى افادهء حدوث و در براز به دستور و غرض از آن تنبيه و تحريك دافعه است بر دفع فضولات .\r\nدوم آن كه معلوم شده كه چون خون از جگر به اعضا مىرود صفرا در وى مختلط مىباشد جهت ترقيق و تنفيذ . و مائيت نيز جهت ترقيق مصاحب خون مىبود ، پس هرگاه خون غذا مىگردد مائيت باز پس مىآيد و صفراى باقيه نيز در آن ممزوج مىبرآيد و ظاهر است كه اين معنى موجب صفرت است .\r\nو اگر گويند همچنان كه صفرا برمىگردد با مائيت ، سودا و بلغم كه مصاحب خون‌اند نيز مىگردند ، پس تخصيص بول به صفرت نباشد .\r\nجوابش آن است كه عنقريب گذشت كه خلط اگر غليظ است راسب مىشود و الا بنا بر شدت امتزاج ملوّن مىگردد . و ظاهر است كه صفرا سبك‌تر است و بدان سبب اختلاط او بيشتر ، پس اولى به تلوين وى باشد .\r\nسوم آن كه قرشى گفته كه لون مجموع اخلاط سرخ است و چيزى سرخ كه به آب آميزد صفرت از آن بروز مىيابد ، چنانچه در شراب احمر ممزوج به آب مرئى است و گذشت كه بول محض كمتر مىباشد پس اختلاط فضول لازم باشد و بول بالضرور اكثر\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nاصفر بود تا كه لون ديگر غالب‌تر آيد .\r\nو وجه حمرت مجموعه و اخلاط كه قرشى گفته در آخر بحث بول گفته شود .\r\nأما الصفرة فمراتبها ستة اما رنگ زرد انواع وى شش است التبني يكى از آن كاهى است و مشبه به در اينجا يا آبى است كه كاه پخته و زرد شده در آن تر شده باشد زمانى شائسته ، كه اكثر لون كاه در آن برآمده باشد و دير نمانده . يا نفس كاه مذكور است .\r\nبالجمله تِبنى لونى است مركب از زردى سبك و بياض شفاف . و تِبن به كسر فوقانى و سكون موحده و نون كاه را گويند .\r\nو سببه سوء الهضم و سبب تِبنى در اكثر بدى هضم است ، چون راس المغيّرات فساد هضم بود . مؤلف بر همين اقتصار كرده و ما همه دلالت او را بيان كنيم :\r\nبدان كه تِبْنى را دو سبب ديگر است : يكى قلّت صفرا ، دوم كثرت مائيت . اما قلَّت صفرا از دو حال بيرون نيست :\r\nيكى آن كه صفرا فى الحقيقة كم باشد بنا بر برودت مزاج كه مانع توليد صفرا است يا بنا بر تناول اغذيهء غليظهء بارده كه صفرا از آن كمتر متولد مىگردد .\r\nثانى آن كه اگرچه صفرا در بدن بيشتر بود ليكن به موضعى مائل شود و بدان سبب در بول كمتر آيد و ميلان صفرا به موضعى عام است كه به استفراغ مقرون باشد ، چنانچه در اسهال و قى صفراوى مشهود است يا بىاستفراغ باشد چنانچه در ابتداى سرسام و در ديگر امراض كه صفرا در آن به ظاهر يا به عضوى دور تر از مجارى بول مائل مىگردد و مرئى مىشود .\r\nاما كثرت مائيت نيز از دو وجه خالى نيست :\r\nيكى آن كه از امر بدنى افتد و نظيرش تِبنيّت بول است عند انحدار بلغم رقيق به سوى مخرج بول و عام است كه بلغم مذكور فى نفسه رقيق بود يا از ذوبان رقيق شده باشد .\r\nدوم آن كه از امر غير بدنى بود و مثال او تِبنيّت بول است نزد بسيارى شرب آب و فرق در اين اصناف بيان كردن لازم آمد تا معلوم شود كه علت چيست .\r\nو پوشيده نماند كه تبنى اگر از كثرت مائيت بود بول كثير المقدار مىآيد ، پس آنچه از اسباب خارجى بود وجود شرب آب كثير شاهد وى است و آنچه از انحدار بلغم بود كثرت بول بىشرب آب و اشياى آبدار گواه وى است .\r\nو ايضا هرچه از بلغم باشد غلظت در آن لازم است اگرچه بلغم رقيق بود .\r\nو اگر سبب تبنى قلَّت صفرا بود قلَّت بول وى را ضرورى است ، پس آنچه از انصراف صفرا بود به عضوى اول اشيا بر آن وجود ضرر او است در عضوى كه ماده بدان رو نهاده ، پس اگر به استفراغ مقرون باشد وجود اسهال و قى صفراوى نيز دلالت مىكند و تقدّم الَم در احشا گواهى مىدهد .\r\nو آنچه از قلَّت صفرا بود فى الحقيقة قلَّت بول با قلَّت آثار صفرا پيدا مىباشد .\r\nو در ذخيره مىنويسد كه تبنى دليل آرميدگى صفرا و حرارت باشد . و دليل آن كه مزاج معتدل است .\r\nو هذا مما تفرَّد به ذلك الفاضل و الله سبحانه اعلم .\r\nو الأُتْرجى و نوع دوم از صفرت اترجى است ، يعنى آن كه مشابه بود به صفرت قشر ترنج رسيده و وى لونى است مركب از زردى و مائيت لأنه يحدث من اختلاط الصفراء بالمائية و زردى اترجى بيشتر از زردى تبنى است .\r\nو سببه حسن حال الهضم و سبب اترجى نيكى حال هضم است .\r\nو بدانند كه نزد شيخ و مؤلف و ديگر اكثر سلف و خلف لون صحى دال بر نضج همين است و در اين صورت واجب است كه بگويند مقدار صفرا كه به مائيت مختلط شده و احداث اترجيَّت مىنمايد بر اعتدال واقع است .\r\nو نزد جماعتى از قدما چون جالينوس و جز آن ، لون صحِّى آن است كه\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nما بين اصفر مشبع و احمر ناصع بود و بر اين تقدير واجب است كه نزد اينان در اترجى مقدار صفرا مختلط به مائيت كمتر از مقدار طبيعى صحى باشد ، از اينجا است كه گفته‌اند : اترجى دلالت دارد بر بردى كمتر از برد تبنى .\r\nو شيخ بر آن است كه خلط صفرا چون به مائيت آميزد اگر معتدل المقدار است بول را ترنجى كند و اگر بيشتر است نارنجى و جز آن كه بعد وى است نمايد حسب ازدياد حرارت .\r\nو اگر كمتر است تبنى سازد .\r\nو سديد گازرونى در جمع بين القولين گفته كه بول معتدل صحى حسب امزجه و اسنان مختلف مىباشد چه در امزجهء بارده و در اسنان بارد اترجى معتدل باشد و در امزجه حاره و در اسنان حار لونى كه ما بين نارنجى و نارى است معتدل بود .\r\nميگويم من به خدا توفيق كه غالبا ملا سديد از اصفر مشبع كه در قول جالينوس و غيره واقع است نارنجى اراده كرده و از احمر ناصع نارى و گرنه در قانون و شروح او مبرهن شده كه اصفر مشبع نارى را گويند و احمر ناصع زعفرانى را .\r\nبالجمله مراد از بودن بول صحى ما بين اصفر مشبع و احمر ناصع كه در اين قول واقع شده نه آن است كه مرتبهء سابع ميان نارى و زعفرانى است مختص به حالت صحت ، زيرا كه مقرر گشته كه بعد نارى زعفرانى است و بينهما واسطه نيست ، چه اگر مىبود البته اسمى مىداشت .\r\nو ايضا مراتب لون صفرت محصور به سه نمىشد ، پس بالضرور بايد گفت كه تأويل كلام آن است كه لون صحى نزد اينان لون نارى است كه پر قريب به زعفرانى باشد و بعد وى كه در بودن بول صحى متلوّن بدين لون متوهّم مىشود از تقرير سديد مرتفع مىشود فافهم .\r\n\r\nفائده [ نظر سيد اسماعيل جرجانى و حكيم رازى درباره بول اترجى 
  ]\r\nدر ذخيره نوشته كه اترجى رقيق القوام دليل نضج باشد و ذى قوام دليل خامى ، پس حكم اترجى بر لحاظ قوام بول موقوف باشد .\r\nو محمد بن زكريا مىگويد اكثر ديده‌ام كه در امراض حاده از اول روز كه تپ آغاز كرده بول اترجى بود و هم بر آن بماند بيمار پيش از روز چهاردهم هلاك شد . و از اين مستفاد شود كه اترجيَّت بول كه نزد جمهور محمود است مخصوص به حالت صحت باشد نه آن كه در مرض نشان نيكى بود ، چه ظاهر است كه هرگاه مرض حاد بود سزاوار آن است كه بول در آن نارى يا زعفرانى باشد مثلا پس در اين وقت كه بول تبنى يا اترجى شود لا محاله نشان ميلان صفرا بود به عضو رئيس و جز آن .\r\nو الأشقر و نوع سوم از صفرت اشقر است و آن لون زرد مائل به سرخى است و سببه زيادة الحرارة و سبب او نزد شيخ و اكثر قدما فزونى حرارت است .\r\nو مقرر شده كه صفرت چون مشتدّ شود و حمرة مىزند و عام است كه شقرت بول بنا بر كثرت اندفاع صفرا بود در وى ، يا بنا بر اشتداد صفرت صفراى مندفعه بود ، يعنى اگرچه صفرا قدر معتدل مندفع شود ليكن صفرت او غالب‌تر باشد و اين را به دو قسم بيان كنيم :\r\nقسم اول در شقرت كه سببش كثرت اندفاع صفرا بود در بول و ظاهر است كه هرگاه صفرا زياده از آن كه احداث اترجيت نمايد در بول گرايد ايجاب شقرت مىنمايد و دلالت اين قسم بر حرارت بديهى است كه نشان غلبهء خلط حار است ، چه اگر صفرا غالب نمىبود بروز در بول نمىنمود .\r\nقسم دوم در شقرت كه سببش شدت لون صفرا بود فقط ، يعنى صفراى مندفعه در بول به اعتبار كيفيّت متغير شده باشد و به اعتبار كمّيّت به حال بود و اين دو گونه است :\r\nيكى آنكه صفرت او از مرتبهء ماتحت ترقى كرده به مرتبه‌اى كه شقرت آور است رسيده باشد و بس .\r\nدوم آن كه صفرت صفرا از اين مرتبه تجاوز كرده به مرتبهء ايجاب ناريَّت و زعفرانيَّت رسيده باشد پستر از آن اختلاط\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nبلغم رقيق قليل المقدار شود در وى و آن را از آن مرتبه فرود آرد به همين مرتبه كه شقرت باشد و هر چون كه بود اين قسم نيز دلالت بر حرارت دارد ، زيرا كه اشتداد لون صفرا در غالب امر از حرارت مىباشد ، خواه حرارت محرقه بود چنانچه در صفراى محترقه يا غير محرق بود چنانچه در مرهء صفرا و شدت صفرت را از حرارت مقيد به غالب از آن كرديم كه گاه بر سبيل ندرت از اختلاط سوداوى طبيعى در صفرا شدت در لون وى نيز مىشود و هو نادر جدا .\r\nو فرق در اين دو قسم آن است كه آنچه از كثرت اندفاع صفرا در بول بود اشتعال در آن نسبت به قسم ثانى كمتر باشد و آنچه از شدت لون بود هر حال از قسم اول كثير الاشتعال مىبود ، پس اگر سببش تنزل از مرتبهء رنگين‌تر است چنانچه در نوع دوم قسم دوم گذشت اشتعال او نسبت به نوع اول قسم دوم افزونتر خواهد بود و به يفرق بينهما تأمل و تدبر .\r\n\r\nانتباه [ پاسخ يك ايراد 
  ]\r\nاگر گويند لازم نيست كه سبب اشقر اشتداد حرارت بود ، چه مىتواند كه علت او نقصان حمرت باشد ، گوئيم ممكن است اما در غايت ندرت بهر آن كه حمرت بول در اكثر از خون مىبود ، هرگاه مائيت در آن آميزد و نقصان در حمرت آن افگند لا محاله آن را اشراقى كه لازمهء لون اشقر است نخواهد ماند .\r\nو ايضا خون كه در بول آيد ظاهر است كه خروج او به طبع نخواهد بود ، بلكه البته به امرى غير طبيعى خواهد بود و چون چنين باشد در غالب امر كثير المقدار و زياده بر آن خواهد برآمد كه ايجاب شقرت كند ، زيرا كه بهر شقرت ، حمرت قليل مشروط شده فبقي أن يكون سبب اللون الأشقر هو اشتداد الصفرة .\r\nو النارنجي و الناري و الزعفراني و نوع چهارم و پنجم و ششم از صفرت كه ذكر نموده كل واحد منها يدل على زيادة الحرارة بالنسبة إلى المرتبة التي قبلها هر واحد از اين انواع ثلاثه دلالت مىكند بر زيادتى حرارت نسبت به مرتبه‌اى كه قبل وى است ، يعنى حرارت نارى بيشتر از نارنجى است و حرارت زعفرانى زياده بر نارى .\r\nاما نارنجى لونى است اصفر كه نسبت به اشقر مائلتر به حمرت و اشراق است .\r\nاما نارى نسبت به نارنجى مائلتر است به حمرت لهذا دلالت او بر حرارت قويتر از دلالت نارنجى و آن را اصفر مشبع يعنى زرد سير گويند و آن لونى است مشابه به آبى كه زعفران در آن سائيده باشند و به همين سبب نارى را اصفر زعفرانى نيز گويند ، چون شعاع وى مانند شعاع آتش مىباشد به نارى مسمى شده .\r\nو اما زعفرانى نسبت به نارى مائلتر به حمرت مىبود و لهذا دلالت او قوىتر است بر حرارت از مادون خود و آن لونى است مشابه به لون شَعر زعفران و آن را احمر ناصع نيز گويند ، زيرا كه سرخى او خالص مىباشد .\r\nو آنچه گفته شد به مذهب شيخ و صاحب كامل و قرشى است ، اما ابن ابى صادق و محمد بن زكريا برآنند كه حرارت اصفر زعفرانى يعنى نارى ، بيشتر است از حرارت احمر ناصع ، كه مسمى به زعفرانى است و دليل اينها آن است كه حمرت بول دلالت دارد بر مخالطت چيزى از خون . و صفرت وى دلالت دارد بر مخالطت چيزى از صفرا . و شك نيست كه صفرا گرم‌تر از خون است بهر آن كه اجزاى هوائى و نارى در وى بيشتر است نسبت به خون ، پس نارى بايد كه گرمتر از زعفرانى بود و هرگاه از ناريت به سرخى ميل نمايد حرارت او كمتر شود .\r\nو جواب اين توابعان شيخ چنان مىدهند كه حرارت خون لا محاله كمتر از حرارت صفرا است ، اما لا نسلم كه حمرت در زعفرانى به مخالطت خون باشد ، بلكه حمرت وى از شدت لون صفرا است و دليل بر اين آورده‌اند كه حمرت خون قانيت مىزند البته و بديهى است كه حمرت\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nزعفرانى مشرق مىباشد پس از دم نباشد ، فثبت أن الزعفراني فائق في الحرارة على الكل .\r\nو آنچه صاحب ذخيره حاكيا عن محمد بن زكريا نوشته است كه وى گفته من در سرسام گرم و كشنده‌اى كه به غايت گرمى و خشكى باشد هميشه بول اشقر ديده‌ام و در تجربه بسيار يافته‌ام كه در بول اصفر حرارت بيشتر از احمر است پس اشقر نارى در غايت گرمى باشد و صاحبش به علاج بارد رطب سخت محتاج بود .\r\nو هرگاه اشقر نارى بىرسوب باشد حال مريض بد باشد صريح منادى است بر ترجيح قول محمد زكريا و ابن ابى صادق نزد او .\r\nاما نزد ابن درويش حق آن مىنمايد كه قول شيخ ارجح باشد و بودن بول اشقر در سرسام مهلك كه عزيزان احتجاج بدان كرده اشقر نارى را بر زعفرانى تفوق مىدهند در حرارت مثبت مدعا نمىتواند شد ، زيرا كه در امراض حاده فى غاية القصوى بول زعفرانى مىباشد البته ، كما لا يخفى على المجربين ، مگر آن كه صفرا به جانبى ميل نمايد و كما ينبغى با بول نه برآيد كه در اين صورت اگر لون تِبنى نمايد نيز مجوز است .\r\nو سرسام مهلك كه در نظير حجت واقع شده شقرت بول در آن از اين قبيل است و لهذا اطبا گفته‌اند كه مائيت بول مسرسم دليل هلاكت است ، پس تنزل لون بول از مرتبهء زعفرانيت در امراض به غايت حاد به امر عارضى باشد و قدح به مقصود شيخ نكند ، فافهم أنه غامض .\r\nو پوشيده نماند كه بول زعفرانى هرگونه كه باشد امكان ندارد حدوث او از كثرت صفرا بى اشتداد لون وى . و وجهش آن است كه لون طبيعى صفرا احمر ناصع است و از وى زعفرانيت در بول پديد نمىتواند آمد ، بهر آن كه صفراى مذكور كه در بول مندفع مىشود ظاهر است كه با مائيت مختلط مىباشد و بدان سبب لون وى شكسته مىگردد و قابل آن نمىماند كه بول زعفرانى نمايد .\r\nو اين كه صفراى مزبور صرف برآيد در بول و هيچ مائيتى با وى نباشد نيز غير ممكن است كما لا يخفى .\r\nپس بالضرور براى زعفرانيت بول اشتداد لون صفرا از آن حمرت طبيعى كه دارد لازم باشد تا بعد اختلاط به مائيت لون وى چون شكسته شود قابل آن بود كه بول را زعفرانى گرداند ، فبقي أن يكون سببه هو اشتداد لون الصفراء فقط قطع نظر از آن كه مقدار صفرا افزون بود يا نه . و عام است كه علت اشتداد لون صفرا احتراق بود يا تكاثف يا جز آن . و در اشقر فوائد اكثر ذكر يافته‌اند ديگر اصناف را بر آن قياس نمايند .\r\nو أما الحمرة فمراتبها أربع اما لون سرخ درجات او چهار است الأصهب نخستين از آن اصهب است و يدل على غلبة الدم قليلا و وى دلالت مىكند بر غلبهء خون اندكى .\r\nو الوردي دوم وردى است .\r\nو الأحمر القاني و سوم احمر قانى است .\r\nو الأحمر الأقتم و چهارم احمر اقتم است .\r\nو معنى هر يك با اكثر فوائد گفته مىآيد .\r\nو كل واحد منها يدل على زيادة الدم بالنسبة إلى المرتبة التي قبلها و هر واحد از اينها دلالت مىكند بر غلبهء خون نسبت به مرتبهء ما قبل ، يعنى دلالت وردى بر غلبهء خون بيشتر از اصهب است و دلالت قانى بيشتر از وردى و دلالت اقتم بيشتر از قانى ، بهر آن كه صهوبت لونى است ضعيف الحمرة قريب به بياض .\r\nو صاحب نفيسى گفته : الأصهب هو ما له شقرة تميل إلى الحمرة پس غلبهء خون در اين لون كمتر باشد .\r\nو وردى لونى است مشابه به گل سرخ و حمرت وى قوىتر از حمرت اصهب بود ، لهذا دلالت وى نيز قويتر از نسبت آن باشد .\r\nو قانى لونى است كه سرخى در آن غالب بود فقط .\r\nو اقتم لونى است بسيار سرخ كه سياهى زند مع غبرت و نظير وى سياهى پشت باز است .\r\nو بنا بر غلبهء حمرت هر واحد از ما سبق خود ادلّ بر غلبهء خون باشد .\r\nو بدانند كه آنچه گفته شد از دلالت الوان اربعهء مذكوره بر غلبهء خون و ادلّ بودن بر ما بعد از ما قبل بنا بر اكثريت است ،\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nزيرا كه گاهى حمرت در بول از ضعف كبد و كليه مىشود و گاهى از امراض بارد نيز سرخ مىگردد ، چنانچه همه بيايد مشروحا ، پس حمرت بول دليل غلبهء خون على الاطلاق نباشد .\r\nو همچنان گاه باشد كه دلالت اصهب بر حرارت خون فزونتر از دلالت آنچه ما بعد وى است باشد پس ترتيب شدت دلالت نيز مطلق نبود و در ضمن قياس افراد احمر به افراد اصفر علل الوان اربعه احمر ذكر شود معلوم نمايند كه حرارت در جميع طبقات حمرت نسبت به تِبنى و اترجى فزونتر است ، بهر آن كه در جميع طبقات حمرت متجاوز از اعتدال است چنانچه گذشت كه حصر اعتدال در جنس صفرت است .\r\nاما نسبت به نارنجى و نارى و زعفرانى كمتر است بهر آن كه حرارت در اين سه نوع صفرت قياس به انواع حمرت لا محاله بيشتر است بنا بر آن كه اين هر سه از صفرا حادث مىشوند و صفرا گرمتر از خون است .\r\nاما مجانست مقايسة اصناف احمر يا اشقر مختلف الاحوال است ، چه اصهب اگر از صفرا باشد پس حرارت در آن قوىتر از اشقر بود و اگر خون باشد ظاهر است كه حرارت وى برابر بود به حرارت اشقر .\r\nو در اينجا ايراد كرده‌اند كه حرارت در صفرا بيشتر از خون است بلا شك و ثابت شده كه اشقر از صفرا است ، پس اصهب كه از خون باشد چگونه با اشقر برابر خواهد بود .\r\nو جوابش آن است كه خون اگرچه نسبت به صفرا قليل الحرارة است و ليكن چون ممتزج در مائيت كه صهوبت واجب مىكند بيشتر است به كميت قياس به صفرا كه در اشقر مىباشد پس حرارت خون كثير با حرارت صفراى قليل ممكن التكافؤ بود .\r\nاما وردى و احمر قانى در اكثر قوى الحرارت مىباشند نسبت به اشقر ، زيرا كه خون در اينها فزونتر است نسبت به اصهب دموى .\r\nو گذشت كه حرارت خون اصهب با حرارت صفراى اشقر متكافو است ، پس حرارت خون در وى و قانى لا محاله قوىتر از اشقر بود .\r\nو دريابند كه وردى از سودا متمكن نمىشود و از بلغم نيز بعيد الحصول است و جز اين نيست كه متكوّن مىگردد از خونى غليظتر از آن كه صهوبت واجب كند .\r\nاما قانى بيشتر از خون باشد و غلظت اين خون نيز نسبت به خون محدث الصهوبة فزونتر است .\r\nو گاهى از سودا به غايت لطيف كه مختلط بود با صفرا متولد مىگردد .\r\nاما احمر اقتم اگر از خون باشد حرارت وى از اشقر فزونتر است بهر آن كه خون در وى بيشتر از سائر اصناف احمر است . و اگر از سودا با بلغم عفن باشد ظاهر است كه حرارت اشقر بيشتر از اقتم بود . و اگر از صفرا باشد غلبهء حرارت او بر اشقر بديهى است ، ليكن حصول اقتم از صفرا نادر باشد و تكوّن او از سودا و بلغم عفن بيشتر از همه اصناف احمر بود .\r\n\r\nفائده [ رفع اختلاف ميان قرشى و چغمينى در باب اصهب 
  ]\r\nقرشى در شرح قانون نوشته كه اصهب از سودا مىشود نه از بلغم عفن و جز اين نيست كه از خون يا صفرا متكوّن مىگردد و وجود وى از صفرا بيشتر است نسبت به ديگر طبقات حمرت و خونى كه موجب وى است رقيق مىباشد ، از اينجا است كه او كثير الاشراق مىبود و دلالت آن بر حرارت قويتر است .\r\nو اين سخن با قول ماتن كه مُشعر بر قلَّت دلالت اصهب بر غلبهء خون است منافات ندارد ، بهر آن كه شدت حرارت را غلبهء خون در كار نيست ، پس دلالت او بر قلت غلبهء خون مع دلالت وى بر كثرت حرارت صفرا ممتنع نباشد . و همين جواب است در اقتم كه گفته‌اند دلالت وى بر حرارت ضعيف است ، يعنى اگرچه بر غلبهء خون دلالت مىكند قسمى از آن بيشتر از ديگر طبقات احمر ، ليكن تكوّن وى چون از خون غليظ است حرارت بيشتر ندارد .\r\nو اگر مراد از اقتم آن قسم بود كه از بلغم يا سودا حادث شود دلالت او بر قلَّت حرارت بلا تأويل راست آيد .\r\nاكنون بدانند كه\r\n\r\n[ در بيان اسباب احمرار بول 
  ]\r\nاسباب احمرار بول دو گونه است : بدنى و غير بدنى . بدنى آن است كه رطوبت محمودهء بدنيه در بول آميزد و وى مفصل گفته آيد . و غير بدنى آن كه از اختضاب حنا يا از تناول محمِّرات بول يا از مباشرت اعمال كه موجب سرخى بول مىشود پديد آيد و اين در ابتداى فصل گذشت .\r\nاما اسباب بدنيه به اقسام ست :\r\nيكى آن كه لون وى بالطبع سرخ بود و آن خون است .\r\nدوم آن كه حمرت در آن عارض شود خواه حدوث حمرت به سبب عفونت باشد خواه به واسطهء تراكم و اجتماع و احتراق آنچه سرخى در آن\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nموقوف بر عفونت بود بلغم است ، زيرا كه بلغم چون عفن مىشود گاهى واجب مىكند حمرت در بول .\r\nو قلَّت حدوث حمرت از بلغم عفن بنا بر آن است كه بلغم بالطبع ابيض اللون است و از ابيض طبيعى تولد حمرت كمتر باشد و هرگاه از بلغم عفن كه با حرارت است لون احمر مستبعد باشد از بلغم غير عفن اصلا حمرت موجود نتواند شد .\r\nاما آنچه سرخى در آن بر عفونت موقوف نبود بلكه موقوف بود بر حالتى ديگر كه محمِّر بود چون تراكم و اجتماع و مانند آن وى صفرا است ، زيرا كه صفرا چون متراكم شود و متكاثف گردد بول را سرخ مىسازد بلكه سياه ، چنانچه در يرقان مرئى است و ثابت شده كه مادهء رطب اصفر چون متكاثف گردد بنا بر قلَّت نفوذ بصر در وى سرخ مىنمايد پس اگر شديد التكاثف بود سياه محسوس مىگردد .\r\nسوم آن كه مادهء محمِّره اگر خون نباشد اما از خون حاصل شده باشد و آن سوداى دموى است ، زيرا كه اصل او چون خون است حمرت در آن باقى است و بول را سرخ مىگرداند . و فرق در اين حمرتها گفته شود .\r\nو خون كه از اختلاط او در بول محمر مىشود دو گونه است :\r\nيكى آن كه امتلاى خون در تمام بدن شده باشد ، پس در اول نيز بيشتر آيد .\r\nدوم آن كه در بدن امتلا نبود ، بلكه خاص در بول خون بيشتر ممزوج شود به سبب قروح مجارى بول و مانند آن ، يا به سبب ضعف جگر يا گرده كه خون از مائيت متميز نشود كما ينبغى .\r\nو فرق در اين اصناف حمرت آن است كه آنچه از سودا بود سرخى وى از سياهى مىزند و غلظت در قوام بول بيشتر مىباشد . و آنچه از صفرا بود خواه بنا بر تراكم باشد ، خواه بنا بر احتراق سرخى وى روشن مىشود و در بدن اشتغال مفرط مىباشد و غلظت در قوام كمتر و زبد اگر كند اصفر باشد ، پس اگر بول كثير المقدار همىآيد بىشرب آب كثير نشان آن بود كه صفرا محترق نشده است ، بلكه متكاثف نگشته و طبيعت آن را بيشتر مندفع مىكند .\r\nلهذا گفته‌اند كه بول شديد الحمرة كثير المقدار در يرقان دليل نيك باشد و مُشعِر بر قوت طبيعت بود و اگر بول اندك آيد و شديد الحمرة نبود نشان احتراق خلط صفرا بود و ضعف قوت لازم وى است .\r\nلهذا گفته‌اند كه بول سرخ كمودت مائل كه قليل المقدار بود در يرقان اسلم نباشد .\r\nاما حمرت كه از بلغم عفن بود با كمودت مىباشد و مائل به سفيدى و قوام او اگر چه غليظ مىبود ليكن از غلظت بول سوداوى كمتر مىباشد .\r\nاما حمرت كه از خون باشد قوام بول در آن نسبت به بلغمى كمتر بود و نسبت به صفراوى بيشتر و سرخى او خالص مىباشد مگر آن كه احتراق در آن افتاده باشد .\r\nپس اگر خون در تمام بدن غالب بود همه علامات امتلاى دم هويدا بود .\r\nو اگر از قرحهء مجارى بول بود قيح و جز آن از لوازم قرحه پيدا باشد .\r\nو اگر از عدم تميز خون بود از مائيت بول در اكثر شبيه به غسالهء گوشت مىباشد .\r\nپس اگر ضعف در كبد است آثار ضعف او نمايان باشد و بول بىقوام آيد .\r\nو اگر ضعف در گرده بود آثار آن ظاهر شود و بول با قوام آيد .\r\nو اگر در هر دو عضو ضعف بود آثار ضعف هر واحد دلالت كند بر آن و بول البته بىقوام آيد ، زيرا كه قوام بول موقوف بر قوت كبد است كما لا يخفى .\r\n\r\nانتباه [ حصول ماده احمر از امراض بارده يا علل حاره 
  ]\r\nاز انچه ذكر شد مبرهن گرديد كه از اسباب بدنيه بول سرخ بىامتزاج مادهء احمر صورت پذير نيست و براى تحمير بول كثرت مادهء احمر شرط است ، چه اگر مادهء مزبور زياده از آنچه كه بالطبع بود نباشد احداث حمرت نمىنمايد بهر آنكه لون احمر غير طبيعى است چنانچه گذشت .\r\nو عام است كه حصول مادهء احمر از امراض بارد بود يا از علل حاره و حدوث وى از حرارت ظاهر است ، اما از برودت سه گونه باشد :\r\nيكى آن كه كبد ضعيف شود و به علت عدم تميز خون از مائيت بول سرخ آيد ، چنانچه در فالج ايمن و سوء القينه مرئى است .\r\nدوم آن كه عروق و اعضاى شق ايسر از وقوع فالج در اين سمت ضعيف شوند و خون را از جگر چنانچه هميشه جدا مىگردانند نتوانند كرد ، پس خون در جگر افزون شود و با بول برآيد .\r\nسوم آن كه درد صعب پديد آيد از قولنج بلغمى و بدان سبب بول سرخ آيد و سرخى اين بول را سه وجه است :\r\nنخستين آن كه جگر از صعوبت\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nدرد روده گرم مىشود و به سبب گرمى جگر صفرا بيشتر تولد مىكند و بول را رنگين مىسازد .\r\nثانى آن كه در قولنج مزبور بنا بر مقاومت با وجع توجه مىكند طبيعت بدان محل و به تبع طبع و روح و حرارت غريزى و خون صفرا نيز بدان سو مىگرايد و بالضرور در آن موضع گرمى حادث مىگردد و به واسطهء حرارت تحليل و تذويب مىافتد در اخلاط . و قابل‌تر در اين امر همان است كه الطف بود و آن صفرا و خون لطيف است و هرگاه كه اينان گداخته مىشوند و به مائيت مختلط مىگردند بول را سرخ مىگردانند .\r\nثالث آن كه در اين قولنج بنا بر احتباس بلغم عارض مىشود عفونت در وى از حرارت وجع و به واسطهء عفونت حادث مىگردد صفرت تا وردى و صفرت مذكور مع تكاثف جرم ماده سياه مىنمايد و چون با مائيت مىبرآيد به سرخى مىگرايد .\r\nو گاه باشد كه در منفذى كه ميان جگر و مراره يا ميان مراره و امعا واقع است سدهء بلغمى افتد و بدان سبب صفرا به مراره و امعا نرود و با بول مختلط آيد و بول را سرخ كند و خاصهء اين سده است كه قولنج سرد پيدا مىكند به شرطى كه از مراره صفرا به معده نيايد ، چه اگر سده در مجراى واقع ميان مراره و امعا باشد و صفرا از مراره به مسلكى كه در مراره و معده است به معده ريزد انصباغ در بول نمىافگند و قولنج نيز نمىآرد ، مگر آن كه هرچه آيد به قى برآيد كه در اين صورت با وجود عدم انصباغ بول قولنج آور است .\r\nو همچنان گاه باشد كه سده در رگهاى بدن افتد و بدان سبب رطوبتها اندر عروق محتبس ماند و عفونت پذيرد و رنگين شود و بول را رنگين كند و اين بول مشرق نباشد و پيشتر اين مبحث مفصل گفته آيد .\r\nو وجه ضعف كبد در فالجى كه به شق ايمن بود ظاهر است كه كبد چون به همين شق واقع است شريك در آفت مىباشد .\r\nاما در صورتى كه فالج به طرف ايسر بود وجه تميز خون از مائيت كثرت خون در جگر است نه ضعف او .\r\nو بدانند كه آنچه گفته‌اند بول سرخ سليم تر از بول زرد بود بهر آن كه سرخى دليل غلبهء خون باشد و وى بهترين اخلاط است و شديد الحرارة نيست مراد از اين زرد غير اترجى است و گرنه اترجى لا محاله فاضلتر از سائر اصناف بود لأنه دليل الاعتدال كما مرّ .\r\nاكنون چند فائده كه بدين بول تعلق دارد و معرفت آن طبيب را سودمند است مرقوم ميگردد :\r\nبدان كه بول سرخ رقيق دليل درازى مرض بود و سرخ غليظ كه رسوب نكند و صاف نگردد نشان هلاكت باشد و سرخ كه رسوب نيز سرخ كند با سلامت بود . و آنچه در وى رسوب سپيد باشد دليل قوت مادهء انضاج طبيعت و اميد سلامت بود .\r\nو محمد زكريا گويد بول سرخ كه غليظ بود و رسوب او سپيد دليل بسيارى خلط خام باشد .\r\nو اگر در امراض حاده بول از ابتدا سرخ شود و رسوب نكند و هم بر آن بماند دليل ضعف جگر و ورم وى باشد و خطرناك بود .\r\nو اگر در حميات محرقه و امراض حاده بول خون محض آيد دليل هلاكت عاجل گردد .\r\nو اگر در امراض حاده بول سرخ و غليظ و متين بود و به تقطّر آيد خطرناك باشد .\r\nو اگر بول سرخ بود و طبع خشك و مدتى بر اين بماند و در بدن هيچ المى نباشد نشان مرض سل بود .\r\nو اگر در تندرستى بول سرخ و غليظ و طبع خشك بود و در سرد اعضا گرانى پيدا باشد نشان كثرت فضول و حدوث عفونت و حميات بود .\r\nو اگر در حميات گرم و حميات مختلط بول سرخ و غليظ بود و رسوب بسيار كند دليل سلامت و زوال مرض باشد .\r\nاما اگر رسوب نكند يا اندك كند دليل درازى مرض باشد و نشان نكس بود .\r\nو بول سرخ و اندك در امراض حاده دليل سوء حال بود خاصه كه رسوب زرد كند .\r\nو بول سرخ و غليظ بىرسوب در امراض دموى دليل خامى ماده باشد .\r\nو هرگاه تب زائل شود و بول سرخ ماند دليل گرمى جگر يا ورم وى باشد و البته نكس افتد .\r\nو اگر با ضعيفى معده و خارش اعضا بول سرخ بود و رقيق ، دليل يرقان و غلبهء صفرا باشد .\r\nو اگر بول سرخ بود و از سرخى به سياهى زند و قدرى به سبزى گرايد دليل ابتداى يرقان باشد و خاصهء بول يرقانى است كه پارچه را رنگين‌تر كند و جز بول يرقانى هرگز\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nاينچنين رنگ در پارچه نشود .\r\nو اگر در يرقان مدتى آب سرخ و صاف بود دليل سدهء قوى بود و منذر به استسقا باشد .\r\nبول سرخ در درد سپرز نشان سلامت باشد .\r\nو هرگاه بول يكبارگى چون خون تازه آيد دليل انفتاح يا انشقاق رگ كرده باشد .\r\nو آنچه از موضع بالاتر آيد خون غليظ نباشد و ناگاه نيفتد ، بلكه به تدريج پديد آيد و متغير بود .\r\nو اگر صاحب تقطير البول را حوالى زهار و زير ناف المى باشد و بول او خون تازه آيد نشان قروح به مثانه و حوالى او بود . و بسيار باشد كه به سبب سخت دويدن يا به سبب افتادن از جاى بول خون برآيد .\r\nو هر گاه بول يا خون و اخلاط غليظ آميخته آيد و در شيشه اخلاط از آب زود جدا گردد و مريض لاغر و بد حال شود دليل اتساع منافذ كليه باشد .\r\nو بول شديد الحمرة در استسقا بد باشد و نجات از آن كمتر بود .\r\nو بول كه در يرقان شديد الحمرة بود حتى كه به سياهى زند اگر سببش احتراق صفرا بود اسلم نباشد و اگر سبب او تكاثف صفرا بود به سبب كثرت اندفاع او در بول اسلم باشد .\r\nو فرق بينهما آن است كه آنچه از احتراق بود بول در آن قليل مىآيد و آنچه از اندفاع صفرا بود بول در آن كثير مىآيد .\r\nاما نشانه‌ها كه از بول احمر استدلال كنند بر وقوع بحران آن است كه اگر بول روز چهارم از شروع مرض سرخ شود بحران روز هفتم شود .\r\nو اگر هفتم سرخ باشد بحران چهاردهم افتد .\r\nو اگر يازدهم و يا چهاردهم سرخ شود بحران هفتدهم افتد يا بيستم .\r\nو اگر بيستم سرخ شود بحران بعد چهل روز افتد .\r\nو أما الخضرة فمراتبها خمس اما لون سبز پس مراتب وى پنج است الفُسْتُقي يكى از آن پستائى است و وى رنگى است زرد كه سياهى اندك دارد .\r\nو يدل على البرد و دلالت مىكند بر سردى\r\n\r\n[ اختلاف در دلالت فستقى 
  ]\r\nو اين بر طبق قول شيخ عليه الرحمه به شرط حسن الخاتمه و جمهور اطبا است و ليكن قَرشى در شرح قانون نوشته كه فستقى نزد من دلالت دارد بر احتراق صفراء همچون كراثى ، زيرا كه سواد او مغلوب است و صفرت غالب و اين دليل احتراق صفرا بود نه نشان برد به خلاف سوادى كه كمودت زند كه وى البته از برد باشد .\r\n\r\n[ نظر حكيم ارزانى 
  ]\r\nو مىگويم من بتوفيق ذو المنن كه قرشى در موجز مىگويد الأخضر كالفستقي و النيلنجي و هما للبرد المجمد پس اگر موجز مقدم بر شرح است مخالفت كلام او از قول جمهور و هم از قولش بديهى است و اگر شرح مقدم بر موجز است صراحت دارد بر آن كه وى از اختلافى كه داشت رجوع كرده و مطابقت به جمهور نموده .\r\nو ايضا مىتواند كه غرض او از اين دو قول مختلف عدم تخصيص فستقى باشد به حرارت يا برودت ، يعنى اگرچه در تجربه يافته شده كه در اعلال بارده بول فستقى مىباشد ليكن مىتواند كه در امراض حاره نيز فستقى شود . و يحتمل كه به شهودش رسيده باشد چنانچه قول او كه نزد من دلالت دارد بر احتراق مؤيد اين است .\r\nيا مراد آن باشد كه هرچند در تجربه معلوم شده كه وى از برد است ليكن نظر به اسباب محدثهء اين لون لازم مىآيد كه دليل احتراق صفرا بود ، چنانچه گفته كه صفرت غالب با سواد قليل نشان خلط اصفر است نه دليل برد .\r\nو از آنچه ذكر يافت تناقض مرتفع توان كرد از كلامين متضادّين ، فافهم .\r\nو الآسمانجوني و دوم\r\n\r\n[ در بيان رنگ آسمان‌گونى و اسباب حدوث آن 
  ]\r\nآسمانى رنگ است و آن لونى است سياه سپيدىآميز مشابه به لون هواى محسوسه كه مردم آن را گمان مىكنند كه رنگ آسمان است .\r\nو سبب حدوث اين لون در بول از دو بيرون نيست :\r\nيكى آن كه اجزاى اخلاط كه در بول آميزد جمهور در آن اجزا افتاده باشد و بدان سبب بول سياهى زند ، زيرا كه سواد لازمهء جمود اجزاى خلط است .\r\nدوم آن كه خلط سودا با مائيت آميزد .\r\nو بدانند كه سواد محدث اين لون از احتراق مستحصل نمىتواند شد ، بهر آن كه احتراقى بىصفرت نمىباشد و اين رنگ اصلا شائبهء آن ندارد .\r\nو النيلجي و سوم لونى است مشابه به لون آبى كه نيل در آن مذاب باشد\r\n\r\n[ در بيان رنگ نيلجى و اسباب حدوث آن 
  ]\r\nو وى نيز اگرچه همچون\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nآسمانجونى مركب از سواد و بياض است اما سياهى اين نسبت به آن بيشتر است و سپيدى كمتر و سبب وى نيز بعينه همان است كه در آسمانجونى گذشت ، مگر آن كه در اينجا شدت جمود اجزاى اخلاط با كثرت سواد مختلط شرط است و در آنجا شدت جمود و كثرت سواد مطلوب نيست چنانچه گفته شد و نيلنجى با ثبات نون ثانيه بعد لام زيرا كه وى تحريف نيلجونى است و اگرچه نيلنجى بىنون ثانى نيز آمده است ليكن اول اشهر است .\r\nو كل واحد منها يدل على زيادة البرد بالنسبة إلى المرتبة التي قبلها و هر واحد از اين دلالت مىكند بر زيادتى سردى نسبت به مرتبه‌اى كه پيش وى است ، يعنى دلالت آسمانى بر سردى بيشتر از فُستقى است و دلالت نيلنجى بر برد فزونتر از آسمانى .\r\n\r\n[ در بيان آن‌كه به گاه شرب سمومات بول آسمان‌گون مىشود 
  ]\r\nو گفته‌اند كه بعد شرب سم نيز بول آسمانجون مىگردد ، پس اگر با رسوب است اميد خلاصى توان داشت و اگر بى رسوب است دليل هلاك باشد .\r\nو قرشى گفته كه هر سم بول را آسمانى نمىكند بلكه وى مخصوص به سمى است كه انطفاى حرارت غريزى لازم آن بود و بدان سبب جمود در رطوبات افتد .\r\nاز اينجا است كه اسباب آن را از دو بيش نگفته : يكى جمود اخلاط ، دوم اختلاط سودا ، چه عام است كه جمود از برد باشد يا از شراب زهر .\r\nو الكراثي و چهارم لون گندنائى است ، يعنى مشابه به رنگ گندنا است و سوداوى بيشتر از سواد نيلنجى است و صفرتش كمتر از آن .\r\nو يدل على احتراق شديد و دلالت مىكند كراثى بر احتراق شديد .\r\nو الزنجاري و پنجم لون زنگارى است و آن رنگى است كه از خضرت مائل بود به بياض .\r\nو يدل على احتراق أشد و او دلالت مىكند بر احتراق اشد ، زيرا كه سببش ماديت اخلاط است كه با بول مستخرج مىشوند .\r\n\r\nفائده [ نكاتى چند درباره كراثى و زنگارى و زيتى 
  ]\r\nكراثى نسبت به زنگارى سليمتر است ، زيرا كه احتراق در زنگارى بيشتر از كراثى است و دليل بر شدت احتراق خلط در زنگارى تميّل وى است به بياض ، چه ظاهر است كه تا خلط بسيار نسوزد و رطوبات وى فانى نگردند به سپيدى نمىگرايد كما هو مشهود في المحرقات .\r\nو بول زنگارى كه بعد تعب افتد دلالت كند بر تشنج .\r\nو بول سبز در صبيان دلالت مىكند بر تشنج ، زيرا كه اعصاب صبيان بنا بر ضعف قبول مىكند تشنج به سهولت ، پس اگر بول اخضر از انواع كائنه از احتراق بود دلالت مىكند بر آنكه تشنّج يبسى مىافتد . و اگر از انواع كائنه از جمود رطوبات بود دلالت كند بر آن كه تشنّج امتلائى خواهد افتاد .\r\nبالجمله بول سبز مقدمهء بول سياه باشد در اكثر .\r\nو گفته‌اند كه بول اخضر دليل جذام بود .\r\nو نوعى است از اقسام خضرت كه آن را زيتى گويند و وى در الوان مركبه بيايد .\r\nو گذشت كه اخضر فى الحقيقة مركب است و چون آن را به تبع مؤلف در بسائط ذكر كرديم زيتى را كه نوعى از اين است در مركب بيان كنيم تا بحث مركب نيز از مقدمهء خضرت بول خالى نباشد ، لأن ذكره كان أليق بذلك المكان .\r\nو أما السودا فمراتبه أربع اما بول سياه مراتب او چهار است : الأسود السالك من طريق الزعفراني يكى از آن سياهى است كه رسيده باشد از طريق زعفرانى ، يعنى نخست بول اصفر زعفرانى بوده باشد و پس از آن سياه شود .\r\nو يدل على سوداء آخذة من الصفراء و دلالت مىكند بول مذكور بر سوداى مستحصله از صفرا .\r\nو الأسود الآخذ من القُتْمَة دوم سياهى است كه حاصل شود از احمر اقتم ، يعنى اول احمر اقتم بوده باشد ، پس از آن انتقال نموده سياه گردد .\r\nو يدل على سوداء آخذة من الدموية و وى دلالت مىكند بر سودائى كه حادث شده از دم .\r\nو عام است كه حصول سودا از احتراق خون بود يا از جمودش و در بحث اخلاط گذشت كه سوداى جمودى نيز مىباشد .\r\nو الأسود الآخذ من الخضرة و سوم سياهى است كه از بول سبز حاصل آيد ، يعنى بعد سبزى سياه گردد . و يدل على السوداء الصرفة و بول مذكور دلالت مىكند بر سوداى خالص يا بر برد .\r\nو اقتصار مؤلف بر ذكر سودا و عدم تعرض به ذكر برد در دلالت نظر به ما سبق است كه در خضرت گذشت .\r\nبالجمله در اسباب محدثهء بول اخضر\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nمذكور شد كه موجب سبزى يا جمود اخلاط مستخرجه در آب است يا كثرت خروج سودا يا احتراق اخلاط ، پس اگر موجد خضرت جمود بود و بعده بول سياه شود علت او كثرت جمود باشد و شمول آن همه اجزاى مستخرجه در مائيت . و اگر موجب خضرت سودا بود پس از آن بول سياه گردد ، علت او كثرت مفرط خلط مزبور باشد . و اگر محدث خضرت احتراق بود و عقب آن سياه گردد علت او شدت مفرط احتراق باشد .\r\nو از آن كه در اين هر سه صورت معلوم شده كه محدث خضرت سودا است پس دلالت بول اسود مستحصله از خضرت بر سوداى خالص صادق باشد و مىتواند كه عدم تعرض به ذكر برد از اين راه بود ، زيرا كه جمود لازمهء برد است و خلط جامد نيز سودا است ، چنانچه در بحث اخلاط گذشت .\r\nو الأسود الضارب إلى البياض و چهارم سياهى است كه از سپيدى حاصل شده باشد ، يعنى نخست سپيد بود پس سياه گردد .\r\nدر اين عبارت لفظ سودا كه مجرور إلى است و حرف مِن كه جار بياض است محذوف شده ، پس تقدير كلام چنان باشد كه الأسود السالك من البياض إلى السواد و مىتواند كه عبارت را از حذف محفوظ دارند و معنى آن باشد كه قسم چهارم سياهى است كه سپيدى زند ، يعنى شديد سواد نباشد ، ليكن در اين تقدير مخالفت وى از اقسام ثلاثه ظاهر است ، مگر آن كه تأويل كنند كه اينچنين اسود را تقدم بول ابيض لازم است ، پس ذكر ملزوم با سكوت از لازم خالى از تعيين نباشد .\r\nو يدل على سوداء بلغمية و بول مذكور دلالت مىكند بر سوداء مستحصله از بلغم ، خواه تولد سودا از بلغم بنا بر احتراق بود يا بنا بر جمود .\r\n\r\nفائده [ در بيان اسباب اسوديت بول 
  ]\r\nچون از ما فى المتن فارغ شديم اكنون بيان كنيم اسباب جزئيهء سوداوى بول را با فوائد كثير .\r\nو اسباب اكثريهء سودهء بول پنج است :\r\nيكى آن كه خورده شود چيزى سياه كنندهء بول ، چون مرى و شراب اسود و جز آن و شيخ در قانون نوشته گاهى بول سياه مىآيد يا احمر قانى از شرب شراب به اين وجه كه عمل نكند در وى طبيعت ، پس وى همچنان برآيد در بول باقيا على حاله و هذا لا خطر فيه .\r\nو قرشى مىگويد مراد شيخ از لا فيه خطر نه آن است كه مطلقا در او خوف نيست ، چه نابودن خطر در آن البته از جمله محالات است ، بهر آن كه خروج شراب با بول باقيا على حاله جز اين نيست كه از سقوط قوت كبد مىباشد و خطر آن بديهى است ، بلكه مراد از لا خطر آن است كه خطرى كه در بول اسود احتراقى و جمودى مىباشد در اين نيست .\r\nو نزد اين درويش اگر لا خطر فيه را مطلق دارند بهتر است و اغلب كه مراد شيخ نيز همين باشد ، زيرا كه عمل ناكردن طبيعت در شراب گاهى از سقوط قوت كبد مىباشد و گاهى بنا بر اشتعال طبع و كثرت شرب مىبود و يحتمل كه اينجا همين مقصود بود ، چنانچه اقتصار شيخ بر عدد تصرف طبيعت در اين صورت و سكوت از ذكر سقوط قوت نيز مؤيد بر اين است و الله اعلم .\r\nدوم آن كه نوشيده شوند مدرات سودا و علامات اين هر دو نوع از تقدم اسباب موجبه پوشيده نيست .\r\nسوم آن كه احتراق افتد در اخلاط به واسطهء آن بول سياه شود و نشان وى آن است كه در بدن تلهّب و احتراق بود و لون بول شديد السواد نبود ، بلكه مائل بود به زعفرانيَّت يا قُتْمِيَّت ، پس اگر صُفرت بيشتر زند دلالت كند بر يرقان و ايضا تقدم بول اصفر يا احمر بر آن گواهى دهد كذلك رائحهء منتة پيدا بود در بول و ثفل در آن متشتّت و قليل الاستواء باشد ، زيرا كه از شأن حرارت تفريق و احداث اختلاف است در جسم قابل .\r\nو معنائى كه قرشى براى تشتُّت ثفل مراد داشته عن قريب بيايد .\r\nچهارم آن كه بنا بر برودت اخلاط منجمد شوند و به علت عدم نفوذ شعاع كه لازمهء تكاثف است سياه گردند و بول را نيز سياه سازند بعد امتزاج و نشان وى آن است كه آثار برودت بدن پيدا بود و لون بول اسود كمد باشد و معرّا بود از رائحه يا متكيّف باشد به رائحهء ضعيفهء مخصوصه به برد چون حموضت .\r\nو ايضا از\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nعلامات جمودى است كه نخست بول كمد بود يا سبز و بعده سياه گردد . و مقصود از سبزى بول كه تقديمش در اين نوع مىشود خضرتى است كه موجبش جمود باشد نه احتراق .\r\nو قلَّت ثفل و مجتمع بودن او نيز از نشان اين نوع است .\r\nو آنچه گفته شد از تشتُّت ثفل در احتراقى و اجتماع ثفل در جمودى مراد از وى آن است كه در اجزاى هر فرد فرد ثفل يافته شود ، تشتُّت يا اجتماع ثفل را به افراد مختص دارند كما هو ظاهر العبارة .\r\nو مقصود از اين گفتگو آن است كه اگر قائلى ايراد كند كه در احتراقى بنا بر حرارت كه از شأن وى است تخلخل اجزاى بول شك نيست كه ثفل از مائيت به سهولت منفصل مىگردد و در اسفل قاروره جمع مىآيد ، پس بايد كه دليل احتراقى اجتماع ثفل باشد نه تشتت او .\r\nهمچنان در جمودى به واسطهء برودت كه از شأن او است تغليظ بول ظاهر است كه ثفل به عسر جدا مىشود از مائيت و متفرق مىبود در آن ، پس بايد كه دليل جمودى تشتت ثفل بود نه اجتماعش .\r\nجواب بايد داد كه مراد از تشتُّت و اجتماع حصول آنها است نسبت به هر جزو و هر فردى ، ترك نظر از افراد ، يعنى در احتراقى اگرچه ثفل به اعتبار افراد مجتمع مىباشد در اسفل قاروره اما به اعتبار اجزاى هر فرد تشتُّت دارد ، زيرا كه از شأن حرارت است بسط جسم متسخن ، پس ثفل هر چند مجموعا اجتماع دارد ليكن در هر جزو جزو او تباين و تشتت موجود است و حصول تشتُّت و اجتماع در يك چيز چون به اختلاف حيثيت است باك نيست .\r\nو ايضا ثفل در احتراقى اگرچه در اسفل مجتمع مىباشد اما شديد الاجتماع نمىشود لما مر أن الحرارة من شأنها أن تبسط الجسم الذي تفعل فيه .\r\nو كذلك در جمودى اگرچه ثفل من حيث الافراد متفرق مىباشد اما نظر به اجزا مجتمع مىبود به شدت و خشك مىنمايد بنا بر جمود رطوبت .\r\nو گذشت كه مراد در اين مبحث از تشتُّت و اجتماع نظر به اجزا است لا غير ، فافهم .\r\nو گاه باشد كه سبب سياهى بول حرارت غريزى باشد و نشان او با وجود آثار جمودى آن است كه روز به روز قوت ساقط همىشود و اينهم قسمى از جمودى است و ردىتر است .\r\nپنجم آن كه سياهى بول بر سبيل تنقيه و بحران باشد و امراضى كه بحران آنها به بول اسود مىشود بعضى از آن بيمارىهاى سوداوى است چون علل طحال و حميات سوداويه و امثال وى و اسوداد بول در اين صورت ظاهر است كه نفس سودا مستخرج مىگردد در وى .\r\nو بعضى از آن بيماريها است كه از احتباس خون افتد ، چون حبس طمث و حبس خون بواسير و مانند آن . و ظاهر است كه چون خون حيض بند مىشود بنا بر تراكم و تعفن اجزاى لطيف خون به تحليل مىروند و كثيف باقى مىمانند ، پس غلبه مىكند بر آن سودا و در اينجا بنا بر غلبهء سودا سواد در بول پديد مىآيد .\r\nو كذلك در حبس خون معتاد بواسير بول سياه مىگردد و بهر آن كه خون باسور در اكثر سوداوى مىباشد و بعضى از آن بيماريها است كه در اكثر مادهء وى غليظ مىبود ، پس اگرچه سوداوى نباشد اما در تسويد و تغليظ بول همچون سوداوى مىباشد و آن اوجاع ظهر و رحم و نحو آن است ، زيرا كه مواد اين بيشتر غليظ مىبود .\r\nو گذشت كه غلظ خلط مستلزم سودا است و نشان بحرانى آن است كه اواخر امراض مذكور واقع شود و ايضا روز بحران افتد و عقب او خفت و راحت پديد آيد به شرطى كه بحران محمود بود و كثير المقدار و غليظ بودن نيز از علامت وى است خاصه كه طبيعت با صناعت اعانت كند به ادرار در وى ، خصوص در آنجا كه حبس خون بوده باشد .\r\nو پوشيده نماند كه در امراض سوداويه بعد نضج مادهء بول سياه مىشود و غليظ و قبل آن اكثر رقيق و سپيد مىباشد و بالفرض اگر پيش از پختن ماده در بيماريهاى سوداوى و بلغمى بول سياه آيد ظاهر است كه بحرانى نخواهد بود .\r\nو هرگاه سبب سياهى بول نه بحران باشد و نه تناول صابغ و نه شرب مُدِر دليل ردائت بود ، بهر آن كه نشان احتراق با جمود باشد و كلاهما رديئان ، خصوص در امراض حاده و لا سيما كه مقدارش نيز قليل باشد ، بهر آن كه قلّت مقدار نشان فناى رطوبت بود از احتراق .\r\nپس هر چون كه اغلظ بود اردء باشد . و هر چون كه ارق بود قليل الرداءة باشد ، بهر آن كه افراط غلظ دلالت مىكند بر فرط استحالهء ماده بارضيت و بسيارى قلَّت رطوبت اما رقيق دلالت مىكند بر آن كه احتراق به حد فناى رطوبت نرسيده و شك نيست كه هر گه چنون باشد رداءت در او كم بود .\r\nو گاه باشد كه بول اسود دليل بحران صالح بود در امراض\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nحاده نيز و اين بر تقديرى است كه علت سودا احتراق نباشد بلكه صفرا موجبهء مرض حاده عند مندفع شدنش بر سبيل بحران در بول متكاثف شود و بول را سياه سازد . و دليل بر اين ، اسوداد بول است در يرقان اصفر بىعروض احتراق به صفرا . و ظاهر است كه در اين صورت علت سودا و خلط بجز تكاثف نيست ، پس آنچه گفته‌اند بول اسود در حميات قتّال است مراد از آن همان است كه بحرانى نباشد و عقب آن خفت نافتد ، اما از آن كه اسوداد بول در حميات بر سبيل بحران نادر مىافتد و بيشتر از احتراق واقع مىگردد على الاطلاق گفته‌اند و هو دليل مهلك في الأمراض الحادة و وجه ندرت آن است كه علت اسوداد صفرا در بحرانى تكاثف است و مادهء صفرا بس كه لطيف است تكاثف در آن آنقدر كمتر مىافتد كه موجب سواد بول گردد به خلاف احتراق كه در صفرا كثير الوقوع است .\r\n\r\n[ در بيان سبب اسوداد در امراض گرده و مثانه 
  ]\r\nو بدانند كه بول سياه را در امراض گرده و بيمارىهاى هائجه از اخلاط غليظهء محمود داشته‌اند و اين نيز اكثريه است .\r\nو وجه جمد آن است كه در علل گرده سواد بول بيشتر بر سبيل بحران مىباشد ، زيرا كه حرارت و برودت گرده بدان حد نمىرسد كه موجب اسوداد بول شود به احتراق يا جمود ، مگر به ندرت از احتراق شديد مىافتد ، چنانچه شيخ گفته و قد يكون البول الأسود أيضا رديئا في علل الكلي و المثانة إذا كان الاحتراق شديدا .\r\nو كذلك سياهى بول در امراض هائجه از اخلاط غليظه اگر بحرانى است و بنا بر تكاثف است محمود است . و اگر از جمود بود ردىء است .\r\n\r\n[ در بيان انواع تكاثف در خلط 
  ]\r\nبايد دانست كه تكاثف در خلط سه گونه است :\r\nيكى آن كه برودت مفرط در اخلاط افتد و آن را منجمد سازد .\r\nدوم آن كه برودت خفيف در آن و غلظ ماء احداث نمايد .\r\nسوم آن كه بنا بر تراكم اخلاط غلظتى در اخلاط پديد آيد بىآنكه برودت افتد و نظيرش سواد بول است در بحران امراض حاده و ديگر اعلال صفراويه كه عند البحران به واسطهء ازدحام و تلاطم مواد كثافت در آن واقع مىشود و چون اين دو قسم اخير نادر الوقوع است در اسباب مسودّهء بول اين دو نوع را اطبا ذكر نكرده‌اند و آن را به پنج محصور داشته‌اند و ما لهذا به لفظ اكثر در آنجا اشاره كرده‌ايم .\r\n\r\n[ در بيان اسوداد بول در پيران و نسوان 
  ]\r\nو شيخ در قانون گفته كه بول سياه در مشايخ و در زنان صالح نيست مر آنها را از آنچه معلوم است كه سواد بول ايشان را نمىشود مگر از فساد عظيم و شارح در اين محل مىگويد كه غير صالح بودن بول اسود مخصوص به مشائخ و نسوان نيست بلكه وى در جميع اسنان غير صالح است به جملهء انسان مگر آن كه بحرانى باشد .\r\nو آن كه گفته‌اند مشائخ و نسا نمىشود مگر از فساد عظيم و اگر مراد از آن آن است كه اگرچه سواد در بول هيچگاه بىفساد نمىباشد اما در سن پيرى و در زنان تا فساد عظيم نبود نمىباشد به صحت نمىرسد اين قول ، بهر آن كه مشائخ و نسا به سبب غلظ و جمود مواد خويش مستعداند مر اسوداد بول را ، پس حصول بول اسود در اينها چگونه متوقّف مىتواند بود بر فسادى عظيم‌تر از آنچه در ابدان غير مستعده افتد .\r\n\r\n[ نظر حكيم ارزانى 
  ]\r\nو حق آن است كه شارح در اين محل چشم انصاف پوشيده بر شيخ اعتراض كرده كه مدعا را مطابق رأى خود مقيَّد ساخته و در نظير جمودى را برگزيده چرا احتراقى از وى به مثال نياريم كه اعظميت سبب آن را در مشائخ و نسا نزد وى نيست ، بهر آن كه مزاج اينها بارد است و احتراق را حرارت مفرط لازم ، چه قدر حرارت بايد كه در امزجهء بارده احتراق حادث نمايد ، چه بهر حصول مراد مثالى اختيار بايد نمود كه موصل به مطلوب باشد لا غير .\r\nو بر تقديرى كه جمودى بود هرچند براى حصول او عظم سبب در كار نيست چنانچه از اعتراض شارح مفهوم گشته ليكن بعد حصول بنا بر افراط برودت كه علت جمود است و موجب ضعف حرارت غريزى و قوى است خصوص در ابدان ضعيفهء باردهء مشائخ و نسا شك نيست كه فساد كثير لازم مىسازد ، پس عدم صلاحيت بول سياه در اينان لا محاله اقدم از ديگران باشد فافهم .\r\n\r\n[ در بيان دلالت‌هاى بول اسود 
  ]\r\nو بول اسود كه بعد تعب افتد دلالت مىكند بر تشنج و در ذخيره نوشته\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nكه در بولهاى سياه بتر آن باشد كه بر سياهى بماند و همچنين اگر در بول سياه رسوب سياه بود سخت بد باشد و آنچه رسوب او سياه نباشد بهتر از آن باشد و رسوب سياه معلق اميدوارتر از آن باشد كه در اين شيشه باشد و آنچه بر سر آب ايستد اميدوارتر از معلق باشد بهر آن كه رسوب سياه ضد رسوب نيك است احوال و قرارگاه اين ضد احوال و قرارگاه آن باشد .\r\nو ببايد دانست كه هرگاه اندر امراض حاده بر سر بول سياه ثفلى باشد همچون ابرى سرخ دليل آن باشد كه اندر دماغ آماسى گرم است و بيمار زود هلاك شود .\r\nو هرگاه بول سياه و رقيق باشد پس اشقر شود و غليظ و از آن راحتى پديد نيايد ، دليل آن باشد كه در جگر سده به اخراج است و بول سياه اندر ذات الجنب و ضيق النفس دليل مرگ باشد .\r\nو هرگاه اندر يرقان بول از سرخى به سياهى زند و غليظ و تيره باشد بيمار زود تندرست شود و دليل انفتاح سده بود .\r\nدرويش گويد هرگاه كه بول تندرست مدتى سياه باشد دليل آن بود كه در گرده سنگ تولد خواهد كرد و بول زنان به سبب آميختن طمث كه سياه مىگردد و بول نفسا به دستور در اكثر سياه باشد و بدان ماند كه با مداد آميخته است و اين بد نباشد .\r\nو أما البياض فيدل على البرد و عدم النضج و اندفاع مادةٍ بيضاء اما سپيدى بول پس دلالت مىكند بر سردى و ناپختگى خلط و دفع شدن ماده سپيد و ما در اينجا به حسب قول شيخ و شارح همه آنچه متعلق به اين مبحث است ذكر كنيم :\r\nنخستين ، بدانند كه بياض دو گونه است : حقيقى و مجازى ، بياض حقيقى آن است كه ذى لون و مفرق بصر بود و نظير وى لبن و كاغذ است و اين نوع شفاف نباشد و بصر در آن نافذ نتواند شد . و عدم شفافيّت او از آن است كه وى لون مىباشد و جهة شفاف بودن شىء تعرّى از نفس لون به ادراك آن لازم ، چنانچه در بياض مجازى بيايد .\r\nو علت تلوّن بول اختلاط جسم كثيف متلوّن است در وى . از اينجا است كه بول البيض حقيقى بىغلظ قوام نباشد و جسم مختلط با بلغم مىباشد يا شحم يا سمين يا اعضاى اصليه .\r\nبالجمله در صورتى كه سپيدى بول از اختلاط بلغم بود غلبهء برودت لازم باشد .\r\nو اگر گويند مىتواند كه بلغم از حرارت بگدازد و در بول آميزد پس اختلاط بلغم در بول به آثار حرارت جمع آيد ، جوابش آن است كه چون حرارت بدان حد بود كه بلغم را مذاب سازد و بالضرور لون وى را نيز متغيّر سازد و از اختلاط بلغم مذكور بياض در بول پديد نيايد ، پس براى بياض مسطور بودن بلغم و برودت واجب باشد در حالتى كه علت بياض بول اختلاط شحم يا سمين بود كه از حرارت قويه گداخته باشد تا جمود بول در قاروره و وجود آثار حرارت بر آن گواهى دهد .\r\nو فرق در شحمى و سمينى آن است كه اگر سريع الجمود سمينى است و الا شحمى لأن الشحم أصلب من السمين .\r\nو در تقديرى كه بياض بول از اختلاط اعضاى اصلى بود ذوبان اعضا گواهى دهد و اين در آخر دق افتد .\r\nو بالا گذشت كه اعضاى اصلى كلهم شديد البياض‌اند .\r\n\r\n[ انواع بياض حقيقى 
  ]\r\nو دريابند بولى كه منصف به بياض حقيقى است بر هفت نوع است هر يكى اسمى دارد چنانچه مفصّل گفته آيد و اشعار نموده شود كه در هر واحد مختلط چيست :\r\nنوع اول از انواع سبعه بول ابيض حقيقى مخاطى است و وى دلالت كند بر كثرت بلغم خام .\r\nو مخاطى از آن گويند كه سپيدى بول مذكور مشابه به سپيدى مخاط يعنى بلغم بينى مىباشد و اگرچه از بلغم جصى هم در بول لون پديد مىآيد اما به غايت نادر است بهر آن كه جصى مفرط الغلظ و اليبوست مىباشد و بدان سبب از مائيت متميّز و مترسّب مىبود و احداث لون مزبور نمىتواند كرد لعدم الاختلاط بالماء .\r\nنوع دوم دسمى است ، يعنى سپيدى بول مشابه به سپيدى چربى است و او دلالت كند بر ذوبان شحم يا سمين .\r\nو فرق بينهما گذشت و معلوم شده كه در بدن جسمى سپيد دسم جز شحم و سمين نيست .\r\nنوع سوم اهابى است ، يعنى سپيدى بول مشابه به سپيدى چرم بوده است\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nمع ذلك غلظت از قوام نيز دارد و وى دلالت كند بر آن كه كثرت در بلغم است مع ذوبان شحم ، چه اگر شحم صرف بگدازد شديد الغلظ نمىباشد و سمين در حكم او است و همچنان اعضاى اصلى چون فقط بگدازند احداث دسومت معتدٌبه نمىكنند ، پس براى اهالى ذوبان شحم مع غلبهء بلغم لازم باشد تا از شحم چربش و از بلغم قوام غليظ حاصل آيد ، لأن الأهالي لا يتحقق إلا بهما .\r\nنوع چهارم فقّاعى است ، يعنى سپيدى بول مشابه به سپيدى فقّاع است و فقّاع شراب معروف است كه از شعير يا ذره مىسازند و اهل هند آن را بوزه گويند ، بالجمله فقاع لونى است سپيد كه مائل به صفرة ما بود .\r\nو بول فقاعى دو گونه است : يكى آن كه با مده بود و علت بروز مده در وى وقوع قرحه در مثانه باشد فقط ، اما قرحهء كليه ايجاب لون مذكور نمىنمايد ، بهر آن كه مدهء گرده آنقدر سپيد نبود كه احداث فقاعى تواند كرد .\r\nدوم آن كه بىمده بود و فقاعى بىمده يا از مادهء كثير خام فج باشد يا از حصات مثانه كه بگدازد و در بول برآيد مذاب شده و اين لون از حصات كليه نيايد ، زيرا كه حصات كليه چون مىگدازد ميل به حمرت مىنمايد .\r\nو اگر گفته شود چرا ممكن نبود كه ذوبان اعضاى شديد البياض چون عظام احداث لون فقاعى نمايد ، جوابش آن است كه ذوبان اعضاى مسطور شك نيست كه از حرارت شديد الافراط مىافتد و هرگاه در بدن حرارت مفرط باشد البته بول را رنگين كند و لون فقاعى از آن حاصل نمىشود به خلاف حصات مثانه كه بهر تذويب وى حرارت غريبه لازم نيست ، پس فقاعى بودن لون من حيث الذوب بجز حصات مثانه ممكن نباشد .\r\nو فرق در كائن از قروح و در غير آن آن است كه :\r\nكائن از قروح شديد النتن مىباشد بنا بر اجتماع بول در موضع متقيّح و ايضا در دو حكه اصل قضيب و تقدم علامات ورم مثانه گواهى ميدهد و اين در كائن از غير قروح نبود .\r\nو كائن از غير قروح نيز از دو بيرون نيست : يا از بلغم خام بود يا از حصات مثانه و فرق بينهما آن است كه در حصاتى تقدم علامات حصات گواهى مىدهد و بول و ثفل هر دو نضيج بوند به خلاف خامى كه قصور نضج در آن شرط است بهر آن كه بلغم خام بىضعف هضم متكوّن نگردد و ايضا تعرّى از آثار حصات و شدت جمود رائحه بول گواهى دهد لأن الرائحة إنما يلوح من النضج .\r\nنوع پنجم بول شبيه به منى است و تكوّن اين از مادهء لزجهء سپيد است كه حرارت در آن عمل كرده باشد و به منى مشابه ساخته و اين نوع دو قسم است :\r\nقسم اول آن كه نخست امراضى كه موجب اينچنين بول تواند بود پديد آيد بول مذكور ظهور نمايد و اين از سه وجه بيرون نيست :\r\nيكى آن كه بر سبيل بحران ماده مندفع شود در بول و آن را مشابه به منى گرداند ، چنانچه در بحران اورام بلغمى مىافتد ، بهر آن كه بحران نمىباشد مگر بعد نضج و اورام بلغمى هرگاه پخته مىشود مشابه به منى مىگردد .\r\nدوم آن كه بر سبيل بحران نيفتد بلكه بر سبيل تنقيه باشد فقط بىوقوع بحران و اين چنان باشد كه در احشا ترهّل واقع شود از كثرت رطوبات بلغم و بنا بر اختلاط خون غاذى آن عضو در رطوبت مشابه شود رطوبت مزبور به جوهر عضو ، اما به واسطهء غرابت ملتصق به عضو نگردد و ترهّل پيدا كند ، پس هرگاه طبيعت بر سبيل تنقيه به ادرار دفع كند آن رطوبت را كه مشابه به منى است حادث مىكند بول مسطور .\r\nسوم آن كه نه بر سبيل بحران بود و نه بر طريق تنقيه و دفع طبيعت ، بلكه ماده كثرت پذيرفته خود به خود برون مىآيد در بول و آنچنان بود كه بلغم زجاجى كثرت گيرد و\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nمتعفن شده احداث امراض حاره چون تپ نمايد ، پس بلغم مزبور از حرارت حادثه بگدازد و مشابه به منى شود و در بول برآيد .\r\nو اختصاص بلغم زجاجى بهر اين بول بنا بر آن است كه بلغم مسطور مستعدتر است به آن كه به لون منى مشابه گردد عند وقوع الحرارة فيه .\r\nقسم دوم آن كه بىتقدم مرض پديد آيد به واسطهء تكثر مادهء بلغم در تن و اين بول منذر است به سكته يا فالج يا صرع يا تشنج ، بهر آن كه هرگاه عمل كند حرارت در مادهء مزبور متصاعد مىگردد از روى چيز كثير به سوى دِماغ ، پس اگر آن ماده در دماغ محتبس ماند و سدهء تامه آورد احداث سكته مىكند . و اگر سدهء ناقصه آورد ايجاب صرع نمايد . و اگر در دماغ محتبس نماند بلكه به سوى اعصاب منحدر شد شك نيست كه مجارى اعصاب را مسدود خواهد ساخت ، پس اگر مع ذلك تمدد در اعصاب آورد احداث مىكند تشنّج و اگر تمدد نياورد واجب مىنمايد فالج .\r\nو معلوم است كه جهت فالج مادهء ارطب بايد و جهت تشنج ماده به غلظت مائل تا در عرض عصب بيفزايد و كشيدگى در آن روى نمايد .\r\nنوع ششم بول رصاصى است و وى سپيد است كه قدرى سبزى داشته باشد و معلوم است كه در بدن مادهء طبيعى كه به چنين لون متلوّن بود نيست ، پس حدوث وى نمىتواند شد مگر از بلغم كه عارض شود آن را كمودت يا بياميزد در وى سودا .\r\nو فرق بينهما آن است كه آنچه از كمودت بلغم بود بىرسوب و بىنضج مىباشد لأن ذلك إنما يكون بفرط البرود آنچه از مخالطت سودا يا بلغم بود از رسوب و نضج خالى نباشد و اگرچه اين هر دو ردىاند اما آنچه عديم الرسوب بود اردء است .\r\nنوع هفتم بول لبنى است و آن لونى است سپيد كه با غلظت بود و اين يا از بلغم غليظ بود يا از ذوبان و فرق بينهما آن است كه بلغمى بىحرارت مىباشد و ذوبانى با حرارت و اشتعال ، لهذا لبنى در امراض حاده مهلك است لأنه يكون عن الذوبان .\r\nتا اينجا انواع بياض حقيقى ذكر شد اكنون بياض غير حقيقى ، يعنى مجازى بيان كنيم :\r\n\r\n[ در بيان انواع بياض مجازى 
  ]\r\nبدان كه بياض مجازى آن است كه چيز مُشَفّ بود و لون اندك غير مدرك داشته باشد و نظير وى آب و آبگينه است و اگرچه در اين هر دو لون محسوس نميشود .\r\nاما اطلاق بياض مجازا مىكنند و عادت بر اين اجزا يافته و مىتواند كه تسميهء اينها به ابيض از آن جهة باشد كه چون تكاثف در آنها مىافتد يا متصغر الأجزا مىشوند و سطوح كثير پديد مىآيند اين هر دو سپيد مىنمايند ، مثال تكاثف جمود آب است كه چون بسته مىشود سپيد مىنمايد همچنان آبگينه كه شكسته مىشود وسط كنارهء قطعهء مكسوره سپيد مىنمايد بنا بر تكاثف و عدم شفافيت كه كسر در آن واجب مىكند .\r\nو مثال تصغر اجزا كف كردن آب است ، چه هرگاه آب متصغّر الأجزا مىشود از حركت و اختلاط هوا سپيد مىنمايد .\r\nو كذلك آبگينه را چون سحق مىكنند بنا بر تصغّر اجزا و امتزاج هوا سپيد مىنمايد ، پس فى الحقيقة اين هر دو لون مدرك ندارند و ليكن نظر به بياض عارضهء به اوهمه مجازا اينها را در عرف ابيض مىخوانند .\r\nبالجمله بايد دانست كه مشف آن را گويند كه بصر در وى نافذ تواند شد ، يعنى محجب ماوراى خود نگردد .\r\nو مشف دو گونه است :\r\nاول كامل الاشفاف كه مطلقا مانع نفوذ بصر نمىشود به شرط ارتفاع مانع .\r\nو ايضا شعاع از آن منعكس نگردد و اين نوع مشف عديم اللون بود در اصل و لهذا محسوس به حس بصر نمىشود و مثال او افلاك و نار و هوا است .\r\nاز اينجا است كه كوكب مرئى مىگرداند از ماوراى اين هر سه . و ايضا خيال يعنى عكس شىء در هوا نمىنمايد .\r\nو اگر شيشهء پر از هوا يعنى خالى در آفتاب گرم نهند و پنبه را بدان نزديك دارند پنبه نمىسوزد به خلاف شيشهء پر از آب كه به انعكاس شعاع شمس احتراق\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nمىكند كما لا يخفى و اين همه دليل عدم انعكاس شعاع از هوا است .\r\nدوم ناقص الاشفاف است كه به حس بصر محسوس مىشود و خيال در آن مىنمايد و شعاع از آن منعكس مىگردد و اين نوع مُشف مانع نفوذ بصر و محجب ماوراى خود نيز نمىگردد به شرط قلت حجم ، اما اگر كثير المقدار بود بين البصر و المبصر مانع نفوذ بصر و محجب رؤيت ماوراى مىگردد كما هو ظاهر في الماء العميق و الزجاج الثخين و مشف مذكور لون قليل غير مدرك دارد چه اگر اصلا بىلون مىبود به حس بصر نمىنمود و لونش اگر مدرك مىشد به همان لون موصوف مىگشت و به بياض مجازى انصاف نمىيافت .\r\nبه هر حال مشف كامل الاشفاف از ما نحن فيه خارج است و مقصود در اينجا مشف ناقص الاشفاف است كه مجازا آن را ابيض نامند .\r\nو بول ابيض يعنى مشف مذكور از دو قسم بيرون نيست :\r\nيكى آن كه آب صرف بود لونا و قواما .\r\nدوم آن كه قوامش زائد بر قوام مائى بود و هر يك جدا گفته شود .\r\nقسم اول در بول ابيض مشف مائى و اين چنان باشد كه آب مشروبه همچنان برآيد بىاختلاط چيزى در وى و به غير انهضام در جگر چه اگر چيزى بدان مختلط شود از اخلاط و رطوبات بالضرور لون و قوام آن را مبدل مىسازد و همچنان اگر در جگر هضم نمايد و لبث كند لا محاله فضول در آن مندفع مىگردند و لون و قوام را تغير مىدهند .\r\nو بول مذكور دلالت مىكند بر برد جملة و نشان نوميدى از نضج است .\r\nو بدانند كه اگرچه سبب ضعف جگر حرارت نيز مىشود ليكن بول مائى از وى نمىتواند بود ، بهر آن كه تا حرارت مفرط نباشد ضعف در جگر نمىآرد و هرگاه حرارت به افراط بود البته بول را متلوّن و متقوّم مىسازد به تذويب كبد و ما فيها ، پس ضعفى كه در آن بول مائى باشد لازم است كه سببش برودت بود لا غير .\r\nقسم دوم در بول ابيض مشف كه قوام او زائد بر مائيت بود ، اين قسم بىاختلاط جسمى كه قوام مطلوب بخشد و احداث لون ننمايد صورت نمىگيرد و جسمى كه به اين كار آيد بلغم است ، چه هرچه غير آن است شائستگى احداث اين بول ندارد چنانچه گفته آيد .\r\nو در بلغم نيز شرط است كه بدين سه چيز موصوف بود تا بول مذكور از وى مستحصل گردد .\r\nو از جملهء اوصاف ثلاثهء مشروط يكى آن است كه بلغم رقيق بود ، چه اگر غليظ باشد مزيل شفافيت بول مىشود .\r\nدوم آن كه رقت بلغم از ذوبان نباشد بلكه از اختلاط بلغم رقيق مائى بود ، چه اگر ذوبان بود بىصبغ نباشد در اكثر لأن الذوبان إنما يكون بالحرارة .\r\nسوم آن كه بلغم مزبور معتدل المقدار بود ، چه اگر به غايت قليل بود قوام معتدٌبه كه مقصود است نمىدهد و اگر به غايت كثير بود مزيل شفافيّت و بياض بول مىگردد .\r\nبالجمله بول مسطور هرچند نسبت به معتدل رقيق است ليكن دليل بلغم است لما ذكرنا .\r\n\r\nانتباه [ بيان انواع جسم مختلط 
  ]\r\nبدان كه بجز بلغم موصوف چيزى ديگر محدث بول مشف غير مائى نمىتواند شد ، بهر آن كه جسم مختلط در بول از دو وجه بيرون نيست : يا خارج بدن است يا داخل در آن ، آنچه خارج است مأكول است و مشروب و او لا محاله قوام و لون به بول مىدهد و آنچه داخل است از چار وجه بيرون نباشد :\r\nيكى آن كه عضو بود و ظاهر است كه عضو چون بگدازد و اجزاى آن در بول آميزد آمادهء لون مىكند در وى .\r\nدوم آن كه رطوبات اولى يعنى اخلاط بود و معلوم است كه خلطى از اخلاط بجز بلغم موصوف چون در بول آميزد حسب لون خود متلوّن مىسازد آن را .\r\nسوم آن كه رطوبت ثانى يا ثالث بود شك نيست كه چون رطوبات مذكوره در بول آميزد افادهء لون مىكند و ابطال شفافيّت مىنمايد .\r\nچهارم آن كه حصات يا جسمى ديگر غير طبيعى كه در بدن بود بگدازد\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nو بديهى است كه از اختلاط اين در بول تغيّر مىافتد لونا و قواما ، پس هيچ يكى از اين امور خارجى و داخلى قابل احداث مسطور نمىتواند شد مگر بلغم مائى كه صفتش گذشت اما ارواح لطيف‌تر از ماء است و قابل اختلاط نيست و از احداث تغيّر در بول معرا .\r\nاكنون چند فائده كه متعلق به بول ابيض است گفته مىشود .\r\n\r\nانتباه [ در باب سپيدى بول در حميات 
  ]\r\nاگر در جميع اوقات حمى بول سپيد بود دلالت كند بر آن كه تپ مذكور در اكثر انتقال به روح كند ، بهر آن كه دوام بياض بول نشان مادهء باردهء غليظ و قصور حرارت باشد و اينچنين تپ دير مىماند و مادهء او مترمد شده به سوداوى است مىگرايد .\r\nو اگر در حماى حاره نخست بول رنگين باشد و بعد سپيد گردد دلالت كند بر آن كه صفرا از مخرج بول به عضوى ديگر ميل كرده پس آثار وى در آن عضو پديد آيد ، چنانچه گفته آيد .\r\nبدان كه ميل صفرا يا به ظاهر بدن مىباشد يا به داخلش ، پس اگر به ظاهر مائل شود از سه وجه بيرون نيست :\r\nيكى آن كه مادهء صفرا لطيف و رقيق بود و به عرق مندفع گردد .\r\nدوم آن كه ماده نسبت به اول غليظ بود و قليل الحدة باشد و تحت جلد محتبس گردد و احداث يرقان كند .\r\nسوم آن كه ماده ذى حدة و با غلظ بود و اورام و بثور پيدا كند .\r\nو اگر به باطن مائل شود وى نيز از سه وجه خالى نباشد :\r\nيكى آن كه به تجويف امعا گرايد و به اسهال برآيد .\r\nدوم آن كه به تجويف معده افتد و به قى يا اسهال مندفع شود .\r\nسوم آن كه در عضوى محتبس ماند و آن را متورّم سازد البته .\r\nو صفرا كه از مجراى بول منصرف شود به باطن بيشتر سرسام مىآرد لأن من شأن الصفراء التصعّد إلى فوق .\r\nو بول اهالى شبيه به زيت در حمَّيات حاده منذر به موت يا به دق باشد ، زيرا كه اينچنين بول بىذوبان شديد نبود ، پس اگر قوت قوى است دق مىافتد و الا موت .\r\nاگر مدتى دراز بول رقيق و سپيد بود همچون آب بحت و در دماغ هيچ علامتى بد نباشد در آخر مرض آيد و زير حجاب ورمى و خراجى پيدا شود ، بهر آن كه هر مرضى كه نضج او دير باشد بحران وى به آماس و خراج بود .\r\nو اگر بر سر بول سپيد رقيق همچون ابر سفلى بود كفك‌دار سخت بد و خطرناك باشد خاصه كه كف زردى زند ، بهر آن كه كف نشان اضطراب است و صفرت كف بول نشان تصاعد حرارت بر دماغ .\r\nو اگر در اين حال رعاف آيد دليل قرب مرگ باشد ، بهر آن كه دليل حدت دم و احتراق رگهاى دماغ بود نه دليل بحران .\r\nو بول سپيد در مرطوبى ، خاصه در زنان كم خطرناك باشد ، بهر آن كه از مزاج اينان بعيد نيست .\r\n\r\nفائده در تذكير اقسام بول سپيد\r\nهرچند انواع وى بتمامه ذكر شده اما متفرّق و متشتّت و ناظر را فورا اطلاع نمىدارد بناء عليه اسباب آن اجمالا باز مرقوم ساخته .\r\nبدان كه اسباب بياض بول جمله ده است :\r\nاول ارتفاع حرارت و صفرا به دماغ يا مائل شدنش به ظاهر جلد و توجّهش به هر جهتى كه غير مجراى بول است .\r\nدوم بسيارى بلغم .\r\nسوم تذويب شحم .\r\nچهارم قرحه مثانه و آلتهاى بول .\r\nپنجم زيادتى رطوبت خام .\r\nششم بحران امراض بلغمى .\r\nهفتم ضعيفى جگر و ناگواريدن كيلوس در آن اصلا .\r\nهشتم سده .\r\nنهم سوء مزاج سرد بادى .\r\nدهم حرارت كليه و غلبهء عطش و زود بر آمدن آب و اين را ذيابيطس گويند .\r\nو علامات هر يك گذشت .\r\nاما آنچه به سبب ضعيفى جگر باشد و منهضم ناشدن كيلوس در آن قوام او سپيد چون كشكاب رقيق باشد .\r\nو فرق در ضعف جگر كه حُمرت بول واجب مىكند و در آن كه بياض احداث مىنمايد آن است كه اگر هاضمهء جگر ضعيف است كيلوس همچنان مندفع مىگردد بىآنكه مستحيل به كيموس شود و شك نيست كه تا كيلوس استحاله نكند\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nبه كيموس يعنى در جگر هضم نيابد سرخ نميگردد .\r\nاما اگر هاضمه قوى بود و كيلوس را پخته كند اما از آنكه قوت مميزهء جگر ضعيف باشد و خون را از مائيت نيك جدا نسازد بول سرخ مىآيد چنانچه در بول احمر گفته شد .\r\nو ايضا دريابند كه در آنجا كه سوء مزاج سرد باشد سبب يا علت ذيابيطس بول در هر دو امر همچون آب ساده مىبرآيد و فرق بينهما از وجود آثار برودت در سوء مزاج بارد و ظهور علامات حرارت در كليه و غلبهء عطش در ذيابيطس توان كرد .\r\nبالجمله بول سپيد با قوام بهتر از رقيق باشد و در امراض گرم بول رنگين بهتر از سپيد بود و رقت بول به شدت در امراض گرم با وجود سلامتى دماغ و عدم انصراف صفرا از مجراى بول اول است بر آنكه سده در بدن است .\r\nاكنون بيان كنيم بالاستيسقاء كه بول در امراض حار سپيد چگونه مىشود و در امراض بارده سرخ چسان مىگردد :\r\nپوشيده نماند كه سپيد آمدن بول در بيمارى گرم از دو وجه بيرون نيست :\r\nاول آن كه صفرا از مسلك بول يكسو شود و در بول هيچ نياميزد و مع ذلك حرارت مفرط در جگر نبوده باشد كه در اين صورت بول سپيد مىآيد البته .\r\nو قيد تغيّر به جگر از حرارت مفرط جهة آن نموده شد كه اگر در جگر حرارت مفرط بود بنا بر تذويب جرم جگر و ما فيها امكان ندارد كه بول بىرنگ باشد اگرچه صفرا منصرف بود از مسلك بول و قوام نيز در اين حالت لازم وى است ، مگر آنكه آب به افراط نوشيده شود و بدان سبب بول همچنان مائى محض آيد ، يعنى در تقدير عطش مفرط و كثرت شرب ماء هرچند ذوبان در جگر افتد از افراط حرارت محترقه ، ليكن به واسطهء غلبهء آب در بول لون و قوام نمىنمايد .\r\nدوم آن كه سده در مسالك بول افتد يا تضيّق در آن عارض شود كه در اين صورت نيز بول سپيد و رقيق مىآيد در مرض گرم به واسطهء نابرآمدن مادهء منصبغه در بول .\r\nاما سرخ آمدن بول در مرض بارد بلغمى بر پنج وجه است :\r\nوجه اول آن كه وجع شديد افتد بنا بر افراط درد كه به سبب اضطراب روح و تحريك نفس سخونت مىآرد و صفرا بگدازد و در بول برآيد و نظيرش صبغ بول است در قولنج بلغمى و مىتواند گفته شود كه به واسطهء شدت درد از آن كه طبيعت بدان است توجه مىنمايد بنا بر مقاومت بارد و اخلاط حاره نيز در حركت مىآيند و احداث صبغ مىنمايند .\r\nوجه دوم آن كه در مجراى واقعه بين المرارة و الامعا سدهء بلغمى افتد و مانع آيد خروج صفراى مراره را به جانب امعا ، پس صفرا از مراره رجع القهقرى نموده به جگر آيد و در بول برآيد و اين نيز در قولنج بلغمى پديد مىآيد .\r\nو صبغ بول از سدهء مذكوره به شرطى است كه صفرا از مراره به معده بريزد ، زيرا كه همچنان كه در مراره و امعا مسلكى است در معده و مراره نيز مسلكى است ، غايت آن كه مسلك واقع فى المرارة و الامعا در اكثر اغلظ و اوسع واقع شده .\r\nو ايضا انصباغ بول از سدهء مزبور مشروط بدان است كه صفراى منصرفه از مراره به كبد بعد رسيدن در كبد منشتر در بدن نشود چه اگر به اعضا منتشر شود يرقان مىآرد ، خاصه كه در مجراى بول سده بود .\r\nو وجه سوم آن كه در مجراى واقع در كبد و مراره سدهء بلغمى افتد و بدان سبب صفرا از كبد به مراره نريزد و با بول برآيد .\r\nوجه چهارم آن كه ضعف در كبد افتد به نهجى كه قوت مميزهء او مائيت را از خون جدا نتواند نمود ، چنانچه در استسقاء بارده واقع مىشود .\r\nو از اين قبيل است صبغى كه در بول افتد از قصور قوت عروق\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nيا قصور جاذبهء همه تن كه در اين صورت خون از كبد منجذب نمىگردد ، چه جدا شدن مائيت از خون در جگر بر سه چيز موقوف است :\r\nاول جذب اعضا ، دوم جذب عروق ، سوم قوت كبد ، پس هرگاه در يكى از اينها قصور افتد بول با كيموس مختلط مىآيد .\r\nو در اينجا نيز شرط است كه موجب قوى قصور برودت باشد ، زيرا كه ما نحن فيه مقدمهء صبغ بول در مرض بارد است .\r\nوجه پنجم آن كه بلغم در عروق مسدود شود و متعفن گردد و صبغ در بول آرد و اين مقدمه در بول احمر نيز گفته شد .\r\n\r\nانتباه [ در بيان فرق انواع بول احمر 
  ]\r\nچون به حقيقت نظر كنند صبغ در بول بىامتزاج مادهء حار نمىشود ، غايت آن كه در اين محل مقصود آن است كه در مرض بارد نيز بول رنگين مىگردد به هر كيف كه باشد اكنون در بول احمر كه از اين اسباب خمسه پديد آيد و آن كه از غلبهء خون واقع شود فرق مبين نموده نمىگردد تا هيچ خفا نماند .\r\nبدانند حمرت بول كه در مرض بارد به سبب درد بود با او نضج نمىباشد ، زيرا كه وجع منع مىكند انضاج را بنا بر اضطراب طبع .\r\nو ايضا حمرت وى متشابه نمىشود بلكه مختلف مىباشد ، زيرا كه وجه صبغ در اين انحلال صفرا است كما مر و صفرا آنچه منحل مىشود و برنمىايستد به حيثيتى كه امتزاج او تمامتر گردد يا فضولى كه مندفع مىشود در بول بنا بر غلبهء آنچه مختلط به صفراى كثير است رنگين‌تر مىنماند و هو المراد من عدم تشابه الحمرة .\r\nو ايضا بول مذكور رقيق مىباشد در اكثر بنا بر فجاجت و اختلاط صفراى مزبور و اين بول فى الحقيقة احمر نمىباشد بلكه اصفر مىبود ، مگر آن كه با درد حرارت مفرط محمرهء صفرا يار شود .\r\nو حمرت بول كه به سبب سدهء مسلك صفرا بود شديد مىباشد و زبدش زرد مىبود .\r\nوجه شدت حمرت تكاثف صفرا است و قلت صفرت زبد تخلخل صفرا به واسطهء مخالطت ريح در وى .\r\nو مكرر گذشت كه اختلاط هوا مبيِّض جسم است و صدور بياض در جسم احمر باعث اصفرار او .\r\nو ايضا غلظ اين بول نسبت بدانچه مقتضاى حمرت است كمتر مىباشد به واسطهء غلبهء خلط رقيق ، يعنى صفرا .\r\nو حمرت بول كه به سبب ضعف جگر بود در اكثر همچون غسالهء گوشت تازه باشد و عدم اشراق و عدم نضج لازمهء وى است ، زيرا كه اشراق بىطبخ كامل يا بىامتزاج صفرا نمىشود و نضج را قوت كبد لازم و كلاهما مفقودان ههنا .\r\nو گفته شد كه ضعف جاذبهء عروق و اعضا در حكم ضعف كبد است به اعتبار احمرار بول و ليكن در اين صورت نضج ما مىباشد لسلامة الكبد .\r\nاما نضج تام نمىشود لعدم خلوها عن الضر و ضعف ما .\r\nو حمرت بول كه به سبب عفونت بلغم بود صبغ او مشرق نمىباشد بهر آنكه فرط احتقاق واجب مىكند در آن كمودت ، خصوص كه اصل او سرد است و ايضا مائيت اين بول غليظ مىباشد و ثفلش نيز با غرازت و غلظت مىبود بهر آن كه بلغم فى نفسه غليظ است و به واسطهء طول احتقان او به سبب سده غليظتر مىگردد بنا بر تحليل اجزاى لطيفه بخلاف حمرت بول كه از كثرت خون در بدن پديد مىآيد كه با قوام متساوى الحمرة و با اشراق مىشود و از آثار مذكورهء اين اقسام خمسه معرا مىباشد و به ديگر علامات خون مقرون .\r\n\r\nفائده در بيان الوان مركبه\r\nو آن نزد شيخ چهار گونه است و هر يك به قسمى گفته شود :\r\n\r\nقسم اول غسالى است\r\nيعنى شبيه به آبى كه گوشت تازه در آن شسته باشند و اين مشابه بود به خونى كه در آب آميخته باشند و سبب بول مذكور عاجزى طبيعت است از آن كه خون را از مائيت جدا كند بتمامه .\r\nو علت\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nعجز طبيعت سه گونه است :\r\nاول آن كه جگر ضعيف شود ، يعنى مميزهء جگر نه هاضمه‌اش ، چه قريب گذشت كه ضعف هاضمهء جگر مبيض بول است لعدم استحالتها الكيلوس إلى لونها .\r\nدوم آن كه جاذبهء عروق ضعيف گردد .\r\nسوم آن كه جاذبهء همه تن ضعيف شود . و ضعف جاذبه يا به سبب سقوط قوت مىشود يا به واسطهء استغناى قوت از جذب بنا بر افراط امتلا .\r\nو فرق ميان آن كه از سقوط قوت و ضعف مميزه افتد و ميان آن كه از امتلا پديد آيد به دو وجه قرار يافته :\r\nيكى آن كه در ضعف مميزه سقوط قوت لازم است به خلاف امتلاء و راسخ‌ترين علامات همين است .\r\nدوم آن كه ضعف هضم در ضعف مميزه مايه مىباشد بخلاف امتلاء ، اما اين فرق ثانى دائمى و لازمى نيست چه مىتواند كه مميزه ضعيف بود و هاضمه قوى ، كذا گاه باشد كه در امتلاء هاضمه نيز ضعيف گردد از فرط امتلا و استغناى اعضا .\r\n\r\nقسم دوم زيتى است\r\nو اين نيز دو گونه است :\r\nاول آن كه در دسومت همچون زيت بود و قرشى گفته سزاوار آن است كه اين نوع زيتى مسمى به ذوبانى باشد .\r\nبالجمله زيتى مذكور دايم ردى است ، زيرا كه از ذوبان اعضا مىافتد و دلالت بر خير نمىكند هرگز و يافته نميشود مگر بر اعلاى قاروره ، بهر آن كه از شأن دسومت است كه بالاى آب بايستد .\r\nو اما در بودن تمام قاروره بدين دسومت قرشى نوشته : غالب ظني أن الموت يسبق .\r\nدوم آن كه در قوام و لزوجت و لون همچون زيت بود و اين بسيار يافته مىشود و از اخلاط مختلفهء غليظهء لزجه واقع مىگردد .\r\nو لون زيت را چنين تعريف كرده‌اند : هو لون يكون بين صفرة و حضرة و سلقية و اشفاف مع بريق وسمى و اين نوع زيتى نيز دلالت بر شر مىكند بنا بر كثرت اخلاط مذكوره اما نه كليه بل اكثريه ، چه گاه باشد كه به ندرت از استفراغ مواد رسم افتد بر سبيل بحران و در اين صورت دليل خير بود نه شر .\r\nو فرق در بحرانى و در كثرت اخلاطى بدان كنند كه تعقب راحت لازمهء بحرانى است به خلاف ثانى .\r\nو از غير بحرانى آنچه منتن بود اردء است بل مهلك ، خصوص كه بول اندك اندك آيد ، زيرا كه نتن نشان عفن اخلاط است و بول اندك اندك آمدن دليل سقوط قوت .\r\nو شك نيست كه عفونت در اخلاط مختلفه ردى است خصوص كه مع ذلك اخلاط مذكور كثير و غليظ و لزج باشند فكيف كه سقوط قوت نيز يار گردد و كذلك چون با زيتى مذكور مخالطت نمايد چيزى مانند غسالهء گوشت تازه آن هم اردء است بهر آن كه دليل ضعف مميزهء جگر است و اين در استسقاى خصوص كه لحمى باشد پديد مىآيد .\r\n\r\nفائده [ در بيان برخى دلالت‌هاى بول زيتى 
  ]\r\nنوع اول بول زيتى كه قرشى آن را ذوبانى گفتن اليق ميداند اگر با وى چيزى چون غسالهء گوشت بود در بيمارى سل دليل ذوبان لحم باشد و در قولنج ردى نشان گداختن پيه گرده بود مع قصور قوت گرده از استعمال غذاى اردء و اين همه ردى است .\r\nو بول زيتى ذوبانى كه پس از بول اسود افتد دليل قرب موت باشد .\r\nو زيتى غير ذوبانى بعد بول سياه گاه دليل خير بود و بول زيتى ذوبانى كه در امراض حاده روز چهارم پديد آيد منذر بود به موت هفتم روز .\r\n\r\nقسم سوم ارجوانى است\r\nو آن لونى است مركب از خضرت و صفرت كه عارض شود آن را سواد و وى اردى و قتال بود بهر آن كه لون مذكور دليل احتراق بر احتراق باشد .\r\n\r\nقسم 4 احمر است\r\nكه سياهى در آن جارى شده باشد و اين دليل\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nحميات مركبه و مختلفه باشد و حصول لون مسطور در حميات مذكور بنا بر آن است كه تپ مركب و مختلف از اختلاط اخلاط كثيره عارض مىگردند و مجموعهء اخلاط سرخ مىباشد و به سبب حرارت تپ سياهى در آن طارى مىشود .\r\nو ايضا بول مزبور نشان حميات عارضه از اخلاط غليظه باشد ، بهر آن كه مواد تپ مذكور قريب به سودا مىشود بنا بر كثافت و غلظت و به واسطهء حرارت تپ كه ملطف ماده و مكسر صفرا است ميل به حمرت مىكند .\r\nو كذا مىتواند كه در مرض دموى به واسطهء وقوع احتراق در بعض اجزاى خون بول احمر سياهى زننده آيد .\r\n\r\nفائده [ نحوه دلالت بول احمر بر ذات الجنب 
  ]\r\nبول احمر مذكور اگر صاف‌تر باشد و سواد مائل‌تر بسوى رأس قاروره بود دلالت كند بر ذات الجنب كذا علم بالاستقراء .\r\n\r\nانتباه [ سخن سيد اسماعيل جرجانى درباره انواع رنگ مركب بول 
  ]\r\nبالا گفته شد كه بول اخضر فى الحقيقة مركب است اما به تَبَع مؤلف در بسائط ذكر نموديم و بعض اقسام نيز كه در ضمن بسائط ذكر يافته‌اند نزد بعضى از مركبات است چنانچه صاحب ذخيره مىگويد رنگهاى مركب آنچه ظاهر است دوازده :\r\nاول سبز ، دوم آسمانگون ، سوم زيتى ، چهارم نيلگون ، پنجم بادكن ، ششم سرخ لعلگون ، هفتم همچون شير ، هشتم زنگارى ، نهم ارغوانى ، دهم ازرق ، يازدهم آن كه به رنگ شراب بد باشد ، دوازدهم آن كه به رنگ نخودآب باشد و بعضى زيتى را هم در اخضر شمرده‌اند چنانچه نيلنجى و زنگارى را .\r\nو بدانند كه از كلام صاحب ذخيره چنان مستفاد مىشود كه نيلگون دو گونه است : يكى آن كه بادكن معروف است و ثانى نيلنجى موصوف .\r\nبالجمله احكام بول اخضر گفته شده و احكام نيلنجى و آسمانجونى و زنگارى نيز در ضمن آن ، فكذا احكام زيتى ، اكنون احوال مركبات باقيه بيان مىيابد :\r\nبول نيلگون كه بادكن موصوف است اندر شواصه سخت بد باشد .\r\nو سرخ لعلگون كه رنگ خون است حكمش چون حكم نيلگون است .\r\nو بول همچو شير سخت بد باشد و كشنده بود .\r\nو بول ارغوانى بد باشد و لسان احتراق صفرا و سودا بود .\r\nو بول به رنگ شراب بد .\r\nو بول به رنگ نخودآب بسيار باشد كه حوامل را پديد آيد .\r\nو ايضا كسى را كه در احشا آماس گرم بود بول او به رنگ شراب بد باشد يا به رنگ نخودآب .\r\nو هرگاه كه هر چند روز بول به رنگى بگردد نشان بودن اخلاط گوناگون باشد در تن .\r\nچون بيان الوان بول تمام شد شروع كرد در ذكر قوام وى :\r\nالفصل الرابع في قوام البول و رائحته\r\n\r\nفصل چهارم ثابت است در قوام بول و بوى وى .\r\nأما من جهة القوام فينقسم إلى الرقيق و الغليظ و المعتدل بينهما اما از روى قوام منقسم مىشود بول به سوى رقيق و غليظ و متوسط ميان هر دو و در اينجا نخست معنى قوام و رقيق و غليظ بايد گفت و در ضمن آن معتدل در غلظ و رقت نيز مبرهن ميگردد .\r\nبدان كه قوام بكسر قاف است و مراد از وى در اينجا هيئت جسم رطب است كه بدن وى را توان گفت كه از شأن وى سرعت سيلان است يا بطوء سيلان و در مبحث نبض در جنس رابع معنى قوام مفصل گفته‌ايم .\r\nاما رقيق در مانعات جسمى سيال را گويند كه خرق او سهل باشد و چون موج زند به تحرك اجزاى متموجهء او صغير باشند و حركت آنها سريع بود .\r\nو غليظ جسمى است سيال كه خرق او عسير باشد و اجزاى او عند تموج عظيم و بطىء الحركة باشد .\r\nو آنچه متوسط بود در رقت و غلظت معتدل است .\r\nاكنون موجبات هر سه ذكر مىشود :\r\nأما الرقيق فلعدم النضج اما بول رقيق پس براى ناپختگى است ، چه در صحت چه در مرض ، زيرا كه مائيت هرگاه طبخ مىگردد در جگر و رگها همراه اخلاط بالضرور كسب مىكند از طبخ قوام ، به واسطهء انفشاش اجزاى رقيقهء مائيه و اختلاط اجزاى غليظ اخلاط نضيجه ، پس هرگاه بول رقيق باشد نشان عدم نضج بود\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nخصوصا در صبيان و چون اسباب رقت ديگر هم هست مىگويد :\r\nأو لسدد يا براى سده است كه در عروق و مجارى بول افتد و بدان سبب اجزاى غليظه محتبس ماند و اجزاى دقيقهء مائيه مستخرج گردد و نشان اين قسم ثقل و تمدد است كه به موضع سده محسوس شود .\r\nأو لضعف الكلية يا براى ضعف گرده است چه هرگاه جاذبهء گرده ضعيف شود فضول را از جگر كما ينبغى نميكشد بالضرور آب رقيق برمىآيد .\r\nو ضعف دافعهء جگر نيز از اسباب ترقيق بول است ، زيرا كه نفوذ غذا و فضول در اعضا تمام نمىشود مگر به دافعهء عضو منفوذ عنه و جاذبهء منفوذ إليه و ليكن از آنكه وقوع رقت در بول از ضعف دافعهء جگر كمتر واقع مىشود ماتن آن را تبعا للشيخ در اين اسباب معدود ساخته .\r\nأو لكثرة شرب الماء يا براى نوشيدن آب بسيار است و رقت بول در اين صورت بنا بر غلبهء اجزاى مائيهء رقيقه بر اجزاى مغلظهء فضليه ظاهر است و تقدم شرب آب كثير و كثرت بول شاهد وى است .\r\nأو البرد مع اليبس يا براى سردى و خشكى است ، چه در اين حالت بنا بر تكاثف ماده و تقابض مجارى برنمىآيد مگر آب رقيق و نشان اين نوع ميل بول به كمودت است و نحافت بدن شاهد بودن .\r\nأو لطرف لانصراف المادة عن المسلك المسالك المائية يا براى بازگشتن ماده است از مجارى آب ، چه هرگاه ماده مثلا به طرف جلد گرايد يا بسوى دماغ و معده و امعا بالضرور ماء رقيق برمىآيد لعدم ممازجتها بالفضول التي تغلظها و اين صنف از علامات توجه ماده به جهتى از جهات معلوم مىگردد .\r\nو أو لاندفاع رطوبات رقيقة يا براى مندفع شدن رطوبات رقيقه است ، چه شك نيست كه آب مشروبه در بدن اگرچه طبخ يابد قوام زائد بر قوام مائيت اكتساب نمىكند مادام كه فضول بدان مختلط نگردد ، پس اگر اين مختلط غليظ بود و به آب برآيد احداث غلظت مىكند در آن و اگر مختلط رقيق بود يا نسبت به مائيت قليل باشد آب رقيق القوام مىبرآيد .\r\nحاصل آنكه همچنان كه خروج آب صرف از اسباب رقت است خروج آب مختلط به رطوبات رقيقه يا قليله نيز از آن قبيله است در تغليظ قوام اصلى آب اثر فاحش نمىكند آن را به حيثيتى كه آن را رقيق توان گفت .\r\n\r\nفائده [ در بيان دلالت‌هاى بول رقيق 
  ]\r\nبول رقيق در امراض حاده دلالت مىكند بر ضعف قوت هاضمه و عدم نضج و گاه دلالت كند بر ضعف سائر قوى حتى كه تصرف نكند در آب البته ، بلكه آب همچنانكه درآيد برآيد .\r\nو بول رقيق بر اين صفت در صبيان بدتر از آن است كه در شبان ، بهر آن كه بول طبيعى صبيان بايد كه غليظتر از بول شبان باشد ، پس هرگاه بول صبيان در حميات حاده بغايت رقيق بود از حالت طبيعى بس بعيد باشد و هرچه از حال اصلى دور تر افتد وردى باشد لهذا گفته‌اند كه دوام رقت در اينها دليل هلاكت است مگر آنكه علامات صالح و ثبات قوت پيدا بود كه در اين صورت دلالت كند بر حدوث خراج خصوص تحت ناحيهء كبد .\r\nو رقت بول در بحران بلا تدريج منذر نبكس باشد .\r\nو وجه طبيعى بودن بول صبيان غليظتر از بول شبان از وفور رطوبت و توفير اكل بلا ترتيب ايشان پوشيده نيست .\r\nو أما الغليظ لكثرة الأخلاط أو لعدم النضج اما بول غليظ براى كثرت اندفاع اخلاط مىشود يا براى ناپختگى ماده .\r\nو بدانند كه كثرت اندفاع اخلاط در بول نمىتواند شد مگر در صورتى كه ماده‌اى غليظتر نضج يابد و طبيعت آن را بر سبيل بحران دفع نمايد چه ظاهر است كه هرگاه ماده در غايت غلظ بود و نضج در آن راه نيابد اگرچه به قوام معتدل نمىگرايد اما از آن غلظيت تنزل نموده به غلظ ميل مىنمايد كه نضج مادهء اغلظ همين است .\r\nبالجمله ماحصل كلام ماتن اين است كه غلظ بول يا از نضج ماده و دفع طبيعت مىشود يا\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nاز عدم نضج .\r\nاما اگر به جاى كثرت اخلاط نضج اخلاط مىگفت چنانچه شيخ در قانون گفت اوضح بود .\r\nو ايضا دريابند كه غلظ بول از عدم نضج بيشتر مىافتد و از نضج كمتر لندرة وجود البحران بالبول .\r\nو حصر كثرت اندفاع اخلاط به نضج مادهء اغلظ بنا بر اكثريه است چه اگرچه ممكن است كه اخلاط رقيقهء مفرط الكثرة چون نضج يابد بول را غليظ سازد ليكن اين به غايت نادر است بهر آن كه قوام خلط ذى رقت از نضج به اعتدال مىگرايد و تغذيه به غلظت نمىنمايد در اكثر لما مر .\r\nاكنون بيان كنيم كه فرق ميان غليظ كه از عدم نضج بود و ميان غليظ كه از نضج بود چيست و غلظ كه از نضج خلط اغلظ مىشود و از نضج خلط رقيق گاهى صورت مىبندد چگونه بازدانند .\r\nپوشيده نماند اگر نخست بول مفرط الغليظ بوده باشد پستر از آن مرتبه فرود آيد و ميل به غلظ نمايد دليل نضج خلط اغلظ بود و اين در انتهاى حميات خلطيه مىافتد لان النضج إنما يكون عند انتهاء الأمراض و كذلك عند انفجار ورم باطن پديد مىآيد لخروج المدة و المادة الكثيرة دفعة .\r\nبالجمله لازمهء اين نوع غليظ است كه عقب ظهور بول غليظ خفت در علت پيدا شود و ايضا رسوب او غليظ و كثير بود پس در انفجار ورم خروج قيح و تقدم آثار ورم نيز يار بود .\r\nاما آنچه از نضج اخلاط رقيقه غليظ شود تقدم رقت بول و بعده غليظ ظاهر شدن دلالت كند و غلظ اين كمتر مىباشد و مقدارش فزونتر و رسوب او رقيق‌تر .\r\nو آنجا كه غلظ بول به سبب فجاجت و عدم نضج بود معرا از آثار مذكوره باشد و عقب آن خفتى و راحتى پديد نيايد .\r\n\r\nانتباه [ نكاتى در باب غلظ بول 
  ]\r\nغلظ بول كه در امراض حاده افتد قبل از منتهى امكان ندارد كه سبب فجاجت باشد ، زيرا كه مواد امراض حاده پيش از نضج رقيق باشد و كذلك محال است كه به سبب نضج افتد ، زيرا كه مفروض زمانه قبل النضج است و بعد نضج نيز كمتر مىتواند شد ، بهر آن كه مادهء حاده رقيق‌تر مىباشد و چنين ماده اگرچه نضج يابد به غلظ معتدٌبه نمىرسد ، پس لازم آمد كه غلظ بول در امراض حاده نشود مگر به سبب انفجار اورام به سبب يا ذوبان و ذوبانى اكثر الوقوع است و ورمى قليل الحدوث ، بهر آن كه ورم كه در امراض حاده مىشود اكثر آن است كه مادهء او به طريق غير بول دفع مىشود لهذا گفته‌اند : البول الغليظ جدا في الأمراض الحادة يدل في الأكثر على الشر لأنه في الأغلب يكون ذوبانيا .\r\nو اسلم‌ترين بول غليظ در حميات آن است كه مستفرغ شود از وى چيزى كثير دفعة ، اما آن كه كم‌كم آيد دليل كثرت اخلاط و ضعف قوت بود .\r\nو بول غليظ كه نافع باشد آن است كه عقب او بول معتدل آيد و راحت روى نمايد .\r\nو هرگاه در امراض حاده بول از رقت به غلظت گرايد و بعد آن راحت پديد نيايد دلالت بر ذوبان نمايد .\r\nو هرگاه شخصى صحيح را بول غليظ آيد تا چند روز بر سبيل دوام و نيابد وجعى در سر و انكسار در بدن منذر بود به حمى .\r\nو بدان كه گاه باشد كه از اندفاع فضلات مستكنه يا انفجار ورم اعضاى باطن خصوص كه به نواحى مسلك بول بود پديد آيد غلظ بول ، پس وجود قروح در اعضاى باطنى بر غلظ مستحصله از آن و معرا بودن از آثار ورم اعضاى مذكور بر غلظ مستحصله از اندفاع فضله گواهى دهد . و غلظ بول كه از اندفاع فضله بود عام است كه در حالت صحت افتد يا حالت مرض و هر چون كه باشد به عقب راحت لازم دارد .\r\n\r\nفائده [ در معرفت تغيرات قوام بول 
  ]\r\nبايد دانست كه تغيرات قوام بول از سه وجه بيرون نيست و معرفت او ضرور تا حكم بر حال حادثه صادق آيد :\r\nيكى آن كه نخست رقيق بود پستر غليظ شود و اين در اكثر دلالت كند بر آن كه طبيعت در صدد نضج مجاهر است و ماده متأثر ليكن من كل الوجوه منقطع نشده .\r\nو گاهى دلالت كند بر ذوبان اعضا و لازمهء بول\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nذوبانى است كه چون ساعتى بماند روى به انجماد نهد و غليظ گردد .\r\nدوم آن كه نخست غليظ بود پس رقيق و صاف شود و اجزاى غليظ جدا شده ته‌نشين گردد و اين دلالت كند بر آن كه طبيعت چيره شده و ماده را پخته پس هر چون كه در ترسُّب اسرع بود اول بر نضج باشد .\r\nسوم آن كه از اول تا آخر بر يك وتيره ماند خواه بر رقت خواه بر غلظت ، يعنى از آنچه كه اول بوده باشد متغيّر نشود پس اگر با دوام اين حالت طبيعت قوى و قوت ثابت بود انضاج تام مترقّب باشد و اگر قوت ثابت نباشد خوف بود كه هلاكت سبقت كند بر نضج .\r\nو اگر بقاى وى بر غلظت اطالت كشد و علامات مخيفه پيدا نباشد اندار كند به صداع .\r\nبالجمله بودن بول بر يك قوام اردء و اول بر قصور نضج است نسبت به آنكه از رقت به غلظت گرايد يا از غلظت به رقت .\r\nاما وجه مذمت دوام رقت ظاهر است ، زيرا كه اين نميباشد مگر وقتى كه بول مائى بود و رداءت و بعد او از نضج مقرر شده .\r\nاما آنچه بر غلظ باقى ماند بنا بر آن كه دلالت كند بر آن كه ماده در غليان است و هنوز منفعل نشده نيز دلالت دارد بر رداءت و بعد نضج بيشتر از قسمين اولين ، زيرا كه در صورت تغير بول انفعال ماء در ماده راه مىيابد اگرچه تمام نباشد .\r\nو ديگر احكام متعلقه به غليظ در فصل صفا و كدورت گفته آيد ، اكنون ماتن رائحهء بول بيان مىكند :\r\nأما من جهة الرائحة اما بول از جهة بوى فينقسم إلى قليل الرائحة و حامض الرائحة و حلو الرائحة و منتن الرائحة پس منقسم مىشود به سوى كم بود ، ترش بود ، شيرين بود ، و بدبو .\r\nأما قليل الرائحة فلعدم النضج أو برد المزاج أو ضعف الحرارة الغريزية اما كم بوى ، پس براى عدم نضج است يا براى سردى مزاج يا از ضعف حرارة غريزى .\r\nو أما حامض الرائحة فللحرارة الغريبة في الأخلاط الباردة الجواهر و اما ترش بوى ، پس از حرارت غريبه است كه در اخلاط بارد الجواهر افتد .\r\nو أما حلو الرائحة فلغلبة الدم و اما شيرين‌بو از غلبهء خون باشد .\r\nو أما منتن الرائحة فلقرحة أو عفونة و اما بدبوى از ريش مجارى بود يا از عفونت .\r\nچون از بيان ما فى المتن فارغ شديم قوائد ديگر كه مخصوص به اين موضع است ذكر كنيم مشروحا :\r\nپوشيده نماند كه بيمارىها دو گونه است :\r\nيكى آن كه در آن تغير بول من حيث الرائحه لازم باشد و نظير آن امراض مزاجيه است ، خواه بانفرادها باشند ، خواه بتبع مرض ديگر و كذا امراض تفرق الاتصال كه متقاوم شوند و قيح در آن افتد كه در اينها رائحهء بول البته تغير مىيابد .\r\nدوم آن كه در وى تغير رائحه لازم نباشد و مثال آن امراض التركيب است كه مغير مزاج نشود ، چه بعضى از امراض تركيب است چون سده و امتلاى اوعيه كه تغير مزاج در آن مىافتد و حسب آن رائحهء بول نيز متبدل مىگردد و وى ازين قسم خارج باشد للزوم التغيّر فيه .\r\nو آن كه اطبا گفته‌اند هرگز بول مريضى ديده نشده كه رائحهء او به رائحهء بول اصحا ماند مراد از آن ، مريض به مرضى است كه در استدلال به احوالش افتقار به ملاحظهء بول باشد نه مبتلا به هر مرض ، چه بسيار بيماريها است در مرض التركيب كه در وى احتياج به ديدن بول نيست لعدم تغيره كما لا يخفى .\r\nاكنون دريابند كه بول از دو حال بيرون نيست : يا آن كه بوى دارد يا نه و هر واحد به قسمى گفته آيد :\r\nقسم اول در بول ذى رائحه و اين نيز از دو حال خارج نيست : يا بويش طبيعى بود يا غير طبيعى و غير طبيعى نيز يا شديد النتن بود يا خفيف النتن و شديد النتن عام است كه حامض الرائحه بود يا حلو الرائحه يا جز آن .\r\nقسم دوم\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nدر بول عديم الرائحه و اين نيز از دو بيرون نيست : يا آن كه نخست شديد النتن بوده باشد پس عديم النتن شود ، يا هم از نخست معدوم النتن باشد .\r\nو آن كه اول شديد النتن بود بعده عديم النتن شود نيز از دو وجه خارج نيست : يا آن كه باز ظهور نتن در وى شود يا نه . و اينجمله اقسام هشت صنف مىشود چنانچه هر يك عليحده مذكور مىگردد به نوعى :\r\nنوع اول آن كه معتدل الرائحه بود و اين در حالت صحت مىباشد و در حالت مرض كه تغير نمىدهد بول را و در حالت مرضى كه اگرچه تغير دهد بول را اما تغير شديد ندهد و در حالت مرضى كه اگرچه تغيير شديد دهد بول را ليكن ماده به نضج رسيده باشد و بول معتدل گشته لأنه حينئذ يدل على خير و سلامة .\r\nنوع دوم آن كه در حالت صحت بول آيد ذى رائحه شديد النتن و اين دلالت مىكند بر عفونت ، پس اگر اين حالت دير ماند نشان كثرت تولد مادهء عفن باشد و منذر بود به حميات عفنه و اگرنه دير ايستاد و دو سه بار بدان وجه آمده به اعتدال مبدل شده دليل آن باشد كه مادهء عفنه كه در بدن گرد آمده بود مندفع گشت .\r\nنوع سوم آن كه در مرض بول آيد قوى رائحه شديد النتن ، پس اگر مرض مادى بود و ماده نضج يافته باشد سبب آن لا محاله قروح آلات بول باشد نه عفونت ماده ، زيرا كه چون ماده پخته شد رائحهء او قريب مىشود به اعتدال .\r\nو بدانند كه قروح آلات بول همه مغير رائحهء اويند خصوص قرحهء مثانه بنا بر اطالت لبث بول در آن .\r\nو كذا اگر مرض غير مادى بود و بول شديد النتن آيد بىقروح آلات بول نباشد .\r\nاما اگر مرض مادى بود و مادهء او پخته نشده جايز است كه نتن بول از عفونت بود يا از قروح مذكوره . و فرق در آن كه علت نتن عفونت است يا قرحهء آن است كه اگر در آلات بول وجع پيدا شود و قيح و قشور با بول آيد و عفونت هميشه يكسان باشد بايد دانست كه قيروحى است و اگر گاهى عفونت كم شود و گاهى زياده و از وجع و قيح و قشور معرا باشد توان يافت كه عفونى است .\r\nنوع چهارم آن كه بول ترش‌بوى آيد ، پس اگر در صحت است نشان عفن شدن ماده سرد بود و دوام اين رائحه دليل حدوث حميات بلغميه يا سوداويه باشد و اگر در مرض است نظر كنند كه مرض سرد است يا گرم ، اگر سرد است دليل تعفن مادهء سرد بود و اگر گرم است علامات انطفاى حرارت غريزى باشد و مشعر به رسوب ، چه رائحهء حامضه بىبرودت نباشد و اجتماع برودت غريب با حرارت غريب صورت نه‌بندد ، پس بالضرور لازم آيد انطفاى حرارت غريزى كه مستلزم برودت طبيعى است با حرارت غريب جمع آيد آنزمان رائحهء حامضه در بول ظهور نمايد .\r\nو بدانند كه رائحهء ترش از قروح آلات بول پديد نمىشود و كذا از امراض غير مادى .\r\nنوع پنجم آن كه بول او ميل به حلاوت داشته باشد و اين نباشد مگر از خون .\r\nنوع ششم آن كه بول عديم الرائحه آيد از ابتداى و اين دلالت كند بر برد مفرط و فجاجت و انتفاى حرارت متبخره .\r\nنوع هفتم آن كه بول عديم الرائحه آيد بعد مستحيل شدنش از نتن ، يعنى نخست منتن مىآمده باشد پس يكبارگى بوى آن دفع شود و راحت نيز هويدا گردد و اين نمىشود مگر بنا بر زوال عفونت بغتةً .\r\nو حصول برد در مزاج فجاءةً چنانچه در حماى عفنه مثلا اسهال مفرط افتد خود به خود يا به ادويهء باردهء مسهله و بدان سبب در مزاج سردى شديد پديد آيد يكبارگى .\r\nنوع هشتم آن كه بول عديم الرائحه آيد بعد بول منتن بغتةً و ليكن عقب آن راحت ظاهر نشود و اين در مرض حاد نزد انطفاى حرارت غريزى واقع مىگردد و دالّ است بر سقوط قوت .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nالفصل الخامس في صفاء البول و كدورته و قلته و كثرته و زبده\r\n\r\nفصل پنجم ثابت است در صفاى بول و كدورت آن و كمى مقدار بول و افزونى آن و كف آن .\r\nأما الكدر سببه مادة أرضية مع ريح يخالط المائية اما كدر پس سبب او حصول اجزاى ارضيه است معه باد كه مختلط شود به آب .\r\nو أما الصفاء فسببه يخالف سبب الكدر و اما بول صاف پس سبب او مخالف كدر است ، يعنى قلت حصول ارضيت و عدم مخالطت ريح به مائيت و يعرف منها حال الاعتدال و شناخته مىشود از معلوم كردن اسباب اين هر دو حال اسباب بولى كه ميانه باشد در كدورت و صفا .\r\nو اكنون معنى صفا و كدر و فرق در كدر غير غليظ و غليظ غير كدر بيان كنم مع فوائد ديگر :\r\n\r\n[ در بيان معنى صفا و كدورت و فرق كدر غير غليظ و غليظ غير كدر 
  ]\r\nبدان كه صفا حالتى است كه با او نفوذ بصر در جسم سيال به آسانى شود و كدورت حالتى است كه با او نفوذ بصر در جسم سيال به آسانى نشود .\r\nو بدانند كه اگرچه در عرف عام صاف و شفاف بر سبيل ترادف اطلاق مىيابد ليكن در اصطلاح خاص بينهما فرق است ، چه صاف مخصوص به جسم سيال است و عدم احجاب ماوراى او در تعريف او دخل ندارد به خلاف شفاف كه عام است در سيال و غير سيال ليكن عدم احجاب از ماوراى شرط حد او است ، پس در صاف و شفاف نسبت عموم و خصوص من وجه متحقق باشد نظر بر عرف خاص .\r\nو فرق در كدر غير غليظ و غليظ غير كدر آن است كه اگر بول مختلف الاجزاء بود و مع ذلك معرا از شفافيت بود آن را كدر گويند .\r\nو عام است كه كدر غليظ باشد يا رقيق و الاول هو الاكثر .\r\nو همچنان عام است كه غليظ كدر بود يا صاف ، پس در غليظ و كدر نيز نسبت عموم و خصوص من وجه حاصل آيد .\r\nو مثال غليظ صاف بياض بيض است ، زيرا كه او غليظ است بنا بر تعذر خرق و صاف است بهر آن كه مانع نمىشود بصر را از نفوذ در خود ، ليكن كدر ممكن نيست كه صاف باشد كما بينهما من التضاد و كذا غليظ امكان ندارد كه رقيق بود به علت تضاد .\r\nو ايضا بدانند كدر كه رقيق مىشود رقت او به غايت نمىباشد ، چه كدر را ارضيت لازم است و چون ارضيت به آب جمع آيد شدت رقت در آن اصلا در تحقق ننمايد .\r\n\r\n[ در بيان علت تكون كدر 
  ]\r\nاكنون علت تكوّن كدر بيان كنيم تا حقيقت او مفصل معلوم شود :\r\nبدان كه سبب ظهور كدورت اختلاط اجزاى ارضيه است در آب به حيثيتى كه اجزاى مذكور متشتّت و متفرّق باشند در آب بتمامه و مع ذلك هر واحد از اجزاى ارضيه و مائيه جدا جدا محسوس همىشوند باقياً على غلظها و رقّتها .\r\nو ايضا بايد كه اجزاى ارضيه بادكن يا به لونى ديگر متلوّن باشند تا مانع اشفاف تواند شد ، چه تغيّريّة از صفا در كدر ضرورى است لما مر ، پس آنجا كه اختلاط اجزاى ارضيه يا مائيه به نهجى باشد كه از شدت اختلاط تميّز بينهما نماند آن را غليظ گويند نه كدر .\r\nو كذا آنجا كه اختلاط ارض با ماء به نوعى باشد كه اجزاى غليظه همه راسب باشند و اجزاى رقيقه فوق آن به حال خود قائم اين را مركب از غلظ و رقت خوانند نه كدر .\r\nو همچنان آنجا كه اختلاط ارض يا ماء اگرچه به طريقى باشد كه اجزاى ارض متشتّت بود و در ماء محسوس باشد بىترسب و طفو ليكن نفوذ بصر در همه آن متشابه مىشود آن را غليظ صاف گويند نه كدر ، زيرا كه عدم نفوذ بصر بر سبيل تشابه خاصه جسم كدر است .\r\n\r\nفائده [ بيان دلالت‌هاى بول كدر 
  ]\r\nبول كدر در اكثر دلالت مىكند بر سقوط قوت چه هرگاه قوت ساقط مىشود به برودت مستولى مىگردد و كاربرد انجماد رطوبات است .\r\nو بول كدر كه شبيه به لون شراب ردى به آب نخود باشد لازمهء حبالى است و كسانى را افتد كه در احشاى آنها ورم حار مزمن بود .\r\nو بول كدر كه شبيه با بول حمير و دواب باشد\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nو از شدت قشور چنان نمايد كه متخلخل است دلالت مىكند بر فساد اخلاط بدن و اكثر دلالت اين فساد بر بلغم خام است كه حرارت مادتا در وى عمل كرده باشد و ريح غليظ را به جنبش آورده لهذا بول مذكور حسب اتفاقات اسباب گاهى دلالت مىكند بر صداعى موجود و گاهى منذر به صداع مىدهند و اورام آن منذر است به ليثرغس و هو السرسام البلغمى .\r\n\r\nانتباه [ در بيان لواحق بول كدر 
  ]\r\nهرگاه بول به رنگ عضوى از اعضا آيد و زمانى طويل همينسان مىآمده باشند نشان وجود آفت بود در آن عضو ، اين بهر آن است كه فضول هر عضو مشابه به آن عضو مىباشد و بر آمدن بول بدان رنگ و كثرت در آن فضله به ذات صورت نمىگيرد و كثرت فضله مستلزم ضعف و غايت آن عضو است .\r\nو مراد از اين فضول مذكور فضله‌اى است كه از ماده آماده بهر تغذيه و شبيه آن عضو است باقى مانده باشد و تشابه تلك الفضلة بتلك العضو ظاهر لأن الغذاء كما يتشبه بالعضو يشبه الفضلة بما يفضل عنه .\r\nو جالينوس گفته بولى كه مشابه به لون عضوى از اعضاى بدن يا مشابه به جوهر وى باشد و مدام همى آيد و عضو مذكور مطول باشد دليل ذوبان آن عضو باشد .\r\nو بعضى از مجربين گفته‌اند هرگاه در اين قاروره چيزى ابر مانند يا دخان مانند باشد نشان درازى مرض بود اگر اين ابر و دخان در مرض دايم بماند منذر به موت بود .\r\nبول مختلف الاجزا كه اجزاى كبار در آن بسيار باشد نشان اقتدار عمل طبيعت و قوت تنفيذ او است مع شدت انفتاح مسام .\r\nو بولى ديده شود در وى همچون خيوط كه بعض آن مختلط بود به بعض دلالت كند بر آن كه بول مذكور بر اثر جماع ظاهر شده .\r\nو چون از بيان لواحقات كدر فارغ شديم به ذكر مقدار بول پردازيم چنانچه مؤلف گفته :\r\nو أما قليل المقدار فيدل على ضعف القوة أو تحليل كثير او انصراف المادة إلى جهة أخرى اما بولى كه از مقدار معتاد كم آيد دلالت مىكند بر ضعف قوت يا تحليل يا انصراف ماده به جهت ديگر .\r\nچون اين سه قسم كثير الوقوع بودند مؤلف به همين اكتفا كرد و ما همه اسباب تقليل بول مفصل بيان كنيم :\r\n\r\n[ در بيان اسباب تقليل بول 
  ]\r\nپوشيده نماند كه موجبات قلّت انواع است :\r\nيكى آن كه آب يا چيزهاى آب‌ناك كمتر خورده شود و مع ذلك از حرارت مذوبه كه علت تكثير است معرا باشد پس بالضرور بول كمتر آيد و اين نوع از تقدم سبب معلوم شود .\r\nو ايضا لازمهء وى است كه بول شديد الصبغ باشد با وجود انتفاى حرارت و علت شدت صبغ قلت است ، چه هرگاه منصبغ قليل مىبود تأثير صابغ در آن كثير مىباشد البته .\r\nدوم آن كه تحليل مفرط اتفاق افتد پس اگرچه آب به مقدار معتاد يا زياده بر آن خورده شود ليكن به سبب تحليل كثير مائيت منعدم شود و هوا گردد و بول كمتر آيد .\r\nو عام است كه فرط تحليل از سبب ظاهرى باشد يا باطنى ، نظير ظاهرى فرط تعب و حركت است و گرمى هوا و مثال باطنى حرارت مفرط مزاج بدون روح ، پس در سبب ظاهرى تقدم تعب و حركت مفرطين با وجود گرمى هوا گواهى دهد و بول يعنى در اكثر با حدت و التهاب مىباشد .\r\nو در سبب باطنى اگر حرارت حمى و مانند آن موجب است وجود سبب شاهد وى است و اگر حرارت مزاجيه و روحيه موجب است نحافت بدن پيدا باشد و بول نارى و قليل الثفل بود .\r\nسوم آن كه مائيت با وجود كثرت مائل شود به جهتى كه غير مجراى بول است و بدان سبب بول كمتر آيد .\r\nو تميّل ماده عام است كه به استفراغ باشد يا بىاستفراغ و تميّل به استفراغ يا از ظاهر بدن مىشود و نظير وى عرق است يا از باطن و نظير وى اسهال است و قى مفرطين .\r\nاما تميّل بلا استفراغ يا تابع تفرّق اتصال مىباشد يا غير تابع او ، مثال تابع ميل ماده است به سوى فضاى بطن\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nعند انفجار برابخ بول ، زيرا كه چون رگهاى مذكور از اين محل مىگشايند بول به تجويف بطن مىگرايد ، پس اگر بول اندكى بدين سو آمد خروج بول حسب آن به قلّت مىباشد و اگر بول بتمامه بدين جهت آيد هيچ بيرون نمىآيد و محتبس مىشود بالكليه و هر چون كه باشد از اين قسم عارض مىشود استسقا بغتةً .\r\nو مثال ميل ماده كه غير تابع بود مر تفرّق اتصال را تصاعد مواد است به جانب سر .\r\nبالجمله قلّت بول كه به واسطهء ميل مواد افتد خواه مع الاستفراغ بود يا به غير آن در اكثر لازم است كه بول مذكور رقيق و قليل الصبغ و عديم الثقل بود و ديگر علامات انصراف به هر جهت كه باشد شاهد وى است ، چنانچه نداوت جلد بر عرق دلالت مىكند و ثقل بطن و احساس مغص بر اسهال و صداع و ثقل سر بر تصاعد ماده به دماغ و عروض استسقا دفعةً بر انفجار برابخ .\r\nو در انفجار برابخى نقصان در صبغ بول نمىباشد لهذا لزوم قلّت صبغ را در ميل موادى به لفظ اكثر مقيد ساخته .\r\nو علّت عدم قلّت صبغ در اين نوع آن است كه چون برانج منفجر مىشوند بول كه از گرده در وى مىدرآيد بعضى از آن از موضع منفجره به سمت جوف مىافتد و باقى باقياً على حاله در مثانه منحدر مىشود به خلاف ديگر تميلات كه مادهء منصبغه بنا بر لطافت و حركت با رطوبات متصرف مىگردد و مائيت بحت در جگر باقى ماند .\r\nو بربخ وريدى است كه از كليه به عنق مثانه متصل شده جهت انحدار رطوبات كبد و مافوقها و چون از هر گروه رگى نازل شده است هر دو رگ را كه از گرده ناشى شده‌اند برابخ مىخوانند به صيغهء جمع و در تشريح مفصل گفته‌ايم .\r\nچهارم آن كه سده در مجراى بول افتد و بدان سبب به جز رقيق منحدر نتواند شد و بنا بر احتباس اجزاى غليظ قلّت در بول پديد آيد و خاصه سده است كه بول رقيق و قليل الصبغ آيد البته .\r\nو ايضا ثقل و تمدد در محل سده محسوس همىشود و شدت و خفت و رقت و صبغ حسب قوت و ضعف سده مىباشد و ثفل و تمدد به دستور .\r\nپنجم آن كه قوت دافعه كليه يا مثانه ضعيف شود و بدان سبب بول كمتر آيد و به عسر برآيد ، پس اگر از كليه باشد ثقل در آن محل پيدا باشد و حال كليه تباه نمايد .\r\nو اگر از مثانه باشد ثقل در مثانه پيدا بود و عانه منتفخ نمايد و بول كثير المرات آيد و هر بار قليل المقدار .\r\nششم آن كه جاذبه كليه ضعيف مىشود و در اينجا ثقل در كليه كمتر باشد و در كبد نيز ثقل كمتر بود لسلامة الكبد ليكن گاه باشد كه ترهّل در بدن پديد آيد به واسطهء كثرت مخالطت مائيت با خون .\r\nهفتم آن كه دافعهء كبد ضعيف مىشود و در اينجا ثقل در كبد محسوس مىشود و فساد در حال آن پديد مىآيد و باشد كه تمام بدن تباه شود بهر آن كه ضعف دافعهء جگر مستعد مىكند بدن را به حدوث استسقا بنا بر كثرت مائيت محتبسه از خروج .\r\nو أما كثير المقدار فيدل على ذوبان أو استفراغ فضول زائدة اما بول كثير المقدار دلالت مىكند بر گدازش يا استفراغ فضلهاى زائده و در اينجا مؤلف به همين دو سبب اقتصار كرده ما مفصل ذكر كنيم :\r\n\r\n[ در بيان اسباب تكثير بول 
  ]\r\nبدانند كه اسباب تكثير بول انواع است :\r\nاول آن كه آب زياده از مقدار خورده شود ، تنها ، يا با شراب ممزوج كرده ، يا با طعام پخته ، يا چيزهاى آبناك چون فواكه تر ، خصوص بطّيخ و امثال آن كه مدر بود خوردن اتفاق افتد به توفير ، پس بالضرور بول كثير المقدار آيد نشان وى تقدم سبب است .\r\nدوم آن كه به سبب اغتسال به آب سرد يا به سبب ملاقات هواى سرد بشره كثيف شود و رطوبت بدن كه بر سبيل عادت به تحليل مىرفت برود و افزون شود و به بول برآيد و\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nكثرت بول در سرما از اين قبيل است و وجود سبب و تكاثف جلد بر اين گواهى دهد .\r\nسوم آن كه سكون مفرط اتفاق افتد و بدان سبب رطوبات به تحليل نروند و افزون شوند و برآيند و وجود سبب نيز بر آن دلالت كند .\r\nچهارم آن كه ذوبان در رطوبات افتد و ماده با بول برآيد و اين يا در حميات محرقه پديد آيد يا در تپ دق .\r\nپنجم آن كه فضول در بدن بيشتر متولد شوند پس طبيعت آنها را بر سبيل بحران دفع كند از راه بول و اين از آثار فزونى مواد معلوم شود و به جز روز بحران نيفتد .\r\nششم آن كه استعمال مدرّات كرده شود .\r\n\r\n[ در بيان فرق ذوبانى با ساير اسباب 
  ]\r\nاكنون در ذوبانى و جز آن كليةً فرق بيان كنيم :\r\nپوشيده نماند كه ضعف قوت روز به روز لازمهء ذوبانى است و كذا التهاب و اشتعال بدن و حدّت رائحه بول به خلاف ديگر اقسام كه معرا از اين علامات مىباشد .\r\nو أما المعتدل بينهما فيدل على جري الأسباب على المجرى الطبيعي و اما بول معتدل در قلّت و كثرت دلالت مىكند بر جارى بودن اسباب بر مجراى طبيعى .\r\nو أما الزبد فكثافته و طول بقائه يدلان على اللزوجة اما كف بول پس كثافت و دير ماندن او دلالت مىكند بر لزوجت و كثرته تدل على الريح الغليظ و بسيارى كف دلالت مىكند بر ريح غليظ .\r\nو اكنون وجه تولد زبد مطلقا ذكر كنيم با ديگر فوائد متعلق آن :\r\n\r\n[ در بيان وجه تولد زبد در بول 
  ]\r\nبدانند هرگاه با رطوبات سياله جسمى لطيف كه از شأن او تصعد است مختلط شود به حيثيتى كه ممكن نبود انفصال يكى از ديگر ، حادث مىگردد از آن زبد و اين چنين اختلاط مانع الانفصال نمىتواند شد مگر در صورتى كه بعد تصغر اجزا مختلط شده باشد و درپوشد رطوبت هر همهء آن جسم لطيف را و به نهجى محيط شود كه نه جسم مذكور آن رطوبت را خرق كرده منفصل تواند شد صاعداً و نه رطوبت مزبور آن جسم را خرق كرده منفصل تواند شد راسباً پس بالضرور جسم مزبور داخل رطوبت محصور بود و ذلك هو الزبد بلفظ مطلق .\r\nليكن در عرف اطبا آن را كه خُرد است به اسم زبد مخصوص مىدارند و آن را كه كلان است به اسم عُبُب و نفاخات مىخوانند .\r\nو عُبُب به ضم عين مهمله و ضم موحده اولى است .\r\nو جسم لطيف كه چون با رطوبات مىآميزد به طريق مسطور زبد از آن متكوّن مىشود .\r\nو عام است كه آن جسم هوا باشد يا ريح يا روح مثال هر سه بيان كنيم :\r\nاما آن كه از اختلاط رطوبت پديد آيد زبدى است كه در آب از موضع بلند ريزد و مجتمع شود و ظاهر مىشود .\r\nو آن كه از اختلاط رطوبت يا ريح پديد آيد زبدى است كه در براز رقيق ذى قراقر بروز مىنمايد .\r\nو آن كه از اختلاط رطوبت با روح پديد آيد زبدى است كه در دهن مخنوق ظاهر مىگردد .\r\nو بنا بر آن كه از جرم ريه رطوبت مىگدازد و با روح كه مخترق شده به احتباس نفس مىآميزد و هو من علامات الموت .\r\nو معلوم نمايند كه جسم لطيف كه چون به رطوبت مىآميزد و احداث زبد مىنمايد گاه باشد كه آن جسم متكوّن شود در رطوبت و نظيرش غليان رطوبات است ، پس اگر علت غليان حرارت ذاتى رطوبت بود مثال او غليان عصارات فواكه است بىسخونت خارجى و اگر حرارت خارجى بود مثال او طبخ رطوبات است به نار يا به شمس و در هر دو صورت زبد ظاهر مىگردد لا محاله .\r\nاما زبد كه به مصروع حادث مىشود از اختلاط هواى خارج يا رطوبات واقع مىگردد به اين طريق كه از دماغ رطوبات سائل مىشود و با هواى متنشفه در مجرى مصادفت مىگذرد ، پس هواى مذكور رطوبات را برآمدن نمىدهد و در وى نفوذ مىنمايد و مختلط شده از مجموع زبد\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nپديد مىآيد .\r\n\r\n[ در بيان زبد بول و آنچه از اين زبد مورد عنايت اطبا است 
  ]\r\nاما زبد بول كه در صدد ذكر وىايم سبب حدوث او اختلاط رطوبات است يا ريح كه متولد شده در بدن و بيرون آمده با بول .\r\nو ايضا چون در قاروره بول را مىاندازند و هوائى كه در قاروره محصور است با اجزاى بول مىآميزد و متداخل شده زبد از آن پديد مىآيد ، ليكن اين زبد از اعتبار ساقط است .\r\nو كذا بول را كه در قاروره بجنبانند كف مىكند و اين نيز ساقط از اعتبار است لهذا گفته‌اند كه : زبد معتبر كه حكم بر آن كرده شود آن است كه بىجنبش قاروره حاصل شده باشد و پس از انداختن در قاروره ساعتى نهاده باشند ، زيرا كه زبد كه از انسكاب بول در قاروره پديد مىآيد بىجنبش قاروره زود منتفى مىگردد به خلاف زبد ريحى كه نسبت به او ديرپا است بلكه بعد نهادن فزونتر مىگردد ، پس حسب قوام رطوبت و قلّت و كثرت ريح حجم او و كثرت و قلّت و بقاى او مىباشد ، مثلا اگر ماده غليظ لزج بود و ريح كثير ، زبد بسيار مىشود و كثير الحجم مىبود كه آن را عُبُب گويند و بعد دير منشق مىگردد و الا موافق آن در هر امر متناقص مىباشد . و زبد عبب بَطىء الانقضاء كثير العدد در امراض كليه منذر است به طول مرض .\r\n\r\nنكته [ ضرورت خروج ريح با بول 
  ]\r\nبايد دانست كه خروج ريح با بول ضرور است ، پس اگر قوام بول لايق تولد زبد است زبد از آن متولد مىگردد و الا فلا .\r\nو وجه ضرورت خروج ريح در بول آن است كه مجراى بول نرم مخلوق شده تا اتصال او به مثانه به وجه احسن تواند شد و بنا بر نرمى اجزاى او با هم منطبق مىباشند ، زيرا كه انفتاح دائمى خاصهء جسم صلب است ، پس از آن كه مجراى مذكور منطبق مىباشد حكيم مطلق ريح را مددگار اين كار كرده تا با بول مترفق گردد و مجرى را كما ينبغى بگشايد و بول را نيز بر دفع مدد نمايد پس بول به سهولت برآيد .\r\nالفصل السادس في الرسوب\r\n\r\nفصل ششم ثابت است در بيان رسوب\r\nو هو كل جوهر أغلظ من المائية متميز عنها و إن تعلق أو طفا و آن جوهرى است غليظتر از مائيت ، متميز از مائيت ، اگرچه متعلق بود و طافى باشد .\r\nحاصل آن كه اجزاى متميزه در بول اگر ته‌نشين آيد اطلاق رسوب حسب تعارف بر آنها ظاهر است ، اما اگر در وسط قاروره نمايان باشند يا بالاى وى ، آن را نيز رسوب مىنامند .\r\nاطبا بنا بر آن كه از شأن اجزاى غليظ ترسب است و عدم ترسب به واسطهء منع مانع آن را و مسمى بودن به رسوب باز نمىدارد كما لا يخفى ، لهذا شيخ نوشته : اصطلاح الأطباء في استعمال لفظ الرسوب و الثقل قد زال عن المجرى الطبيعي المتعارف لأنهم يقولون رسوب لما لا يرسب .\r\nاكنون فوائد قيود كه در ماهيت رسوب افتاده بيان كنيم با منافع ديگر ، بعد از آن اقسام وى ذكر نمائيم :\r\n\r\n[ در بيان قيود موجود در تعريف رسوب 
  ]\r\nپوشيده نماند كه قول مؤلف جوهر به مثابهء جنس است و مراد از آن جوهرى است كه جزو بول بود و فائده اين قيد آن است تا اجسام ديگر كه بچسپانند مستخرج گردند .\r\nو قول او أغلظ قواماً من المائية مراد از مائيت مائيتى است كه منفصل مىشود با بول و نظر مىكند طبيب در وى ، پس الف لام براى عهد باشد و اين فصلى است كه متميز مىكند رسوب را از جوهر ريح مخالط به مائيت .\r\nو قول او متميّز عنها مراد از تميّز تميّزى است كه محسوس شود و اين فصلى است كه جدا مىكند رسوب را از جوهرى كه مختلط است با بول و مىدهد بول را لون و قوام و جوهر مذكور فضول است كه با بول مىبرآيد مختلط شده .\r\nو فضول مذكور شك نيست كه قوام آنها غليظتر از قوام مائيت است ليكن تمائز بينهما محسوس نمىباشد .\r\nو ينقسم إلى طبيعي و غير طبيعي و منقسم مىشود رسوب به سوى طبيعى و ناطبيعى .\r\nأما الطبيعي فإنه أبيض راسب متصل الأجزاء متخلخل لطيف إذا حُرِّك انبسط سريعا و لا يُسرع النزول اما رسوب طبيعى\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nمحمود ، پس وى آن است كه سپيد بود در اكثر و ته‌نشين باشد و اجزا با هم پيوسته بوند ، متخلخل و سبك باشند و چون حركت داده شود منبسط و منتشر گردد ، زود و به سرعت نازل نشود .\r\nو مؤلف در تعريف رسوب طبيعى چند چيز بيان كرده و ما اين چند صفت را جدا جدا ذكر كنيم و اوصاف باقيه كه لازمهء طبيعى رسوب است و مؤلف سكوت از آن كرده نيز بيان نمائيم بانضمام فوائد كثير :\r\n\r\n[ در بيان انواع رسوب 
  ]\r\nپوشيده نماند كه رسوب از دو بيرون نيست : يكى آن كه از فضلهء هضمها يا از فضلهء خلطها كه مندفع مىشود بعد نضج ظاهر گردد و اين را رسوب طبيعى گويند ، پس اگر كامل النضج است محمود نامند و الا غير محمود خوانند حاصل آنكه رسوب طبيعى محمود بود يا غير محمود .\r\nدوم آن كه از فضلهء اخلاط نضيجه يا از انفصال جرم اعضا پديد آيد و اين را غير طبيعى خوانند .\r\nو بيان رسوب غير طبيعى به جميع اقسام علاحده گفته آيد .\r\n\r\n[ در بيان صفات رسوب طبيعى 
  ]\r\nاكنون اوصاف سبعه رسوب طبيعى محمود ذكر مىكنيم :\r\nاما وصف اول آن است كه سپيد باشد و در سپيد بودن رسوب مذكور شرطى است كه وى از فضول هضم كبدى نباشد ، چه اگر هضم كبدى بود سرخ خواهد بود ، نه سپيد ، چه فضلهء هر هضم بعد استكمال هضم شبيه به عضوى كه در آن هضم شده مىباشد باعتبار لون و ظاهر است كه لون جگر سرخ است ، لهذا واجب است كه فضول هضم جگر نيز سرخ باشد ، ليكن از آن كه فضلهء كبدى از عروق و مثانه عبور كرده مىآيد و عروق و مثانه لون آن را تغيير مىدهند بناءً عليه ظاهر الحمرة نمىباشد ، ليكن هر چون كه باشد فضلهء كبدى كه بعد استكمال نضج حاصل شده بىحمرةٌ ما نباشد ، لهذا قرشى گفته در اين محل : الثفل الكامل البياض لا يكون من فضول هضم الكبد .\r\nاما رسوب كه از غير كبد باشد البته سپيد مىبود ، بهر آنكه از هضم ثالث و رابع مىباشد يا از فضول اخلاط ، آنچه از هضم بود معلوم شده كه كمال هضم ثالث و رابع تشبه غذا است به اعضاى اصلى و لون اكثر اعضاى مذكور سپيد است ، از اينجا است كه فضلهء مستخرجه هضمين مذكورين سپيد مىباشد ، مگر به عارضى و آنچه از فضول اخلاط بود وى نيز سپيد مىباشد ، بهر آن كه فاعل نضج ، قوت هاضمه و قوت مغيّره است و فعل اين هر دو قوت ، تشبيه غذا به اعضا است و گذشت كه لون اكثر اعضا سپيد است .\r\nوصف دوم آن كه از سبب باشد ، يعنى ته‌نشين بود بهر آن كه واجب است كه رسوب طبيعى محمود شبيه به جوهر اعضا باشد .\r\nو ظاهر است كه از شأن جوهر ترسّب در مائيت است بنا بر غلبهء ارضيت ، پس آنچه طافى و معلق بود مشابهت تام به جوهر اعضا نخواهد داشت او محمود نخواهد بود ، اما اگر طبيعى باشد باك نيست لما علمت أن المحمود أخص من الطبيعي .\r\nوصف سوم آن كه متصل الأجزا باشد ، زيرا كه علت تشتّت او تداخل رياح است و منع او اتصال بعض را از بعض ، پس اگر ريح در اين دخل نيافت لا محاله همه اجزاى او در اسفل قاروره بالطبع مجتمع خواهند بود ، زيرا كه از شأن هر جزو رسوب ترسّب به اسفل است به مثابهء تراب كه در آب اندازند فرو مىنشيند .\r\nو بدانند كه مخالطت ريح با بول نمىشود مگر براى خامى .\r\nو ايضا دريابند كه اتصال اجزا كه ذكر شد لازمهء رسوب محمود يعنى كامل الهضم و النضج است ، پس اگر متصل نباشد بل متشتّت بود منع نمىكند از بودنش طبيعى كما علمت آنفا .\r\nوصف چهارم آن كه متخلخل و لطيف بود بهر آن كه حدوث به رسوب محمود از حرارت منضجه مىباشد و از شأن حرارت ايجاب خفت است به خلاف آنچه از برد مجمّد رطوبات غليظ شده مترسّب شود كه وى به سبب جمود ، ثقيل و غير متخلخل مىشود و خاصهء رسوب متخلخل لطيف است كه چون بجنبانند منبسط شود به سرعت و فرود آيد به تدريج بنا بر خفت و لطافت .\r\nوصف پنجم آن كه لازمهء رسوب محمود است و مؤلف بيان آن نكرده آنست كه متشابه الاجزا و مستوى و املس باشد ، بهر آن كه اختلاف اجزا نمىشود\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nمگر آنگاه كه بعض اجزاى او عاصى بر نضج باشند و چون نچنين باشد بلكه همه اجزاى وى براى قبول فعل فاعل واحد يكسان بوند بالضرور انفعال متشابه خواهد بود ، لهذا هيئت رسوب محمود واجب است كه المس مستدير الشكل باشد لأن ذلك هو المتشابه .\r\nو اينكه گفته شد از وجوب استدارات ، شكل هر فرد فرد رسوب است ، زيرا كه شكل بسيط اجسام كروى است اما اگر به اعتبار هيئت مجموعى رسوب مذكور نظر كنند واجب است كه مخروطى شكل باشد قاعدهء او اسفل قاروره بود و سر او به طرف اعلايش ، چه ظاهر است كه چون اجزاى صغيره متشابه مجتمعه به موضعى فراهم آيند خاصه به تدريج شكل مخروطى مىگزينند چنانچه در تراب كه بر زمين اندازند مشهود است كه به شكل مخروطى موضوع مىشود .\r\n\r\nانتباه [ رسوب طبيعى محموده و غير محموده 
  ]\r\nمكرر گفته شد كه اوصاف مذكوره كه در باب رسوب طبيعى بيان يافته لازمهء طبيعى است كه محمود بود و ذلك يدل على كمال الهضم اما طبيعى غير محمود لازم نيست كه بدين همه اوصاف موصوف بود ، چه بهر طبيعى بودن رسوب تخالف از اقسام غير طبيعى كفايت مىكند اگرچه بعضى از اوصاف كه در مادهء طبيعى مطلق گفته شد يافته نشود در آن .\r\nو أجود ما يخالف الأبيض هو الأحمر ثم الأصفر و نيكوترين رسوب طبيعى كه غير ابيض باشد وى سرخ است ، پستر زرد ، حاصل آنكه بعد ابيض بهترين رسوب به اعتبار لون ، سرخ و بعده زرد ، يعنى اول در فضيلت و بهترى رسوب سپيد است و وجهش عنقريب گذشت مع بيان آن كه به شرطى كه فضلهء كبدى نباشد .\r\nو بعده رسوب سرخ را ، زيرا كه حمرت رسوب دليل غلبهء خون است و وى اسلم و اشرف الاخلاط است و مناسب‌تر به طبيعت ، ليكن چون حمرت رسوب در اكثر از عدم نضج خون باشد منذر به طول مرض مىشود ، بهر آن كه نضج خون در زمان طويل حاصل مىشود . و در اكثر از آن گفتم كه گاهى رسوب احمر از نضج خون مىباشد ، چنانچه در رسوب مستحصله از هضم كبد ، غايت آن كه رسوب نضج شديد الحمرة نمىباشد لما ذكرته قريبا .\r\nو بعد سرخ رسوب زرد اجود است بهر آن كه رسوب زرد اكثر از غلبهء صفرا مىباشد و شدت صفرا نسبت به شدت سودا كمتر است .\r\nو شيخ در قانون بعد اصفر ثم الزرنيخي نيز نوشته و اجوديت او سبب سوداى محترقه است ، زيرا كه زرنيخى از صفراى محترقه حاصل مىشود ، اين صفرا اسلم از سوداى سوخته است .\r\n\r\nفائده [ در بيان رسوبات محموده و غير محموده 
  ]\r\nنسبت دلالت رسوب محمود بر نضج مادهء بدن همچون نسبت دلالت ريم سپيد يكسان هموار متشابه القوام است بر نضج مادهء ورم ، غايت آنكه ماده كثيف است و رسوب لطيف .\r\nو بدانند كه ظهور رسوب طبيعى دليل نيك است اگرچه صبغ و استوائى كه بايد نداشته باشد ، بهر آن كه حصول رسوب مذكور بىآنكه طبيعت ماده را دفع كند نمىتواند شد و اقتدار طبع بر دفع لا محاله دليل جيد است اگرچه لون مندفع و وضع اجزاى او كما ينبغى نباشد ، بخلاف رسوب غير طبيعى كه حصول او گاهى دليل مذموم مىشود اگرچه استوا و صبغ داشته باشد ، چنانچه در رسوب كه از گدازش اعضا باشد مرئى است لهذا گفته‌اند هر حالتى كه دلالت مىكند در رسوب محمود بر قوت فعل طبيعت و از خواص محمود است ظهور آن در رسوب مذموم دلالت مىكند بر قوت سبب ناطبيعى .\r\nاز اينجا است كه شيخ نوشته : أما الرسوب الردي المذموم فيشبه جزء من استوائه .\r\n\r\n[ در بيان اختلاف اطبا در ادل بودن دلالت لون يا ثفل 
  ]\r\nاكنون دريابند كه اطبا اختلاف كرده‌اند در آن كه استواى ثفل و رسوب اول بر نضج است از لون ، يا لون اول است بر آن ، اول رأى اقدمين است به رأى % هاى بعض متأخرين .\r\nمختار شيخ قول اول است لهذا بر استدلال بر آن مىگويد كه بياض در رسوب گاهى از مخالطت فضول با ريح مىشود نه از نضج تام ، به خلاف استوا كه بجز نضج صورت نمىبندد .\r\nو قرشى در شرح\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nنوشته كه اين حجت واهى است بهر آن كه انحصار استوا در نضج غير صادق است ، زيرا كه استوا گاهى در رسوب مذموم يافته مىشود بلا خلاف و استواى مذكور نيز لا محاله مذموم است لأن كلها في المذموم مذموم پس حصول استوا مختص به نضج نباشد و اوليّت او بر نضج غير ثابت بود .\r\nو اگر گويند كلام در رسوب محمود است ، پس ذم استواى رسوب مذموم قدح به مدعا نكند ، گوئيم اگر چنين است بياض كه از مخالطت فضول با ريح مىشود ايضا اندر رسوب محمود دخل ندارد كما لا يخفى ، پس وجه رجحان استوا نباشد .\r\nپستر نظر بتوفيق در كلامين مىگويد معلوم نمايند كه رسوب طبيعى دو گونه است :\r\nيكى آن كه از فضول هضم بود ، دوم آن كه از فضول اخلاط مندفع به نضج بود ، پس در فضول اخلاطى لا محاله استواى رسوب اول بر نضج است از لون ، بهر آن كه استوا را تأثير است در سهولت دفع مقصود به نضج فضول و لا كذلك اللون .\r\nو در فضول الهضمى لون اول بر نضج است از استوا ، بهر آن كه نضج غذا در استحالهء قريبه تشبيه به اعضا است من حيث القوام و اللون و در سهولت خروج فضول مذكور استوا را اعتداد كثير نيست بنا بر تصغير اجزايش .\r\n\r\nتنبيه [ فرق رسوب طبيعى با مده رقيق و بلغم خام 
  ]\r\nرسوب محمود كه تعريف و اوصافش بيان شده گاهى مشابه مىشود به مدهء رقيق و بلغم خام ، پس فرق هر واحد از اين دو با رسوب مذكور و فرق بينهما نيز جداجدا گفته مىشود .\r\nاما فرق در مده و رسوب موصوف از سه وجه توان كرد :\r\nيكى آن كه مده منتن مىباشد به خلاف رسوب .\r\nدوم آن كه مده غليظ القوام مىباشد نسبت به رسوب .\r\nسوم آن كه مده ثقيل‌تر از رسوب مىشود .\r\nو فرق در خام و رسوب نيز از سه وجه كنند :\r\nيكى آن كه خام شديد الاندماج مىشود و شناخته مىباشد شدت اندماج و اختلاط اجزا از عسر تفرق او و عسر اجتماع او بعد تفرق .\r\nو دوم و سوم همان است كه در مدى گذشت ، يعنى غلظ قوام و ثقل ، زيرا كه رسوب مذكور لا محاله لطيف مىباشد به خلاف خام ، مگر آن كه عفن بود كه در اين صورت خام نيز منتن مىگردد ، ليكن لونش نيز به سپيدى نمىماند فافترقا .\r\nسوم آن كه خام مندبح الاجزا مىباشد و متعسر التفرق ، به خلاف مده .\r\nپوشيده نماند كه حصول رسوب طبيعى كه در صدد ذكر وىايم مكرر گذشت كه از دو بيرون نيست : يا از فضلهء هضمها است يا از فضلهء اخلاط مندفعه بعد نضج .\r\nپس آنچه از فضلهء هضمها باشد وى عام است و در هر حال لازم الحصول ، چه در صحت و چه در مرض ، خواه مادى بود خواه غير وى .\r\nو آنچه از فضلهء اخلاط بوده باشد استدلال بدان مطلوب نيست ، مگر در امراض مادى ، زيرا كه بسا از امراض غير مادى است كه اصلا در آن رسوب نمىباشد ، چون دق بسيط .\r\nو ايضا در حالت صحت ظهور اين رسوب لازم نه ، زيرا كه در صحت بودن خلط زائد در عروق و انتقاص او نضج يافته غير واجب است ، به خلاف مريض كه مرضش از مواد رديه و احتباس آن در عروق بود ، كه اگر وى نضج نيابد و بيرون نيايد دليل فساد باشد و خروج آن محمود بود ، بهر آن كه نشان پختن ماده موذى باشد .\r\n\r\n[ در بيان رسوب بول لاغران و فربهان و اهل رياضت و تن‌آسايان 
  ]\r\nو معلوم نمايند كه در بول لاغران و اهل رياضت و آنان كه صنائع متعبه دارند رسوب كمتر مىشود ، خصوص رسوب راسب به خلاف فربهان و به آرام نشستگان كه رسوب در اينها كثير مىباشد ، لهذا گفته‌اند : بسا باشد كه بيمار لاغر باشد و بيمارى وى منقلع گردد و اصلا رسوب فضول خلطى در بول آن پديد نيايد . و همچنان بسيار باشد كه اگرچه رسوب قليل پديد آيد ليكن راسب و متسفل نشود ، بلكه طافى يا معلق بود .\r\nو قرشى نوشته كه نحافت ، يعنى لاغرى دو گونه است :\r\nيكى آن كه خون ذى حدت بود و طبيعت آن را مكروه دارد و به غذا صرف نسازد ، پس اگرچه خون كثير در عروق مخزون بود ليكن آدمى لاغر شود و در اينچنين لاغر ، رسوب در بول بيشتر مىباشد ، براى كثرت فضول .\r\nدوم آن كه\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nخون در بدن قلّت گيرد و بدان سبب بدن لاغر شود و قلّت رسوب و عدمش كه مذكور شد مخصوص بدان لاغرى است كه بنا بر يبس بدن و قلّت رطوبات مىشود .\r\n\r\n[ در بيان امتياز در رسوب فضول الهضمى و فضول الخلطى 
  ]\r\nو امتياز در رسوب فضول الهضمى و فضول الخلطى ظاهر است كه رسوب هضمى بر سبيل لزوم ظاهر مىشود و بر يك تيره مىباشد و در اكثر هنگام صحت به خلاف رسوب خلطى كه حسب خامى و نضج خلط احوال او مختلف مىباشد و در ابتدا نمىباشد و بعد چند روز بُروز مىكند به حسب ماده ، خواه طبيعى بود يا غير طبيعى .\r\nچون از بيان اقسام رسوب طبيعى فارغ شديم بيان كنيم غير طبيعى را چنانچه مؤلف گفته :\r\nو أما غير الطبيعي فينقسم إلى خُراطي و دَشيشي و لَحمي و دَسَمي و مِدّي و مُخاطي و شَعري و خَميري و رَملي و رَمادي و عَلَقي و دَمَوي و اما رسوب غير طبيعى كه حدش از ضد طبيعى معلوم شده منقسم مىشود به سوى خراطى الخ و هر يك جدا جدا مشروحا ذكر مىشود بر طبق قول مؤلف .\r\nو فائده حصر رسوب در اقسام معدود به نهجى كه قرشى در شرح قانون نوشته بعد ذكر اقسام وى علىحده مىگوئيم انشاء الله تعالى .\r\nأما الخراطي فهو شبيه بالقشور اما رسوب خراطى پس وى مشابه مىباشد به قشرها فمنه صفائح بيض پس قسمى از آن قشرهاى مستعرض رقيق الجرم رنگ است سپيد و يدل على انجراد المثانة و دلالت مىكند اين نوع بر خراش مثانه بهر آن كه صفائح بيضا حاصل نمىتواند شد مگر از عضو ابيض و در اعضاى بول عضو سپيد بجز مثانه و عروق نيست و از آن كه حجم اين عروق وسيع‌تر نيست از تقشر او صفائح مستحصل مىگردد ، پس بالضرور بايد كه از مثانه باشد و چون جرم مثانه رقيق مخلوق شده لازم است كه صفائح مذكور تنگ‌تر باشد نه ثخين .\r\nو منه صفائح لحمي و قسمى از آن قشرهاى مستعرض آگنده سرخ رنگ است .\r\nو يدل على انجراد الكليتين و دلالت مىكند وى بر خراش گردها ، زيرا كه در اعضاى بول عضوى كه از وى اينچنين قشر ثخين سرخ برآيد جز كليتين نيست .\r\nو منه كمد اللون و قسمى از آن صفائح كمد رنگ است .\r\nو يدل على انجراد الأعضاء الأصلية و دلالت مىكند وى بر خراش اعضاى اصلى كه غير اعضاى بول‌اند . و بودن وى از اعضاى اصلى بنا بر آن است كه مثل اين رسوب از لحم و شحم نمىتواند شد ، بهر آن كه اينها نرم‌اند و از تقشر عضو نرم صفائح پديد نيايد .\r\nو قيد حصول رسوب مذكور از اعضاى بول باشند بهر آن نموديم كه در اعضاى بول عضوى نيست كه بدين لون باشد .\r\nو ايضا در اين اعضا و مخرج مسافت طويل نيست كه كمودت در اجزاى مستخرجهء اينها ممكن الحصول باشد ، پس بالضرور بايد كه رسوب كمد اللون از اعضاى اصليهء بعيده بود اگرچه لون مذكور تابع لون عضو نيست بهر آن كه در بدن هيچ عضوى بدين لون مجعول نشده ليكن از آنكه رسوب مزبور از اعضاى بعيده مىآيد به سبب طول مسافت متغير مىگردد و كمودت در آن مىافتد .\r\n\r\nانتباه كيفيت حصول رسوب ذى صفائح\r\nاز اعضا دو گونه است :\r\nيكى آن كه همچنان كه در جلد جرب مىافتد و قشور از وى به ظهور مىرسد در سطوح اعضا نيز از حدوث و چيزى مجرب تقشر همى افتد و منفصل شده با بول برآيد .\r\nدوم آن كه در اعضاى مذكور قرحه يا تأكل افتد و از جرم وى قشر صفائحى ساقط شود برآيد .\r\nو پوشيده نماند كه رسوب خراطى كمد اللون اردء اصناف رسوب است بهر آن كه خروج وى از اعضاى اصليه بعيده است ، چون عروق و رباطات بل عظام .\r\nو شك نيست كه جرم اعضاى مذكور قوام ذى متانت دارد و تا سبب قوى نبود تفرق در اجزاى اين اعضا نيفتد ، سبب يا قوت علّت ، فزونى آفت باشد به خلاف صفائح كه از مثانه و گرده مىآيد شديد الرداءة نيست ، بهر آن كه چون در ممر فضول واقع است حصول خراش در اينها محتاج به قوت سبب نمىباشد . و اگرچه اين گاهى بنا بر دوام ورود مواد مزمن مىشود ليكن كمد مهلك مىباشد .\r\nو از اين تحرير آنچه قرشى در اين محل بر قول شيخ كه صفائح كمد را اردء از صفائحى ابيض و احمر\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nنوشته ايراد كرده‌اند مرتفع مىگردد .\r\nپوشيده نماند كه آنچه اطبا گفته‌اند كه از صفائحى ابيض و احمر كمتر مضرت پديد مىآيد بلكه اكثر از اينها مثانه و گرده پاك مىشود مراد از اين صفائحى است كه نه از قرحه و تأكل باشد و از اين توجيه نقيضى كه قرشى ذكر كرده رفع مىشود .\r\nو منه أجزاء صغار حمر تسمى كُرسَنِيَّة و قسمى از خراطى رسوب متصغر الاجزاء سرخ رنگ است مسمى به كرسنى و كرسنه حبه‌اى است مشهور از غله كه به پارسى آن را مشنك گويند .\r\nو يدل على احتراق في أجزاء الكبد و الكلية و دلالت مىكند كرسنى بر احتراق واقع در اجزاى جگر و گرده ، بهر آن كه در اعضاى اصليه عضوى كه بدين لون باشد جز اين دو عضو و قلب نيست . و از آن كه تفرق اتصال قلب مهلك است و قبل از آن كه اجزاى او در بول به درآيد كار به آخر مىرساند . بودن رسوب مذكور به جز جگر و گرده ممكن نباشد و تحصر تكون اين رسوب از اعضاى اصلى جهت آن است كه در اعضاى غير اصلى به غير از لحم عضوى سرخ نيست و رسوب كه از لحم مىباشد بنا بر لينت و تخلخل عضو لحمى مىشود نه كرسنى و لحمى گفته آيد .\r\nو بايد دانست آنچه ماتن گفته از دلالت كرسنى بر احتراق اجزاى جگر و گرده به اعتبار اكثريه است و گرنه از احتراق خون در جگر نيز رسوب كرسنى مىشود . و فرق بينهما گفته آيد .\r\n\r\n[ در بيان فرق بين رسوبات كرسنى 
  ]\r\nاكنون بدانند كه در بودن رسوب كرسنى از خون دو چيز شرط است :\r\nيكى احتراق ، دوم محترق شدن در جگر .\r\nقيد احتراق شدن بهر آن است كه اگر انعقاد دم از انجماد بود شديد السواد مىگردد بنا بر شدت تكاثف و انعقاد خون خالى نيست از اين كه به سبب جمود باشد يا به سبب احتراق و چون جمودى شايان كرسنى بودن رسوب نمىتواند بود احتراقى متحقق شود .\r\nاما تقييد احتراق خون در جگر بهر آن است كه چون خون در غير كبد سوخته مىگردد آن نيز شديد السواد مىگردد و وجه اسوداد خون در صورتى كه در غير كبد محترق شود و عدم اسوداد آن در تقديرى كه اندر جگر سوخته گردد آن است كه خون مادام كه در جگر است كثير المائية مىباشد و بدان سبب حمرت او اقرب به صفرت مىشود . و در اينجا چون وى را احتراق مىرسد اسوداد او مشتد نمىگردد بلكه مائل به حمرت مىباشد چنانچه صفرا كه مىسوزد سرخ مىشود نه سياه .\r\nو فرق در هر سه نوع كرسنى اين است كه آنچه از كليه بود شديد الاتصال مىباشد و كثير اللحمية به خلاف آنچه از كبد يا از احتراق خون در كبد بود كه شديد الاتصال و كثير اللحمية نمىباشد بل قابل‌تر مىشود بهر تفتت ، غايت آن كه دموى سهل التفتت است نسبت به كبدى و بها يفرق بينهما .\r\nو ايضا دموى قابل انحلال و اضمحلال است به خلاف كبدى .\r\nو بدانند كه كبدى نسبت بدانچه از كليه بود مائل به سياهى مىباشد البته و اما حال آنچه از گرده آيد مختلف مىباشد ، گاهى شديد القرب به صفرت مىشود و ذلك عند عدم افراط الاحتراق و گاهى شديد القرب به صفرت نمىباشد و ذلك عند افراط الاحتراق .\r\nو منه أجزاء صغار لا حمرة لها تسمّى نخاليا و قسمى از خراطى رسوبى است متصغر الاجزاء كه وى را سرخى نبود مسمى است به نخالى .\r\nو يدل على جرب المثانة و دلالت مىكند نخالى بر جرب مثانه .\r\nو مؤلف جهت كثرت حدوسش از اين بر همين اقتصار كرده و الا از ذوبان اعضاى اصلى كه سپيداند چون مثانه و عروق و مانند آن نيز رسوب نخالى مىآيد و كذا از قروح مثانه و از قروح عروق نيز پديد مىآيد و فرق بينهما گفته مىشود .\r\nو تقييد ذوبان اعضاى اصلى به سپيد جهت آن نموده آمد كه رسوب مذكور از اعضاى اصلى كه سپيد نيستند نمىتواند شد لعدم المشابهة و از لحم به دستور تكوّن نمىتواند يافت لما ذكر .\r\nو از شحم نيز به واسطهء عدم حصول رسوب قشورى از وى و همچنان از رطوبات هم تولدش غير ممكن است .\r\nاما از خون و سودا لعدم المشابهة و از\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nبلغم و رطوبات ثانيه بهر آن كه رسوب مستحصله از اينها كثير التسخن مىباشد جداً و اصلا شبيه به نخاله يعنى سبوس نمىشود .\r\n\r\n[ فرق در انواع رسوب نخالى 
  ]\r\nو فرق در نخالى مثانى و غير آن چند گونه است :\r\nيكى آن كه حكهء اصل قضيب لازمهء مثانى است .\r\nدوم آن كه مثانى بىنتن شديد نبود .\r\nسوم آن كه مثانى با مده و قيح مىشود بر سبيل دوام ، خواه از قرحه باشد خواه از حرارت و اگرچه در غير مثانى قرحى نيز گاهى مِدَّه و قيح مىباشد ليكن دايم نمىشود ، بهر آن كه قرحه كه در عضو بعيد از آلات بول بود اكثر آن است كه طبيعت مِدَّهء آن را به مخرج بول دفع نمىكند و اگر كند اكثر آن است كه نزد بحران مىكند فقط ، به خلاف قرحهء مثانه و عرق متصلهء وى كه مِدَّه از آنها دايم البروز مىباشد .\r\nچهارم آن كه آنچه از مثانه باشد يا از عروق مجاورهء وى چون برابخ اكثر آن است كه بول در آن نضيج مىشود لسلامة الكبد ، به خلاف آنچه از اعضاى بعيده بود كه در اغلب به تبع او مزاج جگر نيز فاسد مىگردد و انجذاب دم از وى به جانب اعضا كما ينبغى نمىشود بدان سبب تميز مائيت مستكمل نمىگردد و بول ناپخته مىآيد غسالى مانند .\r\nپنجم آن كه از غير مثانه آيد يعنى از اعضاى ديگر كه بعيد از آلات بول‌اند و قابل‌اند جهة حصول رسوب مذكور از آنها التهاب شديد لازم آن است به شرطى كه سببش ذوبان بود .\r\nششم آن كه نخالى مثانى سپيد محض مىباشد به خلاف آنچه از اعضاى بعيده آيد كه لون او در طول مسافت متغير مىشود و به كمودةٍ ما ميل مىكند .\r\nو أما الدَّشيشي فهو شبيه بالزرنيخ الأحمر اما رسوب دشيشى پس او مشابه است به زرنيخ سرخ ، و يسمى سويقيا أيضا و ناميده مىشود دشيشى را سويقى نيز ، و يدل على احتراق الدم أو ذوبان الأعضاء أو جرب المثانة و دلالت مىكند دشيشى بر احتراق خون با گدازش اعضا يا جرب مثانه .\r\nو مؤلف رح در بيان لون اين رسوب به حمرت اقتصار كرد بنا بر كثرت وقوعش و ما مفصل ذكر كنيم :\r\nنخست بدانند كه دشيش بر وزن دقيق اردى را گويند كه لباب از وى برآورده باشند .\r\nو گفته‌اند كه در سويق شعير اجزاى بزرگ كه مىباشند كما ينبغى مطحون ناشده آن را دشيش گويند .\r\nبالجمله رسوب دشيشى در عرض چون نخالى مىباشد و در ثخن بسيار غليظتر از آن حتى كه ثخن او قريب به عرضش مىشود اما به اعتبار الوان چند قسم مىباشد :\r\nيكى آن كه سپيد خالص بود و اين نمىشود مگر از اعضاى بول كه سپيداند ، چون مثانه و برابخ كه عند وقوع آفت در اينها رسوب مذكور برمىآيد گاهى بر سبيل قلّت و وجه قلّت آن است كه جرم مثانه و برابخ آنقدر غليظ نيست كه رسوب تندار از وى كثير الحدوث باشد مگر آن كه مثانه منخرق شود از خباثت مادهء جرب و هو نادر .\r\nدوم آن كه سپيد مائل به كمودت بود و اين از اعضاى اصليه كه سپيد و بعيد از ممر بول‌اند مىباشد به سبب انجراد يا ذوبان اعضاى مذكور . و وجه كمودت او در نخالى معلوم شده .\r\nسوم آن كه سرخ باشد و اين كثير الوقوع است و از احتراق خون مىشود يا از تقشر كبد و كليه ، پس اگر خون در جگر محترق شده سياهى نمىزند سرخى او و اگر در غير كبد محترق شده سياهى مىزند و وجهش در كرسنى گذشت .\r\nو آنچه سواد او غالب‌تر بود از احتراق خون طحال باشد فإنه دم أشد سوادا .\r\nو آنچه از كبد و كليه بود شديد السواد نمىباشد .\r\nو فرق در رسوب كه از كبد و كليه آيد يا از خون محترق در كرسنى مفصل گفته شد .\r\n\r\nانتباه [ گفتارى از بقراط 
  ]\r\nبقراط گفته هرگاه ثفل راسب در بول شبيه به اجزاى كبار سويق بود ردى باشد و از وى هرچه شبيه به صفائح بود يا رقيق ابيض باشد ردى بود . و از اينها آنچه شبيه به نخاله است ردى است .\r\nو قرشى نوشته كه من بسيار ديده‌ام رسوب سويقى در مرض بىآنكه در اعضا آفتى بود ليكن آن مريض اطالت مىكشد پس دانسته‌ام كه رسوب دشيشى و سويقى از رطوبات غليظ كه طبيعت\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nاقتدار نيافته باشد بر نضج او بلكه دفع كرده باشد آن را منقطع ساخته نيز حادث مىشود ، لهذا ميگويد كه اين نوع سويقى نزد من نسبت به صفائح قليل الرداءة است .\r\nو قال البقراط : من كان له حمى و كان يرسب في بوله شيء شبيه بالسويق الجريش فذلك يدل على أن مرضه يطول و صاحب ذخيره نوشته : هرگاه سويقى همچون دانه‌هاى ارزن باشد سبب آن گدازش و رندش رگها بود و همچون رندش سوهان باشد از گدازش و رندش استخوانها مىباشد و سپيد و سنگين باشد يا اغبر .\r\nو محمد زكريا گويد : اين نمىتواند شد بهر آن كه هر رگ و استخوان سخت‌تر از گوشت وى است و قوت و حرارت اگر بدان حد باشد كه رگ و استخوان را بگدازد پس گوشت دل بگداختن اولىتر بود از اينها و چون حرارت به آن حد رسد كه گوشت دل بگدازد مرگ پيش از گداختن دل افتد .\r\nأما اللحمي فسببه سبب الكرسني اما رسوب لحمى سبب او سبب كرسنى است .\r\nپوشيده نماند كه رسوب لحمى اگرچه در حمرت با كرسنى مشاركت دارد ليكن در شكل مفارق است ، زيرا كه صفو مقدار كرسنى قريب به استدرات مىباشد به خلاف لحمى كه چنين نبود\r\n\r\n[ در بيان حدوث رسوب كرسنى 
  ]\r\nو حدوث اين رسوب نيز از دو وجه بيرون نيست :\r\nيكى آن كه از اعضا آيد اصلى باشند يا غير آن .\r\nدوم آن كه از رطوبات برآيد .\r\nاما از اعضاى اصلى آنچه عامل آن است كه رسوب مذكور از وى تولد كند كليه و كبد است لا غير و وجهش آن است كه در كرسنى گذشت و از اعضاى غير اصلى قابل تكوّن اين رسوب چيزى است كه قريب العهد به تكوّن باشد و نزد وقوع ذوبان در آن مستخرج گردد با بول ، به خلاف لحم بسته كه هرگاه در وى واقع شود چيزى كه موجب اينچنين رسوب بود اندفاى اجزاى منفصلهء وى اكثر به طرف خارج بدن مىباشد لأنه أقرب .\r\nو معلوم شده كه شحم نيز قابل تولد رسوب مذكور نيست بليانيته في اللون .\r\nو پوشيده نماند كه از رطوبات به جز خون شائستگى احداث اين رسوب ندارد آن هم به شرطى كه در كبد محترق شود .\r\nو وجه عدم حدوث رسوب لحمى از رطوبات ديگر و از خون نيز اگر در غير كبد محترق شود از آنچه در كرسنى گذشت هويدا است .\r\nو بدانند كه تولد رسوب لحمى از كليه بيشتر است بنا بر قرب مسافت كه مفضى به تصغير نمىگردد ، زيرا كه آنچه از جگر بود يا از خون موصوف در اكثر امر صغير كرسنى مىبود به واسطهء قبول تفتّت در مسافت طويله .\r\nو أما الدسمى فيدل على الذوبان اما رسوب دسمى پس دلالت مىكند بر گدازش اعضاى غير اصلى كه لحم و شحم و سمين است .\r\nبدانند كه در بدن جز اين سه عضو عضوى قابل آن نيست كه رسوب مذكور از وى متولد شود و طريق حصولش چنان است كه قدرى از جرم اينها مىگدازد و با بول در مثانه مىآيد و در اينجا بعد خروج در قاروره باز منجمد مىگردد بعد مفارقت حرارت بدنيه و متميز از مائيت مىنمايد ، چه اگر منعقد نشود از مائيت جدا محسوس نگردد آن را رسوب نگويند بل وسومت و دهنيت نامند .\r\nپوشيده نماند كه ذوبان شحم سهل‌تر است از ذوبان لحم ، زيرا كه لحم بنا بر صلابت نمىگدازد مگر از سبب قوى و فرق در ذوبان لحم و غير آن كه سمين و شحم باشد آن است كه ذوبان لحمى مائل به صفرت و بريق مىباشد نسبت به ذوبان شحمى و سمينى و شبيه مىشود به روغن زيت يا به ماء ذهب ، لهذا گفته‌اند كه رسوب شحمى كه مشابه به زيت بود نشان شدت ذوبان است و ذلك إنما يكون من ذوبان اللحم و هو لا يذوب إلا بسبب قوي .\r\nاما ذوبان شحمى و سمينى يك چيزى است تفارق ندارد .\r\n\r\nفائده [ بيان ذوبان كثير المقدار 
  ]\r\nذوبان كه كثير المقدار بود لا محاله از مكان قريب باشد ، زيرا كه آنچه از اعضاى بعيد در اعضاى بول آيد اگرچه در اصل كثير بود ليكن به واسطه متفرق شدن در بدن در مسافت طويله با بول برنمىآيد مگر اندك‌تر .\r\nو ايضا رسوب دسمى كه بزرگ بود از عضو\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nقريب باشد البته و آنچه خرد بود از اعضاى بعيد باشد در اكثر ، زيرا كه در طول مسافت متصغر مىگردد .\r\nو ما بين كبد و مخرج بول عضوى كه در وى لحم و شحم باشد و رسوب دسمى از آن تولد كند غير از كليه نيست ، پس اقرب‌ترين اعضا به مخرج بول همىباشد ، لهذا گفته‌اند كه : هرگاه در بول قطعهء سپيد پديد آيد به مقدار حب الرمان دليل ذوبان شحم كليه باشد .\r\nو اگر گويند شحم بر گرده از جانب خارج است و مجراى بول به سوى داخل ، پس نفوذ اين قدر قطعهء بزرگ چسان صورت گيرد در مجرايش ؟ جواب آن است كه نفوذ قطعهء جامده از خارج كليه به باطنش لا محاله محال است ليكن كيفيتش آن است كه شحم مذكور چون مىگدازد در وى مىگردد به حيثيتى كه مودّى ما يلاقيه شود دفع مىكند طبيعت آن‌را بإذن اللّه تعالى از جرم كليه به سوى مجراى بول تا مستخرج گردد ، پس شحم گداخته چون به مثانه مىبرآيد بنا بر بَرد مكان منجمد مىشود و غليظ مىگردد بشكلى كه گفته شد .\r\nگويند حصر انجماد به قدر حب رمان چيست چرا بزرگتر از آن نمىشود ؟ گوئيم ممكن است ليكن اكثريه چنان است بهر آن كه از كليه شحم گداخته اندك اندك به مثانه مىرسد بر سبيل ترشح و همانقدر كه رسيد بسته مىگردد ، پس تكوّن قطعهء به غايت بزرگ از آن مستعد باشد كما علمت .\r\n\r\nسؤال\r\nدسومت كه از اعضاى دسميهء ثلاثه در بول مىآيد بعضى از آن منعقد مىشود و هو الرسوب و بعضى منعقد نمىگردد بلكه همچنان گداخته با بول مىماند و آن را چرب مىسازد ، وجه انعقاد بعض و عدم انعقاد بعض ديگر چيست ؟\r\n\r\nجواب\r\nذوبان دو نوع مىباشد : يكى آن كه مفرد بود و رطوبت را فانى سازد و بدان سبب ارضيت غالب آيد بر مادهء مذابه و چون چنين باشد به سرعت منجمد مىگردد و بنا بر كثافت كه لازمهء او است سهولت انجماد .\r\nدوم آن كه ذوبان وى قوى نباشد و رطوباتش فانى نگشته و وى تا بَرد قوى نباشد منعقد نمىگردد ، لهذا در قاروره گداخته ممزوج با بول مىباشد بلا تميز و شرائين كمتر است نسبت به اول لهذا گفته‌اند : الرسوب الدسمي أردء من الدسومة ز و أما المِدّي فيدل على انفجار قرحة اما رسوب مدى يعنى ريمى دلالت مىكند بر شكافتن قرحه ، خواه از نضج ورم باشد ، خواه از نضج جراحت و در باطن هر جا كه ورم باشد و پخته گردد اكثر آن است كه چون مىشگافند به طريقى كه اقرب و اسهل است در خروج ميل كند و از آنجا مستخرج مىگردد ، لهذا حصول ريم در بول بيشتر از اورام آلات بول مىباشد يا از جراحت آنها ، پس اگر با رسوب مدى بول نضج بود يعنى رسوب راسب محمود داشته باشد بايد دانست كه محل مده بلا شك آلات بول است ، خصوص مثانه ، زيرا كه نضج بول به ما فوق آن تعلق دارد .\r\nو بدانند كه رطوبات خام را كه در بول برآيد مشابهت با مده‌اى كه در بول آيد مىباشد و فرق بينهما آن است كه ريم گنده باشد و به آسانى از هم جدا مىشود و به هم باز مىآيد . و ايضا آثار تورم و انفجار اعضا گواهى مىدهد .\r\nو بايد دانست بسيار باشد كه ريم ذى نضج باشد و بدان سبب راسب نشود و با بول آميخته بود بلا تميز و جمله بول همچون شير سفيد نمايد و غليظ القوام باشد .\r\nو أما المخاطي فيدل على خلط غليظ خام اما رسوب مخاطى دلالت مىكند بر خلط غليظ خام بلغمى\r\n\r\n[ در بيان مخاط و انواع رسوب مخاطى و فرق آن‌ها 
  ]\r\nو مخاط بلغمى را گويند كه قوام او هموار نباشد نظير او بلغم بينى است .\r\nو رسوب مخاطى از سه وجه خالى نيست :\r\nيكى آن كه مادهء بلغم در بدن افزون شود و با بول برآيد .\r\nدوم آن كه قريب به مخرج بول مرض بلغمى افتد ، پس طبيعت مادهء آن را بدين سو دفع كند بر سبيل بحران ، چنانچه در وجع النسا و مفاصل و اوجاع ورك اكثر واقع مىشود .\r\nسوم آن كه مزاج گرده شديد البرودة شود و بدان سبب بلغم در وى بيشتر تولد كند و اين نوع كمتر افتد ، بهر آن كه غذاى كه به كليتين مىرسد از جگر هضم شده مىآيد و در اينچنين غذا بلغم كمتر مىباشد ، پس سردى مزاج كليه اگرچه محدث بلغم مىتواند شد ليكن بلغم كثير از وى\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nغير ممكن الحصول .\r\nو فرق در اين هر سه نوع از لزوم امتلا در تمام بدن در امتلاء و ظهور آفات و تقدم آثار نضج در بحرانى و وجود سوء مزاج بارد كليه در كليى چون اظهر بود به اطالت نپرداخت .\r\nو رسوب مخاطى كثير المقدار در آخر نقرس و اوجاع مفاصل دليل خير است لما علمت .\r\nو أما الشَّعري فسببه انعقاد رطوبة مستطيلة اما رسوب شعرى ، يعنى موى مانند در رقت و اطالت ، پس سبب او بستن رطوبت مستطيله است ، يعنى رطوبت به استطالت انعقاد يابد و اينچنان باشد كه رطوبت كه دراز باشد حرارت به آن مصادفت كند و آن را منعقد سازد و رسوب شعرى از وى حاصل گردد .\r\nو انعقاد وى نسبت به انعقاد حصات نرم‌تر است ، بهر آن كه مادهء وى قياس به مادهء حصولى لطيف باشد و حرارت عاقده‌اش نيز نظر به حرارت عاقدهء حصات كمتر .\r\nو لون رسوب شعرى تابع لون ماده مىباشد ، مثلا اگر مادهء او مخالط به خون بود رسوب سرخ باشد و الا ابيض . و تولد اين رسوب بيشتر در كليه باشد ليكن در مثانه اصلا نتواند شد نزد جمهور بنا بر وسعت فضا و كثرت اجتماع ماء كه موجب نتيجهء اينچنين مادهء خفيفه است به خلاف مادهء حصات كه به واسطهء كثافت ذات منعقد مىگردد در آن .\r\nو پوشيده نيست كه از شأن كليه و مثانه تعقّد رطوبات مجتمعه فيهما است كما لا يخفى و اگرچه بر سبيل شذوذ در بعض اعضاى ديگر نيز چون جگر و شش تعقّد ممكن الوقوع است ليكن وى از ما نحن فيه خارج است ، بهر آن كه رسوب شعرى از آن مستحصل نمىتواند شد به واسطهء بُعد مسافت كه تصغّر اجزاى رطوبت لازمهء آن است .\r\nو بايد دانست كه طول رسوب مذكور گاه تا شبر مىباشد و جالينوس گفته تا نصف ذراع ديده‌ام و در تكوّن اين قدر رسوب مستطيله بعضى برآنند كه تولد وى در كليه غير ممكن است ، زيرا كه كليه دراز نيست ، پس مىگويند كه بر تقدير تسليم گريز نيست از آن كه وى در برابخ متولد شود و لا في عضو آخر .\r\nو قرشى گفته هذا ليس بشيء ، بهر آن كه در برابخ حرارت عاقده نيست اما در تعريهء برابخ از حرارت عاقده و در تولّد رسوب مستطيله در كليه دليلى نيز نگفته .\r\nو ايضا مرقوم ساخته كه نزد من تولد رسوب شعرى ابيض از مثانه استبعاد ندارد و اللّه اعلم .\r\nو أما الخَميري فهو شبيه بقِطَعِ الخمير المنقوع اما رسوب خميرى ، پس او مشابه است به پارچه‌هاى خمير كه منقوع در آب بود .\r\nو بدانند كه اين رسوب بزرگ غليظ سپيد رنگ بىاشراق مىباشد و تولد اين رسوب از دو بيرون نيست :\r\nيكى آن كه به سبب تناولات بود چنانچه از استعمال شير و پنير پديد آيد .\r\nدوم آن كه از سبب داخلى بود ، چنانچه ماتن بر همين اقتصار كرده و گفته : و يدل على ضعف المعدة و سوء الهضم و دلالت مىكند خميرى بر ضعف معده و سوء هضم ، بهر آن كه چون معده ضعيف باشد هضم كيلوسى جيد نمىشود و چون كيلوس جيد نباشد كبد نيز در احالهء آن قاصر مىباشد پس برمىآيد در بول باقيا على كيلوسيّته .\r\nو معلوم است كه معده چون ضعيف مىبود امعا نيز در اكثر ضعيف مىباشد .\r\nو أما الرملي فيدل على حصات منعقدة أو في الانعقاد اما رسوب ريگى دلالت مىكند بر سنگ ريزه كه بسته است يا در بستن است و اين را رملى از آن گويند كه اجزاى درشت ترابى در وى يافته مىشود .\r\nو حصاة منعقده عام است بعد استكمال تعقّد اردى به انحلال آورده باشد يا نه ، لهذا شيخ در قانون مدلول رملى سه نوشته :\r\nيكى آن كه سنگ در انعقاد است دوم آن كه منعقد شده سوم آن كه بعد انعقاد منحل مىشود .\r\nاما فرق در حالت انعقاد و انحلال چنان كنند كه اگر بول مع رسوب رملى رقيق بود بدانند كه سنگ در بستن است يا بسته است و ليكن هنوز به انحلال ميل نكرده . و وجهش آن است كه غلظت بول حالت انعقاد متصرف مىگردد به سوى انعقاد و بعد انعقاد و قبل انحلال نيز اجزاى غليظ بنا بر انسداد مجراى از سنگ با بول برنمىتواند آمد ، پس آنچه رقيق است مستخرج مىگردد و اگر بول غليظ بود بدانند كه ميل به انحلال كرده .\r\nو وجه خثورت بول در اين از ارتفاع سبب رقت كه گذشت معلوم است .\r\n\r\nفائده [ در بيان رسوب شبيه به رمل 
  ]\r\nنوعى است از\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nاز رسوب كه آن را شبيه به رمل گويند و وى آن است كه اجزاى ترابيه در غايت رخاوت محسوس شوند در بول و اين رسوب مقدمهء رسوب رملى بود و مادهء هر دو رطوبت غليظ لزج است كه مستعد باشد براى تحجر و عمل كند در آن حرارت عاقده محجّره ليكن تا تحجّر و صلابت تام نيفتاده رسوب شبيه به رمل مىبرآيد و بعد اشتداد صلابت رسوب رملى مىآيد .\r\nو ايضا بدانند كه رسوب رملى دليل بودن حصات است در كليه و مثانه ، پس اگر رسوب سرخ بود نشان بودن حصات باشد در كليه الا در مثانه به خلاف رسوب شبيه به رمل كه دلالت او فقط بر حصات مثانى باشد و از كليه نمىباشد ، بهر آن كه در ماده كه از وى اين رسوب تولد مىكند عمل حرارت به درجهء تحجر نرسيده بلكه انعقادٌ ما راه يافته و اينچنين ماده در مسافت طويل متغير مىشود و به سبب حدّت بول منقطع مىگردد و به غايت متصغر مىگردد و به آب مىآميزد و لياقت آن در او نمىماند كه در قاروره راسب شود شبيه به رمل نمايد به خلاف مثانه كه چون قريب به مخرج است مادهء مذكور بلا تغير برمىآيد و رسوب شبيه به رمل از آن ظهور مىنمايد .\r\nو أما الرمادي فيدل على بلغم أو مِدَّة عرض لها به طول المكث تغيّر اللون اما رسوب خاكسترى دلالت مىكند بر بلغم يا ريم كه عارض شده باشد آن را به دير ماندن تغير رنگ و اين بنا بر اكثريه است و الا گاه باشد كه به سبب وقوع احتراق در مِدَّه نيز رسوب رمادى آيد بىاطالت مكث و اين رسوب ميان سپيدى و زرقه مىباشد و اجزاى وى خرد و مستدير مىبوند .\r\nو أما العلقي و الدموي اما رسوب علقى و دموى ، بدانند كه دموى عطف تفسيرى علقى است ، بهر آن كه خون بعد انفصال از موضع خويش و پس از مفارقت حار غريزى انجماد مىكند اگرچه در بدن باشد ، چه جاى آن كه به آب ممزوج شده از بدن برآيد كه در اين صورت واجب الانعقاد باشد ، پس رسوب دموى غير علقى نبود و از آن كه اين رسوب اكثر از مجارى بول مىباشد و گاه از كبد و به ندرت از ما فوق آن نيز مىشود فرقا بينهما .\r\nفإن كان شديد الممازجة بالمائية دل على ضعف الكبد پس اگر باشد رسوب مذكور شديد الممازجة به آب دلالت مىكند بر ضعف جگر .\r\nو إن كان دون ذلك دل على جراحة في مجرى البول ، فإن كان متميزا فأكثره من المثانة و القضيب و اگر باشد رسوب غير شديد الممازجة دلالت مىكند بر جراحت مجراى بول ، پس آنجا كه تفرق اتصال در قضيب و مثانه بود رسوب از مائيت متميز مىبود در اكثر و آنجا كه تفرق ما فوق مثانه بود اندر مجراى بول با رسوب مائيت ممتزج مىآيد و متميز نمىشود ليكن شديد الامتزاج نيز نمىباشد .\r\nو قرشى رح نوشته كه فرق در خروج رسوب مذكور از مكان قريب و بعيد به اعتبار مخالطت اگرچه اطبا كرده‌اند ليكن فرق صحيح آن است كه به اعتبار لون بود .\r\nو گفته اگر رسوب غالب الحمرة بود از قريب باشد ، زيرا كه بر آمدن خون بر لونش متغير ناشده دليل قرب مخرج بود . و اگر مائل به سواد بود از بعيد باشد بهر آن كه در مسافت طويله كه مستلزم اطالت لبث خون است در بدن بعد منفصل شدن از محلش بالضرور تغيّر در آن مىافتد و به واسطهء مفارقت حار غريزى سواد در آن پديد مىآيد .\r\n\r\nفائده [ رابطه خروج خون كثير و مثانه 
  ]\r\nخروج خون كثير از مثانه نمىتواند بود ، بهر آن كه عروق مثانى ضيّق‌اند و صغير و در جرم مثانه مندمس .\r\nپوشيده نماند كه مؤلف چون از بيان كيفيت دلالت رسوب من حيث الجواهر او فارغ شد شروع مىكند در دلالت وى به اعتبار مكان چنانچه گفت : و الرسوب ينقسم بحسب المكان إلى غمام و معلَّق و راسب رسوب منقسم مىشود به‌اعتبار مكان به سوى غمام و معلَّق و راسب ، أما الغمام فهو الطافي اما غمام پس او طافى است ، يعنى بالاى بول مىايستد و آن را سحاب نيز گويند و معنى هر دو ابر است و سببه قلَّة النضج و تصعّد الريح و سبب اكثرية رسوب غمامى قلَّت نضج است و بر آمدن\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nريح بالا .\r\nو از آن كه در جواهر اين رسوب ريح محتبس است رسوب به تفريق ريح بالا مىايستد . و سبب طفو ديگر هم هست چنانچه بيايد .\r\n\r\n[ در بيان طفوء چيزى كه بالطبع ميل به تسفل دارد 
  ]\r\nبدان كه سبب طفو و بالا آمدن چيزى كه بالطبع ميل به تسفل دارد از سه وجه بيرون نيست :\r\nيكى آن كه حرارت قوى در آن اثر كند و اجزاى كثيفه را مستحيل به لطافت نموده متصاعد سازد به تبخر آب و تدخن حطب محسوس است عند تسخن شديد .\r\nدوم آن كه با اجرام متسفلهء قابل الصعود جسمى كه حركت و تحريك او به اعلا بود مختلط شود به اختلاط كثير قاهره ، پس آن شىء متسفل بالطبع را بردارد به سوى بالا ، چنانچه در گردباد مشهود است كه اجزاى ارضيه و اشياى ثقيله ممكن التصاعد از اختلاط ريح بر مىخيزد .\r\nو سوم آن كه ثقل متعرض الشكل باشد و بدان سبب بر آب طافى ماند و فرو نرود چنانچه در رصاص مرئى است كه با وجود افراط ثقل هرگاه آن را تنك ساخته بر آب نهند طافى ماند .\r\nو أما المعلق فهو الواقف في الوسط اما رسوب معلق ، پس وى آن است كه بايستد در ميان قاروره و سببه قلة الأمرين المذكورين و سبب او كمى هر دو امر مذكوره در غَمام است ، يعنى اگرچه قلَّت نضج و تصعُّد ريح در اينجا همه مشروط است ليكن قلَّت نضج اين نسبت به قلَّت كه علت طفوست كمتر است ، حاصل آن كه نضج در معلق نظر به طافى بيشتر است و تصعُّد ريح كمتر .\r\nو أما الراسب فيدل في الرسوب الطبيعي على النضج و في غير الطبيعي على سوء الحال و اما رسوب ته‌نشين ، پس دلالت مىكند در رسوب طبيعى بر نضج و در غير طبيعى بر بدى حال و در طافى و معلق نيز حسب حكم محموديت و مذموميت رسوب مختلف مىباشد چنانچه گفته شود با فوائد كثيره كه درينجا لايق است ذكر آن :\r\n\r\n[ در بيان رسوب محمود 
  ]\r\nبدانند كه رسوب يا محمود بود يا مذموم ، اگر محمود بود انضج و اصلح او راسب است ، پستر معلق ، پستر طافى .\r\nو وجهش آن است كه اعضا چنانچه معلوم است كه اجسام‌اند همچنان واجب است كه ارضيت در اينها غالب بود تا قوى و صلب باشند بر حركت و بعيد از انفعال بوند و بودن بعض اعضا چون قلب و مانند آن منع نمىكند غلبهء ارضيت را بدان ، زيرا كه پاره‌اى از نار گرم مىكند مقدارى كثير از ارض را و چون چنين باشد كه فضول مندفعه در بول آنچه نضيج بود ارضيت بر آن غالب باشد ، زيرا كه نشان پختگى ماده تشابه است به اعضا .\r\nو گذشت كه ارضيت در اعضا غالب است ، پس در شبيه به اعضا نيز بالضرور بايد كه ارضيت غالب بود و هرچه در آن ارضيت غالب است در آب فرو نشيند لا محاله ، به شرط ارتفاع مانع الهبوط كه مذكور شد .\r\n\r\n[ در بيان رسوب مذموم 
  ]\r\nاما رسوب مذموم دو گونه است :\r\nيكى آن كه بذاته ارضى بود چون رمل و ظاهر است كه اين نخواهد بود مگر راسب . و ترسّب او دليل زيادتى شر نيست .\r\nدوم آن كه در وى ارضيت ذاتى نبود بلكه به سبب امرى غير طبيعى كه فاعل وى است حاصل شده باشد و اين نوع راسب لامحاله اردء بود .\r\nپستر ، معلق پستر طافى ، يعنى طافى اسلم بود نسبت به مادون خود ، بهر آن كه غلبهء ارضيت در اين نوع رسوب مذموم ، دليل قوت و شدت سبب باشد ، مگر آن كه سبب طفو اختلاج ريح كثير به اتفاق حرارت مفرط بود ، يا بودنش شديد الاستعراض ، كه در اين صورت اگرچه طافى بود اما اردء باشد به واسطهء غلبهء ارضيت كه مستلزم قوت سبب است و عدم ترسّب به امرى قاسر مخرج وى از اردئيّت نمىتواند شد كما لا يخفى .\r\n\r\nانتباه [ رسوب طافى در نحيفان 
  ]\r\nاگرچه در رسوب محمود گذشت كه طافى اصلح و انضج نيست ، ليكن در نحيفان گاه باشد كه به رسوب محمود طافى يا معلق امراض ايشان منقضى شود .\r\nو همچنان در رسوب مذموم كه ارضيت در آن ذاتى نبود طافى را بهتر از معلق و راسب داشته‌اند ليكن مخصوص به مادهء بلغمى و سوداوى است چه اگر مادهء صفرا بود و رسوب مذموم از آن حاصل آيد طافى در اين ردىتر بود و راسب نسبت به ما فوق خود بهتر .\r\nو علت در اين آن است كه مادهء بلغم و سودا ثقيل‌تر است .\r\nو هرگاه طبيعت بر آن غالب آيد و بپزد طبع ماده را بگرداند و سبك كند ، پس طفو در آن دليل بهترى بود به خلاف صفرا كه گرم و سبك و ذىاعتدال است و ترسّب او نشان مقهوريت ثوران ماده و خيرگى طبيعت است ، پس ترسّب در اين نشان خيريت باشد . و كذا طفو كه در رسوب بلغمى و سوداوى\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nبه سبب استعراض جرم رسوب بود ساقط از اعتبار باشد و محكوم عليه ذم نبود ، پس مذموميت او در طافى كه از ريح و حرارت بود محصور باشد .\r\nو فرق بينهما آن است كه آنچه به سبب بادها طافى بود از كف خالى نباشد و آنچه از حرارت زائده مطفو شود از مائيت و ديگر نشان‌ها خالى نباشد .\r\nو هرگاه در رسوب بلغمى سوداوى اين علامات نباشد و طافى بود لا محاله از استعراض شكل باشد و شكل مستعرضهء او نيز محسوس بود .\r\n\r\nفائده [ در بيان احوال رسوب در بول غليظ و بول رقيق و . . . 
  ]\r\nبسيار باشد كه بول سفيد بود و رسوب اگرچه پخته و متميز باشد به سبب غليظى بول بر آب بايستد خاصه كه اندك بود .\r\nو كذلك بسيار باشد كه بول رقيق بود و رسوب اگرچه خام باشد اما به سبب رقيقى بول راسب بود .\r\nحاصل آن كه آنچه در ترسّب و طفو و ترتّب احكام رسوب بر آن گفته شد نظر بر اعتدال قوام بول است و اگر نه چنان بود از درجه اعتدال متروك باشد ، پس طبيب را مراعات اين امور ملحوظ داشتن واجب بود .\r\nو بسيار باشد كه رسوب همچون غمامه پديد آيد و طبيب از آن بترسد و حال آنكه وى ابتداى نضج بود و بعده معلق شود پس راسب گردد و بهبود در مرض حاصل آيد .\r\nو هرگاه بعد بحران تام جيّد رسوب غمامه باشد خطر آن بود كه نكس افتد .\r\nپوشيده نماند كه چون از بيان رسوب فارغ شدم الحال ذكر مىكنم كه بول نضيج صحيح چگونه مىباشد و فرق در بول صبيان و شبّان و مشائخ و رجال و نساء چيست و اين سه فائده گفته شود :\r\n\r\nفائده در بيان بول صحيح نضيج\r\nبايد دانست كه بول پخته نيك واجب است كه معتدل بود در قوام و لون و رائحه ، زيرا كه افراط در هر واحد از اين نخواهد بود مگر به افراط خروج از اعتدال .\r\nو در مقدار نيز بايد كه معتدل بود ، مگر آن كه كثرت بر سبيل دفع طبيعت باشد كه وى محمود است ، از آن است كه شيخ براى بودن بول نضيج صحيح اعتدال در مقدار شرط نكرده .\r\nو ايضا بدانند كه خروج بول از اين اعتدالات اگر به سبب مغيرى مشروب يا مأكول يا جز آن بود مع بقاى صحت ، قدح در معتدل بودن نمىكند و ساقط الاعتبار است ، چنانچه در مقدمهء اين مبحث گفته شد كه حكم بر احوال بول بر تقدير محفوظيت وى است از مغيّرات داروئيهء غير ممرضه .\r\nو بايد دانست كه در بول نضيج صحيح بودن رسوب واجب نيست و اگر باشد محمود خواهد بود ، يعنى رسوب غير محمود امكان ندارد كه در بول صحيح بود و عدم وجود بودن رسوب در بول صحيح بهر آن است كه رسوب طبيعى بود يا غير طبيعى فى الحقيقة بىخروج از امر طبيعى نمىشود .\r\nو اما اگر غير طبيعى است خروجش از امر طبيعى ظاهر است و ليكن اگر طبيعى بود از دو بيرون نيست : يا از فضول هضم خواهد بود يا از فضول اخلاط و تولد اين فضول اگرچه تسليم كنم كه امرى طبيعى است اما شك نيست كه فضول مذكور هرچند كمتر بود بهتر باشد .\r\nظاهر است كه تا فضول معتدٌّبه نباشد رسوب از آن ظهور نمىيابد ، پس بول عديم الرسوب صحى افضل از ذى رسوب بود و قليل الرسوب بهتر از كثير الرسوب باشد .\r\nو چون اين متحقق شد بودن رسوب باى وجهٍ كان بدون خروج از امر طبيعى نتواند بود لما علمت .\r\nو ميتواند كه بگوئيم لا نسلم كه تولد فضول از هضم اخلاط و امرى طبيعى باشد به اين معنى كه از فعل طبيعت حاصل مىشود و تولد آن مطلوب طبع است ، بلكه طبيعى گفتن او به اين معنى است كه وى ضرورى است و لازمهء فعل طبيعت است ، زيرا كه ضرورى مذكور را گاهى طبيعى مىخوانند بر سبيل اشتراك اسمى و فى الحقيقة غير طبيعى است به اعتبار مطلوب نابودن طبيعت ، پس در اين تقدير نابودن رسوب الا از امر غير طبيعى كه به معنى غير مطلوب طبيعى است به طريق اولى راست آيد .\r\nو از اين معلوم شد كه در بول صحيح نضيج بودن رسوب غير واجب است و اگر باشد لا محاله رسوب محمود خواهد بود و صفت رسوب محمود گذشت .\r\nو نابودن رسوب مذموم در بول صحيح ظاهر است كه حصول اين رسوب نخواهد بود مگر از فضول ناطبيعى كه لازمهء مرض است .\r\nو بول موصوف كه در حق اصحا ذكر يافته اگر يافته شود در مرض غايت الحدة در اندك مدت يا دفعة دلالت كند بر افتراق مرض در روز دوم از ظهور اين بول ، بهر آن كه نشان غلبهء طبيعت\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nاست جدا .\r\n\r\nانتباه [ در بيان اعتدال در لون 
  ]\r\nاعتدال در قوام بول ظاهر است و اعتدال در رائحه نيز معلوم ، اما اعتدال در لون آن است كه اترجى بود يا قريب به احمر ناصع بود حسب اختلاف المذهبين ، چنانچه در بحث بول اصفر در ضمن اترجى با حجج جانبين مشروحا ذكر يافته و در اينجا نيز قدرى گفته مىشود مع بيان آن كه لون مجموعهء اخلاط سرخ است .\r\nبدان كه نزد بعضى قدما لون معتدل مر بول را آن است كه قريب زعفرانى باشد ، يعنى ناريت به استكمال رسيده باشد و به زعفرانيت قريب شده ، لهذا گفته‌اند كه بول اصحا فيما بين نارى و زعفرانى است ، چه انتهاى شى واحد نسبت به چيزى كه بعد او است و نظر به ابتداى خود ما بين مىشود لا محاله .\r\nو گذشت كه بعد نارى مرتبهء زعفرانى است و بينهما درجهء ديگر نيست ، چنانچه در بحث اترجى گذشت .\r\nو حجت قدما آن است كه بول اخلاط طبيعى مجموعهء سرخ قريب به قانى است و اين مستلزم آن است كه لون بول طبيعى هم سرخ بود اما فروتر از قانيت ، بهر آن كه بول مائيتى است كه جدا مىشود از اخلاط مصفى شده ، پس از پختن اخلاط در جگر و شك نيست كه جزوى از اخلاط ممزوج به ماء مىآيد و چون وى ملون است آب را كه بىلون و شفاف است نيز به رنگ خود مىسازد ، ليكن از آن كه به واسطهء اختلاط ماء معتدل المقدار اصل رنگ شكسته و ضعيف مىشود و از مرتبهء قانيّت فروتر مىگرايد و قريب به احمر ناصع مىنمايد ، پس بول طبيعى واجب است كه چنين باشد .\r\nو بر بودن لون مجموعهء اخلاط سرخ دو دليل گفته‌اند :\r\nيكى آن كه غالب اخلاط خون است و لون طبيعى خون قانى است ، پس واجب است كه مجموعهء آن سرخ نمايد ، بنا بر مقهوريَّت اجزاى ديگر تحت غالب و به واسطهء تدارك يكى مر ديگرى را كه غير دم است ، چه سواد كه مثلا در خون از امتزاج سودا حاصل مىشود بياض و صفرت را كه از بلغم و صفرا واقع مىگردد تدارك مىكند و لون هيچ كدام از اينها ظاهر نمىتواند شد تا كه طبيعىاند ، پس بالضرور غير از لون خون محسوس نمىگردد در اين مجموعهء مركب الاخلاط ، لهذا گفته‌اند : كه خون صرف كه بىاختلاط خلط ديگر باشد كمتر يافته مىشود ، لأن الدم هو مركب الاخلاط .\r\nدوم آن كه در مقصود مشهود است كه اگر بعد فصد با وجود تغير لون خون از سواد به حمرت در آنجا كه فساد به كيفيت بود خون بند نكنيم در اكثر ضرر مىرساند و اين نيست مگر به واسطهء بر آمدن خون طبيعى كه مركب الاخلاط است ، پس لون اخلاط طبيعى نباشد الا سرخ .\r\nو از اين توهم نشود كه لون صفرا و خون اگرچه جدا باشد نيز سرخ مىباشد ، زيرا كه آنچه گفته شد از حمرت لون اخلاط به اعتبار تركب آنها با خون است لا غير ، پس سپيد بودن بلغم مثلا در حالت بساطت و انفراد و سرخ نمودن او در حالت تركيب با خون ضرر به مدعا ندارد كما لا يخفى .\r\nو حجت متأخرين آن است كه حالت صحت شك نيست كه فضول كمتر متولد مىشوند به واسطهء قوت طبيعت و كثرت تحليل .\r\nو ايضا معلوم شده كه بودن صفرا معتدل المقدار در بول لازم است تا خبردار كند انسان را بر دفع بول و مع ذلك به واسطهء اعتدال در مقدار كيفيت حرقت نيز نيارد و اگرچه فضول ديگر هم با بول ممزوج مىباشد اما صفرا نسبت به ديگران بيشتر مىباشد با بول ، لما قلنا .\r\nپس حالت صحت كه مستلزم قلَّت اختلاط فضول است با بول بنا بر قلَّت تولد آنها در بدن واجب آيد كه بول اترجى باشد يا تبنى و ليكن به استقرا يافته‌اند كه تبنى بىغلبهء برودت و بدون كمى صفرا از قدر معتدل صورت نمىبندد پس بول اصحا محصور به اترجى باشد و الله اعلم .\r\nو در بحث الوان بول در اين محل مفصل گفته‌ايم ، وجه تطبيق بين القولين با\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nفوائد ديگر .\r\n\r\nفائده در الوان اسنان و فرق در آن\r\nبدان كه بول اطفال يعنى شيرخواران و آنان كه قريب العهد به فطام‌اند لبنيَّت مىزند و مائل‌تر به بياض مىبود و وجهش از غذاى اينان ظاهر است .\r\nو بول صبيان يعنى آنان كه بعيد العهد از فطام‌اند و هنوز به بلوغ نرسيده غليظتر از بول شبّان مىباشد و كثير القشور به واسطهء كثرت فضول كه از توفير اغتذا حاصل مىشود .\r\nو بول شبّان ميل به ناريت دارد و معتدل القوام مىباشد ناريت به واسطهء حرارت مزاج و غلبهء صفرا است و اعتدال قوام بنا بر جودت هضم .\r\nو بول كهول مائل به بياض مىباشد براى ضعف هضم اينان ، پس اگر فضول مندفع در بول كثير است غليظ مىباشد و الا رقيق .\r\nو بول مشائخ رقيق‌تر مىباشد و نادر باشد كه غليظ بود . و هرگاه بول مشائخ شديد الغلظ آيد بايد دانست كه حصات در اينها تولد مىكند .\r\n\r\nفائده در بيان بول مردان و زنان و فرق بينهما\r\nبدانند كه بول زنان اصحا البته غليظتر و سپيدتر و كم رونق‌تر از بول مردان صحيح مىباشد و علت آن كثرت فضلات و ضعف هضم و وسعت مجارى بول زنان و انصباب رطوبات رحم به آلات بول است . اما بول رجال خلاف آن مىبود .\r\nو ايضا چون بجنبانند مكدر مىشود در اكثر و كدورت او به فوق مىگرايد به خلاف بول زنان كه مكدر نمىشود و اگر شود كدورت او به غايت قليل مىبود .\r\nو علت تكدّر بول زنان قلَّت تميز اجزا است كه از شأن آنها تميز است و سبب عدم تميز اجزاى مذكور برودت است .\r\nو ظاهر است كه تكدر بىتميز اجزاى مذكور نمىتواند شد و از اين معلوم شد وجه تكدر بول مردان .\r\nاما وجه تمائل كدورت به فوق خفت آن اجزا است به واسطهء حرارت و بر سر بول زنان در اكثر زبد مستدير مىباشد ، يعنى مجموعهء زبد مستدير الشكل مىنمايد نه آن كه هر جزو او چنين مىبود .\r\nو بول زنان حامله صاف مىباشد و ابر مانند بالاى او مىنمايد و گاه باشد كه بول حوامل همچو آب نخود و آب پائچه بود ، يعنى زرد و در وى زرقت محسوس گردد و بر سرش ابر باشد و بول حاملان هر چونكه بود در وسط او چون پنبهء منقوش مىنمايد كذا قال الشيخ .\r\nو قرشى گفته اين نمىباشد مگر گاهى به ندرت و در بول حاملان بسيار باشد كه حب مانندى محسوس شود كه فرو مىآيد و بالا آيد .\r\nو بدانند كه در اول حمل زرقت شديد ظاهر مىشود در بول او و در آخر حمل حمرت نمايان مىگردد و مكدر مىشود بول به تحريك .\r\nو در بول صاحب نفاس اكثر امر چيزى سياه مىنمايد مانند سياهى دودهء ديگ .\r\n\r\n[ در احوال براز 
  ]\r\nپوشيده نماند كه چون استدلال براز كمتر مىكنند بنا بر فحش نظر به سويش و به واسطهء قلّت دلالت او بر احوال بدن ، زيرا كه براز كما ينبغى خبر نمىدهد مگر از حال اسهال و امراض بطن فقط ، ماتن به ذكر آن نپرداخته ليكن از آن كه استقصاى ذكر دلائل بدنى منصب شرح است و بهر بعض امور معرفت آن ضرور بيان آن بعد بول لازم آمد به فائدهء عليحدّه .\r\n\r\nفائده در بيان براز\r\nبايد دانست كه براز محمود كه دلالت كند بر سلامتى مزاج اعضائى كه آنها را در تغيّر مزاج مدخل است آن است كه به پنج چيز متصف باشد :\r\nيكى آن كه مجتمع و متشابه الاجزا بود و رطوبت او شديد الاختلاط به ارضيت باشد ، يعنى اصلا اختلاف نداشته باشد ، چه اگر مجتمع نبود منتفخ باشد و انتفاخ دليل نضج بود . و اگر متشابه نبود مختلف باشد ، يعنى بعضى نرم بود و بعضى خشك ، يا بعضى منهضم و بعضى غير منهضم و اين لا محاله نشان سوء حال بود .\r\nدوم آن كه در مقدار و لون و رائحه و قوام و وقت معتدل بود ، اعتدال در مقدار آن است كه فضله نسبت به غذا نه كثير بود و نه اقل قليل ، بلكه در قلّت متوسط بود .\r\nگفته اند كه اگر شخصى معتدل المزاج غذاى مطلق در حالت اعتدال جوع بخورد و بر وقت معتاد او مستخرج شود و رطوبتى بدنى به او ممزوج گردد\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nفضلهء وى بايد كه نسبت به مأكول نصف باشد ، كسرى بالا من حيث الوزن و حكم اعتدال حجم بيشتر مىآيد .\r\nو اعتدال در لون آن است كه خفيف النارية بود ، يعنى زرد و سبك ، به شرطى كه چيزى صابغ نخورده باشد .\r\nو همچنان كه در لحاظ بول و حكم كردن بر آن مشروط است به آن كه اشياى صابغه را مباشر نشده باشد در اينجا نيز همان است .\r\nو اعتدال در رائحه آن است كه نه بدبو بود و نه بىبو .\r\nشديد النتن دليل يبوست است و عادم النتن نشان فرط برودت .\r\nو اعتدال در قوام آن است كه هموار بود به مثابهء عسل معتدل القوام ، چه قوام عسل نيز مختلف مىباشد اگر شبيه او به عسل مطلق داده‌آيد ايصال به مدعا ننمايد .\r\nو اعتدال در وقت آن است كه حسب معتاد بعد كمال هضم و استيفاى جذب صفوت كيلوس به سوى جگر مستخرج شود .\r\nو بعضى گفته‌اند كه وقت متوسط جهت خروج بَراز آن است كه بعد تناول مأكول چون دوازده ساعت نجومى بگذرد فضلهء غذاى مذكور برون آيد .\r\nو حق آن است كه تقدير وقت بر عادت دارند ، چه احوال اصحاء همگنان يكسان نيست كما لا يخفى .\r\nسوم آن كه سهل الخروج بود و خروجش ارادى باشد و لذع نكند ، چه سهولت خروج دليل قوت دافعه است و خروج به اراده نشان سلامتى ماسكه و خلو اراده علامت عدم اختلاط مواد كثير .\r\nو بايد دانست كه اگرچه از مراره قدرى صفرا به امعا مىآيد جهت تنبيه ، ليكن چون اندك مىآيد لذع در مبرز نمىنمايد مگر وقتى كه بسيار آيد يا شديد الحدة بود .\r\nچهارم آن كه ذى بقابق و قراقر نبود ، بهر آن كه اين ، بىكثرت ريح در امعا نباشد و كثرت ريح در امعا دليل ضعف امعا باشد .\r\nپنجم آن كه در حجم و كميّت قريب به مأكول و اين بهر آن است كه آنچه از اجزاى غذائيه به اعتبار منجذب شدن به جگر ناقص مىشوند و سبب نقصان كميّت مىگردند ، ليكن به واسطهء طبخ كه از شأن او بسط و تضخيم است تدارك آن مىشود و بدان سبب حجم فضله با وجود نقصان اجزا به عظم مىگرايد و قريب به حجم مأكول مىنمايد .\r\nاكنون\r\n\r\n[ بيان استدلال برازى كه نظر بدان حكم بر احوال بدن كنند به هشت دفع 
  ]\r\nاستدلال برازى كه نظر بدان حكم بر احوال بدن كنند به هشت دفع ذكر مىشود :\r\n\r\nدفع اول در كميت بَراز\r\nو اين از سه وجه خارج نيست :\r\nيكى آن كه زياده از آن قدر بود كه مقتضاى مطعوم و مشروب باشد و اين را كثير گويند و گاه باشد كه براز زياده از مقدار مطعوم بود .\r\nدوم آن كه كمتر از مقدار مقتضى بود و اين را قليل نامند .\r\nسوم آن كه مساوى به مقتضى بود و اين را معتدل فى المقدار گويند و بيان وى در براز طبيعى گذشت .\r\n\r\n[ بيان اقسام براز 
  ]\r\nدر اينجا كثير و قليل ذكر كنيم به دو قسم :\r\n\r\nقسم اول در كثير\r\n، بدانند كه بَراز كثير از دو بيرون نيست يا كامل الهضم مىباشد يا غير كامل الهضم ، اما آنچه كامل الهضم بود نيز دو گونه است :\r\nيكى آن كه اجزاى غذائيه از وى اندر بدن نافذ شده باشد على ما ينبغى و اين نمىتواند شد مادام كه جسمى بدنى چون رطوبات و اخلاط اعضاى با وى بياميزد و عام است كه خروج رطوبات و اعضاى مذوبه در بَراز از ممر نفوذ غذا بود ، يعنى از آورده به جگر به ماساريقا شده به امعا مىگرايد يا از توسط عروق يا از منافذ ديگر كه غير ممر غذا است به امعا آيد بأيّ وجهٍ كان .\r\nدوم آن كه اجزاى غذائيه نافذ نشود در بدن به واسطهء انسداد مسالك يا ضعف مسالك يا ضعف قوت جاذبهء مجذوب اليه و دافعهء مجذوب عنه ، بالضرور بَراز زياده از مقدار مقتضاى متناول مىآيد .\r\n\r\nانتباه [ اگر بَراز زياده از مقدار متناول برآيد 
  ]\r\nگاه باشد كه بَراز زياده از مقدار متناول برآيد ، مثلا اگر مأكول نيم رطل بود بَراز زياده از نيم رطل آيد و اين نمىتواند بود مگر در صورتى كه رطوبات به اعضا بگدازند و كثير المقدار با بَراز آميزند ، خواه اجزاى غذائيه از طعام نافذ شوند در بدن يا نه و آنچه غير كامل الهضم بود كثرت\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nاو بنا بر عدم صلاحيت اجزايش به اغتذا بديهى است .\r\nبالجمله علت كثرت بَراز يا ذوبان است يا نزله يا انفجار ورم يا كثرت اخلاط يا بوجه نفوذ اجزاى غذائيه و اين عام است كه از ضعف جاذبهء جگر بود يا سدهء ماساريقا و علامت هر واحد از اين اسباب كثرت گفته مىشود .\r\nبدان كه در ذوبانى براز دسم شديد النتن مىآيد و التهاب و اشتعال بدن بر آن گواهى دهد .\r\nو در نزلى چيزى مخاط مانند با براز بروز مىكند و بعد نوم طويل حاجت به چنين اجابت كثير مىافتد .\r\nو در ورمى ريم و قيح ظاهر مىشود ، چه هرگاه در احشا ورم بود و منفجر شود و ماده وى به طرف امعا آيد بالضرور تكثير براز مىگردد باختلاط .\r\nو در كثرت اخلاط تلوّن براز به لون خلطِ غالب مىباشد و ايضا آثار امتلا گواهى مىدهد ، پس اگر اندفاع خلط از دفع طبيعت است استيعاب راحت نيز لازم وى است و در عدم نفوذ اجزاى غذا هزال و نحافت بدن اول دلائل است ، خواه از ضعف جاذبه بود يا از سده .\r\nو فرق بينهما آن است كه در سدى ثقل به جانب ايمن محسوس نمىشود در اكثر به خلاف ضعفى و در اكثر از آن گفته شد كه در سدى هم گاه باشد كه ثقل محسوس نشود و اين در صورتى است كه سده در اوائل ماساريقا بود ، يعنى بدان سمت كه متصل به معده است باشد و در اين حالت امتياز در ضعفى و سدى متعسر مىشود .\r\nو نكوترين تدابير جهت تفريق در نوع سدى و ضعفى آن است كه اگر مريض مذكور به مفتِّحات نفع يابد نه به قوابض ، بايد دانست كه سدى است و اگر به قابضات نفع يابد نه به مفتِّحات ، ضعف جاذبى است ، زيرا كه قوابض خاصه كه ذى عطريت بوند تقويت مىدهند قوى را .\r\nو پوشيده نيست كه احوال بَراز در صورت عدم نفوذ به هر كيف كه باشد حسب حال مطعوم مختلف مىبود ، چه اگر طعام در معده هضم خوب يافته بَراز كيلوسى مىآيد و الا فاسد الهضم يا ناقص الهضم يا باطل الهضم .\r\n\r\nقسم دوم در بَراز قليل\r\nو قلَّت بَراز از مقدارى كه مقتضاى متناول بود دو گونه است :\r\nيكى آن كه اجزاى غذائيه كثير المقدار منجذب شوند به سوى جگر و سفل اندك ماند ، چه هرگاه اعضا شديد الحاجة به غذا مىباشند و از جگر تقاضا مىكنند بر سبيل امتصاص جگر از معده و امعا جذب مىكند همه آنچه در ثفل از اجزاى غذائيه است و مقرر است كه در مطعوم اگرچه ارضيت غالب مىباشد ليكن چون تحليل قوى افتد اجزاى ارضيه نيز تلطيف پذيرفته صرف به غذا مىگردند ، از اينجا است كه در بعض حيوانات سنگ غذا مىشود .\r\nو آنچه از كثرت مفرط مؤاكلت بعض مردم منقول مىكنند و قدرى محسوس نيز شده كه زياده از قياس مىخورند و فضله به غايت اندك دو سه روز بعد ظاهر مىشود هيچ ثفلى رنج نمىدارد از اين قبيل است .\r\nو عدم باليدگى بدن با وجود افراط تغذيه بهر آن است كه از اعضاى اينان تحليل نيز مفرط مىشود اگر تحليل با افراط نمىشد عظم در بدن بالضرور ظهور مىنمود .\r\nدوم آن كه اگرچه اجزاى غذائيه به افراط منجذب شوند به جگر اما به سبب وقوع سده و مسلك انصباب صفرا يا به واسطهء ديدان امعا كه اغتذا به ثفل همىكنند بَراز كمتر آيد و اين نوع منذر به قولنج باشد .\r\n\r\nدفع دوم در قوام براز [ و بيان سه وجه آن 
  ]\r\nو اين نيز از سه وجه بيرون نيست : يا معتدل بود يا رقيق يا غليظ ، معتدل خود پيشتر ذكر شده ، رقيق و غليظ در اينجا بيان مىكنم به قسمى عليحدّه .\r\n\r\nقسم اول اندر براز رقيق\r\nو اين را رطب نيز گويند و وى دو نوع است : يكى آن كه بىلزوجت بود دوم آن كه با لزوجت باشد .\r\nاما بَراز رطب غير لزج دو گونه است :\r\nيكى آن كه از تناول اطعمه مليِّنه يا به شرب آب گرم لينت در\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nبَراز پديد آيد .\r\nدوم آن كه از امور داخليه به حصول آيد و امور داخليه كه مرطِّب بَراز تواند شد حقيقى است و عارضى .\r\nحقيقى آن است كه جسمى ذى رطوبت با بَراز مختلط شود از هر طريق كه باشد و جسم مذكور معلوم است كه رطوبات اولى خواهند بود يا رطوبات ثانوى يا اعضاى مذوبه .\r\nو عارضى آن است كه جسمى از بدن با بَراز نياميزد ، بلكه به سببى اجزاى غذائيه كما ينبغى منجذب نشوند به سوى كبد ، پس بالضرور بَراز كيلوسى آيد و علامات هر واحد ازين اقسام در دفع ماسبق گفته‌ام .\r\nاما براز رطب لزج ظاهر است كه بىمادهء لزج مستحصل نمىشود و عام است كه مادهء مذكور از خارج بدن باشد يا از داخل آن ، آنچه خارجى است استعمال اغذيهء لزجه است ، ليكن در حدوث براز لزج از اغذيهء لزجه دو شرط كرده‌اند : يكى آن كه غذاى مذكور كثير المقدار باشد تا ترطيب براز تواند نمود ، دوم آن كه مزاج بدن نيز بايد كه مفرط الحرارة بود تا هرچه از آن غذا متولد گردد به سبب حرارت آن را متعقد سازد ، پس به لزوجت مائل نمايد .\r\nو آنچه داخلى است سه گونه است :\r\nيكى آن كه اعضا بگدازند و مظهر لزوجت در براز گردند بنا بر اختلاط و مراد از اعضا ، اعضاى اصليه‌اند ، چه ، در ذوبان لحم و شحم و سمين لزوجت پديد نمىآيد در بَراز ، بهر آن كه اينها ذى قوام نيستند تا لزوجت احداث توانند نمود ، ليكن از ذوبان اينها براز دسم و صديدى مىآيد .\r\nدوم آن كه رطوبات اولى ، يعنى اخلاط كثرت گرفته و لزوجت پذيرفته به جانب امعا مندفع شوند و با براز برآيند .\r\nسوم آن كه رطوبات ثانيه باعث لزوجت براز گردند و اين چنان باشد كه معتاد به رياضت ، ترك رياضت كند و بدان سبب فضول رطوبات ثانيه به تحليل نرود و مجتمع شود بر اعضا بر سبيل التصاق ترهّلى لزج گشته ، پس طبيعت به امر الله تعالى قوت يابد بر دفع آن و مندفع گرداند آن را به جانب امعا .\r\nو فرق در اين انواع ظاهر است به لون ما يخرج و تقدم سبب بادى .\r\nو ايضا تقدم ترهّل و حصول خفَّت بعد اجابب نشان قوى است بر آن كه از دفع طبيعت است مر فضلات رطوبات ثانى را .\r\nو شدت نتن و وجود اشتعال و تلهّب و بودنش در مرض حاد دليل واثق است بر آن كه از ذوبان اعضاى اصلى است .\r\nو گذشت كه در ذوبان لحم و شحم و سمين بَراز لزج نمىگردد و گاهى بَراز رطب ذى زبد مىباشد و تزبّد بَراز به دفع عليحدّه گفته شود .\r\n\r\nقسم اندر بَراز كه غليظتر از طبيعى بود\r\nو آن را يابس نيز گويند .\r\nو عام است كه بَراز بتمامه يابس آيد يا مختلط به رطوبات ، آنچه بتمامه يابس آيد وى يا داخلى بود يا خارجى ، اسباب خارجى استعمال اغذيهء يابسه است به تكثير و از تعب مُفرِط مُعرِّق بنا بر آن كه رطوبات چون به عرق مندفع مىشوند مضطر مىگردد بدن به جذب رطوبات از بَراز تا به عوض آن در صرف آيد و خلل لازم نيايد و از طول مقام به حمّام و مباشرت ديگر محلِّلات غير معرِّقه به واسطهء تبخّر كه لازمهء تحليل است يبوست در بَراز و سائر رطوبات مىافتد كما لا يخفى .\r\nو استعمال مُدِرّات نيز از مجفِّفات بَراز است .\r\nاما اسباب داخلى سه است :\r\nيكى كثرت در بول و عرق ، بىاستعمال مدرّات بول و بدون مباشرت اشياى معرِّقه .\r\nدوم قوت حرارت مزاج همه بدن يا گرده يا كبد فقط ، چه هرگاه در تمام بدن حرارت شد و يا در گرده و جگر حرارت بود جذب رطوبت بيشتر مىشود از مطعوم ، بهر آن كه حرارت جاذب است .\r\nسوم طول لبث ثفل در امعا ، چه در اين صورت از حرارت اعضاى مجاوره رطوبت براز فانى مىگردد به علت طول لبث ، نه به واسطهء زيادتى حرارت .\r\nو آنچه مختلط به رطوبات آيد و مع ذلك باقى\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nبر يبوست بود سببش عند التحقيق از دو بيرون نيست :\r\nيكى آن كه نخست در امعا بَراز يابس بود ، پس براز ديگر بر آن آيد و قبل از آن كه اين هم از يبوست گرايد به سبب انصباب مرار لاذع به تعجيل هر دو براز مجتمعاً بيرون آيند .\r\nدوم آن كه در معاى ماتحت بَرازِ يابس محتبس باشد ، پس براز رَطب از معاى ما فوق آيد و ترطيب او نموده مزلق سازد بىانصباب براز زائد .\r\n\r\nدفع سوم اندر لون بَراز\r\nبايد دانست كه اصول الوان براز چهار است ابيض ، اصفر ، اسود ، اخضر و هر يك به قسمى گفته شود :\r\nاما براز احمر نمىتواند بود ، بهر آن كه احمرار او نخواهد بود مگر از مخالطت خون و اختلاط خون با براز به حيثيَّتى كه هر دو يك چيز گردند ظاهر است كه اطالت زمان مىخواهد و مكث در غير وعايش تا دير باعث جمود او است و خون چون منجمد مىشود لا محاله سياه مىگردد ، پس براز از اختلاط دم سياه آيد نه سرخ .\r\n\r\nقسم اندر براز صفرا\r\nو اين سه گونه است :\r\nيكى خفيف النارية و لون طبيعى او همين است ، چنانچه در براز محمود گذشت .\r\nدوم آن كه شديد الصفرة بود چون احمر ناصع و ما فوق آن و اين يا از سبب خارجى بود يا از سبب داخلى ، سبب خارجى تناول مُصبغات است چون اغذيه كه در وى زعفران بود و جز آن ، اما سبب داخلى يا كثرت صفرا است به افراط يا احتراقش ، چه هرگاه صفرا محترق مىشود اگرچه قليل المقدار باشد ليكن صبغ او شديد مىشود .\r\nبالجمله حصول صفرت در براز از صفراى محترق به غايت نادر است ، بهر آن كه در مراره صفراى محترقه كمتر مىباشد ، پس متحقق شد كه صفرت براز بيشتر از كثرت صفرا باشد .\r\nو فرق در صفرت كه از كثرت صفرا بود يا از احتراق و حدَّت آن است كه در صورت كثرت ، بَراز كثير المقدار مىآيد و اشتعال در بدن و لذع كمتر مىبود لأنها طبيعي به خلاف ذى حدَّت و احتراق كه عكس اين باشد .\r\nسوم آن كه صفرت او از لون معتدل طبيعى هم كم رنگ بود و اين نيز يا از سبب خارجى بود يا از سبب داخلى .\r\nسبب خارجى تناول مُبَيِّضات است چون لبن و مانند آن .\r\nو سبب داخلى دو گونه است :\r\nيكى سرعت خروج براز قبل انحدار صفرا بتمامه و اين را قصور نضج در براز لازم است .\r\nدوم قلَّت انحدار صفرا بر معا ، خواه صفرا در بدن كم باشد في الحقيقة يا اگرچه كثير بود ليكن به جانب امعا قليل آيد .\r\nهرگاه صفرا در بدن قليل بود قلَّت انحدار او ظاهر است ، اما در صورت تكثير از دو بيرون نيست :\r\nيكى آن كه صفرا به جانبى متوجه باشد و به طرف مراره كمتر رود دوم آن كه در مسلكى كه ما بين جگر و مراره يا مراره و امعا است سدهء ناقصه افتد و بدان سبب آنچه لطيف است منحدر مىشود و صفراى غليظ نتواند ريخت و حصولش نيز نادر است ، زيرا كه سده كه در اين مسالك افتد غالب آن است كه تام مىباشد ، بهر آن كه از نشان صفرا تفتيح سدد است به سبب جلا و حدَّت و تنفيذ ، پس تا كه سبب قوى نبود احداث سده در اين مجارى نتواند نمود و قوت سبب كه عبارت است از كثرت و شدّت و غلظت ماده ، غالب آن كه سده تامه آرد نه ناقصه و فرق در اين اقسام ظاهر است ، چه قلَّت صفرا از غلبهء آثار برودت و ميل صفرا به جهتى از ظهور آفت واضح است و در سدّى قى صفراوى با يرقان لازم .\r\n\r\nانتباه [ ناريت مفرط لون براز و دلالت آن 
  ]\r\nشيخ در قانون گفته كه لون براز كه ناريت او در غاية افراط بود حصول آن در منتهاى مرض بسا باشد كه دليل نضج بود و بسا بود كه نشان رداءت حال بود و شارح در جمع بين الكلامين نوشته كه اگر سبب ناريّت كثرت صفرا است در غالب امر محمود مىباشد ، زيرا كه در اكثر امر به سبب بحران و دفع طبيعت مىشود مر مادهء مرض را و اگر سبب ناريّت حدَّت صفرا و احتراق بود لا محاله ردى بود ، زيرا كه دليل افراط مرض باشد و فرق بينهما از چند\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nوجه توان كرد :\r\nيكى آن كه بحرانى نباشد مگر بعد نضج به خلاف احتراقى كه تقدّم نضج در آن لازم نيست .\r\nدوم آن كه بحرانى را تعقّب خفّت در اعراض ضرورى است به خلاف احتراقى كه عقب آن عطب است .\r\nسوم آن كه در بحرانى براز كثير مىآيد كما ذكر به خلاف احتراقى كه براز در آن به سبب احتراق قليل مىآيد به شرط اعتدال تناول طعام .\r\n\r\nقسم اندر براز ابيض\r\nو حدوثش از دو وجه بيرون نيست :\r\nيكى آن كه چيزى كه مبيِّض براز و مقاوم صبغ صفرا بود با براز آميزد و اين براز اكثر در حالت صحت آيد سببش اندفاع فضلات شبيه بصديد ديده باشد كه از ترك رياضت معتاد در عروق و اعضا جمع آمده باشد و وى محمود باشد و باعث بقاى بدن از مادهء مستكنّه و موجب زوال ترهّل .\r\nو اگر در حالت مرض بود سببش انفجار دبيله بود و انتقاص مده‌اش به طرف امعا و تفرقه در اين قسم بديهى است .\r\nدوم آن كه صفرا از مراره به امعا نيايد تا براز رنگين نمايد ، پس ثفل باقى ماند بر بياض كيلوسى خود به شرط تناول غذاى ذى لون . و سبب امتناع انحدار صفرا انسداد مسلك مراره است ، خواه در مسلكى كه ميان جگر و مراره است باشد ، خواه سده در مسلكى كه ميان مراره و امعا است بود .\r\nو فرق در آن كه سده در كدام مسلك است آن است كه اگر مسلك فوقانى كه عبارت از مجراى واقعه بين الكبد و المراره مسدّد شود بياض در براز به تدريج بروز مىكند ، زيرا كه راه مراره به امعا مكشوف است تا كه در مراره قدرى هم از صفرا باشد و همى ريزد به امعا ، لون‌ها پديد آيد براز را و چون هيچ نماند صفرا ، بَراز سپيد بحت مىآيد .\r\nو ايضا يرقان لازم سدهء مسلك فوقانى است ، چه هرگاه صفرا در جگر محتبس ماند بالضرور يرقان آرد .\r\nو كذلك در اين سده شرط است كه اول يرقان پديد آيد بعده براز به سپيدى بحت گرايد ، به خلاف سدهء تحتانى كه عبارت از مجراى واقعه بين المرارة و الامعا است كه بياض در براز دفعة پديد مىآيد در آن .\r\nو ايضا ظهور يرقان در اين لازم نيست ، بهر آن كه همچنان كه در مراره و امعا راهى است راهى از مراره به معده نيز هست مىتواند كه چون راه طرف امعا بند شود صفرا از مراره به معده ريزد و بدان سبب صفرا در جگر محتبس نماند تا احداث يرقان نمايد به اعضا ميل كرده .\r\nو اگر يرقان آرد بنا بر عدم انصبابش بر معده شرط است در اين سده كه نخست براز سپيد شود بعده يرقان پديد آيد ، زيرا كه انقطاع صفرا كه علت تبيّض است فجأة مىشود و انتشار صفرا در اعضا كه مهلتى نميخواهد بعد انقطاع انحدار صفرا به وقوع مىآيد ، پس بالضرور بايد كه يرقان متعاقب بياض براز روى نمايد .\r\n\r\nانتباه [ تاثير تناول چيزهاى سپيد در لون بول 
  ]\r\nتناول چيزهاى سپيد چون شير و مانند آن علت بياض براز نمىشود بلكه سبب قلّت صفرت مىگردد كما ذكر فى الاصفر . و وجهش آن است كه اختلاط اصفر با ابيض محدث لون خفيف الصفرة مىشود نه مُحدث بياض لأن باختلاط الصفرة مع البياض و إن كان الصفرة قليلة لا يبقى الأبيض على بياضه بل تميّله إلى صفرة ما .\r\n\r\nقسم اندر براز اسود\r\nو دلالت اين مانند دلالت بول اسود يا بر شدت احتراق است ، يا بر فرط برودت و جمود مواد ، يا بر نضج ماده مرض سوداوى و دفع طبيعت آن را بر سبيل بحران ، يا بر تناول چيزى مسوّده چون سماق و مثل آن ، يا بر شرب چيزى كه مُخرج سودا باشد و علامات هر واحد در مبحث بول به تفصيل مذكور است .\r\nو هر چه به سبب احتراق بود شك نيست كه ردى است .\r\nو آنچه از فرط جمود بود نادر الوقوع است ، بهر آن كه اخلاط چون در عروق افسرده مىگردند و مندفع مىشوند\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nاندفاع آنها بيشتر به طريق بول مىباشد بنا بر وسعت مسالك و به طرف امعا كمتر مىگرايد ، بهر آن كه مجارى جگر ضيق است و مادهء مذكور غليظ .\r\nو ظاهر است كه ماده مذكور به امعا نمىتواند رسيد مگر در جگر شده و به همين سبب شيخ در اسباب براز اسود اين را نشمرده لأن النادر كالمعدوم و اين نيز ردى است .\r\n\r\nفائده [ اثر خروج ماده سودا در اسوداد بول 
  ]\r\nاز تحرير به تقرير رسيده كه از جمله اسباب اسوداد بَراز يك سبب خروج ماده سودا هم هست و از آن كه مادهء سودا عام است كه طبيعى بود يا محترق از هر خلط ، بعضى از امور كه به هر واحد متعلق است بيان كردن لازم آمده :\r\nپوشيده نماند كه اگر سودا طبيعى باشد ، يعنى غير محترق حصول او در امعا يا بنا بر دفع طبيعت مىباشد بر سبيل بحران يا بنا بر شرب ادويهء مخرجه ، زيرا كه كثرت او بدين درجه نمىباشد كه خود به خود به سوى امعا گرايد بدون حركت طبيعت و به غير حركت دوا ، بالجمله خروج وى در آخر امراض سوداوى دليل خير است ، لهذا شيخ گفته : أما الكيموس الأسود فكثيرٌ إما ينفع خروجه و شارح تنصيص نموده كه مراد از كيموس اسود سوداى طبيعى است ، زيرا كه خلط طبيعى مسمى به خلط اسود است و نشان بودن لون براز از اين خلط از خالى بودن آثار احتراق مخفى نيست .\r\nاما اگر سودا غير طبيعى بود ، يعنى محترق باشد ، شك نيست كه از احتراق خون خواهد بود يا از احتراق صفرا يا از احتراق بلغم يا از احتراق سودا و فرق بينهما از تميّل سوداى مستحصله به لون خلطى كه از وى حاصل شده معلوم است و مع ذلك آنچه از احتراق سودا افتد ردىتر است و قاتل و خاصهء او است كه بريق بود و چون بر زمين افتد جوش زند چنانچه از سركه مىجوشد .\r\nو ايضا سوداى مزبور ترش مىباشد يا زمخت حسب قوام ماده ، چه سودا كه مىسوزد از دو بيرون نيست يا رقيق بوده است يا غليظ ، اگر رقيق بوده است محترق وى شديد الحموضة مىباشد و اگر غليظ بوده است محترق وى قليل الحموضة و مع قدرى عفوصت مىباشد .\r\nو غليان ارض و بريق در سوداى محترق كه از سوداى رقيق حاصل شده بيشتر مىبود نسبت به محترقى كه از سوداى غليظ مستحصل شود .\r\nبالجمله سوداى اصلى كه عبارت است از سوداى غير طبيعى كه از احتراق خلط سودا حاصل آيد و معروف است به سوداى صرف ، خروج او به قى بود يا به اسهال ، دلالت مىكند بر غايت احتراق و فناى رطوبات ، لهذا شيخ گفته : الخلط السوداوي الصرف قاتل في أكثر الأمر بخروجه أي دليل على الهلاك يعنى بر آمدن خلط مذكور دليل هلاك است بهر آن كه مُشعر بر سبب مهلك است كه مقتضى به خروج وى شده ، نه آنكه نفس خروج او قاتل است ، چه خروج موذى به هر وجه مفيد بدنى است كما لا يخفى .\r\nو هلاكت آن را به اكثر امر مقيّد از آن نموده كه خروج او اگر در ابتداى مرض است لا محاله قاتل است ، زيرا كه نشان قوت سبب مهلكه است ، چه احتراق سودا نمىافتد مگر وقتى كه اكثر رطوبات بدن فانى شوند و احتراق قوى باشد و اگر در انتهاى مرض است بايد ديد كه قوت مريض ضعيف است يا قوى ، اگر ضعيف باشد اين نيز مهلك است و اگر قوى بود مىتواند كه طبيعت اقتدار يابد بر دفع و سلامت بگذرد و ليكن اين نادر است ، بهر آن كه مرض چون بدين قوت بود بعيد است كه قوت بدن با وى قوى باشد ، خصوص كه زمان مرض از اطالت به منتهى رسيده باشد ، مع ذلك چون\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nامكان داشت هلاكت را به اكثريت قيد كرده‌اند .\r\n\r\nقسم اندر براز اخضر\r\nبدانند كه سبزى براز كه از تناول مخضرات بود دليل انتفاى حرارت غريزى است ، زيرا كه سبب خضرت او يا افراط حرارت است يا افراط برودت و در هر دو صورت انطفاى حرارت غريزى لازم ، چه بر تقدير احتراق ، روح به تحليل مىرود ، بناءً عليه حرارت نيز منطفى مىگردد ، اما در تقدير برودت ، ظاهر است كه افراط در برد نمىتواند بود ، مگر وقتى كه قوت حرارت از مقاومت و مدافعت او باطل شده باشد و علامت هر واحد از آثار سبب معلوم است .\r\nو ايضا خضرت بَراز اگر از جنس زنگارى و كرّاثى بود از احتراق باشد و اگر از جنس آسمانجونى و نيلنجى بود از افراط برد باشد .\r\n\r\nانتباه براز مكدر\r\nقسمى از مركب است و آن نيز دلالت دارد بر انطفاى حرارت غريزى و حدوث او نمىباشد مگر از برد مفرط و كذا بَراز رصاصى .\r\n\r\nسؤال\r\nاگر گويند كه اطبا بول را به اقسام كثير ذكر نموده و بَراز بدان تفصيل بيان نكرده‌اند لمّ در آن چيست ؟\r\n\r\nجوابش\r\nآنكه چون نظر به بَراز و تأمل در آن نكرده بود و دلالتش نيز بر احوال بدن كمتر مگر در امراض اسهاليه و امراض بطن اطبا بالاستقصاء در ذكر الوانش نپرداخته‌اند و چيزى كه مرقوم شد براى تشخيص اقسام و احوال شكم كافى است و شك نيست كه دلالت بَراز در اين دو مرض بيشتر از دلالت بول است .\r\n\r\nسؤال\r\nاگر گويند بَراز اخضر را دليل انطفاى حرارت غريزى مقرر كرده‌اند نه بول اخضر را لمّش چيست ؟\r\n\r\nجوابش\r\nآن كه صبغ در بَراز بىسبب قوى حاصل نمىشود به خلاف بول كه بنا بر شفافيت به ادنى صابغ متلوّن مىگردد ، پس قياس بول بر بَراز در اين امر لازم نباشد .\r\n\r\nفائده‌بَراز اخضر در اطفال شيرخواره\r\nدليل انطفاى حرارت نيست لزوما ، چه در اينها به سبب سده كه در ماساريقا افتد نيز ثفل اخضر مىآيد اكثر امر ، پس حكم بر خضرت بَراز طفل حسب سبب مختلف باشد و بر سبيل وجوب نشان انطفاى حرارت شود .\r\n\r\nدفع چهارم اندر هيئت بَراز\r\nو اين از دو بيرون نيست : يا مجتمع مىباشد يا چون سرگين گاو منتفخ .\r\nو بدانند كه در بَراز ارضيت غالب است و هرچه كه ارض در آن غالب بود واجب است كه مجتمع و ذى متانت باشد اگر مخلى بالطبع بود و چيزى مانع الاجتماع با وى نياميزد ، چه اگر ممتزج به مانع الاجتماع باشد لا محاله منتفخ خواهد بود .\r\nو انتفاخ در بَراز تا تباعد در اجزايش نيفتد صورت‌پذير نيست و از آن كه تباعد بىتفارق امكان ندارد و خلا محال است بالضرور بايد كه ما بين اجزاى متفارقهء او جسمى خفيف حاصل آيد كه غير بَراز باشد و اين چنين جسم از سه بيرون نيست : يا ريح است ، يا بخار ، يا هوا و چون بخار و هوا شايان اين كار نيستند لابد حدوث نفخ در براز مختص به ريح باشد نه به هر ريح بل به ريحى كه به غايت سرد شده باشد و حركتش به جانب فوق باطل گشته ، چه اگر ريح ، نه چنان بود وى نيز مانند بخار صالح به اين كار نباشد .\r\nو وجه عدم شايان بودن بخار و هوا مر انتفاخ را آن است كه شأن هر واحد از اينها تصاعد و تفارق است از اجسام ارضيه و در بَراز امرى مانع تصاعد و تفارق نه ، پس نفخ در وى از اينها ممكن نباشد .\r\nو اگر گويند چنانچه ريح سرد مفرط شده موجب انتفاخ مىشود\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nمىتواند كه بخار نيز شود .\r\nگوئيم ممكن نيست ، زيرا كه بخار چون چنين سرد شود آب مىگردد و از بخاريّت مىبرآيد ، به خلاف ريح كه بعد تبرّد مفرط بر ريحيّت مىماند ، زيرا كه ريح دخانى است كه برودت بر آن طارى شده و عند اصابت برد شديد اگرچه از تصاعد مىماند ليكن بر نوعيّت خود باقى است ، پس متحقق شد كه انتفاخ در بَراز بجز ريح مذكور حادث نمىشود .\r\nو هرگاه ريح غالب بود براز بر آب مطفو مىگردد و راسب نمىشود ، چنانچه در قولنج ريحى اكثر واقع مىگردد .\r\nو از اين تحرير معلوم شد كه براز مجتمع دليل نضج باشد ، چنانچه در مقدمه گذشت ، چه ، علت انتفاخ ريح است و حدوث ريح بىقصور نضج نمىشود كما لا يخفى .\r\n\r\nدفع پنجم اندر استدلال از وقت براز\r\nبايد دانست غذا كه خورده مىشود ضرور است كه تا حصول كيلوس در معده بماند و چون از معده به روده رود آنجا نيز تا كه بقاى اجزاى كيلوسى به جگر منجذب گردد لبث كند و آنكه عروق ماساريقا به غايت تنگ‌اند زمانى معتدٌبه بايد كه خلاصه از آن بتمامه به جگر رسد ، پس وقت طبيعى جهت براز آن است كه بعد انجذاب همهء صفوت بود .\r\nو در مقدمه گذشت از تقدير وقت در آن با فوائد ديگر و آنچه قبل از آن يا بعد ديرى از آن آيد وقت ناطبيعى باشد مر بَراز را .\r\nو چون وقت معتدلش كه طبيعى است در مقدمه گفته شد اينجا سريع البروز و بطيء البروز را به دو قسم بيان ميكنم :\r\n\r\nقسم اندر سريع البروز\r\nيعنى آن كه قبل از وقت طبيعى برآيد و اين يا از امور خارجى بود يا از امور داخلى .\r\nامور خارجى استعمال مخرجات است ، چون شرب مُسهلات و استعمال فتائل و حقنه‌جات .\r\nو امور داخلى بر سه قسم است :\r\nيكى آن كه از سبب نفس براز بود .\r\nدوم آن كه از سبب قوى بود .\r\nسوم آن كه از سبب وعا يعنى امعا بود ، چه معلوم است كه خروج براز حركت مكانى است و جهت اتمام اين حركت سه چيز كه متحرك و محرك و محل حركت باشد لازم .\r\nاما در اين مقام كه ذكر مىشود متحرك براز است و محرك دافعه و محل حركت جوف امعا و هر واحد از اين سه ، علت سرعت خروج براز مىتواند شد ، چنانچه گفته آيد به سه مثال :\r\nمثال عليّت نفس بَراز ، تناول غذاى مزلقه است ، زيرا كه ثفل غذاى مزلق در اكثر ذى ازلاق مىباشد .\r\nو مثال عليّت امعا ، بودن قروح و بثور يا سحج است در امعا ، چه در اين صورت ثفل كه وارد مىشود بنا بر اذيت مضطرب مىگردد امعا بر دفع او .\r\nو مثال عليّت قوت دافعه عجلت فعل دافعه است و موجب تعجيل فعلش از دو بيرون نيست :\r\nيكى كثرت انصباب صفرا و معلوم است كه اگرچه مُخرج بَراز ، دافعه است ، ليكن مُنبّه وى بر اخراج مرار است كه از مراره مىآيد بر امعا و هرگاه اين مرار بسيار آيد دافعه را قبل از آن كه صفوت منجذب شود به سوى جگر ، به حركت مىآرد .\r\nدوم ضعف يا بطلان كه در قوت ماسكه افتد ، چه عند وقوع فتور در ماسكه قوت دافعه كه ضد ماسكه است به عمل مىآيد بالضرور ، بهر آن كه هر قوت طبيعى بالطبع دايم الفعل است و تعطيل در فعلش نمىباشد\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nمگر به مانعى و عائقى و هرگاه آن مانع زائل شد لا محاله عود مىكند به فعل خود .\r\n\r\nفائده\r\nاگر گويند چون قوى در قوت مساوات دارند و بالطبع دايم الفعل‌اند پس عمل دافعه منع بقاى عمل ماسكه مستلزم ترجيح بلا مرجع باشد و هو محال ؟\r\nجوابش آن كه اگرچه قوت دافعه مثلا قوىتر از ماسكه نيست و هر واحد در عمل خود قائم ، ليكن به تقدير حكيم مطلق تقاضاى طبيعت حسب حاجت مرجّح دافعه مىگردد بعد اتمام فعل ماسكه .\r\nو ايضا حالت صحت انصباب صفرا كه بعد انجذاب صفوت است از ثفل ، معين دافعه مقرر شده و كذا حالت مرض فتور در ماسكه مقوى دافعه مقدّر گرديده لأن ضعف الضد مقوّ لعمل الضد پس ترجيح بلا مرجح نباشد اصلا .\r\nو هرگاه اعتدال انصباب مرار در صحت ، محرك دافعه مىشود ، كثرت او در مرض ، به طريق اولى خواهد بود .\r\nو فرق اندر اين اسباب آن است كه آنچه از امر خارجى بود وجود آن دلالت كند بر وى و آنچه از ذات براز بود تناول غذاى لزج شاهد وى است . و ايضا براز ، لزوجت و مانند آن داشته باشد .\r\nو آنچه از قروح امعا يا بثور وى بود قبل از تبرّز وجع مىكند و قيح و قشور مستخرج مىگردد در بَراز . و باشد كه در دهن بثور ظاهر شوند .\r\nو هرگاه چيزى از اين آثار پيدا نباشد لابد از كثرة مرار يا از ضعف ماسكه باشد ، پس اگر براز رنگين بود ، هنگام خروج لذع كند و از مرار باشد و در اين گاهى قبل از تبرّز مغص خفيف هم ظاهر گردد .\r\nو اگر صبغ و لذع نبود و ثقل در بطن محسوس شود از ضعف ماسكه باشد .\r\n\r\nقسم اندر بطيء البروز\r\nيعنى دير بر آمدن براز از وقت معتاد و اين نيز دو گونه است :\r\nيكى آن كه از امور خارجى بود چون استعمال حوابس ، شربا و حمولا و نشان وى وجود سبب است .\r\nدوم آن كه از امور داخلى بود و عام است كه اين امر داخلى به اعتبار نفس براز بود ، يا به اعتبار قُوى ، يا به اعتبار امعا ، يا به اعتبار اشتياق اعضا كلها .\r\nآنچه از براز بود تناول غذاى قابض بر آن گواهى دهد .\r\nو آنچه از امعا بود وجود قرحه يا ورم دلالت كند بر آن ، چه ، هرگاه در اسافل امعا قرحه يا ورم بود طبيعت از خوف الم و اذيت مانع مىآيد از نزول براز .\r\nاما آنچه از قوى بود سه گونه است :\r\nيكى آن كه دافع ضعيف باشد و نشان او مجاورت نضج براز است .\r\nدوم آن كه اگرچه دافعه قوى بود ليكن صفرا از مراره كمتر آيد و تنبيه دافعه كما ينبغى ننمايد و نشان او بياض براز است و ديگر آثار برد امعا ظاهر آمدن .\r\nسوم آن كه هاضمه ضعيف بود و بدان سبب طبيعت محتاج شود به اطالت لبث مأكول در معده و امعا و حسب تقاضاى طبع ماسكه تا دير به امساك گرايد و دافعه نيز در عمل خود تأخير نمايد .\r\nو معلوم است كه اگرچه قوى همه بالطبع دايم الفعل‌اند ليكن مقهور امر طبيعت‌اند به امر قاهر مطلق .\r\nو نشان ضعف هضم ، جشاى حامض است و تولد نفخ و رياح در شكم .\r\nو آنچه از اشتياق اعضا بود نظيرش دير آمدن طبع است بعد تنقيه مواد از مسهل يا تقليل وى از افاقه و قلّت تناول .\r\n\r\nدفع ششم اندر رايحهء بَراز\r\nهرگاه مأكول پاكيزه و خوشبوى بود و با وى چيزى مغير بوى چون انگدان و سير و مانند آن نبوده باشد و مع\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nذلك ثفل سخت بدبو بود دليل كثرت اخلاط عفن باشد در اين .\r\nو هرگاه بوى براز ترش بود دليل سردى مزاج و فزونى بلغم بود .\r\nو براز منكر الرائحه ، يعنى شديد النتن به غايت ، دليل موت است در مريض ضعيف .\r\n\r\nدفع هفتم اندر زبد بَراز\r\nو سببش با حرارتى عظيم بود كه اخلاط را بشوراند ، چنان كه آتش ديگ را بجوشاند و كف آرد يا بادها كه اندر تن بود به اخلاط بياميزد ، چون باد سخت كه بر دريا وزد و به آب آميزد و كف كند .\r\n\r\nدفع هشتم اندر بر آمدن بَراز به آواز و قراقر\r\nبايد دانست كه ظهور آواز وقت بروز بَراز از دو وجه بيرون نيست : يا به سبب باد است و هو الأكثر ، يا به سبب قوت دافعه است ، چه عند قوت اين قوت اگرچه باد در امعا نباشد اما بنا بر شدت دفع آواز مىشود هو الأقل .\r\nبالجمله بودن باد در شكم بىافراط و فساد دليل اعتدال حرارت معده و امعا است ، بهر آن كه در معده و رودهء سرد اصلا باد متولد نمىشود و در گرم بسيار نيز تولد نكند ، زيرا كه از فرط تحليل ، بخارها معدوم مىگردند ، پس جهت تكوّن باد ، حرارت معتدل به يبوست و دخانيت ميل نمايد و باد همين است ، كذا قالوا : الريح دخان بارد يتولد من تلطّف الأخلاط و مراد از اين دخان در اين مكان ، بخار قليل الرطوبة است كه از اجتماع مستحيل به ماء نتواند شد .\r\nبالجمله خروج ثفل به آواز عظيم و تقدم نضج ، دليل باد غليظ است و به آواز باريك چون آواز در ، دليل اختلاط رطوبت رقيق بود ، چون به آواز قوى كه دفعةً آمده باشد و ثفل كيلوسى كثير بود نشان قلّت انجذاب صفوت بود .\r\nو خروج براز به آواز ، بىتقدم نضج و بدون كيلوسيت نشان قوت دافعه باشد .\r\nو آواز صاف عند بروز براز دليل آن باشد كه روده از رطوبت خالى است و ثفل خشك است .\r\nهرگاه آواز قراقر باريك باشد دليل آن است كه باد در رودهاى باريك است و غليظ نيست .\r\nو هرگاه آواز قراقر غليظ بود دليل آن است كه باد غليظ بود و در رودهاى غليظ است .\r\n\r\nفائده [ در بيان جشاء و ريح 
  ]\r\nباد كه در معده تولد كند اگر به بالا رود و از مرى برآيد جشا نامند ، يعنى آروغ و اگر به امعا گرايد به اسم عام كه ريح است خوانند .\r\nو نتن باد كه از تناول اشياى محدث النتن بود همچون براز منتن ، دليل عفونت اخلاط بود .\r\n\r\nانتباه [ در بيان عرق 
  ]\r\nچون استدلال به عرق نيز مقوى استدلالات ديگر است جهت تنبيه احوال بدن و وى نيز فضلهء هضم چهارم است ذكر آن در ذيل فضلات نموده مىشود ، اگرچه ماتن به ذكر آن نپرداخته .\r\nبايد دانست كه غذا اندر عروق نمىتواند رفت مگر به اختلاط قدرى از صفرا و آب ، بهر آن كه آب مُبَدرق مىشود در سيلان و صفرا به قوت تيزى و گرمى تنفيذ مىنمايد و بعد وصول غذا به اعضا آبى كه در آن ممزوج بود اكثرى از آن باز پس مىگردد و در مجارى بول مىگرايد ، چنانچه در مبحث بول گذشت .\r\nو بعضى ديگر كه در آنجا ماند و از غذاى عضو فاضل شده به طرف جلد متوجه مىشود ، پس اگر آب صِرف است\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nبخار شده به تحليل مىرود و آن را نتوان ديد .\r\nو اگر آب با فضله‌اى كه آنجا بود آميخته باشد و غليظ نشده عرق از آن به ظهور مىآيد لهذا گفته‌اند كه عرق خبر مىدهد از اخلاط تن .\r\nو اگر از اختلاط آب با فضله غلظتى راه يابد در آب و به جانب جلد آيد وسخ يعنى چرك احداث مىكند .\r\nبالجمله\r\n\r\nنشانه‌هاى حال تن كه از عرق مىجويند جمله به شش رشحه گفته شود :\r\n\r\nرشحهء اول اندر كثرت و قلَّت عرق\r\nو اين را به دو قسم ذكر كنم :\r\n\r\nقسم اول اندر كثرت عرق\r\nپوشيده نماند كه اسباب كثرت على الاطلاق شش است :\r\nبعضى از اين طبيعى است و بعضى غير طبيعى چنانچه اشاره كرده خواهد شد :\r\nيكى آن كه رطوبت در بدن افزون شود و بنا بر زيادتى همى برآيد .\r\nدوم آن كه رطوبت رقّت پذيرد و سيلان نمايد .\r\nسوم آن كه اعضا بگدازند و رقيق شده از راه مسام برآيند .\r\nچهارم آن كه مسام از قدر خويش وسيع‌تر شود و بدان سبب رطوبت بيشتر برآيد .\r\nپنجم آن كه قوت دافعه قوى شود و رطوبت زياده دفع كند .\r\nششم آن كه ماسكه ضعيف شود و بدان سبب رطوبت افزون‌تر برآيد .\r\nبالجمله آنچه از دفع دافعه بود ، يا از رياضت معتدل ، يا از حرارت هواى گرم كه مفرط الحرارة نباشد ، يا از حمام معتدل ، اين عرق طبيعى باشد ، يعنى مفيد بدن بود و اسباب آن را اسباب عرق طبيعى گويند .\r\nو آن را كه نه چنين بود ، اسباب عرق غير طبيعى نامند .\r\nو بدانند كه بسيار آمدن عرق مضعف قوت است ، مگر آن كه از قوت دافعه بود كه مواد زوائد را دفع همىكند كه وى سودمند باشد .\r\nو بدترين عرق آن است كه از ذوبان اعضا يا ضعف ماسكه بود و فرق ميان آنچه از قوت دافعه و آنچه از ضعف ماسكه باشد به چند وجه مىكنند :\r\nيكى آن كه آنچه از دافعه بود از پس امتلا باشد و از برآمدن وى فرحت پديد مىآيد ، چه در صحت و چه در مرض . و بيماران را اين عرق به غير از روز بحران نمىآيد ، به خلاف آن كه از ضعف ماسكه بود كه بىامتلا مىباشد و ضرر مىدهد و از استعمال مقويّات ماسكه انتفاع مىپذيرد .\r\nو كذلك هرچه از ذوبان بود ضرر او افزون‌تر از ضعف ماسكه است و عدم انتفاع از مقويات ماسكه خاصهء آن و اين‌چنين عرق بىتپ حاده نمىباشد .\r\nو بهر آن كه ذوبان اعضا كه بدون حرارت قوى بود مادهء او بدين رقت نيست كه به عرق مندفع گردد ، زيرا كه تا ماده سخت رقيق نباشد به عرق نمىگرايد .\r\n\r\nفائده [ در بيان برخى دلالت‌هاى عرق در حال صحت و مرض 
  ]\r\nهرگاه در صحت ، عرق بسيار آيد و سببى ظاهر نبود بايد دانست كه غذا زياده از آنچه بدن تحمل كند خورده مىشود .\r\nو اگر با وجود قلّت تناول و بدون ظهور سبب موجّه عرق همى آيد بدانند كه در تن فضله بسيار است و به استفراغ محتاج .\r\nو كثرت عرق اندر همهء ايام مرض دليل كثرت خلط باشد .\r\nو كثرت عرق مع كثرت اسهال يا استفراغ ديگر ، سخت بد باشد .\r\nو هرگاه از بعض اندامها عرق بيشتر گرايد و از بعضى كمتر نشان آن بود كه مادهء بيمارى اندر آن عضو است كه عرق مىكند يا در آن عضو بيشتر است\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nو در بعضى كمتر .\r\nو هرگاه ماده در همه تن باشد كثير و مانعى از بروز در عضوى نباشد عرق از همهء تن مىبرآيد .\r\nو عرق سرد كه فقط از سر و گردن و سينه آيد نشان ضعف قوت حيوانى باشد ، يا نشان آن كه ضعف خواهد شد ، خاصه در تپ حاده و محرقه ، بهر آن كه دليل آن بود كه ماده بسيار و خام است و اندر سر و حوالى آن پر است و طبيعت عاجز .\r\n\r\nقسم دوم اندر قلَّت عرق\r\nو اسباب وى چهار است :\r\nيكى قلّت رطوبت . دوم غليظى يا خامى ماده . سوم قبض مسام . چهارم ضعيفى دافعه .\r\nو كمى عرق مع علامات امتلا بد باشد ، خاصه آنچه سبب آن ضعيفى دافعه ، يا غليظى ، يا خامى ماده باشد .\r\n\r\nرشحهء دوم اندر لون عرق\r\nزردى وى نشان غلبه صفرا است و سپيدى او دليل بلغم و چركين غليظ علامت سودا .\r\nو عرق خونابه يا به سبب ضعف ماسكه عروق باشد ، يا به واسطهء فساد خون ، چه هرگاه خون بنا بر فساد جوهر غذا را نشايد بالضرور به عرق مندفع مىبرآيد و فرق بينهما از ديگر علامات توان كرد .\r\nو تناول اشياى مفسده و غليظ و فساد خون اول اشيا است بر آن كه از فساد خون بود .\r\n\r\nرشحهء سوم اندر رائحه عرق\r\nحموضت رائحه نشان بلغم حامض است . و تلخى و تيزى رائحه نشان اخلاط صفراوى . و نتن وى دليل عفونت اخلاط .\r\n\r\nرشحهء چهارم اندر طعم عرق\r\nو حكمش از آنچه در رائحه عرق گذشت معلوم است .\r\n\r\nرشحهء پنجم اندر حرارت و برودت عرق\r\nعرق سرد اندر تپها نشان بسيارى رطوبت خام بود ، پس اگر مرض حاد است عرق مذكور ردىتر باشد نسبت به مزمن ، زيرا كه در مرض حاد كه قليل الحدّت است پختن اينقدر رطوبت كثير ممكن نباشد به خلاف مرض مزمن كه در وى بنا بر اطالت مدّت ممكن النضج است .\r\nو عرق گرم اندر تپها و بيمارى ها اميدوارتر و سلامت‌تر از عرق سرد باشد .\r\n\r\nرشحهء ششم اندر قوام عرق\r\nعرق رقيق نشان رقت ماده است و غليظ و لزج نشان غلظت و لزوجت ماده و دليل بود بر اطالت مرض ، زيرا كه مدت بسيار بايد كه اينچنين مادهء غليظ و لزج پخته شود .\r\n\r\nانتباه [ در بيان نفث 
  ]\r\nچون استدلال به نفث نيز اول اشيا است بر نضج و عدم نضج در امراض سينه و آنچه در وى است ذكر وى نيز لازم آمده .\r\n\r\n[ در بيان معنى نفث در لغت و عرف عام و خاص 
  ]\r\nبايد دانست كه نفث در لغت نفخ بلا ريق را گويند ، اما در اصطلاح اطبا به عرف خاص رطوبت را كه به سرفه برآيد بدين نام خوانند و بر اين تقدير لازم آيد كه اين لفظ مخصوص باشد براى رطوبتى كه از مجراى قصبه برآيد .\r\nو به عرف عام ، رطوبت به هر وجه كه آيد از دهن ، خواه به تبزق ، خواه به تثفل ، خواه به سرفه ، خواه به تنحنح ، خواه به قى ، به اين اسم مىنامند ، قطع نظر از آن كه آن رطوبت از قصبه آيد البته ، چه معلوم است كه به قى آنچه برآيد از مرى و معده خواهد بود .\r\nو هر چه به تنحنح آيد از سر خواهد بود .\r\nو هرچه به ثفل و بزق آيد از اجزاى دهن خواهد بود .\r\nو هرچه به سرفه آيد از قصبه برآيد يا از نفس قصبه خواهد بود يا از ريه يا از حجب و جز آنكه آن را با ريه ملاقات است ، چه معلوم است كه رطوبات ما فى الصدر را مخرجى غير از ريه نيست كما مر .\r\nو از آن كه استدلال\r\n\r\nنفث به هفت چيز مىتواند شد\r\nاين مبحث را به هفت نفحه ذكر كنم :\r\n\r\nنفحهء اول اندر كثرت و قلّت نفث\r\nكثرت وى دليل نضج و به نهايت رسيدن مرض بود به شرطى كه در قوام و لون و امثال آن محمود باشد .\r\nو قلّت وى نشان فجاجت ماده بود ، ليكن چون اندك اندك آمدن گيرد\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nدليل شروع نضج باشد و اشعار كند بدان كه مرض از ابتدا تجاوز كرده در تزايد است و اعتدال وى در قلّت و كثرت نشان نضج اكثرى از مواد بود ، پس كثرت در اينجا چون دليل بر نضج تمام مواد است بهتر از معتدل بود .\r\nو نابودن نفث در امراض ريه و ما يتعلق بها نشان سوء مزاج ساذج است ، يا دليل خامى ماده و بىقواى طبيعت .\r\nو عام است كه خامى در ماده به اعتبار افراط رقّت بود يا به اعتبار زيادتى غلظت .\r\n\r\nنفحهء دوم اندر لون نفث\r\nبياض وى يا نشان خامى ماده بود ، يا نشان آن كه مادهء نزله بلغمى است و فرق بينهما آن كه اگر در ابتداى مرض آيد و به دشوارى برآيد بدانند كه از خامى است و اگر آسان برآيد و خروجش در زمان قريب به انتها بود و مريض را از برآمدنش راحت شود دريابند كه از نزلهء بلغمى است .\r\nو حمرت نفث نشان غلبهء خون باشد ، يا شگافته شدن رگى اندر حوالى حنجره و ريه و آلات تنفس .\r\nو آلوده آمدن نفث سپيد به سرخى دليل سل باشد ، اگر علامات ديگر نيز گواهى دهند .\r\nو صفرت نفث دلالت كند بر صفرائيّت نزله .\r\nو خضرت وى يا نشان احتراق باشد يا دليل افراط برد و بطلان حرارت غريزى .\r\nو سوداوى نيز همچون خضرت نشان يكى از اين دو باشد .\r\nو فرق در آن كه خضرت و سواد از احتراق است يا از برودت مفرط از آثار متقدمه حالت كه مخصوص به هر واحد است توان كرد .\r\n\r\nنفحهء سوم اندر رائحه نفث\r\nنتن وى نشان عفونت بود و بىنتنى دليل بعد او از عفونت باشد و حموضت رائحه دليل برودت بود .\r\n\r\nنفحهء چهارم اندر طعم نفث\r\nحلاوت وى نشان غلبهء خون بود يا نشان بلغم معتدل طبيعى و فرق بينهما به لون كنند ، چه اگر سرخ است دموى بود و الا بلغمى و اين لا محاله سپيد باشد و بىطعمى او نشان بلغم معتدل باشد .\r\nو شورى وى دليل آن باشد كه حرارت در رطوبت اثر كرده است و هنوز غلبهء رطوبت است .\r\nو شدت حرقت و تيزى كه از شورى متجاوز كرده باشد نشان غايت حرارت باشد .\r\nو ترشى وى از برودت باشد و ناخوشى طعم از عفونت .\r\n\r\nنفحهء پنجم اندر قوام نفث\r\nرقّت وى نشان خامى ماده بود و گاهى دليل نضج باشد و فرق بينهما از جنس ماده و وقت خروج توان كرد .\r\nو غلظت وى نشان خامى بود و اشعار كند بر تعسّر نضج .\r\nو اعتدال وى در غلظت و رقّت دليل نضج تمام بود .\r\n\r\nنفحهء ششم اندر شكل نفث\r\nاستدارت او نشان آن بود كه مادهء غليظ است و اندر قصبه و شش حرارتى عظيم است .\r\nو بقراط گويد نفث بصاقى از كسى كه وى را تپ نبود نشان ذبول باشد .\r\nو همون گويد بسيار ديدم كه از پس نفث مستدير بيمارى به سل مستحيل شده .\r\nو همون گويد كه هرگاه نفث با كرويت باشد و قدرى از علامات اختلاط عقل به آن يار بود اختلاط عقل زود پديد آيد .\r\nو نفث بصاقى عبارت است از آنچه خام برآيد .\r\n\r\nنفحهء هفتم اندر وقت برآمدن نفث و سهولت خروج و تعسّر آن\r\nهرگاه اندر نزله و ذات الجنب و ذات الريه نفث زود پديد آيد و آسان برآيد نشان سلامت و قوت طبع و زود گذشتن بيمارى باشد و ديرى و دشوارى آن نشان خامى و ضعيفى قوت و درازى مرض باشد .\r\n\r\nفائده [ در بيان نفث محمود و مذموم 
  ]\r\nنفث محمود آن است كه سپيد و هموار و پخته و معتدل به قوام باشد و هيچ بوى ندارد و به آسانى برآيد بىسعال شديد و از ابتداى مرض بسيار بعيد العهد نبود .\r\nو نفث مذموم آن كه خام و رقيق و ناهموار باشد\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nو به سعال شديد برآيد و رنگ او سياه يا كبود يا زرد باشد و بوى ناخوش دارد .\r\nچون از ذكر لواحقات ضروريه فارغ شديم به ذكر متن مىپردازيم :\r\nالمقالة الخامسة في تدبير الأصحاء و علاج المرضى على وجه كلّي\r\n\r\nمقاله پنجم ثابت است در تدبير تندرستان و معالجهء بيماران بر وجه كلى .\r\nپوشيده نماند كه اطبا كلهم جزو عملى را بدين دو قسم توزيع كرده‌اند ، زيرا كه علم تدبير ابدان صحيحه را علم صحت مىخوانند و علم تدبير ابدان مريضه را علم علاج مىنامند .\r\nو شك نيست كه تقسيم اين مبحث به دو قسم به طور شيخ و جز آن كه ميان صحت و مرض واسطه اثبات نمىكنند بلا تأويل راست مىآيد .\r\nاما آنان كه قائل به حالت متوسط لا محاله مركب است از صحت و مرض ، پس تدبير وى نيز در تدبير صحت و مرض داخل باشد يا معرا است از صحت در غايت و مرض در غايت ، پس علم به تدبير او داخل است در علم تدبير ابدان ضعيفه .\r\nبالجمله به هر وجه تقسيم اين مبحث محصور به دو قسم بود و بر اين تقدير آنچه بعضى ايراد كرده‌اند كه چون حالت بدن سه گونه است تدبير آن نيز مىبايست كه سه قسم مىشود مرتفع گردد .\r\nانتباه\r\nبايد دانست كه حفظ صحت حاصل نمىتواند شد مگر در كسى كه پنج خصلت داشته باشد :\r\nيكى آن كه عارف به قوانين طب بود يا سامع و مطيع طبيب دانا دايم باشد .\r\nدوم آن كه دولتمند بود و صاحب حكم تا از اغذيه لطيفه و ادويه نفيسه كه حافظه قوى و ارواح‌اند چون مرواريد و ياقوت و امثال آن هر چه در كار شود زود مهيا گردد .\r\nسوم آن كه فارغ البال بود و محكوم كسى نباشد تا هر چيز بر وقت حاجتش به كار تواند بست .\r\nچهارم آن كه بخيل و تنگدل نبود و محب نفس و صحت باشد تا هر چه زود از مزخرفات دنيوى بر خود صرف كند باك ندارد .\r\nپنجم آن كه حريص شهوات نبود و ضابطه بر نفس و راسخ در عزم باشد تا هر چه واجب الترك است قطعا ميل بدان نكند و آنچه ضرورى الاستعمال است هرگز ترك وى ننمايد .\r\nو شك نيست كه اجتماع اين خصال در يك شخص كمتر يافته مىشود ، لهذا حفظ صحت على ما ينبغى صورت نمىبندد كما لا يخفى .\r\nاكنون دريابند كه علم حفظ صحت منقسم مىشود به سه چيز حسب احوال صحت ، بهر آن كه صحت از سه وجه بيرون نيست :\r\nيكى آن كه در غايت كمال بود .\r\nو دوم آن كه از غايت كمال تنزل نموده باشد .\r\nسوم آن كه ناقص بود ، از غايت كمال بعيد باشد .\r\nعلم تدبير قسم اول را علم تقدم الحفظ خوانند . و علم تدبير قسم ثانى را علم حفظ صحت نامند خاصه . و علم تدبير قسم ثالث را مسمى به علم تدابير ابدان ضعيفه دارند ، نظير وى تدبير مشائخ و سائر ضعيف بدنان است .\r\nو بدانند كه لفظ حفظ اگرچه فى الحقيقة قسم ثانى است چنانچه گفته شد ، ليكن بر سبيل مجاز بر هر سه قسم اطلاق مىكنند بهر آنكه مقصود از جمله حفظ صحت است به هر وجه كه باشد ، لهذا در اصطلاح اطبا اطلاق او بر مجموع بنا بر شيوع حكم حقيقت پيدا كرده .\r\nو هي تشتمل على فصول و اين مقاله متضمن مىشود بر فصل‌ها .\r\nالفصل الأول في تدبير المأكول و المشروب\r\n\r\nفصل نخستين از مقالهء پنجم ثابت است در تدبير خوردنيها و نوشيدنيها\r\nو در اينجا بعض چيزها كه ذكر آن در اين محل ضرورى است\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nنموده مىآيد :\r\nدريابند كه اطبا اتفاق دارند بر دو قاعده : يكى آن كه حفظ صحت به مثل است ، دوم آن كه علاج مرض به ضد و اعتراض كه بر اين قاعده‌ها وارد مىشود مع جواب آن مشروحا گفته آيد :\r\nاما اعتراض قاعدهء اول آن است كه حفظ صحت لا نسلم كه به مثل باشد ، بهر آن كه افراد انسانى در حالت صحت لا محاله مائل به كيفيتى مىباشد بنا بر امتناع اعتدال حقيقى و بديهى است كه محرور مزاج صحيح را مثلا اگر غذاى مشاكل كه گرم است داده شود لا محاله مزيد آن كيفيت حار خواهد بود و احتراق پيدا خواهد نمود و كذا مبرود را اگر غذاى سرد داده شود برودت خواهد افزود و جمود احداث خواهد كرد و از اينجا است كه حفظ صحت محرورين به مثل رمانيه و اجاصيه مقرر كرده‌اند بالاتفاق . و حفظ صحت مبرودين به اغذيه حاره كما لا يخفى ، پس حفظ صحت به ضد بود نه به مثل .\r\nجواب اين اعتراض ابن ابى صادق چنان گفته كه ابدان صحيح از دو درجه بيرون نيست :\r\nيكى آن كه در حاق وسط اعتدال كه لايق به نوع وى است باشد و حال اين مردم حالت صحت به هيچ وجه منسوب به ذم نيست و اطلاق محروريّت و مبروديّت بر آن نتوان كرد .\r\nدوم آن كه از اعتدال مذكور انحراف قليل يافته باشد ليكن از اين انحراف از حد صحت برنيامده باشد و حال اين مردم حالت صحت خالى از ذم نباشد به محروريّت و مبرودّيت متصف بوند .\r\nچون اين متحقق شد بدانند كه مراد از آن كه گفته شد الصحة تحفظ بالمثل صحت معتدلان است نه صحت منحرفان .\r\nشك نيست كه معتدل البدن اگر در حالت اعتدال غذاى معتدل استعمال نمايد آن غذا اصلا مُحدِث كيفيتى زائد نخواهد بود لأن من شأن الغذاء المعتدل أن لا يزيد منه كيفية زائدة على ما في البدن به خلاف منحرفان از حاق وسط كه حفظ صحت آنان به تعديل و استعمال مخالف بود تا بقا بر آن حالت حاصل باشد بىزيادتى در انحراف ، پس تدبير اين مردم مركب به دو تدبير بود :\r\nيكى تدبير حفظ صحت ، دوم تقدير تقدم حفظ و هذا خارج عن تلك القاعدة ، زيرا كه قول اطبا در مجرد حفظ صحت است و آن قاطبة بىمشاكلت نمىشود پس به محرورى مزاج و مبرودى مزاج كه مادهء نقض آورده‌اند موصل به مدعا نباشد ، زيرا كه ايشان به علت انحراف از درجه صحت مستكملهء مطلوبه خارج‌اند و ما ورد النقض .\r\nانتباه ملا سديد نوشته كه اين جواب از اين فاضل سديد واقع نشده ، بهر آن كه مراد از صحت مذكور در قول مزبور صحت تامه فى غاية الكمال باشد لازم آيد كه قسمى از طب كه حفظ صحت است ساقط الاعتبار و باطل الحكم بود ، بنا بر آن كه وجود اين چنين شخص معتدل كه وى را نه محرورى گويند و نه مبرودى نادر است و بعد از اين ايراد تأويل قول مسطور نموده و گفته كه مراد از مشاكلت آن است كه چون غذا وارد بدن صحيح المزاج شود و از حرارت غريزى منفعل گردد و به هضم آيد و استحاله به خون نمايد خون مذكور صالح بود جهت بدل ما يتحلل مُشاكل بدن باشد ، پس رمانيه و جز آن يعنى باطن غذاى مائل به برودت كه وارد بدن محرورى مىشود و برودت زياده از حرارت طابخهء بدن منتفى مىشود و خون مائل به حرارت كه مُشاكلت دارد به بدن محرور از آن غذا حاصل مىگردد و بدل ما يتحلل شده حافظ صحت وى مىگردد .\r\nو شك نيست كه اين چنين شخص اگر غذاى معتدل خورد غالب است كه از حرارت بدن محترق شود يا فاسد گردد و صالح التغذيه\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nنماند .\r\nو همچنان حال مبرود را به ضد آن توان دريافت ، پس مراد از مشابهت و مشاكلت در غذا و بدن به اعتبار آن وقت بود كه غذا جزو عضو بالفعل مىشود و نه قبل آن . انتهى كلامه .\r\nو نزد اين درويش ايراد ملا سديد غير سديد است ، بهر آن كه او در كلام ابن ابى صادق كه اكثر محققان مصدق وىاند استدلال كرده به ندرت وجود معتدل مزاجان و هذا غير مسلم ، بهر آن كه مراد ابن ابى صادق از معتدل مزاجان نه آن است كه اصلا در اينها كيفيتى از كيفيات زائد نباشد كما زعمه السديد ، چه اين چنين ابدان ممتنع الوجوداند تا به ندرت چه رسد ، بلكه مراد از معتدل مزاجان آن است كه زيادتى كيفيت در آنها معتدٌبه نبود و احوال ايشان به هيچ وجه مقدوح به ذم نباشد و مباشرت گرمى و سردى در حق آنان يكسان باشد در ظهور اثر و اين چنين مردم نادر نيستند كما لا يخفى ، به خلاف محروريان و مبروديان كه تدبير ايشان همچو تدبير مرضى باشد به استعمال مخالف ، غايت آن كه در اينجا تعديل قليل كفايت كند و در مريضان به تعديل قوى حاجت بود ، لهذا علاج مرض به ضد گفته‌اند ، زيرا كه مريضان از اعتدال دور تر مىافتند معتدل قوى بايد كه تا مزاج ايشان را به اعتدال آرد ، چه هر چه ضد است در تعديل ضد قوىتر است .\r\nو بر تقدير تسليم كه معتدل مزاجان نادر الوجود باشند ممكن الوجود خود هستند بل محقق الوجوداند ، پس قول اطبا در حفظ صحت بىفائده محض نباشد كما زعم و مع ذلك آنچه ملا سديد تأويل كرده و گفته كه مراد از مشاكلت حصول مشاكلت است حين صيرورت غذا جزو عضو اگر به تعمق نظر كنند بعيد از حق مىنمايد ، چه در اين صورت لازم مىآيد كه علاج مرض نيز بايد كه به مشاكلت باشد ، بهر آن كه غذاى گرم كه در بدن صاحب مرض بارد وارد خواهد شد وى هم لا محاله بعد انكسار حرارت از برودت بدن مشاكلت پيدا خواهد كرد و تدبير صحت و مرض به يك وتيره خواهد بود و قاعدهء ثانى كه علاج المرض بالضد واقع است تنقض خواهد يافت و هذا خُلفٌ ، پس حق همان است كه از صحت واقعه فى ذلك القول صحت معتدلان مراد باشد .\r\nو اگر گويند كه تدبير صحت معتدلان مذكور شده تدبير صحت غير معتدلان صحيح چرا ذكر نيافته در كلام اطبا ؟ گوئيم چون تدبير شديد الانحرافان از اعتدال كه مريضان باشند به ضد قرار يافته و تدبير معتدلان به مشاكلت و تدبير منحرفان صحيح كه نه به مشاكلت است و نه به ضد در ضمن اين دو منهّد معلوم مىشود و قدما بيان آن لازم ندانسته‌اند اما متأخرين تنصيص بر آن نموده‌اند چنانچه قرشى در موجز گفته :\r\nكل صحة أوردنا حفظها على حالها أوردنا عليها الشبهة إلى الكيفية و إن أوردنا نقلها إلى ما هو أفضل منها أوردنا عليها الضد أى المخالف .\r\nو پوشيده نماند اگرچه تدبير غير معتدلان صحيح اعتبار استعمال مخالف مشاركت دارد به تدبير مرضى و ليكن نظر به شدت و قلّت مخالفت فرق است بينهما ، چه مخالفت عام است و ضديّت خاص ، پس تا كه مخالفت به شدت تام نبود ضد نخوانند فالحاصل أن تدبير المعتدل الصحيح بالمُشاكل و تدبير غير معتدل الصحيح بالمخالف الذي ليس في الغاية و تدبير المرضى بالمخالف الذي في الغاية المعبر بالضد و عدم تعرض الأطباء بذكر تدبير\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nالثالث المتوسط إنما هو الموضوح فافهم و اعلم أن أكثر الشكوك المرغوبة على هذا القول يرتفع بما حررناه .\r\nو اعتراضى كه بر قاعدهء ثانى كرده‌اند آن است كه معالجهء بعض امراض به مثل قرار يافته است چون علاج اسهال به اسهال و علاج قى به قى و تدبير حمّاى بلغميه به غافث و ديگر مسخِّنات و تدبير حماى صفراويه به سقمونيا شك نيست كه حمى حرارت است اگرچه از بلغم باشد ، پس علاج حمّى به غافث كه شديد الحرارت است چسان مجوز شده و دادن سقمونيا در تپ صفراوى چگونه مقرر شده و كذا تدارك اسهال به اسهال و قى به قى ، پس كليهء ايشان كه علاج المرض بالضد واقع است راست نيايد بر سبيل عموم ؟\r\nو در جواب اين گفته‌اند كه ضديّت علاج محصور به نفس مرض نيست عام است كه ضد مرض بود يا ضد سبب مرض باشد كه وى نيز فى الحقيقة ضد مرض است ، پس تجويز غافث و محموده نظر به اخراج مواد حمى است كه علت مرض آمده و شك نيست كه چون علت زائل شد معلول بالضرور زوال خواهد يافت .\r\nو كذا در اسهال امر به اسهال و در قى امر به قى بنا بر سهولت خروج ماده مسببه است از طريقى كه مطلوب طبيعت است و دفع آن از وى و هذا كلمة لا محالة علاج بالضد فلم يرد الاعتراض .\r\nچون از بيان اين قاعده فارغ شديم به متن راجع گشتيم ، بايد دانست كه چون كار طبيب جز اين قدر نيست كه در صحت حفظ او نمايد مطابق هر سن حسب آنچه سزاوار بود و عمده‌ترين اشيا در محافظت صحت دو چيز است : يكى منع عفونت دوم حفظ رطوبت از تحليل زائد بر مجراى طبيعى . و كمال اين دو امر ركن الصحة موقوف بر تعديل اسباب ستهء ضروريه است ، پس طبيب را واجب است مراعات وى .\r\nو از آن كه از جملهء اسباب سته ، احتياط در مطعوم به غايت مشكل است و عدم رعايت در آن باعث فساد ، مىگويد : أما الغذاء فيجب تعديل مقداره اما غذا ، پس واجب است تعديل مقدار او و چون حال ابدان در اين امر مختلف است تعديل نسبت به هر شخص باشد و معنى تعديل آن است نه زياده از مقدار خورد و نه كم از آن ، همچنان كه زيادتى از مقدار باعث تخمه و عفونت و ديگر مفاسد است تقليل در آن نيز موجب ضعف و ذبول مىگردد ، مخصوص در مردم قليل اللحم و يابس مزاجان .\r\nو به رتبه اعتدال كه خير الامور آمده آن است كه بعد تناول ثقل نكند و شراسيف را نكشد و قراقر نيارد و در احشا بعد استفراغ غذا طعم باز ندهد و صفرا در نفس نيفگند و كذلك ديگر امور ناطبيعه هيچ ننمايد و قوت و فرحت نيفزايد .\r\nو بدانند كه در تناول غذا متابعت اشتها نشايد كرد ، بلكه چون ثلث اشتها بماند دست از آن بايد كشيد كه بعد ساعتى آن اشتها زائل مىشود .\r\nو لِم در اين آن است كه معده تا سراسر پر نمىشود شبع پديد نمىآيد و چون ازدياد حجم و تخلخل لازمهء طبخ است و غذاى مأكول بنا بر تخلخل معده را پر مىكند بقيهء شهوت زود زوال مىگيرد و هضم بىآفت مىپذيرد .\r\nو اگر معده را حسب تقاضاى مأكول بنا بر جوع پر كند ظاهر است كه عند هضم فضاى او گنجايش نخواهد كرد كه تخلخل غذا را دهد و بدان سبب تمدد و تخمه و امثال آن خواهد آورد .\r\nو آنچه تعلق به مقدار غذا دارد همين قدر است و رعايت و ترتيب جز آن كه نيز واجب المراعات است بيشتر گفته\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nشود .\r\nو بايد دانست كه هرچند بعد اطالت مدت ، طعم طعام يافته همى شود ردىتر باشد .\r\nو السكون بعده و واجب است سكون بعد غذا ، زيرا كه هضم تام نمىشود مگر به واسطهء اجتماع حرارت در بدن ، لهذا گفته‌اند كه بعد تناول غذا چون زمانى بگذرد بايد كه دراز كشد ، بهر آن كه استراحت‌آور است و سكون تام در وى است .\r\nاما درازكشيدن بايد كه اول بر شق ايمن باشد بنا بر آن كه قعر معده مائل به اين طرف است ، چون بر اين پهلو خوابد خفت غذا زودتر در قعر معده قرار خواهد گرفت .\r\nو بعد از زمانى از اين جانب بر پهلوى ايسر گردند و زمانى ممتد بر آن خسبيده باشند كه بنا بر مشتمل شدن جگر بر معده اعانت مىدهد هضم را .\r\nو بعد ترقب حصول هضم باز بر پهلوى ايمن شوند تا صفوت كيلوس در جگر به طريق اسهل منجذب گردد .\r\nو بدانند كه مضرترين اشيا در تشويش هضم ، حركت عنيفه است ، اما حركت خفيفه بنا بر اعانت او بر انحدار يارى مىدهد هضم را ، خصوص كسى را كه عادت دارد بر خواب كردن بعد طعام ، از اينجا است كه در تقدير تناول غذا به شب ، مشى عقب طعام مستحسن دانسته‌اند ، بهر آن كه خواب بالاى طعام قبل از استقرار غذا در قعر معده خوب نيست .\r\nو معلوم شده كه اين همه جزئيات كه اطبا تحرير كرده‌اند نظر به كسى است كه تمام اوقات وى محصور به حفظ خويش باشد و معتاد بر اين بود و الا ظاهر است كه عوام مباشر اكثر اعمال كه نزد اطبا مذموم آمده مىشوند و هيچ آسيبى نمىيابند در بيشتر حال ، ليكن مع ذلك احوط آن است كه اعتياد بر آن نموده آيد كه مضر نباشد ، بهر آن كه به اعتبار سن و فصل و قوت و ضعف حكم عادت هميشه يكسان نمىباشد و تغير همىگيرد ، پس اغترار بدان نشايد كرد ، لهذا محققان گفته‌اند كه هر كه عادت به مضر كرده واجب است كه به تدريج خود را از آن بازدارد تا در زمان حال مصون از اختلال بود .\r\nو لا يجوز الجمع ما بين الأطعمة المختلفة في أكلة واحدة جائز نيست جمع كردن ميان طعامهاى مختلف الهضم در يك خوردن ، يعنى در يك هضم ، إلا إذا كان المأكول دَسِما فيؤكل معه مالحٌ أو حِرّيفٌ و على العكس مگر آن كه باشد غذا چرب ، پس بخورند با او شور يا تيز و برعكس .\r\nبالجمله اختلاف دو گونه است :\r\nيكى آن كه در طعم بود يا در كيفيات ديگر مع اتحادهما في الهضم و اجتماع اين‌چنين مختلفين جائز است ، بل مطلوب ، بهر آن كه هر چه شور است يا تيز ، مصلح چرب مىشود و به عكس و كذا هرچه ترش است مصلح شيرين مىگردد و بالعكس .\r\nدوم آن كه اختلاف در هضم باشد ، چنانچه يكى اسرع في الهضم بود و ديگر ابطأ چون گوشت گاو مثلا كه با گوشت مرغ و ديگر طيور خفيفه جمع نمايند .\r\nو بر اكل مانند آن هر چه شديد الغلظ كه با لطيف خورده شود اجتماع اين‌چنين مختلفين غير مجوز است در يك اكله چنانچه مشروحا بيايد .\r\nاما اگر مخالفت قليل باشد ، غليظ را اول خورند و لطيف را بعد او متصلا باك نيست ، بهر آن كه چون هضم در قعر قوىتر است غليظ كه غير شديد الغلظ است زود خواهد پخت و لطيف و غليظ هر دو معاً منهضم خواهند شد و هو المطلوب ، به خلاف آن كه شديد الغلظ نخست خورند و عقب آن متصلا غذاى لطيف ، كه لطيف به زود گوارد و غليظ مذكور هنوز نگواريده باشد ، پس كيلوس لطيف بنا بر حيلولت غليظ بينه و\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nبين ماساريقا نافذ نمىتواند شد به جگر غليظ آن نيز به سوى امعا نتواند ريخت و جمله تباه گردد و به واسطهء دير استادن در معده ثانى را نيز تباه سازد .\r\nو همچنان اگر نخست لطيف خورند و بعد آن غليظ ، يا هر دو به هم خورند هضم فاسد مىشود بنا بر تقدم انهضام بعض اجزاى مأكول و تأخر بعض اجزاى ديگر ، لأنه تشويش للطبيعة ، چه امر مستحسن طبع آن است كه اتمام هضم در سائر اجزاى مأكول بر سبيل تشابه و تساوى شود تا بعد هضم همگى توجه مبذول به دفع صفوت بود جانب جگر و فيه ما فيه .\r\nاما اگر غذاى غليظتر اول خورند و ما بعد زمانى كه نيم پخت شده باشد غذاى لطيف خورند چنانچه در تمامى هضم هر دو متحد باشد ضرر كثير ندارد ، كذا قال شارح الأسباب .\r\nو اگر گويند تداخل منهى است و هذا هو التداخل فكيف لا يكون فيه ضرر كثير ؟ جوابش آن است كه تداخل مذموم‌تر آن است كه هضم طعام بعض ، تقدم كند بر بعض ديگر ، اين نمىشود مگر در صورتى كه اول غذا بخورند و پس از زمانى كه وى نيم‌پخت شده باشد ديگر خورند از همان جنس يا غليظتر از آن كه هضم اول تقدم مىكند از هضم ما بعد تقدماً معتداًبه و اين معنى موجب فساد مىشود بنا بر تحيّر طبيعت ، به خلاف تداخل مذكور كه بعد نيم پخت شدن غليظ ، لطيف خورند كه چون غليظ پخته شود اين لطيف نيز همراه پخته مىگردد و تحيرآور طبع نمىباشد ، مگر آن كه غذا نخست شكم سير خورده باشند و عقب آن باز غذاى لطيف زياده از حاجت خورند كه اين خارج مبحث است .\r\nو ايضا دريابند كه بعض چيزها است كه اهل تجربه جمع در آن مضر يافته‌اند و در اينجا با هر چه متفقٌ عليه اكثر اطبا است ذكر مىكنم و حجت قوى در اين محل تجارب داشته‌اند اگرچه بعضى مقوى به دليل عقلى نيز مىتواند شد .\r\nبدان كه فجل ، يعنى ترب همراه ماست ، يعنى جغرات يا همراه جبن ، يعنى پنير نبايد خورد و كذا حصرميه با اسفيداج و كذا لبن با حموضات ، بهر آن كه ترشى شير را متجبن مىسازد كما هو المشهود فى الخارج و تجبن لبن در معده محدث فساد سمى است .\r\nو قرشى نوشته سزاوار اين است كه منع اجتماع حموضات محض به لبن حليب باشد ، زيرا كه لبن معقود بسا اوقات ديده‌ام كه جمع كرده‌اند با محللات و غير آن و ضررى معتدٌبه از آن به ظهور نيامده و كذا لبن با سمك ، بهر آن كه محدث امراض مزمنه مىشود ، چون جذام و برص و قولنج و كذا ماست با گوشت طيور .\r\nو قرشى گفته اگر ماست را به گوشت مذكور بپزند قليل المضرة مىباشد و از اين مستفاد مىشود كه از هر چه ممنوع الاجتماع است ظهور ضرر بيِّن از او منوط بدان است كه هر واحد على انفراده باشد و بعد ورود در معده مجتمع شوند ، اما اگر در خارج آنها را با هم بپزند يا به نهجى مختلط سازند كه از شدت اختلاط يك ذات شوند اغلب آن كه كم ضرر باشد و مع ذلك اجتناب لازم .\r\nو كذا سويق ، يعنى پست بالاى ارز ، يعنى برنج نخورند ، بهر آن كه نفخ مىآرد و قولنج و كذا با سركه ، از بهر آن كه قولنج مىآرد .\r\nاما برنج كه با گوشت و روغن پزند از اين حكم خارج است لأن الدسومة يصلح\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nالحموضة ، از اينجا است كه سركه با پلاو اكثر معتدل مزاجان و پاك طبعان مىخورند و ضررى نمىبينند و مع ذلك احتراز اولى است .\r\nو هر چه از سركه سازند جمع او با برنج نشايد .\r\nو كذا عنب ، يعنى انگور بالاى رؤس ، يعنى كله ، بهر آن كه درد معده و ديگر آفات مىآرد .\r\nو كذا رمان ، يعنى انار بالاى هريسه .\r\nاما اگر اول پست خورده شود و عقب آن ارز ، يا اول انار خورند و بعد آن هريسه ، يا اول انگور خورند و پس از آن كلّه باك نيست ، كما نص عليه محمد سديد فى شرح الموجز .\r\nو كذا كبوتر بچه با پياز و سير و خردل يك جا نشايد خورد .\r\nو گوشت نمك‌سود به سركه نبايد پخت و نه به سير و عسل و خرپزه يك نوبت نبايد خورد .\r\nو شير و پياز يك جا نبايد خورد و فندق و بادام يك جا به دستور .\r\nو آب كامها و پنير تر و شير با هيچ نبايد خورد .\r\nو جمع شير و شراب نقرس مىآرد .\r\nو بسيار خوردن پياز كلف و دُوار .\r\nانتباه تركيب چيزى به چيزى از دو بيرون نيست :\r\nيكى آن كه هر دو مماثل بوند ، چون تأليف اغذيه غليظه به غليظه و لزجه به لزجه و لطيفه به لطيفه و جز آن .\r\nدوم آن كه هر دو مختلف باشند ، خواه اختلاف من حيث التضاد بود ، چون تأليف اغذيهء لطيفه به غليظه ، خواه من غير التضاد بود ، چون تأليف اغذيه غليظه به لزجه ، لأن بينهما مخالفة غير مضادة .\r\nبالجمله از تحرير سابق معلوم شده كه تأليف مختلفات و متضادات منهى عنه است لاختلاف هضمها كما مر و فساد وى كثير است ، لهذا بعض قدماى متطبّبين از غايت احتياط جمع در نان و گوشت هم نمىكردند تا به ديگر اشيا چه رسد ، يك وقت نان مىخوردند و وقت ديگر گوشت .\r\nاما تأليف مماثلات ، بايد ديد كه از دو لطيف است يا از دو غليظ ، اگر از دو لطيف است مضائقه ندارد اصلا ، چنانچه گوشت طيور خفيفه يك جا خورده شود و مانند آن .\r\nاما اگر از دو غليظ يا از دو لزج باشد نشايد ، بهر آن كه غذاى غليظ و لزج فى حد ذاته در صاف طبعان خلل مىآرد ، فكيف كه دو غليظ يا دو لزج با هم جمع آيند ، چه اجتماع اينها بدتر از تكثير يك غليظ است ، بهر آن كه غليظ واحد مثلا اگر به قدر معين خورده شود لا محاله هاضمه در زمانى معتدٌبه تصرف در آن خواهد كرد و چون آن غليظ واحد فى الهضم است حيرت افزاى طبيعت نخواهد گشت ، به خلاف آن كه دو غليظ هم مقدار يك غليظ بخورند كه بنا بر اختلاف هضوم اين دو چيز به تحيّر در طبيعت خواهد افتاد و در هضم وى نسبت با آن كه يك غليظ بخورند تغير و توقف البته روى خواهد داد ، مگر آن كه از تجويد اختلاط هر دو ، حكم طعام واحد پيدا كنند ، كه در اين صورت مىتواند كه ضرر اين دو چيز مختلط غليظ ، زياده از ضرر يك غليظ نباشد .\r\nو ايضا از جمله ممتنع الاجتماع‌اند بعضى متماثلين فى الحرارة چون حَمام ، يعنى كبوتر مع ثوم ، يعنى سير . و بعضى متماثلين فى البرودة ، چون خيار مع مضيره ، يعنى دوغبا . و بعضى متماثلين فى اللزوجة چون جبن‌ترى ، يعنى پنير تازه مع سمك ، يعنى ماهى . و بعضى متماثلين فى سرعة الفساد چون لبن مع بطيخ ، يعنى شير با خرپزه .\r\nبالجمله هر چه در حالت صرافت فاسد الجوهر است اجتماع وى با مثلش لا محاله مزيد فساد است .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nو كذا اجتماع غليظ با غليظ و اجتماع لزج با لزج .\r\nاما آنچه متماثل در كيفيت بود اجتماع آن على الاطلاق مضر نتوان گفت .\r\nو در اينجا به غير از استماع و تجربهء مجربان تحرير و تقرير نتوان كرد .\r\nو گوشت دم‌پخت كه بخارش بر نيايد مُحدث حمّيات و ديگر آفات است ، لهذا نزد اطبا پلاؤ زير بريان كه در اين زمان مروج است سخت مذموم است ، نعم اگر گوشت را بريان كنند بىآن كه دهن ديگ بند نمايند باك ندارد ، كباب كه بالاى زغال چوب فاسد الجوهر چون خروع و زقوم و امثال آن ساخته باشد به غايت نامحمود است ، بلكه احتياط آن است كه طعام نيز از اين چوب‌ها نشايد پخت و نان به دستور .\r\nو ديگر چيزهاى مُضرّه متعلقه به اين مبحث در آخر فصل بگوئيم .\r\nو الأولى أن لا يُدمن الإنسان على طعام واحد ، بل يخالف الأطعمة و اولى لازم اين است كه مداومت نكند آدمى بر يك طعام ، بلكه مختلف مىخورده باشد ، يعنى در اكلات ، اگر مختلف الهضم باشند ، كما ذكرنا و اگر متفق در هضم بوند به يك اكله نيز نمىتوان خورد .\r\nو پوشيده نماند كه مراد از مداومت بر يك طعام آن است كه متصف به طعم واحد باشد ، چه اگر يك طعام مختلف الطعوم ساخته شود داخل در اين حكم نبود و مداومت وى ضرر نكند .\r\nاما ضرر دوام استعمال متصف به طعم واحد دو گونه است :\r\nيكى عقلى دوم نقلى ، عقلى آن است كه نفس انسانى مجبول است بر رغبت تفنّن مذوقات و سائر محسوسات ، پس وى را از آن بازداشتن و بر يك چيز گذاشتن موجب نفرت مىشود و مقرر است كه چون طبيعت به قبول و توجه ميل به طعام نكند نقصان فساد در وى پديد مىآيد و فساد طعام باعث فساد بدن مىگردد كما لا يخفى .\r\nاما ضرر نقلى كه از مجربين منقول است و عقل نيز مقوى وى است آن است كه گفته‌اند : مداومت تفه مسقط شهوت و آرندهء كسل است ، بهر آن كه از اين چنين غذا رطوبت مرخيه بيشتر تولد مىكند و فم معده را مسترخى مىسازد و استرخاى وى بنا بر زوال تكاثف كه علت شهوت است مؤدى به فقدان شهوت مىگردد .\r\nو ايضا چون از شأن رطوبات بلّ اعصاب است كسل نيز احداث مىنمايد و مداومت حامض ، پيرى و ضعف مىآرد و اعضا را خشك مىسازد .\r\nو وجه حدوث پيرى از وى آن است كه ماده حامض جوهر لطيف است و فاعل وى برودت ، پس وى هم به اعتبار ماده و هم به اعتبار فاعل مضاد خون باشد و هرچه مضاد خون است استكثار وى مُضعِف حرارت غريزى و موهن قوى است .\r\nو هويدا است كه اسباب پيرى غير از ضعف حرارت نيست .\r\nو وجه خشكى اعضا از وى آن است كه وى بالذات خشك است ، يعنى در مزاج حامض ، يبوست است اگر چه به اعتبار چيزى ديگر مستور باشد .\r\nو ايضا عصب را ضرر دارد و اين جمله سبب جفاف اعضا است .\r\nو مداومت حرّيف در قلّت توليد خون و احداث پيرى و جفاف ، حكم ملازمت حامض دارد .\r\nو مداومت بارد ، كسل و فتور مىآرد به واسطهء اجماد حرارت كه علت\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nنشاط و تقويت است .\r\nو مداومت حُلو ، مُرخى معده و مُضعف شهوت و مُسخّن بدن است ، زيرا كه از شأن حلاوت است كه از حرارت معتدلهء خويش رطوبت را سيال مىسازد و تحليل مىكند و جمود را دور مىنمايد و اين معنى لا محاله باعث ارخا و ضعف است . و چون حلو خون و صفرا بيشتر تولد مىكند بدن را نيز گرم مىسازد .\r\nو مداومت و ملازمت مالح چشم را ضرر دارد و معده را نيز و بدن را خشك مىكند ، بهر آن كه مجلّى و محلّل و قاطع رطوبات است و خون نيك خصب‌آور از وى متولد نمىشود .\r\nو مداومت و استكثار اغذيهء يابسه مُسقط قوت و مُفسد لون و مُجفّف طبع است .\r\nو وجه سقوط قوت از او آن است كه ارضيت در يابس غالب مىباشد و بدان سبب روح از وى متكوّن نمىگردد .\r\nو ايضا استحالهء او به رطوبات ، طبيعت را در تعب مىافگند و بدل ما يتحلل به زمانى مطلوب مستحصل نمىشود و اين اشيا لا محاله مُضعف و مُسقط قوت‌اند .\r\nاما وجه فساد لون از وى آن است كه خون مستحصله از آن غليظ مىباشد و بدان سبب بر ظاهر بدن نافذ نمىتواند شد على ما ينبغى .\r\nو وجه خشكى طبع از غذاى خشك ظاهر است .\r\nو عام است كه مراد از طبع در اينجا مزاج باشد ، يا براز .\r\nو مداومت دسم در احداث كسل و اذهاب شهوت طعام حكم تفه دارد ، بنا بر توليد رطوبات مرخيه .\r\nو ايضا از دسومت عفونت زودتر پديد مىآيد در خلط مستحصله از وى ، لهذا شيخ ميگويد كه : الغذاء الدسم الموافق إذا تنوول بعده غذاء ردي أفسده و شارح گفته : سبب از اين سهولت قبول دسميّت مر تغيّر را بنا بر وفور رطوبت است لأن الرطب أقبل في التأثر عن كلّ ما يرد عليه و هرگاه حال دسم موافق اين باشد غير موافق به طريق اولى از تعقّب طعام ردى افسد خواهد شد .\r\nو ظاهر كلام شيخ موهم بر آن است كه اگر نخست غذاى ردى خورند و بعد آن طعام دسم موافق اغلب كه منجر به فساد نشود .\r\nو يجب أن لا يماطل الشهوة فإنها توجب انصباب المواد الرديئة إلى المعدة و واجب است اين كه تا دير بر گرسنگى نكشد ، يعنى هرگاه جوع غالب صادق پديد آيد آن را مدافعت نكند و زود طعام بخورد ، بهر آن كه تا دير گرسنه ماندن با وجود اشتهاى صادق و بدون حاجت گرسنه ماندن باعث انصباب مواد فاسد است به سوى معده در اكثر و ريزش ماده بر معده موجب آفت كثير است .\r\nو بايد دانست كه معده هرگاه خالى مىشود جذب مىكند رطوبات را از بدن و اكثر آنچه منجذب مىشود به سويش صفرا است .\r\nو رطوبات مائيه كه به سبب لطافت به سهولت قبول مىكند انجذاب را چون مواد مذكور در معده خالى كه ذى اشتعال است مىآيند ممتد مىگردند همچون صديد مىشوند و ايجاب مفاسد مىنمايند ، از اينجا است كه وقت صبح دفع ناشتا لازم دانسته‌اند اگر چه به اندك چيز باشد .\r\nو كذا در روز و وقت شب خوردن طعام مقرر كرده‌اند .\r\nطعام صبح را عرب فطور\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nگويند و طعام روز را غذا و طعام شب را عشا .\r\nاما تقدير اين اوقات در صورتى است كه اشتها باشد نه كه خواه نخواه بر سبيل رسم بايد خورد ، كه اين‌چنين خوردن بىرغبت مضرّت دارد .\r\nو گرسنگى سكارى را كاذب است ، متابعت آنچه غير معتاد بود از وى نشايد كرد .\r\nو ينبغي أن يكون الأكل في أعدل أوقات النهار و سزاوار اين است كه واقع شود تناول غذا در بهترين اوقات روز .\r\nو از اين مستفاد مىشود كه وقت تناول طعام معتدٌبه نزد اطبا روز است .\r\nو مقيد به معتدٌبه از آن كرديم تا تناول قليل كه به شب اكثر مىكنند خصوص اهل عرب قدح در اين نكند ، پس آنچه در متنعمّين اين زمانه بر سبيل عموم رواج يافته كه طعام شكم سير شب مىخورند محمود نباشد و ترك آن اولى است .\r\nو چون بهترين اوقات يوميه حسب فصول متفاوت مىباشد ميگويد : فإن كان شتاء ففي أنصاف النهار پس اگر باشد زمانهء سرما پس بايد كه تناول غذا در ميانهاى روز كند . و إن كان صيفا ففي طرفي النهار و اگر باشد زمانه گرما پس بايد كه غذا اول روز يا آخر روز خورند .\r\nو به دستور بايد كه در صيف غذاى بارد بالفعل باشد و در شتا حار بالفعل .\r\n\r\nفائده در مسائل شتى كه به اين مبحث تعلق دارد\r\nو اين فائده به چند قاعد گفته آيد :\r\n\r\nقاعده اندر مدح غذاى لذيذ و مراعات عادت\r\nبدانند كه غذاى لذيذ اگر جيّد الجوهر و محمود الصناعة باشد بهترين تدابير است جهت تقويت و مغتنم بايد دانست به شرطى كه مؤدى به اكثار نشود ، بهر آن كه قوىترين آفت در فتور صحت استكثار طعام است كه منجر به تخمه و ديگر امراض مىشود .\r\nو اگر جيّد الجوهر نباشد وى نيز نسبت به جيّد الجوهر غير لذيذ بهتر است ، لهذا شيخ مىگويد : فربّ غذاء مألوف فيه مضرة ما هو أوفق من الفاضل الغير المألوف زيرا كه طبيعت چون بنا بر لذت والف به رغبت تمام بر آن متوجه مىشود و معده نيز به شوق محتوى مىگردد و هضم نيك مىيابد مضرت قليل كه داشت مستحيل به صلاح مىشود و اعضا را نصيبى وافر از اين چنين غذا مىرسد بلامضرت .\r\nو اين سخن به قول سابق كه در حد اغترار به عدم اضرار مضرات گذشته منافات ندارد ، بهر آن كه مقصود در آنجا شديد الضرر است ، چه هر چه مضرت قوى دارد از ضرر وى ايمن نتوان بود ، به خلاف قليل الضرر كه بنا بر لذت ، حكم صالح مىگيرد و مقصود آن كه مهما امكن طعامى كه ذى لذت نباشد نخورند اگر چه جيّد الجوهر باشد كه از اين چنين غذا اعضا را بهره كمتر مىرسد .\r\nو معلوم است كه مر هر سحنه را و مزاج را غذاى موافق و مشاكل مقرر است و مراعات در آن لازم و كسى را كه از بعض اطعمه جيّده محموده ضرر همىرسد ترك آن واجب است و به اطعمهء جيّده ديگر پرداختن ، زيرا كه احوال طبيعت مختلف است و متابعت وى در امور غير منافى ضرور .\r\nو از آن كه عادت را دخل بسيار است مراعات او اهم‌ترين اشيا است .\r\nشخصى كه در شبانه روز دو بار خوردن عادت گردد وى را به يك بار قانع شدن باعث ضعف قوت است و اين‌چنين كس را اگر هاضمه ضعيف شود بايد كه تقليل در مقدار غذا كند و ليكن از معتاد خود كه دو بار خوردن است برنگردد .\r\nو همچنان كسى را كه\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nاعتياد به يك وقت كرده اگر به دو وقت تغذّى كند ايضا ضعف و كسل و سستى مىآرد و آفات كثير احداث نمايد مگر آن زمان كه باز عادت به همين قرار گيرد .\r\n\r\nقاعده اندر مدح غذاى مطلق و جواز اختلاط توابل در وى و بيان اغذيه فاضله\r\nهر كه طالب حفظ صحت است بايد كه به جز غذاى مطلق نمىخورده باشد و قطعا ميل بر غذاى دوائى ننمايد مگر بر سبيل تعالج و تقدم حفظ .\r\nاما امتزاج توابل در غذا جهت اصلاحش باك ندارد و اگر قليل المقدار باشند و غرض از آميختن مصالح جز اين نيست كه غذا لذيذتر شود ، پس اگر بىاخلاط او بالذات همىشود هرگز نشايد آميخت و چون التذاذ نيز حسب هر يكى متفاوت الدرجات است حكم غذاى هر واحد موقوف بر اكل او است .\r\nو بهترين اغذيهء مطلقه گوشت است و نان در حق كسى كه معتدل مزاج و مألوف به آن باشد و الا شك نيست كه معتاد به ارز را استعمال ارز بهتر است .\r\nو فاضل‌ترين گوشت ، گوشت بره و بزغاله و گوساله و ماكيان است اما بايد كه برهء يك ساله باشد ، بهر آن كه آنچه بسيار خرد بود بلغم پيدا مىكند و بزغاله و گوساله افضل‌تر از برّه يك ساله‌اند ، بهر آن كه معتدل‌اند .\r\nو وجه اعتدال آن كه سن ايشان مقتضى حرارت و رطوبت است و نوع اينان مقتضى برد و يبوست لأن المعز و البقر كلاهما يابسان باردان ليكن بزغاله الطف است و قليل الفضول ، لهذا اصحاب سكون و ضعف ، يعنى ناقهين و امثال آن را موافق‌تر است .\r\nو گوساله چون قوى الغذا است اصحاب معده حار و اصحاب كد و تعب را موافق‌تر است ماكيان كه به عربى دجاج گويند اسخن و الطف و قليل الرطوبة است .\r\nو بهترين دجاج آن است كه بيضه نياورده باشد .\r\nو بهترين ديك ، يعنى خروس آن كه بانگ نداده .\r\nاما بچهء مرغ چون به غايت لطيف است و به غايت قليل المعونت بر تقويت به غير از اصحاب سكون كثير را موافق نيست و وى معتدل‌تر از دجاج است .\r\nو شيخ نوشته كه تيهوج يابس و حابس و فرّوج رطب مطلق و بهترين دجاج مشوى آن است كه وى را در شكم جدى يا حمل بريان كرده باشند كه در اين صورت رطوبت وى محفوظ مىماند .\r\nو شورباج نيكوترين غذا است و وى اگر با بصل پخته شود رياح را دور كند و باه را برانگيزد و اينجا است كه انداختن پياز در پختن گوشت لازم شده .\r\nو شورباج عبارت است از گوشت كه در آب كثير پزند نمك انداخته و بعد طبيخ چون آب معتدل المقدار بماند استعمال نمايند تنها يا نان در وى تر كرده .\r\nو شورباج معرب است به پارسى شوربا و به تازى مرق گويند .\r\nو بدانند كه مضرتها كه در بعض لحوم مرقوم شده مختص به جرم وى است و شورباى او آن‌قدر مضر نه .\r\nو اهل هر بلاد در صنعت لحوم طرق مختلفه دارند و مخترعات بسيار نموده و حكم بر حال او نظر به مختلطات و نظر بر صناعات پوشيده نيست بر طبيب داما اگرچه در كتب قدما ذكرى از آن نباشد\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nو خواص هر لحم در اختيارات مذكور است ، در اينجا به همين قدر كفايت نموديم كه بيشتر مستعمل همين‌اند در غذاى متنعمّين .\r\nو بدانند كه فاضل‌ترين نانها نان گندم است كه از گندم خوب كه منقى از شيلم و غيره بود ساخته باشند و غير سبوس‌دار نسبت به منخول ، يعنى آن كه سبوس وى دور كرده باشند اسرع الانحدار است .\r\nو اخباز چه به اعتبار ذات كه با نخاله است يا بىنخاله و مانند آن و چه اعتبار ديگر وجوه كه خميرى باشد يا فطيرى ، تنورى بود يا غير تنورى ، بر چندين اقسام است و شرح آن در اين محل لايق نه ، لهذا كتاب الاغذيه عليحدّه مىنويسم انشاء اللّه تعالى و در آنجا جمله اقسام خبز و اطعمه ، چه قديم و چه جديد ، همه مرقوم مىنمايم مشروحا با فوائد كثير .\r\nو فاضلترين ارز آن است كه خوشبو و سپيد و باريك بود و بعد پختن درازتر شود و ثابت ماند .\r\nو از آن كه وجود ارز جيّد در يونان و عرب نبود حكماى قديم ذكر آن كما حقه نكرده‌اند .\r\nو بعضى از متأخّرين نوشته‌اند كه خاصهء وى است كه در محرورى حرارت مىافزايد و در مبرودى برودت ، پس استعمال او در غير اعتدال حال نشايد كرد مگر اهل هند و جز آن را كه معتاد بدان باشند و از غير آن متنفر بوند آنها را در مرض هم دادن مجوز است اصلاح داده و اصلاحش آن است كه در تقليل لزوجت وى كوشند .\r\nو نيكوترين حيل در اين باب وى را در آب جوشانيدن است و چون نيم‌پخت شود آب از آن دور كردن پس پختن ، چنانچه در اين بلاد مروج است .\r\nو نزد اطباى هند هيچ غذا مريضان را بهتر از برنج نيست و الحق ما قلناه .\r\nو بدانند كه مضرت نان كه منهضم نشود فزونتر است و مضرت گوشت كه منهضم نشود از او كمتر و مضرت ارز كه به هضم نرسد بين بين است .\r\nنكته معلوم است كه بعض جا اقوال اطبا مخالف با هم واقع مىشود ، چنانچه يك چيز را بعضى گرم نوشته‌اند و بعضى سرد و اين اختلاف از دو چيز بيرون نيست :\r\nيا ممتحن يكى معتدل مزاج بود و ممتحن ديگر منحرف از اعتدال يا هر دو معتدل بوند يا هر دو منحرف ، اما نه به يك طرف ، يا هر دو منحرف از اعتدال به يك طرف .\r\nوجه مخالفت در صورت مخالفت ظاهر است ، اما در توجه توافق ممتحنين فى المزاج منشاى تخالف نخواهد بود ، مگر از اثر ارضى يا فصلى يا زمانى ، زيرا كه مقرر شده كه بعض چيزها در زمانى اثرى داشتند و بعد مضى زمانى ممتد آن اثر از وى زائل گشته .\r\nو همچنان يك چيز كه در دو زمين مختلف بكارند ممكن است كه بينهما تخالف در بعض امور واقع شود و از اثر اراضى مختلفه .\r\nو كذلك بعضى چيزها است كه تا از آن مملكت او را بيرون نبرند اثر در آن ظاهر نمىشود و به دستور نزد دانايان مشهود است كه حال ممتحن نيز دايم به يك وتيره نيست و مىتواند كه سببى عارضى كه قبل تناول يا بعد تناول واقع شده آن را از درك ماهيت اثر بازداشته .\r\nبالجمله طريقهء معقول همين است كه در امر مختلفٌ فيه تجربه حاليه را چنانچه حق تجربه است نموده مقوى يكى از آن دو قول\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nبايد ساخت ، زيرا كه غرض از چيز ظهور اثر وى است بالفعل چيزى را كه ما نزد معتدل مزاجان اين زمانه گرم خواهم يافت لا محاله حكم به حرارت وى مىكنم و قول مخالف را اعتبار ننمائيم به شرط تجربه كثير كه به محكومٌ عليه بودن سزاوار باشد .\r\n\r\nقاعده اندر اغذيهء دوائيه و اجتناب از آن مر صحيح را\r\nو جواب ايرادى كه بر فضيلت وى بر غذاى مطلق كرده‌اند و بيان جواز تداخل ضرورة .\r\nپوشيده نماند كه هر چه از جنس بقولى است يا از قسم فواكه ، وى غذاى دوائى است ، استعمال او صحيح معتدل را در تغذيه مستحسن نيست ، مگر بر سبيل تقدم حفظ ، كما مر ، اما منحرفان از اعتدال و استعمال غذاى دوائى كه مخالف مزاج ايشان باشد مناسب است ، از اينجا است كه تناول اين چنين اشيا مروج گشته لوفور وجود المنحرفين و عدم ضررهم بها به شرط استعمال المتضاد و اشبه فواكه به اغذيه حقيقيه انجير پخته است و انگور پخته و از اينها بنا بر كثرت تغذيه حصول ضرر كمتر متوقع است و كذا خرماى تر كه به تازى رطب گويند در شهرى كه مروج است اكل او قريب به غذاى حقيقى است و سواى اين سه چيز هيچكدام به اين مقام نيست .\r\nو اكثرى از فواكه‌اند كه معفّن دم و ردىّ الاستحاله‌اند و از اين جمله است مشمش ، يعنى زردآلو و خوخ ، يعنى شفتالو .\r\nسؤال شك نيست كه لحوم جمله حاراند و مسخِّن بدن‌اند ، پس آنچه در اغذيهء دوائيه ذى حرارت مضرت است در اين نيز باشد .\r\nو ايضا معلوم شده كه اغذيه دوائيه معتدل مزاج‌اند و مصلح حال وى و مع ذلك بعضى از آن الَذ و اشهى است و گذشت هر چه الذ بود نافع‌تر باشد و اين چيز مستدعى برآنند كه وى بهتر از غذاى مطلق باشد و اصلا ضرر نكند .\r\nجوابش آن است كه گوشت اگرچه گرم است ليكن گرمى او به غايت كم است ، پس در بدن معتدل اثر نخواهد كرد اثرى كه خارج از اعتدال بود و پيدا است تا كه گوشت مأكول به هضم رود جزو بدن گردد چيزى از گوشت بدن نيز به تحليل خواهد رفت و چون نقصان در لحم تن افتد همانقدر حرارت و رطوبت نيز كم مىشود و حرارت و رطوبت مستحصله از لحم مأكول جبر نقصان وى مىكند و احداث حرارت زائده نمىنمايد و بالفرض اگر كيفيت زائد احداث كند چون به اعتبار قلّت كيفيت مذكور معتدٌبه نيست محسوس نمىشود و ساقط از اعتبار است .\r\nو از آن كه كلام در معتدلان مىرود تمسك بر افضليت غذاى دوائى نظر به تعديلش مستحسن نباشد به آنكه حصول تعديل در اغذيهء حقيقيه از امتزاج بعضى مصلحات نيز مىشود ، چنانچه مشهود است كه رمانيه به محروريان و تمريه به مبروديان با وجود تغذيه تام تعديل نيز مىدهد .\r\nو كذا استناد به التذاذ در افضليت غذاى دوايى موصل به مدعا نيست ، بهر آن كه غذاى حقيقى نيز لذيذ مىتواند شد ، پس فضيلت مخصوص به همين باشد و فرضا اگر غذاى دوائى الذّ باشد آن زمان هم بهتر از غذاى حقيقى نيست ، بهر آن كه ترجيح به لذت در آن صورت ثابت است كه ميان دو غذا تفاوت در فضيلت كمتر باشد و غذاى ناقص الفضيلة الذ بود ، پس مىتواند كه الذّيت وى تدارك آن نقصان قليله فضيلت نمايد ، به خلاف غذاى حقيقى و غذاى دوائى\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nكه بينهما تفاوت در فضيلت بسيار است و هر چند دواى غذايى الذّ باشد اما بدان فضيلت نرسد .\r\nو فضيلت كه از غذا مطلوب است آن است كه اكثر اجزاى وى صرف بدل ما يتحلل شود و اين معنى لا محاله در غير غذاى حقيقى نباشد .\r\nو پوشيده نيست كه ذىلذت بودن شىء مخرج آن شىء از جميع مضار كه در وى است نمىتواند شد ، غايت آن كه بنا بر استلذاذ طبع و اقبال او بدان قلّت در آن مضار واقع مىشود و هو امر آخر .\r\nو مضار غذاى دوائى معلوم شده كه قليل التغذيه است و مع ذلك محدث كيفيتى زائد است در معتدل مزاج صحيح ، لهذا گفته‌اند : اجتناب از آن در صحت واجب است مر معتدلان را .\r\nو اگر در مباشرت آن خطائى افتاده زود تدارك آن بايد كرد به استخراج او به قى و اسهال يا به اصلاح او به استعمال مضادات ، اگر چه بر سبيل تداخل باشد ، چه هر چند تداخل مذموم است اما هر گاه در مباشرت او امن از ضررى كه مذمتش زياده از مذمت تداخل باشد ملحوظ بود مجوز بل لازم دانسته‌اند .\r\n\r\nقاعده اندر ترتيب غذا\r\nبدان كه بر حافظ صحت واجب است كه ترتيب در غذا نيز مرعى دارد و گذشت كه ترتيب محمود آن است كه اگر تناول اغذيه مختلفه اتفاق افتد چيزى كه نسبت به چيزى ميل به غلظ داشته باشد بايد كه اول بخورد ، چنانچه وجه آن مشروحا عنقريب ذكر يافته با فوائد كثير در شرح لا يجوز الجمع بين الأطعمة المختلفة و در اينجا منازعت موهومه كه در قول اطبا واقع است ذكر كنيم با فوائد ديگر كه رعايت ترتيب در آنها نيز واجب است .\r\nپوشيده نماند كه بعضى تقديم لطيف بر غليظ واجب دانند و بعضى بر عكس ، حجت اولين همان است كه گفته شد كه اگر غليظ را اول خورند لطيف بنا بر عدم نفوذ فاسد شود و افساد كند . و حجت آخرين نيز ذكر يافته كه هضم در قعر بيشتر است و در اعلاى معده كمتر ، هر گاه كه غليظ اول خواهند خورد فعل هضم قوى در غليظ خواهد بود و فعل هضم ضعيف در لطيف و هر دو در انهضام متشابه خواهند شد و هذا هو المقصود .\r\nو قرشى در رفع خلاف واقع بين القولين مىگويد كه :\r\nاگر تفاوت در غليظ و لطيف همين درجه است كه وقوع غليظ در قعر معده تدارك مىكند غلظ آن را و هضم او با هضم لطيف معا مىشود پس لا محاله تقديم اين‌چنين غليظ واجب است .\r\nو اگر بينهما تفاوت كثير باشد ، تقديم لطيف لازم يا تأخير لطيف تا زمانى كه غليظ نيم‌پخت شود ، كما ذكرناه مفصلا و إنما كررناه للتنبيه .\r\nو وجه ديگر در توفيق القولين آن است كه حكم بر تقديم هر واحد موقوف بر حال گرسنگى است ، چه اگر گرسنگى به درجهء اعتدال است و مفرط نيست واجب است كه لطيف را مقدم دارند ، مگر آن كه تفاوت بينهما در لطافت و غلظت به قدر تفاوت هضم اعلى و اسفل معده باشد كه در اين صورت ، احسن ، تقديم غليظ است .\r\nو اگر گرسنگى مفرط است و معده خالى از غذا و ايضا به سبب جوع ، انصباب مرار بر فم معده نشده ، واجب است كه غليظ را مقدم دارند .\r\nو قيد عدم انصباب مرار از آن\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nنموده شد كه اگر معده ممتلى از غذا بود يا از شدت جوع صفرا به معده ريخته باشد لازم است كه در اين وقت غذا هيچ نشايد خورد و به تخليه معده از غذا در امتلا و تنقيهء صفرا در انصباب مرار بايد كوشيد و بعد معاودت شهوت طعام بايد داد .\r\nو آثار انصباب مرار از سوء مزاج معده توان يافت .\r\nاما فائدهء تقديم لطيف در صورت اعتدال جوع آن است كه چون حرارت در قعر معده بيشتر است لطيف را زود خواهد پخت و قبل از آن كه هضم در غليظ دخل كند صفوت آن را مندفع خواهد ساخت جانب جگر .\r\nو معلوم شده كه تناول غليظ بر لطيف بعد هضم لطيف باك ندارد و اين نيز در همان حكم است به خلاف آن كه در لطيف و غليظ تفاوت كمتر باشد در لطافت و غلظ ، كه در اين تقدير ، تقديم غليظ مستحسن است كما ذكرناه مرارا .\r\nاما فائده تقديم غليظ در صورتى كه اشتهاى مفرط باشد و معده خالى آن است كه چون معده شديد الافتقار به غذا است به مجرد ورود بر آن مشتمل خواهد شد و بنا بر اشتداد حرارت جوع ، زودتر خواهد پخت و ورود غذاى لطيف بعد او حيرت‌افزا نخواهد گشت به واسطهء عدم بقاى مخالفت بين الغذائين ، چه ظاهر است كه غذاى اول از حرارت مشتده چون به سرعت و فورا قبول نضج مىكند و بعد آن غذاى ثانى در اعالى معده وارد مىگردد هر دو غذا جهت تحقق مشاكلت فيما بين در حكم متحدين مىباشند و در اتمام هضم شريك ، به خلاف آن كه در چنين صورت لطيف را مقدم كنند كه اگر وى از جمله اغذيه سريع الفساد است بنا بر فرط حرارت جوع ، مستحيل به فساد خواهد شد ، لأنه باللطافة لا يفي الهضم في المعدة المشتعلة بالجوع يعنى استيفاى هضم نمىتواند كرد در شكم كه شعله از حرارت برآورده باشد از سبب گرسنگى ، پس غليظ كه عقب او وارد خواهد شد وى نيز فاسد مىشود .\r\nو اگر غير سريع الفساد است لا محاله معده بر وى به شدت و رغبت مشتمل خواهد شد جهت افتقار او به غذا و سهولت حصول تغذيه از وى ، پس غليظ كه بعد وى خورده شود چون كه هضم او دير مىشود لاجرم موجب تحيّر طبع و تنفر معده از استيفاى هضم لطيف خواهد شد و در وى فساد خواهد افتاد و بدان سبب غليظ نيز فاسد خواهد شد .\r\nو ايضا بدانند كه تناول نان فقط ، معده را خراب مىكند و آنچه منقول شده كه قدما يك وقت نان مىخوردند مراد آن است كه بدون گوشت با شيرينى مناسب مىخوردند ، نه آن كه نان صِرف مىخوردند ، كما نص عليه القرشي في شرح القانون .\r\nو ايضا معلوم نمايند كه استعمال غذاى رقيق لغزندهء سريع الهضم همراه غذاى صلب غسر الهضم اصلا روا نيست و تقديم و تأخير سود ندارد ، بهر آن كه طعام لغزنده چون زود از معده به امعا مىرود ، غذاى ثانى را نيز مزلق مىسازد ، قبل بود يا بعد ، در صورت تقديم ظاهر است كه چون غذاى مذكور منحدر خواهد شد ، بعض اجزاى غليظ نيز به به تبع او منحدر خواهد شد هضم نايافته .\r\nو در حالتى كه عقب غليظ خورند نمىتواند كه\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nبنا بر رقّت و زلق در طعام ما تقدم نفوذ كند و ميل به انحدار نمايد و همراه خود آن غذاى غليظ متقدمه را نيز مندفع سازد .\r\nو نيز مىتواند كه بنا بر غلظت غذا ، راه در آن نيابد و مزلق سازد ، ليكن فاسد شود و فاسد كند به علتى كه در تقديم غليظ گفته شد بر لطيف .\r\nو بدانند كه آنچه منع جمع بينهما ذكر يافته منوط به همان است كه بُعد زمانه بينهما كثير نباشد ، چه اگر فصل كثير بود ، ضرر ندارد ، كما مر آنفا .\r\nو ايضا بدانند كه اگر در غذاى متفق در هضم كه يكى از آن شيرين باشد يك جا خوردن اتفاق افتد حلوا را مقدم بايد داشت ، بهر آن كه اعضا بنا بر آن كه خود شيرين‌اند غذاى شيرين را زود جذب مىكنند ، پس اگر تقديم در آن نشود و قبل او غذاى ديگر خورده شود لابد همراه حلو ، بعض اجزاى غير حلو نيز غير منهضم خواهند رفت و اين معنى باعث فساد عظيم است .\r\nو اگر گويند : شك نيست كه اجزاى حلو نيز چون غير منهضم به جگر مىرود موجب فساد مىشود كما قال الشيخ : الغذاء الحلو تنشره الطبيعة قبل النضج فيفسد الدم پس در تقديم حلو هيچ نفع نباشد و نفوذ اجزاى غير منهضم غذاى غير حلو به مثابه نفوذ اجزاى غير منهضمهء غذاى حلو بود در افساد ، جوابش آن است كه استكثار حلويات شك نيست كه سُدّه مىآرد و خون را فاسد مىسازد و لهذا گفته‌اند كه : مستكثران حلويات ، زود زود محتاج به اخراج خون مىشوند و ليكن از آن كه چيز شيرين مرغوب و محبوب طبيعت است ضرورى ، در غايت شر نمىباشد ، به خلاف غير او كه اگر چه به طفيل جذب حلو منجذب مىشود اما چون نامنهضم و غير مرغوب اعضا است شرّ كثير مىآرد ، پس تأخير او ضرورى باشد و تقديم حلو كه مانع نفوذ غير مرغوب مىشود قبل از هضم ، بىفائده نباشد .\r\n\r\nقاعده در بيان آنچه احداث سده مىكند\r\nبايد دانست كه محدثات سُدّه بسياراند چنانچه در مبحث اسباب ذكر شده است و ليكن در اينجا آنچه ارتكاب او اكثرى است نموده مىآيد :\r\nبدانند كه اگرچه استكثار حلويات بالذات سدّه مىآرد اما تعقيب او مسدّدتر است لما مر .\r\nو قيد استكثار از آن شده كه تناول قليلى از حلو بعد طعام باعث جودت انهضام او است به سبب اشتمال معده بر وى به رغبت تمام و لهذا شرب شربت قندى بعد طعام مجوز بل بهتر دانسته‌اند ، همچنان شرب شراب بالاى طعام سُدّه‌آور است ، بهر آن كه چون سريع النفوذ است ، بالطبع قبل از آن كه طعام به هضم رسد نافذ مىگردد به جگر و از آن كه در معده چيزى از اجزاى غذا با وى مختلط شده آن نيز همراه او مىرود بنا بر خامى احداث سدّه مىكند ، پس مُسدّد فى الحقيقت غذاى غير منهضمه است ، نه شراب ، اما چون مُبَدرِق مُسدّد شده وى را نيز بالعرض مسدّد توان گفت .\r\nبالجمله سرعت و نفوذ شراب بالذات و سرعت نفوذ حلو بالقسر و هو جذب الأعضا .\r\n\r\nانتباه [ در مرغوبيّت حلويات براى طبيعت 
  ]\r\nاطبا در مرغوبيّت حلويات دليل آورده‌اند به آن كه اگر كسى طعامى بخورد و عقب آن غذاى شيرين خورد و بعد اندك زمان قى كند لا محاله اين شيرين پس از غذاى سابق خواهد برآمد و اين نيست مگر بنا بر شوق طبيعت به سوى او\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nكما تفعل في خروج الدم عند افراط المسهل .\r\n\r\nقاعده در بيان آن كه بعض چيزها است كه تناول آن بعد بعض حالات منهى است\r\nبدان كه هرگاه رياضت متعبه كرده آيد يا غضب مفرط نموده يا هر چه مسخّن معده باشد جداً به عمل آورده ، وى را از اغذيهء هر چه سريع القبول است فساد را ، چون ماهى و مانند آن نشايد داد ، كه فساد يافته اخلاط را فاسد خواهد ساخت .\r\nاز اينجا است كه گفته‌اند در اكل بطّيخ كه تناول او بايد كه بين الطعامين باشد ، بهر آن كه اگر خرپزه در جوع شديد مستعمل گردد چون سريع الاستحاله است به فساد از قوت حرارت معده زود فاسد مىشود .\r\nو به دستور اگر معده بالطبع مفرط الحرارة بود آنجا هم تناول اين چنين اغذيه نشايد ، همين سبب است كه در بعض امزجهء حاره اغذيه غليظ زود گوارا مىباشد و اغذيهء لطيفه به عكس ، چنانچه عن قريب مفصل گفته آيد .\r\n\r\nانتباه [ مقدم بودن تجربه بر قياس 
  ]\r\nبر طبيب واجب است كه پيوسته متأمل حال و مزاج معده باشد و هر شخصى را حسب عادت وى تدبير نمايد و اينجا تجربه را بر قياس مقدم دارد ، چه بعض ابدان و بعض امزجه را خواص مقرر شده كه قياس عقلى را در آن دخل نيست كما لا يخفى على المجرّبين .\r\n\r\nقاعده در بيان اختلافات امزجه و حال و حسب آن تدبير نمودن\r\nبدان كه بعضى كسان باشند كه ايشان را تناول قابضات قبل از طعام ضرورى باشد و اين مردمى باشند كه معدهء اينان مسترخى بود و غذا در وى لبث نكند تا وقت هضم زود برآيد . و كذلك بعضى كسان باشند كه ايشان را تناول قابضات بعد طعام لازم باشد و اين مردم سه گونه‌اند :\r\nيكى آن كه بعد تناول طعام در اكثر قى همىكند كه ايشان را تناول قابض بالاى غذا منع قى مىكند .\r\nدوم آن كه غذا در معده اينان دير بماند كه ايشان را خوردن قابض بر غذا تحريك به انحدار مىكند به عصر معده .\r\nسوم آن كه طعام در معدهء آنها متبخّر مىشود كه تناول قابض بعد غذا منع تصاعد بخار مىنمايد .\r\nاز اينجا است كه در دُوار و سَدَر و صَرع خورانيدن كشنيز خشك و امثال آن عقب غذا لازم داشته‌اند ، لهذا قَرشى رح نوشته كه : هركه را فم معده ضعيف باشد و خواهند كه وى را تقويت دهند به اشربهء مقوّيه بايد كه او را نخست غذا دهند و عقب آن اشربهء مقويه نوشانند تا ملاقات اشربه به فم معده تا زمانى طويل باشد .\r\nاما آنجا كه تقويت تمام معده مطلوب باشد اشربهء مقوّيه هم قبل از غذا خورند و هم بعد از غذا .\r\nو كذا هر گاه به تعديل معده حاجت آيد اگر چه در اينجا واجب آن است كه اشربه معدّله قبل از طعام دهند اما افضل آن كه بعد وى نيز دهند جهت اطالت لبث ، چه قبل از طعام كه اشربه خورده مىشود از معده زود بگذرد و درنگ نمىكند كما لا يخفى .\r\nو ايضا بدانند كه بعض مردم باشند كه غذاى لطيف سريع الهضم در معده ايشان فاسد شود و غليظ زود گوارد و اين كسانى باشند كه معده اينان ذى ناريّت بود و اشياى لطيف را فاسد كند و بعضى بر عكس اين باشند .\r\n\r\nقاعده در ذكر اطعمه متناسبهء بر مزاج\r\nبايد دانست كه سوداوى مزاج را از اغذيه هر چه كثير الرطوبة و قليل الحرارة بود مناسب است به شرطى كه سوداى طبيعى بود ، اما اگر احتراقى باشد محتاج بود به تدبير كثير و در اين صورت اغذيهء دوائيه\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nكفايت نكند ، چنانچه گفته شود .\r\nو صفراوى را هر چه مُبرِّد و مُرطِّب بود از اغذيه موافق است .\r\nو كسى را كه در وى خون گرم متولد شود از اغذيه هر چه بارد و قليل الغذا است بايد داد .\r\nو كسى را كه در وى خون بلغمى متولد شود ، از اغذيه هر چه قليل الغذا و ذىسخونت و تلطيف بود بايد داد .\r\n\r\nانتباه [ مراد از تدبير به اغذيه دوائيه به حسب مزاج 
  ]\r\nبايد دانست كه آنچه گفته شد از تدابير حسب المزاج به اغذيهء دوائيه فقط مخصوص بدان مزاج است كه سببش غلبهء خلط بود ، اما خلط مذكور فاسد نباشد ، پس آنجا كه سوء مزاج ساذج بود بىغلبه ، يا با غلبهء خلط بود و آن خلط فاسد باشد در اين دو صورت تدابير او به ادويهء صِرف و جز آن بايد كرد و در اينجا اغذيهء دوائيه تنها كفايت نكند لقوة السبب .\r\n\r\nقاعده اندر تدارك مضرّت اغذيهء دوائيه\r\nپوشيده نماند كه هرگاه اغذيه دوائيه بر سبيل خطا خورده شود احسن تدابير آن است كه وى را به قى يا اسهال دفع نمايند و اگر از اينها هيچكدام ميسّر نيايد واجب است كه در اصلاح او كوشند و اصلاح وى سه گونه است :\r\nيكى آن كه در هضم غذاى مأكوله متوجه شوند تا زودتر منهضم گردد و بر طبيعت تعب نيارد .\r\nو معلوم است كه اغذيهء دوائيه عسر الهضم‌اند و احالهء آن بر طبع دشوار .\r\nدوم آن كه در نضج فضله غذاى مذكور اعانت نمايند ، چه معلوم است كه از اين اغذيه فضول بيشتر مىماند و طبيعت بر نضج وى اگر اقتدار نيابد احداث امراض كند و چون كثير المقدار است اغلب كه طبيعت در پختن وى عاجز آيد ، پس اعانت واجب باشد .\r\nسوم آن كه در منع تولد سوء مزاج كه از وى حادث شود كوشش كنند و اين چنان باشد كه قبل از هضم مأكول ، چيزى كه مضاد وى باشد بخورند تا به سبب اختلاط او كيفيّتى زائده پديد آيد .\r\nو تداخل اگر چه منهى است اما در اينجا جائز داشته‌اند ، نظر به غرض عمده ، پس هر گاه مأكول مثلا بارد بود ، چون قُثا و قَرع ، تعديل آن به ثوم و كُرّاث و مانند آن كنند .\r\nو اگر مأكول حار بود ، تعديل به بقلة الحمقا و قُثا و امثال آن كنند .\r\nو اگر مأكول مسدّد بود مفتِّحات به كار برند .\r\nبالجملة تدارك اغذيهء دوائيه بايد كه به اغذيهء دوائيه مضاد باشد ، نه به ادويهء صِرف .\r\n\r\nانتباه [ فايده قيد تناول اغذيه به خطا 
  ]\r\nقيد تناول اغذيه به خطا جهت آن نموده شد كه استعمال آن بر سبيل مداومت خارج از بحث وى باشد .\r\nو معناى استعمال به خطا آن است كه به مقتضاى شهوت و نفسانيّت چيزى كه لايق حال نباشد خورده شود و چون غير لايق است تدارك وى ضرورى باشد .\r\nو بقيهء تدابير در قاعدهء آينده كه مخصوص به تدارك اغذيهء ملطِّفه است گفته شود از اجاعت طويل و نادادن غذا بدون شهوت صادق جليل .\r\nو اگر از استعمال اغذيهء مذكور خوف ضعف باشد بعد تدارك وى به اغذيهء دوائيه ، ادويه و اشربهء مقوِّيه نيز دهند حسب مزاج ، مثلا اگر اغذيه حارّه خورده باشد سكنجبين دهند ، پس اگر سكنجبين عسلى بود ساده بهتر است و اگر قندى بود بزورى اولى بود .\r\nو در اغذيهء بارده ماء العسل و شراب عسل و كمونى نافع است .\r\nو در اغذيهء غليظ حار مزاج را سكنجبين قوى البزور و بارد مزاج را فلافلى و فودنجى بهترين اشيا است .\r\n\r\nقاعده اندر تدارك فساد غذا بر سبيل عموم\r\nبايد دانست هر گاه در اكل افراط شود\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nو خوف امتلا افتد ، يا غذاى مأكول از حركت عنيفه كه بعد تناول وى واقع شود منبسط و متخضض شود ، يا از شرب آب كثير و مانند آن مشوّش گردد در معده ، واجب است كه فورا قى فرمايند و هيچ تدبيرى در سرعت اخراج غذاى فاسد به از قى نيست ، اما هر گاه وقت قى گذشته باشد ، يعنى غذا به امعا رفته باشد ، يا قى متعذّر بود به سبب مانعى قوى ، بايد كه اخراج به اسهال نمايند .\r\nو جهت اسهال ، اگر شرب آب گرم اندك اندك كفايت كند فهو المراد ، استعمال وى رسمى كنند كه مُحدر امتلا و جالب نعاس است و تن به خواب اندر دهند .\r\nو اگر خواب آيد مغتنم دانند ، تا كه دل خواهد خفته باشند ، بهر آن كه اطالت زمانهء خواب در اينجا لازم است ، تا جگر و عروق همه از آن غذا پاك شود .\r\nو اگر آب گرم كفايت نكند يا ميسّر نيايد ، نظر كنند كه طبيعت خود به خود دفع مىكند يا نه ، اگر مىكند و موافق مدعا مىكند فهو المراد ، كار بر آن واگذارند و الا مدد كنند به چيزى نرم ، كه لايق حال مريض باشد ، مثلا در محرورى ، اطريفل و جلنجبين مسهل و مانند آن كافى است .\r\nو اگر در جلنجبين قدرى صعتر كه مربّى به سركه باشد آميزند بهتر است و در مبرودى جواش كمونى و تمرى و شهرياران و مانند آن مناسب است .\r\nو نيكوترين چيزها بر اين چنين طعام ، تناول صبر سقوطرى است تنها به قدر نخود و اگر صبر نصف درم و هم‌چند آن علك الانباط و يك دانگ به ورق با هم آميزند و حسب حاجت دهند بهتر عمل كند .\r\nو خفيف‌ترين چيزها اين است كه به قدر دو نخود يا سه نخود علك البطم دهند ، تنها ، يا به ورق آميخته و به ورق بايد كه هم‌چند وى بود يا كمتر ، اما زياده نشايد .\r\nو ستوده‌ترين چيزها در اين باب آن است كه قدرى افيون مع شراب دهند .\r\n\r\nانتباه [ تدابير ديگر فساد غذا 
  ]\r\nهر گاه چيزى از اين تدابير دست ندهد لابد است كه نوم طويل فرمايند و يك شبانه‌روز از غذا باز دارند ، پس بعد ظهور تخفيف به استحمام امر فرمايند و تكميد و تلطيف غذا لازم دارند .\r\nو اگر با وجود اين همه ، ثقل و تمدّد و كسل باقى بود بدانند كه عروق از فضول غذا ممتلى شده‌اند ، چه ، غذاى كثير مفرط بالفرض اگر در معده هضم يابد اما در عروق همچنان خام ميماند هضم نايافته و عروق را متمدّد مىسازد و احداث كسل و تمطى و تثاوب مىنمايد و گاه بود كه عروق را از غايت تمدّد بشگافد .\r\nو معلوم است كه هضم عروق نسبت به هضم معده ضعيف‌تر است و تا كه در معده كما حقّه غذا هضم نيابد در عروق به هضم نمىرسد چنانچه بايد .\r\nبالجمله هر گاه آثار امتلاى عروق از فضول غذاى مأكول پيدا آيند به مسهلات قويه كه به خروج مادهء عروق بود دفع آن بايد كرد .\r\nو آنجا كه حصول فضول در عروق به جز اعيا امرى ديگر احداث نكند چند گاه وى را تحريك بدهند به مسهل ، اما دست از نضج باز ندارند و بعد حصول نضج نظر كنند كه اعيا از كدام نوع است حسب وى تدارك نمايند .\r\n\r\nانتباه [ لزوم كم كردن مقدار غذا پس از سن شباب 
  ]\r\nهر گاه سن شباب درگذرد و قوى ميل به ضعف كند واجب است كه غذا را از عادت كمتر نمايند تا فضول وى افزون نشود ، چه ، اگر غذا موافق\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nعادت خورند و قوى بدان كفايت نمايند لامحاله فضول كثير از آن جمع آيد و احداث آفت نمايد و اين حكم بنا بر اكثريه است و گرنه شك نيست كه بعضى كسان در جوانى ضعيف الهضم و خراب حال باشند و بعد تجاوز از آن سن ، قوىّ الهضم و تندرست گردند و اينها خارج از اين كلام‌اند .\r\n\r\nقاعده اندر بيان آن كه طبخ طعام در كدام ظروف بهتر است و در كدام ظروف منهى است و هرچه بدان متعلق است\r\nبايد دانست كه هر ظرفى كه جيّد الجوهر است طبخ طعام در آن مستحسن است و آن اناى ذهبى است و فضّى و بعد آن اناى حديدى ، خاصه كه در غسل وى مبالغه همى كنند و زنگ بستن ندهند و آن را به قلعى اندودن مانع از زنگ بستن است .\r\nو بدانند كه دوام اكل اغذيه مطبوخه فى قدر الذهب مقوى قلب و رافع توحّش و مُزيل ضعف است و كذا مطبوخ فى قدر الحديد مقوّى مثانه و اعضاى تناسل است و موجب نعوذ ، به خلاف اناى نحاس كه طبخ طعام در وى خوب نيست ، خاصة كه تا دير پخته باشند و طعام كثير الدهنية وافر المائية بود يا ذى حموضت باشد و كذلك روغن و طعام چرب كه زمانى طويل در وى مانده باشد نشايد خورد .\r\nو بدانند كه اندودن وى به قلعى اگر چه مانع تمام نمىشود مر ظهور اثر نحاس را اما نسبت به آن كه بىقلعى بود به مراتب قليل المضرت است ، لهذا تأكيد كرده‌اند در تجديد قلعى كردن .\r\nو نهى شديد نموده‌اند در استعمال اناى نحاسى قلعى ناكرده و قلعى رفته ، حتى كه اكثر اطبا زعم كرده‌اند كه مداومت اكل آنچه مطبوخ در نحاس بود جذام مىآرد و اغلب كه اين حكم مخصوص به غير قلعىدار باشد .\r\nو اناى صفر در حكم اناى نحاسى است .\r\nاما اناى فخار ، يعنى ظروف گلين ، طبخ طعام در وى مجوز است به شرطى كه زياده از يك بار نپزند .\r\nو كذا در اناى سنگين و جز آن كه رخو بود زياده از پنج بار نشايد طعام پخت ، بهر آن كه اجرام اين اوانى ذىتخلخل است و قدرى از اجزاى مطبوخ در مسام اينان محتبس مىشود و متعفّن مىگردد ، پس چون كرّت ثانيه طعام در آن بپزند اجزاى عفنه غذاى سابقه ، طعام ثانى را نيز فاسد مىسازد .\r\nو گفته‌اند : ليس شيء يحدث الحمّيات العفنية كما يحدث هذا و كما يحدث الجرب القيح و أنواعا من الأمراض بكل إنسان بحسب غلظ الأخلاط و بحسب رقّتها و بحسب ما يلزمه من الدعة و من التصرف و الرياضة .\r\nبالجمله اجتناب از طبخ مكرر در سفال واجب است لما مر .\r\n\r\nانتباه [ در بيان لزوم نپوشاندن درب ظرف غذا 
  ]\r\nطعام چون پخته شود و در صحاف برآرند بايد كه آن را نپوشند ، مگر به سرپوش مشبّك غربال مانند ، تا بخار وى باز نماند ، چه ، استرداد ابخرهء مذكوره در اطعمه موجب احداث سمّيّت است ، خاصه اگر ماهى بود ، يا مشويّات ديگر و در اثناى طبخ نيز سرپوش بايد كه مشبك بود تا بخار همى برآيد .\r\nاما اوانى كه در آن طعام بايد خورد ، چينى و آبگينه از همه بهتر است ، بهر آن كه در شرع نيز مرخص است به خلاف ذهبى و فضى كه شرعا اكل در آن حرام است .\r\nچون از ذكر طعام فارغ شديم\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nبه ذكر آب مىپردازيم :\r\nأما الماء فوقته العطش سواءٌ كان على الطعام أو بعده\r\n\r\n[ مباحث مربوط به آب 
  ]\r\nاما آب ، پس وقت شراب او وجود عطشِ صادق است ، خواه بر طعام بود ، يا بعد او متصلا . و متعلقات اين مبحث به چند مشرب ذكر كنيم :\r\n\r\nمشرب اندر وقت تشرّب آب\r\nبايد دانست كه وقت نوشيدن آب معتدل المزاج را آن است كه در غذا هضم شروع شده باشد كما ينبغى ، يعنى يك ساعت گذشته باشد و افتقار به شرب آب بعد غذا جهت آن است كه در اكثر اغذيه ارضيت غالب است و به واسطه هضم اعتدال قوام لازم ، پس شراب آب ضرور باشد ، يا مهيا كند وى را جهت قبول فعل هاضمه ، چه اگر در اين حالت همراه طعام مائيّت نباشد در معده اغلب كه غذا محترق شود ، چنانچه اجسام ارضيهء يابسه كه بدون آب در ديگ كنند و بسوزد .\r\nاما اگر غذاى ذى مائيّت بود معتدل المزاج را اضطراب به آب نباشد .\r\nو پوشيده نماند كه اگرچه شرب آب در اثناى طعام و بعد وى فورا منهى است و وجهش در مشرب آينده بيايد ليكن اين منع در حق غير محرورى است ، چه اگر كسى را معده گرم بود وى را جائز ، بل واجب است كه در حال تناول و بعد او متصلا آب همى خورد ، بهر آن كه اگر مصابرت كند بر عطش ، غذا محترق گردد ، اگرچه غذا ذى رطوبت بود ، زيرا كه مائيت طعام در اطفاى حرارت معده اثر ندارد .\r\nو كذا آب غير معتدل البرد كه قليل البرودة باشد حسب بُعد او از درجهء اعتدال ، اثر در تسكين كمتر دارد ، كما لا يخفى .\r\nو ايضا بدانند كه بعض مردم محرورىّ المعده را شهوت طعام ضعيف مىباشد و چون آب سرد مىنوشند اشتها قوى مىشود .\r\nبالجمله ، توقيت آب مفوض بر حال مزاج است و چون پديد آمدن عطش صادق دليل احتياج طبيعت است و منع از آن باعث مضرت ، صاحب كتاب بر سبيل اطلاق گفته كه فوقته العطش سواء كان على طعام أو بعده غايت آن كه مراد از اين نه آن است كه متابعت بر اولى خواهش ضرورى باشد ، بلكه مقصود آن كه چون عطش كامل باشد در هيچ حال وى را رد نبايد كرد ، به شرطى كه صادق بود .\r\nو مع ذلك عند شرب آن در اوقات منهيه غير محرورى مزاج را بايد كه كمتر نوشد و بر سبيل امتصاص تشرّب نمايد .\r\nو اگر عوض آب صِرف ، شربت خام نبات يا قند خورد بهتر باشد .\r\nو فرق در عطش صادق و كاذب به مشرب عليحدّه گفته شود .\r\n\r\nمشرب اندر اوقات منهيهء تشرّب آب\r\nبايد دانست كه از جملهء اوقات مذكور يكى آن است كه در اثناى طعام يا بعد او فورا تشرّب واقع شود و گذشت كه منهيّت وى مخصوص البعض است و مختص مردم بارد المعده و كثير البلغم .\r\nدوم آن كه بر نهار و ناشتا بود و منع تشرّب آب در اين وقت جهت آن است كه چون معده خالى است آب بلاتمهّل ، باقيا على برده به اعضاى رئيس مىرسد ، پس اگر به دل رسد خوف دارد كه حرارت غريزى را بيفزايد و بميراند ، بغتةً بكشد و اگر به جگر رسد خوف دارد كه استسقا آرد .\r\nو ايضا شراب آب در نهار ، اعصاب و احشاء و\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nآلات نفس را ضرر دارد و هر چون سردتر بود مضرتر باشد . اما در هواى بسيار گرم و در ايام طاعون و مر صاحبان احشاء شديد الحرارة را مجوز است ، بنا بر دفع شر كثير به آن كه در اين احوال ضرر هم كمتر مىكند ، بلكه نمىكند لمقاومة الحرارة به .\r\nاز اينجا است كه شرب مبرّدات به مريضان محرورى در ريق ضررى نمىكند كما لا يخفى .\r\nسوم آن كه عقب حركت عنيفة و رياضت متعبه بود و منع شرب آب در اين اوقات جهت آن است كه چون اعضا گرم مىشوند آب را از معده فورا جذب مىكنند .\r\nو گذشت كه وصول آب سرد به اعضا قبل از آن كه برودت او منكسر شود موجب سردى و اماتت حرارت غريزى مىگردد .\r\nو از آن كه جماع متعبه با وجود تسخين اعضا تجفيف نيز مىآرد ، بنا بر استفراغ منى تشرّب آب سرد بعد او به غايت مضر باشد ، بهر آن كه چون اعضا گرم مىشوند به سرعت جذب مىكنند ، پس هر گاه خشكى هم با حرارت يار شود افتقار به ترطيب افتد ، جذب قوىتر مىگردد لا محاله و مع ذلك به واسطهء ظهور ضعف در اعضا تأثير آب در تضعيف آنها و اماتت حرارت فزون‌تر مىباشد .\r\nو به اين سه سبب ، از جمله حركت جماعى قوىترين مانعات باشد جهت استعقاب تشرّب .\r\nچهارم آن كه عقب استحمام بود ، وجه منع تشرّب آب بعد حمام همان است كه در حركت گفته شد ، پس آنچه در اين ديار رواج يافته كه در حمام آب سرد بلا محابا مىنوشند سخت مذموم باشد ، خصوص كه حمام بر خلو بود .\r\nپنجم آن كه عقب مسهل بود و وجه منع شراب آب سرد در اين جايگاه همان سرعت جذب اعضا است مر آب را ، بنا بر وقوع جفاف كه مستدعى بر جذب رطوبت مىباشد و چون حرارت غريزى از تحليل ضعيف مىشود اثر آب سرد در وى قوىتر مىبود .\r\n\r\nانتباه تشرّب آب سرد\r\nدر اين اوقات ، رعشه و خدر و ضعف و امثال آن احداث مىكند ، هر چه از او ملزم اماتت حرارت است ، پس اجتناب از آن ضرورى مىباشد .\r\nو احيانا اگر انسانى مضطر شود به شرب آب در اوقات منهيه ، بايد كه تمضمض كند بدان و امتصاص نمايد تا شايد كه به همين قدر رفع شود عطش .\r\nو اگر كفايت نكند لابد است كه قدرى از نان و امثال آن از جنس اغذيه نخست بخورد و بعد او آب نوشد به قدرمّا تا به سبب اختلاط ، اجزاى غذا به سرعت نافذ نتواند شد آب .\r\nو از اين معلوم گردد كه هر گاه چيزى به آب آميزند كه از جنس غذا باشد آب را تغليظ مىدهد و از سرعت نفوذ باز مىدارد ، بهر آن كه آب بر صِرافت نمىماند و استعمال اين‌چنين آب نسبت به آب صِرف قليل المضرت باشد لما ذكر .\r\nششم آن كه عقب خوردن فواكه رطب بود منع شرب آب سرد يا جز آن ، عقب ميوه‌هاى تر از آن كرده‌اند كه اجتماع مائيّت فواكه و آب بنا بر اختلاف جنسيّت و تعدّد خاصيّت مستلزم فساد است و مُحدث آكله و امثال آن اورام و قروح خبيثه .\r\nو از آن كه بطيخ كثير الرطوبة و سهل العفونت است جمع آب با وى ردىتر باشد .\r\nو عام است كه بطيخ هندى بود يا غير آن ، يعنى تربز ، خواه خرپزه ، آب بالاى وى نشايد خورد تا كه وى در معده باشد .\r\nاما شرب آب قبل از فواكه\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nو تناول وى بعد آن اگر بعد نفوذ آب به سوى جگر است باك ندارد و الا در حكم تعقيب آب است لأن النهي هو اجتماعها بأي وجه كان و قد حصل .\r\nهفتم آن كه وقت خواب يا بعد برخاستن از خواب بود .\r\nعام است كه عقب تشرّب خواب كند يا نه و به دستور وقت شب احتراز از شرب آب سرد لازم است .\r\nوجه منع آب در اين اوقات آن است كه اكثر امراض دماغى احداث مىكند ، اما اين منع كلى نيست ، بهر آن كه اگر كسى محرورى بود ، يا ايام گرما باشد ، يا طعام آخر روز يا به شب خورده باشد ، وى را تشرّب آب به شب ، قبل خواب بود يا بعدش ضرر نمىكند و مع ذلك احوط آن كه چون شب آب نوشد همان لحظه نخسپد ، بلكه قدرى بنشيند و سخن گويد يا مشى كند پس بخواب رود ، چه ، بعضى جا ديده باشد كه چون آب سرد نوشيده فورا خواب كردند فساد در دماغ آورده .\r\nو همچنان هرگاه از خواب برخيزد تا كه حواس جمع نشوند و طبع به حال نيايد آب نبايد خورد ، اگر چه معده خالى نبود از طعام .\r\nو به دستور مطاوعت عطش كاذب نشايد نمود و نشان وى مع آن كه عطش سكارى چيست عن قريب بيايد .\r\nآنچه اطبا در باب استعمال آب منهيات بيان كرده و ضرر آن عيان نموده لازم نيست كه آن ضرر همه جا فورا پديد آيد ، چه بسا باشد كه بعد طول زمان ظهور نمايد ، لهذا شيخ در اين مبحث گفته : و من لم يضرّه في الحال يضرّه على طول أيام و الإمعان في أمس .\r\nپس آنچه بعض جهله بعيد از عقل و حكمت نقض مىآرند كه ما اكثر منهيات اطبا را مىكنيم و ضرر نمىيابيم مردود باشد ، بهر آن كه نظر آن جاهل به ضرر عاجل محصور گشته و بصر اهل حكمت به آجل نيز تعدى نموده ، بسا چيزها است كه در جوانى به سبب قوت طبيعت ضرر او ظاهر نمىشود در بعضى ، اما در پيرى و ضعف ثمرهء آن مىيابند در اكثر ، پس اجتناب از هر چه محققان منع از ارتكاب وى نموده‌اند واجب باشد .\r\nبا آن كه از كتب فقهيه نيز به ثبوت رسيده كه هر چه به طور طب مضر است و ترك آن مخالفت به شرع ندارد ارتكاب وى در شرع شريف نيز منهى است .\r\n\r\nمشرب اندر منع جمع در مائين مختلفين\r\nپوشيده نماند كه اهل تجربه منع كرده‌اند و تنصيص نموده‌اند كه در معده آب چاه و آب نهر جمع نشايد كرد ، اما چون يكى از معده بگذرد تشرّب ديگر باك ندارد .\r\nو قرشى در شرح نوشته كه ما به تجربه يافته‌ايم بارها كه جمع مائين مذكورين مُحدِث نفخ و قراقر است و همانجا گفته : شايد كه اين عمل بنا بر اختلاف آنها باشد در غلظ و لطافت .\r\nو شك نيست كه آب چاه غليظ است و آب نهر لطيف و چون علت فساد معلوم شد حكم بر اجتماع و عدم اجتماع آبهاى ديگر نيز بعد اطلاع بر ماهيت هر واحد توان نمود ، حاصل آن كه گمان نشود كه منع اجتماع محصور به آب چاه و نهر است لا غير ، بلكه در آب چاه و آب مطر و كذا در آب نهر و آب مطر نيز اجتماع ممنوع است ، غايت آن كه چون\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nدر آب نهر و آب مطر فرق كمتر است ضرر اجتماع آنها نيز كمتر خواهد بود و گرنه عند التحقيق چون آب چاه با يكديگر بسا باشد كه مختلف مىباشد اجتماع در آن نيز در تجربه باعث نفخ و قراقر معلوم شده .\r\nو حكم آنها و طريق اصلاح آبهاى گذر و آنچه بدان متعلق است در بحث مأكول و مشروب مفصل گفته شد ، لهذا در اين مبحث كه به تدبير مأكول و مشروب مخصوص است تكرار آن ننموده .\r\n\r\nمشرب اندر بيان احكام ماء بارده و فاتر و حار و ذكر آن كه بهر مزاج كدام آب اصلح است\r\nبايد دانست كه صالح‌ترين آب مر امزجه معتدله را آن است كه معتدل بود در شدت برد ، خواه برد او طبيعى بود يا به برف سرد كرده باشند .\r\nو تبريد آب برف بايد كه از خارج بود ، يعنى نهادن ظرف آب بر برف ، بهر آن كه انداختن برف در آب خوب نيست .\r\nاما آنجا كه برف ردى بود ، بعضى از انجماد مياه آسنهء فاسد حاصل شده باشد ظاهر است كه امتزاج وى به آب باعث فساد او مىگردد و ليكن آنجا كه برف جيّد بود اختلاط او به آب نيز خوب نيست .\r\nو كذا شرب گداختهء او و تناول وى منع كرده‌اند از جهت آن كه برد برف اعصاب و اعضاى تنفس و احشا را مضر است .\r\nو اگر گويند علت ضرر اعضاى مزبور لا محاله برد است ، پس برد برف را از برد آب كه بالطبع بارد بود به چه سبب امتياز شده ؟\r\nجوابش آن است كه برف چون مىگدازد غلظت در وى مىماند و بدان سبب لبث او در اعضا زياده از لبث آب صِرف مىباشد .\r\nو معلوم شده كه فعل فاعل حسب زمانه ملاقات او به منفعل اثر مىكند اگرچه فاعل ضعيف بود و ملاقاتش به منفعل طويل شود فعل او نسبت به فعل فاعل قوى كه ملاقاتش به چندان البته قوى مىباشد ، پس سردى برف بالعرض اگر كمتر از سردى آب مصرف بود ضرر او بيشتر از وى خواهد بود كما مر .\r\n\r\nفائده قيد صلاحيت ماء معتدل البرد به مردم معتدل المزاج\r\nاز آن نموده شد تا حكم محروريان و مبروديان از اين خارج باشد ، بهر آن كه محرورى گاه باشد كه از قوىّ البرد انتفاع يابد ، ليكن مع ذلك افراط كثير در آن به هيچ حال نشايد .\r\nو تحمل قوىّ البرد مختص به كسى است كه دموى مزاج قوى بود .\r\nو اگر گويند تحمل دموى مر برد آب را و متضرر ناگشتن او از وى ظاهر است كه به سبب غلبهء حرارت وى است و بر اين تقدير لازم آيد كه صفراوى متحمل‌تر از دموى بود در اين كار ، بهر آن كه حرارت صفراوى لا محاله غالب‌تر است ، جوابش آن كه صفراوى اگرچه حرارت كثير دارد اما از آن كه وى در اغلب نحيف و قليل اللحم مىباشد متحمل برد وى كما ينبغى نمىتواند شد ، به خلاف دموى كه اعضاى باطنهء وى مستور به لحم كثير مىباشد و بدان سبب از ضرر نفوذ برد متضرر نمىگردد .\r\nو چون معلوم شده كه معتدل البرد مناسب معتدل المزاج است و افراط برد در محرورى نيز ممنوع ، پس مبرودى را قليل البرد موافق باشد و ما فوق آن مضر ، مگر در هواى گرم يا به عارضهء كه وى ساقط الاعتبار است .\r\nو مراد از قليل البرد\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nآن است كه برودت او متوسط بود و طبيعى باشد ، يعنى از برف سرد كرده نباشد .\r\nو مراد از متوسط فروتر از معتدل است ، چه برد نيز درجات دارد و وسط حقيقى مفروضهء او را معتدل گويند و كمتر از آن را متوسط في البرد و قليل البرد خوانند .\r\nو از اين معلوم شده كه احتياج به آب سرد هر فرد صحيح را متحقق است اگرچه مبرودى باشد ، غايت آن كه قلّت و كثرت برد حسب مزاج مفوّض شده و احتياج به آب سرد جهت آن است كه حصول تسكين عطش صادق به غير وى نمىشود .\r\nو ايضا بنا بر جمع اجزاى اعضا كه لازمهء برد است معده را قوت مىدهد و دل را راحت مىرساند و ابخره دفع مىنمايد و ترطيب وافر مىبخشد ، لهذا در حديث شريف تحريض به آب سرد نوشيدن واقع شده كه\r\nو عليكم بالماء البائت\r\nيعنى لازم گيريد نوشيدن آب شبينه ، چه وى البته سردتر از غير شبينه مىباشد و اين حكم اگرچه مطلق است ليكن نزد تحقيق مخصوص به اهل مكه و مدينه است و به هر شهرى كه هواى او چون هواى آن اماكن شريف باشد .\r\nو غرض از اين قول آن است كه در بعض شهرها كه سرما در آنجا به افراط مىباشد آب شبينه آنجا مفرط البرد مىبود نتوان استعمال نمود در ايام شتا ، پس اين حكم استحسانى در حق آن مردم مطلق نباشد ، بل مقيد بود به زمانى دون زمانى .\r\nو گذشت كه شرب ماء بارد شديد البرد همه را ردى است و اگر ضرورت افتد كسى را بر شرب او ، بايد كه بالاى طعام در وقت مجوز الشرب بنوشد به قدر ، اما قبل آن هرگز نشايد نوشيد .\r\nچون حقيقت ماء بارد و منافع و مضارّ او معلوم شده كيفيت اثر ماء فاتر و حار نيز گفته آيد .\r\nبدانند كه استعمال اين آبها جائز نيست مگر بر سبيل علاج ، چه هر گاه ارادهء قى آوردن باشد بايد كه ادويهء مقيّه اندر آب فاتر ، يعنى نيم گرم دهند بهر آن كه آب نيمگرم مقى است ممدّ مقى خواهد شد .\r\nو هرگاه غسل معده و اطلاق طبيعت مقصود شود آب گرم دهند ، از اينجا است كه بعد حبوب و سفوف مسهله تشرّب بدان لازم دانسته‌اند .\r\nو كذا در تسكين عطش نافع مىآيد لغسله الأعضاء عن المادة اللزجة اما تكثير وى نشايد كرد ، بهر آن كه كثرت شرب آب گرم موهن معده است .\r\nو آبى كه بعد طبخ سرد كرده باشند لا محاله قليل النضج است و به محرورى غير ملايم .\r\nو ديگر احكام او در بحث مأكول و مشروب گفته شد .\r\n\r\nمشرب اندر عطش صادق و كاذب و طريق شرب آب و ما يتعلق به\r\nبايد دانست كه عطش صادق كه صدق او متفقٌ عليه اطبا است آن است كه بنا بر احتياج بدن و افتقار اعضا بود به سوى رطوبت ، جهت استخلاف آنچه به تحليل رفته از رطوبات ، يا به واسطهء ازالهء يبوست و حرارت و يا براى ترقيق طعام مأكوله و آنچه نه چنين بود جمهور اطبا وى را كاذب گويند .\r\nو قيد جمهور از آن نموده شد كه بعضى از اين قسم نزد بعض اطبا داخل در صادق است ، چنانچه بيان كنم .\r\nبدانند كه عطش كاذب كه كذب او متفقٌ عليه اطبا است و مطاوعت آن منهى و آن آن است كه خلط مالح غليظ چون بلغم شور ، يا خلط لزج شديد اليبس ، چون بلغم جصى يا خلط غليظ\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nشديد اليبس چون سوداى احتراقى در معده جمع آيد ، پس طبيعت جهت غسل اين مواد طلب آب نمايد .\r\nو خاصهء وى است كه از شرب آب سرفه بيفزايد و چون مصابرت نمايند بر عطش يا بخوابند تسكين ردى نمايد بنا بر تحليل مادهء معطشه .\r\nو از اين قبيل است عطشى كه بعد طعام با وجود شرب آب وافى عند اشتغال طبيعت به هضم پديد مىآيد .\r\nو تشرّب آب در عطش كاذب سخت مضر است و دفع آن به استنشاق هواى سرد و مضمضمهء آب سرد اولى . و اگر باز نه‌ايستد قدرى از كوزه ضيق الرأس توان داد .\r\nو قيد با وجود شرب آب وافى از آن نموده شد تا عطشى كه بعد طعام قبل از شرب آب كافى بروز مىكند خارج از اين باشد ، بهر آن كه آن صادق است و مطاوعت وى مفيد .\r\nاما آنچه مختلفٌ فيه است ، يعنى نزد بعضى كاذب است و نزد بعضى صادق ، عطش سكارى او مخموريان است كه بيشتر در شب مىافتد و عقب نوم ، به سبب اجتماع حرارت در باطن ، شيخ بر اول است لهذا گفته مطاوعة العطش الكاذب في الليل كما يعرض السكارى و المخمورين ضارٌ جداً . و قرشى بر ثانى است لهذا در اين محل نوشته كه يشبه أن يكون عطش السكران و المخمورين ليس بكاذب لأنه حادث عن تسخين الشراب للمعدة و إنما ينبغي أن يسمى كاذبا إذا كان عن بلغم لزج أو غليظ أو مالح و إذا كان شرب السكران أو المخمور لأجل حرارة المعدة بسبب تسخين الشراب لها فليس ذلك الشرب عندي بمذموم لأنه يسكن تلك الحرارة و يطيفها .\r\n\r\nفائده عطش كه از تناول برف پديد آيد نيز مختلفٌ فيه است در اطلاق كذب و صدق بر آن\r\n. هر كه سبب تعطيش او اين گفته كه وى اگرچه بالفعل سرد است اما بالقوه گرم است ، بهر آن كه مركب است از اجزاى دخانيه و بعد وصول به بدن برودت وى از حرارت تن زائل مىشود و سخونت او اثر مىنمايد نزد وى اين عطش كاذب است .\r\nاما آن كه سبب تعطّش او اين گفته كه وى مكثف بلغم و رطوبات معده است ، نزد وى اين عطش كاذب است .\r\nو كذا عطشى كه از تناول اغذيهء غليظهء لزجه چون ماهى تازه و هريسه و كلّه‌پاچه و مانند آن حادث مىشود .\r\nو اگر سبب حدوث عطش از وى ، لجوج آن در ماساريقا و منع نفوذ آن آب را است از جگر ، لا محاله صادق است ، لافتقار الأعضاء إلى الماء .\r\nو اگر علت حدوث عطش احتياج طبيعت است به سوى آب بنا بر آن كه غذاى لزجه را از معده بزدايد تلطيف و ترقيق داده ، وى در حكم عطش كاذب است عند البعض و بعضى اين را هم در عطش صادق مىشمرند و ميگويند كه : چون طبيعت جهت تقطيع مادهء لزجهء حرارت را به سوى معده متوجه مىسازد بالضرور عطش پديد مىآيد و عطش كه از سخونت معده بود شك نيست كه صادق باشد ، نه كاذب .\r\nبالجمله تدبير عطش كه از تناول اغذيهء مغلظهء افتد همچون تدبير عطش كاذب است در تقطيع و تلطيف ، ليكن شرب\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nآب بسيار باشد كه به تكرار استعمال مزيل اين عطش شود به خلاف آنچه از بلغم شور و لزج بود كه شرب آب مزيد عطش مذكور مىگردد بنا بر تقويت سبب .\r\n\r\nانتباه [ در طريقه شرب 
  ]\r\nشارب را بايد كه آب به تدريج نوشد و به يك دم در نكشد و وقفات در اثناى شرب همىكند و عند وقفه و دم زدن ظرف را كنار كند تا بخار نفس در آن نرسد كه ضرر دارد .\r\nو ايضا از تشرّبى كه در عوام مروج است كه دهن برداشته آب از دور مىريزند احتراز كند ، كه گاهى سعال مفرط مىآرد ، بنا بر وقوع قدرى از آب در قصبه ريه و باشد كه آفات ديگر نيز آرد .\r\nو احسن آن كه ظرف آبخورى مكشوف بود تا همه چيز در آن نمايد و سپيد باشد تا از وقوع هر ادنى چيز خبر شود و شكل آن‌چنان بود كه آب در آن كمتر گنجد و بديدن بيشتر نمايد تا نفس را به لحاظ وى شبع حاصل آيد و در خوردن كم باشد و ظرف هر چند لطيف‌تر بود بهتر باشد .\r\nو بدانند كه تشرّب در اناى رصاص و قلعى مُسكّن عطش است به عجلت .\r\nو دوام شرب در اناى نحاس مُحدث جذام .\r\nگفته‌اند اغلب كه اين حكم بر تقدير صدق مخصوص باشد به اناى نحاس كه قلعى نه داشته باشد .\r\nو تشرّب در ظرف ذهبى و فضى اگرچه مقوى دل است و مفيد ضعف و خفقان ، ليكن مهما امكن نشايد استعمال نمود ، كه در حديث شريف منع به تهديد در آن آمده .\r\nو احكام اناى ذهبى و فضى و امثال آن چون در مبحث مأكول و مشروب مفصل گفته‌ايم در اينجا مكرر نياورديم .\r\n\r\nتنبيه [ لزوم قى بعد از شرب كثير 
  ]\r\nاگر كسى را مصابرت بر عطش ممكن نبود ، چه در صحت و چه در مرض ، بايد كه بعد شرب كثير و امتلاى معده از آن قى همىكند تا از آفت كثرت شرب محفوظ ماند .\r\n\r\nفائده طريقهء اطبا است كه با تدبير آب ، تدبير شرب شراب ، يعنى خمر نيز بيان مىكنند\r\nكما لا يخفى و اين درويش نظر به آن كه وى قطعى الحرمة و نجس العين است و شارب او مورد لعنت بلا شك ، در صدد ذكر آن نشده و به جاى او احكام مثلث بيان نموده ، بهر آن كه منافع وى قريب به منافع خمر است ، چنانچه بيايد و مع ذلك نزد امام ابو حنيفهء كوفى رح و امام يوسف رح حلال و به يك روايت امام محمد رح نيز ، چنانچه در هدايهء فقه و غير آن مبيّن شده و چون حليت مثلث مشروط به شرائط است ذكر شرائط آن لازم دانسته تا شارب وى غافل از آن نباشد :\r\nپوشيده نماند كه شرب مثلث بايد كه به نيت تقويت و تداوى و قيام عبادت بود و آنقدر نخورد كه به سكر محرّم انجامد و سكر محرّم آن كه هذيان آرد ، پس اگر به قصد لهو خورد و به هذيان آوردن رساند متفقٌ عليه حرام باشد ، لهذا چون عوام را اجتناب از اين امور متعسّر بود امام محمد رح به تحريم سائر مسكرات حكم كرده‌اند و علماى زمانه فتوى نيز بر همين داده .\r\nبالجمله چون نزد شيخين رح حلال است اگر بر سبيل تداوى تشرّب كند به مراعات شرائط ، اغلب كه مأخوذ نباشد ، لأن العمل برواية الثقات ليس مما يؤاخذ عليه عاملها .\r\nو از آن كه در ماهيّت مثلث اطبا را اختلاف است كشف آن نيز لازم دانسته تا روشن گردد كه مناط اختلاف علما در حل و حرمت به كدام مثلث است :\r\nبدانند كه نزد سائر فقها و اكثر اطبا مثلث آن است كه شيرهء انگور رسيده بىآن كه آب\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nدر آن ريزند بجوشانند تا دو حصه بسوزد و يك حصه بماند ، پس مختاراند كه اين را همچنان فرود آورده بدارند ، يا قدرى آب در آن اضافه ساخته يگان جوش داده بدارند و در اين شيره تا سكر راه نيافته باشد متفقٌ عليه حلال است و بعد تولّد سكر ، مختلفٌ فيه ، چنانچه گفته شد .\r\nو در بحر الجواهر نوشته كه محمد بن محمود آملى در شرح كليات ايلاقى ترقيم نموده كه مثلَّث طبى آن است كه سه حصهء شيره انگور و يك حصه آب به هم آميخته جوش دهند تا يك حصه برود و دو حصه بماند و طعن بر اطبا كرده كه ايشان به غلط افتاده‌اند كه مثلَّث طبى را از مثلَّث فقهى امتياز نه‌نموده‌اند و منشاى غلطى ايشان اشتراك لفظى شده و گرنه مثلَّثى كه در فقه معروف است نزد محققان اطبا آن را دبس گويند و ربّ عنب خوانند ، نه مثلَّث . انته كلامه .\r\nبالجمله آنچه گفته شد از اختلاف حل و حرمت مخصوص به مثلَّثى است كه مطابق فقه باشد و آنچه محمد بن محمود گفته خارج از اين حكم است و اهل شرع آن را جمهورى گويند ، چنانچه در فتاوى عالمگيرى تنصيص بدان كرده و حكم اين مثلث مسمى به جمهورى كه شيخ در قانون به شراب مغسول آن را ذكر كرده بدون اطلاق لفظ مثلَّث اگرچه در حرمت مادون خمر و طلا و نقيعين است ، ليكن به هر حال ما فوق مثلث فقهى است .\r\nو چون بيان تفصيلى ، منصب اين كتاب نبود ، لهذا آنچه ضرورى الذكر بود بر آن اقتصار كرده .\r\nاكنون دريابند كه منافع مثلّث فقهى قريب به منافع خمر است و در توليد خون صالح و تقويت باه مفيد و به صاحب جُدَرى و حصبه بالخاصية نافع و ذات الجنب و ذات الصدر را سودمند ، اما اكثار او محروريان را ضرر دارد و اصلاح او در اين امر ممزوج كردن وى است به آب يا به گلاب يا عرق بيدمشك قبل از تشرّب به دو ساعت .\r\nو ببايد دانست كه اين همه منافع مثلّث كه گفته شد اگرچه مخصوص بدان نيست كه وى جوش زند و سكر در آن پيدا شود و ليكن شك نيست كه بعد حصول سُكر در ذات او قوىّ الاثر مىگردد .\r\nو گذشت كه شرب مسكرات آنقدر كه سكر آرد با آن كه منهى عنه شرعى است نزد اطبا نيز شديد المنع است لأن السكر يكدّر الروح و الحواس و يظلم العقل و يخرب البدن إذا أفرط فيه ، بل يهلك اما مثلث ثانى كه جمهورى باشد حكم او در منافع مرقومه برابر خمر است مع شىء زائد كه عدم اضرار باشد .\r\nپوشيده نماند كه چنانچه شرب آب بر ريق و عقب حركت و جماع و مسهل و استحمام و عقب تناول فواكه ، خصوصا بر بطيخ منهى است ، شرب شراب ، يعنى خمر نيز در اين اوقات ممنوع است .\r\nنزد اطباء شراب مغسول به دستور به خلاف مثلّث فقهى كه شرب او بنا بر غلظ قوام كه مانع سرعت نفوذ و تنفيذ و تبخير است شديد المنع نيست و بر ريق اصلا مضر نه و كذا بر فواكه .\r\n\r\nانتباه [ تدابير عارضه‌ها كه به سبب شرب شراب پديد مىآيد 
  ]\r\nچون منصب طبيب پرداختن است به استعلاج هر مرض و تدارك هر عارضه بناءً عليه برخى از تدابير عارضه‌ها كه به سبب شرب شراب پديد مىآيد مرقوم مىگردد :\r\nتدبير لذع كه بعد شرب پديد آيد معلوم نمايند كه هر گاه كسى را بعد شرب شراب لذع در مرى و فم معده افتد بايد كه انار مُر يعنى ترش و شيرين امتصاص\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nكند تا لذع صفرا فرو نشاند .\r\nو انار مُر از آن اختيار نموده‌اند كه شيرين احتمال مستحيل شدن به صفرا دارد و حامض بنا بر قوت حموضت موجب لذع مىگردد و معده را نيز ضرر دارد لكونها عصبيّة .\r\nو فائده امتصاص آن كه مرور او از فم معده به تدريج شود و اگر قدرى گلاب بهم آميزند بهتر باشد تا معده را نيك قوت دهد .\r\nو سزاوار آن كه قدرى از تخمهاى او نيز كما ينبغى مضغ كرده بلع نمايند كه معين تقويت معده است .\r\nاما اكثار ابتلاع وى نشايد ، تا ريح و نفخ تولد ننمايد .\r\nو ايضا بايد كه صبح آن روز شراب افسنتين به آب سرد بنوشد امتصاصا و قدرى اغذيهء مناسبه بخورد و بعده استحمام نمايد .\r\nنفع شراب افسنتين تقويت معده و انبعاث شهوت طعام است ، چه عند استحالهء شراب به صفرا كثير است كه شهوت ساقط مىشود .\r\nو فائدهء امتزاج آب سرد تعديل حرارت شربت افسنتين و اطفاى لهب و تقويت فم معده است .\r\nو سود تشرّب به مص در تناول انار گذشت .\r\nو غرض از تغذيه كسر سورت صفرا است و تقليل در آن لازم ، خاصه كه بعد او ارادهء استحمام بود .\r\nو بهترين اغذيه در اين امر مزورهء رمان است كه مطيّب بود به نعناع .\r\nو مقصود از استحمام تليين و تسكين دِماغ است و تحليل آنچه از شراب مستحيل شده .\r\nو تقدم اغتذاى قليل از آن لازم گشته كه حمام در خلو معده موجب انصباب صفرا است بر وى و حمام بر سيرى باعث سدّه .\r\n\r\nفائده تجويز حمام بر تقديرى\r\nحمام در اين صورت بر تقديرى مجوز است كه از تعفن صفراى مستحيله شرابى خوف تب نبود و الا مضر است و آثار خوف تب از كسل و امثال آن كه لازمهء تقدم حمى است پوشيده نيست .\r\nو قرشى نوشته كه شراب ورد ليمونى نافع‌تر از شراب افسنتين است در تقويت و اشتها و شراب ليمونى شكرى و سفرجلى و سكنجبين سفرجلى به دستور و كذا شراب آس مع شراب ليمون يا سكنجبين . و ليكن بايد كه اين اشربه قوىّ الحموضة نباشند لما مر .\r\nو وجه فضيلت اين اشربه بر شهوت افسنتين آن است كه شربت مذكور حار يابس است و بدان سبب مىتواند كه معين طبيعت شراب مستحيله به صفرا گردد .\r\nو ايضا چون حلوا است و عند ورود بر معده كثير الصفرا اغلب كه مستحيل به صفرا گردد و به خلاف اين اشربهء حامضه كه معرا از ضرراند و نافع مطلق .\r\nو ماء ورد به از آب است كه بنا بر قبض و عطريّت معده را قوت تمام مىدهد .\r\n\r\nتدبير امتلاى شراب\r\nهرگاه شراب كثير المقدار كسى خورده باشد صواب آن است كه قى كند ، اگر آيد فهو المراد و گرنه آب بسيار بنوشد تنها ، يا مع عسل و قى كند و بعده استحمام نمايد تا بقيهء فضول شراب به تحليل رود ، پس از آن بدن را تمريخ بايد كرد به دهن كثير تا بدن را نرم كند و اذيت لذع دفع نمايد و به تنويم كوشد تا طبيعت استراحت يافته ازاله كلال فرمايد .\r\n\r\nفائده [ آب نيمگرم در اكثر امزجه تسهيل بر قى مىكند 
  ]\r\nبدانند كه آب نيمگرم در اكثر امزجه تسهيل بر قى مىكند ، بهر آن كه مغشى است ، ليكن بدانند كه در بعض مردم آب سرد هم موجب سهولت قى مىشود و اين كسانى باشند كه معده اينها رخو بود و اخلاط ايشان رقيق ، پس آب سرد بنا بر احداث تكاثف در معده مستعد كند آن را بر دفع ، به واسطهء سهولت اجتماع اجزا و بنا بر تغليظ اخلاط مهيا كند آنها را بر اندفاع .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\n\r\nتدبير اصحاء سكران\r\nهر گاه بىهوشى سكر غالب آيد زود به تدبير هوشيارى كوشند و آنچنان باشد كه آب سرد و سركه چند كرّت متواتر بنوشاند يا ماء مصل و رائب حامض بنوشانند و صندل و كافور بويانيدن و مبردات رادعه چون روغن گل نجل خمر بر سر ماليدن سودمند است .\r\n\r\nفائده [ ايجاد قى در زمان بقاى شراب در معده 
  ]\r\nاگر شراب در معده باقى بود بايد كه نخست قى كنانند تا سبب سكر زائل شود و بعده به علاج سكر پردازند و در اين حالت بايد كه بهر قى آب سرد نوشانند تا با وجود اخراج ردع بخار و منع تصاعد او نيز كند .\r\nو اگر معده خالى باشد از شراب زنهار قى نه‌فرمايند كه تحريك معدهء خالى از شراب بجز تصعيد ابخره سودى نمىدهد ، پس در اين صورت بر عادت فقط قناعت ورزند .\r\nو نشان بودن شراب در معده از قرب زمان شرب و امتلاى معده و جز آن پوشيده نيست .\r\n\r\nانتباه [ استفاده از مسكرات در ضرورت 
  ]\r\nهر گاه شخصى محتاج به علاج مولم باشد و تحمل آن ندارد ناگزير وى را به اسكار شديد مست نموده معالجت بايد كرد و آنچه به اين كار آيد آن است كه آب شيلم در شراب انداخته بدهند با ساتيرج كه به لفاخ مسمى است و افيون و بيخ هر واحد نيم درم و جوزبوا و مشك و عود خام هر واحد قيراطى جمله كوفته و به هم آميخته به قدر حاجت از اين در شراب آميخته بخورانند يا بيخ اسود و قشور بيروج در آب بجوشانند تا سرخ شود و با شراب آميزند و بدهند .\r\n\r\nتدبير خمار\r\nبايد دانست كه خمار عبارت است از آن كه شراب منهضم نشود و فضلهء او در معده بماند و بخار او سوى دماغ برآيد ، پس اگر به اين فضله رطوبت مختلط شده باشد ، احداث مىكند صداع و ثقل در سر . و اگر صفرا با فضلهء مذكور مختلط گشته ، پيدا مىسازد تهوع و قى .\r\nو ازالهء خمار به قى و اسهال توان كرد و بهر قى سكنجبين در طبيخ شبت انداخته دهند و مكرر قى فرمايند تا معده پاك شود .\r\nو بهر اسهال هرچه جامع بود در تنقيه بلغم و صفرا بايد داد ، مع رعايت مزاج ، مثلا محرورى را آب انارين مع قليلى سقمونيا دهند و مبرودى را ايارج فيقرا را به سقمونيا تقويت داده .\r\nو اگر قى و اسهال سود ندهد و فضله را از معده بر نيارد و بلكه به سبب تحريك مزيد تهوع و قى گردد بايد كه قدرى طعام ملايم خورانند و چون ساعتى بگذرد قى فرمايند تا فضلهء شراب به طعام مخلوط شده مندفع گردد و بعده معده را قوت دهند به اشربهء مقويه كه مطفى حرارت و قاطع بخاراند ، چون شربت انار و سيب و به و غوره و امثال آن .\r\nو بايد كه اين شربتها به آب سرد آميخته به كار برند تا سريع النفع باشد .\r\nو بهترين چيز در اين باب نقاعى است كه از كشك شعير و قدرى سنبل الطيب سازند .\r\nو اگر قليلى از آب غوره يا آب ليمون و قدرى آب در اين نقاع ممزوج نمايند به غايت نيك باشد .\r\nو تدارك به پاشويه و دلك قدمين و تقويت سر به تمريخ ادهان مناسبه توان كرد ، كما هو مذكور في الصداع الخمارى .\r\nالفصل الثاني في الرياضة و الدلك\r\n\r\nفصل دوم از مقالهء پنجم ثابت است در بيان رياضت و دلك :\r\nأما الرياضة فهي حركة إرادية تضطر إلى التنفس العظيم اما رياضت ، پس او نزد اطبا حركت ارادى است كه مضطر كند انسان را به سوى تنفس عظيم .\r\nو شيخ در قانون در اين تعريف تواتر نفس\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nزياده كرده مىبايست ، بهر آن كه عظم نفس بدون تواتر به حد رياضت نمىرساند .\r\nانتباه آنچه تعريف رياضت كرده مخصوص به رياضتى است كه عام بود و اثر وى به جملهء بدن سرايت كند و گرنه در كتب اين قوم هر حركتى كه مفيد بود ارادى باشد يا عرضى ، بدنى بود يا نفسى ، آن را رياضت گفته‌اند ، قطع نظر از آن كه به تنفس عظيم انجامد يا نه .\r\nو اقسام حركات در بحث نبض چون ذكر شده در اينجا اطالت در آن ننموديم .\r\nنكتهء اكثريه اطبا آن است كه در تعريف اشيا متعرض به ذكر حد حقيقى نمىشوند تا جامع و مانع باشد ، بل بر سبيل بيانٌ ما تعريف مىكنند و حد رياضت از اين قبيل است .\r\nو غرض از اين سخن آن است كه چون رويهء اعزّه مفهوم شد ايراد شكوك را بر اين حدود مجال نماند و منع و جمع را در اين تعاريف دخول متحقّق نگشت .\r\n\r\nفائده در بيان ضرورى بودن رياضت و لزوم حاجت بدان\r\nپوشيده نماند كه آنچه خورده مىشود شك نيست كه آن مأكول بتمامه جزو بدن نمىگردد ، بلكه در هضم قدرى از آن باقى مىماند .\r\nو ظاهر است كه اين بقيه كه از هر هضم حاصل مىشود اگر مستفرغ نشود و به تحليل نرود و همچنان ثابت بماند زمانى طويل فساد كثير آرد مجتمع شده ، چه ، اگر عفن شود امراض عفونى پيدا كند و اگر كثير الكميّة گردد علل امتلائى آرد و اگر قوى الكيفية شود سوء مزاج و اگر به عضوى ريزد ورم آرد و بخار او جوهر روح را فاسد سازد ، پس احتياج به امرى كه مانع اجتماع آن فضول بود واجب باشد و آن رياضت است ، چه ، اگرچه طبيعت بإذن خالقها دايم در صدد دفع فضلات است ، ليكن بىاعانت حركت كفايت نمىكند ، اما تنقيه به مُسهلات و مُقيات خاصه بهر اندك مدت لا محاله مُوهن قُوى و مُضعف اعضاى رئيس است ، بهر آن كه ادويهء قويه كه مواد را از نهايت اعضا جذب كنند و مستفرغ نمايند اغلب آن است كه بىسميّت نمىباشد و مع ذلك خلط صالح را نيز به تبع فاسد بر مىآرند ، لهذا بقراط گفته : الدواء يبقى و يبلى ايضا بسيار باشد كه مادهء غير مقصود برآيد و يا در دادن دوا خطائى رود و بدان سبب شر بيفزايد .\r\nاز اينجا است كه افلاطون نوشته : شرب الدواء كسهم يرمى في الظلمة فربما يخطي و ربما يصيب و چون حقيقت عمل طبيعت و عمل دوا معلوم شد متيقّن گشت كه در منع جمع فضلهء بقيهء مذكوره بِهْ از رياضت نيست ، بهر آن كه محلل فضول است بلا ايذا و معين طبيعت حسب المدعى ، لهذا شيخ مىگويد : الموافق لاستعمالها على جهة اعتدالها في وقتها به غناء عن كل علاج و همون گفته كه تارك رياضت بسيار باشد كه به دق افتد و قَرشى نوشته كه مراد از دق نحافت است و وجه وقوع نحافت از ترك رياضت ضعف قُوى است بنا بر اجتفاف اعضا به رطوبات كه مانع جذب غذا مىشوند كما ذكر في المشائخ .\r\nو آنچه بعضى گفته كه شراب قايم مقام رياضت مىتواند شد و كذا حمام لأنهما محلّلان معقول نيست ، بهر آن كه شراب بنا بر ترطيب ، اعضا را مسترخى مىسازد و حمام باطن را سرد مىكند و ظاهر را گرم ، پس هيچ كدام از اينها قاطبةً برابرى نكند به رياضت ، كما لا يخفى .\r\nو منافع آن بسيار است ، برخى از آن مؤلف\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nگفته : و الرياضة تدفع الأمراض المادّيّة و تُنعش الحرارة الغريزية و تُصَلِّب المفاصل و تُحلّل الفضلات و تُوسِّع المسام يعنى رياضت دفع مىكند امراض مادى را و مىافروزد حرارت غريزى را و سخت مىكند مفاصل را و تحليل مىنمايد فضله‌ها را و فراخ مىسازد مسام را .\r\nبالجمله منافع رياضت كه مذكور مىشوند حصول آن مشروط بدان است كه ديگر تدابير نيز بتمامه موافق و با صواب باشند و گرنه ظاهر است كه چون از يك جهت اصلاح كرده شود و از جهت ثانى افساد منفعت آن ظاهر نمىتوان گشت ، كما لا يخفى .\r\n\r\nنكته [ بحث در كلمه يبلى 
  ]\r\nيبلى كه در قول بقراط واقع شده اگرچه در نسخه‌هاى صحيح قانون به با و لام است به معنى در بلا اندازنده ، اما در بعض نسخه‌ها به نون و كاف نيز به نظر آمده به معنى جرح‌كننده و اذيت رساننده .\r\nو چون رياضت دو گونه بود مىگويد : و تنقسم الرياضة إلى ما يعم الجسد و إلى ما يخص بعض الأعضاء دون البعض منقسم مىشود رياضت به سوى چيزى كه عام است همه بدن را و به سوى چيزى كه خاص بود بعض‌اعضا را دون بعض .\r\nأما العامة اما رياضت عامه كه اثر او در تمام بدن يكسان باشد فهي المصارعة پس آن كشتى گرفتن است و العدو دويدن و الركض و اسپ دوانيدن و المشي بالرفق و پياده پا رفتن به آهستگى ، چه در اين چنين مشى اثر حركت در تمام بدن يكسان مىباشد ، بىآن كه در بعض اعضا اثر تحليل زياده كند ، به خلاف مشى سريع كه وى از خاصه است .\r\nو رياضت عامه را رياضت كلى نيز گويند .\r\nو أما الخاصة اما رياضت مخصوصه كه اثر او مختص به عضوى بود ، اما اگرچه نفس اثر عام بود ليكن شدت ظهور او خاص به بعض باشد .\r\nفمنها القراءة بصوتٍ عال پس بعضى از رياضت خاصه قراءت است به آواز بلند فإنها توجب تنقية الرأس من الفضول و اعتداده بقبول الغذاء پس بدرستى كه قراءة جهر واجب مىكند تنقيهء سر را از فضله‌ها و واجب مىكند آماده بودن او را جهت قبول كردن غذا اما قراءت خفى داخل رياضت معتدٌبه نيست من حيث القراءة .\r\nو منها رفع الحجر و بعضى از آن برداشتن سنگ گران است بر سبيل رياضت .\r\nو نزع القُسيّ الصلبة و كشيدن كمان سخت .\r\nو اللعب بالكرة و الصولجان و بازى كردن به گردهء چوگان فإنها تنقي اليدين و العنق و الصدر و الكتفين و الظهر پس بدرستى كه اين عملها پاك مىكند هر دو دست را و گردن را و سينه را و هر دو كتف را و پشت را .\r\nو منها المشي السريع و بعضى از آن مشى سريع است فإنه ينقِّي الأليتين و الفخذين و الساقين و القدمين پس بدرستى كه مشى سريع پاك مىكند هر دو سرين و هر دو ران و هر دو ساق و هر دو قدم را .\r\nو گذشت كه اگرچه اثر مشى مذكور به تمام بدن مىرسد لا محاله ، ليكن تأثير تام وى مخصوص به اعضاى مذكوره است ، لهذا وى در رياضت خاصه معدود شده و رياضت خاصه را رياضت جزئيه نيز نامند .\r\n\r\nفائده انواع رياضت\r\nبسيار است ، بعضى از آن عام است و بعضى از آن خاص و بعضى رياضت بدن است فقط و بعضى رياضت نفس فقط و بعضى هم رياضت بدن و هم رياضت\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nنفس ، چه ، هرچه در آن غير حركت بدن نباشد بدنى است و هرچه در آن جز حركت نفس نبود نفسانى است و هرچه در آن هم بدن را حركت بود و هم نفس را از فرح و حزن و امثال آن مركب از هر دو است ، چنانچه در بيان بعض رياضات كه مؤلف ذكر وى كرده معلوم است .\r\nو بايد دانست كه استماع نغمه‌هاى لذيذ رياضت سامعه است و قراءت خط دقيق گاه گاه رياضت بصر و قيد گاه گاه از آن شد كه دوام آن بنا بر كثرت تحليل مضر است .\r\nو ايضا از جمله رياضات نافعهء بصارت نظر به اشياى جميله است و كذا بكاى معتدل .\r\nو سوارى اسپ و مانند آن كه به اعتدال باشد نافع‌ترين رياضات است مر ناقهان را ، خاصه كه معتاد به سوارى باشند .\r\nو ترجّج به رفق ، رياضت سبك است مر ناقبين را ترجج مأخوذ است از ارجوجه و آن عبارت است از آن كه ريسمان دوتو در هوا آويزند به چيزى و در آن نشينند و آن را بجنبانند .\r\nو در حكم اين است هرچه از چوب سازند ، چون چرخ فلك و گهواره و امثال آن .\r\nو ببايد دانست كه ترجّج به رفق ، همچنان كه ناقهان را مفيد است كسى را كه در حجاب مرض دارد نيز مفيد است و منوّم است و محلّل رياح و نافع بقاياى امراض رأس ، چون غفلت و نسيان و محرك شهوت و منبه حرارت غريزى .\r\nو ترجج بر سرير موافق‌تر است مر كسى را كه شطر الغب و حمّيات مركبه و بلغميه داشته باشد .\r\nو ايضا صاحب نقرس و صاحب استسقا را سود دارد فإن الترجج يهيء المواد إلى الانقلاع ، پس اگر به رفق است مواد الين را منقلع مىسازد و اگر به قوت است مواد قوى را .\r\nو از جمله رياضات عفيفه قوي الاثر ركوب سفينه است ، بهر آن كه محرك و مثوّر اخلاط است و قالع امراض مزمنه ، چون جذام و استسقا و مقوى معده و هضم .\r\nو پوشيده نماند كه سوارى كشتى را در قلع مواد غليظهء مستكنّه متشبثّه به اعضا اثرى تمام است ، بهر آن كه در وى رياضت نفس است ، بنا بر خوف و فزع و هوا كه از لوازم سير دريا است .\r\nو شك نيست كه آثار حركت نفسانى در بدن نسبت به آثار حركت بدنى قوىتر است و حصول قى و غثيان در كشتى دليل انقلاع ماده است ، لهذا گفته‌اند كه به جنس وى مبادرت نشايد كرد كه منع خروج مادهء فاسد بىضرورت قويّ الضرر است .\r\nو بدانند كه اگر سوارى كشتى به طريقى باشد كه خوف در آن نبود يا زمان سير معتدٌبه نباشد يا فزعى منظور نبود به اين چنين ركوب در قلع مواد اثرى ندارد ، كما لا يخفى .\r\nو نفع ركوب كشتى مر مستسقى را كما حقه در صورتى است كه سير درياى شور بود ، بهر آن كه بخار او مجفّف رطوبات نيز است .\r\n\r\nانتباه [ قوت يافتن عضو و قوه به رياضت 
  ]\r\nهر عضوى كه رياضت او فزونتر شود به شرط اعتدال قوىتر مىگردد و خصوص بر نوع همان رياضت معتاده .\r\nو كذا از شأن هر قوت است كه به كثرت رياضت قوى مىگردد و از اينجا است كه مستكثر الحفظ را حافظه قوى مىگردد و مستكثر الفكر را مفكّره و مستكثر الخيال را متخيّله و مستكثر الجماع را مولدهء منى و مرضعه را مولدهء لبن .\r\nو سبب در اين آن است كه قواى باطنه را از تكرار انفعال و افعال ، ملكهء قويه حاصل مىشود و ايضا طبيعت به واسطهء اهتمام شديد متوجه بدان جهت مىگردد و روح و\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nحرارت غريزى به تبع آن نيز بدانسو مىگرايند ، پس بالضرور در آن عضو در قوت وى قوت پديد مىآيد حسب حال بإذن الله القوي المتعال .\r\nو معلوم نمايند هر رياضتى كه مآل به عنف و شدت بود بايد كه نخست شروع در آن از تدريج نمايند تا بىآسيب باشد .\r\nو رياضت محموده آن است كه معتدل القدر و بر وقت خويش باشد لهذا مىگويد : أما وقت الرياضة فعند نقاء البدن من الفضول الخلطيّة و البِراز و بعد انهضام الطعام اما وقت رياضت مُتعبه كه به تنفس عظيم انجامد نزد پاك بودن بدن است از فضله‌هاى خلطيه و از بِراز و پس از هضم شدن غذا ، بهر آن كه از رياضت مذكور اعضا گرم مىشوند و جذب بيشتر مىنمايند غذا را و بدان سبب غذا اگرچه غير منهضم باشد منجذب مىگردد و نفوذ غذاى نامنهضم احداث سده مىكند .\r\nو معلوم است كه طبيعت عند فقدان غذا به تحليل اعضا مىگرايد تا كه بدل غذا ورود نمايد ، بناءً عليه جهت حمايت تا تحليل اجزاى ضروريهء اعضا نشود جاذبهء جگر هر گونه غذا را كه در معده است منهضم يا غير منهضم جذب همىنمايد .\r\nو ايضا بايد دانست اگرچه رياضت در امتلاى معده يا امعا منهى است اما در حالت جوع شديد و خواى مطلق منهىتر است ، لهذا شيخ گفته : إن ارتاض ممتلياً خيرٌ من أن يرتاض خاويا .\r\nو بقراط گفته : متى كان بإنسان جوع فلا ينبغي أن يتعب .\r\nپس بهترين وقت بهر رياضت آن است كه متصل به تمامى هضم معدى بود ، بلكه اگر رياضت شديد باشد أنسب آن كه هنوز غذاى قليل در معده باشد كه شروع به رياضت كند تا در آخر رياضت خلو قوى و جوع مفرط واقع نشود و منهك قوت نگردد .\r\n\r\nفائده [ تناسب حال و حال وقت در رياضت 
  ]\r\nهمچنان كه در رياضت تناسب حال مرتاض شرط است اعتدال حال وقت من حيث الفصل نيز شرط است .\r\nاما تناسب حال مرتاض آن است كه آن شخص ذى رطوبت بود و مع ذلك حار بود يا بارد و اما اگر يابس البدن باشد ، خاصه كه محرورى بود ، وى را اجتناب از رياضت مُتعبه ضرورى است ، لهذا شيخ ميگويد : و ربما أوقعت الرياضة حار المزاج يابسة في أمراض فإذا تركها صح .\r\nو كذلك در هر فصل به وقتى معتدل شروع به رياضت بايد كرد ، مثلا در زمان ربيع قريب به نصف نهار بهتر است و در صيف ، اول روز اولىتر و در شتا اگر مانعى نباشد آخر روز ستوده‌تر است و اگر عدم فرصت و جز آن مانع باشد اول روز يا شب مكان را گرم كنند به اعتدال و رياضت كنند و اگرچه نصف نهار در سرما مناسب‌تر به رياضت است ليكن چون آن در اكثر مخصوص جهت اغتذا است امر بدان نموده‌اند .\r\nو ايضا از جمله شرائط ستودگى رياضت ، مراعات مقدار او است و در اينجا سه چيز مد نظر دارند :\r\nيكى لون بدن ، چه ، مادام كه جودت در ازدياد باشد وقت رياضت است .\r\nدوم حركات ، چه ، مادام كه حركات به نشاط و خفّت باشند وقت رياضت است .\r\nسوم حال اعضا در انتفاخ ، چه ، مادام كه انتفاخ در زيادتى باشد وقت رياضت است ، اما هرگاه اين حالات در انتقاص افتد و عرق افراط كند بعد رياضت كثير ، واجب است كه قطع كند .\r\nو قيد افراط عرق بعد رياضت كثير از آن نموده شد كه عرق غير مفرط كه در شروع رياضت مىشود از اين حكم خارج باشد ، لأنه مفيد لا يوجب\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nقطع الرياضة لهذا قرشى مىنويسد كه حدوث عرق از رياضت دو گونه است :\r\nيكى آن كه رطوبات اصلى كه قريب به جلداند از حرارت مستفاده بگدازند و سيلان كنند و گذشت كه اين عرق در ابتداى رياضت مىشود و به سبب آن قطع رياضت نتوان كرد .\r\nدوم آن كه باطن بدن به واسطهء حرارت حركت قويه گرم شود و رطوبات ضروريهء عضو متبخر شوند و چون به جلد رسند مستحيل به عرق گردند و سيلان نمايند .\r\nو علت استحالهء بخارات به رطوبات بعد رسيدن به جلد تكاثف جلد است از برد خارجى ، چه ، معلوم است كه از رياضت مفرط باطن گرم مىشود و ظاهر سرد .\r\nو نشان اين عرق كه به مجرد ظهور وى قطع رياضت واجب مىگردد آن است كه بعد سيلان عرق و پس از تعب كثير آيد و ظهور اعيا و كلال لازمهء آن است و در اين چنين وقت اجتناب از تعب ضرور ، تا رطوبات ضروريه به تحليل نروند و جفاف عارض نشود و به ذبول نه‌انجامد .\r\nو بنا بر همين احتياط ، اطبا امر كرده‌اند به تدهين بعد رياضت تا اعضا را نرم كند و به ترطيب تدارك جفاف حاصل نمايد .\r\nو ايضا اگر ماده قليل در قرب جلد مانده باشد به سبب دَلك متحلل گرداند .\r\n\r\nانتباه [ شرط رياضت به سبب آفت رسيده و ضعيف 
  ]\r\nهرگاه در عضوى آفتى بود و ضعفى باشد و مع ذلك رياضت لازم آيد بايد كه به نهجى رياضت نمايند كه اذيتى بر آن عضو نرسد و به تبع حركت اعضاى ديگر نفع رياضت به اين محل نيز و اصل گردد ، مثلا كسى را كه در پا دوالى دارد بايد كه رياضت به نهجى كند كه پاى را جنبش كثير نيفتد و كذلك مراعات هر عضو ضعيف اليم كه حركت وى را روا نباشد در رياضت واجب است .\r\nو بدانند كه رياضت ابدان ضعيف بايد كه ضعيف باشد و رياضت ابدان قوى بهر آن كه حصول منفعت رياضت وابسته بر همين است .\r\nو چون عادت در هر امر دخل تمام دارد افراط عرق و شدت رياضت نيز حسب آن مختلف الاحوال مىباشد ، رياضتى كه مصارعان مىكنند و با وجود كثرت عرق ايذائى نمىيابند بل قوىتر و فربه‌تر مىگردند اين رياضت در حق آنان مفرط نيست و ضرر ندارد كما لا يخفى .\r\nو افراط عرق به دستور موجب انقطاع رياضت نمىتواند شد ، زيرا كه در فربهان رطوبت فضلى قريب به جلد بيشتر مىباشد و بنا بر اعتياد سخونت در باطن آنها آنقدر اثر نمىكند كه رطوبات ضروريه متبخّر شده به عرق مندفع گردند ، مگر آنگاه كه از آن عادت يكبارگى افراطى نمايند كه وى خالى از ضرر نيست .\r\nو از آن كه قبل رياضت و بعد آن دَلك لازم است احكام دلك عليحدّه ذكر مىكند .\r\nو أما الدَلك فينقسم إلى صلب فيشدّ اما ماليدن اعضا منقسم مىشود به سوى ماليدن سخت شديد الغمز و اين چنين دلك استوار مىكند عضو را بنا بر تحليل مفرط رطوبات مرخيه و إلى لَيِّن فيُرخي و به سوى ماليدنى نرم و اينچنين دلك سست مىكند عضو را بنا بر انجذاب و انصباب رطوبات عضو مدلوك ، چه ، دلك مذكور متخلخل مىسازد سطح ظاهر را و ضعيف مىكند مسامات آن را و رطوبات سائل ميگرداند بىاحداث تحليل .\r\nو إلى كثير فيُهزّل و به سوى ماليدن بسيار ، يعنى مدت دَلك طويل باشد و اين ماليدن لاغر مىكند بدن را بنا بر كثرت تحليل كه واجب مىكند طول\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nدلك .\r\nو إلى معتدل فيُسمن و به سوى ماليدنى متوسط و اين دلك فربه مىكند بدن را ، بنا بر جذب خون معتدل المقدار و عدم وقوع تحليل .\r\nو ينقسم إلى خشن و منقسم مىشود دَلك به سوى ماليدن درشت و هو أن يكون بخرقة خشنة فيجذب الدم و وى آن است كه باشد به خرقهء درشت و اين دلك جذب مىكند خون را ، پس اگر معتدل المقدار باشد خون منجذبه در عضو محتبس مىماند .\r\nو اگر زمان دلك اطالت كشد خون مذكور به تحليل مىرود ، لهذا در دلك قضيب عند استعمال مُعظمات اين امر لازم دانسته‌اند تا جذب بلا تحليل مستحصل شود .\r\nو إلى أملس و به سوى دلك صاف و هو الذي يكون لمساً بالكف الليِّنة و الخرقة الليِّنة فيحبس الدم و وى آن است كه باشد دلك به كف نرم و خرقهء نرم و اين دلك حبس مىكند خون را .\r\n\r\nانتباه دَلك فى الحقيقت قسمى از رياضت است\r\n، بهر آن كه تحليل فضول و ترقيق رطوبات و تنشر حرارت لطيفه و تصلب اوتار و عضلات از دلك نيز حاصل مىشود و مع ذلك بعض منافع مخصوصه دارد كه در غير وى نيست و منافع مذكور اقسام است :\r\nيكى آن كه ماده‌اى كه در عضو خاص محتبس بود و متشبث بنا بر غلظت يا لزوجت ، خروج مادهء مزبور كما ينبغى نمىتواند شد ، مگر از دلك .\r\nدوم آن كه هر گاه عضوى در اصل خلقت صغير از مقدار طبيعى بوده باشد يا به عارضه‌اى هزال و ذبول در عضوى افتاده و خواهند كه عضو صغير را به مقدارش آرند و لاغر را فربه گردانند هيچ علاجى در اين باب بِهْ از دَلك نيست ، زيرا كه عظم و سمن حاصل نمىگردد مگر به نفوذ غذا به سوى عضو . و نفوذ غذا در عضو صورت نمىبندد مگر به تثوير حرارت در وى ، زيرا كه افعال تغذيه تمام نمىشود مگر به حرارت و توسع مجارى عضو و اين كار نيايد الا از دَلك ، چه ، حركت بلا دلك عام بود يا خاص ، محصل اين غرض مخصوص نمىتواند شد ، زيرا كه در حركت ، اعضاى مجاوره را نيز مشاركت مىباشد به خلاف دلك ، كه اثر ذاتى او از عضو مدلوك تجاوز نمىكند .\r\nو اطبا متفق‌اند بر آن كه هر عضوى را كه از اصل خلقت صغير باشد و خواهند كه آن را بزرگ كنند يا عضوى را كه لاغر باشد و خواهند كه فربه سازند بايد كه نخست آن را بمالند ماليدنى درشت و آب گرم بر آن ريزند و به تدريج همىزنند ، پس زفت بر آن طلا نمايند و بعد ظهور انتفاخ دست از اين تدبير بازدارند تا آنچه منجذب شده به تحليل نرود .\r\nقال جالينوس : عالج نخاسي غلاما ناقص الألية بهذا العلاج يوماً و يوماً لا فسمت أليته و نمت في زمان يسير .\r\nسوم آن كه گاه باشد كه در بعض اعضا برد منجمد يا مادهء ريحى مستولى شود و برنيايد از آنجا مگر به دلك كثير .\r\nچهارم آن كه گاه باشد كه محتاج گردند به جذب ماده از موضع اعلى به اسفل و در محل منجذبٌ إليه وضع محاجم و ربط متعسّر باشد ، پس در اين چنين وقت غير از دلك تدبيرى هيچ نيست .\r\nو بايد دانست كه غمز و كبس كه عبارت از پخش كردن اعضا است اگرچه غير دلك است اما در اكثر قريب به منافع او است ، چه در دلك و چه در كبس و چه در ربط بايد كه ابتدا از اصل عضو كند و به سوى اطراف و به جهت خارج فرو همى آيند تا بخار به بدن برنرود .\r\n\r\nفائده [ در بيان انواع دلك 
  ]\r\nدر رياضت گذشت كه ابتدا\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nو انتهاى او بايد به دلك باشد و چون دلك متقدمه و متأخرهء وى مختلف الاسم و الحكم بود بيان آن لازم آمده :\r\nبدان كه آنچه قبل از رياضت كنند مسمى است به دلك الاستعداد ، زيرا كه وى اعضا را مستعد و مهيا مىكند بهر حركت و رياضت و در اين دلك بايد كه ابتدا به لين كند و نزديك به قيام رياضت تشدد در آن نمايند ، پس به رياضت گرايند .\r\nو آنچه بعد رياضت كنند مسمى است به دلك الاسترداد و به دلك المسكن و اين دلك مفيد راحت است و مانع تحلّل رطوبات و جاذب خون و روح به اعضا و محلّل مواد كه در عضلات و قرب جلد باقيمانده باشد و از رياضت تحليل ناشده باشد .\r\nو غرض از اين دلك دو چيز است :\r\nيكى حبس رطوبات از تحلل .\r\nدوم تحلل فضول باقيه در عضل ، پس آنجا كه حبس رطوبات مقصود باشد بايد كه دلك به ادهان مرطبه مسددهء مسام كنند و آنجا كه تحليل مطلوب بود دلك فقط كافى است و اگر تدهين نيز كنند به ادهان مفتّحه محللّه بايد كرد و در اين دلك ، خواه مطلوب حبس باشد ، خواه تحليل ، اعتدال و رفق ضرورى است ، زيرا كه بدن بعد رياضت به ضعف مىگرايد و دلك در حالت ضعف معتدل بايد .\r\nو ايضا لازم است كه دلك استرداد به ايدى كثيره باشد و مراد از ايدى كثيره كثرت عدد نيست ، بلكه آن است كه مرور يد واحد بر بدن به اوضاع مختلفه و جهات متنوعه بود تا بنا بر اختلاف مواقع آن بر عضل ، اثر دلك به جميع اجزا همىرسد .\r\nالفصل الثالث في تدبير الاستحمام\r\n\r\nفصل سوم از مقالهء پنجم ثابت است در تدبير استحمام .\r\nخير الحمام ما قدم بناؤه بهترين حمام آن است كه قديم البناء بود و مع ذلك مستحكم باشد و اتسع فضاؤه و وسيع باشد فضاى آن و طاب هواؤه و خوش هوا بود و عذُب ماؤه و آب شيرين باشد و قُدّر الأتان وقودُه به قدر مزاج من أراد وروده و گرمى آتشدان حسب مزاج هر كه در آن درآيد باشد .\r\nاما نفع قدم بنا بر آن است كه تا بوى آهك شكسته باشد و انفصال ابخرهء رديه از وى منقطع گشته ، چه ، بخار آهك مضر قلب و روح است و مزيد حدّت و تجفيف در هواى حمام .\r\nو نفع اتساع فضا آن است كه تا هواى كثير در آنجا باشد و بنا بر كثرت از انفاس مستردهء مختلط به فضلات قلوب و از ابخره منفصلهء اوساخ ابدان متغير نشود ، چه ، اگر هوا اندك باشد زودتر متغير گردد و فاسد شود و به واسطهء استنشاق و وصول به قلب دل را ضرر رساند .\r\nو نفع طيب هوا نيز مخفى نيست . و مراد از طيب هوا آن است كه حمام كثير الضوء بود و خالى از دخان و روائح كريهه باشد تا مزاج دل را فاسد ننمايد ، چه ، همچنان كه دخان و روائح كريه موذى قلب است و هوا را فاسد مىسازد ، همين سان ظلمت نيز بنا بر تكدر ، هوا را فاسد مىسازد و نفس را مىگيردد ، دل را ضرر مىرساند .\r\nو نفع عذوبت آب آن است كه تا ترطيب حسب المدعا حاصل آيد .\r\nو چون در اينجا ذكر استحمام حفظ صحت مىرود و مناسب به مزاج صحيح آب شيرين است اقتصار بر اين رفته و گرنه معلوم است كه در امراض ذى رطوبت ، چون استسقا و امثال آن ، اغتسال به آب شود و اجتناب از غسل آب شيرين واجب است .\r\nو اتان به فتح همزه و تخفيف تاى فوقانى ، به معنى سنگ بزرگ است و اتَّون به تشديد فوقانى آتشدان حمام را گويند و تقدير حرارت او\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nحسب مزاج هر شخص مختلف مىباشد كما لا يخفى و مراعات وى ضرورى است ، چه ، بلغمى مزاج را آب كثير الحرارة بايد و صفراوى را قليل الحرارة .\r\nو چون افراط حرارت هر حال مذموم است و آب فاتر نيز قابل حمام نه ، مىگويد :\r\nو ينبغي أن لا يكون الحمام حاراً بإفراط و سزاوار آن است كه نباشد حمام ، گرم بسيار ، فإنّه يحلّل و يُرخي بدرستى كه گرم بسيار محلّل و مرخى است ، و لا فاتراً و بايد كه فاتر هم نباشد ، فإنه لا يجذب العرق بدرستى كه نيم گرم جذب عرق نمىكند و ملاك امر از حمام تفتيح مسام و اسالت عرق است . بل يجب أن يكون معتدلا بلكه واجب است آن كه حمام معتدل بود در حرارت و فتور بحيث يترشّح الجسد فيه في زمانٍ معتدلٍ و استفاد منه حرارة لطيفة به حيثيّتى كه ترشح كند بدن در وى در زمان شايسته و كسب كند از وى حرارت لطيفه .\r\nو چون مقصود ذاتى از استحمام تسخين و ترطيب است مىگويد : و الحمام مسخّن بهوائه مرطّب بمائه حمام مسخن است به هواى خود و مرطب است به ماء خود .\r\nغرض از اين آن كه حمام مركب از اين دو فائده است ، پس هر كدام كه بيشتر مطلوب باشد اشتغال بدان فزونتر بايد كرد .\r\nاگر كسى را تسخين مطلوب باشد زياده از ترطيب در هواى حمام بنشيند ، زياده از آن مقدار كه به انصباب آب صرف نمايد .\r\nو اگر ترطيب بيشتر مراد باشد ، استعمال آب بيشتر كند و مع ذلك در بيت ثالث مكث كمتر كند كه چون وى مجفِّف است يحتمل كه استعمال آب تلافى تجفيف نتواند كرد .\r\nو چون حمام در اكثر مشتمل مىباشد به سه خانه و مزاج هر خانهء او مختلف است اشعار مىنمايد :\r\nو البيت الأول منه مرطِّب مبرِّد و خانهء اول از حمام مرطب و مبرد است .\r\nو الثاني مسخن و مرطب و خانهء دوم مسخن و مرطب است .\r\nو الثالث مسخن و مجفف و خانهء سوم مسخن و مجفف است .\r\nو پوشيده نماند كه اين سه بيت سواى مسلخ بايد كه باشند و هيچكدام از اينها بارد محض نمىباشد به خلاف مسلخ كه مكان جامه از بدن دور كردن است كه وى مُعرّا از اثر حرارت حمام مىباشد .\r\nو بيت اول كه متصل به مسلخ است چون حرارت در وى قليل مىشود بنا بر بُعد او از متوقّد آن را مبرّد گفته‌اند نسبت به بيوت ديگر ، و گرنه شك نيست كه قياس به مسلخ وى نيز گرم است كما لا يخفى .\r\nو از آن كه احكام بيوت ثلاثهء حمام مختلف بود و در هر خانه ، آب نيز بايد كه مُشاكل آنجا باشد ، ايما مىكند :\r\nو ينبغي أن يستعمل في كل بيت من بيوت الحمام الماء المُشاكل بهوائه و سزاوار آن است كه استعمال كرده شود در هر خانه از خانه‌هاى حمام آبى را كه مناسب هواى آن خانه باشد ، فلا يستعمل في البيت الحار ، الماء البارد پس استعمال كرده نشود به غسل در خانهء گرم ، آب سرد ، و لا في البيت البارد ، الماء الحار شديد الحرارة و نه در خانهء سرد آب گرم را كه بسيار گرم بود .\r\nو قيد شديد الحرارة جهت آن نموده شد كه قليل الحرارة خارج از منع باشد ، بهر آن كه خانهء مذكور نيز قليل الحرارة مىباشد ، چنانچه گذشت ، فإ ذلك يحدث الاقشعرار پس بدرستى كه استعمال آبى كه ضد مزاج خانه بود محدث اقشعرار است ، بنا بر ادراك منافى .\r\nاز اينجا است كه اشد تأكيد مىنمايند اطبا در آن كه دخول در حمام بايد كه به تدريج باشد از مسلخ ، چون به خانه اول رود بايد كه زمانى شائسته در آنجا لبث كند تا بدن او سخونةٌما كسب كند ، پستر در خانهء دوم درآيد .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nو در اينجا نيز به دستور بايستد زمانى معتدٌبه ، پستر در خانهء سوم درآيد .\r\nو هرگاه حين دخول مراعات تدريج لازم دانسته‌اند در وقت خروج زياده بر آن تأكيد نموده‌اند ، بهر آن كه وقت خروج مسام مفتّح مىباشد و بدن نرم و قوى ضعيف ، پس در اين حالت اگر رعايت تدريج خروج نكند و دفعةً برآيد آفت عظيم احداث كند .\r\nو در اينجا احوال دلّاكان حمام بر خود قياس نتوان كرد ، بهر آن كه آنها را دخول و خروج حمام بلا توقف عادت شده است و آن ساقط الاعتبار است .\r\nو معلوم نمايند كه آنچه از مزاج بيوت ثلاثه گفته شد نظر به هواى آنجا است ، بىآنكه استعمال آب نمايند ، چه هرگاه اغتسال به ميان آيد حدوث ترطيب از وى ضرورى است ، قليل باشد ، خواه كثير و در هر خانهء كه بود .\r\nو گذشت كه سخونت خانهء سوم از بس كه زائد است رطوبت استعمال آب آنجا تلافى وى نه‌مىتواند كرد كما ينبغى ، خاصه اگر لبث ، كثير باشد و توقف ، قريب به مستوقد بود ، چه ، در بيت سوم نيز حسب قُرب مستوقد و بُعد از آن مزاج اماكن مختلف مىباشد كما لا يخفى .\r\nو الاستحمام على الريق يجفّف البدن و استعمال حمام بر نهار ، يعنى حالت خلو ، خشك مىكند بدن را و على الشبع يسمن البدن و استحمام بر سيرى فربه مىكند تن را ، بهر آن كه اعضا بنا بر سخونت ، غذا را بيشتر جذب مىنمايد ، لهذا مؤلف مىگويد : و يجذب الغذاء إلى ظاهر البدن إلا أنه يحدث السدد و استحمام بر شبع جذب مىنمايد غذا را به سوى ظاهر تن ، مگر آن كه حادث مىنمايد سدد به واسطهء جذب غذاى نامنهضم .\r\nو الأولى أن لا يكون على الريق و لا على الشبع المُفرِط و سزاوار آن است كه استحمام نيز نهار باشد و نه بر سيرى مفرط .\r\nو يجب الاحتراز عن الأكل و الشرب في الحمام و واجب است اجتناب از اكل و شرب در حمام ، فإن ذلك يوجب سرعة النفوذ إلى أقاصي الأعضاء قبل الانهضام لسعة المجاري پس بدرستى كه تناول غذا و آب در حمام ، يعنى خانهء گرم او ، بعد انفعال بدن از حرارت وى ، واجب مىكند سرعت نفوذ به سوى نهايت اعضا ، قبل از آن كه غذا به هضم رسد ، براى وسعت مجارى ، چه ، در حمام عروق متسع مىشوند ، بناءً عليه غذا اگرچه نامنهضم باشد نافذ مىگردد از جذب اعضا بلا تمهّل .\r\nو كثرة الجلوس في الحمام توجب انصباب الفضول إلى الأعضاء الضعيفة و إرخاء الجسد و الإضرار بالعصب و تحليل الحرارة الغريزيّة و إسقاط شهوة الطعام و الباه و دير نشستن در حمام واجب مىكند انصباب فضول را به سوى اعضاء ضعيفه و سستى جثه را و مضرت عصب را و تحليل حرارت غريزى را و اسقاط شهوت طعام و باه را ، مگر در صورت اعتياد ، بل الحمام بنفسه يوجب ذلك كلَّه بلكه حمام بالذات ، يعنى قطع نظر از كثرت جلوس ، واجب مىكند اين همه آفات را ، از اينجا است كه بعضى گفته‌اند لا خير في الحمّام اما حق آن است كه شيخ در قانون گفته و ماحصلش آن كه حمام مركب به آثار اضداد است ، اگر بر سبيل مناسب و مطابق حاجت واقع شود لا محاله مفيد است ، لهذا از جمله محافظات صحت و مزيلات مرض وى را شمرده‌اند . و اگر آنچنان باشد بايد كه بلا شك ضرر دارد و چون حقِّ مراعات كمتر نموده مىشود بعض اطبا على الاطلاق او را مذمت كرده‌اند و نهى از مباشرت نموده و الاصل ما قلناه .\r\nبالجمله شيخ نوشته كه حمام هم مسخِّن است و هم مبرِّد و هم مرطِّب است و هم ميبِّس\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nو هم نافع و هم ضارّ .\r\nو اما منافع او تنويم است و تفتيح و جلا و تحليل و انضاج و جذب غذا به ظاهر تن و حبس اسهال و ازالهء اعيا و امثال آن .\r\nو مضار او تضعيف قلب است به شرط افراط و ايراث غشى و غثيان و تحريك مواد ساكنه و مهيا ساختن او جهت عفونت و مائل كردن مواد به سوى افضيه و به سوى اعضاى ضعيفه .\r\n\r\nفائده در بيان بعض چيزهائى كه تعلق به استحمام دارد و مستحمين را عمل بر آن لازم\r\nو اين فائده به چند قاعده گفته شود :\r\n\r\nقاعده [ آداب حمام براى حافظ صحت 
  ]\r\nهر كه مريد حفظ صحت باشد فقط واجب است او را كه در آيد به حمام بعد انهضام آنچه در معده و كبد است ، مگر آن كه محرورى بود و در استحمام بر ريق از غلبه صفرا بترسد ، كه او را پيش از حمام قدرى لطيف خوردن لازم است .\r\nو منع مؤلف از استحمام بر ريق مبنى بر همين است ، كه چون محرورى را حمام و نهار منع است و غير محرورى را اگر قدرى خورده هم باشد غير مضر ، احوط آن است كه امر كرده شود مطلقا به ترك استحمام در حالت خلو تام .\r\nو كذا نشايد كه محرورى در بيت ثالث در آيد مگر وقتى كه گرمى او ملايم مزاج اين باشد .\r\nبه بهترين چيزها كه محرورى آن را قبل از استحمام خورد خبز است كه در آب فواكه يا در گلاب تر كرده باشند .\r\n\r\nانتباه [ تناول غذا و آب در حمام و بعد از آن 
  ]\r\nتناول غذا و آب همچنان كه در حمام منع است بعد برآمدن قبل از آن كه حرارت مكتسبهء حمام زوال پذيرد نيز منع است .\r\nو اگرچه در اين اوقات على الاطلاق امتناع از طعام و آب نموده‌اند ، اما تحقيق آن است كه اشد امتناع مخصوص بدان است كه شديد البرودة باشد ، يا شديد الحرارت ، خصوص كه آن وارد در معده آب بود كه هر چند سردتر يا گرمتر بود مضرتر باشد .\r\nو اما ضرر شرب شديد البرد در حالت گرمى اعضا بنا بر سرعت وصول او بىانكسار برودت بديهى است و ايضا باشد كه به دل رسد و هلاك سازد فجأةً ، يا به جگر رسد و استسقا آرد و كذا آفات ديگر هم احداث مىكند .\r\nو ضرر شديد الحرارة آن است كه ذبول و دق مىآرد بنا بر ايهان قوت اعضا .\r\n\r\nنكته [ نوشيدن آب بعد از حمام 
  ]\r\nمعلوم شد كه در حمام و بعد آن فورا تناول هر چه بسيار سرد يا بسيار گرم بود خصوص كه آب باشد منهىٌعنه است نهياً شديداً ، ليكن آب كه شديد البرد نباشد و بر سبيل امتصاص قدرى از آن بنا بر عطش مفرط نوشيده شود باك نيست ، بلكه بعض محروريان را باعث امن از احتراق مىگردد ، لهذا گفته‌اند كه در حمام دير ننشيند تا به عطش مُفرط مبتلا نشود كه مصابرت بر عطش شديد محروريان را سخت مضر است .\r\n\r\nقاعده در استعمال آبزن\r\nبدانند كه آبزن در ترطيب ابلغ التدابير است ، اما بايد كه تا دير در آن نمانند و آبزن وسيع بود و عمق او چندان باشد كه حين جلوس سواى سر تمام بدن غرق در آب بود و قطعا در آبزن مستعمل نشايد درآمد ، چه ، اگر قبل از اين شخص مبتلا به مرض متعدّى غسل در آن كرده باشد ايمن نتوان بود از آن كه همان مرض به اين كس حادث شود .\r\nو كذا در حمام تا آب جديد بسيار بر جاى نريزد و آن را خوب نشويد آنجا نخسپد و به دستور كيسهء دلاكان بر بدن نمالد ، چه آن كيسه بسا باشد كه از اثر بدنى ذى فساد متكيّف باشد .\r\nقاعده در بيان چيزهاى مُزيل الوسخ كه استعمال آن مىنمايند حسب مزاج مستحم سدر است و خطمى و صابون و امثال آن كه در هر شهرى رواج يافته اما سدر كه عبارت\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nاز درخت كنار است ، برگ او در آب غسل انداختن ، يا خشك آن كوفته به آب آميختن و بدن را بدان ماليدن در قلع وسخ قويتر از خطمى است ، براى فرط جلا و ايضا مانع تساقط شعر است و مطوّل و مقوّى و مليّن آن و مزيل حرارت ، خصوص كه به آب عصارهء چقندر ممزوج سازند كه در اين جمله صفات اقوى مىباشد .\r\nاغتسال به خطمى صداع را سود دارد .\r\nو صابون موافق‌تر است مر كسى را كه دماغ او مبرود و مرطوب بود .\r\nو رائب اوفق است مر محروريان را .\r\nو آرد نخود و آرد جو نيز نافع‌اند و در ازالهء وسخ اسرع .\r\n\r\nقاعده در دَلك جهت استحمام\r\nهر كه يابس مزاج بود و جلد او درشت باشد وى را قبل از غسل دَلك بايد فرمود ، جهت تفتيح مسام و اتساع منافذ ، تا نفوذ آب بعد او در باطن كما ينبغى شود .\r\nو همچنان هركه را در بدن وسخ افزونتر بود تقدم دلك ضرورى است .\r\nو اگر مستحم يابس المزاج قشف الجلد نباشد و وسخ كثير ندارد وى را دَلك بعد غسل بهتر است .\r\n\r\nقاعده در حكّ رِجل به حجر\r\nبايد دانست كه به سنگ ذى خشونت كف پاى را ماليدن كه امر معروف است چند فائده دارد :\r\nيكى آن كه چرك از پاى دفع مىكند و بدان سبب اعياى آن را زائل مىسازد و استكراه منظر دور مىنمايد .\r\nدوم آن كه صداع و همه امراض سر را سود مىدهد ، بنا بر آن كه در حك رِجل ماده از اعلى به اسفل منجذب مىشود ، لهذا گفته‌اند كه : اگر شدت جذب مقصود باشد ، سنگ شديد الخشونت برگيرند كه جذب در حَكّش قوىتر است ، مگر آن كه شخصى ناعم البدن به غايت بود ، كه وى چون طاقت اطالت حك به خشن ندارد آن را حك رِجل به سنگ ناعم بهتر است ، تا كه موجب ايذاى پا نشود .\r\nو هر كه رقيق المواد باشد و رقيق الجلد بود افضل اوقات حكّ رِجل مر او را وقت دخول در حمام است .\r\nو غليظ الخلط و كثيف الجلد را تأخير حك تا قريب به خروج اولى .\r\n\r\nفائده در بيان حلق رأس و ابط و عانه در حمام\r\nچون به حمام درآيند نخست بايد كه به استحلاق گرايند ، چه ، بعد استحمام به اين امور پرداختن باعث ملال و ضعف طبيعت است .\r\nو حلق ابط در حالت قيام نشايد كرد كه بعض اوقات غشى مىآرد ، خاصه اگر حلق نبوده باشد .\r\nو حلق عانه به پاكى بالخاصية مثير شهوت باه است و مُعظم قضيب .\r\n\r\nفائده در بيان قى كردن و حجامت نمودن در حمام\r\nپوشيده نماند كه بعض بلغمى مزاجان را خصوص هنگام شتا احتياج مىافتد در قى به تقدم استحمام و چون چنين باشد احسن آن است كه بعد برآمدن از حمام كنند .\r\nو اگر وقوع آن در حمام لابد بود ، متصل برآمدن بايد كرد ، چه ، اگرچه نخست قى كنند بنا بر خلو معده و اطالت جلوس در حمام ، اغلب آن كه صفرا به معده ريزد .\r\nو حجامت در حمام ردى است و اگر ضرور افتد به واسطهء غلظت خون محجوم ، بعد حمام بايد كرد ، تا مقصود بلا اذيت حاصل آيد .\r\n\r\nانتباه [ در بعد برآمدن از حمام 
  ]\r\nو بعد برآمدن از حمام شستن رجلين لازم است ، پس اگر بارد المزاج بود و هنگام شتا باشد به آب گرم بايد شست و گرنه به آب سرد ، تا مزاج را تعديل كند .\r\nو محرورى دِماغ را بعد خروج مسح سر و غسل وجه به آب سرد مناسب است ، خاصه در صيف .\r\nو به دستور شرب شراب حماض و شراب تفّاح به آب لسان الثور و ماء الورد لايق‌تر و آن از تغذيه به حوامض چون رمانيه و حصرميه افضل‌تر .\r\n\r\nفائده [ حكم استعمال آب گرم در خانهء سرد حمام و بالعكس 
  ]\r\nچون متحقق شد كه استعمال آب گرم در خانهء سرد حمام جائز نيست با وجود آن كه به نهج خانهء او خالى از حرارت نمىباشد كما مر ، پس در غير حمام در جاى سرد خاصه\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nكه مهبّ باد باشد ، زنهار غسل به آب گرم نبايد كرد ، كه مضر است و در چنين مواضع آب فاتر بهتر است ، تا تفتيح مسام ننمايد و هوا تصرف نه‌فرمايد و ليكن مهما امكن غسل در محل محصور كه از باد مستور باشد بايد كرد ، خصوص ضعيف مزاجان و نازك طبعان را .\r\n\r\nانتباه در غسل به آب سرد\r\nبدان كه اغتسال به آب سرد مشروط به چند شرائط است ، اگر يافته شوند توان كرد و الا فلا .\r\nو از جمله شرائط مذكور يكى آن است كه اين كس جوان و معتدل اللحم بود و محرورى مزاج باشد و هنگام صيف بود و بدن از فضول پاك باشد ، چه ، حرارت در جوانى قوى مىباشد و مقاومت مىكند با برد .\r\nو به دستور معتدل اللحم كمتر منفعل مىشود از برودت ، به خلاف لاغر مفرط ، كه چون معرّا از گوشت است برد تا باطن او نفوذ مىكند و ضرر مىرساند و كذا فربه مفرط كه بارد المزاج و قليل الدم است مقاومت با سردى تواند كرد .\r\nو همين‌سان در مزاج گرم و هنگام گرم ، ضرر آب سرد كمتر متصور است ، اما در مزاج گرم ، بنا بر قوت حرارت و در هواى گرم ، بهر آن كه آب شديد البرودة باشد نمىماند و مناسب به بدن مىشود .\r\nاما پاك بودن از فضول بهر آن شرط شده كه اگر در بدن فضله بود از استعمال آب سرد محتبس بود و از تحليل باز ماند و مؤدّى به آفت گردد .\r\nشرط ثانى آن كه مغتسل از تخمه و قى و اسهال و سهر و نوازل هيچ نداشته باشد ، چه ، در تخمه خوف دارد كه ماده فاسد از برد ماء تحليل نرود و محتبس ماند در باطن .\r\nو در قى و اسهال اعانت مىدهد اغتسال به ماء بارد بنا بر آن كه از آب سرد هوا در باطن منعصر مىگردد و ايضا چون قى و اسهال مُضعف قوت‌اند اصابت آب سرد به بدن ضعيف باعث آفات كثير مىگردد .\r\nو در سهر مُفرط ، بدن متخلخل مىشود و بدن نيز ضعيف مىگردد و بدين رو سبب اثر برد آب در بدن قوىتر مىباشد .\r\nو در نوازل ، بهر آن كه استعمال آب سرد بنا بر حصر مواد مزيد نزله مىگردد فجأةً .\r\nشرط ثالث آن كه معده ضعيف نبود ، چه ، اغتسال به آب سرد مواد را به باطن متوجه مىكند ، پس اگر معده ضعف داشته باشد آن را قبول كند و فساد آرد .\r\nشرط رابع آن كه طعام هضم شده باشد ، چه ، اگر طعام غير منهضم بود و به آب سرد غسل كنند ضرر دهد به دو سبب :\r\nيكى آن كه در اين هنگام به سبب توجه حرارت غريزى به سوى باطن ، برودت در ظاهر بدن غلبه دارد و ملاقات آب سرد لا محاله مضر باشد .\r\nدوم آن كه استعمال آب سرد ، بنا بر حبس مسام ، باطن را گرم مىكند و مفتقر مىسازد به تنفس عظيم و معده چون ممتلى بود لا محاله مانع از آن به مزاحمت ، پس عارض شود از آن كرب .\r\nو اگر گويند سزاوار آن است كه غسل به آب سرد بعد تناول طعام منع نبود ، بهر آن كه معين هضم باشد ، بنا بر توجه حرارت به باطن .\r\nگوئيم اعانت او بر هضم در اين صورت متحقق است ، اما به علتى ديگر كه گفته شد ترك آن واجب آمده ، چيزى كه مِن وجهٍ نافع بود و مِن وجهٍ مضر ، عدم مباشرت وى بهتر است ، مگر آن كه جهت نفع غالب‌تر و اهم‌تر بود ، ههنا ليس كذلك .\r\nشرط خامس آن كه وقوع غَسل عقب جماع نيفتد ، بهر آن كه جماع مخلخل بدن است و مبرد و بدن نيز بنا بر استفراغ منى و ملاقات برد به چنين بدن لا محاله ضرر دارد .\r\nو صبيان و شيخان را به دستور ، استعمال آب سرد به اغتسال نشايد ، بنا بر ضعف ابدان اينها .\r\nو بعد رياضت نيز منع است ، مگر بعضى را ، چنانچه طريق استعمال آب سرد عقب\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nاغتسال به آب گرم بعد رياضت جدا ذكر مىكنيم .\r\n\r\nفائده در اغتسال به آب سرد عقب استعمال آب گرم\r\nبايد دانست كه اين عمل تقويت مىدهد بشره را و محصور مىدارد و از تحليل منع مىكند حرارت را كه از آب گرم روى به جلد آورده و در صدد تحليل است و چون اين عمل لا محاله مقوى بشره است صاحب جرب را سود مىدهد .\r\nو ايضا بنا بر تقويت جلد جلد را سرخ و با رونق مىدارد و سائر آفات از آمدن بر جلد باز مىدارد ، لهذا احوط آن است كه مرتكب وى را از تنقيه بازنشايد داشت ، چه بسا باشد كه مواد زائد در باطن جمع آيد و طبع آن را به سوى جلد مىفرستد كه احس اعضا است و اين معنى موجب سلامتى اعضاى باطنى گردد ، پس هر گاه جلد را قوت دهد و مواد منصبه را قبول نكند لا محاله در باطن جمع خواهد شد و چون به تنقيه اخراج وى نشود شك نيست كه به اعضاى شريف ضرر رساند .\r\nو ليكن بدانند كه آب مذكور بايد كه شديد البرد نباشد ، بلكه معتدل بود تا از مخالفت به مخالفت تام انتقال كرده نباشد و منفعت بلا اذيت حاصل شود .\r\n\r\nفائده در اغتسال به ماء بارد عقب رياضت\r\nو اين عمل نيز بنا بر تقويت بشره و منع تحليل حرارت ، اگر مع الشرائط بود قوت مىدهد حرارت غريزى را و بدن را نيز .\r\nو شرائط كه در اين عمل ضرورى است چند گونه است :\r\nيكى آن كه مباشر او به غايت قوى باشد و محرورى مزاج بود ، چه ، اگر آنچنان بود ضرر يابد .\r\nدوم آن كه رياضت معتدل فى الكيف كرده باشد ، چه ، اگر مفرط بود لا محاله مبرد بدن خواهد شد از شدت تحليل و استعمال آب سرد بعدى و جهت شدت نفوذ و برد البته ضرر خواهد كرد . و اگر كمتر از اعتدال بود و بدن را گرم نكند نفعى كه متوقع است از اين عمل به حصول نخواهد پيوست ، لهذا گفته‌اند كه رياضت كه عقب از اغتسال به آب بارد نمايند بايد كه اسرع از معتاد بود تا تسخين او قوىتر از تحليلش باشد ، لأن المقصود ههنا من الرياضة هو التسخين فقط .\r\nسوم آن كه چون غسل خواهند كرد نخست بدن را بمالند دلكاً شديداً تا بدن را گرم كند و استوار نمايد و برد آب به باطن نافذ نتواند شد .\r\nچهارم آن كه بعد غسل باز دَلك كنند ، تا بنا بر تسخين تدارك كند برد آب را و تحليل نمايد ماده را كه از رياضت به ظاهر حركت كرده و از برد آب محتبس گشته مانده باشد تحت جلد .\r\n\r\nانتباه بهترين اغتسال\r\nچه به آب گرم و چه به آب سرد آن است كه تمام بدن در آب باشد ، خاصه غسل به آب سرد كه عقب استحمام گرم يا رياضت كنند ، البته بايد كه نزول در آب بود ، نه بر سبيل انصباب ، تا غرض مطلوب مستوياً حاصل آيد بلا تفاوتٍ .\r\nو مباشرت اين عمل را توسّع در غذا لازم است ، بهر آن كه هضم قوى مىشود از اين عمل ، بنا بر قوت حرارت در باطن كه برد ظاهر واجب مىكند .\r\nو تنقيص در شراب ضرور تا افراط در سخونت نشود .\r\nو كذا ديگر ادويهء گرم و اغذيهء گرم غير مجوز لما ذكر .\r\nالفصل الرابع في تدبير النوم و اليقظة\r\n\r\nفصل چهارم از مقالهء پنجم ثابت است در تدبير خواب و بيدارى .\r\nپوشيده نماند كه چون نوم و يقظ در ستّه ضروريه مع علّت ضروريّه و منافع مستحصلهء ديگر مشروحا گفته‌ايم ، در اينجا هر چه متعلق به تدبير آنها است ذكر مىشود :\r\nخير النوم ما كان بعد انحدار الطعام عن فم المعدة بهترين خواب آن است كه باشد پس از فرود آمدن غذا از\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nسر معده ، و يجب أن يكون معتدلا و واجب است اين كه باشد معتدل المقدار ، فإنه يمكِّن القوة من أفعالها و يكثر جواهر الروح پس به درستى كه خواب معتدل المقدار اقتدار مىدهد قوت را از افعالش و زياده مىكند روح را .\r\nو النوم على الجوع رديّ ، مُسقط القوة ، مهزِّل البدن و خواب بر گرسنگى ردى است و مسقط قوت و لاغر كنندهء تن .\r\nو في النهار يورث الأمراض الرطوبة و النوازل و يفسد اللون و خواب روز كه نه بنا بر ضرورت بود ، كثير المقدار باشد ، مُحدِث امراض رطوبى و نزله‌ها و مفسد لون است و ديگر مضار او مشروحا مع فائده يقظه ضرورت بيايد .\r\nو النوم على الاستلقاء يجلب الفضول إلى غير مجاريها فيحدث الأمراض الرديّة مثل الكابوس و السكتة و خواب بر پشت مىكشد فضول دماغ را به سوى مجارى غير معينهء وى ، پس حادث مىكند امراض رديه را چون كابوس و سكته و جز آن كه پيشتر گفته شوند .\r\nو معلوم نمايند كه نوم بر استلقاء از جمله مخصوصات انبيا و اولياى مرتاضين است كه چون ابدان ايشان از كثرت رطوبات پاك است شائبه ضرر در آنجا مدخل ندارد ، به خلاف ما مردم حريص بر اكل ، كه به علت توفير مواد ، نوم مذكور در حقّ ما مضر آمده به سببى كه گفت .\r\nانتباه بهترين نوم آن است كه غرق متصل بود و معتدل مقدار باشد ، يعنى كم از شش ساعت و زياده از ده ساعت نباشد .\r\nو ستوده‌ترين اوقات جهت خواب آن گاه است كه غذا از سر معده فرود آمده باشد و به قعر افتاده و اين از سبكى اعلاى بطن معلوم توان كرد .\r\nاما اگر غذا مستقعر ناشده خواب كنند ، اغلب آن كه نفخ و قراقر تولد كند و مانع اشتمال معده بر غذا گردد ، پس فتور در هضم افتد و ابخرهء كثير از وى برآيد و معده را متمدّد سازد و در خواب نيز تشويش افگند .\r\nو شك نيست كه چون در بيدارى نفخ پديد آيد به جشا و ديگر حيله‌ها دفع ضرر و كسر او مىتوان كرد و در نوم اين نباشد .\r\n\r\nفائده طريق محمود مر آن كسان را كه به نوم اعانت نمايند در هضم طعام\r\nآن است كه چون غذا از سر معده هنوز نگذشته باشد بر پهلوى راست بغلطد تا غذا زودتر مستقعر شود و در اين اضطجاع خواب نشايد كرد ، براى دو سبب :\r\nيكى آن كه اگر قبل از انحدار غذا خواب آيد احداث ضررى نمايد كما ذكر .\r\nدوم آن كه اضطجاع بر اين پهلو زياده از آن در كار نيست كه غذا مستقعر گردد و آن در اندك زمان كه تخمينا يك ساعت تواند بود حاصل مىگردد و در اين هيئت اگر به خواب رود در زمان اضطجاع با ايمن اطالت كشد لا محاله ضرر رساند براى دو چيز :\r\nيكى آن كه بعد مستقعر شدن غذا احتياج به هضم مىافتد و قوىترين اشيا در هضم اضطجاع به ايسر است ، چنانچه بيايد ، پس اضطجاع به ايمن منقص وى باشد .\r\nدوم آن كه در حالت اضطجاع به ايمن ايمن نتواند بود از آن كه غذا قبل از انهضام به جگر رود ، بنا بر مشرف بودن معده بر جگر و منحدر شدن بعض اجزاى غذا بالطبع .\r\nو چون غذا مستقعر شود بايد كه بر پهلوى چپ غلطد و اعانت اين اضطجاع بر هضم بنا بر آن است كه جگر بتمامه مشتمل مىگردد بر معده و احداث سخونت در وى مستكمل مىسازد هضم را لأن حرارة الكبد تعين فيه و در اين اضطجاع نوم محمود است و حصول او تا\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nاستيفاى هضم مطلوب .\r\nو اگرچه حال همگنان در اين امر مضبوط نتوان كرد و توقيت نظر به عادت هر واحد است ، ليكن در تجربه اكثر معتدل مزاجان را اوسط مدت استكمال هضم معدى هشت ساعت و نيم ، كه سه پاس باشد ، مقرر شده .\r\nبالجمله بعد تيقّن بر هضم باز به طرف راست بگردد تا انجذاب صفوت به سهولت باشد لاستعلاء المعدة على الكبد .\r\nو پوشيده نماند كه ميل قعر معده به طرف يمين است تا جذب صفوت مر كبد را به سهولت شود .\r\n\r\nنكته مراعات ترتيب در اضطجاع\r\nچون از ابتداى تناول اتفاق نيفتد ، بايد كه حالت نوم زمانهء تناول دريافته هر كدام كه مناسب به حال داند به عمل آرد .\r\nو ايضا بايد كه وقوع خواب بعد دفع فضلات طبيعيه شود ، تا بىمضرّت باشد .\r\nو ايضا اجتناب كند تا خواب بر خلو واقع نشود ، بهر آن كه بدن را سرد مىكند به تحليل روح ، چه ، حالت نوم لامحاله حرارت به سوى باطن مىگرايد ، پس اگر بدن خالى بود از غذا ، حرارت به روح مىآويزد و آن را فانى مىگرداند به تحليل ، و تحلّل روح كثير مُبرِّد بدن است البته .\r\nاما هر گاه در تن ، غذا مستعدّ به هضم باشد و نوم به آن ملاقات كند ، اعانت مىدهد در هضم وى ، بنا بر توليد خون ، و انتشار كردن او . و در بدن پيدا مىكند سخونت معتدل . و قوت مىبخشد روح را .\r\nو معنى غذاى مستعد به هضم آن است كه غذا مهيّا بود جهت مستحيل شدن به خون .\r\nو نزد بعضى آن كه مأكول ، مناسب حال اكل بود ، به اعتبار كميّت و كيفيّت .\r\nو هر گاه در تن غذا عاصى در هضم بود با خلطى بارد باشد و نوم به آن مصادقت كند منتشر مىسازد آن را در بدن هضم ناكرده و احداث برودت مىنمايد .\r\nو حدوث برد از خلط بارد ظاهر است ، اما از غذاى عاصى بنا بر آن است كه چون غذا از وى فجاجت و خامى يا از روى كثرت مقدار به هضم نرسد لا محاله هاضمه و حرارت را مقهور و ضعيف مىگرداند و بدان سبب برد مىافزايد .\r\nو خفتن بر شكم معين هاضمه است ، اما انكباب در آن خوب نيست كه مخوّف است به امراض چشم و لهذا خواب كه بر اين شكل منكبه بود در شرع منع نموده‌اند .\r\nاما خواب بر شكم كه وجه در آن به طرف زمين نبود بل مائل بود به يمين يا به يسار ، مجوّز است و مفيد ، شرعاً و طبّاً . و اين چنان باشد كه بر شكم نچسبند و سر را به بالين چنان نهند كه وجه و هر دو چشم نمايان باشد يمنةً و يسرةً .\r\nاما خواب بر پشت ، سخت زيان دارد و موجب آفت‌ها است ، چون نزله و سل و وجع الظهر و كابوس و صرع و سكته و امثال آن گذشت با فوائد ديگر .\r\nو در روز ، اطالت خواب ، شديد المنع است ، زيرا كه رنگ فاسد مىكند و سپرز را بزرگ مىسازد و بَخر الفم پيدا مىنمايد و قوت‌هاى نفسانى را مسترخى مىگرداند و احداث حمّيات و اورام مىكند ، بلادت ذهن مىآرد و امراض رطوبى مىافزايد ، خصوصا نزله ، خاصّه در زمستان و اسقاط شهوت طعام لازمهء او است .\r\nو كسى كه معتاد بدان شده باشد واجب است كه خود را از آن بازدارد و اما بتدريج ، زيرا كه اعتياد به امر مضر اگرچه فورا ضرر نمىرساند ليكن ايمن نتوان بود كه به مرور زمان\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nآفت قوى دفعةً احداث كند .\r\nو امر به تدريج ، جهت آن است كه ترك عادت البته فورا ضرر مىكند ، اما اگر كسى شب بيدار بوده باشد و به مقتضاى طبع خواب كند ، شديد الضرر نيست ، بلكه مفيد است .\r\nو اگر نه بر سبيل دوام باشد و ليكن در ايام گرما كه بنا بر طول نهار ، ماندگى وارد شود از يقظ و جهت تلافى آن در وسط نهار يگان ساعت خواب كند ، البته باعث راحت شود .\r\nو خواب وسط النهار را قيلوله گويند و وى سنّت عادى آن حضرت است صلى اللّه عليه و سلم .\r\nو اگر نيت سنت كند ثواب است و اگر ترك نمايد عتاب هم نه .\r\nاما نوم بامداد كه مسمى است به عيلوله ، سخت زيان دارد ، خاصه اگر معده خالى بود .\r\nو كذا نوم در وقت ضحى كه مسمى است به فيلوله ، تكدّر و فتور حواس پيدا مىكند .\r\nو كذا نوم بعد زوال كه مسمى است به حيلوله ، لكونه حائلا بين النائم و الصلاة مُحدث نسيان است .\r\nو كذا نوم آخر روز ، كه مسمى است به غيلوله ، باعث آفات كثير است به هلاكت مىكشد .\r\nو اول به قاف است و ثانى به عين و ثالث به فا و رابع به حاى مهمله و خامس به غين معجمه .\r\nو در كتب فقه اسامى ديگر براى نوم نهار نبشته ، لهذا با آنچه به طور طب مضرّت در آن مثبت شده و اكثر جهال بر آن رغبت دارند در اينجا به همان قدر اكتفا رفته .\r\nو أما اليقظة بإفراط فتبيِّس الجسد و تفني رطوباته و تمنع الاستمرار و يفسد مزاج الدِماغ و إن أفرط في الغاية تورث الجنون اما بيدارى مفرط و به شب ناخفتن به تكلّف ، خشك مىكند بدن را و فانى مىسازد رطوبات آن را و منع مىنمايد استمرار را و فاسد مىسازد مزاج دماغ را و اگر افراط كند در غايت ، پيدا مىكند جنون را به واسطهء احداث يبوست در دِماغ و احتراق در خلط .\r\n\r\nفائده انسان را احتياج به يقظه بالذات است\r\n، بهر آن كه اسباب كمال او مرتبط به او شده و افتقار به نوم بالعرض تا ملالى كه حاصل شده باشد تدارك او به آن حاصل آيد .\r\nاما از آن كه اعتدال در هر امر محمود است ، افراط هر كدام كه واقع شود باعث آفات مىگردد ، چنانچه گذشت .\r\nو بايد دانست كه نوم معتدل اگرچه به جميع افراد انسانى نفع دارد و ليكن مشائخ را نافع‌تر است ، بهر آن كه حفظ رطوبت غريزى ايشان مىنمايد و رطوبت متقدمه را عائد مىسازد .\r\nاز اينجا است كه جالينوس هر شب بقلهء خس مطيّب تناول مىكرد و مىگفت : إنى الآن على النوم حريصٌ أي أني اليوم شيخٌ فينفعني ترطيب النوم .\r\nو شيخ مىنويسد كه اين تدبير نيكوترين اشيا است مر كسى را كه قاصر النوم بود . و اگر بعد تناول خَسّ مطيّب و پس از استكمال هضم غذاى متناول ، استحمام نمايد و آب گرم بسيار بر سر ريزد اعانت تمام دهد بر نوم .\r\nو تطيّب خَس آن است كه به افاديهء حارّه چون دارچينى و مانند آن خوشبو ساخته باشند .\r\nو غرض از امتزاج افاديه با بقلهء خس ، تقليل تبريد وى است و كسر نفخش تا تنويم بىمضرت كند .\r\nو چون كاهو شديد التنويم است اختلاط افاديه و يابسه مانع خاصيّت او نمىتواند شد ، با آن كه مقدار افاديهء مصلحه نيز ظاهر است كه نسبت به غذا ، در غايت قِلّت مىباشد پس به اعتبار كيفيت نيز در\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nترطيب او تنقيص معتدٌبه واقع نمىگردد .\r\nو ديگر تدابير منوّمه در سهر و تدابير دافع نوم مفرط ، در سبات ، چون مفصل ذكر يافته در اينجا تطويل نكرديم .\r\n\r\nانتباه [ امور متعلق به نوم 
  ]\r\nچون تدبير نوم ذكر شد ، بعض چيزها كه متعلق به آن است بر سبيل شتّى گفته مىشود :\r\nبايد دانست كه نوم در شمس ، ثقيل مىسازد دماغ را به واسطهء كثرت ابخره كه متصاعد مىكند آفتاب آن را به سوى دماغ ، لهذا صداع مىآرد اگرچه سر را گرم نكرده باشد به سخونت مصدعه .\r\nاما نوم در قمر ، حركت مىدهد خون را و واجب مىكند رعاف را بيشتر و مىجنباند شهوت باه را و اين آثار از خواص نور وى است ، لهذا جميع رطوبات متحرك مىگردند در ايام غلبهء نور قمر به حركات بينه .\r\nو فواكه رطبه ، چون قثا و خيار در اين ايام مضاعف ايام ديگر مىبالند و در هر فواكه ازدياد واقع مىشود ، حتى كه انار منشق مىگردد بنا بر غلبهء رطوبت باطنه و عدم امكان اتساع قشر او .\r\nو به دستور ، خون در تن مىافزايد و درهم مىگردد و از اينجا است كه در اين ايام منع نموده‌اند از اخراج خون .\r\nو كذا آب چاه‌ها و نهرها كه ذوات المد و الجزراند افزون مىگردد و ذلك كله من أمر خالق الشمس و القمر و لا مدخل فيه لعقل البشر .\r\nاما نوم به طريقى كه بعض اعضا در آفتاب باشند و بعضى در سايه به آنكه در شرع منع كرده‌اند به طور طب نيز منهى است لعدم تشابه حال بدن النائم .\r\nو معلوم نمايند كه محل خواب بايد كه حسب مزاج هر شخص باشد در حرارت و برودت و رفته و پاك بود و از رائحه كريه منزّه باشد و خوش هوا بود و از هوام و ديگر حيوانات به هر وجه كه ممكن باشد صيانت نمايند و اعمال كه به اين كار مخصوص‌اند از ارتفاع سرير و دور داشتن چراغ و مانند آن معروف است .\r\nو جامهء خواب به دستور ، حسب هر شخص و هر فصل بايد گزيد چنانچه در گرما به گرم مزاج از كتان و مانند آن و در سرما به سرد مزاج از قطن و حرير سازند .\r\nو هر چون كه بود كثير الحشو بايد ساخت تا اصلا صلابت مستقر محسوس نشود كه خفتن بر چيزى صلب عصب را زيان دارد و باشد كه تمدد و تشنج و فالج آرد خاصه كه نوم بر زمين سرد واقع شود .\r\nاما خواب بر فرش نرم مسمن بدن است .\r\nو خواب بر اوراق گل مضعف باه به شرط ملاقات پشت زمانى طويل آن .\r\n\r\nانتباه [ استيلاء حرارت در نوم 
  ]\r\nاگرچه در نوم بنا بر برد ظاهر كه از شأن نوم است احتياج به دثار مىشود ، اما در باطن حرارت مستولى مىگردد لتوجه الحرارة إليه از اينجا است كه عَرَق در خواب نسبت به يقظه بيشتر مىآيد بنا بر استيلاى طبيعت بر ماده ، چه اجتماع قُوى و حرارت در باطن چون موجب انضاج و دفع است ، عرق مذكور لا محاله از چيرگى طبيعت باشد .\r\nو هر كه در نوم عرق بسيار كند و سببى ظاهر كه موجب وى توان گفت چون جز هوا و كثرت دثار نباشد دليل آن بود كه بدن او مملو است از غذاى قريب العهد يا از خلط .\r\nو ايضا دريابند كه اگرچه در يقظه نيز عرق وافر مىآيد ، اما سبب آن استيلاى طبيعت و نضج ماده نيست ،\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nبلكه بهر آن است كه چون روح در يقظه به ظاهر تن متحرك مىباشد به مصاحبت وى مواد رقيقه نيز به خارج مىگرايند و از آن كه ظاهر بشره به توجه حرارت گرم شده حبس آن مواد نمىنمايد و بالضرور سائل شده برمىآيد به عرق ، پس تعريق نوم احمد و اوفر باشد ، لأنه صادرٌ عن فعل الطبيعة و قوة قواها .\r\n\r\nفائده در بيان استدلال نمودن از حال خواب و بيدارى بر مزاج\r\nبدانند كه كثرت بيدارى نشان حرارت و يبوست مزاج است و كثرت خواب نشان برودت و رطوبت و اعتدال بينهما نشان اعتدال است در كيفيات اربعه .\r\nو معلوم نمايند كه گاه از صورت واقعه كه در خواب ديده شود استدلال مىكنند بر احوال مزاج ، به شرطى كه قرائن ديگر نيز بر آن گواهى دهد و سبب رؤيت ، تغيّر مزاج روح باشد ، از سوء مزاج ساذج ، يا مادى .\r\nو تحقيق كلام در اين مقام آن است كه ديدن خواب كه به تازى رؤيا گويند سه گونه است ، چنانچه به سه مشاهده گفته مىشود ، پس آنچه از تغيّر مزاج روح باشد استدلال بدان بر حال نتوان كرد و فرق بينهم از ديگر وجوه توان كرد .\r\n\r\nمشاهده ، اندر رؤيا كه به سير عالم مجردات روى نمايد نفس ناطقه را\r\nپوشيده نماند كه نفس انسان را علاقه به مبادى خويش هست ، اما بنا بر تعلقات جسمانى از آن محجوب مانده و از وصل دوام مهجور گشته ، ليكن گاه باشد كه از عنايت جامع المتفرّقين به واسطهء رياضت ، يا بدون آن ، وى را تجرّدى از اين عالم دست دهد و به مأواى خود كه عالم ارواح و مثال و عالم مجردات است متصل مىگردد و از كليات امور چند كه در عالم ارواح و لوح محفوظ ثابت است و بدين تناسب دارد به وجهى از وجوه مطلع شود و قوت متخيّله فى الحال آن را متصوّر به صورتى سازد كه مناسب آن چيز باشد ، پس آن صورت به حس مشترك درآيد و مشاهده گردد ، بعده حس مشترك آن را به خزانهء خود كه خيال است بسپارد و خيال ، محافظت آن نمايد و در حال بيدارى ياد آورد ، پس اگر ميان آن صورت و ذى صورت ، شدت مناسبت و ملايمت باشد آن خواب را حاجت به تعبير نيست و هر گونه كه مشهود شده بعينه ظهور كند و اين سير در عالم ارواح بيشتر افتد .\r\nو اگر مناسبت و ملائمت در ميان آن صورت و ذى صورت ، نه بر وجه اتم و اكمل باشد ، آن هنگام محتاج تعبير باشد ، چنانچه مار را در خواب تعبير به مال كرده‌اند ، به مناسبت آن كه هر دو دشمن آدمىزاداند و لبن را تعبير به علم نمايند به مشابهت آن كه هر دو مفيداند .\r\nو اين قسم رؤيا مسمّى است به رؤياى صادقه و از خواص اين رؤيا است كه چون نزد كسى بيان كنند اول بار آن كس تعبير كند به همان نهج كه تعبير كرده باشد واقع شود در اكثر .\r\nاز اينجا است كه در حديث شريف به تأكيد عنيف وارد شده كه رؤيا را نزد نادان كه واقف بر تعبير نباشد نشايد گفت و اصحاب كرام رض دايم خواب‌هاى خود را به حضور پر نور حضرت رسالت پناه صلى الله عليه و سلم ظاهر مىكردند و تعبير آن از آن جناب عرفان مآب مستفاد مىگشتند .\r\nبالجمله رؤياى صادقه كالوحى است ، خاصه رؤياى صلحا و اتقيا .\r\n\r\nمشاهده ، اندر رؤياى تخيّلى\r\nبايد دانست بسيار باشد كه در بيدارى\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nصورتى در خيال آيد ، پس همان صورت را در عالم خواب ، حس مشترك مشاهده كند ، يا آن كه معنىاى از معانى به حافظ درآيد ، پس متخيّله آن را مصوّر به صورتى سازد و بر حس مشترك عرض دهد و اين را رؤياى كاذبه و اضغاث احلام گويند و هيچ اعتبار ندارد و اثرى بر وى مترتّب نگردد .\r\n\r\nمشاهده ، در رؤيائى كه بنا بر تغيّر مزاج روح واقع شود\r\nو اين يا از سوء مزاج ساذج شود ، يا از سوء مزاج مادى .\r\nاما تغيّرى كه از سوء مزاج ساده بود ، اگر به واسطهء حرارت باشد ، وجه در آن آن است كه چون روح مشتعل گردد و قوت متخيّله آن را مصور سازد به صورت چيزهاى گرم كه در بيدارى مشاهده كند ، بنا بر رعايت مناسبت ، پس در خواب آتش و آفتاب و برق و صاعقه و امثال اينها بيند .\r\nو اگر به واسطهء برودت باشد ، وجه در آن آن است كه چون روح سرد شود و جمود در آن پديد آيد فى الحال قوت متخيّله او را به صورت چيزهاى سرد كه در بيدارى ملاحظه نموده مصور سازد ، بنا بر رعايت مناسبت ، پس در عالم خواب برف و يخ و باد و باران و امثال آن بيند .\r\nاما تغيرى كه از سوء مزاج مادى بود ، اگر ماده صفرا باشد ، هر آئينه روح به حرارت آن مشتعل گردد ، بخارات زرد از وى منفصل شود و قوت متخيّله آن را به صورتى كه مناسب آن باشد متصور سازد و بر حس مشترك جلوه‌گر گرداند ، پس در خواب زردى و گرمى و پرواز نمودن و امثال آن بيند .\r\nو اگر ماده خون باشد ، به همين طريق سرخى و گرمى و خون‌ريزى در خواب بيند .\r\nو اگر مادهء بلغمى باشد ، آب سرد و سرما و برف و باران و سپيدى و امثال آن بيند .\r\nو اگر ماده سودا بود ، سياهى و تيرگى و ترس و وحشت و هولناكىها و از بلندى به پستى افتادن و جز آن در نوم بيند .\r\nتذكير پوشيده نماند كه چون صاحب كتاب ، تدبير جماع را ذكر نكرده ما نيز در اينجا اطالت نكرديم و ليكن از آن كه در قسم رابع سته ضروريه كه متضمن بيان حركت و سكونت و حركت جماع را نيز ماتن در آنجا ذكر كرده تدبير وى مجملا همان‌جا گفته شد به علاقهء مذكور ، فمن يطلبه فليرجع إليه .\r\nالفصل الخامس في التدبير بحسب الفصول\r\n\r\nفصل پنجم ثابت است در تدبير انسان ، مطابق فصل‌هاى سال\r\nو چون در فصل دوم از مقالهء سوم كه متضمن بيان اسباب ستّهء ضروريه است ، ذكر فصول اربعه و تحديد آن ، چه به طور حكما و چه به طور اطبا ، مع تأثيرات فصل‌ها و ديگر فوائد گفته‌ايم در اينجا هر چه تعلق به تدبير دارد گفته مىشود :\r\nو مراد از فصول در اين محل همان است كه به طور اطبا قرار يافته .\r\nأما الربيع ، فإنه يبادر في أوله إلى الفصد و الإسهال و يحترز فيه عن كل ما يسخّن و يرطّب اما ربيع ، پس بايد كه در ابتداى آن مبادرت كنند به فصد و اسهال و پرهيز نمايند در آن از هر چه مُسخّن و مُرطّب باشد .\r\n\r\nفائده [ سبب امر به تنقيه در ربيع 
  ]\r\nپوشيده نماند كه در ربيع به سبب حرارت لطيفه كه در طبع وى است موادى كه در شتا بنا بر قوت برد بسته بود مىگدازد و سائل مىگردد و به واسطهء گداختن ، حجم آن زياده مىشود و آثار آن به ظهور مىرسد ، لهذا پيدا كند امراض مناسبهء طبع ، آن كه حاراند و به همين علّت ، جهت تقدمة الحفظ امر كرده‌اند اطبا به تنقيه ، تا از وقوع امراض مترقبه امن دهد .\r\nو تنقيه كه نسبت به اكثر امزجه سهولت دارد فصد است و اسهال ، لهذا\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nماتن به ذكر اين دو اقتصار كرده ، و گرنه بهترين منقّيات در اين فصل قى است به شرط امكان و آسانى .\r\nو وجه بهترىِ قى در اين فصل آن است كه اندر شتا بلغم بيشتر در معده و نواحى آن منجمد مىشود و در ربيع بلغم مذكور به حركت مىآيد .\r\nو ظاهر است كه براى اخراج ما فى المعده و نواحى آن هيچ چيز از قى بهتر نيست .\r\nو اگر به قى مندفع نسازند ، خوف دارد كه معده را و ديگر اعضا را ضرر رساند .\r\nبالجمله ، چون مراعات عادت از اهم مهمات است در امر تنقيه ، هر چه موافق حاجت و مطابق عادت بود بايد گيرند .\r\nو گاه باشد كه هم خون غالب بود و هم خلط ، ديگر در اينجا استفراغ هر دو مطلوب است و گرنه حسب غلبهء هر دو خلط تنقيه واجب .\r\nو مع ذلك گاه باشد كه شخصى معتاد به فصد باشد نه به مسهل و يا آن كه حاجت به اسهال وارد و آثار خون پيدا بود وى را براى رعايت عادت فصد كنند مفيد آيد و بالعكس ، لكن الأول هو الأكثر و الأليق لأن الفصد يخرج أي مادة كانت و لذا يقال له الاستفراغ الكلي .\r\nو مراد از مراعات عادت نه آن است كه امر غير معتاد را با وجود احتياج شديد بدان اصلا ارتكاب نبايد كرد ، بلكه مراد آن است كه تا كار از آن كشايد و مقصود از همان برآيد به غير معتاد نه‌پردازد و گرنه عند الضرور به مقتضاى الضرورات تبيح المخطورات هيچ چيز كه لايق در آن وقت نمايد منهى الارتكاب نيست .\r\nو ايضا از مسخنّات و مرطّبات اجتناب در اين فصل لازم است ، تا اعانت ندهد طبيعت فصل را ، لأن هذا الفصل أيضا حارٌ رطبٌ و شك نيست كه هر چه مُسخّن است محرّك است و هر چه مرطِّب است مُكثّر مواد است و در اين فصل ، اين هر دو چيز غير مناسب است .\r\nاز اينجا است كه از كثرت تناول لحوم و خمر غير ممزوج و كثرت استحمام و امثال آن احتراز واجب دانسته‌اند و تلطيف غذا در اين فصل انفع التدابير است .\r\n\r\nانتباه [ در تلطيف غذا 
  ]\r\nبايد دانست كه در اصطلاح اطبا تلطيف غذا به سه وجه اطلاق مىيابد ، چنانچه مفصل گفته شود و آنچه در اينجا مقصود است اشعار به آن نموده آيد :\r\nمعنى اول آن كه مراد از آن ، استعمال اغذيهء لطيفه باشد ، يعنى اغذيه كه از وى خون رقيق حاصل شود . و تلطيف غذا به اين معنى در اينجا مقصود نيست ، بهر آن كه اغذيهء رقيق الدم در غالب امر گرم مىباشد و اين چنين غذا در اينجا نشايد ، چه ، مناسب‌ترين اغذيه در اين هنگام آن است كه بارد و غليظ باشد ، زيرا كه بارد ، تسكين مىدهد حركت اخلاط را و غليظ ، تعديل مىدهد رقت اخلاط را كه طبيعت فصل واجب كرده .\r\nمعنى ثانى آن كه مراد از وى ، تقليل مقدار غذا بود و اين نيز در اينجا راست نيايد ، بهر آن كه در ربيع تكثير معتدل در مقدار غذا لازم است ، بهر آن كه اجواف در آن گرم مىباشد و بدان سبب ، هاضمه نيز در آن قوى مىگردد و با وجود قوت هضم ، تقليل در مقدار غذا لا محاله مضر باشد ، بنا بر آن كه قوت جوع باعث حدَّت اخلاط و تحريك آن است .\r\nو قد قال بقراط : الأجواف في الشتاء و الربيع أسخن ما يكون بالطبع و النوم فيهما أطول ، ينبغي في هذين الوقتين أن يكون ما يتناول من الأغذية أكثر و ذلك لأن الحار الغريزي في الأبدان في هذين الوقتين قوي كثير و لذلك\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nيحتاج إلى غذاء كثير .\r\nمعنى ثالث آن كه مراد قليل التغذية باشد ، يعنى اگرچه در مقدار ، كثير بود ، اما در تغذيه ، قليل باشد .\r\nو مقصود از تلطيف غذا در اين فصل همين معنى است .\r\nو شك نيست كه چون در اين فصل ، كثرت در اخلاط مىباشد ، احتياج به ورود بدل ما يتحلل از خارج كمتر است ، پس قليل التغذيه كافى باشد . و از آن كه حرارت در باطن بسيار مىشود و هاضمهء معده قوى مىباشد ، افتقار مىافتد به آن كه چيزى كثير در معده وارد مىشود تا جهت اشتغال معده وافى بود .\r\nو ظاهر است كه حصول اين دو غرض ، كه با وجود كثرت تناول ، ازدياد در اخلاط صورت بندد به غير از اين غذا كه ذكر شد حاصل نيايد .\r\nو نظير آن ، بُقول غير حاره و تره است .\r\nو بدانند كه در اين فصل ، رياضت معتدله محمود است ، بهر آن كه غرض از اين رياضت تحليل مواد مستكره است لا غير .\r\nو ظاهر است كه اگر رياضت مُفرط بود ، تحليل بيشتر كند و سخونت آرد و مُعين طبع فصل شود به تسييل و تحريك اخلاط .\r\nو كذا اگر رياضت به غايت قليل بود و تحليل معتدٌبه از وى حاصل نشود ، پس سزاوار آن است كه رياضت مذكور زائد فى الكثرة و ناقص فى الشدة بود ، تا تحليل آن بيشتر از تسخين آن باشد و ذلك هو المطلوب .\r\nو نيكوترين لباس در اوائل ربيع سنجاب است ، لأن إسخانه يسيرٌ و به دستور ، ثوبها كه محشو بود به قطن مندوف قليل المقدار و دوخته باشند نزديك نزديك جهت تصغير حجم آن ، كه اين چنين قبا هم قليل اسخان است .\r\nو أما الصيف فينقص فيه الغذاء و الشراب و الرياضة و يُلزم الظل و الكَنّ و الهدوء المُطفئات و يُبادَر إلى القي اما گرما پس بايد كه كم كرده شود در آن غذا و شراب و رياضت و لازم گيرد ظل را و كن و هدو و مُطفيات را و مبادرت كند به قى اگر ممكن باشد و سهل بود .\r\nظل ، سايه و كِن ، به كسر كاف و تشديد نون سفوف و پوشش‌ها كه ساتر بود از آفتاب كما ينبغى ، هدو ، آرام و سكون .\r\nو معلوم نمايند كه در گرما ، هضم ضعيف شود و اخلاط ، گرم مىگردد و احتياج به تغذيه كمتر باشد با وجود كثرت تحليل و اين بنا بر غليان و ازدياد حجم اخلاط است ، پس تنقيص در غذا لازم باشد .\r\nو به دستور در شراب و رياضت لما ذكر .\r\nو فائدهء التزام سايه و جز آن كه مُسكِّنات غليان مواداند ظاهر است .\r\nو اشربهء مُطفئه كه تكثير آنها در اين فصل ضرورى است ، شراب حماض است و شراب تمر هندى و مانند آن .\r\nو نفع از آن جهت است كه اخلاط در اين هنگام طافى و مائل به فوق مىباشد و ايضا غالب صفرا است و وى لا محاله سهل الاجابة است به قى .\r\nاما سهولت قى و عدم مانع ديگر و تقاضاى عادت ، البته مُرعى بايد داشت .\r\nو ايضا استكثار فواكه رطب ، چون اجاص و بطّيخ رقّى و خيار ، مختار آمده ، جهت تسكين حرارت .\r\nو بهترين مبرِّدات ، آب شيرين سرد است و موافق‌ترين لباس در اين فصل كتان است .\r\n\r\nانتباه اگر تنقيه به قى ميسر نيايد به مليِّنات مبرِّده چون ماء الفواكه طبع را توان گشود\r\n. و عند مس حاجت ، مغز فلوس خيار شنبر و هليله مدهّن با ماء الفواكه نيز ضم شايد نمود و ليكن به مسهلات قويه چون\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nتربد و امثال آن حتى المقدور نبايد پرداخت كه مؤدى مىگردد به آفت عظيم .\r\nو از فصد نيز مهما امكن اجتناب بايد فرمود و اگر ضرور افتد در وقت متوسط بايد گرفت ، اما قليل المقدار و پس از شرب معدِّلات . و اين همه مراعات كه حسب الفصول گفته مىشود بر تقديرى است كه فصل بر طبع خود بود و در بلدى است كه فصول اربعه در آنجا متميّز الآثار بوند و اگر نه‌چنين بود اين قاعده ساقط الاعتبار است و مراعات حرارت و برودت وقت مستحضره بايد كرد و حسب آن تصرف بايد نمود فصل هر چه باشد .\r\nو أما الخريف فيجب الاحتراز فيه عن المجفِّفات و الجماع و الماء البارد و النوم في المكان البارد و حر الظهيرة و برد الغَدَوات و الليالى و أكل الفواكه و يستعمل في أوائله الاستفراغ و يؤكل فيه ما يرطِّب و يسخِّن قليلًا اما خريف واجب است احتراز در وى از هر چه خشك‌كننده است و از جماع و آب سرد و از خوابيدن در جاى سرد و از گرمى ميانهء روز و سردى بامدادها و شبها و از خوردن فواكه .\r\nو استعمال نمايند در شروع آن استفراغ و تناول كنند در فصل مذكور هر چه مرطِّب بود و سخونت قليل داشته باشد .\r\n\r\nفائده [ امر به ترك مجفِّفات و جهت آن در خريف 
  ]\r\nامر به ترك مجفِّفات جهت آن ست كه چون طبيعت اين فصل يابس است استعمال آن مزيد يبوست مىشود .\r\nو اگر گويند : شك نيست كه هواى صيف خشك‌تر از هواى خريف است بنا بر غلبهء حرارت كه موجب يبس است ، پس هجر مجفِّفات در صيف بايد كه اولىتر باشد و واجب‌تر بود و الحال خلافه .\r\nجوابش آن است كه اگر چه يبوست هواى صيف بيشتر است ، ليكن به واسطهء حرارت غالبه كه واجب مىكند سيلان و تذويب در رطوبت تدارك مىنمايد آن يبوست را ، لهذا نمىباشد ابدان را در صيف يبوستى كه در خريف مىباشد .\r\nو امر به ترك جماع ظاهر است كه وى با آن كه مجفِّف است به شرط افراط ، مُضعِف بدن و محلِّل قُوى نيز است .\r\nاما جماع معتدل المقدار كه حسب خواهش طبع بود و فرح آرد آن جماع هيچگاه مضر نيست كما لا يخفى على المجرّبين .\r\nو اما به ترك ماء بارد كه شديد البرودة باشد بنا بر آن است كه در اين فصل آلات صدر و حلق ضعيف مىگردند به واسطهء اختلاف هواى آن .\r\nو معلوم است كه آب بسيار سرد سينه و حلق ضعيف را مضر .\r\nو بدانند كه همچنان كه شرب آب سرد مضر است ريختن وى بر سر نيز مضرتر است ، بهر آن كه حادث مىكند نزلات را و اين عمل در همه فصول اگرچه غيرمجوز است اما در خريف نامجوّزتر است لما قلنا .\r\nو امر به ترك نوم در مكان بارد و اجتناب از حر ظهائر و برد غدوات و ليالى براى ايمن بودن از حدوث زكام است .\r\nو در خفتن احتياط تمام كند كه سر مكشوف نشود شبها و ملاقى هوا نگردد ، كه در احداث زكام اسرع است .\r\nو به دستور نوم بر امتلا اگرچه دايم منهى است ، اما در اين فصل منهىتر است تا سر را مملوتر از بخار نسازد .\r\nو امر به احتراز از فواكه كه وارد شد و مراد از آن ، فواكه وقتيه است ، يعنى فواكهى كه در زمان خريف پخته باشند و منع از اينها جهت آن است كه فواكه مذكور رطب مىباشد .\r\nو شك نيست كه استكثار فواكه رطبه حادث مىسازد حمّيات را ، بنا بر غليان اخلاط . و اين معنى در اين فصل كثير الوقوع است ، براى اختلاف هوا و فساد هضوم ، به خلاف فواكه غير وقتيه كه معرّا از رطوبت زائده‌اند ، كه استعمال آنها گاه\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nباشد كه نفع دهد ، بنا بر تعديل مزاج فصل و بعيد بودن از ايجاب غليان در اخلاط ، چه ، از آن كه اكثر فواكه بالقوه رطب‌اند و مزاج اين فصل يابس است انتفاع پديد آيد . و به واسطهء آن كه رطوبت زائد از آنها خشك شده ، غليان اخلاط نيز نمىنمايند .\r\nو امر به استفراغ در اوائل آن ، جهت تقليل مواد است و چيره شدن طبيعت .\r\nاما تنقيه به قى در اين فصل ممنوع است بهر آن كه حمّى مىآرد به سبب آن كه قى از قوت حركت به هيجان مىآرد اخلاط را كه در عروق است و اخلاط مذكور از آنجا مندفع نمىتواند شد ، بهر آن كه قوت قى كفايت نمىكند در اخراج آنها .\r\nو ظاهر است كه هر گاه مواد به حركت آيد و برنيايد و حرارت در عادت فصل به معاونت او باشد لا محاله تپ پديد آيد ، پس اولى تنقيه در اين فصل فصد است يا اسهال به مسهلات غير قويّه .\r\nو ايضا بدانند بسيار كسان باشند كه اوشان را در اين فصل حركت به تنقيه ندادن و به ساكن داشتن اولىتر باشد و اينها كسانىاند كه اخلاط فاسده در ابدان اينها غالب‌تر بود و مائل به غلظ باشد و هواى فصل در تحريك آن اقتدار نيابد ، پس هر گاه به تنقيه حركت يابند و اخراج همهء آن خود متعذّر ، بالضرور با اخلاط صالحه مختلط شده آن را نيز فاسد مىسازند . و رداءت هوا و ضعف قُوى چون معين در آن است ، امراض مناسبهء فصل مذكور پيدا مىآيند .\r\nبالجمله اگر در چنين ابدان ، نظر به اين كه مبادا مادهء فاسد مستكِنِّه ، به معاضدت فصل رديه ، فساد قويّه دفعةً احداث كند ، تنقيه واجب آيد ، فصد اولى از اسهال باشد ، بهر آن كه ادويه مسهله شديد التحريك‌اند مر اخلاط را و مع ذلك گاه باشد كه مسهل ماده بجنباند و برنيارد و بدان سبب مزيد شر گردد ، به خلاف فصد كه چنين نباشد ، اما قى به غايت منهى است لما ذكر .\r\n\r\nفائده [ امر به تناول مرطِّبات و اغتسال و شرب شراب در خريف 
  ]\r\nامر به تناول مرطِّبات در اين فصل ظاهر است كه براى تعديل يبوست وى است ، اما بايد كه اين مرطِّب مائل به سخونت بود ، تا به مزاج انسان موافق باشد و احداث حدَّت نكند و مع ذلك لازم است كه رطوبت وى مستعد به عفونت و باعث هيجان اخلاط نباشد ، لما ذكر في الفواكه .\r\nو اغتسال در اين فصل به جز ماء فاتر نشايد ، بهر آن كه آب بسيار گرم مجفِّف و مهيِّج مواد است و آب سرد مكثِّف مسام و كثافت مسام واجب مىكند جفاف را در اين فصول و منع مىنمايد تحلّل آن را و اين جمله بنا بر رداءت فصل مُحدِث امراض مىگردند .\r\nو شرب شراب در اين موسم بايد كه به افراط نباشد ، چه ، افراط آن اگرچه همه وقت ممنوع است ليكن در اينجا ممنوعتر است بنا بر ضعف قواى طبيعيه بايد كه ممزوج بود تا ترطيب بخشد و اصلاح يُبس فصل و كسر حدَّت اخلاط نمايد .\r\n\r\nانتباه [ نفع بارش باران در خريف 
  ]\r\nخريف ، كه در آن باران بسيار بارد ، باعث امن شر او مىباشد ، بهر آن كه از باران ، يبوست هوا تعديل مىگردد و حدَّت اخلاط شكسته مىگردد .\r\nأما الشتاء ، فيجب الاحتراز فيه عن الفصد و القيء و يرخص الإسهال عند مساس الحاجة و يكثر فيه الغذاء اما سرما ، پس واجب است احتراز در آن از فصد و قى و رخصت داده مىشود اسهال را وقت بودن مادهء شديد و در اين اسهال نزد مساس\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nحاجت ، بايد كه در وى غذا بيشتر خورند .\r\n\r\nفائده [ سبب تدابير شتا 
  ]\r\nامر به اجتناب از فصد و قى در اين فصل بنا بر آن است كه ماده در شتا غليظ و راسب مىباشد و اخراج اين چنين مواد به فصد و قى ممكن نه ، لهذا شيخ مىنويسد : قال بقراط يستصلح فيه الإسهال دون الفصد و يكره القي پس در اين هنگام از مقيّات اقتصار بر مسهلات لازم باشد .\r\nو وجه صلاحيتش ظاهر است كه چون مواد در آن مترسب و مائل به اسفل مىباشد از آن سبب به اسهال خروج آنها اسهل مىبود ، چنانچه در صيف به قى اسهل مىباشد ، بنا بر طفو و غليان مواد .\r\nو اما فصد اگرچه اخراج مواد غليظ نيز مىكند ليكن از آن كه در اين فصل مطلوب توفير خون است جهت مقاومت كردن برد ، احتراز كردن از آن نيز ضرورى آمد ، تا كه مواد ساكن است ، اما هر گاه مواد به حركت آيد از تغيّر فصل يا تناول مغيّرات و امثال آن و احتياج به فصد افتد باك نيست بلا تمهّل فصد بايد كرد و تا حاجت قوى ملحوظ نشود به اسهال هم نبايد پرداخت ، لهذا ماتن در رخصت به اسهال عند مساس حاجت ضبط نموده .\r\nحاصل آن كه در اين فصل جهت تقدّم حفظ تنقيه نشايد كرد ، به خلاف فصول ديگر ، كه در آنجا براى دفع شرّ مترقبه از آن فصول ، مبادرت به تنقيه مناسبه بدان واجب دانسته‌اند ، چنانچه گذشت .\r\n\r\nانتباه [ توفير و تكثير غذا در شتا و استحسان آن 
  ]\r\nتوفير و تكثير غذا در شتا بهر آن مستحسن شده كه در اين فصل به واسطهء برد هوا تكاثف در اخلاط مىافتد ، بدان سبب در حجم آن انتقاص پديد مىآيد و به جلاء عروق ايفا نمىنمايند و از آن كه خلوّ عروق از قدر معتاد ، باعث اضطرار و تشويش طبيعت است ، اقتصار به كثرت اغتذا واقع مىگردد ، جهت استخلاص عوض آنچه ناقص شده به تكثيف .\r\nوجه موجَّه كه در تنقيص مواد و زيادتى اشتها در شتا گفته‌اند همين است و آنچه بعضى گفته‌اند كه در اين فصل بنا بر اجتماع حرارت در باطن تحليل بيشتر مىافتد و تنقيص در مواد و اضطرار به استخلاف كه داعى بر اشتها است بدان سبب پديد مىآيد ، غايت آن كه تحليل مذكور مخفى است نزد محققان ، مقرون به صواب اين است به دليل آن كه اگر چنين مىبود در فصل ربيع كه معتدل‌ترين فصول است امتلاى مفرط چرا رو مىنمود ، چه ، ثابت شده كه ربيع اعدل فصول است و مقوى طبيعت و امتلا كه در آن ظاهر مىشود بنا بر غلبهء طبيعت است كه مادهء افسرده شتوى را مىگدازد و آماده بر دفع مىكند ، پس اگر در شتا اعتراف به تحليل مواد كنيم ، لازم آيد كه ربيع را موجد مواد فاسده و مضاد طبع مقرر نمائيم و ليس ، فليس .\r\n\r\nنكته [ استحسان استكثار تعب در رياضت در شتا 
  ]\r\nدر فصل شتا همچنان كه استكثار غذا مطلوب است استكثار تعب در رياضت نيز لازم آمده ، جهت تسييل و تلطيف اخلاط متكثفه .\r\nاما معلوم نمايند كه امر به استكثار غذا در صورتى است كه شتاى جنوبى نبود ، چه ، اگر جنوبى بود ، يعنى ريح جنوب در وى بيشتر وزد ، لازم است كه در غذا تقليل نمايند و ليكن در رياضت بيفزايند و اين بهر آن است كه در شتاى جنوبى برد مكثّف قوى نمىباشد و بدان سبب در حجم اخلاط ، نقصان بيِّن كه محوج به تكثير غذا شود پديد نمىآيد ، پس تقليل غذا ضرور باشد .\r\nو از آن كه در وى رطوبات كثير غالب مىآيند ، جهت تحليل او احتياج به رياضت زائد بيشتر\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nمىافتد .\r\nو ايضا در شتاى جنوبى به سبب فساد ريح جنوب و غلبهء رطوبات ، اخلاط مهيّا به عفونت مىباشد و در اين صورت هويدا است كه قلَّت غذا مقصود بود ، جهت تقليل فصول و مستبعد بودن از قبول عفونت .\r\nو كذا توفير رياضت غير مفرط مطلوب مىباشد ، جهت انتعاش حرارت غريزى و تحليل فضول ، چه ، اين معنى اقوىترين اسباب منع عفونت است .\r\nبالجمله ، هر چه از تدبير و منع تنقيه در فصل شتا گفته شد نظر به آن است كه شتا بر طبع خود بود و باد جنوب در آن بسيار نه‌وزد و گرنه در بعضى بلاد ، چنان مشهود شده كه فصل زمستان اكثر مُحدِث امراض حارّه مىگردد و بجز فصد ، نفع عاجل ظاهر نمىشود .\r\nو كذا هرگاه شتاى جنوبى بود ترك تسخين لازم باشد و تبريد و تنقيه به فصد ، ضرور ، پس طبيعت را مراعات اين امور لاحقه و معرفت بودن و نابودن فصول بر طبع خود و امثال آن ، كه لحاظ وى در امر استعلاج از واجبات است لازمترين اشيا باشد ، تا در تدبير غلط نكنند . و الهادي هو الله و الملهم بالصواب .\r\n\r\nفائده [ سبب نيكو بودن غذاى غليظ در شتا و بيان اغذيه و البسه مناسبه 
  ]\r\nهر شتا كه بر طبع خود بود تغليظ غذا در وى ضرورى است ، لهذا گفته‌اند كه : نان گندم كه در شتا خورند بايد كه متلذّذ و سخت‌تر از نان گندم مأكول في الصيف باشد و كذا از لحوم و مشويات هر چه غليظ بود در شتا اوفق است ، بهر آن كه هضم در اين فصل قوى است و حاجت به تغذيه كثير .\r\nو اگر كسى گويد كه عمده تدبير نزد اطبا تعديل است و بر اين تقدير لازم مىآيد كه غذا در شتا لطيف باشد ، تا غلظ اخلاط را تعديل دهد و در صيف بايد كه غليظ باشد ، تا وى نيز تعديل مواد لطيف نمايد و حال آنكه قضيه بالعكس قرار يافته ، جوابش آن است كه اگرچه اصل تدبير همين است ، ليكن به سبب مانعى منعكس شده و مانع آن است كه چون غذاى لطيف لامحاله اقبل به انفعال است از برد شتا زودتر منجمد مىگردد و اين معنى موجب فسادها است ، به خلاف خون مستحصله از غذاى غليظ كه بعد از انفعال است ، برد در وى زودتر اثر نمىكند و بدان سبب از فساد انجماد مصون مىباشد ، پس در شتا از غذا هر چه غليظ باشد ستوده‌اند ، اما در صيف ، چون قوى و هاضمه ضعيف مىباشد ، هضم غذاى غليظ متعسر است ، بدين سبب غذاى لطيف در صيف اختيار نموده‌اند ، فافهم .\r\nو بُقول موافقه در شتا مثل كرنب است و سلق و كرفس ، زيرا كه كرنب و سلق غليظ است و حار و كرفس مفتّح است و ملطّف اخلاط و حق اين است كه اين بقول هم بنا بر ضرورت استعمال كردن مجوز است و گرنه دست از آن بازداشتن و به اغذيهء مطلقه قناعت و اكتفا كردن اولىتر است و شاربان را شرب شراب نيز مفيد .\r\nو موافق‌ترين لباس در اين فصل پوستين عبعب و نيفق و حواصل و دلق است و مانند آن و پنبه‌دار را قايم مقام آنها است .\r\nعبعب ، به عين مهمله ، پوستين معروف به فنك است و نيفق پوستين ثعلب و حواصل طائر است كه در مصر بسيار باشد و آن دو گونه است : سپيد و سياه ، سپيد آن خوب است و خوش بود و سياه او كريهة الرائحه است ، غير قابل مر استعمال را و دلق نيز نوعى است از حيوان و پوست او نسبت به سمور قليل الحرارة و سخونت او به اعتدال .\r\n\r\nفائده در تدبير فساد هوا و تدبير و با عياذاً باللّه منها\r\nبايد دانست\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nكه و با بالفتح و القصر و المد عبارت است از فساد مُهلكه كه عارض شود مر جواهر اين هواى مركبه را كه مماس ابدان ما است .\r\nو عام است كه حدوث اين فساد از اسباب سماوى بود ، يا از اسباب ارضى .\r\nو در فصل ثانى گفته شد كه تغيّر هوا سه گونه است :\r\nيكى از آن و با است و قيد تعلق فساد به جوهر او از آن كرده شد تا فساد مهلكه كه بنا بر تعلق او به كيفيّت هوا باشد از حد و با خارج شود ، كما ذكر فى ذلك الفصل و تعفّن هواى مذكور به مثابهء تعفّن آب است و از آن كه مباشرت هوا دم به دم است استنشاق هواى مزبور اخلاط و ارواح را زودتر متعفّن مىگرداند ، خاصه اخلاط نواحى قلب را .\r\nو اسباب ارضى كه موجب و با گردد ظاهر است ، چون حصول قتال عظيم و ماندن قتلى بىدفن را و امثال آن ، سائر متعفّنات و قاذورات و بخارات كه مؤدّى به فساد شود .\r\nاما اسباب سماوى اگرچه حكما در صدد ذكر وى شده‌اند اما حق آن است كه معترف بايد شد بر عدم اطلاع كيفيّت آن .\r\nاز اينجا است كه شيخ در قانون در اسباب تولد و با گفته : أو لأمر سماوي خفي على الناس كيفيته .\r\nبالجمله فساد هوا بيشتر كسى را افتد و اثر كند كه كثير الجماع و ضعيف القُوى و مفتوح المسام بود و بدن وى از اخلاط رديّه ممتلى باشد .\r\nو بدترين و با آن است كه از اجتماع اسباب سماوى و اسباب ارضى افتد .\r\nو قوىترين دلائل بر بودن و با از اسباب سماوى آن است كه فصول سال متغير الحال گردد و مع ذلك ستاره‌هاى دنبال‌دار بسيار نمايد و هوا گاهى غباردار بود و گاهى بىغبار و باران كمتر آيد و ابر دايم همىشود و از اسباب ارضى معرّا بود .\r\nو واضح‌ترين دلائل بر وجود و با از اسباب ارضى آن است كه در نواحى بلد معركهء عظيم افتاده باشد و عفونت كثير در عالم پديد آمده و جانوران كه در زمين مىباشند بميرند و بگريزند و غله آن فصل زيان دهد به خلاف غلهء فصل سابق .\r\nاكنون دريابند كه هرگاه آثار حدوث و با ظاهر شود بايد كه مبادرت كنند به تجفيف بدن و تعديل مسكن .\r\nو فائده تجفيف ظاهر است كه چون رطوبات قلَّت مىپذيرد استعداد آنها كه جهت قبول تعفن است وى نيز كم مىشود و هو المطلوب .\r\nو بهترين مجفِّفات ، تنقيهء بدن است از اخلاط غالب و زائد .\r\nو آنجا كه تنقيه به اسهال كرده شود مسهلى كه قوى باشد ، چون تربد و امثال آن ، يا مضعف قلب باشد ، چون سقمونيا و مانند آن ، نشايد داد ، به مليِّنات مناسبه ، چون هليله و مغز فلوس قناعت بايد كرد و تقليل غذا نعم المجفِّفات است .\r\nاما خلو خوب نيست ، غذا كمتر خورند ، ليكن به تفاريق .\r\nو از اغذيه ، هر چه مرطِّب و سريع العفونة است ترك نمايند ، چون لحوم و البان و فواكه رطبه .\r\nاما آنجا كه كه به تناول لحوم اضطرار باشد به مخالطت حموضات اصلاح بايد كرد .\r\nو از گوشتها هر چه بعيد از عفونت باشد ، چون گوشت طيور خفيفه معتدله اختيار بايد نمود و از جماع و رياضت مُتعبه و هر چه به تنفس عظيم و متواتر انجامد دورى بايد گزيد ، لهذا دعت و راحت در اين هنگام احسن دانسته‌اند .\r\nو نزد اين درويش ، اليق آن مىنمايد كه دعت اگر به وجهى باشد كه تجفيف نيز كند بهتر است ،\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nپس نشستن در ارجوجه افضل است ، كه با وجود راحت تحليل رطوبات نيز مىكند و نظر كنند كه و با از كدام اسباب است ، اگر از اسباب سماوى باشد ، واجب است كه در خانه‌هاى غائر مسقف كه مجفوف به جدران طوال باشد ساكن شوند و هواى آنجا را اصلاح دهند به نوعى كه قريب گفته شود و هواى خارج را آمدن ندهند .\r\nو اگر از اسباب ارضى باشد لازم است كه به خانه‌هاى بلند ساكن شوند و به صحرا بگذرانند تا از هبوب رياح فساد متصاعده از آن ارض متمكن نتواند ماند در آنجا .\r\nاما اگر از هر دو سبب افتد ، خانه از صحرا بهتر است ، بهر آن كه هواى محصور را اصلاح كردن آسان است .\r\nو هر چون كه باشد عمدهء تدابير در اين مهلكه آن است كه وسواس نكنند و توكلا على اللّه مسرور و بىغم باشند و مع ذلك از تدابير مذكوره هيچ چيز فرو نگذارند ، كه امر از شارع چنين صادر شده .\r\nو اصلاح مسكن در اين هنگام چنان كنند كه خانه‌اى اختيار نمايند كه در آنجا آب و فواره باشد و مانند آن هيچ نباشد ، بهر آن كه بيشتر فساد هوا از كثرت رطوبات است و سركه كه انگزه در آن آميخته باشند در سطح خانه و بر جدران اكثر بپاشند چيزهايى كه تبخّر وى مصلح عفونات اهويه است ، چون سعد و كندر و آس و ورد و صندل پيوسته بسوزند به نوعى كه دخان آن ايذا ندهد دماغ را .\r\nو كذا استشمام روائح مطيبه نافعترين اشيا است در و با ، خاصه كه مراعات مضادهء مزاج نيز كرده شود ، يعنى حار مزاج را طيوبات بارده چون كافور و صندل بويانند و مبرودين را ، يعنى بارد مزاج را طيوبات حاره چون عود و عنبر و مانند آن .\r\nو بدانند كه استعمال سركه اكلا و شمّا و رشحا فى البيت نفع كلى دارد و در عدم تضرّر به هواى فاسد و اصلاح هواى متعفّن و شربت گاوى و مفرِّحات ياقوتى كه دل را قوت دهد اكثر بايد خورد و گرد غم و همّ نبايد گشت و آب سرد جرعه جرعه همى نوشند به شرط احتياج .\r\nو اگر فساد از اسباب ارضى باشد آب را نيز به امتزاج گل ارمنى با طبخ خفيف اصلاح داده بايد نوشيد و اگر سركه قليلى آميزند چنانچه تغيّر فاحش در مزه نيارد و نوشيده شود نيكوتر باشد ، لهذا شيخ گفته است : استعمال الخلّ في الوباء أمان من آفاته .\r\nو نافع‌ترين اشيا در و با استعمال روغن گاو است به وفور ، چه در طعام و چه در تدهين بدن .\r\nچون تدبير مذكور در مبحث جزئيه به تفصيل گفته مىشود در اينجا كه كليات است به همين بسند نمودم .\r\nو تلاوت سورهء تغابن در ايام و با خاصيّت عظيم دارد در رفع وسواس و دفع ضرر آن .\r\nالفصل السادس في تدبير الحبلى و المرضعة و الأطفال\r\n\r\nفصل ششم از مقالهء پنجم ثابت است در تدبير حامله و شيرده و كودكان خرد .\r\nأما الحبلى فيجب أن تحترز عن الفصد و الحجامة و الإسهال و القي إلا عند مساس الحاجة اما حامله را واجب است كه احتراز كند از فصد و حجامت و اسهال و قى ، مگر نزد حصول حاجت كه به مقتضاى الضرورات تبيح المحظورات استعمال امور منهيه در اين وقت رخصت است .\r\nو وجه منع از اين اشيا در حمل\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nو آن كه فصد در كدام وقت از اوقات حمل منهىتر است مفصل گفته شود در آخر همين فصل .\r\nو عن الفزع الشديد و الأصوات الهائلة و شم روائح الأطعمة بغتةً و واجب است حامله را احتراز از ترس قوى و آوازهاى مهيب و بوئيدن بوهاى طعامها يكبارگى .\r\nو ينبغي أن تتعهد الجلنجبين و السكنجبين ، لتنقية المعدة و إسقاط شهوة الطين و بايد كه هميشگى كند و اكثر استعمال همىكند حامله گلقند و سكنجبين را براى تنقيهء معده و اسقاط شهوت گِل ، با آنكه تقويت معده نيز همىكند .\r\n\r\nفائده [ منع از فصد و اسهال و حجامت و قى براى حوامل 
  ]\r\nمنع از فصد و اسهال و حجامت و قى هرچند حوامل را در همهء ايام حمل است ، ليكن قبل از شروع چار ماه و بعد از هفت ماه شديد المنع نوشته‌اند ، خصوص در شهر اول تا مضىّ بِست روز ، خصوص در هفته اول تا سه روز از علوق ، هرچه مزعزع و به جنبش‌آور جنين باشد حوامل را ارتكاب آن حرام است ، بنا بر آن كه اسقاط به سرعت كند در اكثر .\r\nاما نهى از فصد حامله را بنا بر آن است كه وى اعضاى رئيسه را ضعيف مىكند و موهن قوت و مزاج است و اين معنى لا محاله باعث حركت جنين مىشود در اكثر ، خصوص در ايامى كه تعلق او به رحم قوىتر نباشد و ايام مذكور از اول تكوّن تا سه ماه است و بعد هفتم تا وقت وضع ، چه ، معلوم شده كه تعلّق جنين به رحم به مثابهء تعلق ميوه به شاخ است و همچنان كه ميوه را از ابتدا تا وسط زمان استكمال تعلق كمتر مىباشد حمل را به دستور است . و همچنان كه ميوه چون مستكمل مىشود تعلق او به شاخ نيز كمتر مىگردد لهذا به اندك حرارت در اين وقت ساقط مىگردد كما هو مشهود ، حمل نيز بدين گونه بعد هفتم ماه كه زمان استكمال است تعلّقى كه در ميان گرفته بود مىگذارد ، پس در اين دو وقت احتياط واجب‌تر باشد ، خاصةً در ابتداى آن و در ماه هشتم ، چه ، در ابتدا به غايت ضعيف التعلق مىباشد و در هشتم بهر آن كه متولد در وى سلامت نمىماند كما مر فى محله ، اما بعد هشتم اگرچه بنا بر حركت قسرى كه بر خلاف مقتضاى طبع بود مستحسن است و اسباب حركت جنين استعمال كردن صواب نيست ، ليكن از آن كه جنين به مراد رسيده است اگر به مباشرت محركات مستخرج هم مىشود مضرّت كثير ندارد ، كما لا يخفى .\r\nو پوشيده نماند كه بسيار باشد كه حوامل را به فصد حاجت آيد ، پس اگر غرض از فصد ضرورت حامله بود و ضرورت قوى باشد ، چون خناق و امثال آن ، بلا تمهّل فصد بايد كرد ، كه حفظ حامله نسبت به حفظ جنين بيشتر مطلوب است ، ليكن احسن آن است كه خون اندك و به تفاريق گيرند اگر مانعى نباشد ، تا نفع حامله مع حفظ جنين حاصل آيد .\r\nو اگر ضرورت قوى نباشد به تدابير ديگر اصلاح خون نمايد ، پس اگر آنجا كه از توقف فصد ضرورى مؤجّل مد نظر باشد در ايام متوسط كه از ماه چهارم تا ماه هفتم است و جنين را با رحم در اين ايام تعلق مستحكم است اجازت فصد بايد داد .\r\nاما هر چون كه باشد اخراج خون كثير رخصت نيست .\r\nاما هرگاه غرض از فصد اصلاح حال جنين باشد و به ادويه اين نفع مترقب نبود ، فصد نيز مجوز است و اين فصد در ماه چهارم و پنجم اگر اتفاق افتد بهتر است تا تكوّن او از خون صالح همىشود و نفع مترصّد به حصول انجامد .\r\n\r\nحكايت\r\nعورتى بود كه در ايام\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nحمل آثار فساد خون در وى بروز مىكرد و بعد وضع فرزند نيز مأوف و ذى بثور و احمر اللون مىبود و در كمتر از يك سال فوت مىشد ، چهار فرزند همين‌سان هلاك شدند ، از آن بعد به حسب تقدير ربانى چون قضيهء مذكور نزد فقير رسيد و اتفاقا آن عورت حامله بود در ماه پنجم فصد وى كردم و خون معتدل المقدار برگرفتم و به اصلاح غذا و تصفيهء دم فرمودم بإذن اللّه تعالى فرزند اين بار صحيح و سالم شد و بقا يافت و بعده دو فرزند ديگر متولد شد و در حالت حمل به ماه پنجم فصد مىكرد آنها نيز حيات يافتند و در ديگر نيز همچنان به ظهور رسيده چون متضمّن قاعده عمده بود تحرير اين حكايت ضرور نمود .\r\nاما نهى از حجامت حامله را بنا بر آن است كه وى خون را به طرف جلد مىكشد و تقاضاى طبيعت ارسال خون است به جانب جنين جهت تغذيه و هر امر كه نه بر وفق طبع بود امن در آن نباشد .\r\nو ايضا بسا باشد كه وضع محاجم از شدت الم شرط با شدت امتصاص موجب غشى شود و غشى حامله را سخت بد باشد و در اكثر به اسقاط كشد .\r\nو كذلك احتمال دارد كه در حجامت ، خون كثير برآورده شود و در ضرر به مثابهء فصد آيد .\r\nبالجمله بى مسّ حاجت ، ارتكاب آن نشايد ، خصوص در ايام منهية التنقيه كه مفصل ذكر يافته .\r\nو بدانند كه حجامت اگرچه حوامل را مضر است ليكن ضرر آن در بيشتر امزجه عقلًا و تجربةً نسبت به ضرر فصد حبلى كمتر است ، لهذا مستحسن آن است كه اگر تقليل دم حوامل كه اخراج خون آنها ضرورى است ، به حجامت ممكن باشد ، به فصد نشايد پرداخت .\r\nو حكم خون زلو چون خون حجامت است ، ليكن كسى را كه مصابرت بر الم شرط نبود و الم امتصاص زلو ايذا ندهد ارسال زلو مستحسن است و گرنه حجامت افضل‌تر ، بهر آن كه خون زلو بسيار باشد كه بعد قطع زلو روان مىشود و افراط كند و اين معنى لا محاله در حق حبلى ممنوع است ، به خلاف حجامت كه خوف در آن كمتر است .\r\nاما محجمه نارى اگر در غير مواضع مخوفه وضع يابد و بى ايذا باشد باك ندارد .\r\nو در هيچ حال و مواضع مخوفه كه وضع محاجم حوامل را در آنجا روا نيست اصلا ، كمرگاه است و تحت الثديين و زير ناف و بالاى معده و باطن فخذين قريب به اربيَّه و تارك سر .\r\nاما نهى از مسهل حامله را ، بنا بر آن است كه رحم را به امعا مشاركت و مجاورت است و از كثرت اختلاف و شدت تزحير كه لازمهء مسهلات قويّه است ضعف در رحم نيز مىافتد و در آن خوف است كه امساك جنين نتوان كرد .\r\nو ايضا هيچ دواى قوى الاسهال بىسميَّت نيست و هرچه ذى سميَّت است حامله را مباشرت وى منع كلى است و ليكن بايد دانست كه اگر طبع حامله قبض باشد استعمال مليِّن منهىٌ عنه نيست ، بلكه مأمورٌ به و كثير النفع است .\r\n\r\nحكايت\r\nزنى بود كه بعد تولد دو فرزند چنانش اتفاقش افتاد كه چون به ماه ششم حمل او مىرسيد قبض در طبع او راه مىيافت و چون به ماه هفتم مىرسيد اسقاط مىشد ، همين‌سان سه حمل او به همين وتيره افتاد و در حمل چهارم كه كار او به اين درويش كشيد و به حقيقت او وارسيدم ، به مجرد شروع ماه ششم وى را منضج سبك داده ، مغز فلوس ، خيار شنبر روغن بادام انداخته تليين نمودم ، يك روز ، سه چهار بار اجابت شد ، باز بعد يك هفته دو بار ديگر همين تليين دادم قبض\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nمرتفع شد و ماه هفتم به سلامت گذشت و در ماه نهم در وفق معتاد زائيد .\r\nو ديگر جاها نيز بسيار شهود شده كه دادن مليِّنات حوامل را باعث امن از اكثر آفات است ، لهذا گفته‌اند كه طبع حوامل را دايم مائل به لينت بايد داشت .\r\nپس اگر به مثل اسفيدباجات دسمه و ديگر اغذيهء مناسبه اين امر حاصل آيد فبها ، و گرنه شيرخشت و امثال آن بايد داد و مغز فلوس نيز مجوز است ، روغن بادام آميخته ، به شرطى كه شاربهء آن معتاد به زحير نباشد از شرب مغز فلوس ، چه ، بعض مردم را ديده شد كه تربد پيچش نمىكند و مغز فلوس پيچش مىآرد ، اگرچه روغن بادام كثير انداخته باشند .\r\nبالجمله رعايت مزاج و عادت ملاك امر است و لحاظ آن در هر امر واجب .\r\nو ديگر مليِّنات كه به اينها توان داد تمر هندى است مع الجلنجبين و ترنجبين مع گلاب .\r\nو نيكوترين اشيا كه در اكثر امزجه عمل مىكند و همه وقت يافته مىشود و در خوردن نيز آسان است اين است كه برگ خشك گل سرخ از تخم پاك كرده موازنه سه درم يا زياده حسب حاجت و طبيعت بگيرند و شب در قدرى گلاب آن را تر نمايند و صبح آن را باريك بسايند آب انداخته و نهجى باريك نمايند كه حاجت پالانيدن نباشد ، پس به قند سپيد يا نبات ، شيرين سازند و بدهند كه دو سه دست به فراغت مىآرد و بلا اذيت و مع ذلك حافظ جنين و قُوى و اعضاى باطنى است .\r\nو اگر گل تازه به همرسد و آن را همچنان بسايند و بدهند قوىتر از گل خشك باشد در تليين .\r\nاما از مليِّنات هرچه به حامله نتوان داد گل بنفشه است و خطمى و جز آن ، هرچه مُضعف معده و مُزلق جنين باشد .\r\nاما بنفشه از آن منع كرده شد كه وى به دل خوب نيست و در بعض امزجه كرب بيشتر مىآرد و بدين سبب در تشرّب آن خوف اسقاط است .\r\nاما خطمى از آن منع كرده‌اند كه وى مدرّ حيض است و هرچه مفتح افواه رحم و مدر حيض بود باعث اسقاط مىشود در اكثر ، خصوص به مستعدّان و ضعيف مزاجان .\r\nو ديگر امور كه حبلى را از آن باز بايد داشت ، يا امر بدان بايد كرد عن قريبٍ مشروحا گفته مىشود .\r\nاما نهى از قى حامله را ، بنا بر آن است كه چون قى را زلزلة البدن گفته‌اند و همه تن را به حركت مىآرد و در اين صورت خوف است كه جنين را نيز بلغزاند ، ليكن قى كه حوامل را خود به خود مىآيد اگر آمدنش به آسانى و بىايذا باشد بند نشايد كرد كه مواد فاسده را طبيعت مندفع مىكند و حبس وى روا نيست ، مگر آنجا كه افراط كند يا خوف اسقاط باشد زود بند بايد كرد به اشربهء مناسبه .\r\nو هرگاه نفس قى در حق حبالى منهىٌ عنه باشد ، استعمال مقيات قويه ظاهر است كه در غايت منع خواهد بود ، اما عند الضرور به مقيات ملايم توان پرداخت .\r\n\r\nفائده در تدبير كلى حوامل\r\nواجب است ايشان را كه طبع دايم ملائم باشد به اعتدال و جهت اين كار اسفيدباجات دسمه نيكوترين چيزها است .\r\nو بايد كه پيوسته رياضت معتدله و مشى به رفق همىكنند كه به غايت سود دارد . و افراط در رياضت نكنند كه موجب اسقاط است .\r\nو ايضا بايد كه استحمام بر خود حرام داند ، مگر وقت اقتراب ، يعنى قرب ولادت ، كه در اين اوقات بعض زنان را استحمام به غايت نفع مىدهد در تسهيل ولادت .\r\nو ايضا بايد كه تدهين\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nنيز كمتر كنند ، بلكه نكنند ، بهر آن كه ادهان سر گاهى موجب نزله مىشود و نزله منجر به سعال مُفرط مىگردد و شك نيست كه افراط ، مُزعرع جنين و مُهيّئ او بر اسقاط است .\r\nاما از آن كه زنان را كه معتاد به تدهين رأس‌اند ترك تدهين به غايت مشكل است ، بل باعث صداع و اكثرى از آفات است ، مختار اين درويش آن است كه روغنى كه استعمال مىكنند ، نخست با طبيخ ادويهء ملطِّفه مقويِّهء دِماغ ، كه ذى تفتيح باشد ، چون دارچينى و اسطوخودوس و مانند آن طبخ نمايند به طريق معروف ، پس گاه گاه استعمال مىكرده باشند كه بنا بر عدم تسديد مسام ، نزله و زكام احداث نمىنمايد .\r\nو ايضا بايد كه از حركت مفرط و وثبه و ضربه و سقط و خصوصا از جماع مجتنب باشد ، خاصه از جماعى كه متعب و طويل الزمان باشد .\r\nاگر گفته شود عالمى مرتكب اين امر مىگردد و هيچ مضرّتى به ظهور نمىرسد ، پس منع بهر چيست ؟\r\nجواب آن است كه طبيبان عاقبت‌انديش هرچه در آن شائبه از ضرر ديده‌اند نهى از آن كرده‌اند و عدم ظهور ضرر كه بنا بر اعتياد يا اختلاف طبع به حصول مىانجامد از اعتبار ساقط است با آن كه ضرر جماع عقلا و تجربة ثابت شد و لو في البعض .\r\nو ايضا از امتلاى غذا و از غضب و غم و حزن و مانند آن هرچه اسباب اسقاط است احتراز فرمايند ، خصوص در ايام اوائل ، كه از اول تكوّن تا يك ماه باشد شديد المنع دانند .\r\nو ايضا لازم است كه ما تحت الشراسيف را به صوف نرم پوشيده دارند كه اصابت برد مر شكم حامله را مستحسن نيست .\r\nو ايضا از اشيا هرچه حريف و تلخ باشد ، چون كَبَر و تُرمِس و زيتون خام و هر چه مدرّ طمث است ، چون لوبيا و حمص و سمسم و مانند آن بپرهيزند .\r\nو از اغذيه بر خبز نقى و اسفيدباجات و زيرباجات و مانند آن كه ميل به قبض نداشته باشد اقتصار ورزند .\r\nو دايم از بسيار خوارى و تخمه ترسان باشند ، تا مبادا هيضه آورد ، كه حامله را هيچ چيز بدتر از هيضه نباشد ، كما لا يخفى .\r\nو آن را كه معتاد به خمر بود ، شراب ريحانى رقيق عتيق مناسب است .\r\nو از فواكهات ، زبيب و سفرجل حلو و كمثرى و تفاح مر و رمان مر بهتر است .\r\nو از ادويه ، جوارش لؤلؤ به غايت نيك است حوامل را .\r\nو به دستور ، جوارش ديگر كه از افاويهء لطيفه غير شديد الحرارة و شكر كثير ساخته باشند .\r\nو گلقند كه با عود و مصطكى مقوى بود جهت تقويت معده و تحليل مواد مجتمعه .\r\nاينها اكثر مىبايد داد و گاه گاه اضمدهء قابضه مسخنه معطره بر شكم بايد نهاد .\r\nصفت جوارش مرواريد كه حبالى را نافع است و كسى را كه كثير الاسقاط باشد و جنين او ضعيف همىشود و بعد ولادت نمىزيد فائده كلى بدهد و مصلح حال رحم و معده است :\r\nمرواريد ناسفته ، عاقرقرحا ، هر يك يك درم ، زنجبيل مصطكى ، هريك 4 درم ، زُرُنباد ، دَرونَج ، تخم كرفس ، شيطرج هندى ، قاقله ، جَوزبَوّا ، بَسباسَه ، قرفه ، هريك 2 درم ، به همين ، فلفل ، دارفلفل ، هر يك 3 درم ، دارچينى 5 درم ، شكر ، برابر جملهء ادويه ، يا زياده ، جوارش سازند ، چنانچه رسم است شربتى يك ملعقه و بدستور مفرحات ياقوتيه و دواء المسك و مشرود يطوس و امثال آن هرچه مقوى قلب باشد حفظ جنين مينمايد اگر در رحم سوء المزاج و ورم و مانند آن آفتى ديگر نباشد .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n\r\nفائده امراضى كه به حبالى بنا بر حمل عارض مىشود\r\nدستور اطبا است كه در علل مخصوصه به نسوان ذكر مىكنند و در اينجا به ترقيم آن نمىپردازند ، اما از آن كه در معالجات كتاب طب الاكبر به بسط تمام تأليف كرده‌ام و غرض از تحرير اين شرح محض كليات است و مقدمات علاج قانونچه را نيز مستطيل نخواهم ساخت ، تدبير چند كه به عوارض حوامل تعلق دارد همين‌جا گفته مىشود .\r\nتدبير غثيان و قى معلوم است ، كه حبالى را اين ، بيشتر مىافتد و بىضرورت حبس نشايد كرد ، خاصه اگر هنوز چهار ماه نگذشته باشد ، زيرا كه در اين ايام بيشتر ، مواد طمثى مندفع مىگردد ، مجتمع شده .\r\nاما هر گاه خوف ضعف شود يا از كثرت تهوّع بيم انزعاج جنين باشد ، يا چهارم ماه گذشته باشد ، تسكين بايد داد بدانچه بهر قى و غثيان مقرر است .\r\nو اگر غثيان رنج مىدهد قى كردن به شبت و تخم ترب مجوز است به شرطى كه قى آسان باشد و اين هر دو تخم ، اگرچه مُدراند ، اما از آن كه قبل از نافذ شدن به جگر مستخرج به قى مىشوند در تشرّب آنها باك ندارند .\r\nو اگر قى بعد طعام بيشتر مىشود ، بايد كه بعد طعام چيزى كه در آن عطريّت و قبض بود بدهند ، چون سفرجل مشوى ، خصوص كه حين تشويه آن شاخى از عود هندى در آن خلاينده باشند .\r\nو دوام غمز دستها و پايها و مشى به رفق و سوارى خفيف ، بنا بر تقليل و جذب اخلاط از مسكّنات غثيان و قى است .\r\nو به دستور ، اضمدهء مقويه بر معده نهادن و حب الرمان معه ورق النعناع در دهن گرفتن و گِل ارمنى مع مِيبِه سرشته ليسيدن .\r\n\r\nتدبير اشتهاى فاسد\r\nو اين حامله را بيشتر افتد خصوص اگر حامله به دختر بود و آرزوى بر گِل اگر اندكى است واگذارند كه خود به خود دفع مىشود به كبر جنين در اكثر .\r\nو اگر مفرط است تنقيهء معده لازم شناسند به جلنجبين و امثال آن كه مناسب حال حبالى بود . و بعد تنقيه ، جهت اصلاح ، حموضات دهند .\r\nو بدانند كه رب حصرم و شربت او كه از عسل يا شكر سازند در اين باب به غايت نيك است و به جنين موافقت دارد .\r\nو آن را كه آرزوى گِل خوردن و مانند آن باشد ، نيكوترين اشيا نشاستهء خشك است بر سبيل تنقل خوردن .\r\nو باشد كه چيزهاىحريفه ، چون خردل و مانند آن نفع دارد ، بنا بر قطع اخلاط رديّه . و اين اشيا در دفع اشتهاى فاسد و ايجاد اشتهاى صادق سريع الاثراند .\r\n\r\nتدبير سقوط اشتها\r\nهر گاه كه حامله را اشتها نشود ، بايد كه هر چه شديد الدسومة و شديد الحلاوت است ترك كند و مشى به رفق مىكرده باشد و شرب شراب ريحانى رقيق به شرط تقليل شرب ، مصلح شهوت است و نافع غثيان و قى كثير است .\r\nو تناول قليلى از زراوند قبل طعام و بعد آن مفيق شهوت است .\r\nو تضميد معده به سفرجل و قِنَّب و قصب الزريره و سنبل به شراب ريحانى عتيق و امثال آن هر چه مقوى بود مفيد است .\r\nو به دستور ، از ادويهء معيدهء شهوت هر چه در آن قبض مع حرارت لطيفه باشد خورانند .\r\n\r\nتدبير خفقان\r\nبدانند گاه باشد كه خلطى در سر معده حامله بچسپد و از مشاركت آن دل را اذيت برسد و بطپد و اين خفقان از تجرّع آب گرم زائل شود فوراً و اكثر و به رياضت معتدل نيز .\r\nو اگر از اين قدر نايستد به معالجهء قلب رجوع نمايند .\r\n\r\nتدبير باد كه در معده و روده بگردد و آن را دفع مىكند\r\nو اين را معجون كمّونى و سفوف مقوى و اشباه آن اندكى بالاى طعام خوردن سود دارد و تقليل غذا و حركت معتدل به غايت مفيد است .\r\n\r\n","description":"","footnote":"","page_name":" 358 ","page_number":358},
  {"content":"\r\n\r\n\r\nتدبير ورم كه بر پشت پاى ظاهر شود\r\nبرگ كرنب پخته ضماد نمايند و حضض به آب كرنب و صبر و فوفل و صندل به آب عنب الثعلب طلا نمايند و به دستور ، روغن گل و سركه به هم آميخته و نمك به سركه سرشته و نبيند به سركه انداخته طلا كردن نافع است .\r\n\r\nتدبير خارش و جوشش كه اندرون فرج يا بيرون آن پديد آيد\r\nلعاب ريشهء خطمى و گل سرشوى طلا كنند بر محل مخصوص .\r\nو ايضا گل سرشوى در دوغ يا در شيرهء عنب الثعلب يا در آب بطيخ هندى يا در آب كاسنى حل نمايند و مريضه را در آن بنشانند .\r\nو ظاهر و باطن فرج بدين دو آلايند اغلب كه از اين علاج زوال پذيرد و اگر بماند و ضرور دانند در باطن ران از محاجم يا علق قدرى خون بايد گرفت .\r\nاما تنقيهء خون از نفس عضو به ارسال علق در حق حبلى جائز نيست .\r\n\r\nتدبير تمدد شكم\r\nبدانند گاه باشد كه به سبب بخار و ثقل جنين ، عضلات پشت و شكم ممتلى و كشيده شود و اعياء و ماندگى قوى در آن پديد آيد ، در اين حالت بايد كه روغن گل بمالند و از پشك بز و آرد جو نان پخته و در پارچه گرفته تكميد كنند عضلات را بتدريج و تلطيف غذا نمايند و عضلهاى پشت و گردن و كتف و بازو محكم بمالند كه نفع تمام دارد .\r\n\r\nتدبير خونى كه از حبلى ظاهر شود\r\nبگيرند عدس و گلنار و پوست انار و انجير خشك و هليله و در آب و سركه بجوشانند و در اين آب بنشانند و ثفل اين مطبوخ را باريك ساخته بر عانه طلا كنند حاجت به حبس خون قوى بود .\r\nو آنجا كه خون به افراط آيد قرص كهربا و همهء آنچه در افراط طمث مىدهند بايد داد .\r\n\r\nانتباه [ دستورات مربوط به ماه نهم 
  ]\r\nهرگاه نهم ماه شروع شود ، بايد كه حامله هر روز سه درم روغن بادام شيرين بر نهار بخورد و از چيزهاى ترش و قابض و غليظ بپرهيزد كه بدين تدبير فرزند بىگزند در غايت آسانى متولد شود .\r\nو به دستور ، شير گاو در اين ماه ، هر روز ، حسب تحمل ، نوشيدن ، همين عمل دارد .\r\nو ايضا چون ايام وضع قريب‌تر رسد ، بايد كه استحمام كند و به آبزن كه در آن كرنب و حلبه و شبت و تخم كتان جوشانيده باشند درآيد و بر شكم و پشت آن ، روغن شبت و بابونه و كنجد بمالند و اغذيهء چرب و حلواى قند و روغن بادام خوردن دهند كه اين همه مسهل ولادت‌اند .\r\nو چون از مقدمهء تدبير حامله فارغ شدم ، جهت بيان تدبير مرضعه رجوع مىكنم .\r\nو أما المرضعة فتدبيرها أن لا يجامعها زوجها و لا تلزم الدعة و السكون ، فإن ذلك يفسد لبنها اما شيرده ، تدبير وى آن است كه جماع نكند آن را شوهر او و نشسته نماند به آرام ، زيرا كه جماع و سكون شير را فاسد مىكند .\r\nو أما الطفل فتدبيره تعديل أخلاقه اما كودك پس تدبير او آن است كه تعديل و اصلاح اخلاق وى نمايند .\r\nفوجب أن لا يعرض له غضبٌ أو خوفٌ شديدٌ أو غمٌّ أو سهرٌ پس واجب است كه در آن كوشند تا لاحق نشود طفل را غصه ، يا ترس شديد ، يا اندوه ، يا بيدارى ، فإن ذلك يكسر نشاطه و يمنع نشوءه زيرا كه امور مذكوره مىشكند نشاط او را و منع مىكند نشو او را .\r\nاكنون آنچه متعلق به مرضعه و طفل است مشروحا ذكر كنيم با فوائد چند :\r\n\r\nفائده در تدبير مولود از وقت ولادت يا هنگام نهوض\r\nهر گاه طفل متولد شود تن او را از خشكى هوا حفظ كنند ، پس رودهء ناف او را كه به مشيمه اتصال دارد به انگشت نر و انگشت شهادت گرفته از طرف شكم به طرف مشيمه آهسته همى مالند تا آنچه در آن باشد از خلط باد بيرون رود ، پس به ريسمان نرم تافته ، كه از روغن چرب\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nساخته باشند روده را بندند از دو جا : يكى نزديك به ناف و دوم به فاصلهء يك شبر آنچه نزديك ناف بندند ، بايد كه بسيار محكم نبود تا الم به طفل نرسد و بعده روده را به آهن تيز قطع كنند از ماوراى ربط ثانى به مقدار عرض دو سه انگشت از طرف ربط گذاشته .\r\nو بدانند كه اين چنين ربط محلين ، اگرچه مستعمل عوام نيست ، ليكن فوائد كثير دارد و در منع نتوء ناف مجرب .\r\nاما آنچه مروج و معمول است يك جا بستن است به فاصلهء چهار انگشت مضموم از ناف و بعده بريدن كما هو مشهور .\r\nاما از كتب بعض مجرّبين چنان معلوم شده كه چون از شبرى زياده قطع كنند آن طفل را قوت ماسكهء مثانه بيشتر بود و كميز بر خود كم كند و چون از شبرى كمتر قطع كنند كميز بر خود بسيار كند تا كه نيك بزرگ شود .\r\nو نيز به تجربه رسيده كه روده ناف را اگر از باد اخلاط نيك پاك نكنند با فشردن چنانچه گذشت و نيكو نه‌بندند در خصيهء زهار طفل باد پيدا شود و در مثانه و يا رحم و يا معده علت پديد آيد .\r\nو اگرچه از قانون و جز آن مستفاد مىشود كه رودهء ناف را نخست قطع بايد كرد ، بعده بايد بست ، ليكن احسن همان است كه گفته شد .\r\nو بر تقديرى كه اول قطع كنند ، زود بايد بست ، تا هواى خارجى از آن راه به شكم اندر نرود و ايذا نرساند .\r\nو بهترين خيوط جهت ربط رودهء ناف آن است كه از صوف باشد ، زيرا كه وى معين بر تجفيف است و زود بند مىكند .\r\nو بايد كه به نهج درشتى و سختى در رشته نبود ، تا ايذا ندهد ، لهذا گفته‌اند كه رشته سخت نشايد تافت و مع ذلك به روغن چرب بايد ساخت ، تا شائبهء اذيت نباشد و بعده قطع خرقه به روغن زيت آلوده بر آن نهند تا ناف را گرم دارد و سخت كند و از اصابت برد خارجى وقايت باشد .\r\nو اين خرقه اگر از كتان بود ، اعانت در تجفيف بيشتر كنند .\r\nو صواب آن است كه از عروق صفر و دم الاخوين و انزروت و كمون و اشنه و مر برابر بگيرند و باريك بسايند و بر ناف مقطوع بپاشند ، گاه گاه تا تجفيف و الزاق زود حاصل شود .\r\nو پاشيدن اين اشيا ، اگر قبل از ربط بود نيز روا است .\r\nطريق اصوب در غسل آن است كه سخت نمك سوده بر تمام بدن طفل نيك بپاشند و لحظه‌اى نيكو او را پيچيده دارند ، تا تن وى نمك خورده شود و عفونات كمتر قبول كند ، بعده در ظرفى گشاده او را غسل دهند و وقت غسل احتياط كنند كه آب در گوش نرود .\r\nو بايد كه اول به نمك آب بشويند بعده به آب شيرين نيم‌گرم و حين شستن به نمك آب احتياط كنند كه در دهن و بينى و چشم نيز نرسد و پس از غسل به پارچهء ملايم تن او را خشك كنند و در خرقه‌هاى نرم پيچند و گرمى بر تن او قريب به گرمى رحم نگاه دارند و به تدريج به هواى بيرونى معتاد گردانند .\r\nو بعض حذاق گفته‌اند كه نخست قدرى نمك سوده بر همه تن او رقيق بپاشند و همچنان ناشسته در خرقه پيچند و يك شبانروز يا بيشتر بدارند و بعده بشويند ، چه ، اين به تجربه معلوم شده كه اگر چنين كنند طفل را اعضا كمتر جوشش كند و كمتر عفونت پذيرد و بعد شستن به نمك آب بىآن كه نمك بر تن او پاشند بعده به آب فقط شستن كافى مىدانند .\r\nو اصلح آن است كه در نمك آب قدرى شادنه و قسط و سماق و حلبه و صعتر نيز بجوشانند كه خلط اين چيزها\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nبا نمك مزيد تحليل فضول و مجفّف رطوبات فضليه است و اين معنى موجب تقويت بشره و تصلّب وى است .\r\nو اگر نخست به آب نمك تنها بشويند ، بعده به آبى كه در وى اين چيزها باشند بشويند نيز روا است .\r\nبالجمله ، غرض عمده ، حصول صلابت و قوت بشره است كه بدن طفل نسبت به ملاقات خارجيه در غايت مجانبت مىباشد و بدان سبب بر اندك چيز ايذا مىيابد ، پس لازم ديده‌اند كه اول به تقويت بشره كوشند ، تا از آفت كثيره مصون ماند .\r\nلهذا گفته‌اند كه اگر تن طفل كثير الوسخ و زائد الرطوبة بود دليل ضعف بشرهء او باشد و در اين صورت بايد كه مكرر به نمك آب تن او بمالند و بعد تمليح او را به آب شيرين شستن لازم دانند ، براى آن كه از استعمال نمك آب مسام بند مىشود ، پس به آب نيمگرم بشويند تا رطوبات فضليه به تحليل رود .\r\nو امر به احتياط از رسيدن نمك به دهن و بينى و چشم از آن كرده شد كه اغشيهء اين اعضا چون در غايت نزاكت‌اند و رقّت دارند احتمال قوى است كه از حدّت نمك متضرر گردند .\r\nو فائدهء اجتناب از وقوع آب در گوش هرگونه كه باشد ظاهر است .\r\nو حين غسل ، بايد كه قابله طفل را بر ذراع ايسر خود بنهد بدين حيثيت كه سينهء طفل بر ذراع قابله بود و شكم او جدا باشد و به دست راست غسل و دلك همىكند و دستها و پايهاى طفل را به تدريج همىكشد به جهات مختلفه ، مثلا دستها را يك بار به سوى پشت برد ، چنانچه هر دو كف دست به نهايت كمر رسد و يك بار دستها را به مؤخّر سر رساند و كذا پايها را يك بار به افخاذ رساند ، بدين وجه كه هر دو ساق را پيچ داده قدمها را به سرين و اصل سازد و يك بار هر دو پايها را راست كرده بكشد .\r\nو اين جمله كشيدنها بايد كه در نهايت رفق و تأنّى باشد تا اصلا آسيبى به آن طفل نرسد .\r\nو بايد دانست كه استناد سينهء طفل بر ذراع قابله و شكمش جدا داشتن ، بهر آن اختيار كرده‌اند كه چون سينه سخت است از سختى ذراع متضرر نخواهد شد ، به خلاف شكم كه اگر وى بر ذراع معتمد بود بنا بر لين محل ، خوف تضرّر دارد .\r\nو اگرچه پشت استوارتر از سينه است در اين كار ، ليكن ظاهر است كه اگر طفل را از طرف پشت او بر ذراع نهند چون هر دو طرف كه سرين و سر است ثقالت دارد ، اغلب كه پشت منعطف شود ، بدان سبب مفاصل مهره‌هاى پشت سست گردند و موجب آفت باشد و معلوم است كه در صورت مأموره ، اين خوف نبود ، تا كه صلابت در اعضاى طفل پديد آيد ، به همين نهج حين غسل بايد داشت و بعد غسل به خرقهء نرم نشف كنند و خشك سازند و نخست بر شكم غلطانند ، پستر بر پشت .\r\nو مع ذلك پيوسته غمز مناسب كه مصلح اشكال اعضا باشد همىكنند و در خرقه پيچند .\r\nو اندر چشم زيت چكانند تا تنقيه چشم و طبقات او كند و جهت اين كار زيت الانفاق بهتر است ، زيرا كه در جلا و غسل قويتر است .\r\nو به هنگام اغتسال نخستين ، بايد كه قابله به انگشت خنصر دبر طفل را منفتح سازد تا براز مستجمع مستخرج گردد و معلوم نمايند كه اندر شكم مادر جنين تبرز نمىكند بناءً عليه مخرج او مسدود\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nهمى باشد . اما بول در شكم مىكند اندر مشيمه ، چنانچه در تشريح جنين گفته شد .\r\nو بايد كه دايم در تنقيهء منخرين باشند به اصابع و مقلمة الاظفار .\r\nفائدهء بينى پاك داشتن آن است كه به سبب احتباس مخاط ، مجرى تنگ نشود ، چه ، تنگى مجراى بينى باعث تنگى نفس مىگردد و تنفس كه به اضطرار باشد حلق را نيز خشك مىسازد .\r\nو تخصيص پاك كردن بينى به اصابع ، جهت نرمى اصابع است .\r\nو نفع اقلام اظفار ظاهر است ، چه ، اگر ناخن نگرفته باشند خوف است كه بينى را بخراشد .\r\nو ايضا چشمها را به چيزى كه در غايت نرمى باشد همى مالند ، تا رمص از آن دور كند بلا اذيت .\r\nو به دستور ، روزى دو سه بار تغميز مثانه بايد كه كرده باشد تا بول از مثانه اطفال بتمامه مستخرج همىشود به سهولت .\r\nو امر تغميز ، جهت آن است كه قوت دافعه در اين حالت ضعيف مىباشد و مجارى در غايت نرمى و بدان سبب اعلاى مثانه به اسفل آن منطبق مىبود .\r\nو از آن كه بول طفل قليل الحدّت است ، احساس بدان نيز كمتر است ، پس اگر اعانت او به غمز نشود گاه باشد كه بول در مثانه محتبس ماند و ضرر كند .\r\nو ايضا معلوم شده كه خروج بول محتاج است به گشادن عضو مثانه و اين به تقويت ارادى صورت نمىگيرد و چون كه قوت مذكور در اطفال ضعيف‌تر است به غمز به يد تدارك او مىكند و قوت مىدهد و اين غمز نيز بايد كه در غايت رفق بود و بىاحساس احتباس نشايد .\r\nو هر گاه رودهء ناف خشك شده بيفتد و اين اكثر در سه روز و يا چهار روز مىشود ، بايد كه چيزهاى مجفّف بر ناف ذرور سازند و بهترين مجفّفات رماد الصدف است و رماد عرقوب العجل و رصاص محرق هر كدام از اينها كه باشد بگيرند و همراه شراب سحق كنند و خشك سازند و بپاشند .\r\nو بدانند كه امتزاج شراب به ادويهء مذكوره ، جهت ازدياد جفاف است .\r\nو براى تقويت معده و امعا ، شراب قابض در اين كار بهتر است .\r\nو عُرقُوب بضم عين مهمله و سكون راى مهمله و ضم قاف و سكون واو مع الموحده در اصطلاح اطبا عصب غليظ را گويند كه بر پاشنهء آدمى واقع است و پى كردن عبارت از قطع او است و اين عصب در پاى همه حيوانات است و اين لفظ را بر ساق حيوان نيز اطلاق مىكنند .\r\nبالجمله خاكستر ساق گوساله اگرچه در تجفيف ناف اثرمند است ، اما خاكستر عصب او كه در ساق است انفع از وى مشهود گشته .\r\nمعلوم نمايند تا كه نرمى در اعضاى طفل غالب است ، طفل را به قماط بستن لازم دانند و ميعاد متوسط وى ، سه و چهار ماه است و بعده مختاراند .\r\nو فائدهء جليله در تقميط ، محافظت اشكال اعضا است تا در برداشتن و جنبانيدن ، به عضوى از اعضايش آسيبى نرسد .\r\nو عند التقميط بايد كه نخست اعضاى او را به رفق همىگيرند اخذاً معيناً على هيئة ذلك العضو ، يعنى عضو اگر مستعرض است چون پيشانى و گوش و سينه آن را همان‌سان بايد گرفت و اگر مستدق است چون دستها و پايها و بينى آن را همان وضع اخذ بايد نمود ، تا هر عضو بر احسن شكل خود آيد و اين همه اصلاح به مراتب متواليه كنند تا مقصود حاصل آيد و به تدريج كنند تا ايذا و آزار\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nبه اطفال نرسد ، پس هر دو دست او را بگسترانند و هر دو ذراع را به هر دو زانو ملتصق سازند و پايها را با هم برابر بدارند و عمامه سبك بر سر پيچند يا قلنسوهء نرم و گرم پوشند و بعده به قماط درگيرند به طريقى كه معروف است .\r\nو قماط را بسيار محكم نه‌بندند كه اعضا را رنج دهد .\r\nو بايد كه بر شكم اناث نسبت به بطن ذكور سست‌تر بندند ، بهر آن كه كبر بطن در اناث مطلوب است جهة تحبل .\r\nو ظاهر است كه اگر قماط بر شكم چست بندند مانع كبر او مىگردد .\r\nو بايد كه به فاصلهء يك و نيم پاس يا دو پاس آن را بگشايند و ساعتى واگذارند تا دست و پاى بزند ، بعد گشادن قماط نيز اعضا را به نرمى بگيرند و بعده باز به قماط درگيرند .\r\nو حين بستن و گشادن ، پيش از افتادن رودهء ناف احتياط كنند ، تا آن را كوفتى و ايذا نرسد .\r\nو اگر ركوى چرب هر بار بالاى آن نهند يا آن محل را چرب كنند به مرهم پيه و زردچوبه نيكو بود .\r\nو هر گاه قندق از بول آلوده شود زود بگشايند و رختها را خشك نمايند تا اعضاى طفل از حدّت بول نسوزد .\r\nو امر به تعميم و لبس قلنسوه براى صيانت سر است از برد و محافظت اصابت نزله و زكام .\r\nو خانه كه طفل را در آن دارند معتدل الضوء ، مائل به ظلمت بايد ، چه ، شعاع قوى سلب روح باصره مىنمايد ، خاصه در وقتى كه ضعيف باشد .\r\nو به دستور از اصوات قويه و امثال آن كه موجب التوا و انزعاج اعضا و سوء خلق باشد باز دارند .\r\nو تا مضى اربعين يوم هر روز يك بار غسل داده باشند كه در باليدن تن و حفظ بدن اثر تمام دارد .\r\nو باشد كه روزى دو بار يا سه بار غسل دادن لازم آيد ، جهت ازالهء وسخ و عرق اندر ايام گرما .\r\nو باشد كه يك روز ، يا دو روز ، يا سه روز در ميان ، بل زياده بر آن ، غسل دادن مناسب باشد و در اين در صورتى است كه طفل ضعيف المزاج باشد ، يا سرماى شديد بود .\r\nو بعد چهل روز ، پس به هر هفت روز ، غسلى طفل را كافى است .\r\nو اگر در هفته دو بار غسل واقع شود ، خصوص در صيف ، از همه بهتر باشد .\r\nو اندر گرما آب بايد كه نيمگرم باشد و اندر سرما مائل به حرارت غير لاذعه ، كه غسل در حمام معتدل يا در محل محفوظ حمام مانند دهند ، تا اصلا شائبه رسيدن باد نباشد .\r\nو اندر حمام ، طفل را زياده از آن ندارند كه سرخى در بشره پديد آيد و برآمدگى روى نمايد ، چه ، زياده بر آن داشتن موجب تحليل رطوبات است لأن رطوباتهم تكون أسرع و أقبل للتحليل و صالح‌ترين اوقات جهت غسل آن است كه بعد نوم طويل و پس از كمال هضم باشد و چون نوم اطول در غالب حال آن است كه به شب مىشود ، پس جهت غسل اول روز بهتر باشد .\r\nو اگر اندر آب غسل ، چيزهاى نافع جوشانيده باشند ، چون حنا و حلبه و امثال آن ، اولىتر است ، تا بىخطر بود .\r\nو بعد غسل و نشف بدن تدهين كنند .\r\nو بعد سقوط رودهء ناف تا كه ناف خشك نشده باشد روغن به ناف نرساند و بعد تدهين به قماط درگيرند .\r\nو اين تدهين زود زود پسر را تا چهار ماه و دختر را تا دو ماه مناسب است و پس از اين ايام بعد چار روز تا يك هفته تدهين بايد كرد .\r\nو بهترين ادهان براى پسر روغن گاو است و روغن دنبه و پيه تازه و دختر را به روغن بنفشه\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nيا بادام و امثال آن .\r\nو هنگام ادهان ، اعصاب و عضلات را كه هر دو طرف مهره‌هاى پشت است تا گردن او چرب كرده به انگشت نر بمالند نرم نرم تا كوفت و ماندگى و گرفتگى كه به سبب بر افتاده ماندن در قماط يا در مهد حاصل آيد بر طرف شود .\r\nو بسيار ديده شد كه اطفال از شدت بكا قريب به غشى رسيده بودند و شير نمىخوردند و به هيچ حيله ساكت نمىشدند و چون اين تدبير كردند فورا به خواب رفتند و آرام يافتند .\r\nو عوام اين حال را رگ پشت گويند تسمية الشيء باسم المحل .\r\nو تلين شكم در اين حال به شياف مناسب است .\r\nو بايد كه طفل را چون سه روز از ولادت بگذرد در مهد نهند و به لحن خوش ترنّم كنند كه اطفال از صوت ملايم لذت و آرام تمام مىيابند و از غير ملايم نفرت تام .\r\nو حين جنبانيدن مهد ، جهت تنويم ، حركت عنيف نكنند تا كلال نيارد ، چه ، اين حركت رياضتى تمام است مر ايشان را ، خاصه عقب رضاع تحريك ارجوعه به عنف محضحض لبن است .\r\nو چه در مهد و چه در غير آن طفل را چنان خوابانند كه سر او بلند باشد تا از ورود فضلات بدنى مصئون بود سر وى .\r\nو هرگاه در گردن و پس گوش و كش ران و بغل به سبب خمها و شكنجها بدانند كه عفونت و زدودگى پديد مىآيد ، بايد كه برگ مورد سائيده و با گِل سرشوى ضم كرده در توخمها بپاشند تا جراحت نشود و اندر سرما گِل تنها كافى است .\r\n\r\nفائده در تدبير رضاع و كيفيت ارضاع\r\nو طريق صواب در اين آن است كه از وقت ولادت تا همان وقت كه هشت پاس مىشود شير نبايد داد ، تا طفل حركت و گريه كند و خود طلب صادق نمايد و معده و حلق او بجنبد ، وسعت گيرد و اگر تا اين مدت بازداشتن از شير ممكن نبود به سبب گريه و جز آن ، هر چند از وقت تولد بعيدتر بود بهتر باشد .\r\nو چون خواهند كه شير دهند ، نخست قدرى عسل بليسانند تا تنقيه جلاى معده نمايد و مهياى هضم شير سازد .\r\nو بايد كه قبل از رضاع اول بار كام طفل بردارند و آن چنان بود كه انگشت شهادت به شيرينى آلوده بر كام طفل نيكو بمالند آنگاه شير دهند .\r\nو به تجربه رسيده كه كام طفل را به هر چيزى كه بردارند در مدت عمر مضرت از آن نيابد ، يا كمتر يابد .\r\nو به عمل پيوسته كه بعض اطفال را به عقرب سوده و به نبات آميخته كام برداشتند آنها را كه عقرب نيش مىزد اثر نمىكرد .\r\nو بايد كه شير آن را ابتداء اندك دهند و به تدريج زياده كنند .\r\nو وقت شير دادن هر نوبت آن بود كه خود طلب كند و بگريد ، چه ، گريستن طفل قبل از رضاع سود دارد .\r\nتا يك هفته لازم آن كه در تمام روز زياده از دو بار تا سه بار شير ندهند و معده را مملو نسازند ، قطعاً كه ارضاع به شبع دفعةً باشد كه تمدد و نفخ و ديگر آفات آرد .\r\nو هر گاه چنين اتفاق افتد ، از شير باز دارند و به تنويم اعانت بر هضم كنند و چون سبكى در معده ظاهر شود و اثرى از امتلا نماند و شير بخواهد آن زمان توان داد .\r\nو وقت صبح چون مرضعه شير بدهد ، بايد كه اول ، دو سه بار شير خود را بدوشد ، بعده پستان در دهن طفل دهد ، خاصه اگر در شير عيبى بوده باشد .\r\nو تدبير اصلاح شير غير محمود به فائدهء جدا آيد .\r\nو بدانند كه بهترين شير در حق\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nفرزند شير مادر است ، حتى به تجربه رسيده كه اگر طفل پستان مادر ، بى آن كه شير داشته باشد ، تنها بمكد ، اكثر اذيت از وى دفع مىشود .\r\nاما مادر اگر مأوف بود و مرضعه موصوف به صفات كه ذكر خواهد شد باشد ، شير مرضعه بهتر است .\r\nو شيرده بايد كه معتاد بود به ادويهء مقويه و حافظهء صحت ، تا مزاج طفل را از همين زمان قوت مطلوب شود ، كه اين اصل عظيم است .\r\nو شير اگرچه از مادر باشد و از يوم ولادت تا يك هفته البته نشايد داد كه در اين ايام شير فاسد مىباشد .\r\nو بعضى گويند كه اين نهى در حق شير غير مادر است .\r\nو احسن آن است كه نخست طفل را شير مادر دهند ، تا اجزاى اصليه و اعضاى آن بدان شير بندد و نيك فربه شود ، چه ، اين شير مادر در حق طفل به مثابهء مايه است مر شير را در بستن و تقويت .\r\nبالجمله اگرچه اين قول قريب به صواب است ، ليكن از آن كه خوف ضرر نيز دارد احوط آن است كه اين شير از يك بار بيش ندهند و باز تا يك هفته شير مرضعه را بايد داد و در اين اثنا مادر را بايد فرمود كه شير خود را بدوشد و بريزد و يا از شخصى ديگر بمكاند .\r\nو مكانيدن كه بىآسيب باشد بِهْ از دوشيدن بدست است ، زيرا كه در دوشيدن اذيت است و بعد يك هفته شير مادر را نظر كنند كه بر قوام و لون معتدل است يا نه ، اگر معتدل آمده شروع به دادن كنند ، و گرنه تا ظهور صلاح انتظار برند .\r\nو تا كه شير مادر يا دايه از معده گذشته نباشد شير از آن ديگر نشايد داد ، كه اجتماع لبنين مخالفين به مثابهء جمع آب مختلفين است .\r\nو هر گاه شير از پستان بنا بر غلبه ، روان باشد ، بايد كه پستان از دست گرفته در دهن طفل دهند و به اندك زمان جدا كنند و باز دهند ، تا شير به سبب كثرت اجتماع در دهن به حلق درنيامده به سوى منفذ بينى نجهد ، كه اين معنى باعث تعب عظيم مىشود .\r\nو بايد كه تا يك سال ، بلكه بيشتر ، طفل را چون شير دهند مراعات اضطجاع طفل لازم دانند ، مثلا گاهى از جانب راست او دهند و گاهى از جانب چپ او ، تا وضع جانبين متساوى باشد .\r\nو هر گاه طفل از گريه به شير خوردن خاموش شود ، بدانند كه سبب گريه ، گرسنگى بود و اگر خاموش نشود يا شير نگيرد ، بدانند كه در تن وى المى است يا وحشتى به مزاجش راه يافته ، پس سبب دريافته ، زود تدارك كنند ، تا از زور گريه ، ازدياد سبب و مسبب نشود .\r\nو بسا ديده شد كه بعضى را از فرط بكا و عدم تدارك ، غشى افتاده يا صرع و بعضى را فتق يا نتو سره عارض گشته .\r\nو بدانند كه اطفال را درد گوش اكثر عارض مىشود و موجب بكا گردد ، پس اگر سببى ديگر ظاهر نباشد از فكر اين بكا غافل نباشند .\r\nو معالجات امراض اطفال عن قريبٍ گفته مىشود .\r\n\r\nفائده اندر شرائط مرضعه\r\nيكى آن است كه مرضعه جوان باشد ، يعنى از بيست و پنج سال كمتر نبود و از سى و پنج زياده نباشد ، بلكه ما بين بيست و پنج بود ، زيرا كه در اين سن قوت مستكمل است ، پس شير اين وقت شير محمود باشد .\r\nشرط دوم آن كه معتدل السخن باشد و در لحمانيت و شحمانيت متوسط بود ، كه اين همه دليل جودت مزاج است .\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nو بايد كه حسن اللون باشد ، چه ، خوبى رنگ تابع اعتدال مزاج است .\r\nو ايضا قوى العنق و واسع الصدر باشد ، چه ، اين امر دليل قوت دِماغ و دل است .\r\nو بايد كه عضلاتى بود ، يعنى عظيم العضله باشد ، زيرا كه اين ، دليل وفور حرارت غريزى است .\r\nو ايضا صلب اللحم باشد ، زيرا كه سختى گوشت ، نشان قلّت رطوبت فضلى است و اين چنين ابدان صحيح باشد و عفونت كمتر قبول كند .\r\nشرط سوم آن كه به اخلاق محمود و حسن متخلِّق باشد مرضعه . و از انفعالات نفسانيه رديّه ، چون غضب و غم و جبن و امثال آن زود منفعل نشود ، كه اين دليل اعتدال مزاج است .\r\nو چون سلامتى بدن و نفس و صحت مزاج در نيكى شير دخل تمام دارد آن حضرت صلى الله عليه و سلم نهى فرموده‌اند از استرضاع مجنونه ، كذا قال الشيخ في القانون و ينادي ذلك بأعلى الصوت على إيمانه رحمة اللّه عليه و ليكن حسن خاتمه أمرٌ مبهمٌ و سوى المبشرين كلهم سواء في هذا الأمر كما عرفت في العقائد .\r\nشرط چهارم آن كه صالح الثديين بود و صلاح در پستان اين است كه مجتمع بود و متوسط العظم بود و مسترخى نبود و معتدل در صلابت و لين باشد ، زيرا كه بودن پستان بدين هيئت ، دليل اعتدال مزاج او است .\r\nشرط پنجم آن كه شير وى معتدل القوام و المقدار بود و سپيد رنگ و شيرين مزه و پاكيزه بوى و متشابه الاجزاء و قليل الرغوت باشد .\r\nو بايد دانست كه رعايت اين شرط در اختيار مرضعه اهم‌ترين مهام است ، زيرا كه غذاى طفل شير است ، پس احتياط در وى واجب باشد .\r\nو هر گاه اين شرط يافته نشود اگرچه ديگر شرائط باشند نتوان مرضعه را اختيار كرد ، زيرا كه عمده‌ترين شرائط همين است و چون اين موجود شود ديگر شرائط نتوان اختيار نمود كما مر .\r\nو معلوم نمايند بعض نساء شابّه صحيح البدن‌اند كه مزاج ثدى آنها ضعيف باشد يا ردىّ و بدان سبب شير كه در آن متولد شود فاسد بود و بسا ضعيفه غير شابّه‌اند كه مزاج ثدى آنها به غايت قوى باشد و شير صالح در آن پيدا گردد .\r\nو شير صالح را هفت نشان است :\r\nيكى آن كه معتدل القوام بود و امتحان وى آن است كه بر ناخن قطره نهند اگر سيلان گيرد رقيق است و اگر ثابت شده ماند غليظ است و اگر مائل به سيلان شده متوقف ماند معتدل است .\r\nو ظاهر است كه اعتدال قوام دليل كمال نضج و تعادل جبنيت و مائيت است .\r\nدوم آن كه معتدل المقدار بود ، زيرا كه افراط قلّت ، دليل يبس مزاج و ضعف قوت فاعلهء او است و افراط كثرت ، دليل زيادتى رطوبت است و فرط رطوبت باعث سرعت قبول عفونت و فساد . پس متوسط بينهما مستحسن باشد .\r\nسوم آن كه سپيد رنگ بود ، چه ، سفيدى او دليل كمال احالهء ثدى باشد لحصول المشابهة بين الغاذي و المغتذي .\r\nو هرچه غير بياض است نيكو نبود ، اما كمد ، دليل برد و سوداويت است و اخضر ، دليل كثرت سودا با جمود غير قويّه ، چه ، جمود قوى مسوّد مىباشد و اصفر ، دليل صفراويّت است و احمر ، دليل\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nعجز قوت ثدى ، كه قادر نيست بر آن كه خون را سپيد كند كما ينبغى .\r\nو مراد از احمر ، سپيد به سرخى مائل است و اگر قوت در غايت عجز بود ، خون سرخ به جاى شير مىآيد .\r\nچهارم آن كه طيب الرائحه بود ، چه ، حامض الرائحه و كريه الرائحه و عفص الرائحه دليل رداءت است .\r\nپنجم آن كه حلو الطعم بود ، بهر آن كه وى دليل جودت دم و عدم استيلاى خلط ديگر باشد و شير مائل به حرارت ، از غلبهء صفرا بود و مائل به ملوحت ، از اختلاط صفرا به بلغم و مائل به حموضت ، از بلغم يا سوداى حامضين .\r\nششم آن كه متشابه الاجزا بود ، زيرا كه وى دليل تشابه فعل فاعل باشد در شير و هو المحمود .\r\nهفتم آن كه كثير الرغوة نباشد ، زيرا كه وى دليل كثرت رياح باشد .\r\nاما هر گاه مرضعه صالح اللبن دست ندهد ، تدبير اصلاح وى كنند به آنچه گفته شود عن قريبٍ .\r\nشرط ششم آن كه وضع حمل مرضعه در مدت طبيعى بوده باشد ، يعنى نهم ماه زائيده باشد ، يا در مدتى كه وى بدان معتاد بود و تولد فرزند او در آن مدت بىگزند بوده باشد ، زيرا كه اين امر دليل صحت خون حيض و صلاح حال رحم است .\r\nو در صلاح حال شير اينها را اثر تمام است ، چه ، خون طمث مادهء لبن است و صلاح و فساد اصل ماده ، تعديه مىكند در ما يتولد عنه .\r\nو كذا رحم از آن كه مشاركت دارد به ثدى ، فساد او باعث فساد لبن مىشود ، پس صحت حال آن نيز اشد مطلوب باشد .\r\nاز اينجا است كه شيرى كه از اسقاط بود ، دادن آن به طفل ممنوع است و به دستور ، مرضعه كه معتاد به اسقاط بود شير او نيز غير مجوز است ، اگرچه شيرى كه مىدهد از مستكمل الوضع بود ، لأن اعتياد الإسقاط يكون بفسادٍ في دم الطمث أو في الرحم .\r\nشرط هفتم آن كه مرضعه كه شير او مىدهند ، پسر زائيده باشد ، يا اكثر عادت او زائيدن پسر بود ، اگرچه بالفعل دختر زائيده باشد ، زيرا كه اعتبار ، اكثر است .\r\nو بايد دانست كه اعتياد به ولادت ذكور ، دليل صحت دم طمث است و وفور حرارت غريزى است ، بهر آن كه تكوّن ذكر نمىباشد مگر از دم نضيج صحيح قوىّ .\r\nو بعض اطباى حاذق بر آن‌اند كه شير پسر ، جهت دختر و شير دختر ، جهت پسر بهتر است ، لتعادل المزاج .\r\nشرط هشتم آن كه ما بين وضع مرضعه و بين رضاعت مدت متوسط گذشته باشد ، نه بعيد العهد بود و نه به غايت قريب العهد ، چه ، در بعد عهد بنا بر كبر ولد و استغناى وى از لبن ، عنايت و توجه طبيعت در توليد شير قلّت مىپذيرد .\r\nو در اقرب عهد ، ظاهر است كه شير متغير مىباشد و مزاج صاحب شير ضعيف ، در اين هر دو صورت ، لبن محمود نباشد ، پس زمان متوسط ، احسن باشد و آن در اكثر ، بعد چهل روز است از وضع ، تا مضى هفت ماه .\r\nشرط نهم آن كه هنگام ارضاع ، از جماع و هر چه باعث فساد شير باشد بپرهيزند و مُفسدات شير ، همه مكروهات نفسانى و موذيات بدنى است .\r\nو از مأكولات ، آنچه غير مناسب است ، گفته خواهد شد در آخر اين مبحث .\r\nو معلوم نمايند كه قوىترين مُضرّات شير ، جماع است ، بهر آن كه خون حيض از آن به حركت مىآيد و افساد رائحه لبن و تقليل مقدار او مىنمايد .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nو ايضا اگر حمل آرد ، ضرر عظيم احداث كند بهر دو ولد ، از جهت توزيع غذاى هر واحد به ديگرى ، لهذا در حديث شريف نهى از آن ورود يافته ، چنانچه در مشكوة المصابيح در ذيل باب المباشرة في النكاح مسطور است و تيمناً ما نيز ذكر مىكنيم :\r\nو عن أسماء بنت يزيد ، قالت : سمعت رسول الله صلى الله عليه و سلم يقول : لا تقتلوا أولادكم سراً فإن الغيل يدرك الفارس فيدعثره عن فرسه\r\n. رواه ابو داود .\r\nو معنى غيل نزد اهل لغت آن است كه مس كند مرد زن را و حال آن كه او شيرده بود . و بعضى ، معنى غيل ، ارضاع حامله و جماع في حال الحمل گفته است .\r\nو معنى يدعثره ، يُسقط است .\r\nبالجمله ارضاع حامله و جماع مرضعه عقلا و نقلا منهىٌ عنه است و اگرچه هم از حديث ديگر كه در همان باب مشكوة مذكور است تجويز غيله نيز معلوم مىشود ، ليكن چون حديث نهى ، با حديث رخصت ، تعارض كرده ، غلبه ، نهى را باشد ، كما هو قانون أصول المحدِّثين ، مع آن كه حديث نهى ، عقلًا نيز قوت دارد ، پس عمل بر اين اولى است ، خصوص اغنيا را كه قادر بر استرضاع و تعدد مواقع‌اند .\r\nاما كسى كه به جز يك زن ، ديگر نداشته باشد و بداشتن مرضعه وسعت ندارد ، احوط آن است كه وى نيز مهما امكن از اين كار محترز بود ، مگر عند شدت توفان كه مستلزم فساد تن .\r\nو خبر آن است اگر مباشر اين كار بود مىشايد و مرجو آن كه مأخوذ نگردد .\r\nاز اينجا است كه در فقه ، منع از آن نكرده‌اند و شرّاح مشكوة ، در دفع تعارض از اين دو حديث ، تأويلات بسيار كرده‌اند ، اما خلّص كلام عند التحقيق همين است كه گفته شد .\r\n\r\nانتباه در بيان اغذيهء مرضعه و هر چه بدان مضر است\r\nهر گاه مرضعه موصوفه دست دهد ، بايد كه يك هفته قبل از ارضاع و اقلا تا سه روز ، اغذيهء مناسبه وى را دهند و ضارّه باز دارند ، تا عند ارضاع ، شير او نيك باشد و بهترين اغذيه گندم است و خندروس و گوشت بره و بزغاله و ماهى كه بىعفونت و بىصلابت باشد و امثال آن هرچه حسن الكيموس بود .\r\nو از بُقول ، كاهو نيك است و از فواكه ، بادام و فندق مفيد .\r\nو بدترين بُقول وى را جرجير است و خردل و بادروج ، زيرا كه اينها مُفسد شيراند . و نعناع نيز خالى از فساد نيست .\r\nو بايد كه امر كنند مرضعه را به رياضت معتدل و استحمام معتدل ملايم و دَلك مناسب .\r\nو قطعا تعب و غم و همّ بايد كه به او نرسد ، اما گاه گاه غضب سبك در حق وى خاصه كه بارد مزاج بود مفيد دانند .\r\n\r\nانتباه در تدبير شير غير صالح\r\nهر گاه كه شير غليظ و كريه الرائحه بود ، طريق دادن وى آن است كه در ظرفى بدوشند و اندر هوا بگذارند زمانى شايسته و بعده بنوشانند .\r\nو مرضعه را سكنجبين بزورى كه به ملطّفات ، چون فودنج و زوفا و حاشا و صعتر جبلى پخته باشند بدهند .\r\nو طريخ كه قسمى از ماهى است بخورانند .\r\nو از اطعمه ، هر چه ذى تلطيف بود اطعام فرمايند .\r\nو بودن قليلى فجل اندر طعام وى لازم دانند .\r\nو سه چهار روز در ميان ، به قى كردن امر نمايند به سكنجبين و آب گرم خورده .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nو بدانند كه رياضت معتدله و بدن به آب گرم اكثر شستن ، در اينجا سود دارد .\r\nو شرب شراب ريحانى و تناول اغذيهء طيب الرائحه در فساد رائحه لبن نفع‌مند است .\r\nو هر گاه شير رقيق بود ، از رياضت باز دارند و به ترقه امر نمايند و از اغذيه طيب الرائحه آنچه مولد خون غليظ بود خورانند .\r\nو اگر مانعى نباشد شراب حلو يا عصيرهء عنب بنوشانند كه نفع تمام دارد .\r\nو خواب بسيار كردن سودمند است .\r\nو هر گاه شير گرم بود و مزاج مرضعه حار باشد ، تعديل مزاج كنند .\r\nو بايد كه مرضعه قبل از تناول غذا شير ندهد ، چه ، در نهار حرارت مشتعل مىباشد و سكنجبين با شراب رقيق مجموعين و مفردين اثر كلى دارد .\r\nو به دستور ، اگر سبب فساد برودت باشد ، اغذيه و ادويهء مسخنه به كار برند .\r\nو تدابير مبرّده و مسخّنه در قلّت لبن مشروحا گفته مىشود به انتباه جدا .\r\n\r\nانتباه اندر تدبير قلّت شير\r\nآنجا كه از حرارت بود تأمل كنند كه حرارت در تمام بدن است يا در ثديين فقط ، اگر در تمام بدن است ، حسب سبب ، تعديل يا تنقيه بايد كرد و اگر در ثدى بود فقط و اول علامات آن ، ملمس او گرم بودن است ، تضميد مبرّدات كافى است و شرب معدِّلات خفيفه وافى .\r\nو بهترين اغذيه ، آنجا كه سوء مزاج گرم سبب قلَّت لبن باشد ، كشك شعير است و اصفاناخ و امثال آن .\r\nو آنجا كه از برودت بود ، يا از سدّه ، يا از ضعف قوت جاذبهء ثدى ، زياده كرده شود در غذا هر چه لطيف مائل به حرارت بود و خوردن تخم گذر مفيد است و نفس گذر به غايت مفيد و تعليق محاجم نارى بلا تعنيف تحت الثديين سودمند .\r\nو آنجا كه سبب قلّت لبن ، قلّت تناول غذا باشد ، حسوها كه از شعير و نخالهء حبوب ساخته باشند بخورانند و توفير در غذاى مناسب فرمايند .\r\nو واجب است كه در حسوها و غذا ، اصل رازيانج و تخم او و تخم شبت و شونيز داخل نمايند .\r\nو پستان شيردار ميش و بز ، پخته خوردن در تكثير شير به غايت مفيد است .\r\nو مجرب‌ترين ادويه در اين باب اين است كه يك درم از ارضيه يا خراطين خشك در ماء الشعير ايام متواليه همىدهند و سلاقهء رؤس سمك مالح در ماء الشبت همين عمل دارد .\r\nاكنون چند دوا كه در غزارت و توفير شير نفع كثير دارد ذكر مىشود :\r\nروغن گاو ، يك اوقيه بگيرند و بر يك كاسهء شراب صِرف بريزند و بنوشند .\r\nديگر ، طين و سمسم بگيرند و به شراب آميزند و صاف نموده بنوشند .\r\nو بر ثدى ، ثفل ناردين با زيت و لبن اتان ضماد كنند .\r\nديگر ، بادنجان در آب بجوشانند و جوف آن يك اوقيه بگيرند و در شراب آميزند و بنوشند .\r\nديگر ، نخاله و فجل در شراب بجوشانند و بنوشانند .\r\nديگر ، بزر شبت سه اوقيه ، بزر جندقوقى ، بزر كراث از هر يك ، يك اوقيه ، بزر رطبه حلبه ، هر يك دو اوقيه ، جمله ، كوفته ، بيخته ، به عصارهء رازيانج و به عسل و سمن آميزند و به قدر حاجت بدهند .\r\nو بدانند كه بسيار ماليدن پستان در تكثير لبن اثر تمام دارد .\r\nو هر گاه سبب فساد شير ، كثرت آن بود ، كه متراكم شده و كثيف گشته باشد ، تدبيرش تنقيص وى است به تقليل غذا و به تناول اشياى قليل الغذاء و تضميد كمون و خل با طين حر ، يا عدس مطبوخ به سركه بر سينه و ثدى نفع دارد و شرب آب شور مفيد .\r\n\r\n","description":"","footnote":"","page_name":" 369 ","page_number":369},
  {"content":"\r\n\r\n\r\nفائده در تدبير فطام يعنى از شير بازداشتن\r\nبايد دانست كه مدت طبيعى ارضاع دو سال است ، پس در شروع سال سوم از شير بازدارند اگر مانعى نبود و قبل از فطام هر گاه طفل را خواهش تناول غير شير پديد آيد اندك اندك بدهند از اغذيهء مناسبهء ملائمه .\r\nو چون ثنايا ، يعنى دندان پيشين برآمدن گيرد ، در غذاى قوىتر رخصت دهند به تدريج .\r\nو اصلا چيزى كه در مضغ سخت بود ندهند ، كه موجب بطوء بروز دندان مىشود ، بنا بر تحليل مادهء آن به مضغ صلب .\r\nنخستين چيزى كه در اين وقت توان داد نان است كه مرضعه بخايد و بدهد ، بعد از آن ، نان به آب و عسل ، يا شراب ، يا به شير توان داد .\r\nو هر گاه غذا دادن گيرند ، آب نيز قدرى بدهند ، خاصه كه ايام گرما بود و طفل ميل به آب همىكند .\r\nگاه گاه آب به اندكى شراب ممزوج كرده دهند .\r\nو اصلا توفير در طعام و آب نكنند كه باعث امتلا نشود .\r\nو اگر امتلا حادث شود نشان آن به انتفاخ بطن است و بياض لون و جز آن از آثار امتلا ، بايد كه در اين حالت هيچ چيز وى را ندهند و به تنويم كوشند ، تا كه گرانى دور شود .\r\nو هر چون كه زمانهء فطام نزديك‌تر رسد در شير تقليل كنند و در غذا تكثير و شبها از خواب بيدار كنند به تكليف و شير دهند تا باعث تنفّر شود و روزانه طعام وافر خورانند تا حاجت به شير كمتر شود و مذمّت پستان نزد ايشان اكثر كنند ، تا كه وقت طعام بلا تعب مدعا حاصل آيد .\r\nو بعد فطام احسا و لحوم خفيفه توان داد .\r\nو نيكوترين اشيا شير و برنج است و هريسهء گوشت نرم و نان ميده و اشباه آن .\r\nو بهر اشتغال او از نان و شكر بلوطها سازند خرما مانند و گاه گاه يكان عدد به دست او بدهند .\r\nو كذا از لعبها و شغلها هر چه موجب فراموشى پستان و شير بود به كار همين برند .\r\nو اگر طفل به ياد پستان اضطرار كند و بگريد ، بايد كه چيزى تلخ غير مضر بر پستان طلا كنند و در دهن وى دهند تا از تلخى آن ، از آن تنفر كند .\r\nو حيله‌هاى ديگر در اين امر بسيار است و معروف .\r\nو بهترين موسم براى فطام بهار و پائيز است و عند الضرورة در آخر زمستان و آخر تابستان نيز مجوز ، اما در غلبهء صيف و شتا نشايد ، چه ، در صيف خوف است كه اسهال عظيم آرد و در زمستان سوء هضم و امثال آن .\r\nو اگر بنا بر ضرورت در گرما اتفاق افتد واجب است كه چيزهاى مسكن العطش كه ميل به قبض داشته باشد ، خنك كرده ، هر ساعت قدرى به دو دهند ، چون دوغ شيرين و شيرهء خرفه بو داده و امثال آن بايد داد .\r\nو از اغذيه ، پلاؤ خشكه و ماست و نان و مانند آن مناسب است .\r\nو از چرب بسيار پرهيزانند .\r\nو بر تارك سر حنا بندند يك روز در ميان و نشاسته در سركه و گلاب حل كرده بر آن محل طلا كردن جهت تشنگى طفلان به غايت نفع دارد .\r\nاما از آن كه استعمال سركه بر سر اطفال خالى از ضرر نيست ، تا ضرورت قوى نبود نتوان كرد و شبها حنا بر دست و پا بستن و ميانهء روز در دوغ گاو سرد نشاندن و تن بدان شستن مفيد است .\r\nو اگر در سرما بالضرور از شير باز گيرند بايد كه اغذيهء حارّه بالفعل خورانند و از آب سخت سرد منع نمايند و بدن را گرم دارند و دوا و فواكه هر چه دهند مناسب وقت\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nبايد داد .\r\n\r\nفائده در محافظت و پرورش اطفال و تدبير تسهيل انبات دندان و هر چه بدان تعلق دارد\r\nهر گاه طفل قادر بر نشستن و جنبيدن شود ، بايد كه بر فرش صاف وى را نشانند تا از خشونت ارض ايذا نيابد و احتياط كنند تا از بلندى نلغزد و هر چه تيز و نوكدار باشد از وى دور دارند و تا كه خود بالطبع ميل به قعود و مشى نكند به تكلّف بدان نه‌گمارند به اعانت و صنعت ، كه مضر است .\r\nو دوام در تهذيب اخلاق كوشند و به لطف و رفق و رضاجوئى باشند تا پيوسته فرحت‌مند باشد ، كه بدترين چيزها غم و غصه است ، خصوص اطفال را .\r\nو نزد او بايد كه فحش نگويند و غير از كلمات نيك تلقين ننمايند ، زيرا كه هر چه در اين وقت عادت شود زوال او متعسّر است .\r\nو هر گاه انبات ثنايا ، يعنى دندان پيش آغاز كند ، از مضغ اشياى صلب بازدارند ، كما ذكر و دِماغ ارنب و پيهء ماكيان بر عمور بمالند جهت تسهيل انبات و زيت در آب گرم زده بر سر و گردن چرب نمايند و قدرى در گوش چكانند و اگر روغن زيت نباشد روغن شيرين ديگر عوض او كنند .\r\nو هر گاه دندان نمودار شوند و طفل اقتدار يابد بر عض ، بايد كه قطعه از اصل السوس تازه كه بسيار خشك نشده باشد به دست او دهند و در اين دو نفع است ، يكى آن كه انگشتان را نخايد . دوم آن كه اصلاح حال دهن نمايد و از قروح و اوجاع لثه محفوظ دارد .\r\nو ايضا بايد كه گاه گاه نمك و عسل بر دهان او بمالند كه موجب امن است از قلاع .\r\nو آنجا كه اصل السوس تر به هم نرسد ، خشك آن را به آب تر كرده بدهند .\r\nو هر گاه طفل به سخن درآيد بيخ زبان او را به انگشت مىماليده باشند كه معين بر فصاحت است .\r\nو هر گاه اقتدار بر دويدن يابد بر زمين نرم اجازت دهند كه بدود بر سبيل اعتدال .\r\nو به لعبها كه باعث ايذا نبود رخصت فرمايند كه لعب مر اطفال را رياضت بدن و نفس است .\r\nو هر گاه قابل تعليم شود و آن در اكثر اوقات بعد چهارم سال است ، خصوص بعد ششم سال به مؤدّب سپارند و در آن نيز رفق و تدريج مرعى دارند ، تا موجب ملال نگردد .\r\nو چون جلوس ميمنت مأنوس حضرت امامين همامين حضرت ابو محمد الحسن و ابو عبد الله الحسين ، مولانا و مولى الخافقين به اجازت نبى الثقلين صلى الله عليه و آله و صحبه و سلم ، بعد مضىّ چهار سال و چهار ماه و چهار روز در مكتب شده و از آن بعد ، مسلمين و مؤمنين به همين نهج افتتاح به تعليم قرار داده‌اند ، مراعات آن كثير البركت است .\r\n\r\nفائده در تدبير كليه اطفال\r\nبدانند كه مزاج ايشان در غايت نزاكت مىباشد ، پس در معالجهء اينان احتياط تمام واجب شناسند و از هر چه قوى الاثر بود و بر طبع اينها تكليف و عنف بيارد احتراز فرمايند مهما امكن .\r\nو كافور قطعا ندهند و به دستور ، هر چه مفرط الحرارة يا شديد البرودة باشد .\r\nو از حموضات منع نمايند ، خاصه هنگام تشرّب لبن ، اما بعد فطام ، سكنجبين قليل الحموضت مجوز است .\r\nو چون مزاج اطفال رطب مائل به حرارت است و حفظ صحت به مشاكل هر چه دهند بايد كه رطب بود و ميل\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nبه حرارت داشته باشد و اصلا چيزى گرم و خشك ندهند ، مگر به عارضه .\r\nو چون اعضاى اينان در رشد است اگرچه حسب مزاج به تقويت كوشند به غايت نيك است و آن به استعمال مفرّحات ياقوتيه باشد .\r\nو به دادن فواكه مناسبه كه گاه گاه همىدهند و معلوم نمايند كه انار مقوى جگر است و به و امرود شيرين مقوى معده و سيب مقوى دل .\r\nو ايضا براى تنقيهء گرده و مثانه تخم خرپزه و تخم خيارين نافع شناسند .\r\nو به دستور ، باديان ، كوفته بيخته و به شكر آميخته ، گاه گاه خورانيدن مفيد دانند .\r\nو اندر علاج رضيع ملاحظهء حال مرضعه بيشتر كنند كه الطفل يعالج بعلاج مرضعته مقرر شده و به تجربه رسيده كه اكثر امراض ايشان به معالجهء مرضعه و اصلاح شير زوال مىگيرد ، بهر آن كه هر فسادى كه هست بيشتر از غذا عارض مىشود و رضيع را كه هنوز به غذاى ديگر نرسيده باشد غذا همان شير است ، پس در تغير مزاج حادثهء او اصلاح وى كافى باشد .\r\nو آن را كه جمع بين الغذا و الرضاع مىكنند نيز تدبير مرضعه و اصلاح غذا وافى است و احتياج دادن دوا به طفل نيست .\r\nو در نادادن دوا به طفل ، غرض عمده آن است كه هر چه از جنس دوا است لا محاله مبائن است مر امر طبيعى را ، كما قرّر في موضعه .\r\nو طبيعت طفل بنا بر ضعف و عدم اقتدار عاجز مىآيد از آن كه وى را مستحيل مىسازد و قوت او مستخرج نموده به فعل آرد .\r\nو هر گاه دوا به مرضعه دهند و شير او متكيّف به اثر او شود ، فائدهء مطلوبه بىاذيت حاصل مىگردد ، كما لا يخفى .\r\nو تكيّف لبن به كيفيات ادويه دو گونه باشد : يكى آن كه بدن متكيّف شود به كيفيت آن دوا و بدان سبب شير نيز به همان اثر متكيّف گردد ، چه ، هر گاه بدن گرم شود مثلا ظاهر است كه خون و شير كه در بدن است نيز گرم خواهد شد البته .\r\nدوم آن كه دواى مذكور ذى غذائيت بود و خون حسب آن متكوّن شود ، حار ، يا بارد و از خون مذكور شير نيز همان‌سان پيدا گردد ، ليكن بدانند كه اينچنين تكيّف بعد دير به حصول مىرسد ، زيرا كه از غذاى دوائى خون پيدا شدن و از خون شير به وجود آمدن مهلتى مىخواهد ، به خلاف صورت اولى كه در آن تكيّف به سرعت باشد ، حتى كه گاه به مجرد ورود چيزى در معده اثر آن در همهء تن سرايت مىكند ، كما هو المشهود .\r\nو چون مرضعه را اسهال يا قى مفرط اتفاق افتد بالطبع يا به صنعت بايد كه آن روز شير او نخورانند ، براى آن كه اخلاط بدان سبب حركت مىكند و شير كه در آن وقت متولد شود ، ناقص الاستحاله باشد .\r\nو ايضا آنجا كه به استعمال دوا بوده باشد قوت آن در شير نيز و اصل شده طفل را هم اسهال و قى مىآرد و استفراغ بىحاجت ظاهر الضرر است .\r\nاما آنجا كه تدبير مرضعه كفايت نكند ، از آنچه در امراض بزرگان مذكور است هر چه ملايم‌تر و مناسب‌تر به اينان باشد اختيار فرمايند .\r\nاكنون چند مرض كه عروض آن به اطفال بيشتر است و اطبا تدابير و ادويهء مجربهء اكثر آن ضبط كرده‌اند ذكر مىكنم :\r\n\r\nريح الصبيان\r\nرضى است كه دفعة واقع مىشود و طفل را بىهوشى افتد و دستها\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nو پايها را مىپيچد و كف بر دهان مىآرد و اين مرض نزد بعضى غير صرع است ، لهذا مشابه به صرع گفته‌اند و سبب آن مىگويند ريح غليظ آن است كه در شير مجتمع شده قحف را متمدّد سازد به نوعى كه شيئون و دروز وى گشاده شوند .\r\nو بعضى برآنند كه قسمى از صرع است و ام الصبيان و فزع الصبيان و ام الشياطين وى را نيز نامند بر سبيل ترادف .\r\nو بعضى ام الصبيان مخصوص داشته‌اند به صرعى كه با تپ محرق باشد . و بعضى حالت مذكور اگر به تواتر افتد ام الصبيان خوانند و الا ريح الصبيان نامند .\r\nو اين اختلافات قدح به مقصود نمىكند .\r\nاسباب و آثار موجوده ملاحظه بايد نمود و حسب آن تدارك بايد فرمود .\r\nعلاج نزد ورود آن حالت دست و پاى مريض بگيرند و كفهاى او همى مالند به چيزى خشن و نگذارند كه اضطراب كند و بازوها و رانها محكم بندند ، پس اگر به زودى افاقه افتاد فبها و هو المراد و اگر طول كشيد يا متواتر گرديد نظر كنند كه آثار كدام خلط غالب است ، مطابق آن تدبير فرمايند ، مثلا اگر آثار صفرا پيدا بود و تپ محرقه باشد به تبريد و ترطيب كوشند ، شرباً و سعوطاً و ضماداً على الرأس .\r\nو بهترين مرطِّبات دوشيدن شير بر تارك سر است و لته بدان آلوده بر آن گذاشتن ، خاصةً شير مادر ، كه به غايت مفيد است .\r\nو كذا تراشهء كدو بر سر نهادن و در محل سرد داشتن و به شياف نرم و به تشرّب مغز فلوس و ديگر مليِّنات مناسبه طبع بگشايند اگر قبض بود .\r\nو جهت ازالهء تشنّج ، روغن گل يا مسكه به آب نيم گرم مخلوط كنند و بر بدن مالند ، هم وقت مرض و هم بعد آن .\r\nو اگر علامات بلغم ظاهر شود به تسخين سعى نمايند .\r\nو چون از بلغم بيشتر مىافتد اكثر اطبا دوائى كه شديد المنفعة است بهر اين مرض عموما ذكر كرده‌اند و آن اين است :\r\nصعتر ، جندبيدستر ، كمون ، هر سه برابر بگيرند و با هم سحق كنند و مقدار سه حبه در شير حل كرده وَجور سازند ، يعنى در حلق ريزند كه فورا نفع مىدهد .\r\nريح الصبيان مترقب البرء است .\r\nو ايضا به شياف حاد و مشروبات كه مخرج بلغم رقيق است طبع نرم نمايند .\r\nو چيزهايى كه بالخاصه اين مرض را نفع دارد ، يا به تعليق مفيد است و كثير الاثر ، آن را جدا ذكر كنيم .\r\n\r\nانتباه [ توهمى در درمان ام الصبيان 
  ]\r\nدر كتب بعضى محققان مرقوم است كه ام الصبيان كودكان را نمىافتد مگر با تپ و حرارت مزاج و زائل مىشود به استعمال دواى مبرّدات و اين مُشعر بر اختلافى است كه گذشت ، نه آن كه بعضى جهال از اين عبارت زعم كرده‌اند كه حالت مذكور به كودكان مىافتد على الاطلاق ، مسمى به امّ الصبيان است و تدبير آنها به جز تبريد نشايد كرد و به اين زعم فاسد معالجهء مزعوم مىكنند و عالمى را هلاك مىسازند .\r\nو كذا بعضى ديگر نظر به آن كه در كتب بعضى مدقّقين مسطور است كه ريح الصبيان از مادهء بلغم مىشود ، ملاحظهء اختلاف الفاظ ناكرده اگرچه حرارت مفرط باشد به افراط در تسخين مىكنند و مبادرت به قتل مىنمايند و هر دو رأى فاسد است و احتراز از آن\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nواجب .\r\nو گفته شد كه ريح الصبيان مرادف امّ الصبيان بود يا مخالف آن در علاج مراعات علامات اخلاط لازم است و حسب سبب موجود تدارك واجب .\r\nو آنچه بالخاصيت نفع دارد ، خواه با حرارت باشد و خواه بىحرارت ، اين است : فادزهر حيوانى كه عبارت از حجر التيس است در شير يا دوغ بسايند و قدرى خورانند و ربط اطراف و وضع محاجم بر ساقين و ماليدن جندبيدستر درون گوش و بر منفذ بينى و بر كفهاى دست و پاى مفيد است .\r\nو به دستور ، ماليدن تيزاب نرم بر كف پاى نفع تمام دارد .\r\nو كذا خردل سحق كرده بر كف پاى ماليدن سود مىدهد .\r\nو پنيرمايهء خرگوش نيم دانگ يا دانگى در آب حل كرده دادن بالخاصيت مفيد است . و طريق آن در اسهال صبيان گفته شود .\r\nو به تجربه رسيده كه چند طفل را كه ريح الصبيان از سه چهار نوبت تجاوز كرده بود قطعه از مرجان به آتش سرخ كرده ميان دو ابروى او داغ دادند حين مرض و به سوزش آن فورا افاقه افتاد و باز عود نكرد . و بعضى به پشك گوسپند و جز آن نيز داغ مىكنند و سود مىدهد ، ليكن هر گاه دو سه روز مريض به همين مرض مبتلا مانده باشد و سرخى چشم كدر گشته و توقع منقطع باشد ، در چنين وقت تعذيب به داغ مناسب نيست .\r\n\r\nفائده [ عروض ريح الصبيان بيشتر به صبيان نابالغ 
  ]\r\nبايد دانست كه ريح الصبيان بيشتر به صبيان نابالغ عارض مىشود و به سبب توفير رطوبات دِماغ در اصل خلقت .\r\nو قاعده اين رطوبت است كه گاه در حالت بودن جنين در رحم پاك شود و گاه باشد كه بعد ولادت به قروح سر و اورام پاك گردد و اگر تنقيهء وى نه در رحم اتفاق افتد و نه بعد ولادت به قروح سر و اورام آن ، ضرورى است كه اين مرض پديد آيد .\r\nو بسيار باشد كه مرض مذكور بىعلاج عند بلوغ ، خود به خود زائل شود ، به شرطى كه سوء تدبير ديگر نرود .\r\nاز اينجا است كه بعضى گفته‌اند كه صرع شيرخوار را علاج نكنند ، به شرطى كه زود همىگذرد و پى هم نيفتد ، چه ، بسيار باشد كه مادّه سبك باشد و زود درگذرد و به سبب سوء تدبير عسر گردد ، ليكن معالجهء مرضعه بر حال واجب دانند و طفل را از هرچه محرك اين مرض است دور دارند ، چون سماع آواز قوى و ديدن چيز براق و روان و برآمدن بر بلندى و داشتن بر مهبّ باد و امثال آن و گوشت بز و گاو و اسپ و مانند آن و هر چه بخارانگيز بود ، خاصه كرفس و امثال آن دايه را نخورانند .\r\nو از جماع البته بازدارند .\r\nو پوشيده نماند كه در ابتداى ماه ، اين مرض را قوت و حركت بيشتر است و بدين سبب طفلى را كه اين مرض مكرر واقع شده باشد و هنوز رفع آن متحقّق نگشته ، احتياط در تدبير وى مىكرده باشند و اوائل ماه جندبيدستر ببويانند ، بلكه بر مهد و لباس وى نيز تعليق نمايند و اندكى شبها بخورانند ، خاصه اگر گريهء بىسبب و تغيّر وضع و سوء تنفس و امثال آن كه آثار تقدّم مرض مذكوراند پيدا آيند عنايت تمام در محافظت او نمايند و قبض طبع روانه دارند .\r\n\r\nعطسهء متواتر\r\nاگر جهت ورم گرم بود كه در نواحى دماغ افتد آثار ورم از تپ و حرارت\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nپيدا باشد ، علاجش ، تبريد دِماغ باشد به اطليهء بارده و به تمريخ عصاره‌ها و روغنهاى موافق .\r\nبهترين عصاره ، آب كدوى تر و آب برگ كشنيز تر و آب عنب الثعلب است .\r\nو بهترين ادهان ، روغن بنفشه و روغن كدو و مانند آن ، هر كدام از اين عصاره‌ها كه به هم رسد ، يا هر كدام از اين روغنها كه دست دهد آميزند و بر سر مالند .\r\nو اگر از جهت برد بود كه به سر ايشان رسد ، تقدم ملاقات برد و فقدان آثار ورم گواهى دهد ، علاجش اين است كه بادروج باريك بسايند و پارچه بيز نمايند و در نى نهاده اندر بينى دمند زود نفع دهد .\r\nو ايضا زردآبى كه از گردهء گوسپند در حين كباب كردن چكد ، چند قطره‌اى نيمگرم در بينى او چكانند كه مفيد است .\r\nو اگر زعفران و قند اندكى گرفته و با هم كوفته بخور كنند و بينى بر آن دارند عطسهء مفرطه باز دارد .\r\n\r\nفائده [ گفتار قرشى در شرح قانون بر قول شيخ 
  ]\r\nقرشى در شرح قانون بر قول شيخ كه ورم نواحى دِماغ را سبب عطسه نوشته ايراد كرده و گفته : هذا مما استبعده فإن عروض العطاس للورم بعيد .\r\nو ايضا دليل بيان نموده كه اگر ورم حار دِماغ موجب عطاس شود هر آئنه بايد كه به سرسام عطسه بسيار لازم باشد و ليس كذلك .\r\nو نزد اين درويش در اين ايراد نظر است ، بهر آن كه نزد محققان ، عطسه حركتى است دِماغى ، كه بدان دفع مىكند طبيعت موذى را از وى به راه انف ، قطع نظر از آن كه مندفع شود يا نه ، لهذا گفته‌اند كه عطسه مر دماغ را به منزلهء سعال است مر شش را .\r\nو شك نيست كه ورم موذى است ، پس حدوث عطسه از ورم ، چرا مستبعد باشد .\r\nو پيدا است كه عدم لزوم عطسه مر هر سرسام را قدح به مقصود نمىكند ، براى امكان اختصاص بعض اماكن دِماغ به آن نزد تورم ، خاصه در اطفال كه قريب به مبدءاند و قوت در نشو دارند .\r\nو به ثبوت رسيده كه عطسه به قوت نباشد ، از اينجا است كه شيخ گفته من قرب موته لا يستطيع أن يعطس .\r\nبالجمله ، احوال اعضاى اطفال بر حال اعضاى ديگران قياس نتوان كرد .\r\n\r\nعُطاش\r\nبه ضم عين مهمله و شين معجمه ، چون عطش مفرط لازم وى است بدين نام خوانند و از آن كه تارك سر و روى فرو مىنشيند نزول اليافوخ نيز نامند و در فارسى به تشنگى مشهور است .\r\nو بعضى لفظ عطاش را به غين معجمه و سين مهمله بيان كرده‌اند و لا منازعة في الأسماء .\r\nبالجمله وى عبارت است از ورم گرم كه در غشاى دماغ افتد ، علامتش آن است كه تارك سر آنجا كه نرم معلوم مىشود فرو نشسته شود .\r\nو هر چند آب نوشند سير نگردد .\r\nو باشد كه درد آن در اكثر امر تا چشم و حلق رسد به مشاركت .\r\nو رنگ روى و اكثر بدن زرد شود از قوت درد و غلبهء صفرا .\r\nو بسيار باشد كه قبل از حدوث آن ، بثور در سر ظهور كند .\r\nعلاج : به تبريد و ترطيب دماغ كوشند و اين چنان باشد كه تراشهء كدوى تر و خيار تر به آب كشنيز تر و آب برگ عنب الثعلب و آب برگ خرفه و روغن گل و اندكى سركه به هم زده بر سر نهند ، خاصه ، بر تارك سر و سپيدهء بيضه به روغن گل يا نشاسته يا قليلى سركه و روغن گل ، يا عنب الثعلب ، يا روغن گل ، يا بنفشهء تر كوفته هر كدام از اين كه باشد بر تارك داشتن سودمند است .\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nو ايضا برگ خرفه كوفته تنها يا با روغن گل اثر تمام دارد .\r\nو هر چه بر سر گذارند بايد كه خشك شدن ندهند و مبدل همى كنند ساعةً بعد ساعة .\r\nو شيرهء تخم خرفه تنها يا قدرى طباشير طفل را خورانيدن و تن او را به دوغ گاوى تازه يا به آب تربز يا به طبيخ اشترخار شستن و حنا بر كف دست و پاى بستن و اطراف در آب سرد داشتن سودمند است .\r\nو غذاى طفل را و مرضعه را همه مبردات و مرطبات دماغ بايد ساخت .\r\nو ديگر تدابير مناسبه از آنچه در سام گرم بزرگان مقرر است توان به كار بست .\r\nو ماءالشعير بسيار نيك است .\r\nو بايد دانست كه اسهال در اين مرض خوب نيست ، پس اگر اسهال بود طباشير و خرفه را بريان كرده به طفل دهند .\r\nو مرضعه را آب سويق الشعير و امثال آن هر چه ذى قبض بود خورانند تا زود بند شود .\r\nو ايضا مرضعه را از تخمه بازدارند ، بلكه تقليل غذا فرمايند ، كه اين معنى باعث حبس اسهال اطفال است .\r\n\r\nاجتماع الماء في الرأس\r\nو اين علتى است كه جمع شود رطوبات مائيه در سر .\r\nو عام است كه در خارج قحف مجتمع گردد ، تحت جلد ، يا داخل قحف ، بالاى غشاى صلب گرد آيد و محل اجتماع رطوبات مذكوره همين دو موضع‌اند و بس .\r\nو حدوث اين مرض به صبيان بيشتر مىباشد ، بنا بر رطوبت ادمغهء ايشان .\r\nو اين را حسب محل به دو قسم بيان كنيم :\r\n\r\nقسم اول آن كه آب خارج قحف جمع آيد\r\nو عروض آن در اكثر در اطفال به سبب خطاى قابله مىباشد كه سر را غمز كند به شدت و بدان سبب افواه عروق موضعى بكشايند و خون مائى سيلان نموده تحت جلد جمع آيد .\r\nو باشد كه خلط ديگر غير رطوبت مائيه جمع آيد و علامت اين قسم آن است كه لون جلد به حال خود باشد و جلد برآمده نمايد و چون انگشت نهاده غمز كنند منغمز و مندفع گردد و درد نكند .\r\nو ايضا در صورتى كه انفتاح افواه عروق موجب بود ، بكا و سهر لازم مىباشد ، خصوص در اوائل .\r\nو فرق در اين و در ورم كه بر سر افتد آن است كه تغيّر لون آن محل و تخالف ملمس آن و احساس لذع و وجع خاصهء ورم است و فقدان اين اعراض و وجدان آثار سابقه لازمهء اجتماع رطوبات .\r\n\r\nعلاج\r\nنظر كنند كه آن رطوبت ، كثير المقدار است ، يا قليل المقدار .\r\nو محصور در آن محل است و مستمسك آنجا ، يا غير محصور است و عند الغمز مندفع مىشود به داخل .\r\nاگر كثير المقدار بود و يا محصور باشد و به داخل مندفع همىشود ، بايد كه به معالجهء او نپردازند ، كه تدارك آن ضرر دارد .\r\nو اگر قليل المقدار و مستمسك فى المحل باشد ، تدبير توان كرد و اين دو گونه است :\r\nيكى آن كه محلّلات خفيفه ضماد كند و بالاى آن قطعهء اسرب بربندند .\r\nو دوم آن كه شق كنند تا رطوبت بيرون آيد ، بعده بربندند و تا سه روز شراب و زيت بر آن اندك اندك همين رسانند ، پستر رباط بكشايند ، اگر فراهم آمده باشد بهتر و گرنه به مراهم مدمل و غسل علاج نمايند ، يا خياطت را كار فرمايند حسب تقاضاى حاجت .\r\nو احيانا اگر در اين باب تمهل افتد و ضرورت دانند بايد كه گوشت آنجا را قدرى بخراشند تا خون آلوده شود كه بدين تدبير\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nگوشت زود مىبرآيد .\r\nو بدانند كه شق موافق حجم مجمع الرطوبة بايد كرد ، چه ، اگر صغير الحجم بود ، يك شق در عرض كنند كه كافى است و اگر كثير الحجم بود و كثير باشد ، دو شق متقاطعه يا سه شق متقاطعه توان كرد تا آلايش بتمامه برآيد .\r\n\r\nفائده\r\nتا كار به اضمده كشايد شق را به عمل نيارند و ليمو را اگر ببرند و بر آتش گرم كنند و قدرى نمك افشانده و از جانب مقطوع تكميد همىكنند بر آن محل ، روزى دو سه بار در چند روز ، تحليل مىكند آن را .\r\nفرزند اين درويش را كه احمد الله نام دارد همين نتو در سر بود ، ليمو يك هفته تكميد كردم بالكل زائل شد بعون اللّه سبحانه .\r\nاما از آن كه اصابت حموضت بر سر اطفال مستحسن نيست ، اگر به اضمدهء ديگر مطلب برآيد اين كار نفرمايند .\r\n\r\nقسم دوم آن كه آب داخل قحف بالاى غشاى صلب كه مماس قحف است جمع آيد\r\nو علامتش آن است كه تغميض عين متعسّر ، بل غير ممكن بود و چشمها دايم تر بود و مفتوح و اشك همىرود و اندرون سر دريابد مريض ذى تميّز ثقل را .\r\nو محققان در تدبير آن لا حيلة في مثله گفته‌اند و اغلب كه اين حكم مخصوص به اطفال باشد ، چه ، دِماغ اينها كثير الرطوبة است و سهل القبول مر اين علت را و استعمال منقيات قويهء دماغ در اينها غير ممكن و تدبير مرضعه غير كافى .\r\nو مراد از لا حيلة في مثله آن است كه دوا نكنند و بر طبع بگذارند كه عند استكمال مزاج و تقليل رطوبت كه لازمهء قرب سن بلوغ است خود به خود زائل مىشود در اكثر .\r\n\r\nفائده اجتماع رطوبت خارج قحف باشد يا داخل آن\r\n، بزرگان را نيز واقع مىشود ، اما بر سبيل ندرت ، لهذا در امراض كبار ، اكثر اطبا اين را ذكر نكرده‌اند .\r\n\r\nالورم الخارج من القحف\r\nبايد دانست كه گاه باشد كه در غشاى مجلل قحف ، يا در جلد سر ، ورم حار يا بارد پديد آيد .\r\nو فرق در اين و در اجتماع رطوبت گذشت .\r\nو آنچه از لوازم حار و بارد است بر نوعيّت ورم نيز استدلال توان كرد و احساس المى ضاغطة القحف خاصهء جميع اقسام اين ورم است ، علاجش حسب سبب ، به اضمدهء مناسبه توان كرد و تدبيرش در هر حال خفيف‌تر از سرسام است در ديگر امور .\r\nو در ورم حار اگر مريض قابل حجامت بود ، اخراج دم به وضع محاجم نيك است و در بزرگان به از فصد .\r\n\r\nالتشنج\r\nيعنى كشيده شدن عضو و وى حسب سبب ، چند گونه است :\r\nيكى آن كه از يبس افتد علامتش آن است كه عقب حمّيات و استفراغات پديد آيد و خاصهء او آن است كه اندك اندك حادث شود .\r\nعلاجش آن كه روغن بادام يا بنفشه و جز آن نيم‌گرم فقط ، يا مع شمع گداخته بر سر و فقار ظَهر همواره بمالند من حيث التفريق و تمام بدن ، خصوصا مفاصل ابدان چرب دارند .\r\nو در محلى كه هواى وى به گرمى و ترى مائل بود بدارند .\r\nو مرضعه را چيزهاى گرم و تر خورانند و طفل را نيز ، اگر خورنده باشد .\r\nو آنجا كه هنوز تپ يا استفراغ يا قى باشد تدارك وى به هر چه مناسب وقت باشد واجب شناسند .\r\nو بدانند كه تشنّج اگر از تپ افتد و تپ باقى باشد مهلك بود در اكثر .\r\nدوم آن كه از قبض طبع و بىخوابى و گريه مفرط افتد .\r\nعلاجش حل طبيعت است به شياف نرم\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nو جهت تنويم آنچه در سهر گفته آيد به عمل آوردن و براى گريه حيله‌هاى اسكات عملًا و دواءً به كار بستن .\r\nو اگر ضرورت باشد ، مرضعه را قدرى مخدّر دهند ، بلكه طفل را نيز تا از گريه باز ماند .\r\nو تدبير بكا عليحدّه گفته آيد .\r\nو بهر ازالهء تشنج از اعضا ، تدهين نمودن ، چنانچه در قسم اول گفته شد لازم دانند .\r\nسوم آن كه از غلبهء رطوبت افتد ، علامتش تقدم با وجود اسباب مرطِّبه است و آثار رطوبت ظاهر بودن ، علاج وى به تجفيف مزاج طفل كوشيدن است و اين ، چنان باشد كه شياف گرم مكرّر به عمل آرند و روغنهاى گرم و خشك چون زيت و روغن قسط و بيدانجير مركب و مانند آن بمالند .\r\nو مرضعه را به جاى آب ، ماء العسل نوشانند .\r\nو نان به عسل و يا نخودآب پُر مصالح و چوچهء مرغ و مانند آن غذا مقرّر فرمايند .\r\nچهارم آن كه از درد و ورم كه هنگام برآمدن دندان در منبت آن مىشود افتد ، بنا بر مقاربت دِماغ بدان و علامتش وجود سبب است ، علاجش به تسهيل انبات اسنان كوشيدن و تدارك ورم نمودن است بدانچه بيايد در ورم لثه .\r\nو ازالهء تشنّج به تدهين ادهان نمودن .\r\nو تشنّج كه وقت روئيدن اسنان افتد بيشتر امتلائى مىباشد و مىتواند كه يبسى بود به شرطى كه اسهال مفرط با حمّيات محرقه عارض باشد .\r\nپنجم آن كه از ضعف و فساد هضم افتد و ظاهر است كه در اين صورت بلغم زياده مىشود و اعصاب بنا بر ضعف قبول مىكند آن را .\r\nو اين ، طفل را كه تن آبادان بود بيشتر حادث مىگردد ، لكثرة فضوله و ضعف أعضائه .\r\nعلاجش تجويد غذاى مرضعه و طفل است و جوارش مقوّيه دادن و روغن ايرسا يا روغن سوسن يا روغن حنا يا روغن خيرى ماليدن .\r\nو ديگر تدابير همان است كه در قسم سوم گذشت .\r\nو اين نوع اگرچه فى الحقيقت قسمى از همان است ، ليكن بنا بر كثرت وقوع آن و به واسطهء تفرّد آن در بعضى تدابير عليحدّه گفته شد .\r\nششم آن كه به سبب اضطراب و حركت عنيف يا به واسطهء سقط كوفتى و التوائى در عصب افتد ، با سلامتى مبدء آن كه دماغ است و نخاع .\r\nعلامتش حدوث تشنّج است متصل به سبب .\r\nعلاجش به اصلاح حال عضو مأوف كوشيدن است به اضمدهء مرطبهء مقويه و دَلك و نطول .\r\n\r\nكزاز\r\nو آن عبارت است از تشنّجى كه ابتدا كند از عضلات ترقوه و متمدد سازد آن را به سوى قدام يا خلف يا يمين يا يسار .\r\nو بعضى اطلاق مىكنند كزاز را بر هر تمدد .\r\nبالجمله ، تدبيرش از بحث تشنج برگيرند حسب سبب .\r\n\r\nكثرة البكاء و السهر\r\nپوشيده نماند كه گريهء بسيار و بىخوابى مفرط چند گونه است : يكى آن كه به سبب درد گوش يا درد امعا يا درد چشم و جز آن باشد و تدبيرش به معالجهء عضو مأوف باشد ، چنانچه بيايد .\r\nدوم آن كه به سبب اورام دِماغ باشد و تدبيرش گذشت .\r\nسوم آن كه به سبب فساد شير در معده باشد و علامتش آن است كه قى نفع دهد و جوع مفيد آيد و شير كه در قى آيد فاسد بود و سببى ديگر پيدا نباشد ، علاجش اصلاح شير مرضعه است و به تقويت كوشيدن بعد تنقيه .\r\nو تدابير اصلاح شير بالا گذشت مشروحاً .\r\nچهارم آن كه به سبب الم و كوفت و سخت بستن قندق باشد\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nو تدبيرش تدهين بدن است و به تدريج ماليدن و به آب گرم ، خاصه كه زردچوبه در آن جوشانيده باشند غسل دادن .\r\nپنجم آن كه به سبب سوء مزاج دماغ و فساد روح نفسانى باشد و اين مقدمهء صرع بود و در اوائل ماه بيشتر افتد .\r\nعلاجش آن كه جندبيدستر بويانند و اگر قدرى بخورانند هم نيكو بود .\r\nو ديگر تدابير همان است كه در ريح الصبيان گفته شد حسب حاجت اختيار نمايند .\r\nاكنون تدابير و ادويهء منوِّمه و مسكِّنه كه جامع النفع باشد ذكر كنم :\r\nبايد دانست كه در ارجوجه طفل را جنبانيدن جليل الاثر است .\r\nو اشتغال به لعب و مانند آن به غايت مفيد .\r\nو آنجا كه طبع قبض بود شياف ملائم نرم كردن نافع .\r\nو بسيار باشد كه هيبت و ترسانيدن در ذى تميّز فائده تمام دارد ، اما ترسانيدن به نوعى شديد و سخت نباشد كه موجب آفت ديگر شود .\r\nو اگر اين چيزها كفايت نكنند تخم خشخاش و تخم كاهو و شاهدانه بريان كنند و در كيسه دارند و پيوسته طفل را ببويانند و نزد بالين او نهاده دارند .\r\nو روغن خشخاش با روغن كاهو ميان صدغين و بر تارك سر و بر مهره‌هاى پشت بمالند .\r\nو اگر قوىتر خواهند قدرى پوست خشخاش در آب تر كرده نقوع آن گرفته با قدرى نبات دايه را بدهند و اگر طفل را هم خورانند مجوز است .\r\nو به دستور شيرهء تخم خشخاش در طعام خورانيدن خواب مىآرد .\r\nو اگر از اين تدابير مقصود بر نيايد اين دوا بدهند كه قوى العمل است در تنويم و تسكين اطفال .\r\nصفت آن : حب السمينه ، جوز جندم ، خشخاش سپيد ، خشخاش اسود ، بزر كتان ، بزر الفرفخ و بزر لسان الحمل ، بزر الخس ، انيسون ، بزر الرازيانج ، كمون ، بزر قطونا ، جمله برابر بگيرند و هر واحد را جدا جدا اندكى بريان كنند و سواى بزر قطونا همه را نرم بكوبند و به هم آميزند و هم چند جمله شكر اندازند و طفل را بخورانند ، شربتش تا دو درم است .\r\nو اگر خواهند كه اين دوا در غايت قوت تنويم باشد ، بايد كه افيون مقدار ثلث جزء يك دوا يا از آن هم كمتر بيفزايند در اين ادويه .\r\nو بدانند كه دواى مذكور به غايت مؤثّر است و بزرگان را هم سودمند و خواب مىآرد ، اما از آنجا كه سبب بىخوابى فساد روح نفسانى باشد و منذر به ريح الصبيان است نشايد داد .\r\n\r\nالفزع في النوم ، يعنى ترسيدن در خواب\r\nبايد دانست گاه باشد كه طفل در خواب خوابهاى هولناك بيند و بدان سبب ترسيده بيدار شود و اين چند قسم است :\r\nيكى آن كه در بيدارى از چيزى ترسيده باشد و آن صورت در خيال قرار گرفته ، پس هر گاه به خواب رود و عقل مستور شود ، بر آن صورت خيالى جلوه كند و موجب فزع گردد .\r\nعلاجش آن است كه به هر حيله كه مناسب باشد خوف از وى دور نمايند و بر آن شىء مخوف طفل را دلير سازند و مستأنس گردانند و به لعب و حيله آن خيال را از وى فراموش نمايند .\r\nو در ابتداى حال ارز پاكيزه بگيرند و به آب بشويند و آن آب را بدهند ، نفع دهد و خاكستر استخوان سرطان مع نبات خورانيدن مفيد است و خرفه بريان با نبات به دستور و تخم كشنيز خشك بريان با نبات\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nدادن كذلك .\r\nدوم آن كه به سبب امتلا و بسيارى خوردن غذا در معده فاسد شود و باعث اين مرض گردد و حدوث فزع از فساد طعام به دو نوع مىتواند شد :\r\nيكى آن كه بخارات غليظ مرتفع شود و روح نفسانى را مشوّش سازد .\r\nدوم آن كه هر گاه طعام در معده فاسد شود و معده از آن اذيت يابد ، اذيت وى از قوت حسّاسه متأدّى گردد به سوى قوت مصوّره و متخيّله ، پس احلام هائله مىنمايد .\r\nتوجيه اول از جالينوس است و ثانى از شيخ .\r\nبالجمله علاجش آن است كه غذا كمتر دهند و بعد طعام نگذارند كه زود بخواب رود .\r\nو اگر منع ممكن نباشد و يا خواب او مطلوب بود ، مهد او محكم بجنبانند تا ممدّ هضم و تحليل شود و عسل قدرى بليسانند تا اعانت دهد بر هضم و انحدار و مصطكى باريك سائيده با نبات اندكى بخورانند فقط ، يا همراه نان .\r\nسوم آن كه مقدمهء جُدَرى و حصبه باشد و تدبيرش در محل آن آيد .\r\nانتباه گاه باشد كه طفل را حالتى قريب به كابوس پديد آيد در خواب و علاجش آن است كه جندبيدستر ببويانند و آنچه در ريح الصبيان ذكر يافته حسب حاجت قدرى از آن بگيرند و قبل از خواب بشيافهء صابون طبع نرم كنند كه مفيد است .\r\n\r\nالفزع في اليقظة ، يعنى ترسيدن در بيدارى\r\nپوشيده نماند گاه باشد كه طفل در بيدارى از چيزى بترسد و به سبب ضعف نفوس و قلّت درك هم اندر بيدارى به تصور آن منفزع شود و حال آنكه معده از امتلا و فساد سالم باشد . و تدبيرش همان است كه در قسم اول به فزع في النوم گذشت .\r\n\r\nالزكام و النزلة\r\nپوشيده نماند كه در ايام طفوليت بنا بر توفير رطوبت و ضعف دِماغ اين مرض بيشتر افتد ، خاصه عند ملاقات برد خارجى به سر ، از اينجا است كه پوشيده داشتن سر اطفال اشدّ تأكيد كرده‌اند .\r\nو چون سعال در اكثر با نزله يار باشد ، در بحث سعال ، تدبير زكام و نزله گفته شود .\r\nو ملاك امر در اينها مرضعه را از گوشت و شير و شيرينى پرهيز فرمودن است و سر اطفال را گرم داشتن .\r\n\r\nوجع الأذن\r\nبايد دانست كه اطفال را بيشتر درد گوش از باد و رطوبت پديد آيد .\r\nعلامت درد گوش آن است كه طفل گريه كند بى سبب ديگر و اضطراب نمايد و اگر درد شديد بود و هر زمان دست به گوش برد و چون بر آن جانب خوابانند و يا دست بر آن گذارند ، تسكين يابد ، و خضرت براز و پيچيدن سر و گردن نيز از نشان وى است .\r\nعلاج : حضض مكى و صعتر و ملح طبرزد و عدس و مرمكى و حب حنظل و ابهل ، هر چه از اينها ميسّر آيد در روغن گل يا روغن كنجد يا روغن بادام بجوشانند و چند قطره از آن در گوش چكانند .\r\nو بدانند كه در گوش هر چه چكانند بايد كه نيمگرم باشد و دواى قوى هيچ وقت به گوش ايشان نبايد نهاد كه خوف ورم و كرى دارد .\r\nو باديان خائيده و به پارچهء رقيق بسته در سوراخ نهادن نفع دارد .\r\nو بابونه در آب جوشانيده در ظرفى لوله‌دار انداختن و آن لوله را بر سوراخ گوش نهادن تا بخار آن به گوش رسد سودمند است .\r\n\r\nفائده اگر سبب وجع ، ورم گرم باشد ، تپ لازم بود\r\nو تدبيرش آن كه زلو در\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nبيخ گوش چسپانند و تليين نمايند و شير بچكانند كه نفع دارد .\r\nو اگر رفتن آب در گوش موجب درد باشد ، چوب باديان و امثال آن به مقدار يك وجب بگيرند و بر يك طرف او قدرى پنبه پيچند و به روغن آلايند و بيفروزند و طرف ثانى در گوش گذارند تا آب نزله بتمامه منجذب شود .\r\n\r\nحكة الأذن\r\nبايد دانست كه خارش گوش اگر با درد بود ، علامت و علاج آن گذشت و اگر بىدرد بود ، از خاريدن گوش و گريهء طفل توان دانست .\r\nو خاصهء وى است كه چون انگشت در گوش نهند يا چيزى نيمگرم بچكانند راحت يابد .\r\nعلاجش آن كه قدرى حلبه بگيرند و در شير زنان پزند تا قوت آن در شير بيايد بعده صاف نمايند و نيمگرم بچگانند و فتيله به عسل آلوده نهادن سودمند است .\r\n\r\nسيلان الرطوبة من الأذن ، يعنى پالودن صديد و زرد آب\r\nو اين دو قسم است : يكى آن كه به سبب قرحه بود و نشان آن تقدم آثار ورم و بثور است و وجود وجع در ابتدا .\r\nعلاجش آن كه تا چند روز پالائيدن دهند و بعده عسل در شير زنان پخته در گوش چكانند ، فتيلهء بدان آلوده در گوش وى نهند هر شبانه روز چند نوبت .\r\nو اگر قدرى انزروت نرم سوده و فتيلهء عسل بدان آلوده به عمل آرند و زودتر تنقيه كند و ريش را به صلاح آرد .\r\nپس اگر به همين قدر نفع رسد فبها و الّا فتيلهء عسل در شب يمانى سوده بگردانند و در گوش گذارند .\r\nو اگر مرمكى در آب حل كنند و به روغن گل آميخته جوش دهند تا كه آب بسوزد پس روغن مذكور شبانه روزى چند نوبت نيمگرم در گوش چكانند قَرحه بكَند و درد قليل كه باقى باشد نيز دور كند .\r\nدوم آن كه رطوبت در دماغ افزون باشد و به سبب كثرت بيالايد بىآنكه جراحت در گوش بود ، علاج وى آن است كه به تقليل رطوبات متوجه باشند و قطعه‌اى از صوف بگيرند و در عسل و خمر كه قدرى از شب يا زعفران يا شمهء از قطرون در آن آميخته باشند بيالايند و در گوش نهند .\r\nو باشد كه قدرى از زعفران در آب عفص حل كنند و قطعهء صوف به آن آغشته در گوش نهند كفايت كند .\r\nو اگر رطوبت كمتر باشد ، احسن آن كه متعرض نشوند كه اكثر آفات بدان از دماغ باز ميماند و بعد بلوغ خود به خود زوال مىگيرد بىعلاج .\r\nاما اگر رطوبت بيشتر آيد يا خوف احداث قرحه بود تدارك توان كرد .\r\n\r\nانفتاح العين ، يعنى برآمدن چشم\r\nو اين غير ورم است ، علاجش آن كه حضض به شير حل كرده طلا كنند ، پس به طبيخ بابونه و يخ و آب بادروج بشويند .\r\n\r\nرمد\r\nكه عبارت است از ورم ملتحمه علاجش آن است كه تا سه روز هيچ دوا به چشم نرسانند و غذاى مرضعه و طفل اگر خورنده باشد از ثريد كله‌پايچه و آنچه چرب باشد سازند .\r\nو اگر چشم بسيار به هم چسپيده باشد شير مرضعه و غير آن بر پنبه پاكيزه دوشيده بر سر نهند و شير دختر بهتر از شير پسر بود و پنبهء كهنه دودگز داده گرم گرم بر پشت چشم بستن ، درد صعب ورم پلكها را به غايت مفيد بود .\r\nو كذا به بول گرم شستن ، عظيم الاثر است .\r\nو بعد سه\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nروز زيره و مغز جوز برابر با هم نيكو سحق كرده به آب دهن بر كف دست نهاده بسيار به هم بمالند تا همچو مرهمى شود ، پس بر روى پنبه نهند و شير بر آن دوشيده بر پشت چشم بندند ، شبها و روزها ، درد و ورم و بر هم چسپيدگى را فائده كثير دهد ، خاصه در سرما و در رمد ريحى .\r\nو اگر بدين تدبير زائل نشود حسب غلبهء خلط تنقيه توان كرد .\r\nو در رمد دموى و درد بيخ بر قفا و بر بناگوش زالو چسپانيدن و قدرى خون گرفتن جليل الاثر است .\r\nو حضض در شير سوده ، درون و بيرون چشم طلا كردن در شبانه‌روزى دو سه بار ، به غايت نافع و بىضرر است .\r\nو تا ممكن باشد هيچ دواى قوى به چشم كودكان نرسانند كه چشم ايشان در غايت نزاكت است و از استعمال دواى قوى خوف آفتها باشد .\r\nو به دستور هر چه در وى ترشى بود به چشم اطفال نتوان نهاد .\r\nو ذرور چشخام اثر تمام دارد ، اگر رمد مزمن شود توان استعمال كرد .\r\nو چشخام كه به هندى چاكسو گويند در سرگين خر بپزند قدرى آب انداخته بعده برآورده مقشّر كنند و مغز وى بگيرند دو حصه و از نبات و ماميران چينى يك يك حصه و جمله مانند سرمه بسايند و در چشم پاشند .\r\nو اگر انزروت به شير خر پرورده عوض ماميران كنند مىشايد .\r\nو بعضى زنان بعد پاشيدن اين ذرور در چشم پنبه به روغن آلوده كه بر سفال پر آب نهاده باشند و سرد شده باشد بر چشم مىگذارند و بالاى وى قرصى از گل پاك كه به آب سرشته پاشيده مىنهند و به عصابه مىبندند زود اثر مىكند .\r\n\r\nبياض الأحداق ، يعنى سپيد شدن سياهى چشم\r\nبايد دانست بسيار باشد كه به سبب كثرت بكا ، رطوبت طبقهء عنبيه به تحليل برود و لون آن به سپيدى گرايد و نظير آن شهود حال زرع كه چون خشك مىشود سفيد مىگردد .\r\nعلاجش آن است كه آب عنب الثعلب در چشم مىكشند ، شبانه روزى چند نوبت و مهما امكن از گريه نگاه دارند و هر روز اندك صمغ سماق با چهار چند او نبات با هم سوده در چشم بكشند بياض بزدايد ، خاصه اگر سببش كثرت بكا نبود ، بلكه امرى ديگر كه در بياض بزرگان مذكور است باشد .\r\n\r\nالسُلاق ، يعنى سطبر شدن پلك\r\nو اين نيز بيشتر از گريستن بسيار عارض شود ، پس علاجش هم در چشم آب عنب الثعلب كشيدن است و پنبه بدان آلوده بر پلك گذاشتن .\r\nو آنچه نه از سبب گريه بود و به علاج قوىتر محتاج باشد بايد كه هر صباح به بول گرم چشم را بشويند و بعده آب عنب الثعلب بكشند .\r\n\r\nالحَوَل و آن عبارت است از ميلان چشم به جانبى\r\nو خاصهء او است كه يك چيز دو نمايد و حدوث آن در اطفال يا بعد صرع بود يا از اضطجاع او در حالت تشرب لبن بر يك پهلو زمانى طويل و نگريستن او به يك جانب تا دير يا از آواز بلند و مانند آن كه دفعة طفل را به حركت آرد به همان سمت تا دير ناظر ماند .\r\nعلاج : به زودى تدارك كنند تا محكم نشود سختى در عضلات چشم و اين چنان باشد كه چيزى سرخ بر گوشهء چشم كه مخالف گوشهء مائل است آويزند تا\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nكودك بالطبع براى ديدن سرخ كه مطلوب ايشان است چشم را بدانسو مائل دارد .\r\nو طريق ديگر آن است كه برقع بر روى او در پوشند و در مقابل حدقه ، برقع را شگاف كنند و محاذات آن چراغ افروزند تا بنا بر نگريستن به تكلف چشم به اصلاح آيد ، چنانچه روى ملقو به واسطهء نظر كردن در آئينه چينى صلاح مىگردد .\r\nو بايد كه دايه را اغذيهء لطيف دهند و در مرض حول اغذيهء مبخره و جماع زيان‌كار شناسند .\r\n\r\nالتصاق الجفن ، يعنى چسپيدن پلك چشم\r\nو وى چون زياده شود از معهود ، خواب كه مفيد اطفال است مقدمهء رمد باشد .\r\nعلاجش آن است كه هر صباح به بول گرم چشم را بشويند و كحل اصفاهانى كشند .\r\nدر حوالى چشم از خارج توتيا شسته مسحوق خشك بمالند و از گرد و غبار و بوى بصل و بوى جوز تر و بوى خرپزه و شمّامه نگاه دارند .\r\nو اگر دودهء چوب گز در چشم كشند تا آب از چشم و بينى بيالايد مفيد آيد .\r\n\r\nزرقه ، يعنى كبودى چشم\r\nو وى اگر موروثى نبود علاج توان كرد .\r\nعلاج آن است كه در مدت چله طفل را هر هفته چند نوبت مشك و زعفران مساوى با هم نيكو سحق كرده به ميل در چشم كشند .\r\nو اگر به شير مادر سرشته بكشند مىشايد .\r\nو از موم شياف كوچك سازند و در سحيق مشك و زعفران گردانيده در هر هفته دو مرتبه استعمال مىكرده باشند اين علاج مفيد آيد .\r\nو بعد چله اگر زائل نشده باشد بگذارند كه به تدريج خود به خود زائل مىشود .\r\nو بسيار بود كه كبودى كم باشد و چون بزرگ شود زوال گيرد .\r\nو باشد كه اگر علاج نكنند همچنان بماند .\r\nو هر گاه به علاج قويتر حاجت افتد و يا در چله علاج نيافته باشد بايد كه صدف بسوزند و به روغن زيت سحق كنند و بر تارك سر آنجا كه نرم است بمالند و مكرر همىكنند نافع بود .\r\nو عصارهء عنب الثعلب و عصارهء پوست انار شيرين كشند سود دهد به شرط مداومت مع المهملة .\r\nو به دستور ، مداومت سرمه و گلاب و زعفران و مشك سحق كرده سود دارد .\r\nو گويند كه اگر ميل به حنظل تر فرو برند و چند نوبت در چشم كشند نفع عظيم دهد ، اما ميل چون در حنظل فرو برند و بيرون آرند بايد كه دست بر آن بگردانند تا تخم و درشتى كه بر آن مانده باشد دفع شود ، پس در چشم كشند .\r\nو اين كحل اثر تمام دارد : سرمهء اصفهانى سه درم ، زعفران مرواريد ناسفته از هر يك يك درم ، مشك ، كافور ، هر يك دانگى ، دودهء چراغ زيت دو درم ، جمله را باريك سحق كرده هر هفته چند نوبت بكشند .\r\n\r\nاحتباس الشيء في مجرى الأنف\r\nبايد دانست بسيار باشد كه به وقت غذا خوردن سرفه يا عطسه آيد ، يا حركتى ديگر اتفاق افتد ، بدان سبب چيزى كه در دهن باشد به راه بينى درجهد و همانجا بماند و طفل آن را نتواند دفع كرد و اگر قادر بر تكلم نيست از بيان آن نيز قاصر بود ، پس آن چيز در آنجا دغدغه كند و متعفّن گردد و بخار آن دماغ را رنج دهد بدين سبب همواره متوحّش باشد و بدخوئى و بىادبى كند و به غذا و غيره نيكو ميل نكند و زردى رنگ و ضعف و بىخوابى و نحافت پديد آيد و باشد كه از وحشت آن تپ نرم لازم گيرد .\r\nو نيامدن تنفس از آن طرف بىنزله و\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nدستْ هر زمان بر آن جانب بودن و ماليدن گواهى دهد .\r\nعلاج آن است كه بينى او را از درون و برون تمام چرب كنند و در روغن قدرى موم نيز داخل كنند تا زود خشك نشود و وقت خفتن طفل را پر پشت خوابانيده چند قطرهء روغن در بينى چكانند و بعده در وقت بيدارى چيزى معطِّس ببويانند تا عطسه آيد و آن چيز برون افتد .\r\nو اگر بدين تدبير دفع نشود او را بر پشت خوابانند و دهن او را به دست محكم گيرند و دهن خود را بر منفذ مسدود نهاده سخت بدمند و متعاقب آن پىِ هم در منفذ مخالف سخت‌تر بدمند تا به زور نَفَس طفل و باد دمنده آنچه باشد بيرون آيد .\r\nو باشد كه بعد تدهين انف و تليين منفذ منفذى را كه مفتوح است بگيرند تا دهن بكشايد ، پس در منفذ مسدود نيكو بدمند تا آن چيز به راه گلو باز گردد .\r\nو بسيار ديده شد كه اطفال به همين علت تپ پيدا كرده بودند و علاجى نفع به تب نمىگردد ، بعد تحقيق سبب ، چون به تدبير مذكور پرداختند از بينى ايشان برنج يا نخود يا دانهء انار بيرون آمد متعفّن شده و تپ نيز عن قريب زائل گشت ، پس در امراض اطفال كه ذى اكل‌اند از اين امر غافل نبايد بود .\r\nو هر گاه طفل ، چيزى از خارج به بينى دركرده باشد ، اگر آن چيز مرئى بود ، برآوردنش به دستكارى ممكن باشد ، بلا تمهّل بايد برآورد و اگر نه ، از تدبير مسطور هر كدام كه مناسب باشد به كار توان بست .\r\nو هر گاه سبب بستن بينى ، خشك شدن خلط بود ، شير تسعيط كنند و پيوسته بينى را پاك نمايند به نهجى مناسب .\r\n\r\nالقُلاع\r\nبايد دانست كه قروح صغار كه در غشاى فم و زبان واقع شود آنچه بىعفونت بود قلاح گويند و با عفونت را آكله خوانند .\r\nو پوشيده نماند كه غشاى افواه اطفال و السنهء ايشان در غايت نرمى مىباشد و بدان سبب متحمل لمس و مس ثدى نمىتواند شد و مع ذلك جلاى مائيت لبن كه موجب تضعيف غشا است دايم در اعانت مىبود ، بدين سبب بيشتر اوقات دهن آنها جوش مىكند ، خاصه كه شير ، بيشتر غير صالح الكيفية باشد .\r\nو اردأ قروح مذكوره فَحمى است ، يعنى سياه و وى در اكثر قاتل مىباشد .\r\nو اسلم قروح سپيد است و سرخ و قُلاع زرد بينهما .\r\nبالجمله از لون وى استدلال توان كرد بر نوعيّت خلط .\r\nعلاج : حسب الخلط به تعديل مزاج مرضعه و طفل كوشند و هر چه در قُلاع بزرگان گفته‌اند از آن آنچه سبك و ملايم باشد در اينجا به كار برند .\r\nو اين اشيا قُلاع اطفال را نفع دارد :\r\nبنفشه تنها باريك ساخته مىپاشد و اگر قليلى گل سرخ نيز داخل سازند بهتر باشد .\r\nو در بلغمى ، اندكى زعفران هم در اين بايد افزود .\r\nو خرنوب فقط ، همين عمل دارد .\r\nو عصاره خس و عنب الثعلب و فرفخ ماليدن بر دهان روزى چند بار قُلاع دموى و صفراوى و سوداوى را نفع دارد .\r\nو اگر قوىتر مطلوب باشد اصل السوس محكوك مسحوق ذرور سازند .\r\nو اين دوا بثور لثه و قلاع را كه قوى باشد سود دارد خاصه بلغمى را : مُر ، عَفص قشور كندر هر سه\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nبسيار باريك ساخته به عسل آميزند و بمالند .\r\nو بسيار باشد كه رب ثوث حامض كفايت كند ، خصوص دموى و صفراوى را .\r\nو شستن دهان به شراب عسل يا به ماء العسل و بعده مجفِّفات مذكوره به كار بستن زود اثر مىدهد .\r\nو هر گاه به تدبير قويتر حاجت افتد اين دواء به عمل آرند : عروق قشور رمان ، جلنار ، سماق هر واحد شش درم ، عفص چار درم ، شب يمانى سوخته دو درم ، جمله باريك ساخته بدارند و بپاشند .\r\nو بسيار باشد كه در قُلاع خفيف آرد جو بريان كه عبارت از پِست است حين خواب كردن بپاشند و بگذارند .\r\nو اگر آن را فرو برد بايد كه مكرر كنند سود دهد .\r\nو ترنجبين سوده به دستور جليل الاثر است .\r\nو باشد كه چون شب ترنجبين را بپاشند وقت صبح نفع ظاهر شود .\r\nو هر گاه از ادويه نفع پديد نيايد و قُلاع دموى بود حجامت كنند و زلو چسپانند و خون حسب حاجت بگيرند .\r\n\r\nلذع اللِّثَه\r\nبسيار باشد كه وقت بروز دندان به سبب توجه مادهء گرم يا در وقت ديگر به سبب انصباب بلغم مالح از دِماغ به دندان لذعى پديد آيد و درد كند .\r\nعلاجش آن است كه به روغن و موم تكميد كنند .\r\n\r\nأورام اللِّثَه\r\nبايد دانست كه در وقت روئيدن دندان مقرر است كه در منبت آنها ورم پديد آيد و درد كند به واسطهء آن كه از نفوذ سنّ در آن محل تفرق اتصال مىافتد و بدان سبب حادث مىشود وجع و ضعف كه موجب‌اند مر قبول مواد را كه اسباب ورم است ، خصوص كه محل مذكور مجاورت دارد به دِماغ و دِماغ اطفال كثير الرطوبة مىباشد و از شأن او است دفع فضول به ناحيهء اين اعضا .\r\nاز اينجا است كه در اين هنگام در ناحيهء لحيتين هم ورم بروز مىكند عند ازدياد در اكثر و تشنج نيز .\r\nبالجمله ، هر گاه ورم ظاهر شود ، بايد كه انگشت بر آن نهاده غمز كنند به رفق و تمريخ نمايند به دهنيات كه در انبات اسنان مذكور است .\r\nو به عسل كه مضروب بود به روغن بابونه يا به عسل كه ممزوج بود به عِلْك البُطم .\r\nو فائدهء تمريخ به اين اشيا حصول تليين و تحليل است .\r\nو ايضا تنطيل نمايند بر سر به طبيخ بابونه و شبت تا اعانت دهد بر تليين و تحليل مادهء اعضاى مجاوره .\r\n\r\nفائده غمز به رفق تحليل و تلطيف اين مواد مىكند ، به خلاف غمز عنيف و شديد\r\nكه بنا بر احداث وجع زياده مىكند ورم را .\r\nو قطعه ادويه رادعه بر اين اورام ننهند ، بهر آن كه مواد اورام مذكور از دفع دماغ مىباشد و عند استعمال رادع ، خوف است كه مادهء واجب الدفع در دماغ كه عضو رئيس است بماند ، يا باز پس رود از اين طريق به سوى آن و آفت قوى آرد .\r\nو ايضا معلوم است كه مواضع مذكور عصبىاند و اعصاب متضرر مىگردند به تبريد ، خصوص از بارد بالفعل .\r\nو ايضا شك نيست كه رادعات كثيف مىسازد لثه را ، پس مانع مىآيد از نفوذ سنّ در آن و ضرره ظاهر .\r\nو تدبير تسهيل انبات در فوائد كليهء اين مبحث گذشته است ، حسب حاجت به عمل آرند .\r\n\r\nورم الحلق\r\nبايد دانست كه ما بين مرى و دهن بسيار باشد كه ورم عارض شود و چيزى فرو بردن\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nخيلى دشوار گردد و گاه باشد كه اين ورم ممتد شود به سوى عضلها و بسوى مهره‌هاى پشت و پس گردن .\r\nو اين ورم بيشتر در سنّ ترعرع افتد ، بهر آن كه حرارت در سنّ مذكور قوى مىگردد و رطوبات را در دماغ گداخته سائل مىسازد به اسفل .\r\nعلاجش تليين طبع است به شياف مناسبه ، پس رب ثوث و مانند آن استعمال كردن لعوقاً و غرغرةً .\r\n\r\nاورام اللوزتين\r\nبيشتر از بلغم بود كه از دماغ بدانجا فرود آيد .\r\nو بسيار باشد كه حرارت دماغى رطوبات آن را بگدازد بر سبيل نزله بر لوزتين كه دو پارهء گوشت است در جنبين اصل زبان ريزد .\r\nو علامات آن ظهور ورم است و دشوارى مزيدن و فرو بردن شير ، پس اگر از وفور بلغم است ، آثار آن هويدا بود و اگر از حرارت است نشان آن پيدا باشد .\r\nعلاج : اگر از بلغم بود آنچه در ورم الحلق گفته شد به كار برند و مرضعه را از چيزهاى بلغم‌افزا پرهيز فرمايند .\r\nو بايد كه انگشت به عسل آلايند و در اندكى شب سوده بگردانند و بر آن بمالند تا لعاب بسيار برآيد كه سخت مفيد است .\r\nو آنجا كه ماده قوى بود ، بعد سه روز انگشت بر آن نهاده زور كردن و آن را طرقانيدن تا اخلاط دفع شوند تدبير كامل بود .\r\nو اگر از حرارت بود چيزى سرد بر تارك سر ، آنجا كه نرم است طلا كنند تا حرارت كه علت سيلان رطوبت است زائل شود .\r\nو تدبير ورم حسب حاجت ، بدانچه گفته شد به كار برند .\r\nو بهترين چيزها كه در اينجا نيز بر سر نهند برادهء كدو و خيار است ، خاصّه اگر به قدرى سركه ممزوج بود و برگ حنا و برگ كاسنى نيز به دستور و كشنيز سبز و عنب الثعلب كذلك .\r\n\r\nاسترخاء اللهاة ، يعنى سست شدن و آويختن ملازه\r\nو وى به ديدن معلوم مىشود و باشد كه موجب سرفه گردد ، علاجش برداشتن لهات است به چيزى سهل و آن چنان بود كه شب يمانى باريك بسايند و به عسل آميزند يا به روغن و بر لهات بمالند و مازو به سركه سوده بر تارك سر طلا نمايند يا نشاسته به سركه يا گل ملتانى به سركه .\r\n\r\nالسعال\r\nبايد دانست كه سرفه چند گونه است : يكى آن كه به سبب رفتن دخان بود در حلق ، علاجش آن است كه نبات و شكر و ترنجبين و عسل هر كدام كه مناسب وقت دانند بدهند . و بسيار بود كه شير مرضعه فقط كفايت كند .\r\nدوم آن كه از رفتن گرد و غبار بود به حلق ، علاجش آن است كه حلق و سينه به روغنهاى مناسبه چرب و اغذيهء چرب خورانند و به شير تغرغر فرمايند .\r\nسوم آن كه از يبس و خشونت قصبه بود ، علامتش سرفهء خشك است بىملاقات دود و غبار ، علاجش نيز تدهين حلق و سينه است به موم روغن و لعاب بهدانه به نبات شيرين كرده خورانيدن و به دستور هر چه مرطِّب است دواءً و غذاءً به كار برند .\r\nو اگر اين يبوست صفراوى باشد ، رب شاه‌توت يا رب آلوبالو بيش از غذا مىدهند و مرضعه را اغذيه دافع صفرا خورانند و آنجا كه حاجت تنقيه شود توان كرد .\r\nچهارم آن كه از كثرت رطوبت بود و اين اطفال را بيشتر افتد و در اكثر با زكام\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nباشد ، لهذا جمهور اطبا در امراض صبيان همين نوع سرفه را ذكر مىكنند ، پس زكام را با وى يك جا بيان مىنمايند .\r\nو علامت آن نزول رطوبت از دماغ و بينى است ، اگر مع زكام بود و سائر آثار رطوبت ظاهر بود .\r\nعلاج : اگر سعال بىنزله و زكام است ، جهت نضج ماده ، طبيخ عناب و بنفشه و اصل السوس و گاو زبان و پرسياوشان و زوفاى يابس و مويز منقّى دهند دو سه روز و بعده در همين طبيخ مغز فلوس خيارشنبر نيز داخل سازند اگر طبع قبض بود و آنجا كه مغز فلوس عمل نكند ، يا طفل آن را نخورد ، برگ سنا به ادويهء مذكور توان طبخ داد و سينه را به قيروطى كه از موم و روغن بادام سوخته باشند چرب دارند ، قدرى پشم نرم گوسپند بگيرند و بر دود چوب گز نيك بدارند تا كما ينبغى از دود آن متأثر شود ، پس آن پشم را بر سينه بندند و پيوسته بسته دارند و در يكشبانه روز دو بار پشم را دود چوب گز همى دهند و به‌بندند و سحرگاه به خانه گرم دارند تا هواى خنك به قصبهء وى نرسد و از تكلّم منع كنند و جندبيدستر بويانند و بر بناگوش و شقيقه و كف دست و پاى بمالند به آب سائيده .\r\nو آب سرد اصلا ندهند ، بلكه عسل در آب آميزند و بنوشانند و اگر بدين كفايت نكند آب تازه كه بارد بالفعل نبود توان داد .\r\nو گاه گاه انگشت به عسل و ايارج آلوده بر بُن زبان مالند تا قى كند و رطوبت سينه مستخرج گردد .\r\nو منفعت قى در اين بسيار است ، به شرطى كه ماده پخته باشد و قى آسان آيد ، خاصه آنجا كه سبب سرفه نزله باشد .\r\nو اين دوا به سرفه صبيان نفع دارد : صمغ عربى ، كتيرا ، مغز بهدانه ، رب السوس ، فانيذ ، از هر يك به قدر حاجت گرفته ، نرم كوفته ، حبوب سازند و با شير حل كرده دهند .\r\nو لعاب تخم كتان با عسل يا قند به غايت نيكو است و شربت زوفا ليسانيدن به دستور .\r\nو بهترين غذا ، ماش برنج و شيرهء بادام دادن است و پلاو خشك و مرغ كباب و نان و حلواى مغزّى و امثال آن و شبها حب السعال در دهان داشتن مفيد .\r\nو اين دوا خيلى نافع : حبهء سپيد كه در ميان سياهى چشم گوسپند است بگيرند و خشك سازند و با نبات سحق كنند و در شير حل‌كرده ناشتا بدهند ، يكى يا دو از حبهء مذكور .\r\nو مرّ مكى اگر به قدر باقلا وقت خواب دو سه دفع بلع كنانند و سحرگاه حلواى مغز بادام و يا حلواى مغز جوز خورانند سرفهء مزمن را به زودى دفع كند .\r\nو آب پياز پخته يك قاشق هر صباح ناشتا دادن و سينه را چرب داشتن و پشم دود گز داده بستن ، اكثر را نفع مىدهد .\r\nو هر گاه سرفه با نزله و زكام باشد ، بايد كه آب گرم بر سر او بسيار ريزند و سحرگاه كه محل حركت نزله است حلواى مغز بادام عسلى دهند و سر او را پوشيده دارند .\r\nو ديگر تدابير همان است كه ذكر شد .\r\n\r\nفائده : در سرفهء اطفال\r\nاگر بلغمى باشد چيزى مفرط الحرارة و اليبوسة دهند ، خاصّه كه به آن حرارت و تپ بود و در اين صورت بايد كه همگى اعانت بر نضج ماده و اطفاى حرارت دارند .\r\nو بسيار باشد كه از حرارت تپ مادهء بلغم به تحليل رود و حاجت به تدبير ديگر نيفتد .\r\nو در سرفهء بلغمى كه مع الحرارة بود اين دوا نيك است : بهدانه ، اصل السوس مقشر ، عناب ، گل بنفشه ، گل گاو زبان ، از هر يك به قدر حاجت بگيرند و مطبوخ ساخته بدهند .\r\nو هر گاه تليين مطلوب بود ، اگر شيرخشت يا ترنجبين خوب\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nبه دست رسد كافى است و گرنه مغز فلوس توان آميخت و ليكن ديگر مسهل گرم نتوان داد كه مضر است .\r\nو بسيار ديده شد كه در سرفهء بلغمى كه بىحرارت بود ، ادويهء شديد الحرارة و قوىّ التجفيف ، بعض جهال به كار بستند و بنا بر تجفيف رقيق و تغليظ غليظ ، تنگى نفس بعضى را عارض شد و بعضى را تپ محرقه حادث گشت و بعضى را ورم ريه كه در اصطلاح اهل هند به دبه مشهور است پديد آيد ، پس احتياط در اين باب واجب است و اقوال زنان بىخرد كه خود را به تجربه كارى ستوده‌اند ساقط الاعتبار دانستن فرض .\r\nو به گفتهء آنها ، اشياى ذى سمية ، چون توتياى هندى و حبّ الملوك و امثال آن كه دست‌آويز عجائز است دادن ، حرام .\r\n\r\nذات الريه ، يعنى ورم شش\r\nو اين اطفال را بيشتر افتد ، اگر علاج با صواب نيايد ، اكثر به هلاك مىكشد .\r\nو نشان وى آن است كه سرفه و تنگى نفس مفرط پيدا شود و هنگام تنفس زير قبرغه مَغاك همى افتد و اهل هند آن را دبه گويند ، به دال مهملهء هندى و موحّده و مشدّده و هاى موقوف .\r\nو وى دو نوع است : يكى آن كه از مادهء گرم افتد و تپ محرقه شديد لازم او است .\r\nدوم آن كه از مادهء بلغم افتد و تپ نرم در اين نيز مىباشد .\r\nعلاج : آنچه از مادهء گرم بود بهترين تدابير آن تليين طبع است به عناب و عنب الثعلب و گل بنفشه و مغز فلوس و شيرخشت و امثال آن ، بىانتظار نضج ، بعده هرچه در سرفه گذشت حسب حاجت توان داد و رب توت نفع تمام دارد .\r\nو از اغذيه ، بر ماش مقشّر و مانند آن اقتصار ورزند و اصلاح شير مرضعه لازم دانند به همه حال .\r\nو اشياى مطفى الدم و قامع الصفراء حسب تقاضاى مرض به كار برند .\r\nو به شياف لينه طبع را نرم دارند .\r\nو اگر از نزله باشد ، آب گرم بر سر تنطيل كنند تا ماده را از انصباب بازدارد .\r\nو آنچه از مادهء بلغم بود تدبيرش بعينه همان است كه در سعال رطوبى گذشت ، مگر آن كه هر چه يابس و ذىخشونت باشد در اين اصلا نتوان داد ، رعايةً للورم .\r\n\r\nسوء التنفس ، يعنى بدى دم زدن\r\nو آن عبارت است از تنفسى كه بر مجراى طبيعى نباشد و اسباب آن اكثر است ليكن آنچه در اطفال بيشتر احداث او مىكند نزول بلغم است از سر بر سينه و اين مرض ، ضعيف الصدر را اكثر افتد .\r\nو علاجش همان است كه در سعال رطوبى گذشت .\r\nو ايضا بيخ‌هاى گوش و بيخ زبان را به زيت ماليدن و قى كنانيدن به كيس لسان و آب گرم در دهن چكانيدن و قدرى بزر كتان مسحوق به عسل سرشته ليسانيدن نفع تمام دارد .\r\n\r\nفائده [ در بيان سوء التنفس حاصل از خشك شدن بلغم در سينه و شش 
  ]\r\nگاه باشد كه مادهء بلغم از حرارت تپ يا حرارت تدابير مجففه خشك شود در سينه و شش و بدان سبب نفس از مجراى طبيعى سخت متغيّر شود و باشد كه در تنفس همىكشايد طفل دهن را از غايت عسر دخول هوا در مجرى .\r\nو تدبير كامل در اين وقت آن كه از ضعف و بيتابى و گريهء طفل نترسند و آن را برهنه سازند و در محل محفوظ از باد ، آب گرم بر سينه او تنطيل همىكنند زمانى شايسته ، پس نشف نمايند به منشفه و به پارچه‌ها بپوشند و قيروطى مناسب بمالند ، همين‌سان ، شبانه روزى سه چهار بار اين تنطيل به تكرار همىكنند ، نفع تمام مىدهد و از اول بار فورا تخفيف در تنفس ظاهر مىشود بامر الله تعالى .\r\nو اگر\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nدر آب نطول گل خطمى و امثال آن نيز جوشانيده باشند ، بهتر است و اگرنه آب فقط هم كافى است .\r\nپسر اين درويش را كه حبيب الله نام دارد و در سن سه سالگى همين مرض پيدا شده بود و از شدت تعسّر ، نفس بر جا منقطع گشته و از اشربه و العبه هيچ چيز سود نمىداد ، آخر الامر به الهام ايزدى در نيم شب عمل نطول نموده شد ، فجاءةً به عنايت شافى مطلق ، نفع او پديد آمد .\r\nو ديگر جايهاى نيز به مرات فرموده شد و همچنان مؤيثر آمده .\r\n\r\nخرخرة عظيمة في النوم ، يعنى آواز بلند كه از سينه در خواب و شبها اطفال را پديد آيد\r\nسبب آن ، كثرت رطوبات است در رباط ايشان ، خصوص حالت نوم ، چه ، وقت خواب رطوبت در باطن جمع مىشود و بدان سبب مزاحمت مىرساند نفس را در خروج ، خاصه ، اطفال را كه تن آبادان باشند ، زيرا كه مجارى نفس ايشان ضعيف مىباشد .\r\nو علاجش آن است كه ماء العسل گرم قرط قرط بنوشانند و تخم كتان كوفته و به عسل سرشته اندك اندك بليسانند و زيره اگر كوفته ، بيخته ، به عسل آميخته ، اندكى بدهند ، همان عمل كند .\r\nو بايد كه اصلاح شير نمايند و شكم سير شير ننوشانند و غذا به دستور ، بعد گرسنگى تمام مىداده باشند و از هواى سرد و آب سرد احتراز فرمايند .\r\nو بن گوشها به زيت گرم كرده چرب دارند و حلق و دست و پا و سينه را نيز .\r\nو اگر به حكمت قى آورند كه گريه نكند ، بسيار سود دهد .\r\nو بدانند كه گريه در ابتداى اين علّت مضرت دارد و گرفتن نبات در دهن و گاهى حلواى مغز بادام عسلى دادن نفع دارد .\r\nو بسيار باشد كه به لعق تخم كتان و عسل و خوردن طعام نرم و چرب داشتن سينه و حلق ، اين مرض زائل شود و به تدبير ديگر احتياج نيفتد .\r\n\r\nفائده [ پيدايش خرخره 
  ]\r\nگاه باشد كه اطفال شبها مغز جوز و امثال آن چيزى چرب مىخورند و عقب آن فورا آب سرد مىنوشند و در محل گرم بخوابند و به اين علت مبتلا گردند و بهترين تدبير آن رب شاه‌توت خورانيدن است تا چند روز ديگر امور كه مذكور شد محافظت نمودن .\r\nو گاه باشد كه اين علت مقدمهء صرع بود و چون چنين باشد جندبيدستر سوده بر بينى و گوش و كف دست و پاى و شقيقهء او بمالند و اندكى بخورانند و در غذا احتياط نمايند و هر چه به صرع مفيد است و به خرخره نافع استعمال فرمايند .\r\n\r\nالفواق ، يعنى هكهك\r\nو زعم عورات اين است كه اطفال را حصول فواق براى توسيع كردن معده و روده مىافتد ، لهذا به علاج آن نمىپردازند .\r\nبالجمله اگر كمتر است و احيانا مىشود ، محتاج به دوا نيست .\r\nو اگر ايذا مىدهد تدارك بايد كرد و آن چنان باشد كه جوز هندى با شكر سوده بدهند و جندبيدستر در آب حل كرده قدرى خورانيدن نفع دارد و جُند در سركه و گلاب حل كرده فواق قوى دفع كند .\r\nو آن را كه ذى ادراك باشد ايقاع غفلت و تحيّر در امور مُخوفه و مُحزنه و مُعجبه و مُلعبه كثير النفع است و اين عملى است مشهور و مجرب .\r\nو ايضا اگر رشتهء تارى از لباس طفل مرضعه بگيرند و به آب دهن تر كرده بر سر و پيشانى او چسپانند فواق هائج فوراً گفته‌اند كه ساكن گردد .\r\nو اكثر آب پودينه به شكر دادن مجرب است .\r\nو آنچه از تناول چيزهاى تيز يا خشك افتد به آب\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nو لعابها فرو ايستد .\r\nو فواق يُبسى اطفال را كمتر افتد و اگر افتد مهلك باشد لقوّة السبب .\r\n\r\nالقئ المبرح ، يعنى قى كه به افراط آيد\r\nو او سه گونه است :\r\nيكى آن كه از تكثير تشرب لبن بود كما هو عادة النسوان ، بالجمله علاجش منع از آن نمودن است ، چه ، هر گاه شير زياده از حاجت در معده جمع آيد فاسد مىشود و بالضرور طبيعت به دفع آن همىكوشد به قى ، كه اقرب طرق است جهت خروج ما فى المعده .\r\nو اين نوع صبيان را بيشتر مىافتد ، پس در قى صبيان لحاظ اين امر واجب باشد ، زيرا كه تا نخست ، قطع سبب موجبه كرده نشود ، هيچ دوا و تدبير سود ندهد .\r\nدوم آن كه از ازدياد رطوبت بلغمى بود در معده و نشان آن خروج بلغم است در قى .\r\nعلاجش نيم دانگ قرنفل سوده ، تنها ، يا در آب سيب شيرين ، يا در آب به شيرين دادن است .\r\nو از حوابس قى آنچه ضعيف است بر معده ضماد كردن ، چون گل سرخ و فوفل و عود و هليله و امثال آن باريك سوده به آب يا شراب بسرشته .\r\nو اين دوا نفع دارد : پوست بيرون پسته سائيده به آب سيب يا به بدهند .\r\nو اگر پودينه دشتى كوفته در شراب نعناع دهند زود بند كند .\r\nو اگر عود و صندل در گلاب بسايند و بدهند نفع دهد .\r\nسوم آن كه از انصباب صفرا بود بر معده و نشان آن خروج صفرا است در قى و ديگر آثار حرارت ظاهر بودن .\r\nعلاجش تناول حموضات مقوّيه است ، چون رب به ترش و رب غوره و رب ريباس و شربت زرشك .\r\nو اين دوا نفع تمام دارد : و آب پودينه و آب انارين يك جا كرده در ظرف نقره بجوشانند ، اندكى نبات آميخته چون نصف بماند فرود آرند و بدارند و قدرى بدهند و فادزهر حيوانى نيم‌دانگ ، گل ارمنى دو دانگ ، در آب سيب ، يا به ، يا امرود ، يا دوغ مسكه گرفته ، يا شراب نعناع دادن قى و غثيان مفرط را نفع دارد .\r\nجوارش فواكه و شراب مصطكى و سكنجبين اثرمند است .\r\n\r\nفائده [ در بيان شير دادن به اطفال بعد از اكل حموضات 
  ]\r\nدر كليات گفته كه اجتماع لبنيات با حموضات منهىٌ عنه است ، پس هر گاه اطفال شيرخواره را دادن حموضات اتفاق افتد ، بايد كه در آن وقت دهند كه معده از شير پاك باشد .\r\nو بعد خورانيدن حموضات ، شير نيز تا يك ساعت ، بلكه زياده نگذرد ، شير نشايد داد و اين ضابطه در خاطر دارند كه واجب الحفظ است .\r\n\r\nضعف المعدة\r\nو نشان وى جشاى حامض است و ثقل معده و سوء هضم بلا امتلا و هيضه و قلَّت اشتها .\r\nو آن ، اطفال را بيشتر از فساد شير مىشود .\r\nعلاجش اصلاح شير است حسب السبب و براى تقويت ، آب به مع قليلى قرنفل و سُك ، يا قيراطى از سُك در قدرى ميبه سرشته دادن . و مى سوسن به گلاب سرشته ، يا به آب آس تنها ، بر معده ماليدن . و روغن مصطكى تدهين نمودن نفع دارد .\r\nو نوش‌دارو در شير يا در گلاب حل‌كرده صبح و شام دادن اثر تمام دارد .\r\nو سفوف ارسطو به غايت مؤثر است ، خاصّه به آب به و پوست اندرونى سنگدان مرغ خشك ساخته و كوفته ، بيخته و به نبات آميخته ، به قدر حاجت دادن مجرّب است .\r\nو قرنفل درست در گلاب جوشانيدن و به نبات شيرين ساخته ، ناشتا خورانيدن ، عظيم النفع است .\r\nو احتراز از مُرخيات و مُضعفات و مُزلقات ، چون آلو و زردآلو و هندوانه و لعابات و امثال آن لازم است ، هم مرضعه را و هم طفل را .\r\nو تجويد هضم به استعمال اغذيه لطيفه ، چون گوشت\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nطيور و امثال آن ضرور .\r\n\r\nتجبّن اللبن في المعدة ، يعنى بستن شير در معده\r\nبدانند كه بسيار بود كه جهال جهت رفع اسهال ، انفخه ، يعنى پنير مايه خورانند و عقب آن شير دهند ، يا بعد شير دادن فورا انفخه خورانند ، بدان سبب شير در معده بيفسرد و سمّيّت و تعفّن پيدا كند ، نشان آن ، نفخ شكم است و غشى و تنگى نفس و عرق سرد و اين همه بنا بر سمّيّت است .\r\nو باشد كه به واسطهء عفونت ، تپ آيد .\r\nو باشد كه لرزه قوى عارض گردد به نوعى كه حرارت را از ظاهر به سوى دل بازگرداند و اين علامت ردى است .\r\nعلاج : جهت تذويب شير منجمد ، شبت و پودينه بجوشانند و در طبيخ آن سكنجبين آميزند و گرم گرم بنوشانند به قدر حاجت .\r\nو سركه تنها ، يا به آب گرم آميخته نيز كافى است .\r\nو پنيرمايه از هر حيوان كه باشد خاصه از آن خرگوش به غايت نفع دارد .\r\nو پنيرمايه اگر به آب بالنگو ، يا به آب برنجاسف دهند ، بهتر باشد .\r\nو از خواص پنيرمايه است كه خون و شير سائل را به‌بندد و بسته را بگدازد . و قرطم كه خسكدانه گويند ، همين عمل دارد در تجميد و تذويب .\r\nو پودينهء خشك ، سريع الاثر است در تذويب .\r\nو آب خاكستر چوب انجير به دستور و طريقش آن است كه خاكستر چوب انجير در آب اندازند و زمانى ظرف را بدارند تا خاكستر ته‌نشين گردد و آب صاف شود ، پس ، اين آب صاف در ظرف ديگر بگيرند و خاكستر تازه در آن آميزند و هميسان پنج نوبت ، بلكه هفت نوبت كنند ، بعده از اين آب قدرى بنوشانند .\r\nو هر گاه شير بسته به تدابير مذكوره مذاب نشود ، احسن آن كه قى فرمايند تا زود برآيد و اگر نيايد ، تليين نمايند ، چه ، بقاى شير مذكور در بدن محمود نيست و بعده تا دير غذا ندهند .\r\nو بهتر آن است كه عوض شير مادر و دايه ، شير شتر ، يا بز ، يا گاو بنوشانند تا چند روز .\r\nو بايد كه علف اين حيوانات سداب و قيصوم باشد و برگ حماض باشد .\r\nو اگر طفل از شير مادر يا دايه باز نتواند ماند ، شيرده را اغذيهء لطيفه مقطعه خورانند و از مغلظات بازدارند و گاه گاه ترياق فاروق خورانند ، هم طفل را و هم دايه را و شير به تفاريق نوشانند اندك اندك و شكم سير هرگز ندهند .\r\nو گاه گاه بگريانند و شكم پوشيده دارند و مرضعه را از هر چه مُفسد و مُغلظ خون بود بازدارند .\r\nو بدانند كه خاصيّت شير بز در تذويب شير و خون بسته مؤثر است ، حتى كه خون افسرده ما فى العروق را مذاب مىسازد ، پس در اين باب ، وى ، از سائر البان بهتر باشد ، خصوص كه مقرون به مراعات علف بود .\r\n\r\nفائده [ در تدابير خون بسته 
  ]\r\nهمچنانكه شير در معده مىبندد و گاه باشد كه خون نيز از موضعى منشق شده بر معده ريزد و به‌بندد ، تدبيرش همان است كه در تجبّن لبن گذشت و علامات به دستور .\r\n\r\nالهيضة و وى آن است كه قى و اسهال مفرط دفعةً پديد آيد\r\nو اين مرض اطفال را بيشتر از كثرت تشرّب شير افتد و علت مذكور هر چند حاد است و ذى خطر ، ليكن افراط اسهال و شدت ضعف و سقوط نبض و ظهور تشنج در اين ، چندان مخوف نيست ، خصوص در صبيان ، پس مُعالج دلير بايد ، تا از شدائد اعراض ، هوش خود گم ننمايد .\r\nعلاج : تا كه ماده در حركت است زنهار بند نكنند و قطعا شير و هر چه از قسم غذا است ندهند ، مگر وقت ضرور .\r\nو مهما امكن در تنويم كوشند كه در اين علت هيچ\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nتدبيرى به از آسوده ماندن نيست ، خواب آيد ، يا نه و اگر آيد بهتر باشد و ترياق فاروق قدرى به مرضعه دادن و به طفل نيز بهتر است ، به شرطى كه حرارت نباشد .\r\nو هر گاه كه ماده كما ينبغى برآمده باشد ، حبس توان كرد بدانچه در قى و اسهال مضبوط است .\r\n\r\nالاسهال\r\nپوشيده نماند كه اطفال را در اكثر حال عند نبات اسنان اطلاق شكم عارض مىشود ، وجه آن مع التدبير به تجربه خواهد آمد ، ليكن لازم نيست كه در اين وقت به اسباب ديگر نيفتد ، زيرا كه چون ايشان را بنا بر حرص بر غذا و حركات مُفسده كه پس از غذا مىكنند امتلا و فساد بيشتر واقع مىشود و اسهال دايم كثير الحدوث مىباشد ، غايت آن كه در وقت نبات اسنان اكثر العروض است ، لهذا سائر اقسامش مشروحا بيان كنم :\r\n\r\nقسم اول آن كه به سبب روئيدن دندان بود\r\nو اين سه گونه است :\r\nيكى آن كه قيح و ريم كه هنگام بروز دندان به سبب تفرق اتصال لثه متولد مىگردد عند امتصاص لبن به معده رود و بنا بر جلا كه لازمهء قيح است و به واسطهء افساد قيح مر شير را ، اطلاق آرد .\r\nدوم آن كه به واسطهء اشتغال طبيعت به تكوين سن ، فتور در هضم افتد ، چه ، قاعدهء طبع است كه چون به امرى مشغول باشد از جادة هضم باز مىماند . و شك نيست كه هر گاه قصور در هضم افتد و غذا بر وفق عادت همىخورد لا محاله به اسهال منجر مىشود در اكثر .\r\nسوم آن كه به سبب وجع لثه كه خاصهء اين وقت است قصور در قواى اعضا افتد و هاضمه ضعيف شود ، پس غذا گرانى آرد و به اسهال مندفع گردد .\r\nو معلوم شده كه از لوازم اوجاع است كه منع مىكند اعضا را از خواص افعالش .\r\nعلاج : اين قسم اسهال را بايد كه حبس نكنند ، مگر وقتى كه از افراط بيم مضرّت كلّى باشد و به تدبير زود برآمدن دندان كوشند كه اصل علاج همين است .\r\n\r\nفائده [ تدبير اسهال اطفال 
  ]\r\nآنجا كه سبب اسهال در اين حال امتصاص قيح لثه بود ، وجه منع از حبس او ظاهر است ، چه ، اگر بند كنند ، مادهء صديديه لبن را فاسد سازد و فساد كلى در بدن مىآرد ، اما آنچه به سبب اشتغال طبع بود ، وجهش نيز هويدا است ، چه ، ماده كه بنا بر عدم توجه طبع بر هضم او مستفرغ مىشود ، حبس وى باعث ملال او است ، غايت آن كه در اينجا آنقدر منع نيست كه در امتصاص قيحى است .\r\nو ايضا در صورتى كه سبب اسهال ، اشتغال طبع يا ضعف هضم از وجع بود ، تقويت هضم واجب است به استعمال ادويه كه قابض بود و قوىّ الحدة نباشد و اين چنان بود كه زيره و انيسون و تخم كرفس و تخم گل مفردةً و مجموعةً در كيسه نهند و گرم كرده بر شكم و نشستگاه او تكميد نمايند و اگر قدرى سركه هم به اين چيزها ممزوج سازند بهتر باشد .\r\nو تكميد به جاورس فقط كه به سركه آلوده باشند نيز مؤثر است .\r\nو تضميد بطن به زيره و ورد كه به سركه تر كرده باشند نفع دارد ، ليكن نيمگرم بايد نهاد و احتياط نمايند تا حدّت سركه پوست شكم را نسوزد و احتياط آن است كه تا دير نهاده ندارند .\r\nو اين دوا سريع الاثر است : زيرهء كرمانى ، تخم مور و عود هندى ، هر سه باريك بسايند در گلاب و قدرى سركه هم آميزند و نيمگرم طلا سازند .\r\nو اعلىترين معالجات در حبس اسهال ، خاصّه اگر دموى بود اين است كه برگ لسان الحمل بكوبند و شيرهء آن بگيرند و اندكى گرم كرده به آفتاب ، يا به آتش ، طفل را در آن نشانند همان ساعت كه از تبرّز فارغ\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nشود . و اين عمل بعد هر مجلس مىكرده باشند و طفل را زمانى شائسته نشسته دارند در آن و اگر نشاندن متعسّر بود ، آبدست بدان كردن و لته بدان آلوده بر مبرز نهادن هم نفع دارد .\r\nو از ادويهء مشروبه آنچه به كار آيد در حبس اسهال ، فادزهر حيوانى است در دوغ بقرى ، يا در عصارهء لسان الحمل ، پا در آب سيب ترش ، يا در آب به حل كرده و به دستور لعاب تخم ريحان و بارتنگ و اسبغول بريان .\r\nاما آنجا كه در معده ضعف باشد ، البته نشايد داد .\r\nو از ادويهء مجربهء اهل هند مغز هيل است كه آن را در كتب تازى بل گويند ، كوفته ، بيخته ، با هم چندان نبات آميخته ، به قدر حاجت نيم درم يا كم و زياده بدهند با آب ، زود اثر مىكند .\r\nو تپ اگر باشد آن را هم بالخاصيّة نفع دارد .\r\nو با وجود قبض به اعتدال مقوّى احشا و محلّل رياح است .\r\nو آنجا كه تشنگى مفرط بود با شيرهء خرفه بريان بايد داد .\r\nو آنجا كه تب نبوده باشد با ماست چكيده دادن زود سود دهد .\r\nو كاملترين تدابير در باب اسهال تقليل غذا است .\r\nو نافعترين اغذيه كه به از صد دوا است پلاو است كه به ماست تازه گاوى خورانند به شرطى كه گرم گرم دهند و جرم گوشت به تناول نيايد .\r\nو افضل‌ترين لحوم در اين كار گوشت درّاج و تيهو است .\r\nو لاده كه جانورى است تيهو مانند ، او در ولايت هند بسيار بهم مىرسد ، گوشت آن در اسهال از سائر لحوم كم مضرّت مشهود شده .\r\nو هر گاه از اين تدابير مدعا نه‌برآيد و طفل غير از شير غذاى ديگر هم مىخورده باشد ، پنير مايه ، خاصه كه از خرگوش يا بزغاله بود ، كوفته ، بيخته ، يك دانگ از آن همراه آب سرد بدهند ، البته حبس مىكند ، باذن اللّه تعالى ، ليكن واجب است كه آن روز شير ندهند و عوض آن زردهء بيضهء نيم‌برشت ، يا لباب خبز در آب پخته ، يا سويق در آب پخته ، يا ارز در آب پخته و امثال آن هر چه قايم مقام شير باشد و شكم را خوب بود ، خورانند .\r\nو هر گاه طفل از دوا متنفّر باشد و در خورانيدن حرج بود ، به تكميد و تضميد قناعت كنند .\r\nو اگر خورانيدن دوا ضرور افتد ، در طعام ممزوج نموده و در نان پخته و نبات آميخته و به هر تعبيه كه احسن بود و طفل تواند خورد ، توان داد .\r\nو پنير تازهء بىنمك نافع است .\r\nو گل ارمنى بر سبيل تنقّل خورانيدن مفيد است .\r\nو صمغ عربى بريان كرده ، با زردهء بيضهء مرغ نيمبرشت ، سودمند .\r\nو نان كه از آرد گندم و بلوط سازند نيك است .\r\nو اسهال كه با تپ و سرفه باشد شربت مورد هر روز دو نوبت صباح و وقت خواب دو سه انگشت ليسانيدن سخت نافع است .\r\nو از فواكه ، امرود خشك و سيب خشك و به و غبيرا كه آن را سنجد گويند عظيم الاثر است .\r\n\r\nقسم دوم آن كه به سبب شير بازگرفتن اسهال پديد آيد\r\nعلاجش آن است كه اعادهء شير كنند و بعد يگان ماه باز گيرند در فصل موافق .\r\nو اين قسم اسهال به همين تدبير زوال پذيرد و اگر با وجود اعادهء شير ، باقى ، هر شب يك درم خشخاش دهند .\r\nو ديگر تدابير سهل القبض غذاءً و دواءً به عمل آرند .\r\nو اگر به تدبير قويتر حاجت افتد آنچه در قسم اول مذكور است به كار برند .\r\n\r\nقسم سوم آن كه به سبب سدهء جگر و يا سدهء ماساريقا افتد\r\nو اين قسم كودكان را به جهة بسيارخوارى و تداخل و عدم احتياط ، بيشتر عارض گردد و نشان او آن است كه در غير وقت نبات اسنان و فطام پديد آيد علاجش در تفتيح كوشيدن است و از قابضات يابسه پرهيزيدن و به تقويت جگر و معده كوشيدن و\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nمرباى هليله به عرق باديان در اينجا نفع دارد و نوشدارو گاه گاه دادن مفيد و عند الضرور آنچه در قسم اول گذشت به كار توان بست .\r\n\r\nالاعتقال\r\nبايد دانست گاه باشد كه اطفال را به سبب غلبهء رطوبات كه مضعف قوىاند يا به سبب عدم انصباب مرار به امعا شكم قبض شود .\r\nعلاج آن است كه زهرهء گاو و بخور مريم بر ناف او طلا نمايند ، يا روغن زيت فقط ، يا مسكه به آب گرم آميخته بر شكم بمالند و دست آهسته‌آهسته بر آن كشند از طرف معدهء سمت ناف و زهار .\r\nو اگر اين تمريخ كفايت نكند ، حمول به كار برند و بهترين حمول زبل الفار است .\r\nهمچنان بابت بردارند و صابون را تراشيده و شافه مانند ساخته بر داشتن زود اثر كند .\r\nو شافه شكر طبرز و به دستور و صابون و شكر سرخ به هم سرشته و شافه ساخته كذلك .\r\nو اگر عسل به قوام آرند تا سخت شود و شافه سازند و برنهند زود عمل كند .\r\nو اگر در عسل معقود فودنج آميزند با بيخ سوسن آسمانجونى كوفته ، بيخته ، يا سوخته و خاكستر ساخته آميزند قوىتر باشد .\r\n\r\nفائده [ تدبير اعتقال 
  ]\r\nآنچه گفته شد از تمريخ و شياف حاره ، مخصوص به آن قبض است كه با تپ نباشد ، چه ، اگر با تپ بود ، روغن بر معده نشايد ماليد و حمولات گرم نبايد برداشت .\r\nو ادويه‌اى كه قبض مع الحرارت را سود دهد اين است : بنفشه ، كوفته ، بيخته و با شكر سرشته ، شافه سازند و بردارند .\r\nو اگر كفايت نكند اين شافه به كار برند : گل بنفشه سه درم ، گل خطمى دو درم ، برگ سنا پنج درم ، نمك سنگ يك درم ، شكر سرخ هفت درم ، مغزه فلوس خيار شنبر هفت درم ، شيافها سازند مختصر و بردارند سريع العمل است .\r\nو ايضا اگر مغزه فلوس خيار شنبر به گلاب حل كرده نيم گرم بر شكم ضماد نمايند مناسب است .\r\n\r\nانتباه [ شرط تليين به مشروبات 
  ]\r\nهر گاه از شافها و تمريخ قبض نكشايد و يا در استعمال آن مانعى بوده به مشروبات تليين توان كرد ، حسب حاجت و مزاج .\r\n\r\nالمغص\r\nبايد دانست كه مغص درد روده را گويند ، خواه مع الاسهال باشد ، خواه مع القبض و ليكن در اينجا تدبير مغص كه بىاسهال بود ذكر مىشود و نشان وى آن است كه طفل بگريد و خود را به پيچد و اين بيشتر كودك شيرخوار را مىافتد ، به سبب ضعف معده ، از شرب شير ، خاصه اگر كثير خورانند ، كه در اين صورت ريح متولد مىشود و درد مىكند به تمديد فضاى امعا .\r\nعلاج : آب گرم و روغن زيت بسيار ، كه گرم باشد ، با قدرى نمك ممزوج ساخته و در مثانه گاو انداخته بر شكم تكميد كنند .\r\nو به دستور ، تكميد شير گاو تازه نيم‌گرم نفع تمام دارد .\r\nو كذلك پشك گوسپند سائيده و گرم كرده ، در لته بسته ، تكميد كردن .\r\nو نانخواه سائيده و به سپيدهء بيضه سرشته ، بر شكم طلا كردن .\r\nو باديان كوفته و بيخته و وج مسحوق تنها تنها ، يا يك جا كرده و به شير آميخته دادن سودمند است .\r\nو انيسون و مصطكى در شير به دستور .\r\nو انفع تدابير آن است كه مرضعه شكم طفل را به زبان بليسد ، سه نوبت ، از ناف تا سر معده و بعد هر ليسيدن آب دهن بيندازد و از اين عمل اثر كلى مشهود شده .\r\nو ايضا طفل را بر شكم دايه يا بر ران او خوابانيدن ، چنانچه شكم طفل ملاصق شكم ، يا ران دايه بود ، آهسته آهسته جنبانيدن و اعصاب پشت او به روغن گل و امثال آن ماليدن مجرب است در تسكين درد شكم .\r\nو كذلك عنبر\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nاشهب ، به گلاب ، يا به روغن گل ، يا زيت ، حل كرده بر شكم ماليدن و عنبر تنها قدرى خورانيدن ، فورا تسكين مىدهد .\r\nو اگر مغص مع القبض بود و دوا سود ندهد به شياف مناسبه كه در اعتقال گذشت طبع بكشايند .\r\nو آنجا كه درد قوى بود ، قدرى افيون در روغن گل حل كنند و مقعد بدان چرب سازند كه مسكن مقررى است .\r\nو اين روغن در اخراج ريح اثر تمام دارد : خردل سپيد ، جوزبوا محرق ، برگ خشك سرو ، نانخواه محرق ، برگ سداب ، تخم هليون ، ابهل ، انجدان محرق ، آذريون ، جمله اگر باشد بهتر ، و گرنه هر چه دست دهد ، مساوى بگيرند و در آب كشنيز جوش دهند ، چون اندكى بماند ، صاف سازند و برابر او روغن كنجد آميزند و باز جوش دهند تا روغن بماند ، پس قدرى از اين ، بر شكم و مقعد مالند ، باد بسيار برمىآرد ، حتى كه ضبط مشكل مىگردد و اين روغن در بزرگان نيز اثر مىكند .\r\n\r\nفائده [ در تدبير مغض ناشى از سوء مزاج حار يا باد گرم 
  ]\r\nگاه باشد كه سبب مغص سوء مزاج حار بود ، يا بادى كه از مادهء گرم تولد كند و هر چند تكميد كنند و مُسخِّنات دهند سود ندهد ، در اين صورت لازم است كه از تسخين باز مانند و لته به آب سرد تر كرده بر شكم نهند ، يا يخ در لته گرفته بگذارند ، يا صندل سپيد به گلاب سوده طلا نمايند و به تدبير مرضعه و طفل ازالهء سوء مزاج فرمايند .\r\n\r\nنتو السرة ، يعنى بلند شدن ناف\r\nو اين بر دو نوع است :\r\nنوع اول آن كه از يوم ولادت يا قريب اين پديد آيد ، به سبب سوء تدبير ، كه به ناف رسد ، اين را در همان ايام اصلاح توان كرد به ربط رفائد و مانند آن ، چه ، اگر مستحكم شود دوا نه‌پذيرد .\r\nنوع دوم آن كه به سبب انشقاق صفاق اين محل ، از كثرت بكا و صيحه و جز آن ، به سبب اجتماع رطوبت بلغمى در اينجا ، يا به واسطهء اجتماع باد در اين محل ، يا بنا بر روئيدن گوشت زائد از ناف ، زير پوست ، يا براى انتفاخ يا شگافتن رگى در اينجا و جمع آمدن خون در اين موضع حادث گردد .\r\nعلاج : آنچه از قبل فتق بود ، هر چه در فتق مراق البطن گفته شود به عمل آرند . و از اشياى بادى احتراز واجب انگارند ، خاصّه در ريحى .\r\nو قطعه ثقيل از اسرب ، يا خريطه كه از اسرب سوهان زده ، يا سرمه مسحوق مملو بود بر وى نهادن و به عصابه بسته داشتن ، نفع تمام دارد .\r\nو آنچه از اجتماع باد بود به استعمال اشياى بادشكن اكلًا و طلاءً زائل شود .\r\nو بستن كيسهء پر از باديان مسحوق نفع دارد .\r\nو خاصهء او است كه از جوع و چيزهاى بادشكن قلَّت مىپذيرد .\r\nو آنچه از رطوبت بلغمى بود ، به اضمدهء محلِّله زوال پذيرد .\r\nو خاصهء او است كه ملمس نرم بود و قلّت نگيرد .\r\nو بهترين ادويهء محلِّله اين است : سعد ، آرد جو ، سرگين گاو يا پشك گوسفند ، به هم آميخته ضماد نمايند .\r\nو آنچه از نبات لحم زائد بود متعرض آن نشوند ، لأنه يحتاج إلى القطع و فيه خطر و اين نتو سخت بود و قلَّت نگيرد .\r\nو آنچه از انفتاح دهن عرق يا انشقاق آن بود به ارسال علق ، خون برون آرند و بعده ادويه كه قابض و مسدد فوهات عروق است ضماد نمايند تا ديگر نه‌برآيد . و اين نتو نرم باشد و لون او بنفسجى باشد ، يا سياه ، جهت اجتماع دم .\r\n\r\nورم السرّه\r\nبايد دانست گاه باشد كه عند قطع ناف ، ورم در آن پديد آيد ، بنا بر ضعف عضو ، كما يتورم الأعضاء التي لها جراحة .\r\nعلاج : بگيرند شنكار\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nو علك البطم در روغن كنجد بگذارند و اندكى از آن طفل را بخورانند و بر ناف نيز طلا نمايند .\r\nو شنكار ، به شين معجمه و نون و كاف و الف و راى مهمله نباتى است مشهور كه آن را ابو خلسا و خسّ الحمار خوانند و فيجنوش نيز نامند ، به فا و ياى تحتانى و جيم و نون و واو و شين معجمه .\r\nو در لفظ شنكار سه لغت ديگر هم مضبوط است : يكى شنجار ، يعنى ، جيم به جاى كاف كنند .\r\nدوم شنقار ، يعنى ، قاف عوض كاف كنند .\r\nسوم شنكال ، يعنى ، لام موضع را كنند .\r\nو ايضا مردار سنگ و اسفيداج به آب عنب الثعلب يا به آب كشنيز سوده نواحى ناف متورمه ضماد كردن نفع دارد .\r\n\r\nتفتيح السرّه\r\nپوشيده نماند گاه باشد كه ناف پخته شود و ريم كند و حوالى آن سرخ گردد ، علاجش استعمال ذرورات مجفِّفه است بر ناف و حوالى آن .\r\nصندل سرخ ، جدوار ، حضض هندى به آب كشنيز تر جهت ازالهء حُمرت طلا كردن .\r\nو ادويه كه ذرور سازند مردار سنگ است و سرنج و غبار الرحى و سنگ جراحت و امثال آن باريك بسايند و بپاشند .\r\nو اگر از اين تدبير نفع نشود و طفل از دو ماه تجاوز كرده باشد ، حوالى ناف دو عدد زلو چسپانند و خون برآرند بعده ذرور به كار برند كه البته مفيد مىشود و ليكن تا كه كار به دوا برآيد ارسال زلو بر شكم كه خالى از تضعيف معده نيست نشايد .\r\nو قطعه‌اى از سرب بر ناف بستن يكچند مستغنى مىسازد از همه تدابير و جراحت كهنه را به مىكند مجرب است .\r\nطفلى تا يكسال اين عارضه داشت و به ارسال زلو تخفيفٌ ما مىيافت و باز تراوش مىكرد و دوا سود نمىداد ، آخر الامر فرمودم كه مردارسنگ و سرنج كه به هندى سيندور گويند و سنگ جراحت هر سه باريك ساخته بر آن پاشند و قطعهء مدور اسرب بر آن نهاده به عصابه بربندند ، در دو هفته صحت تام يافت و به عنايت الهى باز عود نكرد .\r\n\r\nالفتق و القيل\r\nپوشيده نماند كه فتق در اصطلاح اطبا بر دو معنى اطلاق مىيابد :\r\nيكى آن كه دو مجرى كه بالاى انثيين است در كش ران واقع‌اند متّسع شوند و از ما فوق او چيزى در كيس اثنيين نازل شود و اين نوع ، صبيان را بيشتر افتد ، لكثرة رطوبة مزاجهم و ضعف أعضائهم و أغشتيهم و كثرة حركاتهم العنيفة .\r\nو اين را قيل نيز نامند ، بالقاف و الياء التحتانى .\r\nو آنچه نازل مىشود ، يا باد است ، يا آب ، يا ثرب فقط ، يا مع امعا .\r\nاما نزول معى تنها ، نمىتواند شد ، مگر وقتى كه ثرب بشگافد .\r\nو به حسب جسم نازل ، فتق را به آن منسوب مىسازند ، چون فتق ريحى و ثربى و معائى ، ليكن فتق مائى اطفال را كمتر مىافتد ، كذا وجد بالاستقراء .\r\nدوم آن كه صفاق ، مسمَّى به باريطارون بشگافد و فتق لغوى همين است ، زيرا كه معنى فتق در لغت پاريدن است .\r\nبالجمله اگر اين صفاق در حوالى ناف بشگافد و پوست شكم سالم ماند ، پس ثرب و روده از آنجا به بالا گرايد ، آن را فتق مراق البطن گويند .\r\nو اگر در پيغولهء ران افتد و در خصيه نازل نشود ، آن را فتق الاربيه گويند . و اين هر دو نوع زنان را بيشتر افتد .\r\nو اگر در خصيه نازل گردد قيل خوانند ، چه ، قيل عبارت است از نزول جسمى در كيس انثيين ، خواه بنا بر اتساع مجريين مذكورين باشد ، خواه بنا بر انشقاق صفاق از اين محل .\r\nو بايد دانست كه پوشش شكم همگى از سه جزو است :\r\nيكى آن كه جلد شكم كه آن را مراقّ خوانند با تشديد قاف .\r\nدوم صفاق كه مسمى است به باريطون و اين غشا زير جلد است و بالاى\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nثرب و بر تمام شكم محيط است و در اربيتين مجتمع گشته فرود آمده است و باز منبسط شده بر خصيتين محتوى گشته .\r\nسوم ثرب است و آن جسمى است غليظ شحمى كه ملاصق احشا است .\r\nچون در بيان اين مرض دانستن حقيقتِ پوشش بطن لازم بود عيان نموده شد .\r\nعلاج در قيل ، نخست آن نازل را از خصيه بالا فرستند به دَلك ملايم ، بعده ادويه قابضه مشدّده كه بيان يابد طلا نمايند و بعده كيسهء سه گوشه به اندازهء كش ران بدوزند و در آن زيره كوفته يا باديان كوفته پر كنند به عنف تا مستحكم شود و بر سر هر گوشهء آن بندى آويزند و كيسه در آنجا نهاده به هر وجه كه اليق بود و چسپان باشد بربندند بندها را . و حين بستن ، مريض را بر پشت باز خوابانند .\r\nو آنجا كه فتق ريحى بود از چيزهاى بادى اجتناب كردن و اشياى بادشكن به كار بستن مرضعه و طفل را واجب است .\r\nو در فتق البطن و الاربيه بايد كه نانخواه را بسايند و به سپيدهء بيضه آميخته برنهند .\r\nو اگر قوىتر خواهند ، ادويه مشدّده به كار برند و كيسه‌اى كه از باديان مسحوق ، يا زيرهء مسحوق مملو بود بربندند .\r\nو بسيار باشد كه همين كيسه تنها كفايت كند .\r\nو ملاك امر در علاج اين مرض ، از بكاء شديد و حركت قوى بازداشتن است ، خاصه در اثناى وضع دوا و كيسه تا ممكن باشد از حركت بازدارند .\r\nو بدانند كه اين علت در اطفال زود بِهْ مىشود اگر تمهّل راه نيابد .\r\nصفت ضمادى كه نافع است : مصطكى ، انزروت ، كندر ، جوز السرو ، برگ سرو ، اقاقيا ، دم الاخوين ، گلنار ، مرمكى ، شبّ يمانى ، ابهل ، صبر ، حضض ، جمله ادويه يا هر چه باشد ، كوفته ، بيخته ، به سيرش ماهى كه در شيرهء عنب الثعلب گداخته باشند آميخته ، بر لته نهاده بر محل مقصود گذارند .\r\nنوع ديگر كه در جميع اقسام فتق مفيد است : گلنار ، برگ مورد ، مازو ، صبر ، مر ، كندر ، جوز السرو ، زفت ، مقل ، ابهل ، كوفته بيخته به سيرش ماهى چنانچه گفته شد سرشته ، استعمال سازند .\r\nنوع ديگر : سرگين موش در شير سائيده ، بر زهار و خصيه طلا كنند بر سبيل دوام كه نفع تمام دارد .\r\n\r\nالزحير\r\nو آن عبارت است از حركت رودهء مستقيم كه ملاصق است به مقعد و خاصهء او است كه آدمى به هر اندك مدت محتاج تبرّز شود و بر نيايد از وى مگر رطوبتى لزج ، قليل المقدار ، لهذا اين را علة الدجاجه نيز گويند .\r\nو اكثر وقوع آن در صبيان از اصابت برودت به اسافل ايشان و گاه بود كه از صفرا افتد ، چنانچه در اسهال حار پديد مىآيد .\r\nعلاج : در اصابت بردى ، بگيرند حرف و كمون متساوى و بكوبند و بپزند و به روغن كهنه گاو بسرشند و به قدر حاجت بخورانند با آب سرد .\r\nايضا جاورس ، يا خاكستر گز ، يا خاكستر پشك گوسفند ، بر تابه گرم كنند و در لته بسته تكميد كنند مقعد را ، يا طفل را بر آن نشانند . و نشستن بر آجر نوتافته كه لته بر آن افگنده باشند همين عمل دارد ، ليكن بايد كه گرمى به اعتدال بود تا سستى دل نياورد و ايذا نرساند .\r\nو حمول دانهء سير مفيد است .\r\nو در زحير كه از گرمى بود ، به زور بارد دهند .\r\nو اگر طبع فراغت نمىآمده باشد تليين نمايند و مبادرت در حبس قطعا نكنند تا كه صدق و كذب زحير متيقّن نشود .\r\nو بدانند كه گلقند با لعابهاى موافقه آميخته مرضعه و طفل را خورانيد من حيث التقويت و الازلاق و التغذية نفع تمام دارد .\r\nو ايضا زردهء بيضهء\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nمرغ به روغن گل زده و نيم‌گرم نموده طفل را بر آن نشاندن به نوعى كه اندر مقعد سرايت كند در ازالهء ورم و كوفت مقعد عجيب الاثر است به شرط تكرار .\r\nو غذا هر چه در اسهال گذشت بايد داد ، عند ارادهء قبض ، حسب مراعات مزاج .\r\n\r\nتولد الديدان\r\nبايد دانست كرم كه در شكم پيدا مىشود بيشتر از مادهء بلغم تكوّن مىيابد و آن چهار قسم است :\r\nيكى دراز ، كه مسمى است به حيات و اين قسم در امعاى عليا حادث مىگردد و باشد كه تا يك ذراع بود طول او .\r\nدوم آن كه مشابه بود با تخم كدو و لهذا آن را حبّ القرع گويند و تولد او اكثر در معاى اعور و قولون مىباشد و يكى عقب ديگر پيوسته بود سلسله مانند .\r\nسوم آن كه گرد بود ، لهذا مسمى است به مستدير و اين نيز در اعور و قولون حادث مىگردد .\r\nچهارم آن كه خرد بود مشابهء كرم كه در سركه افتد و اين قسم مسمى است به دود ، بر سبيل تسمية الشيء باسم العام يعنى اگرچه من حيث العموم اطلاق دود بر سائر اقسام مىشود ليكن اين نوع خاصة بدين اسم مسمى گشته و تولد آن در معاى مستقيم است و اكثر در نواحى مقعد مىباشد و باشد كه حوالى سفره را بخورد و متقرّح سازد .\r\nو اگرچه تولد جمله اقسام اربعه در اطفال مىشود ، ليكن آنچه اكثر مىافتد همين قسم است و بعد آن حيات و بعد آن قسمين اخيرين .\r\nو قلّت تولد حب القرع و مستديره در صبيان بنا بر آن است كه تكوّن اينها از مادهء مائل به يُبس مىباشد و حصول اين‌چنين ماده در صبيان بعيد است .\r\nعلاج : در حيات ، شيح ارمنى در شير آميخته بدهند به قدر حاجت .\r\nو اگر احتياج باشد ، افسنتين و برنج كابلى و مرارة البقر و شحم الحنظل بر شكم ضماد نمايند .\r\nو در ديدان بگيرند راسن و عروق الصفر از هر يك جزوى ، شكر برابر همه به قدر حاجت همراه آب بدهند و حنا و موم با هم سرشته شياف سازند و پس از لحظه مقعد او را مقابل چراغ بدارند و كنارهايش همىكشند و بخارند به انگشت و هر كرمى كه ظاهر شود بگيرند .\r\nو بدانند كه زيت الانفاق در اخراج سائر اقسام دود سود دارد و بخورند يا بر مقعد مالند و از اغذيه بلغم افزا مرضعه را و طفل را اجتناب فرمايند .\r\nو موم در روغن گل ، يا در روغن نفط ، گداخته ، بيرون و درون مقعد چرب دارند كه منع خوردن كرم و خاريدن آن محل مىكند .\r\nو نارجيل با شكر خورانيدن بالخاصية نفع دارد .\r\n\r\nخروج المقعد\r\nبايد دانست كه چون اعضاى اطفال بنا بر غلبهء رطوبات ضعيف مىباشد ، مرض مذكور به ايشان بيشتر مىافتد ، خصوص بعد اسهال و زحير .\r\nعلاجش آن كه قشور رمان و آس رطب و جفت بلوط و درد يابس و قرن ابل محرّق و قرطاس شبّ يمانى و ظُلف مَعز و جلنار و عفص ، جمله برابر بگيرند و در آب بسيار بپزند ، تا قوت ادويه در آب برآيد ، پس آبزن كنند ، يعنى طفل را در آن نشانند و بايد كه طبيخ نيمگرم باشد تا اثر بيشتر كند .\r\nو اگر چرم غربال كهنه بسوزند و باريك ساخته بر آن محل پاشند به دفعات ، نفع كلى دهد .\r\nو اگر طفل ذى هوش بود دوا را چون برنهند بفرمايند تا بر سبيل جذب ، عضو مخصوص را اندر كشد و گرنه به اعانت دست اندر كنند .\r\nبعد استعمال دوا و آنجا كه به سبب ورم و جز آن ادخال او متعسّر باشد ، نخست با موم روغن مناسب آن را چرب نمايند\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nتا زود باز گردد .\r\nو خروج با ورم را مغز فلوس خيار شنبر در آب عنب الثعلب حل كرده ضماد نمودن به غايت نافع است .\r\nو بسيار باشد كه در صغر سن اين علت پديد آيد و بعد چندى خود به خود زائل گردد بىمعالجه .\r\n\r\nحرقة البول ، يعنى سوزش مجراى بول حين برآمدن آن\r\nو اگر اين در گرمى هوا و از اغذيه و ادويه گرم كه مرضعه يا طفل خورد بيشتر افتد .\r\nعلاجش آن است كه آب تربز به قند شيرين كرده با شيرهء خرفه شيرين كرده بنوشانند و در آب تربز طفل را نشانند و از هرچه گرمىافزا بود پرهيزانند مرضعه را و طفل را .\r\nو ايضا عنب الثعلب رسيده نرم كرده بر زهار و ذكر و خصيه طلا كردن و دوغ گاوى نوشانيدن نفع كثير دارد .\r\nو اگر حاجت قوىتر بود ، كشنيز خشك در آب تر كنند و تخم كاهو را بدين آب شيره كشند و بدهند .\r\nو آنجا كه حرقت در تپ بود ، اكثر از مادهء صفرا باشد ، تدبيرش تنقيه و تعديل است و به معالجهء تپ كوشيدن است .\r\n\r\nالبول في الفراش ، يعنى در جامهء خواب شاشه كردن\r\nو سبب آن سردى مزاج و سستى مثانه بود ، علاج او آن است كه كندر و سعد و خولنجان و جفت بلوط و حب الآس و گلنار جمله برابر كوفته ، بيخته ، سفوف سازند و بدهند .\r\nو مشك و جندبيدستر به روغنهاى گرم ، چون سوسن با آن يار كرده بر مثانه بمالند .\r\nو اگر از مصطكى و شاه بلوط و سعد و هليله سياه و قند كه برابر همه باشد سفوف سازند و بدهند اثر كلى دارد .\r\nو نيكوترين حيل آن است كه در اثناى خواب چند نوبت بيدار كنند به تكلّف و بول كنانند و شبانگاه آب و طعام بدهند و از هر چه مبرودتر باشد و مدرّ بود منع نمايند و گلقند على الدوام خورانند و قليهء خشك و مُطَجَّنه و كباب غذا سازند .\r\nو اين دوا سود دارد : زيره ، كندر ، حب الآس ، از هر يك پنج مثقال ، عسل چهل مثقال ، معجون سازند و حسب حاجت بدهند ، يك درم يا كم و زياده .\r\nو جوزبوا قدرى دادن بر سبيل دوام ، نفع تمام دارد .\r\nو كذلك ، مرمكى ربع درم هر صباح به شراب دادن سود دارد .\r\nو ايضا نانى كه در خمير آن اندكى زبل كبوتر مخفى كرده باشند فائدهء كلى مىدهد .\r\nو جوز و نارجيل با شكر دادن همين عمل دارد . و شهدانه به دستور .\r\nو بسيار باشد كه هيچ علاج سود ندهد و چون به بلوغ رسند خود به خود زوال گيرد و ضرب و تخويف نيز تخفيف دهد .\r\n\r\nعسر البول ، يعنى دشوار برآمدن بول\r\nو اين دو قسم است :\r\nقسم اول آن كه به سبب سنگ و ريگ مثانه يا گرده پديد آيد .\r\nپوشيده نماند كه سنگ مثانه به كودكان ذكور بيشتر افتد نسبت سنگ گرده ، اما تولد آن به اناث نادر است لسعة عنق مثانتهنّ و قلَّة إعوجاجه .\r\nفرق در سنگ و ريگ از هر جا كه‌باشد از شدّت و خفّت اعراض و ظهور ريگ در بول توان كرد .\r\nو فرق ميان كلوى و مثانى آن است كه چون سنگ و ريگ در كليه بود ثقل و تمدّد در قطن محسوس شود و نخست بول كدر و غليظ آيد بعده صاف و لون بول سرخ بود يا زرد و ريگ مائل به سرخى آيد .\r\nو چون در مثانه بود بول سپيد و رقيق آيد و بيخ ذكر بخارد و بعد بول به اندك زمان ، تقاضاى\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nآن پديد آيد و درد در زهار كه محل مثانه است ظاهر شود ، ليكن بدانند كه عسر بول و درد مثانه آنگاه پديد آيد كه سنگ در عنق آن افتد .\r\nو علت حصات بيشتر موروثى بود .\r\nعلاج : جهت تليين مجارى و تسكين وجع خسك و بابونه و خطمى و كرفس و شبت و كرنب و پرسياوشان و قرطم نيم كوفته و حلبه و برگ اسبغول و خرفه و بنفشه و برگ كنجد و بيخ خبازى و برگ آن و بيخ خطمى و برگ آن و بيخ و شاخ خارخسك ، هر چه از اينها دست دهد بجوشانند در آب بسيار و بيمار را در آن نشانند به نوعى كه آب تا كمر باشد و به اندك ، آب نيم‌گرم بود و شبانه روز دو سه نوبت اين عمل بكنند و تا كه آب سرد شود طفل را در آن بدارند و بعده بيرون آرند و بدن با منشفه خشك سازند .\r\nو روغنهاى مُفَتّت الحصات چون روغن عقرب و روغن خسك و روغن بابونه و مانند آن در كلوى بر كمر و در مثانى بر عانه بمالند و تقطير اين روغنها در احليل و حمول آن به مقعد ، مثانى را نفع دارد .\r\nو شرب مدرّات هر دو را مفيد اما بعد تنقيه .\r\nو بايد دانست كه مدرّات آن وقت دهند كه مريض در آبزن باشد و آنجا كه سبب عسر بول ، سنگ مثانه بود .\r\nنيك‌ترين حيل آن است كه بيمار را بر پشت خوابانند و هر دو پاى او را بردارند و عانه را بمالند ، از اسفل به اعلى ، تا سنگ كه در عنق مثانه بند شده است و حبس بول كرده در جوف مثانه آيد و مجرى بكشايد و به فراغت آيد .\r\nو هر گاه سنگ در قضيب بند شده باشد و آن از غمز محسوس مىشود ، بايد كه قضيب را در آب گرم نهند و لعابهاى مناسبه و روغنهاى موافقه را در احليل چكانند و آهسته آهسته آلت را از دست مالند به طرف قدام تا كه سنگ مستخرج شود .\r\nو اگر در اين هنگام درد غلبه كند و بيمار مضطر گردد و به تخدير حاجت آيد ، فلونيا مجرب .\r\nو مانند آن هر چه مخدِّر بود ، چون دواى لفاحى و برشعشا و ترياق كهنه كه به قوت افيون آمده باشد بدهند .\r\nو اگر هيچ تدبير سود ندهد و سنگ از مجراى قضيب برنيايد و از شدت احتباس و درد خوف هلاك روى نمايد به جراح واثق رجوع آرند تا قضيب را از محل مقصود از آنجا كه معمول است بشگافد و سنگ برون آرد .\r\nو از ادويه مدره آنچه گرم بود ، تخم كرفس است و باديان و انيسون و صعتر و شونيز و هليون و آنچه سرد بود ، تخم خيارين و خسك و هندوانه و تخم كدو و كاكنج و آنچه معتدل باشد ، پرسياوشان و فوه و تخم خرپزه از اينها هرچه مناسب مزاج دانند بدهند ، ليكن مُدرّات گاه گاه دهند كه دوام آن ضرر دارد و بهتر آن است كه بعد تليين شكم دهند .\r\nو بهترين مليّنات كه حصات را نفع دارد اين است : سپستان ، انجير ، اصل السوس ، خطمى ، هر يك به قدر حاجت بگيرند و جوش دهند و صاف كرده ، مغز فلوس و ترنجبين حسب احتياج در آن حل كنند و صاف نموده بدهند .\r\nو بدانند كه طبيخ خطاطيف جهة دفع حصات و عسر بول به غايت مجرب است .\r\nبگيرند خطاطيف كه آن را ابابيل گويند و ذبح كنند و بال و پر آن را دور سازند و به آب كرفس و روغن بادام بپزند و كشنيز و دارچينى و خولنجان نيز افزايند و طبخ آن بدهند .\r\nو اين دوا بعد تنقيهء بدن فائده تمام دارد و ملاك\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nامر تلطيف غذا است و تجويد هضم و تقويت معده .\r\nو معلوم نمايند كه رماد العقرب و رماد الارنب و آبگينه كه همچون غبار سائيده باشند و رمادى كه معروف است و از خون تيس مىسازند در تفتّت حصات اثر كلى دارد به هر وجه كه دانند بدهند .\r\nو حجر اليهود اصيل به آب سوده و فتيله كاغذ بدان آلوده در احليل نهند كه عسر البول حصوى را نفع دارد . و معجون حجر اليهود خورانيدن به شيرهء تخم خيارين و تخم خرپزه به غايت مؤثر است .\r\nقسم دوم آن كه ورم كليه ، يا مثانه ، يا جمود خون و مده در مثانه ، يا ريح المثانه ، يا سده كه از خلط لزج در مجراى بول افتد ، يا خلط حاد كه بر مثانه ريزد ، يا جز آن كه در طب اكبر مفصل گفته‌ايم موجب عسر شود ، علامت و علاج آن حسب سبب باشد و به تدبير مرضعه .\r\n\r\nالحُمَّيات\r\nپوشيده نماند كه اقسام تپ بسيار است ، چون حمّاى خلطى و حمّاى يوم و حمّاى دقّى و هر واحد از اين متضمّن بر چندين اصناف بود و ليكن از آن كه حماى يوم در صبيان كم افتد و دق بسيار كم واقع مىشود و در اينجا به ذكر حمّاى خلطيه اقتصار نموده شد و حسب اخلاط اربعه ، بسيطاً كان ، أو مركبّاً هر چه وقوع آن در صبيان بيشتر است جدا جدا مرقوم گشته با معالجات مخصوصه :\r\n\r\n[ حمّاى دموى 
  ]\r\nنوع اول حمّاى دموى است و عام است كه خون گرم شده باشد و جوش زده تپ آرد ، يا متعفّن گشته ، احداث تپ نمايند و نشان او آن است كه تپ لازم باشد و رگها ، ممتلى و رنگ بدن و چشم ، سرخ و عرق نيايد و ايضا تقدّم تناول اغذيه و فواكه خون‌افزا مرضعه و طفل را اتفاق افتاده باشد يا گرمى هوا محرِّك شده .\r\nعلاجش آن است كه طفل اگر صغير بود و مرضعه تن آبادان و دموى مزاج باشد بلاتمهّل مرضعه را فصد كنند و از هر چه گرم بود پرهيز فرمايند و به اشربه و ادويه كه مطفى الدم و قامع الحرارةاند تعديل شير او فرمايند و اصلاح غذا واجب شمارند .\r\nو اگر طفل از شش ماه متجاوز باشد و با رطوبت بود روز سوم يا چهارم سرهاى گوش او را شرط زنند و خون قدرى بگيرند كه بسيار نافع است .\r\nو اگر ارسال علق نمايند در اينجا نيز مجوز است و اگرچه برآوردن خون از ديگر موضع معروفه نيز سودمند است ليكن گرفتن خون از هر گوش نافع‌تر و در ازالهء غشى و ضعف اسرع‌تر به تجربه رسيده .\r\nو گاه باشد كه خون بعد شرط زود بر نيايد و چون گردن و گوشهاى او بسيار بمالند خون آمدن گيرد .\r\nصاحب خلاصة التجارب مىنويسد كه صبيه را تپ حصبه از هشت روز گذشته بود و بيهوشى و سستى و ضعفه داشت ، سرهاى گوش او را شرط زدم ، مدتى خون برآمد ، آخر الامر او را نشاندم و گردن و گوشهاى وى را بسيار ماليدم ، خون آمدن گرفت و زيادتى كرد ، حتى كه به حيل بازداشتم و همان وقت صبيه به هوش آمد و غذا طلب كرد و در چند روز تپ فاتر شد و صحت يافت .\r\nو بدانند كه آب عناب جوشانيده و صاف كرده و خنك نموده در شبانه‌روزى به كرات نوشانيدن در ازالهء تپ مطبقه و حصبه كثير الاثر است .\r\nو پوشيده نماند كه خاصهء تپ بسيط دموى است كه عرق در وى نمىآيد مگر آن روز كه فرود آيد .\r\nو در چنين تپها بسيار باشد كه تعريق سود دهد ، لهذا تدبير معرقه بيان كرده مىشود تا عند الحاجت در هر تپ كه بود به عمل توان آورد .\r\n\r\n","description":"","footnote":"","page_name":" 401 ","page_number":401},
  {"content":"\r\n\r\n\r\nتدبير تعريق\r\nآن است كه قصب الرطب ، يعنى نى تازه و تر را بكوبند و عصارهء آن را در ميان سر و دو كف پاى او طلا نمايند و تن او را به پارچه‌ها گرم دارند كه عرق وافر خواهد آمد .\r\nو اگر نى تر بهم نرسد آب گرم در ظرفى نهاده ، پس پشت داشتن ، ردائى بر تن پوشيده نيز عرق مىآرد و پاشويه به دستور .\r\nو هر گاه عرق آيد تا كه مقصود برآوردن باشد نشف نمىكنند و چون خواهند بند شود نشف نمايند و پارچه‌ها كه بر تن جهت تسخين پوشيده باشند دور سازند كه عرق بازايستد .\r\nو آنجا كه در اين تپ صداع نيز يار باشد و از شرط زدن گوش بر طرف نشود و يا در خون گرفتن مانعى بود بايد كه پاشويه كنند و طبع را به شيافهاى نرم بكشايند اگر قبض بود و شموم و طلاى مناسبه به كار برند .\r\n\r\n[ حمّاى صفراويه بسيط 
  ]\r\nنوع دوم در حمّاى صفراويه بسيط و علامت آن صفرت لون بدن و زبان و شقرت بول است و گرمى هوا و ديگر تدابير حرارت‌افزا پيدا بودن و آمدن تپ يك روز در ميان اگر ماده ، خارج رگها عفن شده باشد و لزوم وى ، مع اشتداد كردن يك روز بعد ، اگر ماده داخل رگها عفن شده باشد خاصهء اين است .\r\nعلاج : با ماء الفواكه و ديگر مليِّنات مناسبه تنقيهء مرضعه فرمايند و طفل را نيز دهند ، خاصّه اگر غذاخوار بود .\r\nو آنجا كه در مزاج دايه غلبهء خون باشد فصد فرمايند .\r\nو جهت تطفيهء صفرا ، سكنجبين ساده و ديگر چيزهاى موافقه دهند .\r\nو بارها گفته شد كه ملاك امر تدبير دايه است و ايضا تدبير مرتضع را نيز بايد كرد به شرطى كه طعام‌خوار بود .\r\nو اگر طبع ، قبض باشد به شياف نرم آن را منحل سازند .\r\nو بدانند كه حنا خاصه كه تر بود باريك سائيده بر كف دست و پاى و تارك سر ضماد نمودن ، حرارت قوى فرو نشاند .\r\nو اگر به تعريق حاجت آيد ، تدبيرش در حماى دموى گذشت .\r\nو صداع را پاشويه اگر كفايت نكند به شموم و اطليه تدارك فرمايند .\r\n\r\nفائده [ امرى از شيخ 
  ]\r\nشيخ در اين تپها امر كرد كه مرتضع را آب انار مع سكنجبين عسلى و مثل عصارة الخيار مع قليلى كافور و شكر بايد داد .\r\nو قرشى ايراد كرده كه تناول حموضات به شيرخوار مجوز نيست ، زيرا كه اجتماع حامض مع لبن در معده باعث تجبّن و فساد شير است حتى كه مستحيل به سمّيّت مىگردد .\r\nو نزد اين درويش اعتراض شارح بر شيخ بجا نمىنمايد ، زيرا كه نظر به تعميم قول ، ايراد كرده است و لا محاله امر شيخ كه به تشرّب سكنجبين شيرخوار كرده مخصوص بدان وقت است كه معده از شير خالى بود و گرنه ظاهر است كه اجتماع ترشى با شير على الاطلاق منهىٌ عنه است عند الأكل ، كما لا يخفى على أحد .\r\nو معلوم نمايند كه استعمال كافور در اطفال ، خاصّه در انثى ، تا ضرورت قوى و حرارت مفرط نبود نشايد كرد كه مضر است .\r\n\r\nصفت پاشويه كه در تپهاى گرم جهت ازالهء صداع و جذب حرارت نفع دارد :\r\nگل بنفشه ، گل خطمى ، برگ بيد ، چقندر نيم‌كوفته ، سبوس گندم ، هر واحد به قدر حاجت بگيرند و در بسيار آب ، نيك بجوشانند و اندرون هندوانه نرم كرده در آن آميزند و در ظرف عميق كه پاى تا زانو در آن تواند ماند بيندازند و پاى در آن بنهند و از بالا به اسفل همىمالند و تا كه در فتور آب قصور افتد پاىها\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nنهاده دارند .\r\n\r\nصفت شافهء نرم كه در تپ‌هاى گرم به كار برند و سريع الاثر است :\r\nگل بنفشه سه درم ، گل خطمى دو درم ، برگ سنا پنج درم ، مغز فلوس خيار شنبر هفت درم ، شكر سرخ هفت درم ، نمك سنگ يك درم ، به قدر حاجت شيافها سازند و به كار برند به روغن بادام آلوده .\r\n\r\n[ حمّاى بلغميهء بسيطه 
  ]\r\nنوع سوم اندر حمّاى بلغميهء بسيطه و علامت او آن است كه از آثار حمّيين مذكورين خالى باشد و تشنگى در اين تپ كمتر مىبود ، مگر آن كه از بلغم شور باشد .\r\nو خاصهء وى است كه هر روز مىآيد و مىگذارد به شرطى كه ماده ، خارج رگها عفن شده باشد ، اما اگر ماده ، داخل رگها عفن شده باشد ، تپ لازم مىبود و شباروز يگان بار اشتداد تأثير مىكند .\r\nو ايضا زمان مِدَّت و تهبّج وجه و ضعف معده گواهى مىدهد بر آن .\r\nعلاج : هر صباح مرضعه را طبيخ كاسنى و باديان و بيخ مهك ، همراه گلقند بدهند و مرتضع را نيز قدرى بخورانند و از هر چه مرخى و مضعف معده است پرهيز فرمايند و آب سرد كمتر دهند و بر تشنگى مصابرت كردن بهتر شناسند و برنجاسف كه به پارسى بوىمادران گويند ، طبيخ نموده ، يا نقوع ساخته ، دايه و طفل را دادن ، بعد مرور دو سه هفته نفع تمام دارد .\r\nو بعد نضج ماده ، اگر مرضعه را مسهل دهند از تربد و امثال آن مىشايد .\r\nو ديگر تدابير و ادويهء مجربه كه در تپ مركب از صفرا و بلغم بيان خواهد يافت و در اين نيز هر چه از آن انسب دانند به كار برند .\r\n\r\n[ حمّاى سوداويّه 
  ]\r\nنوع چهارم اندر حماى سوداويه و اين تپ اطفال را كمتر افتد لمباءنة مزاجهم لمزاج السوداء بالجمله خاصهء تپ سوداوى است كه دو روز در ميان مىآيد ، اگر ماده خارج رگها عفن شده باشد و ذلك هو الاكثر و باشد كه داخل رگها عفن شود و تپ لازم باشد و به دور ربع اشتداد كند و ربع لازم مر صبيان را به غايت نادر الوقوع است .\r\nعلاج : جهت نضج ماده ، دايه را طبيخ مويز و باديان و اصل السوس و سپستان با گلقند دهند و غذا نخوداب سازند و بعد مضى چهل روز و حصول نضج مسهل خورانند و تنقيهء به تفاريق نمايند .\r\nو طفل اگر غذاخوار بود پرهيز قوى او را قطعا نه‌فرمايند ليكن تناول فواكه رطبهء سريع الفساد ، چون خرپزه و شفتالو و بُقول شديد البرد ، چون كاهو و هندبا و هر چه بارد يابس بود اجازت ندهند .\r\nو چون اين تپ ديرپا است ، ملاك امر در آن مراعات نضج است مع رعايت قوة .\r\nو دواء الحيه بعد چهل روز به مرضعه دادن نفع دارد .\r\nو به دستور ادويه مجربه ديگر كه جهة ربع مىدهند تا كه از دادن به مرضعه كار برآيد به اطفال نشايد داد .\r\n\r\nفائده تپ ربع دو گونه است\r\n: يكى آن كه سوداى طبيعى عفن بود و تپ آرد و آنچه در اينجا از آثار و علاج گفته شد مخصوص همين قسم است .\r\nدوم آن كه سوداى احتراقى عفن شده تپ آرد . و سوداى احتراقى آن است كه از سوختن خلطى از اخلاط حاصل شود ، چه ، هر خلطى كه بسوزد آن سوداى غير طبيعى است كه آن را احتراقى گويند و علاج اين قسم مشترك مىباشد به تدبير سودا و تدبير آن خلط كه از آن سودا مستحصل شده باشد .\r\n\r\n[ حمّاى مركبّه 
  ]\r\nنوع پنجم اندر حمّاى مركبه ، پوشيده نماند كه اقسام اين تپ بسيار است و قاعده كلى در علاج آن ، آن كه علامت هر كدام خلط كه غالب يابند ، در تركيب دوا رجحان نمايند دوائى كه مخصوص به غالب بود مرعى دارند .\r\nو آنچه از\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nمركبات كثير الوقوع است غبّ غير خالصه و شطر الغب است و هر دو واحداند به اندك تفاوت ، چنانچه در طب اكبر و ميزان الطب مشروحا نوشته‌ام .\r\nاكنون چند دوا كه براى تپ از صفرا و بلغم نافع است مرقوم مىشود :\r\nحسب غلبهء هر واحد هر چه مناسب دانند به عمل آرند .\r\nو ديگر اصول نضج و تنقيه و پرهيز همان است كه بالا گذشت در بسايط آن .\r\nبدانند كه سكنجبين اصولى كثير النفع است و قرص گل به دستور و شربت دينار كذلك .\r\nو بسيار باشد كه قبل از نوبت از اندكى ماء العسل گلاب بنوشانند نفع تمام دهد و در ابتداى لرزه بازداشتن از آب سرد ضرورى است .\r\nو ايضا قبل از نوبت به چند ساعت انگشتى چند عسل خورانيدن لرزه و تپ كهنه را در اكثر سود مىدهد و عسل با نانخواه مسحوق سرشته كذلك .\r\nو اگر بگيرند مصطكى و باريك بكوبند و هم‌چند آن سحيق نان خشك آميزند و مقدار نخود حبها سازند و بعد طعام يك حبه طفل را بخورانند مفيد آيد .\r\nو بسيار باشد كه در تپ نائبه بلغمى ، بعد مضى چهل روز ، قبل از نوبت به چند ساعت ، به قدر نخودى جندبيدستر داده شود نفع بخشد .\r\nو جوزبوا قدرى در عسل سرشته پيش از نوبت دادن و از آب بازداشتن سريع الاثر است در منع لرزه ، ليكن مكرر بايد داد دو سه نوبت .\r\nو ملاك امر در حمّيات مزمنه تقويت معده است .\r\n\r\nانتباه [ نكاتى درباره اكل اطفال 
  ]\r\nطفل غذاخوار را كه شير نمىخورده باشد اگر بازداشتن از اغذيه لحميه و دهنيه ممكن باشد فبها و الا هر چه بخواهند و شديد المضرة نباشد مىتوان داد كه تدبير اطفال در امر تغذيه بر خلاف تدبير بزرگان است در اكثر امور .\r\nو بسيار ديده شد كه تپ مزمن بود و انتفاع ظهور نمىيافت و پرهيز به نهايت مرتبه مرعى مىشد و چون ترك پرهيز كردند و پلاو چرب خورانيدند فورا بر طرف شد .\r\nبالجمله متابعت طبع بيمار خاصه كه طفل بود واجب است در تكوّن اطعمه ، اما تكثير غذا اصلا روا نيست ، چه موجب امتلا و هزاران بلا مىگردد .\r\n\r\nحصبه و جدرى و حميقا\r\nهرچند اكثر اطبا اين امراض را در معالجهء صبيان ننوشته‌اند و بعد حمّيات بزرگان ذكر مىكنند ، ليكن اين درويش ضبط وى در علل صبيان انسب دانست تا مقالهء تدبير اطفال مستكمل باشد .\r\nاكنون بدانند كه حَصبه بالفتح بثور سرخ متفرقه است كه به مقدار گاورس مىبود و نزد قرب ظهور او نخست ورم گرد احمر خفيف الحجم پديد مىآيد به مثابهء قرص براغيث و بعده همانجا بثور بروز مىنمايد و مادهء خون صفراوى است و خاصهء وى است كه پخته نمىشود و ريم نمىكند ، بلكه عند البروز خشك ريشه از وى مىخيزد و بس .\r\nو لازم او است كه نخست تپ پديد مىآيد ، پس از آن حصبه ظهور مىيابد .\r\nو جدرى بالضم او بفتح ، بثور بزرگ است كه به مقدار عدس ، بلكه كلان‌تر از آن باشد و پخته مىشود و ريم مىكند و به پارسى آبله خوانند و تقدم تپ در اين نيز لازم است .\r\nو علامت تپ حصبه و جدرى درد پشت است و خارش بينى و سيلان اشك و سرخى چشم و صداع و ثقل سر و بدن و در خواب ترسيدن و در جلد سوزش و خلش دائم يافتن و باشد كه بعض را سرفه و درد گلو و تنگى نفس و گرفتگى آواز نيز عارض شود .\r\nبالجمله هر گاه تپ بدين قسم ظاهر شود حكم بايد كرد كه حصبه يا جدرى پديد مىآيد ، خاصه در موسم ظهور .\r\nو فرق در تپ حصبه و جدرى آن است كه تپ حصبه گرم‌تر و تيزتر\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nاز تپ جدرى مىباشد و درد پشت در آن كمتر بوده قلق بيشتر .\r\nو ايضا حصبه اكثر ، دفعةً بروز مىكند و آبله اگر زودتر برآيد در سه روز و الا در يك هفته .\r\nو حصبه نسبت به جدرى رداءت دارد ، خاصه اگر سياه و صلب و كبود و بنفش باشد و دير برآيد و غشى و اندوه مفرط آرد ، قاتل باشد و كذلك آنچه دفعةً غايب شود پس غشى افتد .\r\nو به دستور ، آبله كه پهلو دارد ، به هم پيوسته بود و كثير المقدار باشد و رنگ او سياه يا بنفسجى بود و بر سينه و شكم بسيار برآيد و بطى البروز و بطى النضج بود با خطر باشد .\r\nو كذلك اگر خون از جدرى ترشح كند يا نخست آبله برآيد ، پس تپ گيرد ، سخت بد باشد .\r\nو همچنان اگر بعد برآمدن آبله تپ فرو نيايد نيك نبود .\r\nو بهترين و اسلم‌ترين علامات در آبله و حصبه آن است كه نفس بر جاى بود و شعور بر حال و ميل به غذا و آب برقرار .\r\n\r\nانتباه [ سبب پيدايى حصبه و جدرى در اطفال 
  ]\r\nتولد اين دو مرض در صبيان بنا بر غلبهء خون است بر سبيل تصرف طبع به واسطهء پختن خون خام ، چه خون اطفال خام و تر باشد و تغيّر در آن لازم و ممكن نيست كه چيزى گرم و تر پخته شود و از حالى به حالى بگردد بىآنكه جوش زند .\r\nاز اينجا است كه كودكان را عند نضج دم كه به واسطهء جوش آن ، بثور مذكور ظهور مىكند در اكثر .\r\nو نادر است كه خون بجوشد و پخته شود و بر ظاهر چيزى از بثور پديد نيايد بعارض مانع البروز .\r\nعلاج : هرگاه دريابند كه حماى جدرى و حصبه است و هنوز اثرى از بثور بر جلد ظهور نكرده بشتابند و خون بيرون آرند به وضع محاجم يا به ارسال علق ، پس اگر حمّاى حصبه باشد خون كمتر گيرند و اگر حمّاى جدرى بود خون بيشتر گيرند ، لأن الدم يكون فيه كثيرا و اولىتر در تپ حصبه كه سخت گرم بود و دهان تلخ و چشم زرد و بول نارى باشد آن است كه نخست قدرى صفرا كمتر كند به مليِّنات به شرطى كه طبع نرم نبود و بعده به تسكين مشغول گردند و اخراج خون موقوف دارند كه در اين حالت ضرر دارد .\r\nو بدانند كه بعضى اطبا در حماى جدرى و حصبه اگرچه اثرى از بثور پديد نيامده باشد استعمال مُغلِظات و مُبرِّدات خون منع كرده‌اند و استدلال نموده كه غليان دم در اين وقت بر سبيل تصرف طبيعت است كه مواد زائد را بدين وجه مىخواهد از تن برون آرد .\r\nو شك نيست كه استعمال مغلظات آن را از غليان بازمىدارد و اين معنى مقتضى مىگردد بر خلاف تقاضاى طبع و ايضا باعث اضطراب طبيعت مىشود .\r\nليكن حق آن است كه اگر صفراويت غالب بود از تسكين چاره نباشد ، غايت آن كه مبالغه در تبريد نشايد كرد در اين حميات ، اگرچه غلبهء صفرا باشد ، اما آن قدر كه اعضا را تسلى دهد و حرارت غريبه را قدرى بشكند مىتواند كه بنا بر تقويت طبيعت و حرارت غريزى ممدّ طبع باشد در دفع فضلات و مع ذلك بدنرا نيز از آفات او مصئون دارد .\r\nاما هر گاه اثرى از بثور بر تن ظهور كند احتراز از ملينات و مبردات و مغلظات واجب است ، لما علمت .\r\nو سزاوار آن كه در اين حالت اخراج خون هم نشايد كرد ، مگر آنجا كه جدرى باشد و خون به غايت غالب بود و ترسند كه آفتى خواهد آورد مىتواند كه قدرى بگيرند با وجود بروز بثور .\r\nو بسيار به تجربه رسيده كه چون در اين وقت ، حسب وجوب حاجت از خون گرفته شدن سبكى بطن پديد آيد و مرض به عافيت به انجام رسد .\r\nو ايضا واجب است كه نزد نمودار شدن بثور تن\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nبيمار به جامهء نرم و گرم بپوشند و هواى خانه معتدل سازند تا مسام بكشايد و عرق خفيف آيد و بثور به سهولت بيرون آيد و آب سرد جرعه جرعه همىدهند و صندل و كافور بويانند تا قوت دهد دل و دماغ را و يارى دهد طبع را بر اخراج ماده به سوى ظاهر .\r\nو هر گاه معلوم نمايند كه ماده غليظ است ، يا مسام مُنسد است ، بايد كه تلطيف ماده و تفتيح مسام نمايند .\r\nاما نشان غليظى ماده آن است كه بثور بر سينه و نواحى آن بيشتر برآيد و ديگر جا كمتر و چهارم روز گذشته باشد و هنوز بثور بتمامه ظهور نكرده باشد .\r\nو نشان بستكى مسام آن است كه جلد خشن بود و عرق كمتر آيد .\r\nبالجمله تدبير تلطيف و تفتيح چنان باشد كه بر حال مريض نظر كنند كه حرارت او به كدام درجه است و حسب آن معالجه نمايند ، مثلا اگر نبض و نفس بر حال بود و غش و حرارت و اندوه در باطن بسيار نباشد و زبان سياه نگشته ، بايد كه هواى خانه مائل به حرارت سازند و آب سرد ندهند و چيزى سرد ندهند و چيزى سرد نبويانند و تشرب به آب تازه مقرر نمايند و گاه گاه آب گرم مىداده باشند يا آب باديان تر .\r\nو اين دوا سود دهد :\r\nلك مغسول چار درم ، عدس مقشر هفت درم ، كتيرا سه درم ، جمله يا هر قدر كه مناسب دانند در آب بجوشانند تا خوب جوشيده شود و چون به نيمه آيد صاف سازند و بدهند به چند دفع .\r\nو اگر در اين مطبوخ ، دو درم گل سرخ و هفت دانهء انجير و دو درم باديان و ده دانهء مويز مع تخم آن بيفزايند بهتر باشد .\r\nو به دستور اگر انجير فقط بجوشانند در آب و قدرى زعفران در آن آميزند و بنوشانند نفع تمام مىدهد .\r\nو ايضا آب گرم نزد بيمار داشتن ، رداى سفت بالا گرفته تا بخار او به بدن برسد جهت تبرز بثور .\r\nو تفتيح مسام ، كثير الاثر است ، ليكن بايد كه سر او را از ردا بيرون دارند تا بخار او به دماغ نرسد و قلق نيارد .\r\nو اگر نبض و نفس متغير بود و غش و حرارت مفرط و سياهى زبان پيدا باشد ، زنهار ، چيزى حار نشايد داد و به همان تدبير كه ذكر شد ملازم بايد بود ، يعنى تن به جامه گرم داشتن و آب سرد دادن و اشياى سرد بويانيدن و در اين حالت جهة تفتيح مسام ، غير از تبخير آب گرم نتوان به كار بست ، آن هم به نوعى كه تلواسه و خفكى نيارد ، بلكه هر گاه در اين حميات ، حرارت مفرط بود و پوشيدن به جامه ضعف و غشى و كرب آرد ، بايد كه هواى خانه خنك كنند و طيوبات بارده بويانند و نيز بر انف مروحه بجنبانند تا ترويح دهد و ليكن تن پوشيده دارند به اعتدال ، تا سردى به ظاهر تن نرسد ، مگر وقتى كه اشمام روائح بارده و جز آن كفايت نكند در تسكين و افتقار شديد بود به تبريد قلب ، كه در اين صورت روا است كه گاه گاه جامه او از جايگاه سينه و دل سبكتر كنند تا راحت يابد ، اما احتياط نمايند تا خنكى هوا جز بدان موضع نرسد .\r\nو كذلك هر گاه آبله برآمده باشد و تاسه و تپ و حرارت اندرون كمتر نشود و زبان سياه باشد ، با اين همه حالها ، تن گرم داشتن خطاى عظيم است .\r\nو هر گاه غشى افتد همگى عنايت به تقويت دل نمايند و به ديگر عوارض نظر نفرمايند .\r\nو ايضا بعد آن كه آبله و حصيه بتمامه برآمده باشد ، شربتهاى سرد ، حسب حاجت بدهند ، لينت و قبض طبيعت ملحوظ داشته و اصلا در اين وقت طبع را جنبش ندهند به استعمال مسهلات و اگر طبع خود به خود مجيب شود زود حبس نكنند ، خاصه اگر به اجابت فرحت پيدا بود .\r\nو بدانند كه اسهال در آخر حصبه خطر عظيم دارد و مبادرت در حبس وى لازم به چيزهاى قابض و مقوى ، چون قرص طباشير\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nقابض و رب به و مانند آن .\r\nو هر گاه رعاف افتد ، تا خون صاف نيايد منع آن نشايد كرد ، مگر وقتى كه خوف ضعف شود كه در اين صورت واجب است كه رعاف بند كنند بدانچه در محلش مذكور است ، اگرچه خون سياه باشد .\r\nو به دستور ، هر عارضه كه در اين مرض طارى شود و چون سهر و سرفه شديد و مانند آن ، تدارك هر يك به نوعى كه اصل علت را نيز موافق باشد توان كرد .\r\nهر گاه بثور بروز كنند و باز مختفى گردند دليل ردى بود ، در اين وقت واجب است كه طبع را يارى دهند بر براز ، چنانچه گذشت . و شيرهء باديان تر يا خشك و شيرهء تخم كرفس تر يا خشك ، تنها ، يا هر دو يك جا كرده خورانيدن نفع تمام دارد .\r\n\r\n[ فائده ، در حفظ اعضاء و جوارح بدن از عوارض آبله و حصبه 
  ]\r\nهنگام ظهور بثور محافظت چشم و بينى و حلق و گوش و شش و روده و بندگاه لازم است تا اين اعضا از برآمدن وى محفوظ باشند و اگر برآيد به غايت سبكتر بود و حفظ هر واحد جدا جدا ذكر مىيابد .\r\n\r\nاما محافظت چشم :\r\nآن است كه سماق در گلاب تر نمايند و صاف نموده ، قدرى كافور در آن افزوده ، شبانه روزى چند كرّت در چشم بچكانند .\r\nو آب كشنيز تر و آب تخم انار ترش و مازو به گلاب سائيده تقطير كردن همين عمل دارد .\r\nو اگر آبله در چشم پديد آمده باشد كافور در گلاب حل كنند و بچكانند .\r\nو اگر سرمهء اصفهانى و كافور به آب كشنيز بسايند و هر لحظه به چشم اندر چكانند ، سرخى چشم و بثور را كه بر قرنيه ظاهر شده باشد نفع دهد .\r\nو هر گاه چشم از شدت امتلا ميل به جحوظ كند و برآمدن خواهد ، بايد كه بعد استعمال ادويه مذكوره در آن رفاده‌اى بر آن نهند و تختهء اسرب بر آن گذارند به اندازهء چشم و به عصابه بندند تا چشم را فرو نشانده دارد .\r\nو اگر طفل خفكى كند بكشايند گاه گاه و باز بربندند .\r\n\r\nمحافظت اندرون بينى :\r\nآن است كه سركه به گلاب ، يا تنها ، هر لحظه چند قطره در بينى چكانند ، يا روغن گل ، يا روغن مورد ، به قدرى كافور آميخته چكانند اكثر و درون بينى بدان چرب دارند .\r\n\r\nمحافظت حلق :\r\nآن است كه به مجرد ظهور آبله در بدن ، بلكه از وقت تحقق تپ جدرى و حصبه ، بفرمايند مريض را كه انار يا دانهء آن بخايد ، ساعةً بعد ساعة و آب آن بلع كند و تغرغر به شربت خرنوب يا به طبيخ سماق و گلسرخ و عدس مقشّر كه در گلاب مطبوخ كرده باشند نفع دارد .\r\nو كذلك غرغره به آب شديد البرودة ، خاصه كه گلاب به آن يار بود و رب انار و رب شاهتوت سودمند است .\r\n\r\nمحافظت شش :\r\nآن است كه چون آبله پديد آيد سينه و آواز درشت باشد نظر كنند كه حرارت قوى است يا نه و مع ذلك طبع نرم است يا نه ، اگر حرارت قوى بود و لينت نباشد در طبع لعاب اسبغول و بهدانه و قند و روغن بادام جرعه جرعه بخورانند ، بلكه بليسانند تا مرور او به مكث باشد و بادام كوفته در دهن دارند .\r\nو اين لعوق ليسيدن فرمايند : مغز تخم كدوى شيرين دو جزو ، مغز بادام سپيد يك جزو ، كتيرا نيم جزو ، قند سه جزو ، ادويه نرم كوفته به لعاب اسبغول ، يا بهدانه بسرشند .\r\nو اگر با وجود حرارت ، طبع نرم بود ، بگيرند صمغ عربى و مغز بادام و مغز تخم خيار و نشاسته هر يك را بريان سازند و نرم بكوبند و به لعاب اسبغول بريان بسرشند و بليسانند .\r\nاما اگر حرارت قوى نبود و ايضا لينت در طبع نباشد ، بايد كه مسكه تازه و شكر اندك اندك بليسانند .\r\n\r\nمحافظت مفاصل :\r\nآن است كه صندل و شياف ماميثا و گل ارمنى و گل سرخ خشك و اندكى كافور به گلاب بسايند\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nو قدرى سركه بر وى بچكانند و بر بندگاه طلا نمايند .\r\nو اگر بر مفاصل خراجى بزرگ برآيد زود زود بشگافند تا ريم آن برآيد ، بعده تدبير اندمال جراحت نمايند .\r\n\r\nمحافظت امعا :\r\nآن ست كه شراب مورد و قرص طباشير و رب به مىداده باشند و هر وقت ، خاصه در زمانى كه آبله در انحطاط افتد ، زيرا كه چون آبله از ظاهر تن روى به كمى نهد ، گاه باشد كه بقيهء ماده به امعا ريزد ، پس در اين صورت رعايت امعا ضرورى باشد .\r\n\r\nفائده ، در اطعمه و اشربهء مجدورين و محصوبين\r\nبدانند كه در جدرى هر چه سرد بود و مائل به خشكى باشد مناسب است چون پست جو و پست عدس ، به آب انار ترش ، يا به آب غوره ، يا به آب ريواج ، آميخته .\r\nو اگر طبع خشك باشد و در سينه و حلق درشتى باشد ، اما حرارت سخت عظيم نبود ، پست جو به جلاب دهند و اشياى ترش منع نمايند .\r\nو آنجا كه طبع نرم باشد و حرارت عظيم بود و سينه و حلق درشت ، پست را مكرر بريان كنند و با قرص طباشير قابض آميزند و بخورانند .\r\nو اگر نرمى طبع مفرط بود ، كشكاب را از كشك بريان و اناردانه و تخم خشخاش كه هر سه برابر باشد مرتب سازند و بدهند .\r\nو اگر در حلق درشتى بود و بىخوابى باشد از كشك بريان و تخم خشخاش كشكاب پزند و انار دانه موقوف سازند و ديگر صنائع حسب وقائع موقوف بر رأى طبيب است .\r\nاما مادهء حصبه ، از آن كه وى سياه‌تر مىباشد و صفراى سوخته خون را تباه مىكند ، هر چه به او دهند بايد كه سرد و تر باشد ، چون كشكاب و مانند آن و در كشكاب حموضات نيز آميزند ، اگر سرفه نبود به آب تربز و به آب خرفه و آب كدو و امثال آن مفيد است ، ليكن اين اشيا بىترشى نتوان داد .\r\nو ديگر اغذيهء مروّجه فى كل بلاد هرچه مناسب باشد تجويز بايد كرد .\r\nو بدانند كه ترنجبين و بنفشه و آب جلاب در حصبه منهىٌ عنه است .\r\n\r\nانتباه [ هر گاه در فصلى ظهور جدرى و حصبه شائع بود 
  ]\r\nهر گاه در فصلى ظهور جدرى و حصبه شائع بود ، اطفال را كه كم از ده ساله‌اند به وضع محاجم يا به ارسال علق خون بكشند و هر چه در باب احتياط از او بالا گذشت به عمل آرند ، مرضعه را فصد كنند و مسهل دهند و احتياط در غذا مرعى دارند .\r\nو شير و شيرينى و شراب و گوشت و بادنجان و امثال آن و خرما و خرپزه و عسل و انجير و انگور و مانند آن و هر چه گرم و خون‌افزا و مهيج صفرا باشد از مرضعه و مرتضع بازدارند .\r\nو به آب فواكه طبع اطفال ملايم دارند و از گشتن در آفتاب و دويدن و نزد آتش نشستن و جز آن ، هر عملى كه مسخِّن بود منع شديد بايد كرد .\r\nو بهترين اغذيه در اين موسم بُقُول سرد و حموضات است .\r\nو تناول گوشت گاه گاه اگر به بقول و حموضات اصلاح داده باشند مجوز است .\r\nو استعمال شربت عناب و شربت گذر و سكنجبين و سفوف طباشير و قرص كافور و امثال آن مفيد است .\r\nو غسل كردن به آب سرد نافع .\r\nو شير اسپ قدرى نوشانيدن مانع بروز آبله در آن سال است .\r\nو اگر برآيد زياده بر چند عدد نباشد و از مجربات مكرّره است .\r\n\r\nتنبيه [ در بيان تدابير ثلاثه در آبله 
  ]\r\nبسيار باشد كه چون آبله برآيد ، خود به خود شقر شود و حاجت به پزانيدن و خشك كردن و خشك ريشه جدا كردن نيفتد و گاه باشد كه بدين احتياج شود ، لهذا اين تدبير ثلاثه مذكور مىشود .\r\n\r\nتدبير پزانيدن آبله\r\nبايد دانست هر گاه آبله برآيد و تپ و بيقرارى و تلواسه كمتر شود و نبض و نفس به حال طبيعى آمده باشد و بدانند كه آبله دير خواهد پخت ، بايد كه بابونه و اكليل الملك و بنفشه و خطمى و سبوس گندم\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nمفردةً و مجموعةً در آب بجوشانند و در دو ظرف نهاده ، زير جامه نهند ، يكى پيش و يكى پس ، تا بخار لطيف او به بدن رسد و آبله آبناك شود ، كه نضج آن همين است و بعده تدبير خشك كردن نمايند .\r\nو هر گاه با وجود ظهور آبله ، حرارت و بىقرارى كمتر نشود و نبض و نفس به حال طبيعى نيامده باشد ، علامت خير نبود .\r\n\r\nتدبير خشك كردن آبله\r\nهرگاه آبله تمام برآيد و هفت روز بگذرد و تمام پخته باشد ، بنگرند ، آنچه بزرگ باشد به سوزن زر بشگافند با آهستگى و آب آن با خرقه نرم بچينند و بعده گل سرخ خشك ، يا برگ مورد ، يا برگ سوسن كوفته ، يا صندل ، يا چوب گز سوده ، در زير دامن دود كنند .\r\nاما در تابستان گل سرخ و مورد و صندل تبخير كردن بهتر است .\r\nو در زمستان برگ سوسن و چوب گز صوابتر .\r\nو اگر موضعى ريش گردد ، گل سرخ و كندر و صبر و انزروت و دم الاخوين بسايند و بر جراحت افشانند .\r\nو اگر آبله بزرگ و بسيار آب باشد ، برگ گل سوده ، يا آرد ارزن ، يا آرد جو ، در فرش اندازند و بيمار را بر آن خوابانند .\r\nو اگر پوست خراشيده شود ، برگ سوسن كه تر باشد از شاخ جدا كنند و زير مريض بگسترند و برگ گل خشك و برگ مورد خشك باريك سائيده بر فراش پاشند و كذلك بر ريگ نرم خوابانيدن سريع الاثر است و در يك روز نفع مىكند .\r\nو اگر آبله ديرتر خشك شود از نمك آب چاره نباشد و صواب آن است كه عدس سرخ و برگ گل سرخ و چوب گز تراشيده در آب پزند ، پس در آن آب نمك افگنند و پنبه پاكيزه نرم بدان تر كنند و بر آبله نهند تا آب نمك بدان رسد و زودتر خشك كند .\r\nو اگر حرارت قوى بود ، قدرى كافور و صندل سوده نيز اندر اين آب حل نمايند و برگ بيد و برگ زعرور و اسفيداج ارزيز و مردار سنگ سوده بپاشند .\r\nو آبله را كه ريش گردد به مرهم كافور توان تدارك كرد .\r\nو همچنان اگر جراحت در بينى بود همين مرهم كافورى استعمال بايد كرد .\r\nچون آبله خشك شود تدبير ازاله خشك ريشه نمايند .\r\n\r\nحكايت\r\nمحمد شكر اللّه كه فرزند اين درويش است ، آبله قوى برآمده بود و دانه‌ها آبناك شده و از شدت حرقت آن آرام نداشت و چون كه در اين ديار هند شگافتن دانه‌ها مروج كمتر است و فقير نيز تا آن وقت به كسى امر نكرده بود ، بدان سبب توقف در اين كار مىكرد ، آخر ، حسب ضرور ، به رغم انف عجائز كه منع شديد از ارتكاب اين مىنمودند اقدام در آن كرده ، با سوزنهاى زرين شگافتن آغاز نمود ، از هر محل كه آب برمىآمد فورا تسكين در آن مىافتاد ، چنانچه به تدريج و مهلت در مدت سه پاس ، تمام آبله‌ها را شگافتم و فرحت كلى روى داد به عنايت رب العباد و بعد از اين ، اين عمل بارها به تجربه رسيده و نفع آن اسرع‌تر مشهود گرديد .\r\n\r\nتدبير خشك ريشه دور كردن\r\nبدان كه خشك ريشه آن پوست را گويند كه بر ريشها پديد آيد هر گاه آبله خشك شود و خشك ريشه بماند بنگرند كه خشك ريشه چگونه است ، اگر خشك باريك باشد و زير او هيچ ترى نبود بايد كه قطرهء روغن نيم‌گرم بر آن بچكانند تا زود بيفتد .\r\nو بهترين روغنها در اين كار ، روغن كنجد است و ليكن بر آبلهء ردى ، عوض او روغن پسته به كار برند كه از روغن كنجد داغ مىماند .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nو اگر سطبر بود ، يا اندر زير او رطوبتى باشد ، آن را به آهستگى برآرند بىاستعمال روغن و رطوبت از تحت آن بچينند ، پس نظر كنند كه عمق دارد ، يعنى يبوست فرو رفته است يا نه ، اگر عمقى دارد ذرور صبر و مر و زردچوبه و مردارسنگ و اقليمياى نقره و سپيده ارزيز و اسرنج بپاشند .\r\nو اگر عمقى ندارد و با جلد برابر بود ، شبّ يمانى و نمك باريك ساخته بر آن پاشند و بگذارند تا مگر باز خشك ريشه آرد و آن را نيز به آهستگى برآرند ، پس نظر كنند اگر زير آن همچنان رطوبت باشد همان‌سان كه گذشت به عمل آرند و اگر رطوبت نبود به علاج حاجت نباشد .\r\nو اگر ديگر بار خشك ريشه آرد با روغن چرب كنند تا ساقط شود .\r\nو هر گاه آبله بِهْ شود و نشان آن بماند ، جهت ازالهء آن بيخ نى خشك و آرد باقلا و مغز تخم خرپزه و برنج و نبات و مغز بادام و آرد جو ، هر يك مقدارى نرم كوفته ، بيخته ، به سپيدهء تخم مرغ سرشته ، طلا نمايند .\r\nو آنجا كه آثار آبله سپيد و بد باشد ، پيه بط و مرهم داخليون ضماد فرمايند .\r\n\r\nحميقا\r\nبر وزن غبيرا حباب بزرگ سفيد متطرقه است كه از قلت اعداد توان شمرد و خاصهء وى است كه بىتپ باشد و عقل برقرار و نفس قوى بود و آن اسلم‌ترين انواع است و آن را باد آبله خوانند و وى خود به خود زائل مىشود و محتاج به تدبير نيست و اگر حسب الاحتياج در كار شود آنچه در جدرى مضبوط است سبكتر از آن استعمال نمايند .\r\n\r\nالبثور في البدن\r\nبايد دانست بثرها كه بر تن طفل پديد آيد آنچه سياه و قرحى بود قتّال بود و آنچه سپيد و سرخ بود اسلم باشد و در اكثر خروج بثور سليمه امن مىدهد از آفات بسيار ، از اينجا است كه مبادرت در علاج وى خاصه كه در سر باشد منع كرده‌اند ، اما هر گاه زمان كثير گذرد و دفع مواد باطنه كما حقّه شده باشد تدارك لازم است ، به خلاف بثور مخوفه كه قتّال است ، مهلت در امر آن روا نشايد داشت و از هر چه زودتر به تقويت اعضاى رئيسه و اصلاح عفونت بثور بايد كوشيد حسب حاجت حال .\r\nعلاج :\r\nنخست تنقيهء مرضعه كنند و تعديل خلط نمايند غذاءً و دواءً و بثور سليمه را بگذارند تا پخته شود و بعده به مجفّفات لطيفه تدارك نمايند تدريجا تا مقصود بلا ضرر برآيد .\r\nو بهترين تجفيف آن است كه ورد و آس و برگ درخت مصطكى و برگ طرفا و امثال آن در آب بجوشانند و طفل را در اين آب غسل دهند ، هر روز يك بار و بعد غسل ، بدن را به منشفهء حرير خشك سازند و روغن گل يا آس تدهين نمايند .\r\nو اگر بثور متقرح بود مرهم اسفيداج به كار برند .\r\nو اگر قيح بيشتر بود و حاجت به جلا افتد به ماء العسل كه قدرى نطرون در آن آميخته باشند توان شست .\r\nو اگر از اين هم قويتر خواهند ، آب بوره فقط ، كافى است ، ليكن به شير آميخته به قرحه رسانند تا متحمل اثر بوره توان شد به امتزاج لبن .\r\nو احيانا اگر بثره ايشان منفطر شود ، به استعمال اشياى حاده ، يا خود به خود از حدت ماده ، بايد كه در اغتسال به آبى كه در آن ورد آس و عدس و برگ طرفا و برگ درخت مصطكى جوشانيده باشند اقتصار نمايند .\r\nو آنجا كه غلبه پيدا باشد اخراج خون به حجامت يا علق لازم شناسند .\r\nو اين دوا نفع دارد : توتيا ، مردارسنگ ، سفال آب خورده ، هر سه ، برابر باريك ساخته ، روغن گل ، يا روغن گز ، يا روغن مورد ، آميخته برنهند .\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nدوائى كه چون بر جوشش مالند از تقرح بازدارد و استعمال آن بر قروح نيز اصلاح بخشد : عناب را در روغن گاو بسوزانند و توتياى مغسول در آن آميزند و صلايه كنند تا يك ذات شود ، پس به كار برند .\r\nو ديگر كه جوشش را فرو نشاند و قروح را اصلاح بخشد : روغن سرگين خر سه روز بمالند و بعده استحمام كنند و بدن را به آب ادويه مذكوره بشويند .\r\nو اگر بثور ديگر ظهور همى كند بايد كه حنا به آب كاسنى و سركه سرشته طلا نمايند و روغن زبل الحمار تكرار فرمايند و تا چند روز همين‌سان كنند تا كه اثرى از آن نماند .\r\n\r\n[ طريق اخذ روغن زبل الحمار 
  ]\r\nو طريق اخذ روغن زبل الحمار آن است كه سرگين را نيم خشك درست بيارند و در حفرهء كوچك انْگِشت بيفروزند و بالاى آن سرگين را اندازند و بالاى سرگين صحن كاسى واژگون درپوشند ، به نوعى كه آبهاى آن قدرى از زمين برداشته بود و دود بخار از آن نتواند برآيد ، در اندك زمان عرق چرگين زر و غليظ از آن زبل متصاعد شده در صحن خواهد نشست ، آن را برداشته ، عرق مذكور برگيرند و در ظرفى بدارند و به عمل آرند .\r\n\r\nالسعفه\r\nو اين عبارت است از قروح كه در سر و روى افتد و گاه باشد كه در جميع بدن پديد آيد عند سد مسامات شعور . و وى اقسام است ، اما آنچه در اطفال كثير الحدوث است ، سعفهء رطب بود و آن را شيرينج گويند و زرداب از اين مىتراود .\r\nعلاج :\r\nتنقيهء مرضعه نمايند به فصد و اسهال و اصلاح غذا فرمايند و از طفل نيز خون بگيرند به حجامت و ارسال علق و تعديل دم فرمايند به اشربهء مناسبه .\r\nو اگر پشت گوش طفل را چاك كنند يا رگ پس گوش فصد نمايند و خون آن بر سعفه مالند زود نفع كند .\r\nو مرضعه را سفوف هليله و انيسون و شكر بخورانند تا چند روز .\r\nو اين دوا جهت سعفهء مذكور مجرب است : كميله ، حنا ، مردارسنگ ، مازو ، پوست انار ، زردچوبه ، جمله برابر بسايند و موم در روغن گل ، يا روغن كنجد بگذارند و ادويه بدان بسرشند و سركه انگورى اضافه كنند و به هم برزنند و به كار برند .\r\nو هر گاه دوا بر سر نهند بايد كه نخست موى را بتراشند ، يا به مقراض دور كنند ، بعده دوا به كار برند .\r\nو كذلك اگر پوست بر قرحه باشد آن پوست نيز بايد قطع كرد تا قرحه ظاهر شود .\r\nديگر كه به سعفه نفع تمام دهد ، آرد نخود يك مشت توتيا بريان كرده و باريك ساخته ، اندكى هر دو را در جغرات ترش آميزند و كف مال كنند تا خمير مانند شود ، پس بمالند و بعد يك پاس بشويند ، در يك هفته اثر تمام مىكند .\r\nو حلق شعر با قرص آن نيز در اينجا شرط است عند استعماله على الرأس .\r\n\r\n[ سحج الفخذ و نحوه 
  ]\r\nبايد دانست بسيار باشد كه در كش ران و بغل و بن گوش و چين‌هاى گردن از گرما و چرك خراش پديد آيد و در كش ران بيشتر افتد به واسطهء حدة بول .\r\nعلاج :\r\nآش و گل سرخ و اصل السوس و سعد ، آرد جو ، آرد عدس ، تنها ، يا مركب مع بعض بگيرند و به غايت نرم بسايند و بپاشند .\r\nو احسن آن است كه نخست آن موضع را به آب بشويند ، بعده اين اشيا بپاشند و به دستور : گل سرشوئى فقط پاشيدن ، خراش ضعيف را بِهْ كند و اگر هم احتياج افتد مرهم مناسب به كار برند .\r\n\r\nثولول\r\nفزونى\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nمعروف است ، به هندى مسه گويند ، علاجش آن كه سرگين خشك آدمى بر انْگِشت افروزند و ثولول را بر دود آن تا دير بدارند و اين عمل مكرر كنند كه در چند روز خشك شده مىريزد به تدريج .\r\nو اگر ثاليل را به ناخن برنجانند و شيرهء برگ انجير بر آن نهند دفع كند .\r\n\r\nقوبا\r\nخشونتى معروف است و ماليدن لعاب دهن آدمى كه نهار باشد ، يا صايم بود و از دير ، مضمضه نكرده باشد ، نفع تمام دارد و بدواى قوى حاجت نمىشود بعون اللّه تعالى .\r\nاز بيان امراض اطفال فارغ شدم به متن رجوع مىكنم و تدبيرى كه متضمن ذكر صبيان و شبان و كهول و مشائخ است مجملا تسطير مينمايم .\r\nالفصل السابع في تدبير الصبيان و الشبّان و الكهول و المشائخ\r\n\r\nفصل هفتم از مقاله پنجم ثابت است در تدبير اجمالى اطفال و شبّان و كهول و مشائخ .\r\nأما الصبيان فمزاجهم حارٌ رطبٌ ، فيجب أن يكون غذاؤهم و جميع تدبيرهم البرد و البيس اما اطفال ، پس مزاج اينها گرم و تر است ، پس واجب است آن كه غذاى ايشان و جميع تدبير ايشان سرد و خشك بود ، ليكن فرض است كه افراط در تبريد و تجفيف نكنند ، زيرا كه فرط برودت حرارت را كه فاعل نمو است ضرر دارد و فرط يبوست ، مفنىِ رطوبت كه مادهء نمو است مىگردد .\r\nو أما الشبّان ، فمزاجهم حارٌ يابسٌ ، فينبغي أن يكون غذاؤهم و جميع تدبيرهم البرودة و الرطوبة و اما جوانان ، مزاج ايشان گرم و خشك است ، پس سزاوار آن است كه باشد غذاى اينان و همه تدبير اينان سردى و ترى .\r\nو أما الكهول ، فمزاجهم باردٌ يابسٌ ، فيجب أن يكون غذاؤهم و جميع تدبيرهم الحرارة و الرطوبة اما كهول ، مزاج ايشان سرد و خشك است ، پس واجب است اينكه باشد غذا و همه تدبير ايشان گرمى و ترى .\r\nو أما المشالخ فمزاجهم مختلفٌ اما پيران ، پس مزاج ايشان مختلف است . فإن أعضاءهم الأصلية باردةٌ يابسةٌ پس به درستى كه اعضاى اصليهء اينان سرد و خشك است . و الرطوبات البلغمية الباقية في تجاويف أعضائهم مجتمعةٌ و رطوبات بلغميه كه از ضعف حرارت باقى مىماند در تجويف اعضاى اينها جمع مىباشد ، فينبغي أن ينظر إلى الأعراض الظاهرة پس سزاوار آن است كه نظر كنند به سوى اعراض ظاهرى ، فإن كانت باردة يابسة پس اگر باشد اعراض ظاهرى سرد و خشك ، فيجب أن يكون غذاؤهم و جميع تدبيرهم الحرارة و الرطوبة پس واجب است آن كه باشد غذاى ايشان و همه تدبير ايشان گرمى و ترى و إن كانت باردةً رطبةً و اگر باشد اعراض ظاهرى سردِ تر ، فيجب أن يكون غذاؤهم و جميع تدبيرهم الحرارة و اليبوسته پس واجب است آن كه باشد غذاى ايشان و همه تدبير ايشان گرمى و خشكى .\r\nو سؤال كه در اين محل واقع مىشود كه حفظ صحت به مِثل قرار داده‌اند و حال آن كه در تدبير شبان ، كه حاراند ، امر به تبريد مىكنند و در مشائخِ مبرود ، به تسخين ، جوابهاى آن ، مشروحا در مقالهء خامسه در تدبير مأكول گذشت ، فليطلب منها .\r\nو ايضا تحقيق امزجه من حيث الاسنان و فرق در رطوبت اصلى و رطوبت مائى ، در بحث اسنان مذكور شده\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nاست .\r\n\r\nفائده [ تدبير كهولت 
  ]\r\nپوشيده نماند كه شبّان كه بنا بر استكمال قوت ، محتاج به تدابير كثير نيستند و عمده تدابير ايشان رياضت است و آن گفته شد ، لهذا به تفصيل تدابير آنها نپرداختم و چون تدبير اطفال مشروحا ذكر يافته بود و در اينجا بنا بر بيان تفصيل تدبير كهول و مشائخ اختصار مىرود و جملهء تدابير متعلقهء ايشان به سه افاده گفته مىشود :\r\n\r\nافاده در قواعد كليه\r\nبدانند كه استفراغ كهول و مشائخ واجب است ، كه مهما امكن تنقيهء دم نكنند ، خاصه حجامت و عَلَق كه استكمال اينها بعد شصت سال منع است ، چنانچه در محلش بيايد وجه آن .\r\nو بهترين تنقيه در حق ايشان اسهال است كه بر سبيل اعتدال باشد و همگى اعانت به استعمال چيزى كنند كه تسخين و ترطيب نمايد معاً و مع ذلك شديد السخونت نبود كه مفرط الحرارة ، بنا بر تجفيف رطوبت ، كه مادهء قيام حرارت است ، احداث برودت مىكند .\r\nو بهترين چيزها مر ايشان را اطالت نوم است اگر بدان معتاد بوند ، چه ، در غير معتادين احتمال ضرر دارد .\r\nو حيله تنويم ايشان مع قول جالينوس در تدبير نوم و يقظه گذشت .\r\nو استحمام نمودن و اشربه موافقه نوشيدن و اغذيه مناسبه خوردن و طبع نرم داشتن و دايم اخراج بلغم از امعا با شيافات و حقنجات و از مجراى بول به مدرّات نمودن و دَلك معتدل كردن مع التدهين و استعمال روائح طيبه بيشتر فرمودن و اكثر در حركت بودن ، پس اگر مشى ممكن باشد بهتر ، و گرنه به ركوب توان متحرك شد و اگر آن هم ميسّر نباشد ، ارجوجه ، افضل‌ترين محرِّكات است .\r\nو اجتناب از كثرت جماع مر مشائخ را واجب است اگرچه قوت شهوت باقى بود و حسب المقدور تقليل درين امر ضرور .\r\n\r\nافاده اندر غذاى مشائخ\r\nپوشيده نماند كه تكثير غذا در ايشان مطلوب است جهت توفير قوت رطوبت ، ليكن چون معده‌هاى اينها ضعيف مىباشد واجب است كه غذا به تفاريق خورند ، به دو كرّت يا به سه كرّت ، حسب هضم و قوت و ضعف او .\r\nو از اغذيه ، چيزى اختيار نمايند كه قليل الكمّيّة و كثير الكيفيّة بود ، چون صفرة البيض و ماء اللحم و شير و مانند آن .\r\nو ستوده‌ترين تدبير آن است كه در ساعت سوم فطور كنند به نان و عسل ، تا معده را جلا دهد و پاك كند و مهيا سازد بر هضم غذاى كثير .\r\nو بايد كه نان جيّد الصنعة و معتدل الملح بود ، تا زود هضم شود .\r\nپستر در ساعت هضم چيزى كه مليّن طبع بود خورند و آن گفته مىشود .\r\nو غرض از اين آن است كه چون در اين مدت بلغم از عسل رقيق شده باشد و نان به تحليل رفته ، ازالهء فضلات كرده شود ، تا اعضا ، غذاى عمده را كه قريب به شب خواهند خورد كما ينبغى قبول نمايند .\r\nو ظاهر است كه حاجت به تليين در آنجا است كه طبيعت قبض بود ، و گرنه به غذاى مليّن حاجت نباشد كما لا يخفى .\r\nو بدانند كه وقت استحمام به قول شيخ ، قبل از استعمال مليّنات است ، لهذا گفته : فيأكل في السابعة بعد الاستحمام ما يليِّن البطن و شارح در اين محل مىگويد : و فيه إشكالٌ فإن تليين الطبيعة ينبغي أن يكون مقدماً على الاستحمام .\r\nو نزد اين درويش ، قول شيخ حق مىنمايد ، زيرا كه استحمام جهت ترطيب فضول و تهيهء او بر سهولت خروج مىكنند ، پس\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nلابد است از تقدم او بر مليِّن .\r\nپستر وقت سوم نزديك به شب غذاى عمده كه محمود باشد تناول نمايند ، يعنى غذاى معتدٌبه بايد كه در اين وقت خورند ، زيرا كه هضم در شب قوىتر مىباشد به سبب طول نوم و برد هوا و عدم حركات و ايضا در اين مدت چيزى كه براى تليين استعمال كرده باشند منحدر مىگردد و معده مستعد به هضم مىباشد .\r\nو ظاهر است كه غذاى محمود گوارتر مىباشد و لايق‌تر در همه امزجه است ، خصوص به مشايخ .\r\nو ببايد دانست كه در ابدان مشائخ بلغم زائد مىباشد بنا بر ضعف هضم ايشان و سودا نيز افزون مىبود به واسطهء غلبهء ارضيت بر اينها ، لهذا واجب است كه ايشان را اجتناب كردن از هر چه مولِّد بلغم و سودا بود .\r\nو ايضا لازم است كه از هر چه حاد و حِرّيف و مجفِّف بود ، چون كواميخ و توابل پرهيزند تا يبوست را مدد ندهد و استعمال اين اشيا غير از سبيل دوا نشايد كرد ، پس اگر چيزهاى سوداافزا ، چون بادنجان و مقدّد و لحوم صيد و مانند آن خوردن ، يا بلغم‌افزا ، چون سمك صلب لحوم و بطيخ رقى و قثا و مانند آن خوردن اتفاق افتد بىاراده ، استعلاج هر چه ضد مأكول بود بايد داد ، تا دفع مضرّت آن كند .\r\nو اگر حين طبخ آن اصلاح كنند بهتر باشد .\r\nو به دستور اگر چيزى تيز و حِرِّيف خورده شود به استعمال ضد آن تدارك لازم است .\r\nو بدانند كه شرب شير در حق پيرى كه بعد تناول او در ناحيهء كبد و شكم تمدّد و حُكَّه و درد نيابد و استمراء لبن در اعضايش نيك شود به غايت مفيد است ، زيرا كه مغذِّى و مرطِّب است .\r\nو موافق‌ترين البان ، شير بز و شير مادهء خر است .\r\nو از خواص شير خر است كه زود منحدر مىشود و كمتر متجبِّن مىگردد ، خاصه اگر به آن قدرى ملح و عسل بود .\r\nو بايد كه علف آن به مرعى نباتى كه در عفوصت يا حرافت يا حموضت يا ملوحت شديد بود نباشد ، تا شير صالح متولد شود .\r\nو شير مطبوخ در حق ايشان بِهْ از خام است .\r\nو بهترين شير مطبوخ آن است كه سه حصه شير و يك حصه آب ممزوج كرده ، بر آتش سبك ، در ظرف پاك بجوشانند ، تا كه چهارم حصه برود ، پس نبات يا عسل آميخته بنوشند به قدر هضم .\r\nو اگر قطعه از زنجبيل هنگام طبيخ بيندازند بهتر باشد .\r\nو افضل‌ترين بُقول مر ايشان را سِلق است و كرفس و قليلى از كراث .\r\nو بايد كه اين بُقول با مُرّى و زيت جوش داده تناول كنند خصوص قبل از طعام تا اعانت دهد بر تليين طبيعت ، اما لازم است كه جرم سلق نخورند كه غليظ سوداوى است به خلاف آب مطبوخش و كذا برگش كه از آن مضرّت معرّا است .\r\nو كسى كه تناول ثوم در وقتى معتاد بود ، وى را در شيخوخت خوردن ثوم خيلى نافع باشد .\r\nو از مربّيات ، زنجبيل مربا موافق‌تر است و كذا اكثر مربيات حاره ، ليكن به قدرى كه سخونت آرد و هضم را يارى دهد اما تجفيف بدن ننمايد .\r\nو ستوده‌ترين تدابير منوّمه ، خوردن كاهو است كه با مصالح ، خوشبو كرده باشند و در بحث نوم و يقظه ذكر شده .\r\nاكنون ادويه و فواكه مليّنه كه در ساعت هضم ، به تناول آن امر رفته مذكور ميكنم حسب الفصل و الطبيعة ، هر چه انسب دانند به عمل آرند ، مثلا انجير كه جهت تليين ايشان افضل‌ترين اشيا است اگر مزاج گرم بود يا فصل صيف باشد انجير\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nرطب مع آلو بايد خورد و اگر مزاج سرد يا فصل شتا باشد انجير خشك در ماء العسل پخته تناول نمايند و به دستور هر چه خورند موافقت مزاج لازم است .\r\nو لبلاب به آب و نمك پخته و با مُرّى و زيت مطيب ساخته نيكو ملينى است .\r\nو به دستور ، اصل بسفائج كه در شورباى مرغ يا در مرق سلق يا از مرق كرنب پخته باشند .\r\nو كذا ماء الكرنب و لباب قرطم با كشك شعير .\r\nو بدانند كه صمغ البطم بالخاصية مُجلى احشا به غير اذى و مُليّن طبع مشايخ است و شربتش يك جلوزه تا سه جلوزه است .\r\nو اگر لباب القرطم يك جزو و تين يابس ده جزو ، نرم كوفته ، با هم آميزند و به قدر جلوزه‌اى بخورند ، طبع نرم كند .\r\nو گذشت كه هر چه جهت تليين به كار برند قبل از طعام ، عمدهء معتدٌبه بايد كه باشد ، تا اثر او كما حقّه ظاهر شود ، چه ، بعد غذا ، عمل مليّنِ خفيف ، اصلا ظهور نمىكند .\r\nو كذا اگر غذا فورا عقب دوا خورده شود ، لاختلاط به و انكسار قوة منه .\r\nو ايضا حُقنه با دهن ايشان را نفع دارد ، زيرا كه با وجود استفراغ احشا را نرم مىكند .\r\nو بهترين ادهان زيت عذب است و اجتناب از حقنه‌هاى حادّه لازم ، لئلا يجفف أمعاءهم .\r\n\r\nانتباه [ مراعات ملينات با توجه به وضع اجابت مشايخ 
  ]\r\nهر گاه طبع مشائخ يك روز فراغت اجابت كند و يك روز نه ، اين را امر طبيعى ايشان بايد دانست و در صدد تليين نبايد شد و ليكن اگر زياده از يك روز قبض همى ماند ، تا يك روز ميان هم فراغت نمىآمده باشد ، از استعمال ملينات حاره نباشد ، اما در هفته يك بار نهايت دو بار كافى است هر روز نشايد به كار بست .\r\n\r\nافاده در دَلك و رياضت و تفتيح سده\r\nاما دلك مشائخ واجب است كه معتدل بود در كمّ و كيف ، تا تحليل و تسخين هر دو به اعتدال حاصل آيد .\r\nاما اعتدال در كمّ آن است كه زمانه استدلاك متوسط بود و اعتدال در كيف آن كه ماليدن نه به قوت بسيار باشد و نه به سستى تمام بلكه حسب تحمل مدلوك بود و هر عضو كه ضعيف و متألم باشد ، آن را مدلوك نسازند كه ضرر دارد .\r\nو اقسام دَلك در مبحث وى مذكور است .\r\nو نافع‌ترين دَلك در حق مشائخ آن است كه با خرقهء خشنه ، يا دستهاى درشت باشد .\r\nو در منع نوائب علل اعضاى اينان ، دَلك را اثر تمام است .\r\nاما رياضت مر مشائخ را حسب اختلاف حالات ابدان ايشان و حسب علل معتاد اينان و حسب اعتياد اينها به رياضت ، مختلف مىباشد ، چه ، اگر ابدان ايشان در غايت اعتدال باشد ، رياضت معتدل مناسب بود و به دستور ، در مرطوبى تكثير و در مهزول تقليل بايد كرد .\r\nو كذا كسى كه معتاد به مرضى باشد مراعات آن در رياضت الزم است ، مثلا اگر در دِماغ ضعفى بود و امراض دماغيه عارض مىشده باشد ، رياضت به مشى و ركوب و جز آن كه متناول نصف اسفل بود بايد كرد ، نه بدانچه سر را در حركت آرد .\r\nو اگر آفت به جانب پاى بود ، رياضت فوقانيه بايد كرد ، چون رمى سهام و حجر و نزع قسى و رفع حجر و پنجه كردن .\r\nو اگر آفت در ناحيهء وسط بود چون در طحال و كبد و معده و امعا ، هر دو نوع رياضت كه فوقانى و تحتانى است نافع باشد ، به شرط ارتفاع مانع .\r\nاما اگر آفت در سينه باشد ، بجز رياضت سفلى نشايد .\r\nو اگر آفت در كليه و مثانه بود ، غير از رياضت فوقانى مناسب نيست .\r\nو شروع به رياضت ، بايد كه به تدريج باشد .\r\nو اين مبحث در محلى كه ذكر دلك و رياضت مستوفى بيان\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nگشته مفصل مرقوم شده است .\r\nاما تفتيح سدهء مشائخ عند حدوث آن ضرورى است و پيوسته مراعات آن ملحوظ داشتن ، بهر آن كه چون غلظ و ارضيت در اخلاط مشايخ لازم است .\r\nو ايضا تولد بلغم لزج در ايشان بسيار است ، سده در اينها بيشتر مىافتد ، اسهل سدد من حيث الحصول و الدفع سده‌اى است كه از شراب واقع شود و ذلك بسبب لطافته .\r\nو بهترين مفتِّحات فودنجى است و فلافلى و ترياق و اثاناسيا و امروسيا و اينها منع مىكنند حدوث سده را و دفع مىكنند مستحصله را .\r\nو چون سده بكشايد ، استحمام نمايند و تمريخ ادهان فرمايند و اغذيهء مرطبه چون ماء اللحم نجندروس و شعير تناول نمايند تا جفافى كه از استعمال مجفِّفات پيدا شده باشد زائل شود .\r\nو كسانى كه معتاد به استعمال ثوم و بصل باشند ، تناول اينها در دفع سده عظيم الاثر است .\r\nو شرابخوار اگر قدرى فلفل باريك ساخته و بر شراب انداخته بنوشند ايمن از سده باشد .\r\nو شراب عسل به پيران موافقت دارد و مأمون از حدوث سده و وجع المفاصل است ، خاصه اگر سده در عضوى مخصوص بود و ادويه كه مختص بدان عضواند مركب سازند ، مثلا اگر سده در اعضاى بول بود تخم كرفس و بيخ او آميزند و در سده حصوى چيزى قوىتر چون فطراساليون و اگر در ريه بود زوفا و سليخه و پرسياوشان و مانند آن ممزوج نمايند .\r\nالفصل الثامن في علاج المرضى\r\n\r\nفصل هشتم از مقالهء پنجم ثابت است در علاج بيماران\r\nو هو إما باستعمال الأدوية أو بعلاج اليد و وى يعنى علاج او يا به استعمال دوا است ، يا به تدبير دست ، چنانچه هر واحد از اين ، مشروحا گفته شود .\r\nأما استعمال الأدوية فقد يكون من داخل فيستفرغ أو يحبس اما استعمال دوا گاهى مىباشد از داخل ، پس استفراغ مىكند ، يا حبس مينمايد ، أو يغيّر المزاج يا تغيّر مىدهد مزاج را ، يعنى تعديل مىكند بىتنقيه و حبس .\r\nو در بعضى نسخه‌ها لفظ يغيّر المزاج مرقوم نگشته و الاحسن ما رقمناه .\r\nو إما من خارج و اما استعمال دوا از خارج بدن ، فينقص من البدن پس يا هست كه تنقيص مىكند از تن ، كالدواء الحادّ مانند دواء تيز قاطع ، أو يزيد فيه يا زياده مىكند در تن ، كالمنبت چون رويانندهء گوشت ، أو يمنع ما يخرج يا منع مىكند چيزى را كه مىبرآيد و آن را رادع گويند ، أو يغير المزاج يا تغيّر مىدهد مزاج را و اين را معدل گويند و ذلك بالتنطيل و الطلي و التكميد و ما أشبه ذلك و آن يعنى تغيّر مزاج ، از خارج حاصل مىشود به نطول و طلا و تكميد و مانند آن ، هر چه تعلق به ظاهر تن دارد و استعمال او در بعضى متون تقطير نيز مسطور شده و اولى سقوط وى است ، زيرا كه او به باطن تعلق دارد في الحقيقة .\r\nاكنون همهء آنچه با تعديل و اصلاح خلط مخصوص است داخلًا كان أو خارجاً و بدون وارد شدن در معده اثر مىكند مشروحا گفته مىشود مع فوائد مختصهء ضروريه هر واحد :\r\nو ظاهر است كه تأثير بعض اينها در تمام بدن مىباشد و تأثير بعض ، مخصوص به عضوى مىبود ، چنانچه معلوم شود .\r\n\r\nقطور و سعوط\r\nبدان كه قطور ، آن است كه چيزى مائع در تجاويف اعضا چون گوش و چشم و بينى و مانند آن بچكانند و سعوط ، قسمى از اين است .\r\nو قطور كه\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nدر گوش استعمال كنند واجب است كه نيم‌گرم باشد .\r\n\r\nنطول\r\nآن است كه چيزى مائع بر ظاهر تن ريزند به تدريج از فاصله بىتوقف ، و ادنى فاصله كه از آنجا تنطيل كنند يك شبر است و نهايت آن يك قد آدم ، كما ينطل في القولنج بماءٍ طبخ فيه الحنظل .\r\nو چون ملاك غرض از استعمال نطول ، تحليل مواد مستبطنه است ، يا تعديل مزاج هر جا ، تحليل مد نظر باشد نيم‌گرم به كار برند .\r\nو هر جا تبريد و ترويح ملحوظ بود همچنان سرد استعمال نمايند و ليكن بيشتر اين استعمالش فائز است .\r\nو ايضا نطول را گاهى بر تكميد رطب اطلاق مىكنند و گاهى بر آبزن و گاهى بر انكباب ، چنانچه هر يك از قرينه محلى معلوم مىشود .\r\n\r\nسكوب\r\nآن كه چيزى مائع بر بدن ريزند به توقف و همين فرق است در وى و نطول ، اما سكوب آنجا به كار مىبرند كه عضو معلول را تاب نطول نبود ، يا مريض ، طفل بود و متحمل درار تنطيل نباشد و كذا بر جگر و دل و معده عند الاحتياج بجز انسكاب نشايد به كار بست ، لأن التنطيل قويٌ في التحليل و هذا لا يناسب بتلك الأعضاء .\r\n\r\nكماد\r\nآن كه چيزى گرم بر عضوى همىنهند و اين يا يابس بود يا رطب .\r\nكماد يابس آن است كه ادويه يابسه چون گاورس و نمك و سبوس و مانند آن در لته بسته و گرم كرده تسخين عضو كنند ، يا به خشت گرم و سنگ گرم و پارچهء گرم و به دست گرم ، عضو را گرمى رسانند ، چنانچه معروف است .\r\nاما كماد رطب آن كه آب گرم يا گلاب يا شراب يا مطبوخ ادويه مناسبه كه هر واحد گرماگرم باشد در مثانهء گاؤ و امثال آن نهاده ، بر عضو گذارند تا بقاى سخونت و باز مكرر كنند تا كه مناسب دانند .\r\nو باشد كه اسفنج يا پارچه يا نمد در مائعات مذكور تر كرده گرم گرم بر عضو نهند و اين نوع تكميد ، نسبت به آن كه در مثانه انداخته قوىتر است ، لهذا بر جگر و معده اگر تكميد ضرور افتد احوط آن كه بجز تكميد رطب مثانى نتوان استعمال كرد و بهتر آن كه به گلاب فقط تكميد اين اعضا كنند و اگر فقط نبود ، از اختلاط قدرى از آن ، چاره نباشد ، لأن العطريات يقوّيها .\r\nو هرگاه خمر و گلاب بالمناصفه گرم كرده و اسفنج و مانند آن در آن آغشته تكميد عضو كنند ، تحليل رياح و تسكين وجع زودتر كند مع التقوية .\r\nبالجمله در ابدان يابس و هواى يابس ، تكميد رطب افضل است و در ابدان رطب و هواى رطب تكميد يابس اولىتر .\r\nو بعضى تكميد را به اشياى يابسه مخصوص داشته‌اند و لكلٍ أن يصطلح ز\r\n\r\nطلا و ضماد\r\nببايد دانست كه از اشياى رطبه آنچه بر عضو گذارند اگر سيال باشد ، يعنى تنك بود آن را ، طلا خوانند .\r\nو عام است كه آن چيز را بر پارچه نهاده بر عضو نهند يا بدون پارچه بر عضو بمالند .\r\nو اگر سيال نبود ، يعنى تندار باشد و متماسك بود ، آن را ضماد نامند ، خواه آن را به عصابه بربندند يا نه ، ليكن افضل در آن ، بستن است ، جهت محافظت دوا از زوال .\r\nو تأثير اين هر دو قوىتر است به اعتبار حصول اثر دوا به نفس عضو ، لإ طالة لبثه على العضو .\r\nگاه بر اعضاى رئيس استطلا كنند ، اولى آن كه نخست خرقه را به عود خام و مانند آن بخور دهند ، بعده ادويه بر آن آلايند و بر عضو گذارند و قطعا هيچ چيز قوى التحليل و غير عطريت بر اين اعضا نه‌نهند لما ذكر .\r\nو هر گاه جهت ازالهء حرارت دل يا دماغ استطلا كنند ، بايد كه پارچه را خشك شدن ندهند\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nو هر دم تازه تازه همىكنند ، چه اگر دوا بر بدن خشك شود ، بنا بر تقبّض مسام ، موجب تسخين آن عضو مىگردد ، پس احتياط در اين امر واجب باشد و اكثر مردم از اين غافل‌اند .\r\n\r\nشموم\r\nآن كه چيزى ببويند ، خشك باشد يا تر .\r\nپس اگر چيزى رقيق خوشبو در شيشه افگند و نيك بجنباند تا به هم ممزوج شود پس استشمام نمايند و وى مسمى مىگردد به لخلخه و اين در تعديل مزاج دِماغ ، سريع الاثر است و اگرچه استعمالش در سوء مزاج حار مىكنند .\r\n\r\nنفوخ\r\nآن كه ادويه ، باريك ساخته در بينى دمند ، يا بر كام و اكثر استعمالش به وساطت نى است ، يعنى در نى انداخته مىدمند تا به محل مقصود رسد بلا انتشار .\r\n\r\nعطوس\r\nادويه عطسه‌آور را گويند .\r\nو عام است كه استعمال اينها در انف عند حاجت به استشمام بود ، يا به تسعيط و در اين ، شرط است كه اگر ماده ، كثير بود ، قبل از تنقيهء عام نشايد كرد .\r\n\r\nوجور\r\nآن كه چيزى سائل در حلق ريزند و اين نيز قبل از آن كه وارد معده شود اثر مىكند و استعمال او بيشتر در امراض دِماغى است .\r\n\r\nسعوط\r\nآن كه چيزى سائل در بينى چكانند .\r\n\r\nسنون\r\nآن كه ادويه سائيده بر دندان مالند .\r\n\r\nكحل\r\nآن كه ادويه باريك سائيده به ميل در چشم كشند و بهترين ميلها كه دوا بدان آلوده استعمال كنند ميل ذهبى است ، يا فضى ، اما غير مريض را استعمال اين ميلها در شرع شريف مجوز نيست ، پس از جست بهتر باشد يا از مس پاك .\r\n\r\nذرور\r\nآن كه ادويهء خشك باريك سائيده در چشم يا در جراحت پاشند .\r\n\r\nبرود\r\nادويه سرد كه آن را به ترتيب پاك كرده پاشند ، بعضى در اعصاب و به چشم استعمال نمايند ذرور اكتحالا .\r\nو بدانند كه استعمال ذرور بيشتر در امراض اجفان مىباشد و او نسبت به كحل قوى العمل است ، لتكثير الدواء فيه .\r\n\r\nبخور\r\nآن كه ادويهء مفرده يا مركبه در مجمر بسوزند تا بوى آن به دماغ رسد .\r\nو اگر تبخير به عضوى مخصوص ، چون گوش و دندان به وساطت قمعى دود رسانند و در مقعد و رحم به وساطت طغارى مشقوب الوسط كه بر بخور منكوب سازند و مريض را بفرمايند كه بر آن طغار نشيند به نهجى كه ثقبه وى محاذى ثقبهء او بوده دود مرتفعه به محل مسطور برسد .\r\nو اين عمل اگرچه فى الحقيقت تدخّن است ، ليكن در اصطلاح اطبا بدين اسم مشتهر گشته .\r\nو چون در اكثر ، ادويه مذكور را بنا بر آن كه به تدريج بسوزد در آب تر كرده مىسوزند دوخانى از بخار نمىباشد مىتواند كه نظر بر اين بدين نام خوانده‌اند .\r\nو لا يخفى عليك أن البخار مركبٌ من ثلاثة أشياء : النار و الهواء و الماء و الدخان أيضا مركب من ثلاثة أشياء : النار و الهواء و الأرض و لا محظور في تركيبهما .\r\n\r\nتمريخ\r\nآن كه چيزى تر بر تن مالند دُهن بود يا جز آن .\r\nتمريخ به ادهان را دهن و تدهين نيز نامند .\r\n\r\nشافه\r\nآن كه ادويهء چند كوفته ، با هم آميخته ، خسته طور سازند و بدارند و به آب سائيده در چشم كشند ، يا دواى مفرد ، چون صابون و مانند آن تراشيده ، يا از ادويهء مركبّه مرتب كرده ، در دُبُر يا قُبُل بردارند .\r\nو شافهء مسهل كه جهت قولنج به كار برند بايد كه طولش شش انگشت مضموم متحمل باشد تا به قولون اثر او برسد و زود عمل كند .\r\n\r\nفائده\r\nشيافات در امراض معاى مستقيم كثير الاثراند به وصول اثر الدواء بلا كثير و ليكن در زحير تا ممكن باشد شياف مخدِّر به كار نبرند ، خصوص در ضعفاء ، كه خوف هلاكت دارد ، لهذا شيخ گفته : قد شاهدنا من احتمل الأفيون شافة فمات .\r\nو ايضا\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nهر گاه حسب ضرور شافهء مخدِّر به كار برند بايد كه رشتهء قوى بدان شافه مربوط باشد تا عند الحاجت وى را بتوان كشيد ، چه گاه باشد كه بعد تحمل وى از شدت تخدير آنقدر طبع قبض مىشود كه شافه را هم دفع نمىكند تا روزها .\r\nو ايضا چون داشتن اين شياف تا دير ، غير مناسب است بايد كه يگان ساعت بدارند پس بكشند و ظاهر است كه اين امر بى ربط رشته امكان ندارد .\r\nو به دستور شيافات كه در رحم مستعمل كنند جهت تقبّض و حبس ، ربط رشته در وى نيز مستحسن است .\r\n\r\nفتيله\r\nآن كه چيزى مستطيل ساخته و در قُبُل يا دُبُر يا در گوش يا در بينى يا در جراحت نهند .\r\n\r\nآبزن\r\nبه مدّ همزه ، حوضى است مطوَّل به قدر طول انسان ، كه در حمام‌ها بنا مىكنند و به آب خالص يا به آب ادويه آن را مملو مىسازند حسب الحاجت ، پس مريض را در آن مىنشانند يا مضطجع مىسازند ، به هر وجه كه اسهل در مطلوب باشد و به دستور ، گاهى جهت نقل او از مكانى به مكانى ، آبزن مىسازند از فضه ، يا نحاس و مانند آن و براى محافظت هوا سرپوشى بر آن مىپوشند و به قدر برآوردن سر ، آن را مقوّر مىنمايند ، تا مريض در آن مىنشيند و سر خود از آن سوراخ بيرون آرد جهت جذب نسيم و تا كه مقصود باشد ، نشسته ماند در آن .\r\nبالجمله آنچه از توصيف وى گفته شد اگر بدين وصف ميسّر آيد بهتر است و الا در هر ظرف كه باشد حسب الضرور توان كرد ، به نهجى كه موضع معلول در آن باشد .\r\n\r\nفائده\r\nآبزن كه براى قولنج استعمال كنند بايد كه آب در وى آنقدر باشد كه چون مريض بنشيند آب از محل وجع تجاوز نكند و اين بهتر است كه تا اعضاى فوقانى مسترخى نشوند و بر دفع ماده كه ماتحت وى است چيره بوند .\r\nو شك نيست كه آبزن عضو مستغرقٌ فيه را مسترخى مىسازد ، لهذا تحليل و تسكين مىدهد ، پس در قولنج ، اعضا را كه فوق معاى مأوف باشند از استغراق كردن در آبزن احتراز ضرورى باشد .\r\nو ايضا بدانند كه هر گاه آبزن جهت امراض مثانى به كار برند به دستور بايد كه آب از ناف بالا نباشد لما ذكر .\r\nو آنجا كه دادن مُدرّات لازم باشد اگر در حين نشستن در آبزن آن را بنوشانند زودتر عمل كند .\r\nو قلّت و كثرت و فتور آب آبزن حسب احتمال طبيعت مريض و احتياج بدان بايد كرد .\r\n\r\nوضع القدمين في الماء الحار\r\nاين عمل را به پارسى پاشويه گويند و جهت جذب بخار از اعلا به اسفل نيكو تدبيرى است ، لهذا در اكثر اقسام صداع سود مىدهد عاجلا .\r\nو ايضا جهت جلب بقيهء حرارت حمى و اعانت كردن بر تعريق نفع تمام دارد لهذا چون تپ فاتر مىشود و مىدانند كه تا دير اثر او خواهد ماند اين عمل مىنمايند زودتر اثر مىبخشد .\r\nو همچنان كه نهادن پاىها در آب گرم سود دارد نهادن دست‌ها نيز در جذب حرارت از تنور بدن اثرمند است .\r\nاكنون چند چيز كه بيان وى در اين موضع ضرورى است گفته آيد و از آن چيزها :\r\nيكى آن است كه ظرف ، عميق بايد ، به نهجى كه چون پاى در آن نهند تا زانو مستغرق تواند شد .\r\nدوم آن كه اثناى اين عمل بايد كه بر سرير بلند نشينند و پاىها را در آب مسترسل سازند و نشايد كه بايستند ، چه عند قيام ، بنا بر تمدد عروق و ضيق مجارى ، انجذاب بخار كما ينبغى نمىتواند شد .\r\nسوم آن كه تپ وى فتور باشد در وقت فتور به كار برند ، نه در وقت شدت و غلبهء حرارت كه در اين حالت بنا بر\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nآن كه ميل ماده به اعلى و جانب جلد به قوت مىباشد مىتواند كه جذب او به اسفل ، باعث اضطراب و قلق شود ، يا آن كه نزد غلبهء تپ ، مباشرت آب گرم نيز مزيد سخونت مىگردد بالفعل .\r\nچهارم آن كه چون در حمّيات حار پاشويه كنند اگرچه در فتور باشد لازم است كه ردائى كثيف پيش روى مريض بگيرند به نوعى كه بخار آب به دماغ وى نرسد ، چه بعضى جا ديده شد كه چون در عين شدت حرارت پاشويه كردند ، يا در وقت فتور ، احتياط از وصول بخار گرم به دماغ و دل ننمودند ، خلل به دماغ و خفقان ، فورا عارض گشته و اكثر مردم از اين غافل‌اند و احتياط در اين واجب .\r\nاز اينجا است كه بعضى جهال از اين عمل اجتناب مىكنند ، بنا بر مضرّتى كه در بعضى احيان از ناوقت استعمال كردنش ديده‌اند و اگرنه پاشويه كه بر قوت باشد و بلاتعبِ كثير بود ، سراسر نفع است و قطعا شائبهء ضرر ندارد .\r\nپنجم آن كه چون پاى در آب نهند بايد كه ساقها را از اعلى به اسفل بمالند در آب به تدريج ، تا جذب دلك ، معين جذب او باشد .\r\nو اگر مانعى نباشد تا يك ساعت پايها را نهاده دارند و چون چنين خواهند ، بايد كه قدرى آتش انْگِشت زير ظرف بدارند تا آب سرد نشود و بر همان گرمى كه مطلوب است بماند .\r\nو بعد برآوردن پاىها از آب ، بايد كه به منشفه‌اى خشك كنند و زمانى معتدٌبه پيچيده دارند و سردى نرسانند .\r\nو بدانند كه اگرچه جهت جذب بخار و ماده ، پاشويهء آب گرم فقط كفايت دارد ، ليكن اگر در آب مذكور بعضى چيزها كه مخصوص به جذب و تعديل‌اند ، چون بابونه و بنفشه و برگ بيد و برگ حنا و سبوس گندم و گل نيلوفر و مانند آن بجوشانند بهتر باشد .\r\n\r\nشد الاطراف\r\nبايد دانست كه بستن دستها و پاىها قوىترين تدابير است در جذب ماده كه به جانب اعضاى رئيس و شريف متوجه بود ، لهذا در صرع و غشى و مانند آن فورا نفع مىدهد .\r\nو ايضا مادهء موذى و كيفيت سمى را كه در اطراف بود و متصاعد همىشود باز مىدارد ، چنانچه در امراض دماغى كه سبب مشاركت اطراف پديد آيد مشهود است .\r\nو كذا در لسع و لذع كه بر اطراف واقع شود و ربط آن بر ما فوق آن محل ، مانع سريان سميّت مىشود ، به شرط ربط شديد .\r\n\r\nفائده در كيفيت شدّ\r\nجالينوس مىگويد كه دست را از بغل و پاى را از بن ران بستن آغازند و تا كف دست و قدم فرودآيند و ابن سرافيون در كناشه همين را اختيار كرده است و رازى بر آن است كه اطراف را فقط در اصل بندند ، يعنى بازو را متصل به ابط و ران را نزديك به كش او و باقى بتمامه غير مربوط گذارند تا از خون منجذبه ممتلى شود .\r\nو مىگويند كه ربط اطراف بجملتها خطاى عظيم است ، بهر آن كه در اين صورت مادهء منجذبه را مكان نمىماند تا در آن بگنجد و بدان سبب زود مسترجع مىگردد و ضرر مىرساند .\r\nو نزد اين درويش تخطيهء رازى جالينوس را خالى از خطا نمىنمايد ، زيرا كه بستن از دو حال بيرون نيست : يكى آن كه به شدت تمام مىباشد ، كه اصلا ماده را قوت نزول و صعود نماند ، كما يفعل في اللذع و اللسع و اينچنين بستن ، ظاهر است كه مضر است ، اگرچه فقط در اصل اطراف بود و در جذب مراد از مواد به كار نمىآيد اصلا ، مگر آن كه در نهايت اطراف باشد ، يعنى قربت به كف و قدم و از شدت الم ماده را جذب كند و چون عضو همگى غير\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nمربوط است ماده را جاى نيز بسيار بود و ليكن اين‌گونه ربط به غير از كسى كه لا يعقل بود نشايد كرد كه مُفضى به غشى مىشود ، خاصه در ضعفا و نحفا .\r\nدوم آن كه بر سبيل اعتدال بود و آدمى را مصابرت بر الم خفيف وى آسان باشد و اينچنين ربط ظاهر است كه مسدِّد مجارى نمىشود و مانع تنفيذ مادهء هابط نمىگردد و جز اين نيست كه عروق را مىكشد و ترنجيده مىسازد .\r\nو چون متحقق گشته كه جذب تام اين شَدّ ، نه بنا بر ايذا و ايلام است ، بل بنا بر تمدّد مجارى و عروق است كه اخلاط را مجال حركت تصاعد نمىماند و جابجا مىايستد ، مائلا إلى الأطراف ، پس ربط بر اطراف هر چند كثير المقدار بود لا محاله اعون بر تمديد خواهد بود و ذلك هو المطلوب .\r\nبالجمله ، شَدّ كه براى صداع و رعاف و امثال آن باشد ، واجب است كه غير قوى بود ، به خلاف آن كه جهت صرع و سكته و امثال وى باشد ، كه چون از شدت ربط المى در اينها مُدرك نمىشود ، هرچند قوىتر بود بهتر است .\r\n\r\nانتباه\r\nهر گاه حل ربط كنند مستحسن آن كه اول كف قدم در پاشويه نهند و بعده كشودن آغازند .\r\nو واجب است كه ابتداى كشادن از جانب اسفل كنند ، يعنى چنانچه در بستن ابتدا از بغل و بُن ران كرده بوند ، در كشادن ، شروع از كف دست و قدم نمايند تا بلا مضرت باشد و الوجه ظاهرٌ عليك .\r\nو ايضا به تدريج بكشايند ، نه يكبارگى و آنجا كه عليل از اطالت زمان ربط ملول شود ، زود بايد كشود به ترتيب مسطور و باز بايد بست .\r\nو ايضا معلوم نمايند كه اگر حاجت اندك است در اكثر ، ربط اصل الاطراف كفايت مىكند ، چنانچه به تجربه رسيده كه بستن بازو غثيان را فورا مانع مىآيد ، اما آنجا كه حاجت كثير باشد از ربط تام ، كه عبارت از بستن تمام دست و تمام پاى است ، چاره نبود .\r\n\r\nحمول\r\nآن كه چيزى در قبل يا دبر بردارند از ادويه .\r\n\r\nفرزجه\r\nبكسر فا و سكون راى مهمله و فتح زاى معجمه ، حمولى كه مخصوص به فرج زن باشد و اكثر استعمالش چنان بود كه لته به ادويهء آلوده بردارند .\r\n\r\nانكباب\r\nآن كه بر بخار آب گرم يا مطبوخ ادويه سرنگون دارند و ردائى بر سر گيرند تا بخار آن بر سر و گوش و تمام بدن رسد و اين عمل جهت تعريق مىكنند .\r\nو آنجا كه جهت درد گوش به كار برند ، در ظرف خرد ادويهء مطبوخه نهاده ، گوش به بخار آن نهند و در اينجا احتياج به تزمّل روا نيست .\r\n\r\nحقنه\r\nآن كه به عملى مخصوص دوا را به امعا رسانند از راه دُبُر ، يا به رحم رسانند از راه قُبُل .\r\nو پوشيده نماند كه عمل مذكور عمده‌ترين تدابير است در معالجات ، خصوص آنجا كه در تشرّب دوا مانعى بود ، يا وصول آن به امعا يا رحم ، بىانكسار قوت ، مطلوب باشد .\r\nو ايضا در تسكين اوجاع كليه و مثانه و امراض دِماغى و جذب مواد از اعلى به اسفل و منع تصاعد بخار نفع بسيار دارد .\r\nو اين عمل را بقراط از طائرى طويل العنق ، معوج المنقار ، كه بسيارخوار است و دايم جهت ازالهء ثفل ، به آب بحر خود را احتقان مىكند مشاهده كرده ، رواج داده .\r\nو در ابتداى رواج ، به آب و نمك كه حكم درياى شور دارد اين عمل مىكردند و بعده حسب حاجت ، ادويهء مسهله افزودند و جهت قبض و سحج نيز به ادويهء مناسبهء آن ، احتقان مقرر نمودند و قوانين بر وى تحرير فرمودند ، چنانچه هر يك به فائدهء عليحده گفته آيد .\r\n\r\n","description":"","footnote":"","page_name":" 421 ","page_number":421},
  {"content":"\r\n\r\n\r\nفائده اندربيان محقنه ، يعنى آلة حقنه\r\nو آن بر شكل كيسه بود و يك طرف آن عريض بود و يك طرفش دقيق ، مانند گردن كدو و بدين طرفِ دقيق انبوبه وصل مىكنند و در عضو مقصود مىدارند و آب حقنه را در كيسه كرده ، دهن آن را به هم آورده مىفشارند تا آب حقنه به عضو مقصود مىدرآيد .\r\nو هر چند ، بنا بر ضرورت ، انبوبهء نى و جز آن كه ذى تجويف واحد بود به كار مىبرند و در عوام همين معمول است ، ليكن سزاوار است كه انبوبه ، چنان سازند كه در آن دو جوف باشد ، يكى براى انصباب دوا و دوم براى خروج ريح ، تا باد اگر در امعا بود برون آيد و به اعلى باز پس نرود ، احداث فساد ننمايد .\r\nو كيفيت اين انبوبه مفصل گفته شود : بدان كه از نقره يا مس و امثال آن انبوبه سازند به طول هشت انگشت ، بلكه به قدر يك شبر .\r\nو غرض از اطالتش آن كه اگر اصابت دوا به امعاى فوقانى مطلوب بود ، كثير المقدار در معاى مستقيم ايلاج كنند و ايضا در احتقان رحم نيز به كار آيد .\r\nو سطبرى آن به سطبرى خنصر كافى است .\r\nو در جوف وى پردهء مستطيل نصب كنند ، تا دو مجرى حاصل آيد ، يكى براى دخول دوا و دوم براى خروج ريح . و مجرى كه جهت دوا است بايد كه نسبت به ثانى وسيع‌تر بود .\r\nو پردهء حاجز را نيك ملتحم سازند ، تا دوا از مجراى خويش به مجراى ديگر اصلا مجال نفوذ نيابد و از يك طرف انبوبه دهن مجراى خرد را مسدود گردانند و فائده ظاهر است ، تا دوا از كيسه بدان مجرى كه جهت باد است در نيايد و به همين سو دو سه انگشت از سر انبوبه گذاشته ثقبه كنند در مجراى خرد ، به موضعى كه از احاطهء كيسه بيرون مانده ، باد مستخرج تواند شد .\r\nو ايضا اولىتر آن كه در مجراى مذكور ، به طرف ثانى ، كه داخل عضو مىشود ، قريبِ به سر او ثقبه نمايند ، تا دخول باد را دو راه باشد .\r\nو ايضا بدين طرف انبوبه ، كه داخل عضو مىگردد ، در مجراى دوائى نيز ثقبه كنند ، تا احيانا اگر دَهن مجرى بند شود ، دوا از اين ثقبه منصب مىگردد به امعا .\r\nو جهت آسانى تفهم ، انبوبه را منقّش كرديم مع الكيسه . و كيسهء چرمى بهتر از غير خود است .\r\n\r\nفائده اندر استعمال محقنه\r\nبايد كه نخست سر انبوبه را كه در عضو خواهد درآورد چرب كنند ، پس به تدريج درآورند ، آن قدر كه مطلوب بود .\r\nواجب است كه مجراى بزرگ حين استعمال آن ، به سوى اسفل باشد ، تا چون دوا در امعا بريزند مجراى باد بنا بر تفوّق آن ، همچنان مكشوف بماند جهت دخول باد .\r\n\r\nفائده اندر بيان مقدار استعمال دوا و هر چه بدان تعلق دارد\r\nبدانند كه دوا زياده از دو ثلث رطل نشايد و احسن آن كه نصف رطل باشد و دريابند كه ازدياد بر ثُلثين رطل به اتفاق قوم منهىٌ عنه است ، اما در تنقيص از نصف اختلاف است ، بعضى اين را نيز روا نمىدارند و حق اين است كه در حل قولنج و امثال آن كه كثرت مقدار مطلوب بود از نصف رطل كم نكنند در معتدل القيافه ، ليكن در زحير و ديگر امراض ، مضايقه ندارد قدرى معتدٌبه كه كافى المهام بود وافى است ، اگرچه ربع رطل باشد .\r\nو اين همه كه گفته شد ، در حق كبار است ، اما در صغار ، آنچه لايق او بود به كار توان بست .\r\nو ايضا بايد كه قوام دوا معتدل بود ، در رقَّت و غلظت ، چه حقنهء مسهل كه غليظ باشد ، زحير و قرحه امعا مىآرد و شديد الرقَّة به علت انتشار به اعضاى فوقانى ، ضرر مىرساند و بنا بر عدم تلبث\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nنفع مطلوب نمىدهد .\r\nاما در قولنج ، مائل به رقَّت بهتر است و در سحج مائل به غلظت اولىتر .\r\nو استعمال حقنه ، خواه براى اسهال بود ، خواه براى سحج ، خواه براى امرى ديگر ، لازم است كه نيم‌گرم به كار برند ، چه بسيار گرم ، غشى و كرب مىآرد و سرد ، توليد رياح كند و مانع نزول آن گردد ، به خلاف فاتر ، كه معرا از اين چيزها است و مناسب مزاج باطن اعضا است .\r\n\r\nانتباه كثرت استعمال حقنه و اعتياد بدان ، مضعف جگر است\r\n، پس تقليل در آن لازم بود .\r\nو ايضا بايد كه قبل از احتقان ، چيزى مقوى چون گلقند و مصطكى با اندك شوربائى كه در آن توابل باشد بخورانند ، تا حقنه در خلو معده واقع نشود كه مضر است .\r\nو اكثر اطبا در استعمال حقنه ، صحت اعضاى رئيسه شرط كرده‌اند و شك نيست كه اين شروط ، در احتقان اختيارى است ، نه در احتقان اضطرارى .\r\nو ايضا بايد كه حين حقنه كردن ، شكم را خميده دارند ، تا دوا پراگنده نشود .\r\nو در امراض احشا ، مريض را به نهجى بدارند كه به عضو مأوف اصابت دوا اسهل بود ، مثلا در بيمارىهاى كليه و وجع الوركين ، مستلقى دارند و سر و سرين بر بالش نهند تا ميان پشت بر زمين خسپيده باشد .\r\nو در قولنج و درد ناف و مانند آن ، بيمار را به زانوى وى خوابانيده ، شكم آويخته دارند و سر و سينه بر بالش نهند و به طرف درد ميل كنند .\r\nو در زحير ، تكيه به سوى پشت نهاده ، مستلقى بنشانند و سرين مرتفع دارند .\r\nاما در امراض دِماغى ، مستلقى بخوابانند و زير گردن و سر بالين گذارند .\r\n\r\nانتباه [ طريقه اخراج انبوبه 
  ]\r\nبعد احتقان ، انبوبه را به تدريج برون آرند و مقعد را به انگشتان مجتمع دارند تا دوا زود برنگردد ، اما اگر از داشتن دوا تكليف و كرب افتد ، زود مندفع شدن دهند .\r\nو هر گاه دوا برنيايد ، اگر اين دوا جهت سحج و زحير است و ايذائى از وى به حصول نيامده ، باك ندارد .\r\nاما آنجا كه حقنهء حاد مسهل باشد و لبث كند زياده از نصف ساعت ، بايد كه حقنه اعاده كنند تا دواى سابق را حرارت داده برون آرد ، ليكن اين بار ، مقدار دوا نصف اول گيرند و باشد كه به شافه نيز تحريك نمايند .\r\nو در حالت احتقان ، بايد كه مريض خود را از سرفه كردن نگهدارد ، كه از وقوع سرفه در اين حالت ، گاه باشد كه فواق پديد آيد .\r\nو ايضا قبل از احتقان به آب ادويهء مسهله ، لازم است كه به ادهان مناسبه و آب گرم حقنه كنند ، تا ماده زود منفعل شود از دوا و حاصل گردد مراد بى ايذا .\r\n\r\nفائده تركيب حقنهء مسهله\r\n، قريب است به تركيب مطبوخات مسهله ، غايت آن كه بعضى مسهلات را در حقنه مدخل نيست و آن صبر است و هليلجات .\r\nو حقنه اقسام است :\r\nيكى آن كه لين و نرم بود و وى در حمّيات و اورام احشا و يبوست ثفل به كار آيد و تركيب او از ادويه بود كه ذى تليين و ازلاق و جلا باشند ، چون بنفشه و خطمى و شعير و نخاله و عناب و سپستان و سلق و ورق هندبا و خبازى و نيلوفر و خسك و بزر كتان و اصل السوس و مويز و فلوس خيارشنبر و شكر و مانند آن .\r\nدوم آن كه حاد بود و وى در قولنج بارد و مانند آن از امراض بارده به كار آيد و تركيب او از چيزها بود كه مسهل به تذويب و تحليل باشد و اين همه ، مسهلات قويه است كه مشروب مىشود و حسب حاجت اختيار مىكنند\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nبه تقدير اوزان و مراعات اصلاح ، چنانچه در قرابادينات است .\r\nو ديگر حقنه‌ها كه جهت هر مرض مخصوص است نيز مرقوم و معلوم است ، لهذا به تطويل آن نرفتم و به بيان متن پرداختم .\r\nو أما العلاج باليد فكالجبر و البطّ و الكيّ اما معالجه با دست ، پس چون شكسته بستن و شگافتن و داغ دادن است و در اين حكم است هر چه تعلق به يد دارد از خياطت و دَلك و كبس و قدح و امثال آن . و در اينجا بر سبيل اجمال بعضى احكام متعلقه به جبر و بطّ و كىّ گفته شود به سه فائده :\r\n\r\nفائده اندر احكام جَبر\r\nو آن عبارت است از آن كه استخوان ، شكسته ، يا از جاى برآمده را بربندند به نهجى كه معروف و معمول است .\r\nو شكستن استخوان را كسر گويند .\r\nو بى جا شدن او از مفصل ، اگر به نوعى بود كه همهء آن از جفره برآمده باشد ، خلع نامند و الا وثى خوانند .\r\nاما وَهْن و وَهْى هر دو باهم ترادف دارند و معناش آن كه به استخوان و به آنچه محيط آن است كوفت لاحق شود ، بىآن كه استخوان از جاى بلغزد ، يا برآيد و اين فائده به دو قسم گفته مىشود :\r\n\r\nقسم اندر كسر\r\nو تدبيرش آن است كه عضو را به نرمى همىكشند و به هيئت اصلى آرند ، پس به عصابه به‌بندند ، بستنى معتدل . و بايد كه عصابه بر نفس عضوى محكم‌تر به‌پيچند و بر مادون او نرم‌تر . و بايد كه عصابه هموار بود و مطابق عضو مكسور باشد . و بعد تعصيب ، هر جا كه مغاك به‌بينند ، رفاده بر آن نهند ، تا تمام عضو مستوى نمايد ، پس تختها كه از چوب انار و بيد و امثال آن كه نرم است ساخته باشند و هموار كرده بر آن گذارند ، از هر چهار طرف و به رشته پيچند تا محكم ماند .\r\nو اين تخته‌ها را به تازى جبائر گويند و جبيره مفرد او است .\r\nو بعد ربط جبائر ، اگر مانعى نبود ، فصد كنند و مسهل خفيف دهند و تلطيف تدبير نمايند تا از حدوث ورم ايمن بود .\r\nو بهترين غذا در اين وقت مزوّرهء خروس بچه است و خوردن يك مثقال گل ارمنى در جلاب ، جهت استقامت عظم مكسور ، نفع تمام و مومياى پارسى نيز سريع الاثر است .\r\nو جبائر را پيش از دو روز نشايد كشود ، مگر به ضرورتى و او درد است ، يا خارش ، كه در اين حالت كشادن و قدرى در هوا داشتن عضو را لازم است .\r\nو تنطيل به آب نيم‌گرم خارش را كثير الاثر است .\r\nو چون يك هفته بگذرد و درد و ورم و حرارت هيچ نباشد ، بايد كه در تعصيب عنف كنند و چار روز ، بلكه پنج روز بعد مىگشوده باشند و اضمدهء جبر برنهند و تدبير تغليظ نمايند به تناول كله‌پايچه و هريسه و امثال آن و ارز و زردهء بيضهء مرغ نيز مفيد است .\r\nو در اواخر كه هنگام انعقاد دُشبذ است عصابه روز به روز سست همىبايد بست و نشان انعقاد دشبذ آن است كه بر عصابه خون ظاهر شود و تا كه دشبذ سخت نشود عضو را حركت قوى ندهند .\r\nو ايضا عضو را بر يك وضع نهاده ندارند ، بلكه بعد ظهور استحكام ، اندك اندك حركت همىدهند تا كرخت نماند .\r\nو ميعاد جبائر بستن ، حسب حاجت است ، هر گاه استوارى متحقق شود ، احتياج بدان نباشد . و هر چند كه عضو مكسور بزرگ‌تر بود جبائر ديرتر بايد بست .\r\nو صاحب ذخيره گفته كه بر عضو مكسور تا پنج روز نگذرد جبيره نبايد بست و به ربط عصابه\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nاكتفا بايد كرد ، مگر آنجا كه خوف اعوجاج يا آفتى ديگر بود ، كه در اين صورت توقف روا نباشد ، اگرچه روز اول بود .\r\nو هر گاه ورم با كسر يار بود ، بايد كه به زور را در آب عنب الثعلب يا خرفه حلكرده طلا نمايند و همچنان غير مربوط بدارند .\r\nو اگر ربط ضرور افتد ، به غايت نرم بندند و روزى دو بار بكشايند تا كه ورم دور شود ، بعده به علاج كسر رجوع نمايند .\r\nو هر گاه با كسر ، گوشت كوفته شده باشد ، بر گوشت مرضوض شرط زنند و خون برآرند تا از تعفن محفوظ ماند .\r\nو هر گاه كسر مع الجراحة بود ، جايگاه جراحت مكشوف دارند و حوالى او رفاده و جبيره به نوعى كه مناسب بود بربندند .\r\nو هر گاه از عضو مكسور مجروح خون سيلان كند ، صبر و كندر و دم الاخوين و مر باريك ساخته بر جراحت بپراگنند .\r\nو اگر تن ممتلى از خون بود از طرف مخالف ، رگ زنند و گرنه ربط سخت مخالف نيز كافى است .\r\nو هر گاه عضو شكسته بِهْ شود ليكن صلابت در آنجا باقى بود و مانع حركات شود ، اگر آن صلابت قريب العهد بود و متحجّر نشده باشد قطعهء اسرب بر آن بندند ، يا ادويهء قابضه عاصره نهند و به رباط محكم بندند ، تا كه سختى دور بود و اگر بعيد العهد بود و متحجر شده باشد به مراهم و قيروطى مليِّنهء مُرخيه نرم نمايند و به آب گرم تنطيل همىكنند .\r\n\r\nقسم اندر خلع و اخواته\r\nو تدبير خلع آن است كه اگر خوف انصباب ماده بدانجا بود ، فصد كنند و طبع نرم دارند و يك مثقال گل ارمنى در جلاب بدهند و غذا مزوّرهء به روغن بادام فرمايند ، تا از تپ و ورم محفوظ ماند ، پس نظر كنند كه خلع بسيط است يا مركب به جراحت و ورم و قرحه ، اگر مركب به امرى از اين امور باشد ، نخست تدارك آن كنند ، بعده به علاج خلع پردازند ، مگر آن كه خلع در عضوى بود كه به آسانى و بىدرد به جاى همىنشيند كه در اين صورت التفات به ديگر امور نمىكنند و به معالجهء خلع متوجه مىگردند .\r\nو تدبير به جاى نشاندن عضو آن است كه آن را به تدريج اندك اندك بجنبانند راستاً و چپاً ، پس به تأنّى بكشند تا كه به جاى خود نشيند و بسيار باشد كه در اين وقت آواز آيد از مفصل و اين دليل استقرار آن بود در محل آن .\r\nو بعد رد عضو به موضع آن ، بربندند تا باز برنيايد و اگر از بستن درد شديد شود ، بند بكشايند و عضو را همچنان به احتياط بدارند تا كه خاطر جمع شود .\r\nو عصابه كه بر عضو پيچند نشايد كه خرقه خشك شود ، چه از خرقهء خشك كه بر عضو پيچند خوف السخونت و تورم آن جايگاه است .\r\nو اولىتر آن كه مُغاث و گل ارمنى با آب برگ مورد و امثال آن بياميزند و پارچه در آن آلوده ، تعصيب بنمايند ، سرد ساخته و از سه چهار كرّت زياده نبايد پيچيد .\r\nو آرد جو با آب مورد ضماد نيك است .\r\nو تدبير خلع هر عضو عليحده است و در طب اكبر مستوفى گفته‌ام .\r\n\r\nو تدبير وثى\r\nآن است كه اگر عضو از مفصل كمتر برآمده است روغن گل مالند و برگ مورد نرم كوفته بر آن پاشند و به اعتدال بربندند و مُغاث و خطمى با زردهء بيضه طلا نمايند .\r\nو اگر خروج بيشتر بود ادويهء قوىتر ضماد سازند .\r\nو اگر با ورم بود ماش و گلنار و اقاقيا و نوفل و مُغاث با سپيدهء بيضه طلا نمايند .\r\n\r\n","description":"","footnote":"","page_name":" 425 ","page_number":425},
  {"content":"\r\n\r\n\r\nتدبير وَهن و وَثى\r\nچون تدبير وَثى خفيف است و تنطيل آب گرم در اين اعراض جليل الاثر است ، خاصة اگر زردچوب در آن مطبوخ بود و گل ارمنى با سپيدهء بيضه سرشته ، طلاى سريع الاثر است وثى خفيف و وهن و وهى را .\r\n\r\nفائده در احكام بط\r\nبايد دانست كه ورم تا نيك پخته نشود نشايد شگافت و شگاف در ورم به موضعى بايد كرد كه نرم‌تر و بلندتر و فروتر بود .\r\nو واجب است كه بط در طول بدن كنند ، تا ليفها بريده نشو ، د مگر ابط و اربيه ، كه ورم اين دو جا به طول تن نشايد شگافت ، بلكه به تبع شكنج وى بايد كرد و در عرض بدن تا بىآفت باشد ، به خلاف جبهه ، كه وى نيز اگرچه ذى شكنج است ، ليكن در بط ورم آن به مراعاة تبعيت شكنج نمىتوان كرد و به طول بدن مىبايد شگافت ، زيرا كه وضع ليفهاى آن از طول آن است و شكنج ، تقاطع بر آن كرده ، اگر متابعت شكنج كنند ، در شق ، ليفها بريده شود و عضلهء جبهه فرود افتد بر حاجب و چشم ، چنانچه اندروماخسِ طبيب را در معالجهء اميرزاده اين خطا افتاده بود ، لهذا گفته‌اند كه متصدى كار بَطّ بايد كه واقف‌تر بود از وضع الياف و عروق و عضلات هر عضو .\r\nو پس از شق اگر ماده بسيار بود ، به تفاريق بيرون آرند ، تا ضعف نيارد و بعد تنقيهء ريم بتمامه ، از پنبهء كهنه پاك سازند ، تا هيچ چرك نماند و بعده جهت اندمال ، از اسفيداج و توتيا و گلنار و مازو و دم الاخوين و انزروت مرهم سازند و به كار برند كه سريع الاثر است .\r\nو ايضا لازم است مر بطّاط را كه ادويهء حابسهء دم و به مراهم مسكنهء وجع و آلات مخصوصه ، اين كار مهيا دارد و بهترين يابسات وى را بيت نسج عنكبوت است در سپيدى بيضه سرشته ملتقم سازند .\r\nو بهترين مسكّنات ، مرهم سپيدهء ارزيز افيونى است و جهت تشرّب ، نقوع جلد خشخاس و فريادرس و امثال آن سودمند .\r\n\r\nفائده اندر احكام كى\r\nآن دو گونه است :\r\nيكى آن كه به آتش بود و آن چنان باشد كه چيزى تَندار با سيّال چون روغن ، گرم كنند در آتش و بر عضو نهند ، تا بسوزد و جهة اين كار مكوى ذهبى بهتر از همه اشيا است ، مگر در خراج كه از شوصه تولد كند كه در آنجا به زراوند طويل داغ بايد كرد البته ، چنانچه بيايد و كذا در ام الصبيان كه ما بين ابرو داغ مىدهند از بُسد داغ كردن اولىتر است ، چنانچه در امراض صبيان گذشت .\r\nدوم آن كه بى آتش بود و آن چنان باشد كه ادويهء حادة الكيفية بر آن نهند تا عضو را بسوزد ، چنانچه از تيزاب كه اقسام است و معروف ، مشهود مىشود .\r\nو اين دوا نيز سوزاننده است اما نه به افراط و حدّت كثير هم ندارد ، لهذا بر پلك جهت تشمير به كار برند : آهك آب ناديده ، صابون ، بورهء ارمنى ، هر سه ، برابر بسايند و به آب خاكستر چوب بلوط و خاكستر چوب انجير و بول كودكان نابالغ بسرشند و هر جا كه دانند بر نهند .\r\nبالجمله منفعت داغ نارى آن است كه رطوبتهاى فاسد كثير كه در عضوى گرد آيد و مزاج و جوهر آن عضو را تباه سازد و علّتها به درآمدن دهد و از انواع استفراغها تنقيه وى حاصل شود و به سبب داغ آن رطوبت فاسد نيست گردد و منافذ بزرگ كه مسلك ماده و مده است به‌بندد و سخت\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nشود و سوء مزاج سرد از عضو زوال پذيرد و سيلان خون بستد .\r\nو منفعت داغ دوائى قريب به داغ نارى است ، خصوص در انسداد مسالك و نيكو تدبير است براى كسى كه تحمل كىّ نارى ندارد و ايضا به ناسور مخصوص است .\r\nاكنون امراضى كه داغ در آن اطبا تجويز كرده‌اند بيان كنيم :\r\nيكى از آن ، درد چشم است كه كهنه بود و سببش نزله باشد .\r\nدوم ضيق النفس كه از نزله كثير باشد .\r\nسوم جذام .\r\nچهارم درد سر كهنه و نزول الماء كه در شروع باشد .\r\nپنجم شعر زائد .\r\nششم ناصور گوشهء چشم .\r\nهفتم مزاج كه از شوصه تولد كند .\r\nهشتم خراج كه در جگر باشد و ريم اندر غشاى جگر افتد و به ضماد شربت مدره انتفاع نيابد .\r\nنهم امراض سپرز .\r\nدهم ضعف معده كه از نزله بود .\r\nيازدهم استسقا .\r\nدوازدهم خلع مفصل باز و از سر كتف به سبب بسيارى رطوبت يا به سبب زخمى و آسيبى .\r\nسيزدهم استرخاى مفصل سرين و وجع ورك .\r\nچهاردهم عرق النسا .\r\nو پانزدهم قيلة الماء .\r\nشانزدهم فتق بن ران .\r\nهفتدهم وجع دندان .\r\nهيژدهم نزف دم از هر موضع ظاهرى كه باشد و آلت كى را در آنجا وصول ممكن بود و آن عضو قابل داغ باشد .\r\nو چون طريق داغ اكثر عضو مختلف است ، هر واحد به طريق جدا ذكر مىشود و آنچه متحد الطريق است يك جا مذكور خواهد شد .\r\nبالجمله\r\n\r\nطريق داغ درد چشم و ضيق النفس نزلى\r\nآن است كه موى از وسط سر تراشند و در همانجا داغ دهند به نهجى كه پوست سر جمله بسوزد و چون پوست بازافتد احسن آن كه استخوان آنجا را نيز قدرى بخراشند تا بخار مادهء نزله بيرون آيد ، پس اگر نزله قوى است دو داغ ، بلكه سه داغ بايد داد با هم نزديك و جراحت را تا زمانى طويل مندمل شدن نبايد داد تا رطوبتها كما حقه بيالايد ، بعده با مراهم منبته ببايد ساخت .\r\n\r\nطريق داغ جذام\r\nآن كه هر گاه خوف حدوث او متيقّن شود بايد كه پنج داغ دهند : يكى بر رستنگاه موى پيشانى ، دوم بر اقصاى بافوخ ، سوم پس سر به موضعى كه از فقره برتر است ، و دو داغ بر پس هر دو گوش به محلى كه درز قشرى است .\r\n\r\nطريق داغ صداع و شقيقه مفرط و خيال منذرهء نزول ماء\r\nآن است كه شريان صدغين را كه بزرگ است بسوزند و در اينجا بايد كه مكرر كنند داغ را تا شريان سوخته شود ، چه اگر وى نسوزد سود ندهد ، لهذا بعضى بهر احتياط پوست صدغ در طول شريان مذكور منشق مىسازند و آن رگ را عريان كرده داغ بر آن مىنهند تا بىشبهه باشد . و بعضى رگ مذكور را عوض داغ بَتر مىكنند يا سَل و بيان بَتر و سَل آخر بحث فصد شريان بيايد .\r\n\r\nطريق داغ شعر زائده\r\nآن كه نخست موى فزونى از پلك به موچنه بر كنند و به آلت باريك ، سوزن مانند ، بر هر بن موى داغ دهند و آنجا كه موى باهم پيوسته بود باشد كه بن دو موى را يك داغ كفايت كند .\r\nو بعضى به ادويه تشمير پلك كنند ، چنانچه در طب اكبر مذكور است .\r\n\r\nطريق داغ غَرَب ، يعنى ناسور گوشهء چشم\r\nآن است كه نخست گوشت ناسور را به پاكى ببرند تا استخوان پديد آيد ، پس بنگرند كه استخوان درست و پاكيزه است ، يا قدرى\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nتباه شده ، اگر تباه شده باشد قدرى از آن بتراشند و الا فلا .\r\nبالجمله بعد ظهور استخوان تحقيق منافذ ناسور نمايند و به آلتى باريك داغ در آن منفذ كنند و در حين داغ ، لازم است كه اسفنج يا پنبه كهنه به آب سرد تر كرده بر چشم گذارند تا گرمى داغ به او نرسد .\r\nو اين داغ به نوعى بايد كرد كه به جانب بينى كند و اين كار اگر از يك بار حاصل نشود سه بار تكرار بايد كرد .\r\nو نشان كشاده شدن منفذ به داخل بينى آن است كه چون دهان و بينى مريض بگيرند نفس از منفذ چشم همى آيد ، پس پنبه به مرهم زنگار آلوده در وى گذارند و يك روز پنبه كهنه تنها بگذارند تا كه فراهم آيد .\r\n\r\nطريق داغ خراج كه از شوصه تولد كند\r\nآن است كه هر گاه وى بزرگ شود و به نفث پاك نگردد و ريم كند بايد كه آن را به بيخ زراوند طويل داغ كنند ، بدين طريق كه روغن زيت بسيار گرم كنند و زراوند را درگذارند تا سخت گرم شود پس با زنبور گرفته داغ دهند هفت جا ، يكى آنجا كه سر هر دو استخوان چنبر گردن با هم پيوسته است و چون اينجا داغ نهند ، نخست بايد كه پوست آن محل بالا بركشند پس كىّ كنند .\r\nدوم آنجا كه قريب به وداجَين است و ميل به سوى پيش دارد دو داغ كوچك بايد كرد ، يكى سوى راست و ديگرى به طرف چپ گردن .\r\nسوم ميان پهلو ، آنجا كه ميل به سوى پيش دارد دو داغ بزرگ كنند .\r\nچهارم ميان پهلو آنجا كه ميل به پشت دارد دو داغ دهند .\r\nديگر پنجم بالاى فم معده يك داغ .\r\nششم ما بين دو شانه يك داغ .\r\nهفتم بر دو جانب پشت فروتر از محل داغ ميان دو شانه ، هر طرف يك داغ و اين دو داغ پشت ، كوچك بايد كرد و بعده به مرهم سپيده و مرهم آهك علاج نمايند .\r\nو بدانند كه در اين مرض ، داغ به آهن و امثال آن نشايد كرد و ايضا تجويز شق نبايد نمود كه خطر عظيم دارد .\r\n\r\nطريق داغ جگر\r\nآن است كه بر آخر وى آنجا كه نزديك پيغولهء ران است اندكى برتر يك داغ بنهند چنانچه پوست جمله بسوزد و به غشا رسد و ريم برآيد و اين را چند روز فراهم شدن ندهند تا خوب پاك شود و در اين اثنا شربتهاى مناسبه و غساله مىداده باشند و بعد تنقيهء تام مندمل گردانند .\r\n\r\nانتباه هر گاه خراج جگر پديد آيد\r\n، اگر در گوشت وى است به علاج ورم جگر توجه كنند و داغ در اينجا دخل ندارد و نشان ورم گوشت جگر ، تپ لازم است و ثقل و درد به جانب راست پيدا بودن و به دوا و به تنقيه منتفع گشتن .\r\nو ليكن آنجا كه درد به شدت بود و هيچ تنقيه و دوا سود ندهد بدانند كه ماده زير غشا است و در اينجا داغ نفع دارد وقتى كه ماده مستحيل به مده شده باشد .\r\n\r\nطريق داغ سپرز\r\nآن است كه پوست شكم را كه بالاى او است به صناره‌ها بردارند ، پس داغ دهند به آلتى آهنى دراز كه سر او دو شاخ بود تا در يك دفعه دو داغ حاصل شود و قريب يكديگر دو دفع ديگر داغ كنند تا در سه دفع شش داغ پديد آيد .\r\n\r\nطريق داغ معده\r\nآن است كه بر فم معده سه جا داغ دهند بر شكل مثلث ، چنانچه يك داغ اندكى فروتر از غضروف خنجرى افتد و دو داغ ديگر از دو جانب آن قدرى فروتر بر شكل مثلث باشد\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nو داغ به قدر سطبرى جلد بايد و مندمل شدنش نشايد ، تا دايم رطوبت از آن بيالايد .\r\nو حاجت به داغ معده در صورتى است كه نزلهء دماغى پيوسته بر آن ريزد و آن را تباه سازد ، حتى كه هيچ دوا و تدبير سود ندهد .\r\n\r\nطريق داغ در استسقا\r\nآن است كه پنج جا داغ دهند : يكى بر فم معده ، دوم بر جگر ، سوم بر سپرز ، چهارم بر قعر معده ، پنجم بالاى ناف و اين ، مخصوص به طبلى و زقّى است و بعد از يأس تدبير ديگر بايد كرد .\r\n\r\nطريق داغ سر كتف\r\nآن است كه هر گاه مهرهء استخوان بازو از سر كتف بيفتد ، بايد كه اول مهره را به جاى برند ، پس داغ كنند بدين طريق كه مريض را بر پهلوى سالم بخسپانند و پوست آن محل كه مهرهء لغزنده بود به صناره يا به سر انگشتان بردارند تا قوت داغ به عصبها و رباطها كه آنجا است نرسد ، پس حوالى آنجا داغ نهند متعدّد و اقلِّ آن چهار است بر شكل مربع و داغ چنان بايد كرد كه سطبرى پوست تمام بسوزد .\r\n\r\nطريق داغ مفصل سرين كه جهت وجع الورك و عرق النساى كهنه كنند\r\nآن است كه حوالى آن داغ دهند متعدد .\r\nو بعضى اطبا آلتى مىسازند بر شكل قدحى و دو دائره ديگر در آن نصب كنند چنانچه در يك دفعه سه داغ مدوّر حاصل آيد .\r\nو اين قدح را دنبالى دراز مىگذارند جهت گرفتن .\r\nو قطر قدح قدر نيم بالشت بايد و سطبرى لب آن ، مقدار سطبرى دانهء خرما .\r\nو فصل فيما بين دائرهء منتصبه آن ، قدر سطبرى يك انگشت .\r\nفى الجمله بعد داغ ، مدتى مندمل شدن ندهند تا نيك ترشح كند ، پس از آن مراهم سازند .\r\n\r\nطريق داغ دندان كه درد كند ، از سوء مزاج بارد ساده بود ، يا از بلغم و به دوا منتفع نشود\r\nآن است كه از زر يا از آهن ميلى سازند و انبوبه بر دندان نهاده ، آنجا محكم داشته و آن ميل را سرخ كرده به انبوبه در آرند و بر دندان رسانند و زمانى نيك دارند و باز تكرار كنند تا خوب داغ شود .\r\nو اگر حوالى آن سن ، به خمير درگيرند و روغن زيت جوشان كرده ، به مغرفهء صغير گرفته ، بر آن سن محاط به خمير اندازند نيز مجوز است و از اين داغ درد فورا ساكن شود .\r\n\r\nطريق داغ ناسور لثه\r\nآن است كه بر يك طرف ميل ، صوف پيچند و آن را در روغن زيت ، يا گل ، يا كنجد ، كه جوشان باشند در آرند ، پس بر گوشت فاسد گذارند و تكرار همى كنند تا گوشت گنده بتمامه بسوزد و رطوبتى كه مانع التحام است خشك شود .\r\nانتباه هر محلى كه ذى غور بود چون داخل انف و فم و مقعد و كىّ در آن شود مع محافظت حوالى وى .\r\nطريق داغ آنجا همان است كه به وساطت انبوبه داغ دهند ، چنانچه در داغ دندان گذشت .\r\nو اگر بدانند كه انبوبه ، مانع حرارت ميل نخواهد شد از تنگ جرمى ، بايد كه طلق و مغره به سركه مذاب ساخته بر آن انبوبه از طرف خارج بيالايند ، پَستر ، خرقه بدان پيچند و نيك سرد كنند به گلاب سرد ، يا به بعض عصارات ، بعده به عمل آرند تا بىضرر باشد .\r\nو هر گاه داغ جهت اسقاط لحم فاسد كنند ، احتراز از گوشت صحيح واجب دانند .\r\nو نشان لحم صحيح آن است كه از داغ الم كند .\r\nو گاه باشد كه احتياج افتد به آنكه\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nمع اللحم عظم را كه زير او است نيز داغ دهند ، تا فسادى كه در وى متأدى شده باشد زائل شود .\r\nاما اگر اين استخوان قحف بود داغ غائر نشايد داد ، تا به دماغ ايذا نرساند و حجب آن را متشنّج نگرداند و در غير وى كىّ بالاستقصا بايد كرد ، خاصة اگر جهت نزف دم كنند ، تا خشك ريشه عميق تندار پديد آيد و زود ساقط نشود ، چه سرعت سقوط خشك ريشه جلاب آفت عظيم است .\r\nو چون در استعلاج به دوا ، رعايت ده چيز ضرور است مىگويد :\r\nو يجب في العلاج بالأدوية مراعاة نوع المرض و سببه و قوة المريض و ضعفه و المزاج الحادث و المزاج الطبيعي و السنّ و العادة و البلد و الوقت الحاضر و حال الهواء و واجب است در علاج به ادويه ، مراعات اين ده امر كه مذكور شده هر يك مشروحا بگويم :\r\nبدان كه مراعات نوع مرض آن است كه تحقيق نمايند كه آن حار است يا بارد ، رطب است يا يابس ، بسيط است يا مركب ، ساذج است يا مادى ، مطابق آن به استعمال ضمادات استعلاج كنند .\r\nو مراعات سبب مرض آن است كه تنقيح كنند كه وى بدنى است يا نفسانى و بادى است يا سابق ، يا و اصل و حسب آن فكر ازالهء سبب نمايند .\r\nو مراعاة قوت و ضعف مريض آن است كه اگر قوى است به استفراغ مبادرت كنند به شرط احتياج و اگر ضعيف است با وجود حاجت به تنقيه نبايد پرداخت .\r\nو كذا در استعمال ادويهء قويه و ضعيفه لحاظ قوت و ضعف مريض لازم است .\r\nو مراد از ضعف ، ضعف حقيقى است كه از اطالت مرض و كثرت فاقه‌ها وارد شود ، به خلاف ضعف عارضى كه از شدت بيمارى و غلبهء اخلاط افتد كه در اينجا تنقيه موجب تقويت مىشود به ازالهء سبب مضعف .\r\nو مراعات مزاج حادث و مراعات مزاج طبيعى آن است كه مزاج حادث را بر مزاج طبيعى قياس كنند كه چه قدر بعيد افتاده و اين معنى ملحوظ نموده تصرف در كمّيّت و كيفيّت ادويهء مستعمله نمايند ، چه اگر مزاج اصلى حار بود و مرض نيز حار عارض شود ، دليل ضعف سبب است و در اينجا احتياج به دواى شديد البرد و كثير الكمّيّت نباشد ، مگر آن كه مرض حادث ، در غاية درجهء افراط بود .\r\nو اگر مزاج اصلى حار بود و مرض بارد حادث شود لا محاله دليل قوت سبب باشد و به سخونت قوى و به تكثّر مقدار مفتقر بود ، مگر آن كه مرض حادث مخوف نبود و به افراط تسخين ، ضررى ديگر نظر به مزاج اصلى متوهّم گردد ، كه در اين حالت نيز درجهء وسط مرعى بايد داشت .\r\nو مراعات سن آن است كه اگر مريض طفل يا شيخ است ، مُسهلات قويه ندهند و اگر مبتلا به مرض حار شوند ، آنچه شديد البرد بود ، خاصةً كافور نخورانند كه ضعيف مزاجان را تحمل آن نيست و اگرچه نظر به آن كه مرض گرم شيخ را به غير از قوت سبب نمىباشد و دوائى مقابل حسب قوت سبب بايد ، افراط در تبريد مطلوب است ليكن آن كه ضعف قواى اينان مانع آن گشته و ضررى ديگر در مآل كار محتمل است منع از افراط تبريد نموده‌اند ، مگر آن كه ضرورتى حاليه مستدعى گردد و تأنّى در آن موجب آفت قويّه باشد كه در اين وقت به زعم خوف آجل استرضا به ضرر عاجل نتوان كرد .\r\nو مراعات\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nعادت مريض آن است كه بپرسند كه معتاد به مسهل و مُقى هست يا نه و تأثير مليِّن و مسهل و مقى در طبعش چگونه است تا موافق حاجت ، تدبير كرده شود ، چه ، ملاك امر رعاية عادت است و اين بدون تجربه حاصل نمىشود ، لهذا گفته‌اند كه بيمار را تا ممكن باشد به همان چيزها معالجه كنند كه سابق تناول آن كرده باشد .\r\nو چون مسهل خواهد داد ، نخست به مليِّنات خفيفه امتحان طبع كنند ، بعده به مسهل پردازند .\r\nو چون استماع بعضى امور ضرور است ، قدرى از احكام عادت طبائع كه اين درويش مشهود كرده ارقام مىنمايد :\r\nشخصى بود كه از پنج دانه عناب و نه دانه سپستان و يك درم گل سرخ بيست مجلس مىرفت .\r\nو شخصى ديگر از يك توله اسبغول سى مجلس مىرفت و اقسام مواد به دفع مىشد .\r\nو ديگرى را سنا و تربد اگرچه دو چند از شربت آنها مىخورد اثر نمىكرد و مغز فلوس خيار شنبر مقدار پنج درم كافى المرام مىشد .\r\nو ديگر محرورى مزاج بود و اكثر تبريد مىكرد ، ليكن هر گاه شيرهء تخم خرفه مىخورد در تمام اعضاى او حكه مىافتاد و به زبان در وى چنان مىيافت كه گويا مورچه‌ها مىروند و بعده سينه خفه مىشد و نفس تنگى مىكرد و تا كه قى نمىكرد از اين حالت رهائى نمىيافت و من آن را به زعم آن كه يگان بار ، از جمله اتفاقات اين حالت بوده باشد و بعده به همان خيال وسوسهء سودا است كه صورت مىبندد ، شيرهء تخم خرفه بىآن كه وى بدان واقف شود دادم ، فورا همان حالت افتاد ، آن زمان دانستم كه از خيال نيست ، بلكه از عادت مجبوله است كه بأمر الله سبحانه در هر يكى مودَع شده و عقل در ادراك آن اعتراف به قصور دارد .\r\nاز اينجا است كه گفته‌اند : العادة طبيعة ثانية و بقراط گفته : العادة طبيعة خامسة و مآل هر دو قول واحد است ، چه ، هيچ فردى از افراد نوع انسانى خارج از آن نيست كه مزاج او مائل به يكى از كيفيات اربعه نباشد و نظر به همان مىگويند كه طبع فلانى حار است ، يا بارد ، يا رطب ، يا يابس و آن طبع در حق وى طبيعى است و مراعات وى ضرورى است و عادت به دستور مشابه طبيعت آمده در وجوب رعايت ، پس اگر اعتبار طبع واحد كه مر هر فرد است نموده شود ، عادت طبع ثانى باشد و اگر لحاظ طبائع اربعه كه نظر به افراد است كرده آيد طبع خامس بود ، فافهم .\r\nو مراعات بلد آن است كه بدانند كه شهر گرم است ، يا سرد و من حيث الاقاليم طبعش چيست و من حيث الوضع و نظر به مجاورت چگونه است و خاصيّتش چه‌سان افتاده ، پس موافق تقاضاى آن رعايت در علاج نمايند ، مثلا اگر بلاد از اقليم معتدل بود و عارضى مانع اعتدال آن نگردد ، يا از اقاليم ثانى يا ثالث بود و ليكن در جنوب آن كوه باشد و در شمال آن درياى شيرين ، پس در چنين شهر كه بالذات معتدل است يا بالعرض كه من حيث الاقاليم طبع آن گرم است و من حيث المجاورة سرد ، افراد در تسخين و تبريد نشايد كرد و درجهء اعتدال مرعى بايد داشت ، كه چون مزاج او معتدل است ، ادنى مغيِّرى در تغيّر مزاج سكانش اثر مىكند .\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nو گذشت كه سبب ضعيف را تدارك به ضعيف توان كرد .\r\nو كذا اگر در شهر حار مرض حار افتد كه در اينجا حاجت به تبريد كمتر از بلد معتدل بود ، كما ذكرناه .\r\nو ايضا در شهر بسيار گرم ، تنقيه به فصد كمتر بايد كرد و از مسهل قوى و مُقىّ قوى احتراز بايد نمود و جهت اخراج دم به محاجم اقتصار بايد فرمود .\r\nو كذا در بلد شديد البرودة اجتناب از مسهل و مُقىّ قوى ضرورى است و در اينجا مهما امكن مبادرت به برآوردن خون نكنند و اگر ضرورت آيد فصد را بهتر از حجامت دانند .\r\nو ايضا بدانند كه از خواص بعضى بلاد است كه بعضى ادويه در آنجا عمل مىكند و در مادون آن آنچنان عمل نمىكند ، بلكه باطل الاثر مىگردد چنانچه به ثبوت رسيده كه در بلدى سمى است مشهور كه از سموم قاتله است و هر گاه آن را نقل كرده به شهر ديگر مىبرند سمّيّت در آن اصلا نمىماند ، اگرچه به احتياط و به محافظت از تصرف آب و هوا برند و در غاريقون به دستور عملى كه در روم مىكند در جاى ديگر نمىكند ، پس طبيب را از اين امر نيز ماهر بايد بود و بهر بلدى كه رسد از عقلاى آن ديار حقيقت آثار اشيا بپرسد تا از زلّت قدم محفوظ ماند .\r\nو مراعات وقت حاضر آن است كه دريابند تا از فصول در وقت كدام فصل حاضر است ، پس آنچه مناسب بدان فصل است و در تدبير فصول گذشت به كار برند .\r\nو معنى ديگر در مراعات وقت آن است كه مؤلف خود نيز مىگويد و مراعات حال هوا آن است كه اگر هوا مثلا به سببى از اسباب سماوى يا ارضى گرم شود در فصل شتا ، پس احكامى كه مخصوص به شتا است ساقط مىگردد و رعايت حال هوا در معالجه لازم مىشود و اين هم داخل در وقت حاضر است .\r\nچون امور عشره ذكر كرده بود مؤلف به اجمال خواست كه آن اجمال را بسط دهد مجملا ، لهذا گفت : و أما كيفيّة الدواء فيستخرج ، إما من كيفية المرض ، فإن المرض الكثير الحرارة يداوى بالكثير البرودة اما كيفيت دوا ، پس برآورده مىشود ، يعنى تجويز نموده مىآيد ، يا از كيفيت مرض من حيث التقابل ، پس به درستى بيمارى بسيار گرم را دوا كرده مىشود به دواى بسيار سرد .\r\nو إما من جهة مزاج البدن ، كالمحرور يصيبه الحرارة ، فتبريد مزاجه ينبغي أن يكون يسيرا يا مستخرج كرده مىشود از جهت مزاج بدن ، چنانچه محرور كه او را مرض گرم لاحق شود ، پس تبريد مزاج او بايد ، كه به اندك چيز حاصل آيد ، بنا بر ضعف سبب و بالضدّ و تقديرش آن است كه اگر قضيه بر عكس اين بود ، ضد آنچه گفته شد به عمل آرند .\r\nو در اينجا دو احتمال پيدا آيد :\r\nيكى آن كه اگر مبرودى را برودت مستولى شود تسخين قليل نيز به او كافى است .\r\nدوم آن كه اگر محرورى به مرض بارد يا مبرودى به مرض حار مبتلا شود ، به تسخين قوى و تبريد قوى حاجت آيد لما ذكر .\r\nو إما مما يلايم الوقت و الهواء و البلد ، فإن الوقت الحار و الهواء الحار يقتضي أن يكون التبريد فيه اكثر و بالضد و يا مستخرج كرده مىشود كيفيت دوا از آنچه مناسب وقت و هوا و بلد بود ، پس به درستى كه وقت گرم و هواى گرم تقاضاى آن مىكند كه تبريد\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nدر آن بيشتر كرده مىشود و به ضد ، يعنى در وقت بارد تسخين بيشتر كرده مىشود ، چه در هر وقت ، استعمال دوا مخالف طبع آن وقت است لا محاله محتمل است بر او بعيد از مضرّت .\r\nو أما وقت استعماله ، فيستخرج إما من وقت المرض ، بحسب المبدأ و المنتهى اما وقت استعمال دوا ، پس برآورده مىشود ، يا از وقت مرض حسب ابتدا و انتها ، مثلا ورم حار اگر در ابتدا است ، روادع فقط در آن نهند و اگر در منتها است محلِّل فقط . و اگر در تزائد است ، رادع و محلِّل مخلوط ساخته به كار برند .\r\nو به دستور ، در مرض گرم ، اندر ابتدا ، تلطيف تدبير بر سبيل اعتدال بايد كرد و در انتها ، توفير در تلطيف بايد نمود .\r\nو كذلك اگر مرض كثير الماده و ذى هيجان باشد ، هم در ابتدا استفراغ بايد كرد بىانتظار نضج و الا به نضج مشغول بايد بود بعده به استفراغ .\r\nو إما من قوة المريض ، فإنه إن كان قويّا لم تؤخِّر الاستفراغ و إن كان ضعيفا أخِّر ليتراجع القوة بالأغذية و يا برآورده مىشود از قوت بيمار ، پس اگر باشد مريض قوى ، تأخير نبايد كرد استفراغ را ، چه ، تأخير در آن با وجود حاجت و ايفاى قوت موجب غلبهء علّت بر طبيعت و باعث ضعف قوت است و تدارك در اين صورت متعسّر .\r\nو اگر باشد مريض ضعيف ، تأخير كرده مىشود تنقيه را تا مسترجع گردد قوت ، به اغذيهء مناسبه و ليكن اگر با وجود ضعف ، حاجت به استفراغ قوىتر دانند و رجوع قوت به اغذيه متعسّر پندارند ، به احتياط تمام تنقيهء خفيف توان كرد اما به تفاريق بايد نمود و در اين ولا تقويت قوت به اغذيه و اشربه كه مناسب آن مرض باشد بايد فرمود .\r\nو اين امور موقوف بر رأى طبيب دانا است ، تا هر چه اصلح داند به عمل آرد .\r\nو إما مما يلائم الوقت ، كما يستفرغ في الشتاء عند أنصاف النهار و في الصيف بالأسحار و يا برآورده مىشود از آنچه مناسب وقت بود از فصول ، چنانچه استفراغ كرده مىشود در سرما وقت چاشت و نيمهء روز ديگر يا در وقت سحر پيش از صبح و وجه اين ظاهر است .\r\nو أما جهة استعماله ، فيؤخذ من نفس عضو العليل ، كالسحج في الأمعاء العليا يداوى بالمشروب و في الأمعاء السفلى يداوى بالحقن اما جهت استعمال دوا ، پس گرفته مىشود از نفس عضو عليل ، همچون سحج كه در امعاى علوى بود علاج كرده مىشود به ادويهء مشروبه و سحج كه در امعاى سفلى باشد علاج كرده مىشود به حقنه ، زيرا كه وصول دوا به عضو مأوف در اول به شرب و در ثانى به احتقان اسرع است .\r\nو أما اختيار الأوفق منه ، فيستخرج من قوة المريض و ضعفه و اما اختيار كردن آنچه موافق‌تر است از دوا ، استخراج مىشود از قوت مريض و ضعف او ، چه ، در هر حالتى از حالات ، دوائى كه مناسب آن بود موافق‌تر باشد آن را .\r\nو أما مداواة العضو خاصة ، فتتمّ بطرق أربعة و اما مداواة عضو خاصه ، تمام مىشود به چهار طريق ، چنانچه هر يك از آن مؤلف ذكر مىكند :\r\nأحدها المأخوذ من مزاجه يكى از آن چهار آن است كه مأخوذ بود از مزاج عضو ، فإن الأعضاء مختلفة في المزاج ، فيردّ كلّ واحد منها إلى مزاجه الطبيعي پس بدرستى كه اعضا مختلف‌اند در مزاج و هر گاه تغيّر در آن افتد بايد كه رد كرده شود هر واحد از اين ، به سوى طبيعى وى .\r\nدر بحث اعضاء\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nامزجهء آنها گفته شد .\r\nالثاني المأخوذ من خلقته دوم از آن مأخوذ است از خلقت عضو ، فإنه إن كان سخيفا كالرية لا يستعمل الأدوية القوية پس اگر باشد عضو سخيف ، يعنى نازك‌جرم و متخلخل چون ريه ، استعمال نكرده شود در معالجهء آن ادويه قويه .\r\nو إن كان متلزّزا كالكلية و اگر باشد عضو سخت‌جرم چون گرده ، يستعمل فيه القوية استعمال كرده شود در وى ادويه قويه .\r\nو إن كان وسطاً كالكبد و اگر باشد عضو متوسط الجرم ، چون جگر ، يستعمل فيه الوسط استعمال كرده شود در وى ادويه‌اى كه متوسط باشند در ضعف و قوت .\r\nالثالث المأخوذ من قوة العضو طريق سوم از طرق اربعه مأخوذ است از قوت عضو ، فإن العضو متى كان رئيساً پس بدرستى كه عضو هر گاه باشد رئيس ، چون دل و جگر و دِماغ ، أو يعمّ نفعه للبدن يا عام باشد نفع آن عضو مر بدن را ، چون معده و ريه كه اگرچه رئيس نيست ، ليكن همهء تن محتاج به دو است ، أو كان لطيفاً يا باشد آن عضو لطيف و شريف و ذكى الحس چون چشم و گوش و امثال آن ، لا يستعمل فيه المحلّل استعمال نشايد كرد در چنين اعضا چيزى كه محلل قوى باشد . و استعمال عام است كه از داخل بود يا از خارج ، لهذا شيخ گفته كه هر گاه تنقيهء عضوى از اعضاى رئيس مطلوب شود زنهار به ادويهء قويه و به يك دفعه نبايد كرد .\r\nو كذا اگر تضميد نمايند به محلِّلات ، واجب است كه ادويهء قابضهء طيب الرائحه به آن ممزوج سازند تا حفظ قوت آن عضو كند .\r\nو ايضا افراط تبريد به دستور ، تضميد به مرخيات صرف در اين اعضا منهىٌ عنه دانند .\r\nو اولىترين اعضا به اين مراعات قلب است ، پس دِماغ و كبد .\r\nو كذا در معالجهء معده و ريه كه عضو مشترك است ، تمام بدن را افراط تبريد روا نيست ، خاصةً اگر ضعف در وى پيدا بود ، از اينجا است كه در حمّيات حادّه هر گاه در معده ضعف باشد آب شديد البرد نمىدهند و كذا مبردات ديگر .\r\nو به دستور هر گاه ضعف ريه با تپ يار بود ، فرط برودت نشايد .\r\nو همچنان كه استعمال محلِّلات صِرف و مرخيات صِرف بر اعضاى رئيس ممنوع است بر معده و ريه نيز ممنوع است .\r\nو مراعات اعضاى ذكىّ الحس آن است كه ادويهء ردية الكيفية ، لذاعهء موذيه به كار نبرند بر آن ، چون يتوعات و امثال آن .\r\nالرابع المأخوذ من وضعه طريق چهارم از طرق اربعه مأخوذ است از وضع عضو و چون وضع تقاضا نمىكند موضع و مشاركت را ، مؤلف مثال اين هر دو مىگويد : فإنه ينتفع ، إما في تقدير قوة الدواء بحسب قُرب العضو و بُعده پس بدرستى كه به لحاط وضع در استعلاج منتفع مىشود لاحظ ، يا در تقدير قوت دوا ، حسب نزديكى عضو و دورى آن از وصول دوا چنانچه در نظير مىآرد ، فإنّ المري يسهل تغيّر مزاجه بالدواء ، لسرعة وصوله إليه پس بدرستى كه مرى مثلا چون منفذ غذا است تغيّر مزاج او از دواى مشروب به سهولت مىشود بنا بر سرعت وصول دوا به سوى عضو ، و لا كذلك الرئة و نيست همچنين شش و وجهش پيدا است كه وصول دوا به آن يا از راه جگر خواهد بود به مسالك معلومه ، يا من حيث الترشّح از مرى به سوى ريه خواهد بود و در هر دو صورت\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nتنقيص و تضعيف او خواهد شد .\r\nو إما في مشاركة العضو بما يتّصل به من الأعضاء و يا منتفع مىشود لاحظ به مراعات وضع در مشاركت عضو به چيزى كه اتصال دارد عضو مذكور به آن چيز از اعضا .\r\nو در تفصيل وى من حيث التفريع مىگويد : فيُستفرغ المادة التي حصلت فيه من ذلك العضو پس استفراغ كرده مىشود ماده كه حاصل شود در آن عضو ، از راه آن عضو كه مشارك او است ، كما إذا حصلت المادة في الجانب المقعّر من الكبد ، فيستفرغ بالمسهل نحو الأمعا چنانچه هر گاه حاصل شود ماده در جانب مقعّر از كبد ، پس بايد كه برآورده شود آن را به مسهل به جانب امعا ، زيرا كه مقعر جگر به امعا مشاركت دارد و جذب مادهء او بدين طريق اسهل است .\r\nو إن حصلت في الجانب المحدّب فيستفرغ بالإدرار نحو الكليتين و اگر حاصل شود ماده در طرف محدّب جگر ، پس استفراغ به ادرار بايد كرد به سوى گرده‌ها ، زيرا كه حدبهء جگر مشاركت دارد به كليتين .\r\nاكنون بيان مىكند مؤلف طريقهء جذب مواد را و ايما مىنمايد بر آن كه معرفت موضع عضو دخل دارد بر نوع كيفيت جذب و استفراغ ، چنانچه گفته :\r\nو اعلم أن المادة إذا كانت في الانصباب تُجذب من موضعٍ إلى موضعٍ و إن كان بعيداً و بدان كه ماده اگر باشد در ريزش ، جذب كرده شود آن را از مكانى به مكانى و اگرچه مكان مجذوبٌ اليه بعيد باشد ، يعنى در اين حالت كه ماده هنوز منقطع از انصباب نشده باشد جذب ماده عام است كه به سوى مكان قريب بود يا بعيد و ليكن جذب مذكور بعد مراعات سه شرط بايد كرد :\r\nيكى از آن ، مراعات مخالفت جهت است ، ليكن در يك قطر ، چنانچه مادهء دست راست مثلا به جانب دست چپ كشند و يا مادهء سر به جانب دست و يا پاى ، اما جذب در دو قطر روا نيست در هيچ وقت و اين چنان باشد كه مادهء دست راست مثلا به جانب پاى چپ كشند .\r\nو دوم از آن ، مراعات مشاركت است ، از اينجا است كه وضع محاجم بر ثديين ، حبس طمث مىكند بوقوع المشاركة بينهما ، أى بين الثديين و الرحم .\r\nو سوم از آن شرائط ثلاثه ، مراعات محاذات است و اين چنان باشد كه جهت علل كبد ، باسليق ايمن فصد كنند و براى امراض طحال باسليق ايسر .\r\nو هر گاه با وجود مراعات محاذات ، تبعيد ماده نيز مطلوب شود ، اسيلم ايمن جهت كبد و اسيلم اليسر بهر طحال بايد كشود .\r\nايضا هر گاه جذب به غير استفراغ كنند لازم است كه ميان مجذوبٌ منه و مجذوبٌ إليه بُعد معتدٌبه باشد ، چه ، در اين صورت بر تقدير مقاربت ، خوف استرجاع مادهء مجذوبه است به سوى مجذوبٌ عنه .\r\nو أما إذا حصلت في العضو ، فإن كان العهد قريباً ، تُجذب من موضع إلى موضعٍ قريبٍ ، كما تُجذب مادة الرحم بالمحجمة على الساقين و اما هرگاه حاصل شود ماده در عضو ، يعنى از انصباب باز مانده باشد و تمام و كمال در آن موضع جمع آمده ، پس اگر باشد عهد انقطاع انصباب قريب ، جذب كرده شود ماده را از آن موضع به سوى موضع نزديك ، چه ، در اين صورت بنا بر انكسار صورت ماده خوف استرجاع او\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nبه جانب مجذوبٌ عنه نمانده و جذب ماده به قريب لا محاله اسهل باشد ، چنانچه جذب كرده مىشود مادهء رحم به محجمه كه بر ساقين نهند .\r\nو إن كان العهد بعيداً فيسيل من نفس العضو و اگر باشد عهد حصول مادهء بعيد ، پس سائل كرده شود يعنى برآورده شود ماده از نفس عضو ، كه ملاك امر تنقيهء عضو مقصود است .\r\nو اسهل‌ترين و اكمل‌ترين طُرق در اخراج همين است كه از ذات آن عضو بود و مدت قريب عهد تا سه روز است ، نهايت پنج و ما بعد او بعيد عهد باشد .\r\n\r\nفائده اندر طرق امالهء ماده از عضوى به عضوى\r\nو وى به اصناف است :\r\nيكى آن كه عضوى كه برابر او است محكم بربندند چنانچه متألم گردد ، تا به سبب الم ، ماده بدانسو باز گردد .\r\nدوم آن كه بر عضوى كه برابر او است محجمه گذارند يا ادويهء گرم جاذب ضماد نمايند .\r\nسوم آن كه اگر ماده در دست راست بود مثلا ، به دست چپ رياضت كردن فرمايند و بار گران برداشتن ، چنانچه شخصى نزد جالينوس چيزى گران از راه دور از يك دست گرفته آورده بود و بدان سبب همان دست ورم كرده ، جالينوس او را گفت كه هم وزن آن چيزى به دست دوم گرفته روانه شود ، چنان كرد ، صحت يافت بى تدبير ديگر .\r\nچهارم آن كه اگر ماده در سر و چشم باشد بايد كه ادويهء درد نشان بر آن اول نهند و پاى را سخت بمالند ، يا در آب گرم گذارند ، يا از طنابها پايها را بربندند ، چنانچه در شدّ اطراف مشروحا گفته شد .\r\nو همچنان هر گاه ماده به باطن روى نهند و خواهد كه بر معده و سينه افتد ، بايد كه شدّ اطراف كنند تا برگردد .\r\nو هر گاه اماله مطلوب شود تمهّل نبايد كرد كه اماله اندر ابتدا آسان است .\r\nو بدانند كه اگر ماده اندك و قليل الحركت باشد امالهء او به غير استفراغ كافى است و خوف ضرر ندارد ، اما اگر بدن ممتلى بود و ماده كثير الحركت ، اماله مع الاستفراغ بايد كرد تا به آفتى ديگر نه‌انجامد .\r\nو ايضاً معلوم نمايند كه ادرار بول ، به تعريق باز مىماند و عرق مفرط ، به ادرار بول و اسهال ، به قى و قى ، به اسهال .\r\nبالجمله در اماله مراعات مخالف لازم است ، چنانچه گذشت ، خواه به محل قريب باشد يا به محل بعيد ، مثلا كسى را كه از كام و دهان خون آيد و خواهند به جانب مخالف قريب بگردانند به طرف انف مائل سازند و اگر خواهند دور تر برند از دست يا پاى رگ زنند .\r\nو كذا زنى كه ذى باسور بود و خواهند به عضو قريب آن را بازگردانند به جانب رحم مائل بايد ساخت تا به حيض برآيد و اگر خواهند دور تر برند رگى از نيمهء بالا بكشايند .\r\nو تا ممكن باشد به هيچ وجه به جانب اعضاى رئيس و شريف و قوىّ الحس ماده را نبرند ، بلكه به عضوى خسيس كه قريب آن باشد و قوى بود منجذب سازند .\r\n\r\nانتباه اندر قانونى چند كه طبيب را محافظت آن واجب است\r\nو اين اقسام است :\r\nاول آن كه در فصول قوى الحرارت و قوى البرودة مهما امكن از اسهال قوى و كىّ و بطّ و مُقىّ قوى اجتناب بايد كرد .\r\nدوم آن كه هر گاه طبيب حاذق حسب حدس صناعى خود تحقيق اسباب و نوع مرض نموده\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nشروع در علاج كرده باشد ، به علّت تأخير ظهور نفع ، دست از آن تدبير باز ندارد .\r\nو كذا اگر تدبيرى احيانا غير مطابق قانون كرده شود و نفعى از آن به ظهور آيد ، احتراز بدان بكنند و ترك آن لازم دانند كه آخر آن ، ضرر دارد .\r\nسوم آن كه در اثناى تداوى ، استبدال ادويه مىكرده باشد ، تا طبع الفت نگيرد ، كه انفعال از مألوف كمتر باشد .\r\nچهارم آن كه هر گاه در تشخيص تردّد باشد ملاك امر تفويض كار بر طبيعت داند تا مقهوريّت طبيعت يا مقهوريّت علت هويدا گردد ، كه در اين صورت مرض تشخيص خواهد يافت و تداوى را مدخل خواهد شد .\r\nپنجم آن كه هر گاه مرض با وجع جمع شود ، نخست به تسكين درد كوشند اگرچه به تخدير باشد و ليكن حتى المقدور تجاوز از خشخاش و امثال آن كه با وجود تخدير مألوف و مأكول باشد نكنند .\r\nششم آن كه هر گاه خواهد فصد كند جهت وجع عضوى از اعضاى باطنه و درد آن عضو به شدت باشد ، واجب است كه نخستين ، تسكين درد كنند به اضمدهء مُرخيه و اطليهء مُسكِّنه ، يا به مشروبات مسكِّنه ، بعده فصد كنند ، زيرا كه اگر نچنين كنند احتمال است كه براى اختلاف جذبين كه وجع ماده را به خود كشد ، لأن الألم جذّاب و فصد به جانب خود خلل در طبع پديد آيد و مادهء مقصود نه‌برآيد و ضعف و غشى روى نمايد .\r\nهفتم آن كه تقويت قواى نفسانيه و حيوانيه در سائر معالجات اقدم‌تر باشد و فرح و سرور و اشتغال به ظرائف محبوبان و استماع غنائى لطيف به دستور .\r\nو كذا ملازمت محتشمين و كسانى كه مريض از اوشان استحيا مىكند در اكثر امراض نفع دارد .\r\nو به دستور ، انتقال از هوائى به هوائى و از مكانى به مكانى جليل الاثر است .\r\nالفصل التاسع في الفصد و الحجامة\r\n\r\nفصل نهم از مقالهء پنجم ثابت است در فصد و حجامت .\r\nأما الفصد فهو علاج قوي للأبدان الدموية و لذوي الأكل و الشرب اما فصد كه عبارت است از شگافتن عِرق به نيشتر و معروف است پس آن علاجى است قوى مر كسانى را كه دموى باشند و صاحب اكل و شرب باشند .\r\nو العروق المعتاد فصدها هي عروق المِرفق و رگها كه در عادت بيشتر مىكشايند آن رگهاى آرنج‌اند ، چنانچه بعد ترجمه عبارت متن مشروحا گفته شود ، إلا أن العلة إن كانت في الرأس ، فصد القيفال أسرع في النفع مگر آن كه علت اگر باشد در سر ، پس فصد قيفال سريع‌تر در اثر بود و متى كانت في أسفل البدن ، فصد الباسليق أسرع في النفع و هر گاه باشد علت در اسفل تن ، پس فصد باسليق سريع‌تر در نفع بود فقط و أما الأكحل ، فيجمع منافع العرقين جميعا و اما رگ اكحل ، پس مجمع فوائد هر دو رگ است .\r\nو أما الحجامة ، نفعها ضعيف و هو يجذب الدم مما يجاوز العضو الذي يحجم عليه و أقواها حجامة الساقين و اما حجامت ، پس فعل آن ضعيف است نسبت به فصد و آن ، جذب مىكند خون را از جائى كه مجاور عضوى است كه حجامت كرده مىشود به آن و قوىترين حجامت ، حجامت ساقين است .\r\nپوشيده نماند كه چون منصب شرّاح بسط كلام است ، اين فصل را به سه قسم\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nذكر مىكنم به فوائد كثيره :\r\nقسم اول در فصد ، قسم دوم در حجامت ، قسم سوم در ارسال علق .\r\n\r\nقسم اول در فصد\r\nو اين متضمن است بر چند فوائد :\r\n\r\nفائده در حدّ فصد و فضيلت آن بر ديگر استفراغات و منافع كه بدان تعلق دارد\r\nپوشيده نماند كه فصد ، استفراغى است كلّى ، ارادى كه مستخرج مىسازد اخلاط را از طريق تفرّق اتصال عِرقى .\r\nو اين تفرق اگر بر سبيل اعتدال بود بيرون مىآيد اخلاط به همان نسبت و وجه كه در عروق باشد .\r\nو اگر ضيق واقع شود آنچه رقيق است بيرون مىآيد و غليظ باقى ماند ، از اينجا است كه از فصد ضيق نهى كرده‌اند ، مگر آنجا كه محض اماله مطلوب باشد ، چنانچه در مرعوف قليل الامتلاء معمول است .\r\nاكنون بدانند كه استفراغ كلى در اصطلاح اطبا بر دو وجه اطلاق كرده‌اند :\r\nيكى آن كه تنقيهء تمام بدن كرده شود و بدين تقدير استفراغ جزئى آن را گويند كه از عضوى مخصوص استفراغ كنند ، چون سُعوط و عُطوس كه به تنقيهء سر مخصوص است فقط .\r\nدوم آن كه تنقيهء تمام اقسام اخلاط كرده شود ، اگرچه از بعض اعضا بود و بر اين صورت استفراغ جزئى آن را نامند كه مُخرج خلط خاص باشد ، چون اسهال و قى كه تنقيهء خلط خاص از آن كرده مىشود و الا از استفراغ كه در تعريف فصد ضبط يافته همين قسم ثانى است و اگرنه چنان باشد فصد عِرق ارنبه و عِرقين مَأقَين و جز آن كه اخراج دم از عضو خاص مىكند مستخرج از حد شود .\r\nو شك نيست كه خون از هر عضو كه آيد مركب الاخلاط است و استفراغ آن ، استفراغ جميع اخلاط .\r\nو از جملهء فضائل فصد بر ديگر استفراغات ، عمده فضيلت آن است كه تنقيهء آن ، اختيارى است ، بعد فصد اگر عدم فساد معلوم شود بازمىتوان داشت فورا و هيچ خوف مضرّت نباشد .\r\nو كذا استخراج آن حسب حاجت مقدّر بر اختيار است ، به خلاف مسهل و مُقى ، كه بعد عمل او اگر دانند مادهء غير مقصود مىبرآيد و خواهند حبس كنند ضرر مىدهد ، بنابر تعارض عملين مختلفين و باشد كه استعمال قابض بعد مسهل قوى مزيد عمل وى مىشود .\r\n\r\nفائده اندر بيان آن كه سزاوار به اخراج دم كدام مردم‌اند\r\nبدانند كه سزاوار به اين كار سه كس‌اند :\r\nيكى آن كه مهيا و مستعد باشد مر حدوث امراض را عند تكثير دم ، يا تغيّر آن ، يعنى معتاد بود به آن كه هر گاه خون زياده يا متغيّر شود ، بدان امراض مبتلا گردد .\r\nو نظير او كسى است كه مستعد عرق النساء و نقرس و اوجاع مفاصل دموى بود .\r\nو كسى كه مستعد باشد مر صرع و سكته و ماليخوليا را نزد توفير دم و تغيّر دم .\r\nو كسى كه مهيا باشد بر خوانيق و اورام احشا و رمد حار را .\r\nو كسى كه خون بواسير معتاد يا حيض آن بسته باشد .\r\nو كسى را كه در اعضاى باطن وى ضعف بود و مع ذلك مزاج گرم باشد ، كه اين مردم را صواب آن است كه در ربيع البته فصد كنند تا از وقوع در اين امراض مصئون باشند ، لهذا قرشى گفته : و قد يفصد لا لكون زيادة الدم أو رداءة كيفيةٍ بالفعل ، بل بالقوة ، إذا كانت تلك القوة قريبة .\r\nدوم آن كه از خوف مرضى و آفتى حكم به فصد وى كرده شود بىآنكه\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nكثرت خون و تغير آن ملحوظ باشد و مثال وى كسى است كه او را ضربه يا سقطه رسد و بنا بر احتياط او را فصد كنند تا از حدوث ورم ايمن ماند و كذا كسى كه ورم دارد و بترسند كه قبل از نضج منفجر خواهد شد حكم به فصد او مىكنند اگرچه كثرت نباشد .\r\nسوم آن كه مبتلا به امراض دموى بود كه در اينجا به طريق اولى اخراج خون واجب آيد ، چنانچه در فائدهء آينده در رد قول واهيه مانعان فصد مشروحاً گفته شود .\r\nو غير از اين سه كس را نشايد اخراج دم نمود .\r\n\r\nفائده در بيان اختلافى كه ميان بعض قدما و غيرهم واقع شده در اخراج دم\r\nبدانند كه بعضى على الاطلاق منع كرده‌اند و براى اثبات مدعاى خود سه دليل بيان نموده‌اند :\r\nيكى آن كه دم مادهء و اصل اعضا و ارواح است و موجب قوت و صحت و اين چنين چيز قابل اخراج نباشد .\r\nدوم آن كه اگر خون جايز الاخراج مىبود هر آئينه مفرغى جهت دفع فضلهء آن مقرر مىشد ، چنانچه بهر صفرا ، مراره و بهر سودا ، طحال است ، چه ، تهيهء هر امر ضرور لازمهء طبيعى شده است در تن ، باذن اللّه تعالى .\r\nسوم آن كه جواز تنقيهء دم يا براى كثرت آن است ، يا براى رداءة آن و در هر دو صورت فائده متصوّر نيست ، بل ضرر متحقق ، اما در صورت كثرت ظاهر است كه سخونت مزاج حاصل شود و خون مستزاد مستحيل به صفرا مىگردد ، پس واجب ، تنقيهء صفرا باشد نه خون .\r\nو كذا در حالت رداءة ، تغيّر دم ، يا به بَرد است ، يا به حرّ ، اگر به برد است لا محاله تكاثف و قلّت حجم در خون خواهد بود و به اين حالت ، اجازت به اخراج روا نباشد و اگر تغيّر به حرّ باشد ، شك نيست كه لطيف آن به صفرا و كثيف آن به سودا استحاله مىكند ، پس تنقيه آنها واجب است ، نه تنقيهء دم .\r\nو اين قول واهى را جمهور اطباى قديم و جديد رد كرده‌اند و جواب هر دليل مفصل مرقوم كرده چنانچه در رد دليل اول گفته‌اند كه خون اگرچه مادهء اعضا و ارواح و باعث قوت است ليكن به شرط اعتدال است و هر گاه از اعتدال تجاوز كرده ، اخراج زوائد لازم است ، چه ، از كثرت مقدار و تمدّد اوعيه ، حرارت غريزى را منغمر و مقهور سازد ، چنانچه در آتش اندك و هميهء بسيار مرئى است .\r\nو در رد دليل دوم گفته‌اند : لا نسلم كه مراره و طحال مفرغه باشند صفرا و سودا را ، بلكه آنها خزانه‌اند مر آن دو خلط را كه طبيعت بإذن خالقها هر قدر كه از آنها براى مصالح آمدن مطلوب است و در تشريح معلوم شده در اينجا مهيا مىدارد و به تدريج صرف مىسازد و اطلاق لفظ مفرغه بر اين دو عضو كه خزانه است ، بر سبيل مجاز در كلام اطبا واقع شده و الا مفرغه كه عبارت است از مجمع چيزى كه مفيد نباشد بديهى است كه در اينجا صورت نمىبندد و بر تقدير تسليم ، اگر مفرغ نابودن براى دم دليل منع تنقيهء وى است ، بايد كه بلغم نيز نزد شما منهىّ الاستفراغ باشد كه آن هم مفرغ ندارد و ليس فليس .\r\nو در رد دليل سوم آورده‌اند كه كثرت و حرارت دم شك نيست كه عند افراط موجب استحالهء آن به صفرا مىشود و حدوث صفرا لا محاله مزيد سوء مزاج حار است ، پس تجويز فصد ، عند تكثير مقدار و توفير حرارت دم ، قبل از آن كه مفرط شوند و باعث توليد صفرا گردند لازم بل واجب\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nباشد و بر تقدير استحاله نيز بايد كه مجوز بود ، زيرا كه خون زائد بتمامه دفعةً استحاله به صفرا نمىكند ، بلكه قدرى از آن وقتاً بعد وقتٍ مستحيل همىگردد ، پس اخراج خون زائد موجب قطع مادهء مدد صفرا باشد و معلوم است كه بعد قطع سبب و منع مدد ، تعديل صفراى مستحصله آسان خواهد بود .\r\nو ايضا دريابند كه كثرت مقدار دم را اگرچه مفرط بود استحاله به صفرا لازم بر دوام نيست ، بسيار باشد كه حرارت غريزى چيره شود و جوش آن را فرو نشاند بىآنكه مستحيل به صفرا گردد ، خاصه كه قلّت در مقدار دم به استخراج شده باشد ، كه اين معنى باعث اعانت فعل حرارت غريزى است .\r\nو قرشى در تأئيد كلام جمهور كه مجوِّزين فصداند برهان آورده كه هر گاه دم در مقدار بيفزايد به نوعى كه زوال او به تقليل غذا من غير اضرار شديد به بدن مرجو نبود يا مستحيل شود به كيفيتى رديه به نهجى كه اصلاح او به ادويه و ديگر تدابير معدِّله متوقّع نباشد ، لا محاله امر غير طبيعى حادث خواهد شد و دفع آن واجب و حصول دفعش بىاخراج ممتنع ، پس استفراغ دم عند مسّ حاجت لابد باشد و نهى از آن منهىٌ عنه است عقلًا و استقراءً .\r\nانتباه از آنچه تحرير يافت متحقق گشت كه اخراج دم عند الحاجة ضرورى است آن هم دو كس را :\r\nيكى آن كه خون او از مقدار طبيعى در وى افزون بود بالفعل يا بالقوة القريبة .\r\nدوم آن كه خون او متغيّر الكيفية گردد بالفعل ، يا بالقوة القريبة و هرگاه كثرت خون يا تغيّر كيفيت آن مستلزم وجوب تنقيهء آن شده ، اجتماع اين هر دو به طريق اولى خواهد بود و در غير اين دو صورت ، اصلا روا نيست ، زيرا كه اخراج دم كه كماً و كيفاً معتدل بود بالفعل و بالقوه منهىٌ عنه باشد بالاتفاق ، كما لا يخفى .\r\n\r\nفائده اندر بيان آن كه در فصد ، مراعات نضج در كدام حال واجب است و در كدام حال واجب نه\r\nپوشيده نماند كه مراد از اخراج دم يا تنقيص ماده باشد يا استيصال آن ، اگر به تنقيص مقصود باشد بلا تمهل فصد كنند و انتظار نضج در اينجا واجب نبود و اگر استيصال مطلوب است ، نظر كنند كه خون غلظت دارد و لزوجت دارد يا نه ، اگر غلظت و لزوجت دارد انتظار نضج در فصد واجب باشد .\r\nاما در غلظت ، بهر آن كه اخراج دم غليظ ممكن نيست مگر به فصدى كه در غايت وسعت بود و اين‌چنين فصد لا محاله موجب سقوط قوت باشد ، لكثرة ما يخرج معه من الأرواح .\r\nاما در لزوجت ، بهر آن كه خون لزج متشبّث به عروق مىباشد و انفصال اين‌چنين دم متعسِّر است ، خاصه به فصد كه معرّا از قوت جاذبه است ، به خلاف مُسهل و مُقى كه ماده را جذب مىكند از عروق .\r\nپس هر گاه خون ، غليظ يا لزج باشد و فصد كنند ، شك نيست كه خون جيِّد خواهد برآمد و ارواح نيز ، و اين معنى لا محاله مضعف قوت و مبرد مزاج است و موجب قصور هضم و نضج و باعث آفات و فساد ، اما اگر در خون واجب الاستفراغ ، غلظت و لزوجت نبود ، نظر كنند كه قوام آن معتدل است يا رقيق ، اگر معتدل باشد ، نضج همين است ، بلا تمهّل مستخرج نمايند و اگر رقيق است\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nملاحظه نمايند كه دم در عروق منتشر است يا در عضوى مخصوص ، اگر منتشر در عروق بود ، ايضا محتاج نضج نباشد در اخراج ، چه ، در اين حالت بنا بر نسبت طبيعت به خون صالح و اقتدار آن بر دفع فاسد ، خون ردى بيشتر خواهد برآمد و هو المطلوب .\r\nو اگر محصور در عضوى مخصوص بود ، چنانچه در نقرس و اوجاع مفاصل و خراج مىباشد ، انتظار نضج واجب بود ، تا به قوام معتدل آيد و در فصد بتواند برآمد ، چه ، خون رقيق كه محصور در عضو بود در خلل عضو متشرّب مىباشد و انفصال وى متعسّر مىشود و ايقاع فصد به اخراج مادهء غير مقصود ، مزيد شر گردد .\r\n\r\nتنبيه در بيان عدم اعتبار نضج در فصد 
  ]\r\nاز آنچه مرقوم شد مفهوم گشت كه اعتبار نضج در فصد نتوان كرد مگر آنجا كه استيصال خون كه محتاج به استخراج است مطلوب شود و مع ذلك خون غليظ يا لزج بود ، يا رقيق متشبّث به عضو مخصوص باشد و در غير اين صورت اعتبار نضج ساقط دانند و بلا تمهّل فصد كنند و هر چند اطبا را دو اعتبار وجوب نضج در فصد و عدم آن اختلاف واقع است ، ليكن آنچه مختار اهل تحقيق بود نگاشته شد .\r\n\r\nفائده اندر جواز مبادرت فصد قبل از نضج مر كسى را كه مستعد حدوث نقرس و عرق النساء و اوجاع مفاصل و صرع و سكته و ماليخوليا و خوانيق و اورام احشا و مانند آن از امراض دمويه باشد\r\nبايد دانست كه اين امراض تا حادث نشده‌اند شك نيست كه خون مستعد آن معرّا از شدت رداءت خواهد بود و ايضا قوام او را مباعدت از اعتدال به افراط نخواهد شد ، پس اخراج دم بنا بر عدم منعِ مانعى سود خواهد داد و اگر بقيهء از آن ، بعد اخراج باقى خواهد ماند طبيعت در اصلاح آن كفايت مىكند به سهولت ، لأن البدن غير مريض بعدُ به خلاف آن كه اين امراض حادث شده باشد ، كه در اين صورت مبادرت نشايد كرد به اخراج دم و انتظار نضج واجب باشد .\r\nاما در ماليخوليا ، براى آن كه دم در آن غليظ مىباشد و در علل ديگر بنا بر آن كه دم محصور در عضو مخصوص مىباشد و گذشت كه در چنين حالت بىنضج فصد نبايد كرد .\r\n\r\nفائده در بيان آن كه گاه باشد كه با وجود تجاوز مريض از ابتدا و انتها حكم به فصد كرده شود .\r\nو تحقّق امر به فصد بعد انتها كه وقت انحطاط مرض است به دو وجه صورت امكان دارد :\r\nيكى آن كه اگرچه مادهء مرض دم نبود ، ليكن با وجود مرض مذكور خون غالب بود به نوعى كه خوف ضررى متصور بود ، پس در اين صورت فصد واجب است اگر مانعى نبود و مثالش آن كه شخصى حمّاى صفراويه دارد خونش غالب بود و مع ذلك در ابتدا و تزائد فصد اتفاق نيفتد و معالجهء تپ بديگر وجوه كرده شود ، حتى كه از انتها درگذرد و به انحطاط رسد ، پس در اين وقت ، از غالب بودن خون ، چون استحالهء دم صفرا اعادهء مرض متوقّع است روا باشد كه حكم به فصد كنند .\r\nدوم آن كه مادهء مرض دم بود و به سبب تطفيهء دم در انحطاط افتد بىاخراج و در اين صورت از خوف عود مرض اگر فصد كنند\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nروا باشد ، چه ، هر گاه مرض دموى بدون تنقيه در انحطاط افتد و هنوز خون غالب باشد ، در اكثر به اندك محركى بدنى ، يا نفسى ، مرض غلبه كند ، مثال آن حمّاى سونوخس است و به تطفيه و تبريد منحط شده باشد جوش آن و مع ذلك خون غالب بود ، كه فصد در اينجا جهت امن از عود حمّى لازم مىشود ، كما لا يخفى .\r\n\r\nفائده اندر قوانين عامه فصد\r\nو اين را مشروحا ذكر كنم :\r\nقانون اول آن كه روزى كه مرض در حركت باشد فصد و استفراغ ديگر به عمل نبرند ، زيرا كه در روز نوبت ، مهما امكن طبع را ساكن بايد داشت ، تا حركت خلط را مدد ندهد .\r\nثانى آن كه مرض ذى بحرانات بود و طويل المدة باشد و محتاج به فصد دانند ، حتى المقدور به تسكين كوشند و اگر تسكين نيابد و فصد لازم آيد بكند ، ليكن خون كمتر گيرند تا در قوت فتور نافتد و احيانا اگر به فصدهاى ديگر احتياج شود توان كرد ، لبقاء القوة في البدن .\r\nثالث آن كه اگر در موسم شتا ، شخصى بعيد العهد از فصد ، شكايت كند از تكسّر كه دليل غلبهء خون است و فصد ضرورة بكنند ، بايد كه خون كمتر گيرند ، بهر آن كه در اين فصل زياده بودن خون بر قدر معتدل مطلوب است ، تا مقاومت كند به سردى هوا و ايضا چون تكاثف به وى عارض شود در غايت قلّت نمىباشد حجماً .\r\nرابع آن كه عند حبس طبيعت و در قولنج غير ورمى احتراز از فصد واجب دانند ، زيرا كه فصد بنا بر جذب او ماده را به طرف غير امعا اعانت مىدهد حبس را و ايضا در قولنج مزيد ضعف مىشود كه عارض گشته از قوت الم ، اما در مادهء قولنج ورمى غير از فصد علاجى نيست .\r\nو كذلك بعضى جا مشهود شده كه طبيعت قبض مىآيد و از فصد رفع قبض شده و وجه آن آنچه به خاطر اين درويش مىرسد آن است كه طبيعت بنا بر آن كه ماده در تن غالب بود و توجه بدان‌سو داشت ، از ارسال صفراى مرارى به سوى امعا زائل شده بود ، چون به فصد امتلا كم شد و طبع به حال آمد ، افعال او بر مجراى طبيعى جارى گشت .\r\nو شايد كه ورم مجراى واقعه بين المرارة و الأمعاء موجب يبس طبع باشد كه در اين صورت حل طبيعت از فصد نيز ظاهر است .\r\nخامس آن كه حبلى و طامث را تا مقدور باشد اجازت به فصد ندهند ، اما اگر ضرورت قوى داعى شود توان كرد .\r\nو منع فصد حبلى و طامث بنا بر خوف اسقاط است و اخراج دم باعث انتفاى غذاى جنين و موجب اضعاف او مىشود ، بدان سبب طبيعت نمىتواند كه جنين را مستقل دارد .\r\nو كذلك هر استفراغ قوى و تقليل غذا و تغذى به اشياى قليل التغذيه در حكم فصد است به ايجاب اسقاط ، ليكن وقوع اسقاط ، به استفراغ به ادويه ، بيشتر قبل ماه چهارم و بعد ماه هفتم است ، به خلاف فصد كه ايجاب او مر اسقاط را اكثر در آن وقت است كه جنين بزرگ شده باشد ، چنانچه بقراط نيز مىگويد : المرأة الحامل إن فصدت أسقطت خاصةً إن كان طفلها قد عظم .\r\nو وجه كثرت خوف اسقاط از فصد ، عند عظم جنين و استفراغ ديگر ، قبل\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nرابع و بعد سابع آن است كه فصد مخرج غذاى جنين است كه دم باشد ، پس علت اسقاط فصد در اكثر ، فقدان غذا مىباشد .\r\nو ظاهر است كه جنين هر چون كه بزرگتر باشد احتياج او به غذا بيشتر بود و در اين حالت مضرّت غذا نايافتن افزونتر ، پس ضرر فصد قبل از ماه چهارم كمتر باشد ، به شرط انحصار سببِ اسقاط به فقدان غذا ، به خلاف استفراغ ديگر ، كه علت اسقاط وى در اكثر ، حدوث اضطراب در بدن است و قلّت تشبّث طبيعت به رطوبات ، بنا بر جذب دواى مستفرغ مر رطوبات را و شك نيست كه پيش از رابع و بعد سابع تعلق جنين به رحم ضعيف باشد ، اما قبل از رابع ، بهر آن كه هنوز تمكن نيافته جنين در رحم و بعد سابع براى آن كه جنين ثقيل گشته ، لهذا جالينوس گفته كه حال جنين قبل چهارم ، همچو حال ثمره است كه نوپيدا بود و بعد سابع ، حال آن همچون حال ثمرهء پخته و رسيده و ظاهر است كه در اين دو وقت ثمره را با شاخ تعلق شديد نمىباشد ، لهذا به اندك حركت متساقط مىگردد .\r\nو پوشيده نماند كه ايجاب قى مر اسقاط را نسبت به اسهال بيشتر است ، از جهت انزعاج حركت قى به تعلق جنين و ايجاب اسهال مر اسقاط را فزونتر از قى است نظر به حركت مواد به سفل كه جانب رحم است .\r\nبالجمله ، بىضرورت قوى حبلى را اجتناب از فصد و اسهال و قى واجب است ، اما قى كه بعض حوامل را خود به خود مىآيد در حد ابتدا ، اگر به عنف نباشد ، تدارك نشايد كرد و آمدن بايد داد كه موجب دفع مواد فاسدهء معده است .\r\nو از جمله ضرورتها كه حبلى را اجازت به فصد دهند دو چيز است :\r\nيكى زوال آفت بالفعل و اين چنان باشد كه مرض مخوف دموى پديد آيد و تدارك آن بىفصد آسان نبود ، چه ، عند احتمال شرّين اختيار اهون حكمت است .\r\nاما نفث الدم ، اگر ضعيف باشد ، به تدابير ديگر حبس سازند و الا به فصد پردازند كه منع از افتصاد نظر به فقدان مادهء جنين بود و چون نفث الدم قوىترين اسباب فقدان غذا است فصد در اينجا بنا بر حبس نفث الدم مانع سبب افتصاد مادهء جنين خواهد بود ، ليكن اين فصد بايد كه به غايت ضيق باشد ، تا جذب آن بيشتر از استفراغ بود و اضعافش كمتر .\r\nدوم محافظت حامله يا ولد او بعد وضع ، از حدوث آفات و اين چنان باشد كه به امتحان و تجربه يافته باشند ، كه اگر تنقيهء دم در حالت حمل اتفاق مىافتد بعد وضع او و ولدش هر دو سالم و صحيح مىباشند و الا به آفات و بثور و قروح مبتلا مىگردد وى يا ولدش ، ليكن اين امرى است كه تا به تجربهء كامل تحقيق نيابد مبادرت بر آن حسب الزعم نشايد .\r\nاما نهى از فصد طامث براى دو سبب است :\r\nيكى آن كه تا حيض قبل از وقت بند نشود ، بنا بر توجه دم به سمت آخر .\r\nدوم آن كه مبادا افراطى در خروج دم رود ، بدان سبب ضعف شديد عارض گردد ، ليكن هر گاه از اين دو شق خاطر جمع باشد و حاجت داعى گردد اگرچه غير قوى باشد بلا تمهّل فصد بايد كرد .\r\nسادس آن كه هر گاه بنا بر ظهور امتلا ، خواهند كه فصد كنند ، واجب است كه نخست\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nتأمل نمايند كه امتلا از دم است يا از اخلاط بىخام بلغمى ، چه ، اگر از اخلاط خام باشد و فصد كنند ضرر تمام دهد ، بلكه هلاك سازد و در اين صورت تا ماده پخته نشود فصد نشايد كرد ، به خلاف امتلاى صرف دموى كه محتاج به نضج نيست و به مجرد ظهور آثارش فصد روا است .\r\nو بدانند كسى كه سودا بر وى غالب باشد و تمدد در بدن او عام بود ، او را فصد كردن ، پسترِ مسهل دادن نافع است .\r\nسابع آن كه هر گاه خون در تن ردى و اندك باشد و فصد لازم آيد ، واجب است كه خون كمتر گيرند ، پس به غذاى محمود تقويت دهند و باز مهلت داده ، اعادهء فصد نمايند و همين‌طور به ترتيب مسطور تكرار كنند تا كه خون فاسد مستخرج شود و خون جيِّد محفوظ ماند ، چه ، از شأن طبيعت است كه عند اخراج دم تا مقدور خون صالح را نمىدهد و همگى توجه بر دفع ردى دارد ، مگر آن كه فاسد شديد الغلظت و اللزوجة باشد ، كه در اين حالت اقتدار بر دفع او نمىيابد .\r\nثامن آن كه هر گاه خون در بدن شخصى مائل به عضوى باشد و سيلان او بدان عضو ، موجب آفت عظيم بود و بدان سبب فصد لازم آيد ، واجب ست كه چون اين هم به دفعات گيرند و هر بار اندك و فيما بين ، به غذاى صالح تدارك مىكرده باشند ، چه ، ظاهر است كه چون خون به عضوى مايل خواهد شد ، عند فصد ، خون غير مائل كه در بدن ايستاده است بيشتر خواهد برآمد و خون مائل كه مقصود اخراج وى است كمتر خواهد برآمد پس لازم است كه به تكرار گيرند و به غذا تقويت دهند ، تا خون غير مائل كه اخراج آن غير مطلوب است بسيار نه‌برآيد و آنچه كه مىبرآيد خلف آن به غذاى حسن باز پديد آيد .\r\nو بدانند كه هر گاه خون محمود در تن قليل بود و اخلاط فاسد كثير ، اجتناب از فصد واجب است ، چه ، ظاهر است كه طبيعت هرچند به دفع آن كه فاسد است و حبس آن كه صالح است توجه دارد ، ليكن اين امكان ندارد كه همگى تصرف او محصور بر دفع ردى بود و از صالح اصلا چيزى برآمدن ندهد و چون چنين بود ، برآمدن صالح همراه فاسد ضرور بود .\r\nو شك نيست كه هر گاه خون نيك در غايت قلّت بود ، برآمدن قليل آن هم مصلحت نباشد ، يا رب ، چه گونه حاجتى قوى مستدعى گردد كه در اين حالت اجازت به فصد نموده آيد با لحاظ شرائط مسطور ؟ .\r\nتاسع آن كه هر گاه در اخلاط رديّه مراريّت بود و فصد لازم دانند ، بايد كه نخست نظر كنند كه اذيت ماده حسب كميّت است ، يا به اعتبار كيفيّت ، اگر به كميّت بود تنقيهء صفرا نمايند به اسهال لطيف ، يا به قى . و اگر به كيفيّت بود به تسكين و تطفيه كوشند و مريض را از هرچه موجب ثوران است بازدارد و پس از حصول تنقيه يا تطفيه فصد نمايند تا حصول مدعا بىاذيت شود .\r\nو در صورت تنقيه ، ظاهر است كه احتياج به قى ، آن وقت است كه مرار به نواحى معده باشد ، چه ، اگر مادهء صفرا در دست بود استفراغ به قى ضرر دهد لشده الحركة و قلّة الخروج .\r\nعاشر آن كه اگر ماده غليظه باشد و حاجت به فصد آيد ، نخست استحمام فرمايند و سكنجبين ملطّف كه مطبوخ به زوفا و حاشا بود نوشانند تا ماده لطيف\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nشود و بعده رگ زنند و در اين تدبير اطباى قديم و جديد همه متفق‌اند ، اما مشى به طور قدما از جملهء تدابير ملطِّفه است و در اين حالت امر بدان كرده‌اند ، به خلاف مُحْدَثين كه بعضى از اينها منع از آن كرده‌اند و تنصيص نموده‌اند كه تسكين در اينجا اولىتر است لأن السكون أهضم و النضج فيه أكثر .\r\nحادى عشر آن كه هر گاه مضطر الفصد شوند با وجود ضعف قوت كه در تپ يا اخلاط رديّه حاصل شده باشد ، بايد كه خون به تفاريق گيرند چنانچه گذشت ، تا اخراج ماده مع مراعات قوت نموده آيد .\r\nو بدانند كه فصد ضيق در حفظ قوت اثر تمام دارد ، ليكن گاه باشد كه مادهء وى غليظ بود و آنچه رقيق است برآيد و كثيف و كدر باقى ماند و ضرر فزايد ، پس لحاظ اين امر در تضيق و توسيع واجب است .\r\nو پوشيده نماند كه فصد وسيع اسرع به غشى است و اكمل در تنقيه و ابطاء به اندمال بالجمله در فربهان و در سرما و آنجا كه ماده سوداوى يا غليظ باشد .\r\nو آنجا كه براى استظهار خون گيرند بايد كه فصد وسيع كنند و مراد از وسيع ، فصد معتدل الشقّ است كه در زمان معتدل ، خون واجب الاخذ از آن برآيد و نزد ماهران معلوم است .\r\nو در لاغران و در گرما و آنجا كه خوف غشى باشد ، يا امان محض ملحوظ بود كما في الرعاف ، بايد كه فصد ضيق كنند .\r\nو در آخر بحث اسهال گفته آيد كه عند احتياج به فصد و اسهال تقدم به كدام بايد كرد .\r\n\r\nنكته در اسرعيت فصد وسيع به غشى ايراد كرده‌اند\r\nكه ايجاب فصد مر غشى و ضعف را جز اين نيست كه روح را مىبرآرد و روح لا محاله لطيف است و نظر به جسم لطيف ، فصد وسيع و ضيق متساوى ، پس وجه اسرعيت در وسيع متحقق نشود .\r\nجوابش آن است كه مساوات وسعت و ضيق شق نسبت به خروج روح كه به تبع خون مىبرآيد اگرچه مسلم است بلا تردّد ، ليكن كبر تفرق اتصال كه لازمهء وسعت است مستدعى است بر شدت تحرك طبيعت بدان جانب ، چه ، ظاهر است كه حفظ تن از شأن طبيعت است هر گاه تفرق بيشتر مىباشد توجه طبيعت نيز بدان سو افزون‌تر مىبود معلوم است كه چون طبيعت به جانبى ميل مىكند ، روح نيز به تبع او مائل مىگردد و هرچند كه توجه طبع فزونتر ، ميل روح بيشتر ، پس بالضرور در فصد وسيع ، روح كثير به اندك مدت برمىآيد و اسرع در غشى بدين اعتبار است .\r\n\r\nفائده اندر احكام فصد به حسب حمّيات\r\nو اين نيز مشتمل است بر چند قانون :\r\nاول آن كه در حمّيات شديد الالتهاب و در ابتداى حمّيات غير حادّه و در ايام دور اجتناب واجب دانند .\r\nاما اجتناب از فصد در حمّيات شديد الالتهاب براى چند چيز است : يكى آن كه در چنين حمّيات ، صفرا غالب مىباشد ، نه خون ، پس اسهال واجب آيد نه فصد .\r\nدوم آن كه خروج خون در چنين تپها مزيد التهاب مىگردد ، بنا بر چيره شدن صفرا به واسطهء تنقيض مقاوم او كه دم است .\r\nسوم آن كه در چنين تپها قوى به تحليل مىروند و با شدت تحليل ، فصد روا نبود .\r\nاما اجتناب از فصد در ابتداى جميع حُمَّيات غير حادّه بنا بر آن است كه در تپهاى مذكور اگر بىغلبهء خون‌اند وجه احتراز ظاهر است و اگر با غلبهء خون‌اند چون كه مادهء اين\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nتپها غليظ مىباشد واضح است كه اخراج دم به‌ايجاب برودت مزيد غلظت خواهد شد ، خاصه كه تكثير در آن كنند ، اما اگر براى تقليل دم قدرى بگيرند مضائقه ندارد ، بلكه مىتواند كه طبيعت سبكبار شود و استيلا بر مرض نمايد و زود پخته سازد و ليكن هر گاه در حمَّيات غير حادّه ، ماده نضج نيابد و جهت استيصال فصد كنند ، نفع تمام دارد ، لأنه استفراغٌ كلّي ، خاصه كه خون غالب باشد .\r\nاما اجتناب از فصد در ايام دور ، يعنى روز نوبت ، بنا بر آن است كه در اين روز طبع متوجه به مرض مىباشد ، تحريك او موجب ضعف و اضطراب مزاج مىگردد .\r\nدوم آن كه هر گاه در تپ ، تشنج پديد آيد و حاجت به فصد افتد ، نخست نظر كنند كه تشنج يابس است يا رطب ، اگر يابس باشد ، فصد موقوف دارند ، زيرا كه تشنج يابس عارض نمىشود مگر در حمَّيات محترقه ، بنا بر فرط تجفيف او مر اعصاب را .\r\nو ايضاً تشنج موجب سهر و تعريق كثير و اسقاط قوت است و با اين حالتها اخراج دم روا نبود .\r\nاما اگر رطب باشد و بلغم غالب بود نيز روا نبود ، زيرا كه اين تشنج بىضعف عصب نمىباشد و با وجود ضعف عصب و غلبهء بلغم اخراج دم جائز نباشد ، ليكن تشنج رطب كه با غلبهء خون باشد فصد در وى مجوز است به شرط تقليل .\r\nو قيد تقليل از آن كرديم كه كثرت سهر و عرق و سقوط قوت ، لازمه هر تشنج است ، پس در وى استكثار اخراج خون اصلا جائز نباشد .\r\nسوم آن كه اگر در حمّاى يوم ، بنا بر امتلاى بدن از دم ، رگ زنند بايد كه خون كمتر گيرند .\r\nوجه قلَّت آن است كه هنوز در خون اعتدال نيامده باشد كه بند كنند و اين ، بهر آن است كه تا خون ، جهت تغذيه به كار آيد و حاجت به تناول غذاى كثير نيفتد ، كه تكثير به تناول غذا در حمّيات ، باعث ازدياد كرب مىشود ، بنا بر حرارت طبخ غذاى كثير و بخار آن .\r\nظاهر است كه اگر خون آنقدر بگيرند كه به درجهء اعتدال آيد ، پس در اين صورت اگر تقليل غذا مىفرمايند لا محاله طبيعت به سوى خون متوجه خواهد شد و آن را غذا خواهد ساخت و بالضرور خون از درجهء اعتدال خواهد كاست .\r\nو معلوم است كه اعتدال دم در هر حال مطلوب است و افراط و تفريط موجب فساد .\r\nو اگر نظر به آن كه خون از درجهء اعتدال تنزل نكند تكثير در غذا خواهند كرد ، مزيد كرب خواهد شد لما ذكر .\r\nو در حمّاى سونوخس به دستور ، به علتى كه گفته شد تقليل فصد لازم دانند ، چون معنى تقليل مقيّد بدان كرديم كه به درجهء اعتدال دم نرسد ، پس ترخيص اطبا در سونوخس به اخراج دم كثير ، قادح آن نمىتواند شد ، چه ، ممكن است كه خون من حيث المقدار زياده بر آن گيرند كه معتاد بود و با وجود آن ، هنوز زيادتى قليل در خون باقى باشد و به قوام معتدل نرسيده بود و بدين اعتبار خون مستخرجه قليل باشد ، پس اجتماع قلت و كثرت كه با هم ضديت دارند ، در شىء واحد ، در وقت واحد ، ممتنع نبود ، لأن الحيثية مختلفة .\r\nانتباه اگر قائلى گويد كه هر گاه در سونوخس كه حمّاى دموى غير عفنى است گرفتن خون آن قدر كه به اعتدال آيد منع كرده‌اند ، پس در مطبقه كه حمّاى دموى عفنى است و بنا بر عفونت ، تحليل در آن بيشتر مىشود و افتقار به غذا افزونتر مىباشد ، تقليل اخراج خون ، به معنى معلوم ، به طريق اولى\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nضرورى بود .\r\nجوابش آن است لا نسلم كه در حمّاى عفنه افتقار به غذا بيشتر باشد ، بلكه اصلًا نيست ، زيرا كه در وى طبيعت بنا بر اصلاح ماده عفونت ، مشتغل مىبود از تحليل فضول و متوجه به جذب غذا نمىشود ، از اينجا است كه در مطبقه ، مبالغه به اخراج خون به حدى كه اعتدال در مقدار آن پديد آيد مجوز شده‌اند ، خاصه اگر بول غليظ مائل به حمرت بود و نبض عظيم و سحنه منتفخ باشد ، مگر آن كه تپ مذكور شديد الالتهاب باشد ، كه در اين صورت اينجا هم تقليل اولىتر باشد ، لما بيّنّاه أولًا .\r\nو بدانند كه هر گاه قاروره رقيق و يا نارى باشد و سحنه هم از ابتداى مرض در انخراط و كاهش بود ، فصد زنهار نشايد كرد ، اگرچه تپ مطبقه باشد ، زيرا كه رقّت بول دليل قلت دم است در بدن ، اگرنه به سبب سدّه باشد و انخراط سحنه نشان تخلخل تن و سهولت تحلل رطوبات و ضعف قوت است و ظاهر است كه در چنين حال ، فصد روا نبود .\r\nاما آنجا كه سبب رقت بول سدّه باشد و سحنه به حال بود و تپ مطبقه با غلبهء دم باشد ، فصد واجب بود .\r\nو هر تپى كه در آن لرزه قوى آيد فصد نشايد كرد ، زيرا كه لرزهء شديد ، دليل آن است كه عفونت در خلط بارد است چون بلغم و سودا ، چه ، در عفونت صفرا قشعريره مىباشد ، نه لرزهء شديد و در عفونت خون ، قشعريره هم نمىشود الا بر سبيل ندرت و با تعفن مادهء سرد ، فصد روا نباشد ، مگر آن كه با وجود وقوع تعفّن در خلط بارد ، خون غالب‌تر بود و سن و فصل و عادت مستدعى بود به اخراج آن كه در اين صورت فصد كردن و قدرى خون گرفتن روا باشد ، خاصه به قدر ظهور نضج در مادهء متعفّنه .\r\nو وجه ديگر در منع فصد در نافض آن است كه كثرت تحليل لازم نافض است و با بسيارى تحلل ، فصد جائز نباشد .\r\nو بايد كه توجه طبيب مصروف بر آن باشد كه ايقاع فصد باعث ثوران صفرا و تفجيج بلغم نشود و اين چنان بود كه هر گاه تپ حادّ بود و بول سپيد و رقيق باشد و صفرا در غايت اشتداد بود فصد نكنند كه موجب استيلاى صفرا خواهد شد .\r\nو به دستور ، هر گاه تپ بلغمى باشد و بلغم خام بود فصد نكنند كه باعث ازدياد خامى ماده خواهد شد .\r\nانتباه هر گاه در تپ فصد واجب باشد و طبيب بر سر بيمار رسد و مانعى نبود بلا تمهّل فصد بايد كرد ، اگرچه چهل روز گذشته باشد و آنچه بعض اطبا گفته‌اند كه لا سبيل إليه بعد الرابع ساقط الاعتبار دانند ، نعم تقديم و تعجيل اولىتر است .\r\nو اگر اتفاق نيفتد ، هر وقت كه باشد وقت است به شرط مراعات قوت و مراعات اشيايى كه وجود يا عدم آن در اخراج دم لابد است و در ابتدا گذشته است و اين رأى ، مختار جالينوس است و شيخ الرئيس و اكثر مجرّبين بر همين‌اند و هذا هو الحقّ عندي .\r\nو بدانند ، بسيار باشد كه در تپ حاجت به فصد نباشد و مانعى نيز نبود از غلبهء مرار و فجاجت ماده و جز آن و فصد كنند و خون به قدرى گيرند و بدان سبب طبيعت قوت يابد بر ماده بنابر تقليل او كه لازمهء فصد است و تپ دور شود ، اما اين جسارت تا سخنه و سن و قوت و جز آن مساعدت نكند نتوان كرد .\r\nو هر گاه تپ دموى بود و در افراط خون مانعى نباشد و روز دوم گذشته باشد خون وافر گرفتن ، بسيار باشد كه در عين فصد\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nاقلاع تپ كند .\r\nاما در روز اول و دوم اگر فصد كرده شود افراط نشايد كرد بعدم توقع النضج فيه .\r\nو آنچه گفته‌اند و ما نيز در اوائل نوشته‌ايم كه مادهء خون در اخراج ، محتاج نضج نيست نقص به اين قول ندارد ، زيرا كه اخراج ديگر است و تكثير در اخراج ديگر بر آوردن خون هم اندر اول روز مجوز است و ليكن بسيار برآوردن تا مادهء دم نضج بيابد غير مجوز است و چون كه خون حار رطب است ، در دو روز ، نضج او تمام مىشود ، اگر از امتزاجات و موانعات خالى باشد .\r\n\r\nفائده در بيان احوالى كه احتراز از فصد در آن واجب است\r\nبدانند كه در مزاج شديد البرد اجتناب از فصد لازم است ، بهر آن كه در چنين مزاج خون كم مىباشد به غايت و بلغم غالب مىبود و با چنين حالت فصد جائز نباشد .\r\nو كذا در بلاد شديد البرد ، بهر آن كه در چنين شهرها خون متكاثف مىباشد و قليل الحجم .\r\nو ايضا اگر فصد كنند برد مستولى شود و در بدن غوص كند ، بنا بر نقصان حرارت كه لازمهء تنقيص دم است ، از اينجا است كه در سرماى شديد تبرى از آن كرده‌اند و كذا عند وجع شديد ، بهر آن كه اوجاع شديد ، قوى التحليل‌اند روح را و شديد الإضعاف‌اند قوت را و در اين حالت فصد مزيد ضعف روح و قوت خواهد شد .\r\nو ايضا در وجع شديد ، مواد و طبيعت متوجه به جانب عضو وجيع مىباشد و فصد مواد را به جانب خود مىكشد و اين معنى باعث اختلال طبيعت و انجذاب مواد مىشود و مفضى به مفاسد مىگردد .\r\nاما هر گاه خوف آن باشد كه وجع محدث ورم مىشود در عضوى شريف ، يا در عضوى رئيس ، يا در عضوى كه مجاور اعضاى شريف است ، يا وجع به سبب ورم اعضاى باطنه باشد ، پس در اين وقت حسب رخصت اطبا به شرائط موصوفه ، فصد روا است ، كما فى ذات الجنب و غيره و كذا بعد استحمام محلل ، بهر آن كه افراطِ نقصان روح خواهد شد .\r\nو كذا عقب جماع ، خاصه كه با انزال بود ، بهر آن كه به سبب حركات بدنيه و نفسيه كه لازمهء جماع است تحليل كثير در روح مىافتد ، پس اگر مع الانزال باشد تحليل مفرط خواهد افتاد ، بنا بر كثرت خروج روح با منى .\r\nو كذا در سن كمتر از چارده سال مهما امكن ، بهر آن كه در اين هنگام رطوبات سهل التحلّل است و خون هنوز متين و كثير نشده است و غلبهء بلغم را است و مع ذلك افتفار به نمو بيشتر است و به اين حالتها فصد روا نبود .\r\nو ليكن هر گاه حاجت قوى داعى شود و از فصد گزير نباشد توان كرد اگر سخت آبادان و عضلها سخت و رگها وسيع و ممتلى و لون بدن سرخ بود .\r\nو فصد كه به احداث كنند به تدريج بايد كرد و نخست خون كمتر بايد گرفت تا كه طبيعت به اخراج دم الف كند و بىضرر باشد .\r\nو كذا در سن شيخوخت مهما امكن ، بهر آن كه در اين سن خون كمتر مىشود و ضعف قوىتر مىگردد ، مگر آن كه حاجتى قوى داعى بود ، يا شيخى باشد تن آبادان و پر قوت و سخت گوشت و سرخ رنگ كه در وى فصد جائز باشد ، اما افراط نشايد كرد قطعا ، زيرا كه افراط در آن گذشت كه در شبان جائز نيست مگر به ضرورت ، چه جاى شيخان .\r\nو كذا در سخت لاغران و سخت فربهان و كاواك بدنان و سپيدپوستان سست گوشت و زرد\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nپوستان عديم الدم مهما امكن فصد كنند و هر يك ازين جدا گفته آيد :\r\nبدانند كه نحافت ، يعنى لاغرى دو گونه است :\r\nيكى آن كه به سبب قلّت خون باشد و اين لا محاله مانع الفصد است .\r\nدوم آن كه به سبب حدّت خون باشد و آن چنان بود كه طبيعت بنا بر اكراه از خون تصرف در آن نكنند و بدل ما يتحلل نسازد ، پس خون در بدن مخزون بود و كثير المقدار باشد و مع ذلك بدن لاغر بود به افراط و در چنين لاغرى جهت تقليل دم فصد كردن و جهت اطفاى حدّت او مطفيات دادن روا باشد .\r\nو فرق بين الهزالين المذكورين از خلوّ عروق و ضعف طبع كه لازمهء قلّت دم است و جز آن پوشيده نيست .\r\nاما سمن نيز بر دو گونه است :\r\nيكى آن كه شحمى بود در اين حالت غلبهء بلغم و قلّت دم ظاهر است و منع هويدا .\r\nدوم آن كه لحمى بود و پوشيده نيست كه چون لحم افزون شود و خون در عرق كم مىگردد لكثرة استحالته إلى اللحم و با وجود قلّت دم در عروق اگر فصد كنند ، خوف آن دارد كه رگها بنا بر خلو از ضغط لحم منضغط شوند و حار غريزى محتنق گردد و خون كه در مجارى عروق باقى است به واسطهء انضغاط ، به سوى بعض افضيه منزرق شود و ذلك قتّال .\r\nو آن خوف در سمن شحمى نيز است لهذا منع از فصد در سمن شحمى اشد باشد .\r\nاما آن كه در كاواك بدنان فصد نبايد ظاهر است كه خون در اينان كمتر مىباشد و ضعف در قواى صاحبش بنا بر تحلّل اعضا زود اثر مىكند و اين چنين كسان قابل فصد نباشند .\r\nاما آن كه سفيدپوستان سست گوشت باشند يا زرد پوستان عديم الدم بود هويدا است كه قابل فصد نيستند لقلة الدم .\r\nو مخفى نماند كه زردى پوست دو قسم است :\r\nيكى آن كه خون در بدن كم بود ، چه از ظاهر چه از باطن .\r\nدوم آن كه خون در تن وافر بود ليكن بنا بر غلظت ، يا به علت ديگر ، به سوى جلد ميل نتواند كرد و بدان سبب بدن زرد گردد و اين صفرت مانع نباشد ، لهذا در منع فصد ، صفرت عديم الدم مضبوط شد .\r\nو كذا در كسانى كه بيماريهاى دراز كشيده باشند فصد نشايد كرد ، زيرا كه طول امراض ، نقصان كثير به خون مىآرد و بنا بر اضعاف هضم كه لازمهء امراض طويله است ، مگر آن كه فساد دم داعى شود كه در اين صورت فصد روا است ، اما در چنين فصد تأمل حال خون واجب ، اگر خون سياه و غليظ بود بايد گرفت و اگر سپيد و رقيق بود فى الحال بايد بست ، كه در گرفتن اينچنين خون خطر عظيم است .\r\nو كذا در حالت امتلا از طعام فصد نكنند كه در وى خوف انجذاب مادهء غير نضيجه است به سوى عروق در عوض ما استفرغ منها .\r\nو كذا عند امتلاء امعا از ثقل رگ نزنند لما ذكر ، پس اگر معده از طعام يا امعا از ثقل ممتلى باشد و فصد همان وقت واجب بود بايد كه نخست اعضا را پاك سازند بعده فصد كنند .\r\nو ظاهر است كه جهت تنقيهء معده و ما يليها بهترين چيزها قى است و جهت تنقيهء امعاء سفلى حقنه و مانند آن .\r\nاما در تخمه ، تا كه تخمه هضم نشود فصد نكنند لما ذكر .\r\nو كذا در شخصى كه فم معده او ذكى الحس باشد ، يا ضعيف بود ، يا مرار بيشتر در آن تولد كند ، يا سهل القبول باشد مر فضول را ، دليرى به فصد نبايد كرد ، خصوص بر ريق ، كه خطر عظيم دارد و باشد كه در بعضى از اينها به هلاكت مؤدّى شود .\r\nو نشان ذكاى حس فم معده متأذّى\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nشدن از بلع چيزهاى ذى لذع است و علامت ضعفش ، ضعف اشتها و وجود وجع در فم معده است .\r\nو آثار كثرت تولد مرار در فم معده و سهولت قبول وارده را دوام غثيان است و مرارت فم و هر وقت قى مرارى آمدن .\r\nبالجمله هر گاه در چنين كسان لازم آيد آنجا كه ذكاى حس يا ضعف در فم معده باشد ، نخست لقمه‌اى از نان پاك كه در رب ترش طيّب الرائحه آغشته باشد بخورانند ، پس رگ زنند .\r\nو اگر ضعف به سبب مزاج بارد بود ، نان را در ماء السكّر كه مقوى به افاديه باشد ، يا در شراب نعناع ممسك ، يا در يبسه تر كرده خورانند .\r\nو آنجا كه مرار متولد مىشده باشد صاحبش را اول قى كنانند به آب گرم كثير المقدار با سكنجبين پس چند لقمه بخورانند و اندكى استراحت داده فصد نمايند .\r\nو لازم است كه صاحب مرار را بعد فصد جهت استخلاف دم چند كباب بخورانند اگر معده قوى است در هضم جرم گوشت و الا بر سبيل امتصاص .\r\nو معلوم است كه غذا بعد فصد بسيار نشايد داد كه معده ضعيف مىشود از فصد .\r\nانتباه تشرّب سكنجبين و آب گرم جهت قى در صورتى است كه مرار غليظ بود و اگر نچنين باشد مىتواند كه قى به آب سرد اولىتر بود ، لأنه يجمع للمرار و يكثف المعدة فيُهيِّها على القيء .\r\n\r\nفائده در كيفيت فصدى كه مراد بدان حبس خون باشد و در بيان آنچه عارض مىشود از فصد غير واجب\r\nبدانند ، همچنان كه اسهال را به اسهال و قى را به قى قطع مىكنند ، كذلك خروج خون را به اخراج خون نيز منقطع مىسازند ، چه نزف دم كه از رعاف يا رحم يا مقعد يا صدر يا بعض خراجات باشد ملاك امرش فصد است جهت جذب خون به سوى مخالف ، ليكن بايد كه اين فصد بسيار تنگ كنند تا جذب وى بيشتر از استفراغ او بود ، زيرا كه مقصود اينجا اماله است نه تنقيه ، لهذا در فصد مذكور احسن آن است كه به مرّات كثيره باشد ، يك روز در ميان ، تا قوت محفوظ بود با وجود تكرار فصد .\r\nو امر به تكرار ظاهر است كه بر تقدير بقاى نزف است ، چه ، اگر انقطاع نزف به يك فصد شده باشد ، تكرار آن جهت حفظ از اعادت جائز نيست و در صورت تكرار ، هر بار كه خون بگيرند بايد كه نسبت به ما سبق قليل باشد ، لهذا شيخ گفته : تكثّر أعداد الفصد أوفق من تكثّر مقداره .\r\nو دريابند كه منع از اخراج دم كثير وقتى است كه نزف قوى نبود ، چه ، آنجا كه نزف به غايت قوى بود و خطر شديد باشد روا است كه به يك دفعه آنقدر خون بگيرند كه غشى آرد ، چه غشى بنا بر تبريد مزاج ، خون را غليظ مىسازد ، بالضرور از نزف باز مىماند ، چنانچه در مجروحان مصاف مشهود است .\r\nو ايضا از خاصهء غشى است كه خون را به باطن متوجه مىسازد و تبعيّت طبيعت كه به سوى قلب حركت مىكند بهر محافظت و بدين سبب نزف باز مىماند .\r\nبالجمله اجازت به اخراج دم كثير در صورت ضرورت است كه بىاين حبس متعذّر باشد و گرنه مضرّت وى بنا بر افراط اخراج دم بديهى است .\r\nاما فصد كه نه بر سبيل حاجت اتفاق افتد شديد المضرّت است و صفرا زياده مىكند بنا بر آن كه رطوبت از بدن كم مىشود و اخلاط به حركت فصد گرم مىگردند و سخونت شديد مع قلَّت رطوبت لا محاله موجب هيجان مرار است .\r\nو ايضا فصد مذكور زبان را خشك مىسازد بهر آن كه در بدن خشكى\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nاحداث مىكند و چون رطوبات لسان در غايت لطافت‌اند زودتر از همه رطوبات بدن متحلّل مىشوند ، از اينجا است كه نخستين جفاف در زبان پديد آيد ، بالجمله اگر چنين اتفاق واقع مىشود ، تدارك او به ماء الشعير و شكر بايد كرد كه با وجود تطفيه ، غذائيّت نيز دارد و اگر تقويت افزون‌تر مطلوب شود امراق لحم و فراريج نيز در آن بيفزايند .\r\nو گذشت كه توفير در غذا نشايد كرد كه معده از كثرت خروج خون ضعيف مىگردد .\r\n\r\nفائده در احكام تثنيه فصد و بيان كسانى كه فصد آنها در شب و در خواب بايد كرد و فصد مجانين تنگ گردد و جز آن هرچه تعلق به تثنيه دارد\r\nهرگاه تكرار فصد ملحوظ باشد و شق به حذاء مفصل خواهند كرد بايد كه رگ را در طولانى بكشايند تا حركت مفصل كه موجب انكشاف شق طولانى است مانع التحام آن گردد و ايضا فصد وسيع كنند تا زود فراهم نيايد .\r\nو اگر با وجود اين همه ، خوفى از سرعت التحام باشد ، خرقه به زيت كه قدرى نمك در آن آميخته باشند بيالايند و بنهند و بالاى آن عصابه بندند ، چه زيت ، بلكه جميع ادهان موجب عسر التحام جراحت است ، بنا بر منع التصاق لبهاى آن .\r\nو امتزاج نمك جهت آن است كه تدارك كند مضرّت آن را ، چه ارخا لازمهء ادهان است و با رخاوت ، حصول فساد آن در موضع شق متوقع و نمك بنا بر تجفيف ، مزيل رخاوت و مانع حدوث عفونت مىگردد اكثر جاها كه محل فصد ريم مىكند و پخته مىشود و فساد مىگيرد ، به همين سبب است كه فصّادان جاهل ، روغن بر آن مىگذارند بىاختلاط نمك .\r\nفائده استعمال زيت با خرفه آن است كه تا دير بماند و زود خشك نشود و اين همه تدابير مانع الالتحام كه گفته شد در صورتى است كه تثنيهء فصد بعد ايام مطلوب شود ، مگر آن كه مقصود قوى الجلا بود و جراحت آن سريع الالتحام باشد كه در اين حالت اگرچه بعد شش ساعت تثنيه كند مراعات مذكور لازم مىافتد تا شق ملتحم نشود .\r\nو بدانند كه تدهين موضع عند فصد باعث قلّت وجع واجب و مانع سرعت التحام است .\r\nو طريق تدهين اين است كه زيت يا روغن ديگر بر موضع زخم بمالند ماليدن نيك ، يا موضع زخم را در روغن غوطه دهند ، پس به خرقه بمالند و رگ زنند .\r\nو آنجا كه تثنيه در يك روز مطلوب باشد مفصود را از خواب بازدارند كه افعال طبيعى در نوم قوىتر مىباشد و بدان سبب موضع به سرعت ملتحم مىگردد .\r\nو بهترين ايام جهت فصد در شتا روزى است كه باد در آن روز ساكن بود و اگر اين ، يافته نشود و ضرورت داعى فصد باشد ، هبوب جنوب مناسب است به فصد نسبت به شمال و در گرما ضد اين ، چه مقصود يوم التثنيه اعتدال هوا است تا طبيعت را هيچ تشويشى نباشد و رياح اگرچه كلها بارداند نسبت به بدن ، ليكن جنوبى نسبت به شمالى گرم است به اسبابى كه در مبحث رياح گذشت ، پس هبوب آن در شتا باعث تسخين خواهد بود و هبوب شمال در گرما موجب تبريد آن و هذا هو المطلوب .\r\nو بدانند كه فصد موسوسين و مجانين بايد كه وقت شب كنند در حالت نوم غرق و\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nايضا در مجانين رگ ضيق كشايند تا زود ملتحم گردد ، چه گاه باشد كه مسلوب العقل را خيال فاسد مستدعى شود بر فتح بُضع و از خروج خون كثير هلاك گردد .\r\nو مراد از فصد ضيق آن است كه شديد الوسعت نباشد و قربت به اعتدال بود ، نه آن كه تنگ بدان درجه باشد كه خون غليظ كه مقصود دفع آن است برنتواند آمد .\r\nو امر به فصد موسوسين و مجانين در شب بنا بر آن است كه خواب در شب غالب مىبود و بدان سبب انتباه به فصد زود نمىشود و بىاذيت مقصود حاصل مىآيد و الا مراد وقوع آن است در خواب ، كه حالت غفلت است ، روزانه بود يا شبانه بود ، چه ، بسيار مردم را از فصد آنقدر وسواس مىباشد كه عند حضور فصّاد غشى مىكنند ، پس اينچنين مردم را در بيدارى رگ نتوان زد و كذا در مجانين كه اطاعت به اين امر نداشته باشند .\r\nو فائدهء ديگر در فصد مجانين به شب ، سرعت التحام بُضع است از خواب ، لأنه مطلوبٌ فيهم صيانةً عن الفتح .\r\nو معلوم نمايند كه تأخير فصد مثنى نظر به چند چيز است :\r\nيكى آن كه ضعف ملحوظ بود و بدان سبب يكبارگى مقدارى كه مطلوب است نتوان گرفت و در اين حالت آنقدر كه حال مقتضى باشد مهلت داده مىبايد گرفت و لو كان بعد اسبوع و تأخير تثنيه بيشتر به سبب ضعف مىباشد .\r\nدوم آن كه ماده واجب الاخراج هنوز نيك پخته نباشد و جهت تخفيف امتلا ، قدرى خون گرفتن لازم آيد ، پس در اين صورت تأخير تثنيه تا ظهور نضج واجب باشد .\r\nسوم آن كه مادهء لازم الدفع در عضو بعيد محصور بود ، در اين وقت رگ زنند و خون قليل بگيرند تا طبيعت به حركت آيد و توجه به اخراج مادهء مقصود نمايد پس رگ بند كنند تا آن زمان كه ورود ماده به محل مقصود مترقّب باشد ، پس باز بكشايند تا مادهء فاسد دفع گردد و غايت تأخير اينجا يك ساعت است اگر مصئون از ضعف بود .\r\nچهارم آن كه خون فاسد كثير بود و خون صالح قليل ، پس در اينجا تأخير تثنيه تا آن وقت كه عوض خون جيّد كه در فصد نخستين خرج شده حاصل آيد لازم باشد و اين ، از زوال ضعف كه بعد فصد اول شده بود توان دانست در اكثر .\r\nتنبيه هرگاه مراد از فصد جذب خون باشد كما يكون في الفصد المقصود بحبس النزف فصل معتدل در فصد اولى و ثانى يك روز است و تقدم و تأخير نيز مجوز ، چه در چنين حالت ، بسيار باشد كه دو پاس بلكه يك پاس در ميان تثنيه همىكنند اگر نزف قوى بود ، كذا بسيار باشد كه بعد دو روز ، يا زياده بر آن مثنى نمايند ، اگر نزف ضعيف باشد .\r\nبالجمله اين امور مفوض بر رأى طبيب دانا است ، هرچه اصلح داند بكند .\r\nو فقير حقير قانون و شروح آن را بتمامه ملاحظه كرده تحرير مقاصد مىكند اگر در بعض جا مطابق ظاهر قانون شيخ نيابند اين كلام را تفسير كلام شيخ دانند و واهى نه‌انگارند .\r\nو دريابند كه اگر تثنيه فصد به اندك مدت مقصود بود شق رگ در عرض موافق‌تر است و اگر بعد زمانى معتدٌبه مراد باشد اما در يك روز مؤرّب بهتر بود .\r\nاگر تثنيه به مرّات و بعد ايام خواهند كرد مطوّل مناسب‌تر ، زيرا كه بضع عرق كه متعرض باشد\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nاسرع الالتحام است و بضع مطوّل أبطأ الالتحام و مؤرّب متوسط بينهما .\r\nو ظاهر است كه حاجت به زمان تثنيه هر چون كه اطول باشد واجب است كه بضع أبطأ الالتحام بود و هر چون كه اقصر بود أسرع الالتحام و در توسط توسط .\r\nتنبيه\r\nآنچه گفته شد از اسرعيّت التحام شق عريض و ابطئيّت التحام طويل و وسطيّت مؤرّب مخصوص به شرائين است مطلقاً و به آورده به شرطى كه شق در وريد مقابل مفصل واقع شود ، كما هو المعتاد في الأكثر ، بهر آن كه حركت مَفصل در مبضع مطوّل تفريق بيشتر مىآرد نسبت به شقّ مؤرّب و وى نسبت به معرض .\r\nاما شق كه در آورده در محل غير محاذى مفصل باشد قضيهء آن برعكس است ، لزوال السبب ، به خلاف شرائين كه شق معرض او البته اسرع التحام مىباشد نسبت به مؤرب و مطول ، خواه محاذى مفصل بود يا نه و وجهش آن است كه اكثر الياف شرائين و معظم آنها در عرض شريان موضوع است ، پس وقوع بضع در طول شريان مستلزم قطع الياف كثير مىشود و اين معنى لا محاله موجب عسر التحام آن است ، به خلاف بضع مستعرض آن كه در اين صورت ليفهاى قليل كه در طول وريب واقع‌اند منقطع مىگردند و ليفهاى عريض كه بيشتر و عمدهء الياف‌اند مصئون از قطع مىماند لذهاب القطع على مذهبها و حال بضع مؤرب او بين بين است .\r\nو وجه ديگر در اسرعيّت التحام بضع معرض شريانى و ابطئيّت طولانى آن است كه شريان عند انبساط متسع التجويف مىگردد لا محاله و اين معنى بالضرور اعانت مىكند در انفتاح لبهاى بضع طولانى آن ، به خلاف بضع عرضى كه با وجود انبساط و طبيعت جوف فضا در افتتاح لبهاى شق عرق دخلى ندارد ، كما لا يخفى .\r\nو مشهود نمايند كه فصد هر چون كه درد بيشتر خواهد كرد ابطاء الالتحام خواهد بود بهر آن كه قوت وجع موجب زيادتى ضعف قوت ملتحمه مىگردد .\r\nاما اگر مِبْضَع ، يعنى نيشتر را به روغن چرب كرده باشند با وجود تقليل آن وجع را موجب عسر التحام و بطوء آن مىگردد .\r\nو استفراغ كثير در تثنيه غشى مىآرد در اكثر و اگر در مرهء اولى نيز خون وافر گرفته باشند ، زيرا كه استفراغ بعد استفراغ به اندك مهلت لا محاله ضعف‌آور است ، مگر آن كه مثنى بين الاستفراغين چيزى خورده باشد و قوتى بهم رسانيده .\r\nو خواب در ميان فصد و تثنيه منع مىكند برآمدن فضول را در خون به واسطهء انجذاب اخلاط به باطن ، پس هرگاه تثنيه در يك وقت به ادنى مهلت يا در اثناى يك روز مقصود شود البته از نوم باز بايد داشت .\r\nو خير التثنيه آن است كه بعد دو يا سه روز واقع شود ، زيرا كه اين امر مناسب‌تر به حفظ قوت است .\r\nو ظاهر است كه منافع تثنيه حفظ قوت مقصود است مع استكمال استفراغ ما وجب استفراغه .\r\n\r\nفائده در بيان آنچه بعد فصد مرعى بايد داشت و قبل از فصد اجتناب از آن بايد كرد\r\nبعد فصد خواب نكنند متصلًا كه در اكثر انكسار اعضا مىآرد و وجه آن آن است كه فصد لا محاله اخلاط را به حركت مىآرد و حركت اخلاط موجب انبعاث ابخره مىشود ، پس هر گاه متصل\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nبه فصد خواب كنند ظاهر است كه به سبب نوم ، ابخرهء مذكور از تحليل باز خواهند ماند و در عضلات محتبس شده كلال در اعضا خواهند آورد .\r\nو ادنى فصل در فصد و خواب دو پاس است اما اگر شخصى معتاد به خواب باشد هرچند از وقت معتادش پيشتر فصد كنند بهتر است و بالضرور فصل يك پاس در حقش كافى است .\r\nو ايضا قبل از فصد استحمام نشايد كرد ، كه اين معنى در اكثر موجب تعسّر فصد مىشود ، بنا بر تليين جلد و تهيهء او مر زلق را .\r\nاما اگر مفتصد در خون غلظت شديد داشته باشد جهة تلطيف و تسييل دم ، استحمام پيش از فصد ، نيكو تدبير آن است .\r\nو ايضا بعد از فصد اقدام بر امتلا روا نيست ، زيرا كه امتلا بر ضعف اعضا كه لازمهء تنقيه است و بال بر اعضا است ، پس احسن آن كه بعد فصد تا دو سه روز تقليل و تلطيف غذا نمايند و به تدريج به عادت رجوع فرمايند .\r\nو ايضا بعد فصد ، اجتناب از تعب و رياضت واجب دانند براى چند سبب :\r\nيكى آن كه فصد اخلاط را در ثوران مىآرد و رياضت كه بعد او واقع شود مزيد ثوران مىگردد .\r\nدوم آن كه اخلاط بعد فصد به حركت مىآيند و بدن را گرم مىكنند و رياضت نيز مسخِّن است ، پس خوف حدوث حمى غالب باشد .\r\nسوم آن كه تحليل لازمهء حركت است و هر گاه حركت به استفراغ جمع شود لا محاله اضعاف او شديد خواهد شد .\r\nو ايضا بعد فصد استلقا مستحسن دانند ، زيرا كه اسهلترين و افضلترين اوضاع در حق ضعفا همين است ، بنا بر آن كه در اين شكل هيچ احتياجى به اعمال قوى نيست ، به خلاف ديگر اوضاع .\r\nو ايضا بعد فصد ، از استحمام محلِّل احتراز لازم دانند و وجهش همان است كه در منع رياضت گذشت .\r\nو مراد از استحمام محلِّل آن است كه در وى تحليل مفرط شود ، اما استحمام كه براى ترطيب بدن و تحليل معتدل كنند منع وى بعد فصد تا همان وقت است كه بضع ملتحم نشده باشد ، چه در آن خوف انفتاح آن است اما بعد التحام ، استحمام مرطِّب خفيف التحليل نفع بسيار دارد ، بنا بر تحليل فضول كه به سوى جلد مندفع شده باشد نسبت حركت اخلاط در فصد .\r\n\r\nفائده در احكام كليه كه بعد فصد تعلق دارد و حفظ آن از مهمات است\r\nبدان كه هر گاه بعد فصد عضو مفصود ورم كند و مادهء منصبه سليم بود و هنوز در انصباب باشد بايد كه از طرف مقابل رگ زنند تا ماده متوجه بدان سو منصرف شود .\r\nو قيد سليمى ماده از آن نموديم كه در مادهء ردى واجب آن است كه همان رگ سابق بكشايند اگر ممكن باشد و الا رگ ديگر از همان عضو مفصود متورم بكشايند ، خواه ماده در انصباب باشد خواه از انصباب ايستاده ، زيرا كه انصراف اينچنين مادهء موذى از عضو متورّم به جانب ديگر كشيدن موجب فساد و هلاكت است ، چنانچه قرشى حكايت كرده كه در دمشق در سنهء خمسين و سته مائة و ما بعد آن چنان اتفاق افتاده كه مردم را امتلاى دم مىشد و بعد فصد ، دست مفصود به ورم گرم سرخ متورم مىگشت و اطبا به فصد دست دوم امر مىكردند و هر كه از دست ديگر\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nفصد مىكرد هلاك مىشد و أكثرهم ماتوا في يوم متتابع و قليلٌ منهم بقي إلى بعد العشرين . پس در اين امر ، احتياط لازم دانند و عند تورم عضو مفصود بلا تحقيق ماده به فصد مخالف اجازت ندهند .\r\nاما آنجا كه ماده از رداءت سليم بود و از انصباب بازمانده ، در آنجا هم تنقيه از همان عضو مفصود متورم بايد كرد ، كما هو ضابطة كلية في تنقية المادة المنقطعة الانصباب .\r\nو ايضا در استعمال مرهم اسفيداج و تطليهء مبرِّدات قويّه بر عضو متورم مفصود ، تخليهء ماده از رداءت واجب شناسند ، زيرا كه استعمال اطليه قوية البرد ، مع رداءت ماده ، خوف آن دارد كه مواد را به سوى احشا و اعضاى شريفه عائد سازد و مفضى هلاك گردد .\r\nو هر كه زيادتى اخلاط داشته باشد و فصد كند و خون آن مقدار كه بايد نگيرد ، فصد مذكور بنا بر تحريك مواد ، موجب حمّى و ديگر فساد مىگردد و تدبير جليل القدر در اين حالت تكرار فصد است و خون زائد برآوردن ، پس اگر كفايت كرد فبها و الا حسب غلبهء خلط باقى به استفراغ آن خلط بايد پرداخت .\r\nو هر گاه در شخصى خون سياه سوداوى بيشتر تولد كند ظاهر است كه او را بهر اندك مدت حاجت به فصد خواهد شد بنا بر آن كه خون سوداوى بنا بر آن كه به سبب يبوست نسبت به طبيعت اعضا شديد الكراهة است ، ثقل در بدن نيز مىآرد ، اگرچه قليل المقدار بود و اخراج آن فورا تخفيف مىدهد ، ليكن در چنين كس واجب است كه تكثير در اخراج نكنند و هر بار اندك گيرند و اگرچه تغير در رنگ خون پديد نيامده باشد بند كنند و بعد فصد ، تنقيهء سودا به مسهل نيز لازم دانند ، چه ، اگر چنين نكنند در سن شيخوخت برد و بلغم مستولى شود و سكته و امثال آن پديد آيد ، زيرا كه اخراج دم اگرچه فى الحال مخرج سودا و حدث فرحت است ، ليكن افراط آن بنا بر ازالهء رطوبت مزيد سودا مىگردد و مزاج را سرد مىسازد و هضم را ضعيف مىنمايد ، پس عند توافق سن بارد يابس ، امراض بارده حادث شود ، پس احتراز از خون كثير برآوردن واجب باشد .\r\nو بدانند كه بسيار باشد كه فصد ، مهيِّج حمّيات شود و حمَّيات ، باعث تحليل عفونات گردد و اين ، چنان بود كه در بدن خلطى عفن باشد ، ليكن قليل و ساكن بود و شرّ آن ظاهر نباشد ، پس فصد اتفاق افتد و آن خلط سائل و متحرك شود و تپ آرد و از آن كه خلط مذكور در اصل اندك است و به فصد اندك‌تر شده ، به حرارت حمّى تحليل پذيرد و اين معنى باعث امن از ديگر آفات متوقّعه گردد .\r\nو هر صحيح كه فصد كند نزد اطبا در حق او احسن آن است كه دو سه قدح شراب بعد طعام بنوشد تا اعانت دهد معده را بر هضم و سرعت نفوذ و تدارك كند ضعف آن را كه از فصد حاصل شده .\r\nو قيد به صحيح از آن نموده‌اند كه در بعضى مرض تجويز شراب نتوان كرد و الا فى الحقيقة مريض محتاج‌تر به قوت است ، پس اگر مريض را مانعى از آن نبود تشرّب قليل در حق آن احسن‌تر است .\r\nانتباه كسى را كه معتاد به غشى باشد از فصد ، واجب است كه قبل از فصد قى فرمايند ، كه اين معنى سبب منع غشى مىشود و همچنان قى حالت غشى از مفيقات سريعه است .\r\n\r\nفائده اندر احكام عروق مفصود اجمالا\r\nبدانند كه رگهاى كه مىكشايند يا\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nاورده‌اند يا شرائين و فصد آورده مروّج است و فصد شرائين رواج كثير ندارد و اطبا مبادرت به كشادن آن كمتر مىكنند براى چند سبب :\r\nيكى آن كه در آن خوف نزف الدم است .\r\nدوم آن كه در آن روح كثير مستفرغ مىشود ، بهر آن كه در شرائين ارواح بسيار باشد نسبت به آورده .\r\nسوم آن كه امراضى كه در آن حاجت به افصاد شرائين افتد كمتراند .\r\nچهارم آن كه فصد شرائين محدث ضعف دل مىشود به واسطهء شدت اتصال شرائين به دل ، خاصه كه زيادتى در آن رود .\r\nپنجم آن كه فصد مذكور محدث ابورسما است در اكثر ، بهر آن كه جرم شريان عسر الالتحام مىباشد و بسيار باشد كه جراحت جلد قبل از التحام آن فراهم آيد ، پس خون از شريان برآمده زير پوست جمع شود و اجتماع خون عرق زير پوست مسمى است به ام الدم و به ابورسما بالنون و قيل بالباء .\r\nو بدانند كه ابورسما حادث نمىشود مگر در صورتى كه شق ضيق بود ، چه ، اگر شق واسع باشد ، يا خون كثير از رگ مىبرآيد جلد را ملتحم شدن نمىدهد .\r\n\r\nفائده در بيان ماهيت و منافع آورده مفصوده كه در دست واقع‌اند\r\nو اين شش رگ است : قيفال ، اكحل ، باسليق ، حبل الذراع ، ابطى ، اسليم .\r\nاما قيفال لغت يونانى است به معنى كنارهء هر شىء و چون اين رگ بر كنار ذراع است بدين نام خوانند و فصد آن به اخراج خون سر و گردن مخصوص‌تر است ، لهذا به پارسى آن را سرارو نامند .\r\nو طريق فصدش آن است كه بالاتر از مَأبِض ، سر عضله گذاشته ، در مكانى كه نرم است بكشايند طولانى و بَضع وسيع بايد ، تا خون حسب المدعا برآيد ، زيرا كه جرم اين رگ غليظ است ، بَضع غير وسيع كافى نمىشود .\r\nو اگر فصّاد رگ خطا كند مرهء ثانيه نيش نزند بر اين رگ كه ورم مىكند .\r\nو اگر رگ مذكور در مكان خود پيدا نشود شعبهء او در وحشى ساعد بجويند .\r\nو آنچه گفته‌اند كه فصد او اسلم است ، بر تقديرى است كه وقوع بَضع در مكان مخصوص او كه گفته شد باشد و الا آنچه در عوام مروّج است كه بر سر عضله مىكشايند محاذى مأبض ، يعنى بند ما تحت آن ظاهر است كه غير مأمون از شر است لاحتمال اصابة الجرح على العضلة .\r\nانتباه و اين قاعده كه وقوع بَضع ما فوق مَأبِض باشد نه تحت او و نه حذاى او در فصد اكحل و باسليق و ابطى نيز واجب المراعات است ، زيرا كه موجب اخراج دم مىشود كما ينبغى و ايمن مىسازد از لحوق آفات عصب و شريان .\r\nو قرشى در شرح قانون تنصيص كرده در حق عروق اربعهء مذكوره و گفته :\r\nهذه الأربعة قد جرت العادة بأن فصّد ما يكون تحت المأبض ، واجب أن يكون فوقه و ذلك لأن البَضع إذا كان بحذاء المأبض لم يسهل خروج الدم منزرق ، لأن اليد كلّما تحركت تكاثف الجلد هناك فمنع انزراقه و إن كان البَضع تحت المأبض لم يؤمن من آفات العصب و الشريان بسبب كثرة العضل هناك فيكون الحذر من اصابة لمبضع و بعض شظايا العصب اكثر لا محالة .\r\nاكحل رگى است ظاهر مادون قيفال و از وسط انسى ساعد مائلتر است به اعلاى او و وى مركب است از قيفال و باسليق ، لهذا به نام اكحل موسوم گشته ، چه ، اهل يونان شىء مركب را كحلاوس خوانند و اكحل مشتق از او است .\r\nو بعضى بر آنند\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nكه چون اين رگ شديد البضع و كحل اللون باشد به وفور الدم فيه به اين اسم مسمى گشته و فصد آن تنقيهء دم از تمام بدن مىكند بىتخصيص بعضى از بعض . و آن را به تازى نهر البدن نيز گويند و در فارسى هفت اندام و رگ بدن خوانند .\r\nو طريق فصد اين رگ آن است كه نيشتر ربوده زنند نه غائر ، بهر آن كه تحت او عصبه است و به طول كشايند بهر دو كار : يكى آن كه گاهى در دو جانب اين رگ عصب مىباشد و در توريب ايمن نباشند از اصابت مبضع به عصبهء جنبيه .\r\nدوم آن كه در رگهاى مفصلى شق طولانى افضل لسهولة إخراج الدم منه .\r\nو بايد كه ما فوق مأبض زنند لما ذكر في القيفال .\r\nو بدانند كه گاهى عصبهء رقيقه وتر مانند بالاى اكحل ممدود باشد ، پس در فصد اين رگ تفحص اين حال ضرور است ، پس اگر عصب يافته شود بالاى آن احتياط كنند تا نيشتر به آن نرسد كه محدث حذر مزمن مىشود .\r\nو هر كه رگش غليظتر باشد اين شعبه به عصبه در وى نمايان‌تر مىبود و آنجا كه عصبه نمايان باشد و جراحت‌ها به آن برسد ضررش فزونتر مىشود ، بنا بر سهولت اصابت هوا به آن ، لأن برد الهواء يضرّ بالعصبة المجروحة .\r\nو هرگاه بر سبيل خطا جراحت به عصب مذكور شد تدبير وى آن است كه جراحت را فراهم شدن ندهند و هرچه مانع التحام بود به عمل آرند و به معالجهء جراحت عصب كوشند و نواحى جراحت و تمام دست را به روغن گرم چرب دارند و اجتناب از استعمال مبردات خارجيه واجب دانند و معلوم نمايند كه مقصود از منع التحام غير از اين نيست كه وصول ادويه بسوى عصبه به واسطهء شق به سهولت باشد .\r\nتنبيه هرچند در زير اكحل و قيفال شريان نمىباشد در اكثر مردم ، ليكن به ندرت مىباشد ، چنانچه در ذخيره از ابو الحسن طرنجى حكايتى در اين باب منقول است ، پس احوط آن است كه در فصد هر رگ نخست امتحان و تفحص شريان كنند ، پس نيشتر زنند ، چه ، اگرچه وقوع آورده و شرائين در اكثر به همان نهج مىباشد كه مضبوط شده ، ليكن گاهى تخلف نيز مىكند ، پس تنقيح و تحقيق لازم است .\r\nباسليق رگى است واقع مادون اكحل و از وسط انسى ساعد مائل‌تر به اسفل .\r\nو باسليق در لغت يونان پادشاه عظيم را گويند و چون اين رگ شعبهء بزرگ است از رگى كه از ابط آمده بدين نام مسمى شده و در اين رگ شعبه از رگى كه از كتف آمده نيز مختلط است .\r\nبدانند كه در هر دست يك وريد از جانب كتف آمده آن را كِتفى گويند و يك وريد از طرف ابط آن را ابطى گويند و كِتفى در عضد منشعب شده ، يك شعبهء او از راست بر كنار زند اعلى رسيده بىاختلاط شعبهء ابطى و آن را قيفال گويند و باقى شعبه‌هاى كتفى فروسوى آمده با شعبه‌هاى ابطى مختلط گشته و عروق دست غير از قيفال بالاتفاق و غير از حبل الذراع بالاختلاف كلهم مخلوق‌اند از شعب مختلط كِتفى و ابطى .\r\nبالجمله ، باسليق قريب به مرفق رسيده دو شعبه شده ، شعبهء بزرگ علوى را باسليق گويند به لفظ مطلق و به پارسى باسليق ماديان نامند و شعبهء جزو سفلى را باسليق ابطى نيز خوانند لمحاذاته بالإبط لا بمعنى أنه غير مركب من الكتفي ، چه معلوم شده كه جمله رگهاى دست كه مفصوداند مركب از شعبهء كتفى و ابطىاند مگر قيفال كه وى به اتفاق كِتفى صِرف است\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nو حبل الذراع نيز عند البعض و سيجيء بيانه في محله .\r\nو بعضى در وجه تسميهء اين رگ به باسليق مىگويند كه چون وى بنا بر اتصال به قلب و دِماغ و ريه و حجاب و صدر شرافت دارد بر رگهاى ديگر كه از كبد رسته مشابهت دارد به سلطان عظيم الشأن و فصد آن تنقيه دم بيشتر از كبد و طحال و جنب و ريه و صدر و وركين و ركبه و ساق و قدم و هرچه ماتحت عنق است مىكند .\r\nو طريق فصد او آن است كه نخست تفحص كنند كه شريان به كدام جهت از دست اندر تحت است و هو الأكثر ، يا در جنب واحد ، يا در هر دو جنب ، چه ، شريان همراه باسليق لازم الرفافت است و اگر نباشد نادر است ، پس اگر شريان تحت باسليق بود فقط مبضع ربوده زنند ، خاصه اگر شريان قريب باشد و غائر نبود ، مهما امكن رگ را از شريان يك سو برده نيشتر زنند ، چه ، اصابت جرح به شريان آفت عظيم است و در اين صورت كه شريان تحت او باشد فقط مختاراند در طولانيّت بَضع و توريب آن .\r\nو اگر به هر دو جانب بود ، واجب است كه به طول زنند .\r\nو اگر به يك جانب بود ، لازم است كه به نوعى بكشايند مؤرّب ، كه سر مبضع طرف مخالف شريان بود ، يعنى در توريب سر مبضع بدان طرف باشد كه شريان نبود .\r\nانتباه بسيار باشد كه عند الربط انتفاح در رگ پديد آيد و اين انتفاح گاهى از شريان بود و گاهى از باسليق و هر چون كه باشد واجب است كه رباط بكشايند و نفخ را به رفق بمالند و باز به‌بندند و اگر عود كند باز بكشايند و بمالند و اگر تكرار كند همين‌سان مىكنند و تا كه نفخ فرونشود نشايد كشود و اگر از اعاده باز نماند ابطى بكشايند .\r\nو بدانند كه بسيار باشد كه به سبب نفخ غليظ يا به واسطهء ربط و انتفاخ شريان از جهيدن و برآمدن بازايستد و فصّاد آن را وريد پنداشته بزند ، لهذا واجب است كه قبل از ربط تفحّص شريان نمايند تا از خطا مصئون بود .\r\nو منع از فصد عند ظهور نفخ مخصوص به باسليق نيست ، بلكه هر رگى كه باشد و عند الربط شبيه به عدس و نخود در آن پديد آيد تا كه به حل ربط و مسح تحليل آن نشود نشايد كشود .\r\nو ايضا بدانند كه در تحت باسليق عصبه و عضله نيز واقع است ، احتياط اينها نيز در فصد مرعى بايد داشت و موضع فصد آن مختلفٌ فيه است ، در ابتداء بيان عروق مفصوده شيخ نوشته كه ما فوق مأبض كشايند و قرشى در شرح آن نيز تنصيص بر همين نموده چنانچه در بحث قيفال گفته شد .\r\nو در ذكر باسليق شيخ تصريح كرده كه كلما انحطت في فصده إلى الذراع فهو أسلم و صاحب ذخيره نيز همين گفته .\r\nو مىتواند كه جهت رفع اختلاف گفته شود كه آنچه شيخ در ذيل باسليق نوشته كه فروتر از مأبض بايد زد مخصوص به حالتى است كه شريان در كنار آن باشد ، چه ، رگ مذكور چون از مأبض فروتر مىآيد ، شريان كه در جنب آن است از وى دور تر مىشود در اكثر ، چنانچه سوق كلام و لفظ فهو أسلم‌ز نيز دال بر همين است ، پس تناقض نبود و الله أعلم .\r\nتنبيه و اگر جراحت به شريان رسد زود رباط بكشايند و خون بند كنند به دست ، پس دقاق كندر و دم الاخوين و صبر و مر جمله برابر بگيرند و چهارم حصهء يك جز دو قلقطار و زاج آميزند و باريك ساخته پشم خرگوش بدان آلوده و غلوله ساخته اندرون شگاف كنند و آب بسيار سرد بر آن ريزند و بالاتر از\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nبَضع به چيزى بربندند و عصابه بر بَضع مربوط سازند به نوعى كه موجب حبس خون شود بلا اذيت ، چه ، بسيار مردم از كثرت وجع كه از شدت ربط پديد آمده هلاك شده‌اند و بعد ربط تا سه روز بكشايند و دست را بر تكيه نهاده دارند و بعد سه روز نيز احتياط ورزند . و از ابتدا تا حصول شفا واجب است كه ادويهء قابضه تضميد مىكرده باشند .\r\nو نشان رسيدن نيش به شريان آن است كه خون رقيق اشقر بود و جهنده برون آيد و نبض به ضعيفى گرايد .\r\nو بدانند كه اكثر فصّادان در اين حالت شريان را مستتر مىسازند تا منقلص شود و گوشت بر آن منطبق گردد و خون بالضرور حبس شود كما هو يشاهد فى جراحات السيوف .\r\nو تدبير بيشتر شريان مشروحا مذكور مىشود در فصد شرائين راس كه بعد فصد عروق آورده نوشته شده .\r\nحبل الذراع رگى است كه از انسى ساعد ظاهر شده به اعلاى ساعد ممتد گشته است ، پستر به طرف وحشى رفته به خردهء دست و جهت امتداد او بدين حيثيّت كه تشابه به ريسمان دارد به حبل الذراع مسمى شده .\r\nو در تحقيق اين رگ و منافع فصد او اختلاف است و وجه اختلاف آن كه رگ مذكور در اكثر دستها ناياب است ، لهذا در ذخيره نوشته كه حبل الذراع اندر اكثر مردم باسليق است و اندر بعضى به اكحل آميخته مىگردد . و در خلاصة التجارب گفته كه او مركب است از باسليق و اكحل و گويند كه در بعضى دنبال باسليق است .\r\nبالجمله اتفاق است كه رگ مذكور از انسى ساعد بالاى او رفته پس به جانب وحشى ميل نموده به خردهء دست قريب گشته است ، پس هر گاه رگى كه غير از اكحل و باسليق بدين صفت يافته شود حكم بايد كرد كه او حبل الذراع است ، خواه ما بين اكحل و باسليق باشد ، خواه ما بين باسليق و ابطى .\r\nو فصد او صواب آن است كه مورّب باشد ، مگر در صورتى كه دو جانب وى شريان بود كه در اين وقت مطوّل بهتر است ، كما لا يخفى .\r\nو حكم او بر قول قدما و شيخ حكم قيفال ، زيرا كه ايشان را هم كِتفى بَحت مىدانند و نزد صاحب ذخيره و بعض متأخرين در حكم باسليق است و اللّه اعلم .\r\nو چون نفع او از قيفال و يا باسليق حاصل مىشود على اختلاف القولين وجود و عدم وى متساوى است و از آن كه در فائدهء او اطبا را اختلاف است ظاهر است كه با وجود رگى كه نفع او به اغراض مخصوصه متفقٌ عليه باشد ارتكاب به فصد او كردن چه ضرور است .\r\nابطى شعبه‌اى از باسليق است و آن را باسليق ابطى گويند و او موضع است بر جانب وحشى از مرفق محاذى به ابط و آن را اسلم نامند ، زيرا كه شريان زير وى نمىباشد .\r\nو طريق فصد او آن است كه آن را بسيار بمالند و آب گرم بر آن بسيار ريزند بعده به‌بند طويل آن را بربندند و دست مفصود راست بدارند ، چنانچه زاويهء بغل او قائمه باشد و رگ را به ابهام نيك فرو بايد گرفت ، پس بايد كشود و ماليدن .\r\nو آب گرم ريختن براى ارخا و بروز رگ مذكور و ترقيق خون است ، زيرا كه رگ مذبور ضيق است و خونش غليظ .\r\nو بستن به رباط طويل و محكم گرفتن براى تثبيت آن است تا از تحت مبضع يكسو نشود ، زيرا كه آن شديد الزوال است .\r\nو قيام زاويهء بغل براى انزراق دم است على ينبغى .\r\nاسيلم رگى است معروف و موضع فصدش ما بين بنصر و خنصر است و آن در تحت خود و پهلوى خود شريان ندارد و مجوز است كه آن را مورّب كشايند و المطوّل أفضل .\r\nو اسليم تصغير\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nاسلم است و گذشت كه اسلم نام باسليق ابطى است و به دنبال آن اسليم واقع شده ، گويا از همان مشعوب است .\r\nو در فصد آن ساعد ببايد بست و در آب گرم دست بايد نهاد اگر خون ضعيف الانحدار است تا خون چندان كه مطلوب است برآيد و اگر دست در آب گرم نهند چندان بدارند كه خون خود به خود بند شود ، چه در اين صورت بنا بر آن كه اين رگ باريك است و خون آن غليظ احتياج به حبس نمىشود ، بلكه قدرى معتدٌبه برآمده بنفسه بند مىگردد .\r\nو اسليم راست اوجاع كبد را و چپ اوجاع طحال را بالذات مفيد است و بالتبع هر واحد از اين به شش و به آنچه مجاور است مر كبد و طحال را نافع است .\r\nو اسليم چپ به اعلال قلب نيز بسيار سود دارد ، به شرطى كه سبب آن در جگر نباشد ، چه ، اگر مبدع مرض دل به جگر باشد اسليم راست نافع‌تر باشد و اگرچه باسليق ايمن مر اعلال كبد را و باسليق ايسر مر اعلال سپرز را بنا بر وسعت طريق و قرب خروج نفع تمام دارد ليكن فصد اسليم نيز بنا بر اماله ماده به جانب بعيد با وجود قلّت خروج فائده كثير دارد كما لا يخفى على المجرّبين .\r\nو شيخ در وجع المفاصل نوشته : إن الأسليم أنفع من عرق الباسليق في علل الكبد و الطحال .\r\nو علامه در شرح قانون در بحث فصد اسليم مرقوم كرده : و الأيسر ينفع البواسير و أوجاع الظهر المزمن و الرقبة .\r\n\r\nانتباه در قاعدهء ضروريه بعد فصد\r\nبدانند كه هر گاه فصد رگ مخصوص مقصود باشد و خطا شود اگر حاجت ضرورى داعى نبود بايد كه تكرار جرح نكنند و به ربط و شد مبالغه نمايند و يك روز دو روز در ميان فصل داده بكشايند .\r\nو اگر حاجت ضرورى بود و تكرار فصد رگ مخصوصهء مجروحه مطلوب بود بايد كه بالاتر از بَضع سابق بكشايند نه اسفل از آن و منع از تكرار بَضع در يوم واحد بنا بر خوف تورّم است ، خاصه كه مقرون به شد قوى و ربط شديد باشد .\r\nو نهى از تسفّل بَضع جهت آن است كه در اين صورت كه مرور دم به ضرورت از بَضع نخستين مىشود و اين معنى بنا بر ضعف محل مجروح مخوف‌تر به تورم آن محل است و بهتر آن است كه رفاده را به گلاب يا آب سرد تر كرده بندند تا بنا بر ردع مواد امن دهنده از ورم باشد .\r\nو در فوائد سابقه همين بحث گفته شده كه رفاده به روغن نشايد آلود مگر در جائى كه تثنيه فصد ملحوظ بود و در آن جراحت هم تا كه قدرى نمك در روغن نياميزند استعمال ننمايند لما مر .\r\nو لازم است كه رباط را به نهجى بندند كه شق جلد از محاذات شق عرق منحرف نشود بعد ارخاء رباط ، چه محاذات شقين موجب انزراق خون است كما ينبغى و اين چنان باشد كه در بستن احتياط كنند كه موضع مخصوص جلد كه قبل از ربط ملاصق رگ بود بر همان وضع باقى باشد بعد سست كردن رباط .\r\nو پوشيده نيست كه نخستين رباط به قوت مىبندند جهت بروز عروق و بعده سست مىكند آن را تا خون بلا اذيت برآيد .\r\nو بدانند كه در لاغران شدّ رباط به سبب خلاى عروق و احتباس الدم مىشود پس در اين مردم واجب است كه رباط چُست نه‌بندند تا به سبب خلا مانع ظهور عروق نشود و بعد فصد البته سست‌تر سازند تا\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nدر خروج دم مزاحمت ندهد به خلاف فربهان كه شد رباط مظهر عروق آنها مىشود .\r\nبعض فصّادان براى اخفاى وجع تحذير مىكنند به آن كه رباط به قوت مىبندند و ساعتى همچنان مىدارند و اين امر اگر مفضى به اذيت كثير نباشد باك ندارد .\r\nو بعضى جهت تقليل وجع مبضع را به روغن چرب مىسازند و گفته شد كه اين عمل مخفف الوجع و مبطئ الالتحام است .\r\nو هر گاه رگهاى مفصوده ظاهر نشود و شعبه‌هاى آنها پيدا گردند بايد كه دست بر آن بمالند بر سبيل مسح ، پس اگر دم عند مفارقت مسح زود در آن شعبه منصب شود و آن را منفخ گرداند نبايد كشود و الا فلا .\r\nو بعد فصد چون اراده غسل نمايند بايد كه جلد را بكشند تا ستر بَضع شود و بعد غسل بگذارند تا به حال اصلى رود و رفاده مهندم كروى الشكل نهاده به عصابه بربندند كذا قال الشيخ .\r\nو قرشى در اينجا نوشته كه رفاده كروى الشكل بر تقديرى است كه تثنيه فصد مطلوب باشد و الا مثلث شكل يا مربع شكل بهتر است .\r\nو وجه اين تفرقه و تأويل بنا بر آن است كه شيخ گفته است در اين محل : و هندمت الرفاده و خيرها الكروية و ظاهرا نسخهء قانون كه نزد قرشى بود در آن دهنت الرفادة مرقوم بود و از آنكه از سابق مكرر معلوم شده است كه تدهين بضع غير مجوز است مگر عند ارادهء تثنيه ، شارح جمله عبارت مذكور را مخصوص گردانيده به حالت تثنيه .\r\nو بهترين خرقه‌ها جهت رفاده كتان است ، زيرا كه او بنا بر تجفيف خود اعانت مىدهد بر سرعت التحام و بنا بر تبريد خود يارى مىدهد به رفع مواد مورّمه .\r\nو هر گاه بر وجه بَضع شحم ميلان كند واجب است كه آن را به رفق كناره كنند تا مانع التحام نشود و قطع اين شحم جائز نيست ، چه در قطع آن خوف تفتيح بَضع است .\r\nو هر گاه شحم در بضع مائل آيد تثنيهء او به غير بضع مرجو نباشد .\r\n\r\nانتباه در بيان وقت حبس دم و قدر خروج آن\r\nبدانند كه احوال مردم در اخراج خون مختلف باشد ، بعضى تحمل آن دارند كه پنج شش رطل برآورده شود ، اگرچه در تب باشند و بعضى در صحت متحمل يك رطل نمىتواند شد ، پس عمده در اين باب مراعات عادت است در معتادين و در غير اينها رعايت احوال ثلاثه لازم و يكى از آن ، حال قوت و استرخاى خروج دم است تا كه دم به قوت آيد و اثرى از ضعف روى ننمايد و كثرت امتلا مجوز باشد در برآوردن باك نبود ، خاصه در شاب دموى مزاج .\r\nو مقدار معتدل در حق اينچنين كس دو رطل است در مجلس واحد و مع ذلك اگر حاجت باقى باشد روز ديگر مىتوان تثنيه نمود .\r\nاما اينكه به يك دفعه خون كثير گرفته شود مناسب نيست ، مگر آن كه طبيب حاذق كه واقف بر عادت مريض است مصلحت در آن بيند .\r\nاما در صورتى كه خون به سستى برآيد با وجود فصد معتدل و عدم مزاحمت شحمه بر بَضع و عدم زوال بَضع عرق از محاذى بضع جلد ، اگر به اين حالت رنگ خون سرخ باشد و ورم در بدن نبود و علامات امتلا نيز موجب بر اخراج نبود آن را فورا بربندند تا شر نيفزايد ، چه ، مضرترين چيزها خروج خون صالح است و اگر با وجود سستى خروج فاسد اللون باشد قدرى بگيرند كه مصلح كيفيت آن تواند شد ، چه ، هر گاه اقسام افساد دم به اعتبار كيفيت آن باشد\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nو كميّتش به حال بود اخراج قليلى از آن و بعده جهت اخراج خلطى كه معتدل مزاجش شده تنقيهء آن خلط به اسهال نمودن كفايت مىكند .\r\nو دوم از آن حالات واجب المراعات رنگ خون است ، چه اگر خون سياه و غليظ بود و به قوت آيد و خوف نباشد بايد كه برآمدن دهند كه به قدر معتدل گرفته شود .\r\nو اگر تغيّر در لون و قوت خروج آن پديد آيد پيش از گرفتن قدر مطلوب اعتماد بر نبض باشد و بسيار باشد كه فصد اندر به دو خروج خون رقيق و سفيد آيد و طبيب را در مغالطه افكند ، پس در اين وقت اگر طبيب بر حدس خود اعتماد دارد و بنا بر وجود علامات امتلاى خون و وجوب اخراجش امر بدان كرده است بايد كه نترسد و برآمدن دهد كه به اندك زمان خون سياه و غليظ مندفع خواهد شد و اين نيز مشروط به فصد معتدل است ، چه ، در ضيق ، خروج دم غليظ محال است .\r\nاما آنجا كه ورم باشد و فصد كنند و خون سياه ظاهر نشود باك نبايد داشت و به قدر مطلوب بايد گرفت ، چه ، در ورم توجه خون به جانب عضو متورّم مىباشد .\r\nو سوم از آن حالات نبض است ، بايد كه طبيب دست بر نبض دست غير مفصود نهاده دارد و هر گاه احساس تغيّر كند ، خاصه به سوى ضعف ، زود حبس نمايد .\r\nو كذلك اگر اعراض مخبر بر ضعف پديد آيند چون تثاؤب و تمطّى و فواق و غثيان .\r\nو هر گاه تغيّر در رنگ خون ، بلكه در قوت برآمدن او زودتر پديد آيد و حال آن كه خروج كثير واجب باشد پس در اين وقت اعتماد بر نبض است اگر نبض ميل به ضعف نكرده باك نبايد داشت و هر قدر كه مطلوب است بايد و الا همان وقت بايد بست .\r\nو بدانند كه مردم گرم مزاج متخلخل الابدان مستعدترين مردم‌اند بوقوع غشى و حال ابدان معتدله مكثره بر خلاف اين است .\r\n\r\nانتباه در بيان اشيائى كه لازم است بودن آنها با فصّاد\r\nو آن چند چيزاند : يكى آن كه مباضع بسيار باشد و بعضى از آنها ذى شقرة باشند و بعضى غير ذى شقرة تا هر كدام كه در هر محل كه مناسب باشد به كار تواند بست و در فصد عروق زواله چون وداجين بضع ذى شقره اولىتر است و وى آن است كه سر نيشتر از هر دو جانب تيزى داشته باشد .\r\nدوم آن كه چوبى كه موضوع براى قى آوردن است يا ريشى از مرغ مهيا دارد تا اگر غشى افتد عجلة آن چوب يا ريش را در حلق او زد تا قى آيد كه اسرع‌ترين چيزها بهر افاقت قى است .\r\nسوم آن كه دواء المسك و اقراص مسك تيار دارد تا اگر ضعفى و غشى افتد قدرى از اينها بدهند جهت انعاش حرارت .\r\nو ايضا نافهء مشك مهيا بايد جهة استشمام در اين حالت .\r\nو گذشت كه از جملهء مخوف‌ترين چيزها در فصد ، حدوث غشى است ، چه هر گاه باشد كه بعد غشى افاقت نشود پس لازم است كه به مجرد احساس علامات غشى به تدارك او مشغول شوند تا از غشى مفرط باز دارد .\r\nچهارم آن كه و بر الارنب و دواء الصبر و الكندر كه عن قريب گذشت تيار باشد تا اگر نزفى افتد زود تدارك كنند .\r\nو گفته شد كه نزف الدم لازمهء جراحت شريانى است و گاهى در آورده نيز افتد و اگر دقاق كندر باريك ساخته و پشم خرگوش به آن آلوده اندر بَضع ذى نزف كنند زود بند كند ، خاصه نزف الوريد را .\r\nانتباه بدانند كه عروض غشى\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nدر اثناى خروج خون كم مىافتد ، اكثر وقوعش بعد حبس است ، مگر آن كه به افراط گرفته شود ، يا بخار صفرا در بدن كثير بود و به سبب حركت خون بخار به جانب دل رود كه در اين صورت هم اندر اثناى خروج امكان كثرت حدوث غشى دارد .\r\nو آنكه قبل از فصد از راه خوف بىهوش شود بنا بر رقّت روح و ضعف قلب است كه مخنوق ساخته و آنكه از ديدن خون خود يا بيگانه به غشى افتد با وجود عدم خوف از فصد بنا بر ضعف دِماغ خواهد بود يا بنا بر خيال سوداوى و قد شاهدنا كثيراً من الناس كذلك .\r\nو وجه كثرت حدوث غشى بعد حبس و عدم آن حين خروج آن است كه طبيعت و روح عند خروج خون متحرك به خارج مىباشد جهت التحام بَضع و اين معنى مانع غشى است مگر عند افراط خروج .\r\nو هر گاه خون حبس شود طبيعت و روح به جانب قلب متوجه مىشود و روح خود به سبب انتشار و مصاحبت دم از قدر طبيعى كم شده است به تدبير باطن و ظاهر نمىتواند رسيد بالضرور مجتمع مىگردد در قلب و تعطل مىافتد در حواس ظاهرى تا كه به استراحت روح ديگر متولد شود و كفايت مهمات نمايد .\r\nتنبيه\r\nهر گاه در حميات مطبقه و مبادى سكته و خوانيق و اورام عظيمه مهلكه و اوجاع شديده فصد كنند و قبل از آن كه خون به قدر حاجت بگيرند و غشى افتد باك نبايد داشت ، تدارك غشى بايد كرد و باز بايد گرفت تا كه مقدار مطلوبه برآورده شود ، ليكن اجازت بر اين عمل در صورتى است كه قوت قوى باشد و الا فلا .\r\n\r\nفائده اندر بيان فصد شرائين كه در دست واقع است\r\nبدانند كه در دست راست بر پشت كف ما بين سبابه و ابهام شريانى است كه او را جهت اوجاع مزمنه كبد و حجاب مىكشايند و نفع عجيب مىدهد .\r\nجالينوس درد جگر داشت در خواب مأمور بدين علاج شده و به عمل آن منتفع گشته از آن بعد فائدهء مذكور ناشى شده و تجارب مقرون آمده .\r\nو معلوم است كه التحام بَضع شرائين كه دور از قلب‌اند تعسّر ندارد و فصد آن مخوف نيست .\r\nو ايضا شريانى ديگر است مائل‌تر از شريان مذكور به سوى باطن كف دست و منفعت فصد آن قريب به منفعت آن است .\r\n\r\nفائده اندر بيان عروق مفصودهء رِجل\r\nو آن چهار وريداند :\r\nيكى از آن صافن است و وى بر جانب انسى كعب آمده ، رگ بزرگ ظاهر است و معنى صافن سليم است و چون اين رگ زير خود و پهلوى خود شريانى و عصبى ندارد مسمى بدين اسم نفع گشته .\r\nفصد آن ، آن است كه استفراغ دم كند از اعضائى كه تحت كبداند و اماله وى نمايد از نواحى اعضاى عاليه به سوى سافله ، از اينجا است كه در امراض دمويّهء دِماغيه تقدم فصد آن مستحسن دانسته‌اند ، چنانچه قرشى در بحث سبات كه شيخ اشارت كرده به فصد قيفال و صافن مىگويد كه فصد صافن و حجامت ساق در آن وقت به كار توان بست كه ماده در اول تصعّد باشد و آخر تصعّد قيفال بايد كشود ، اما هر گاه ماده در سر مستقر شود و منقطع الصعود گردد اولى آن است كه عروق جبهه كشايند و بر نقره حجامت نمايند .\r\nو ايضا در شرح اسباب و علامات در بحث ماليخوليا كه سببش امتلاى تمام بدن باشد مىنويسد بدون قيد اول تصعّد : و فصد الصافن أولى من القيفال ، ليكون الانجذاب إلى مكان أبعد و خاصة في\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nالنساء .\r\nو بدانند كه فصد صافن ادرار طمث مىكند به قوت و تفتيح افواه بواسير مىنمايد و قايم مقام عرق النساء است در وجع عرق النساء و جهت خارش ران و خصيه و قضيب و قروح اينها اثر تمام دارد .\r\nو طريق فصد او آن است كه پا را از بالاى شتالنگ به‌بندند و گامى چند بگردانند و كروهه در زير پاى نهند و بفرمايند تا پاى را بر آن افشارد و مقصود از اين حِيَل ظهور عِرق است و آنجا كه ظاهر باشد مجرد ربط كافى است و دريابند كه اين رگ در بعض مردم راستا راست آمده بلا شعب و در بعضى بعد رسيدن او قريب كعب دو شاخ از دو جانب منشعب مىگردد ، پس عند الحاجة فصد اصل بايد كرد و افضل فصد او آن است كه مؤرّب مائل به عرض باشد و حين فصد او اگر ايستاده ماندن مقصود بلا تعب ميسّر آيد بهتر است ، لسهولة خروج الدم و إلا فلا .\r\nدوم عرق است بىنام كه خلف عُرقوب واقع است و گويا شعبه‌اى از صافن است و حكمش حكم صافن است و عُرقوب بضمّ عين مهمله عصب غليظ را گويند كه بر عقب پاى انسان كشيده شده است .\r\nسوم عرق النساء است و اين رگى است كه از جانب وحشى پاى تا به كعب آمده است بيشتر بر پشت پاى نيز رسيده و نشان اين رگ آن است كه بر وى چند گره مىباشد در اكثر و نفع فصد او در وجع عرق النساء كه فزونتر از صافن است به مراتب و ديگر امور قريب به صافن است .\r\nو طريق فصد او آن است كه دستار دراز يا نوار گرفته يك سر آن به محل مفصود كه اسفل ساق است متصل به شتالنگ به‌بندند و باقى بر تمام ساق پيچند به استحكام و مريض را بفرمايند تا چند بار بنشيند و برخيزد و اگر قبل از فصد به حمام برده باشند اعانت تمام بر ظهور عِرق مىكند ، چه اين رگ در اكثر مردم مخفى مىباشد و چون ظاهر شود بايد كه فصّاد پاى مفصود بر خشتى نهد و از جانب وحشى از كعب آن را بكشايند اما فوقه و اما تحته و بايد كه به طول بكشايند ، بهر آن كه دو جانب آن عصب است .\r\nو اگر قريب شتالنگ يافته نشود شعبهء آن كه ميان خنصر و بنصر است بايد زد .\r\nو صاحب ذخيره بر آن است كه اگر اين شعبه يافته شود بين خنصر و بنصر بهتر فصد آن است ، زيرا كه مصؤن از خطا است و اگر در اين موضع پيدا نشود قريب شتالنگ بايد زد .\r\nو شيخ در قانون در وجع المفاصل گفته : العرق الذي بين الخنصر و البنصر من الرجل يفصد بعد عرق النساء و قيل إنه أنفع من عرق النساء و اين مشعر است بر آن كه رگى كه در خنصر و بنصر است غير عرق النسا است .\r\nچهارم مأبض است و آن در باطن ركبه است و چون در اين محل دو عصب واقع است مسمى به مأبضان ، رگ مذكور كه متصل بدين عصبين است نيز به همين اسم موسوم گشته .\r\nو بعضى برآنند كه باطن ركبه را مأبض گويند و عِرقى كه در اينجا است آن را به اضافت عِرق مأبض مىخوانند و گاهى حذف مضاف مىكنند و بر لفظ مأبض كه مضاف اليه است اقتصار مىنمايند و فى الحقيقة رگ مذكور نامى ندارد .\r\nبالجمله حكم آن حكم صافن است ، ليكن در ادرار طمث و اوجاع مقعد و بواسير نافع‌تر از صافن است و جهت درد احشا و درد پشت و درد رحم سود دارد .\r\nو طريق فصد\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nاو آن است كه ساق را به‌بندند و ران نيز و چند قدم بگردانند و فرمايند تا چند كرّت بنشيند و برخيزد تا كه رگ ظاهر شود ، پس بكشايند .\r\nو علامه نوشته كه بالاى زانو به چهار انگشت بربندند بستنى قوى و مفصود را بر پشت مستلقى كنند و پايهاى او را بردارند و تفتيش رگ كنند پس بكشايند .\r\nانتباه شيخ الرئيس نوشته در همين محل كه فصد رگهاى پاى فى الجمله نافع است امراض را كه حادث مىشود از خون كه مائل باشد به سوى رأس و ايضا نفع مىدهد امراض سوداويه را .\r\nو بدانند كه تضعيف فصد رگهاى پاى مرقوت را قوىتر از تضعيف فصد رگهاى دست است .\r\nو قرشى نكته بر اين نوشته :\r\nو ذلك لأنه يبعد فصد عروق الرِجل الدم و الروح عن القلب و الأعضاء الرئيسة\r\n\r\nفائده اندر عروق مفصوده كه به سر و دهن و گردن تعلق دارند\r\nو اين رگها را مؤرّب كشودن صواب است مگر دواجين را و چون بعضى از اين عروق آورده هستند و بعضى شرائين ، اين فائده را به دو فتح بيان كنيم :\r\n\r\nفتح اول در آورده\r\nو آن چهارده‌اند :\r\nيكى از آن عروق الجبهه است و وى منتصب است ما بين حاجبين و فصد او ثقل سر را خصوص كه مائل به مؤخّر بود و ثقل عينين و صداع دايم مزمن را سود دارد و اين رگ را به احتياط كشايند تا وتر كه مشيل پلك است بريده نشود كما وقع لاندروماخس حين فصد بنت الملك و قطع طرف الوتر فبقيت عينها منطبقة كذا قال صاحب شرح الأسباب في استرخاء الجفن .\r\nدوم رگى است ممتد در وسط سر و آن را عرق اليافوح گويند و فصد آن شقيقه و قروح سر را نفع دارد .\r\nسوم آن دو رگ‌اند كه بر صدغين واقع‌اند و آن را عرقا الصدغين گويند و صدغ بناگوش است .\r\nچهارم آن دو رگ‌اند كه در گوشهء چشم واقع‌اند و آن را عرقا المأقَين گويند و اين رگها در اكثر ظاهر نمىباشد و به خنق رقبه و فتح فم مفصود پديد مىگردند .\r\nو واجب است كه مبضع در اينها غائر نبايد زد كه خوف آن دارد كه ناصور شود .\r\nو سيلان نمىكند از اين رگها مگر خون اندك و احيانا اگر بسيار آيد و حاجت به حبس افتد صمغ عربى بسيار باريك ساخته بپاشند فإنه كافٍ .\r\nو نفع فصد اينان دفع صداع و شقيقه و رمد مزمن و معه و غشاوه و جرب الاجفان و بثور آن و غشا است .\r\nپنجم سه عروق صغاراند كه پس گوش واقع‌اند و يكى از اين سه اظهر است و فصد آن ابتداء نزول الماء و قروح مؤاخر الرأس را سود دارد و منع مىكند سر را از قبول كردن بخار معده .\r\nو اكثر اطبا برآنند كه فصد اين رگها ابطال نسل مىكند و ليكن جالينوس منكر اين است .\r\nششم از آنها دواجين است و آن دو رگ بزرگ‌اند كه در جانب عنق واقع و فصد اينها ابتداء جذام و خناق شديد و ضيق نفس و ربو حار و بحة الصوت و ذات الريه و بُهر كاين از كثرت دم حار و علل طحال و الجنبين را سود دارد .\r\nو طريق فصد او آن است كه بفرمائيد عليل را كه سر را مائل سازد به سوى مخالف جانب مفصود تا عرق متوتر و كشيده شود پس تأمل كنند كه به كدام جهت اشد الزوال است و از\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nضد آن جهت رگ را بگيرند و نيشتر ذى شفرت بكشايند .\r\nو بالا گفته شد كه رگ شديد الزوال را به مبضع تيز كه هردو جانبش حاد بود بايد كشود . و فصد دواجين واجب است كه به طول باشد .\r\nهفتم رگى است كه بر سر بينى واقع است و آن را عرق الأرنبه گويند و موضع فصد آن وسط سر بينى است كه ملتقاى غضروف است و تفرق در آن به لمس اصبع محسوس مىگردد در بالغين و به يدل على البلوغ و مِبضعى كه بدين كار آيد طويل الرأس بايد .\r\nو طريق فصد وى آن است كه مبضع را در موضع معلوم مذكور فرو كنند بىربط و شد عنق و خون قليل از وى برمىآيد و نفع آن جهت كلف و كدورت لون و بواسير انف و بثور و حكّهء انف مخصوص است ، ليكن گاه باشد كه در لون وجه حمرت مزمنه مشابه سعفه احداث مىكند و مضرت عظيم‌تر از منفعت پديد آيد كثير او و احوط در اين آن است كه نخست فصد دست كنند ، بعده اين فصد نمايند .\r\nهشتم آن عروق است كه تحت الخُشّا واقع‌اند و فصد اينها جهت سدر كائن از دم لطيف و جهت اوجاع متقادمهء سر مفيد است .\r\nو خُشّا به ضمّ خاى معجمه و شين معجمه مشدّده نام استخوان است كه خلف الأذن است و اصل آن خُششا است كه به ادغام خُشّا شده و تثنيه آن خشاءان است و اين رگها را در محلى كه متصل نقره است مىكشايند .\r\nنهم آن عروق اربعه اندك بر دو لب واقع‌اند ، بر هر لب دو عرق و اينها مسمى هستند به چهار رگ .\r\nو فصد اينها جهت قروح فم و قلاع و اوجاع لثه و اورام و استرخاء و قروح آن و بواسير و شقاق كه بر لب افتد نفع دارد و اولىتر آن است كه اين عروق را به مبضعى مدوّر الرأس كه معروف است به ورده بكشايند .\r\nدهم آن رگى است تحت اللسان بر باطن ذقن و فصد او خوانيق و اورام لوزتين را سود دارد .\r\nيازدهم آن رگى است تحت اللسان بر نفس لسان و فصد آن ثقل زبان را كه از دم بود نفع دارد و واجب است كه اين را به طول بگشايند ، چه ، اگر به عرض گشوده شود ارخاى دم به صعوبت شود .\r\nدوازدهم آن رگى است كه واقع است بر عنفقه و فصد او بخر را سود مىدهد و عنفقه بالفتح شعرات را گويند كه ميان لب سفلى و ذقن واقع است و اين موىها را به پارسى بچهء ريش خوانند ، لب مذكور در اين موضع هست .\r\nسيزدهم آن عروق اللبه و آن را در معالجات فم معده مىكشايند و لبب و لبه بالتحريك نام موضعى است كه التقاى دو استخوان چنبره گردن در آنجا است و شتر را نحر در همان محل مىكنند .\r\nچهاردهم از اين اوردهء مذكوره رگ باريك‌اند اندرون سوراخهاى بينى كه آن را عرقا المنخرين گويند و اين را جهت استخراج رطوبت و خون از چشم مىكشايند .\r\nو طريق فصد او آن است كه مريض را در آفتاب ايستاده كنند و هر دو سوراخ بينى او مقابل آفتاب دارند و بفرمايند كه حبس نفس كند تا كه روى سرخ شود و رگهاى مذكور پديد آيند پس فصّاد به قفاى مبضع يا به آلتى كه مخصوص به اين كار و مانند مهت مىباشد بكشايند .\r\n\r\nفتح دوم در شرائين كه اندر سراند\r\nو اين دو گونه است :\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nيكى آن كه بر صدغ يعنى بناگوش واقع است بر هر صدغ يك شريان و اينها را گاهى فصد كنند و گاهى تبر و گاهى سل و گاهى داغ و مقصود از اين جمله حبس نوازل حادهء لطيفه است كه منصب مىشود به سوى عين .\r\nو فصد اسهل‌تر از داغ و داغ اسهل‌تر از بتر و بتر اسهل‌تر از سل است .\r\nاكثر مردم را كه به خيالات منذره به نزول الماء مبتلا بودند داغ شريان نهادم سود داد و مانع نزول شد و هر كدام از اين اعمال اربعه در ابتداى نزول و انتشار نيز نفع مىدهد .\r\nدوم آن كه خلف الأذنين واقع‌اند هر طرف دو شريان است و براى انواع رمد و ابتداء ماء و غشاوه و عشا و صداع مزمن فصد اينها نافع است و لا يخلو فصدهما عن خطر و يبطئ معه الالتحام و اين دو رگ را سل نتوان كرد و بتر نتوان نمود ، لهذا شارح اسباب مىنويسد : و أما اللذان خلف الأذنين فما رأينا و سمعنا أحدا سلهما و أما بترهما فهو يوجب العنة و انقطاع النسل كما قال بقراط .\r\n\r\nبيان بَتْر و سَلّ شرائين\r\nبدان كه بتر در لغت قطع عرض است كه در عصب يا عرق افتد اما در اصطلاح آن است كه پوست بالاى شريان منسلخ بسازند و شريان را به صنّاره از آن مكان آويزان گردانند و از دو جانب آن به رشتهء ابريشم به‌بندند ، به نوعى كه فصل بين الربطين مقدار سه اصبع مضمومه باشد ، پس از وسط آن را قطع كنند و ادويه قاطعهء دم بر آن اندازند و اين بَتر با كَىّ جمع نشود .\r\nو آنچه در بعض كتب مضبوط شده كه بَتر كنند پس كىّ نمايند مقصود از آن بَتر لغوى است ، يعنى قطع بلا شدّ .\r\nو سَلّ بالفتح آن است كه شريان را بعد انكشاف نظر كنند كه دقيق است يا عظيم ، اگر دقيق است به صنّانير بردارند و از دو جانب ببرند و قطعه‌اى از آن به طول سه اصبع مضموم مستخرج سازند ، پس ادويه قاطعة الدم چون پشم خرگوش و دواء الكندر ذرور كنند ، بعده به مراهم ملتحمه التحام دهند .\r\nو اگر شريان بزرگ باشد نخست آن را فصد كنند و خون از آن به قدر حاجت بگيرند ، بعده از دو جانب اين به خيط ابريشم به فاصلهء سه اصبع بسته از وسط قطع گردانند و هذا هو البَتْر .\r\nو ذرور ادويه قاطعة الدم هر حال لازم است .\r\nو بعضى سَلّ را مختص داشته‌اند به آن كه شريان را به سلاله منقطع سازند .\r\nو سلاله آلتى است كه جهة سَلّ موضوع كرده‌اند و آن آهنى است صاف مدوّر الرأس كه در وسط او شبيه به دوائر است ، شريان را بعد انكشاف و تعليق به صنّانير به دائره‌اى از دوائر انداخته آلة مذكوره را ملتوى مىسازند و پيچ مىدهند تا كه شريان از هم منقطع گردد .\r\nبالجمله عمل سَلّ خالى از آفت نيست ، زيرا كه خوف آن دارد كه بعد التحام از همانجا منشق شود و نزف الدم آرد يا ابورسما پديد آيد و ايضا از شدت وجع ، حادث مىكند غشى و تشنج را .\r\nو طبرى گفته : إنى رأيت خلقا سلّت شرائينهم فدخل الضرر على حركات أعينهم و ضعف أبصارهم .\r\nو ايضا گفته : و قد رأيت رجلا بالبصرة سلّت شرائينه فحدث به الحول البشع من يومه .\r\nو ايضا نوشته : قد رأيت من سلّ شريانه فحدث به سيلان اللعاب .\r\nو شارح اسباب گفته : اولى آن است كه جمع كرده شود بيان قطع\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nو كىّ بعد تنقيه تا بىمضرت باشد .\r\nو گذشت كه داغ با بَتْر مصطلح و با سَلّ جمع نمىشود .\r\n\r\nفائده اندر فائده عروق مفصوده كه بر شكم واقع‌اند\r\nو اين دو رگ‌اند :\r\nيكى آن كه موضوع است بر كبد و فصد او امراض جگر را مفيد است .\r\nدوم آن كه موضوع است بر طحال و فصد او علاج سپرز را سود دارد .\r\n\r\nانتباه در بيان اوقات فصد\r\nبدانند كه فصد را دو وقت است اختيارى و اضطرارى و وقت مختار در وى ضحوة النهار است بعد تمامى هضم و نفض . و وقت مضطرٌ اليه هر وقتى است كه مس حاجت بر آن داعى شود ، تأخير در آن جائز نبود و در اين وقت هيچ چيز مانع نيست اگر قوت و سن مساعد بود و مانعى قوىتر از آن حاجت نباشد .\r\nو دريابند كه جهت فصد اول شهر و آخر و وسط او برابر است بخلاف حجامت كه در اول و آخر شهر نتوان كرد .\r\nو در بحث حجامت دليل منع او دليل تجويز فصد مشروحا بيايد و بعضى در وسط شهر بنا بر اختلاف خون فاسد يا صالح ترك فصد مستحب دانسته‌اند .\r\nو آنچه لوازمهء فصد است از غسل بَضع و طريق ربط و اختيار مباضع و مانند آن در ما بين ذكر آورده و شرائين تحت اسيلم گفته شد و آن كه مبضع زنگ آلوده نباشد و چگونه بايد گرفت چون معروف است تعرض به ذكر آن نكرديم .\r\nتنبيه كسى كه عرق بسيار كند به سبب امتلا علاجش فصد است و بسيار باشد كه محموم مصدوع را كه واجب الفصد باشد اسهال طبيعى افتد و از فصد مستغنى سازد .\r\n\r\nقسم دوم در حجامت\r\nو اين دو گونه است :\r\nيكى آن كه به شرط بود و عام است كه نارى باشد يا نه .\r\nدوم آن كه بلا شرط بود و اين نيز بلا نار باشد و با نار و هر دو را به دو بحث ذكر كنم :\r\n\r\nبحث اندر حجامت مع الشرط\r\nو شرط پاكى زدن را گويند و اين بحث متضمّن است بر دو فائده :\r\n\r\nفائده در احكام كليه كه تعلق به سن و وقت دارد\r\nبدانند همچنان كه قبل از دو سالگى حجامت روا نداشته‌اند بعد از شصت سالگى نيز منع از آن نموده ، وجه منع اول ظاهر است كه صبى رضيع را حجامت به اخراج دم كمتر است و عدم استقامت اعضا بر آن مانع‌تر ، اما منع وجه ثانى آن است كه بعد شصت سال كه سن شيخوخت شروع مىشود برودت در مزاج استيلا مىكند و غلظت در دم پديد آيد و رقت قلّت مىپذيرد و معلوم است كه حجامت برنمىآرد مگر خون رقيق را ، پس وقوع آن در اين سن لا محاله مزيد غلظت و محير طبيعت و محدث يبوست جلد مىگردد و اخراج دم مقصود صورت نمىبندد ، به خلاف فصد كه تا آخر عمر به آن رخصت است به شرط قوت ، زيرا كه تنقيهء آن عام است مر خون رقيق و خون غليظ را ، ليكن قبل از دوازده سالگى و عند البعض پيش از چارده سالگى فصد جائز نيست ، بهر آن كه مقصود از فصد اخراج دم كثير است و در اين سن خروج دم كثير مانع نمو خواهد شد و ايضا تنقيهء فصد شامل است اعضاى رئيسه را نيز و نكايت لازمهء تنقيه و محافظت اين اعضا در اين سن واجب‌تر ، لهذا بعد دو سال تا مضى چارده سال اقتصار بر حجامت و علق مسحسن داشته‌اند ، بل واجب ، تا حصول مدعا بىآفت باشد .\r\nو بدانند كه منع حجامت\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nبعد شصت سال و منع فصد قبل از چارده سال مقيد به عدم ضرورت است و الا عند حاجت قوى كه مباشرت آن لازم باشد توان به كار بست .\r\nو دريابند كه اول ماه و آخر ماه حجامت منع است ، بهر آن كه در اين ايام اخلاط ساكن مىباشد و به باطن راجع ، چه ، ثابت شده كه ازدياد و كثرت حركة رطوبات عالم به تأثير زيادتى نور قمر است ، پس جهت حجامت ، وسط ماه محمود است ، خاصه در اول نصف ثانى ، كه تاريخ شانزدهم و هفتدهم باشد ، چه ، متحقق گشته كه رطوبات و اخلاط بدن نيز حسب ازدياد نور قمر افزون مىگردند و بالضرور به ظاهر تن مىگرايند و در وسط حقيقى كه چهاردهم است به كمال غلبه مىرسند ، پس متوجه به باطن مىشوند و از آن كه اخلاط صالحه بنا بر لطافت سهل الحركت‌اند زودتر ميل به باطن مىنمايند و اخلاط فاسده بنا بر غلظت بدان سرعت حركت نمىكنند ، پس ظاهر است كه اگر وضع محاجم در شانزدهم و هفتدهم اتفاق افتد خون فاسد صرف برون آيد و هو المطلوب .\r\nانتباه منعى كه در باب حجامت واقع شده كه اول شهر و آخر آن نشايد كرد مختص به حجامت است و فصد را بر آن قياس نتوان كرد ، چه ، در اول شهر و آخر آن اخلاط در باطن مجتمع مىباشند و فصد اخراج دم از باطن نيز مىكند ، به خلاف حجامت ، پس وى منع باشد نه فصد ، غايت آن كه در سابوع اول كه اخلاط شديد التكاثف‌اند در ابتداى آن ، اگر توقف در فصد اختيارى رود بهتر است و كذا در آخر ماه ، لما ذكر ، چه ، اخراج مادهء غير متكاثفه نسبت به متكاثفه اسهل مىباشد بر طبع البته .\r\nو بهترين اوقات بهر حجامت روز است ، در ساعت ثانى ، اگر گرما باشد و در ساعت ثالث ، بل رابع ، اگر سرما بود ، چه ، در اين وقت خون رقّت و لطافت پذيرد و در خروج زود اطاعت مىكند و اگرچه اينوقت در فصد نيز مختار است ، ليكن مراعات آن در حجامت بيشتر از آن است ، لما علمت .\r\nو اگر گويند چون در نصف نهار رقّت دم به درجهء اتم مىباشد و اولويّت به حجامت اين را باشد ، گويم : اولويت وقت مذكور نظر به غرض مزبور مسلم است ، ليكن به مانعى ترك يافته و مانع آن است كه اگر حجامت نيمه روز مقرّر سازند غذا قبل از آن مىدهند يا بعد آن ، اگر قبل دهند ظاهر است كه هضم كبدى و عروقى در اين مدت استكمال نمىتواند يافت ، پس وقوع حجامت در اين حالت موجب جذب غذاى غير تام النضج خواهد شد به سوى عضو محجوم و در اين ، خوف آفتها است و يكى از آن آفات ، برص الحجامة است و اگر غذا ندهند هويدا است كه بر فرط خلو باعث ضعف و انصباب مرار به سوى معده خواهد شد .\r\nو بدانند كه حجامت بعد حمام منع است ، مگر كسى را كه غليظ الدم بود ، چه ، او را واجب است كه نخست استحمام كند و ساعتى بياسايد پس به حجامت پردازد .\r\n\r\nفائده اندر احكام جزئيه كه تعلق به اعضا دارد\r\nبدانند كه حجامت در مقدم بدن به حس و ذهن ضرر دارد ، چه ، مبدء حس مقدم بدن است ، لهذا اكثر مردم حجامت در اين محل مكروه داشته‌اند .\r\nو حجامت بر نقره ، خليفهء اكحل و نافع ثقل حاجبين و مجفّف جفن و مفيد جرب العين و بخر فم ، ليكن نسيان مىآرد البته ، لهذا در حديث شريف نيز منع از آن ورود يافته و وجه آن ظاهر است كه مؤخّر\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nدِماغ محل حفظ هست و ضعف موضع محجوم لازمهء حجامت مع الشرط است ، لهذا واجب است كه در حجامت نقره اندكى ميل به تسفّل كنند تا منفعت بلا مضرّت حاصل آيد .\r\nو نقره مغاك پسِ سر را گويند .\r\nو حجامت بر كاهل خليفهء باسليق است و نافع وجع منكب و حلق ، ليكن فم معده را ضعيف مىكند ، پس در اينجا بهتر آن است كه قدرى ميل به تصعّد كنند تا بىمضرت باشد .\r\nاما اگر مقصود از حجامت اين محال ، معالجهء نفث الدم و سُعال بود ، تنزل واجب باشد و تصعّد غير مفيد و تقويت فم معده به اشياى مقوّيه در صورت خوف ضعف آن لازم .\r\nكاهل ما بين الكتفين را گويند .\r\nو حجامت بر اخدعين خليفهء قيفال است و نافع ارتعاش الرأس و مزيل اعلال وجه و اسنان و ضرس و اذنين و عينين و حلق و انف و گاه باشد كه پيدا مىكند رعشه در سر در ضعيف دماغان .\r\nاخدعان دو رگ‌اند موضوع بر عنق و مفرد آن اخدع است به خاء معجمه بر وزن افعل .\r\nو حجامت بر ساق قريب است به فصد صافن و در تنقيهء دم و ادرار طمث نفع دارد ، خصوص زنى را كه سپيد و متخلل البدن و رقيق الدم بود . حجامت ساقين نافع‌تر از فصد صافن است در امور مزبور .\r\nانتباه آنچه كه گفته شد كه حجامت نقره خليفهء اكحل است و حجامت كاهل خليفهء باسليق و حجامت اخدعين خليفهء قيفال ، مراد آن است كه در ازالهء امراض اعضائى كه قريب بدين موضع‌اند و فصد رگهاى مذكور بدان مواضع نفع دارد حجامت اماكن مسطوره خليفهء عروق مزبوره است ، نه آن كه خلافت على الاطلاق دارند و قايم مقام آنها هستند ، چه ، ظاهر است كه تنقيهء فصد عام است و تنقيه حجامت خاص ، فلا يقوم بمقامه في الأكثر كذا قال القرشي في شرح القانون .\r\nو حجامت بر قمحوده و بر هامه امراض عين را سود دارد ، چون جرب و بثور و مورسرج و امثال آن ، ليكن ذهن را ضرر دارد و بله و نسيان و رداءت فكر مىآرد و كسانى را كه مبتلا به نزول الماءاند مضر است ، مگر بعض اوقات كه تقاضاى حال واجب كند مىتواند كه مضرّت ندهد .\r\nو بعضى ادعا كرده‌اند كه حجامت اين محال اختلاط عقل و دُوار را نفع دارد و مبطئ الشيب است ، ليكن شيخ رح مىگويد كه فيه نظر فإنها قد يفعل ذلك في أبدان دون أبدان و في أكثر الأبدان تسرع الشيب .\r\nقَمَحْدُوَه به فتح قاف و ميم و سكون حاى مهمله و ضمّ دال مهمله و فتح واو ثمّ الهاء بلندى پسِ سر را گويند كه بالاى نقره است و هامه به تخفيف وسط الرأس است .\r\nو حجامت تحت الذقن ، اسنان و وجه و حلقوم را مفيد است و تنقيه رأس و فكّين مىكند .\r\nو حجامت بر قطن ، دماميل و جرب و بثور فحذ را و نقرس و بواسير و داء الفيل و رياح مثانه و رحم و حكة الظهر را سود دارد .\r\nو قَطَن بالتحريك ميان دو سرين را گويند .\r\nو حجامت بر فحذين از قدام نفع مىدهد ورم خصيتين و خراجات فحذين و ساقين را و از خلف سود مىدهد اورام و جراحات اليتين را .\r\nو حجامت بر اسفل ركبه نفع مىكند ضربان ركبه را كه حادث شده باشد از\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nاخلاط حاره و سود مىدهد جراحات رديّه و قروح عتيقه كه در ساق و رِجل باشد .\r\nو حجامت بر كعبين نافع است احتباس الطمث و عرق النساء و نقرس را .\r\n\r\nتنبيه\r\nحجامت با شَرْط سه فائده دارد :\r\nيكى آن كه استفراغ مىكند از نفس عضو .\r\nدوم آن كه با وجود اخراج دم و ديگر اخلاط جوهر روح را برون نمىآرد از غير محل محجوم و به حال خود باقى مىدارد .\r\nسوم آن كه استفراغ او به اعضاى رئيسه تعرض ندارد .\r\nو بدانند كه تعمق شرط واجب است تا جذب از غور كند و هر گاه موضع التصاق محجمه ورم كند و جدا كردن محجمه متعسّر گردد بايد كه خرقه يا اسفنجه به آب نيم‌گرم كه مائل به حرارت بود تر كنند و حوالى آن تكميد نمايند تا نرمى در آن محل پديد آيد محجمه به آسانى جدا گردد .\r\nو اينچنين تورّم حين استعمال محاجم بر نواحى ثدى كه جهت منع نزف حيض يا رعاف به كار مىبرند بيشتر عارض مىشود ، لهذا واجب است كه وضع محاجم بر نفس ثدى كنند .\r\nو طريق وضع محاجم آن است كه نخست در محل مقصود روغن مالند ، پستر به زودى تعليق محجمه كنند بدون شرط زدن و زمانى قليل اين محجمه را داشته جدا گردانند ، پس شرط زنند .\r\nو گذشت كه شرط عميق بايد زد و بعده باز محجمه برنهند و زمانى صالح داشته جدا سازند و اندرون محجمه را پاك ساخته و عضو را نيز از پارچه پاك كرده ، كرّت ثانيه برنهند ، همين‌سان سه چهار كرّت بكنند تا كه خون به قدر مطلوب برآيد .\r\nو آنجا كه به علت شرط غير عميق در كرهء ثانى و ثالث بدانند كه خون كما ينبغى برنمىآرد مكرر كنند شرط را .\r\nو بايد كه وضع اولى خفيفة المص سريع القلع باشد ، پستر در هر وضع آتيه به تدريج بايد افزود در قوت امتصاص و ابطاى قلع و امهال .\r\nو پس از فراغ چون يك ساعت بگذرد غذا دهند .\r\nو محجتم صفراوى بايد كه بعد حجامت حب الرمان و ماء الرمان و ماء الهند با همراه شكر و كاهو به سركه تناول نمايند .\r\n\r\nبحث دوم اندر حجامت بلا شرط\r\nو اين نيز يا با نار بود يا بدون نار آنچه بلا نار است به امتصاص باشد و آنچه به نار است ايضا معروف است و طريقش آخر همين بحث بيايد .\r\nو حجامت بلا شرط به هر كيف كه باشد استعمال مىكنند او را براى چند اغراض و از اغراض مذكوره :\r\nيكى آن كه جهت جذب ماده به سوى مخالف كنند ، چنانچه براى حبس نزف دم الحيض وضع محاجم بر ثديين نمايند .\r\nدوم آن كه جهت ابراز ورم غائر كنند تا وصول اثر دواء وضعيه به سهولت شود ، چه ، گاه باشد كه ماده متورمه در غور عضو بود و به ظاهر مائل نباشد و دوا كه بر آن نهند مؤثر نشود پس در اين وقت وضع محاجم مىنمايند تا ماده به خارج گرايد .\r\nسوم آن كه جهت نقل ورم از عضو شريف به سوى عضو خسيس كه در جوار او است استعمال نمايند و اين جذب در اول بروز ورم صورت مىبندد كه ماده كه بدان جانب روى دارد بنا بر جذب محاجم به سوى او مائل مىگردد ، اما هر گاه ورم بروز كرده باشد ، نقل او به سوى جار متعسّر بل متعذّر است و ممنوع ، زيرا كه باعث ايلام مىشود در آن محل متورّمه و تألّم او مؤدّى مىگردد به انصباب ماده كثير .\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nچهارم آن كه جهت تسخين عضو و جذب خون به سوى او و تحليل رياح به كار برند .\r\nپنجم آن كه جهت رد عضو به سوى موضع طبيعى او به كار برند ، چنانچه براى رد فقرهء زائله ، وضع محجمه بر فقره مىكنند و براى رد معا يا ثرب نازله در خصيه‌اى كه مسمى است به قيل ، بر عانه محجمه مىنهند و براى رد خصيهء مرتفعه ، به جايگاه اينها محجمه مىگذارند و مىمكند .\r\nششم آن كه جهت تسكين وجع استعمال نمايند ، چنانچه در قولنج مبرح كه نه به سبب ورم باشد و در وجع ريحى بطن و در اوجاع رحم كه زنان را عند حركت حيض مىشود خصوصا جوانان را وضع محجمه مىكنند بر سره .\r\nو محجمه كه براى تسكين وجع به كار برند بايد كه كلان باشد تا مواضع كثير از حوالى ناف منجذب سازد .\r\nو بدانند كه محجمه بلا شرط در جذب ريح مؤثرتر است ، خاصه كه نارى ناشد .\r\nو حجامت بر وَرِك عرق النسا را نافع است و خوف خلع را مفيد .\r\nو حجامت ما بين وركين و ركبتين و فخذين ، بواسير و نقرس را مفيد است .\r\nو حجامت بر مقعد جذب مىكند از جميع بدن و نيز نفع مىدهد امعا را و احشا و حيض را و سبك مىسازد بدن را .\r\nاما كيفيت استعمال محجمه نارى به حسب رواج در هر بلد مختلف الاوضاع معروف است و بهترين طريق آن است كه بر عضو مقصود الحجامة فتيله را افروخته بنهند به نوعى كه عضو را ايذا ندهد ، پس محجمه بر آن منكوب سازند و حوالى آن را بمالند و به عجين درگيرند به نهجى كه هوا را بسوى داخل منسلك نمايند ، چه ، هر گاه دخول هواء خارجى به داخلش منقطع خواهد شد آتش كه در اشتعال بود بالضرور منطفى خواهد شد جهت انقطاع مدد اشتعال كه هواى خارجى است .\r\nو ظاهر است كه هواى داخلى به سبب حرارت نار متخلخل مىباشد و بنا بر انتفاء دفعة باز هواى مذكور ميل به بَرد مىنمايد و متكاثف مىگردد و محتاج مىشود به سوى مكان اضيق ، پس به علت ضرورت خلأ منجذب مىگردد و جلد و لحم كه متصل به هواى مذكوراند تا مملو سازند مكانى را كه هوا از آنجا به واسطهء تكاثف خالى شده .\r\nو اما محاجم كه بلا نار است ، پس سبب جذبش امتصاص هواى داخلى است كه لازم مىكند جذب جلد و لحم را جهت ضرورت خلأ .\r\n\r\nقسم سوم در تعليق علق\r\nو اين قسم متضمن است بر سه بحث :\r\n\r\nبحث اول در بيان انواع علق و آنچه متعلق است بدين از لوازماتش\r\nبدانند كه اهل هند در اين مقام بسط تمام كرده‌اند ، زيرا كه در بلاد ايشان استعمال آن بسيار مروج است و اطباى يونان به علت آن كه اكثر انواع او ذى سميت است اطناب در آن ننموده‌اند ، بلكه اكثر قدما امر بدان نفرموده‌اند ، ليكن از آن كه متأخرين در بعض اماكن كه وضع محجمه تعسّر دارد و به علق مىتوان كار كرد مزيّتى در وى يافته‌اند بيان احوال آنها لازم دانسته‌اند .\r\nدريابند همه آن كه بزرگ سر باشد و لون او كحلى اسود باشد يا اخضر ، نه آن كه ذوات الزغب بود ، يعنى پشم خز بر آن باشد و آن كه شبيه به مارماهى بود و آن كه بر وى خطوط لازوردى باشد و آن كه مشبه اللون به منقلبون باشد استعمال را نشايد ، چه ، در همهء اينها سميّت است و ارسال او موجب اورام و غشى و نزف الدم و حمّى و استرخاء و قروح رديّه مىگردد .\r\nو منقلبون لفظ مفرد است بر صيغهء\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nجمع و آن نام طائرى است كه لونش طاوى است دارد و متغيّر مىنمايد لون او به حسب تغيّر اوضاع ناظران در وى ، كذا قال القرشي في شرحه .\r\nو ايضا اجتناب كنند از علقى كه در مياه حمأة رديّه بود .\r\nو مختار آنست كه از مياه طحلبيّه و مأوى الضفادع صيد كنند جهت ارسال و آنچه بعضى گفته‌اند كه هرچه از مياه مضفدعه گيرند ردى است مقبول نيست .\r\nو بايد كه علق ماشى اللون باشد و بالايش سبزى زند و دو خط زرنيخيه ممتد باشند كه اين بىمضرت است .\r\nو ايضا هرچه اشقر مستدير الجنوب بود يا كبدى اللون يا مشابه جراد صغير بود يا مشابه ذنب الفأر بود يا صغير الرأس باشد بىآفت است .\r\nو آنچه شكم او سرخ بود بهتر از آن است كه پشت او سبز باشد ، خاصه اگر مأواى او مياه جاريه بود .\r\nو واجب است كه يك روز قبل از استعمال صيد كرده واژگونش دارند تا هرچه در جوف او است به قى مندفع شود و بعده قدرى از خون بره يا غير آن نزد آن ريزند تا قبل از ارسال اغتذا بدان كنند ، پستر بگيرند و لزوجات و قذورات از وى پاك نمايند به مثل اسفنجه تا مستعد گردد جهت ارسال .\r\n\r\nبحث دوم در ارسال علق\r\nبدانند كه هر گاه ارسال علق مطلوب شود و علق صالح مستعد اين كار مهيا گردد بايد كه آنها را در آب شيرين كه در ظرف كلان باشد بيندازند و قدرى در آب گرديدن دهند و هر كدام از اينها كه سريع الحركة باشد برگزينند و پاك سازند و موضع ارسال را به آب نمك بشويند و بمالند تا سرخ شود پس علق بر آن گذارند به نهجى كه معلوم است و اگر علق زود متعلق نشود در آن محل قدرى طين سرشوى يا خون بمالند كه بدين سبب به نشاط تمام متعلق مىگردد .\r\nو هر گاه از خون ممتلى گردند و اسقاط آنها مطلوب شود قدرى از نمك يا خاكستر يا به ورق يا حراقهء خرقه كتان يا اسفنجهء محرق يا صوف محرق بر آن پاشند كه زود ساقط مىگردد و در هند به برگ تنبول جدا مىگردانند .\r\nو بعد سقوط صواب آن است كه به محجمه آن محل را ممتص سازند تا قدرى خون ديگر از آنجا برآيد و كيفيّت ضارهء لسعيه كه در آنجا باشد جدا گردد .\r\nو عام است كه محجمه نارى باشد يا غير نارى .\r\nو واجب است كه حين ارسال چيزهاى حابس الدم مهيا باشند تا اگر بعد اسقاط خون جارى شود زود تدارك توان كرد .\r\nو بهترين حابسات در اين محل عفص محرق است يا نوره يا رماد يا خزف هر كدام كه باشد بسيار باريك ساخته ذرور سازند .\r\n\r\nبحث سوم در منافع آن\r\nبدانند بسيار جاها است كه تنقيهء نفس وى به محجمه ممكن نباشد و شك نيست كه در اين وقت علق كفايت مىكند ليكن احوط آن است كه تعليق علق بر همان محل كنند كه وضع محجمه ممكن باشد ، چه ، گفته شد كه مص آن محل بعد اسقاط علق و اخراج خون قليل لازم است اگر مقدور باشد .\r\nو ايضا معلوم است كه در اكثر طبائع ، خصوص در نسوان و صبيان و ضعيفان كه تحمل الم شرط ندارند ارسال علق نيكو چيزى است .\r\nو بدانند كه جذب خون در علق از غور عضو فزونتر از جذب حجامت است ، از اينجا است كه در اكثر بعد اسقاط علق سيلان دم باقى باشد و\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nمحتاج به حبس مىگردد به خلاف شرط حجامت كه نزف در وى نمىباشد مگر احيانا در صورتى كه نيش بزرگ رسيده باشد .\r\nو ايضا در امراض مزمنه جلديه چون سعفه و قوبا و امثال آن ارسال علق كثير الأثر است .\r\nو بعضى از اطباى هند برآنند كه علق جذب نمىكند مگر خون فاسد را و مىگويند از اينجا است كه خون از وى كه برمىآيد سياه مىباشد ، مىگويم من و به خدا توفيق كه در خروج دم فاسد اندر جذب علق وجه عقلى مستقيم است ، چه ، جذب تدريحى است و غير قسرى است پس طبيعت بإذن خالقها بنا بر تدريج او آنچه خون فاسد است مىدهد ، لأن الطبيعة من شأنها حفظ الجيد و دفع الردي إن لم يعاوقها القاسر به خلاف حجامت كه در آنجا بنا بر ضرورت خلأ هرچه متصل به دو است منجذب مىگردد بلا تمهّل ، صالحا كان أو فاسدا .\r\nانتباه شرائطى كه در حجامت مذكور شده از عدم وقوع او در اول ماه و آخر او و اختيار ايقاع وى بعد مضى نصف اول از شهر در سابوع ثالث و مانند آن از تعيّن ساعات نهار و مراعات اختيار و اضطرار در اينجا نيز مرعى است ، لاتحاد السبب فيهما .\r\nو شك نيست كه همچنان كه در حجامت ، يك ساله و يك و نيم ساله را رخصت نداده‌اند و بعد شصت سال نيز از آن منع نموده در علق هم همان اعتبار است ، ليكن در تجربه اطفال شش ماهه ، بلكه چل روزه را اجازت به ارسال دو سه علق كرده شده عند الحاجت و نفع بلا مضرّت مشهود گشته .\r\nو در هند معمول است كه صغائر را كه از چله گذشته باشند و شائبه از فساد خون كه مشهور به سرخباده است در آن پديد آيد بر سر مقعد ارسال علق مىكنند .\r\nو كذلك اكثر اطفال دو سه ماهه را كه ناف ايشان پخته بود و به استعمال اطليه و ذرورات مجفّفه انتفاع نمىيافت به ارسال سه علق نواحى ناف اجازت دادم ، در اندك مدت روى به خشكى آورد و تأثير ادويه موضعيّه فورا به ظهور پيوست .\r\nو احوط آن است كه بىضرورت قوى خون از فوق معده نشايد گرفت و اگر اتفاق افتد تقويت معده به نوشدارو و امثال آن مىكرده باشند تا يك هفته بىآفت باشد .\r\nو آنچه عوام الناس در اخراج خون علق احتياط به ادويه و امثال آن مىكنند زياده از آنچه بايد ، محض لغو است ، اخراج دم به هر كيف كه باشد احتياطش يكسان است و استعمال اشياى گرم بعد خروج دم ممنوع است و استعمال مبرّدات بىضرورت نيز غير مجوز است و اعتدال او در هر امور محمود .\r\n\r\nالفصل العاشر في القي و الإسهال و الحقنة\r\nفصل دهم از مقاله پنجم ثابت است در بيان قى و اسهال و حقنه و اين فصل به سه قسم گفته مىشود :\r\n\r\nقسم اول در قى\r\nأما القي فقد يكون بالأدوية و استعماله مخاطرةٌ فربما خنق المستعمل له اما قى گاهى مىباشد به دواى حادّه چون خربق و مانند آن و استعمال او خطره دارد و بسيار باشد كه خناق افتد مستعمل آن را .\r\nو قد يكون بالطعام فينقي المعدة و يخفّف ما يجاورها من الأعضاء و گاهى مىباشد قى به تناول طعام و پاك مىسازد معده را و سبك\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nمىگرداند اعضاى مجاورهء آن را .\r\nآنچه در متن بود مذكور شد ، اكنون مطالب كثير كه لازمهء اين بحث است ذكر كنيم به چند فائده :\r\n\r\nفائده در بيان آن كه قى دو گونه است :\r\nيكى آن كه جهت حفظ صحت كنند ، دوم آن كه بهر ازالهء مرض .\r\nآنچه در صحت كنند مقصود از آن حفظ او است ، زيرا كه از تناول غذا هر روز از آن قدرى كه غليظتر و لزج‌تر است لا محاله در خمل معده و نواحى آن گه مىماند ، خاصه اگر رياضتى نيفتد يا معدهء بارد رطب باشد .\r\nو ظاهر است كه اجتماع آن اندك اندك مؤدّى به كثرت شده فساد به هم مىرساند ، پس احوط آن كه قبل از تكثير او اخراج كرده شود ، لهذا بقراط در ماهى يك بار اعتياد به قى لازم دانسته ، اما دو روز متصل ، تا خلطى كه از روز اول از جاى حركت كرده باشد و برنيامده روز دوم برآيد .\r\nو ادعا كرده كه اگر كسى اين ترتيب نگاه دارد و در غذا و ديگر تدابير اسراف نكند ضمان صحت او بر من است .\r\nو شرط است كه تعيّن يومين متّصلين در ماه بهر قى بر سبيل انتظام نباشد ، تا وقوع آن در هر شهر نشود .\r\nاما به تاريح مختلفه كه اين معنى مستحسن است جهت عدم الف طبيعت .\r\nاما آنچه در مرض به كار برند نيز بر دو گونه است :\r\nيكى آن كه جهت تنقيه معده و حوالى آن باشد .\r\nدوم آن كه جهت قلع و جذب مواد از اماكن بعيده بود .\r\nو آنچه از بهر پاكى معده باشد واجب است كه در آنجا به دادن سكنجبين و غذاها كه خلط غليظ را لطيف كند ، چون ماهى شور و مانند آن اقتصار كنند و اگر حاجت آيد قدرى آب شبت مع سكنجبين عسلى توان داد تا آسان‌تر آيد و ليكن به ادويهء قويه زنهار نپردازند و الحاح در قى نيز روا ندارند ، بهر آن كه داروى قويّه و الحاح در قى جذب مواد بدن به سوى معده مىكند و ذلك ليس بمطلوب ههنا .\r\nو آنچه بهر جذب مواد از اعضاى بعيده بود در آنجا از ادويه مقيه و الحاح گريز نباشد ، ليكن تا كه كار از مسهل برآيد به صعب نشايد پرداخت .\r\nو اگر احوال شخصى معلوم نباشد نخست او را بايد آزمود به مقيات خفيفه ، اگر مستعد يابند و ادويهء غير قويّه كافى نشوند به دادن قويّه چون خربق و مانند آن باك نباشد و اگرنه حرج روا ندارند و عوض قى به تدابير ديگر پردازند .\r\nو آنجا كه از قى گريز نباشد و مريض غير مستعد به قى بود بايد كه او را نخست آماده سازند به اين وجه كه غذاى نرم و چرب دهند و منع رياضت نمايند و به سقى دسومات و ادهان ملازم باشند و به تدريج معتاد به قى سازند و آن روز كه قى تام خواهند فرمود قبل از قى طعام جيّد مختلف الالوان خورانند بىمضغ كثير ، جيّد بهر آن كه احيانا اگر قى نيايد بودن طعام در معده فسادى نيارد . و كثير بهر آن كه زود اجابت كند ، بنا بر امتلا . و مختلف الالوان جهت آن كه به دافعهء معده مخالفت نكند و بر طعام واحد اشتمال معده بيشتر مىباشد و بدان سبب فعل دافعه در وى خوبتر نمىشود ، به خلاف مختلف الالوان كه بنا بر عدم اشتمال معده مزاحمت به دافعه نمىكند و در قى متابعت مىنمايد . و بىمضغ بهر آن كه مضغ اغذيه و جز آن قوت جاذبه معده را به حركت مىآرد\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nو حركت جاذبه به دافعه مزاحمت دارد ، از اينجا است كه قبل قى از مضغ علك و غير آن بازداشتن نيز لازم دانسته‌اند .\r\nو اشيائى كه مهىّ قىاند تناول جرجير است و فجل و طرنج و فودنج جبلى تازه و بصل و كرّاث و ماءالشعير ثفل‌دار مع العسل و حسو باقلى مع شكر و شراب حلو مع عسل و لوز مع عسل و بطيخ و قثا و به زور اينها يا اصول اينها كه كوفته در آب تر نمايند و شكر آميخته بدهند و شورباى فجلى و نان فطير كه در روغن پزند و در عسل يا دوشاب نهند و مانند آن و فقاع اگر با عسل نوشند عقب حمام قى آرد و اسهال نيز .\r\n\r\nفائده اندر تدابير اثناى قى\r\nهر گاه تهيهء آن كنند و امتلا در معده نباشد و مانع ديگر نيز نبود رياضت و تعب فرمايند تا قى بيشتر و آسان برآيد ، چه ، تعب محرّك و مسخّن اخلاط است و بدان سبب صعود او به سهولت حاصل مىشود ، لهذا فاضل بقراط گفته كه :\r\nاگر كسى را خربق بدهى پس بايد كه قصد تو در تحريك او بيشتر باشد و در تسكين و تنويم كمتر .\r\nو اگر خواهى كه استفراغ به قى فزونتر شود حركت ده بدن را .\r\nو اگر خواهى كه ساكن شود به تسكين و تنويم كوش .\r\nو ايضا شكم را به قماط لين به‌بندند بستنى معتدل تا امن دهد از وقوع فتق بىممانعت ، چه ، ظاهر است كه شدّ ضعيف مانع فتق نمىتواند شد و شدّ قوى عسر قى مىآرد .\r\nو بايد كه اسفل اين قوىتر از اعلا بود تا اعانت دهد در دفع مواد به فوق .\r\nو ايضا هر دو چشم را رفاده نهاده به عصابه مربوط سازند تا از جحوظ مانع آيد و اگر بجاى رفاده خريطهء خرد به سرمه پر كرده بنهند و به‌بندند بهتر باشد .\r\nو بعد تشرب دوا چون زمانى معتدٌبه كه در وى حصول تأثير او بود بگذارد به قى متوجه شوند ، پس اگر طبع به حركت آيد فبها و الا پر مرغ به مثل روغن حنا چرب ساخته به حلق درآرند و اگر اينهم كفايت نكند قدرى حركت دهند و اگر اينهم كافى نشود به حمام برند ، چه ، حركت و حمام اعانت مىدهد بر قى .\r\nو كذا تسخين معده و اطراف و اما ايجاب تسخين معده مر غثيان را لازم و ظاهر است و ليكن ايجاب تسخين اطراف مر غثيان را لازم نيست ، چه ، گاهى حبس قى هم مىكند ، بنا بر جذب مواد از معده به اطراف و هر گاه بعد شرب مقى تقطيع و كرب افتد آب گرم و زيت دهند تا قى آرد يا اسهال .\r\nو چون لبث دوا در معده ضرورى است تا تأثير نمايد اگر قبل از تأثير به سرعت در عمل قى نمايد واجب است كه به منع آن كوشند به استنشاق رائحه طيبه و غمز اطراف و سقى قدرى از خل و تناول تفاح و سفرجل مع قليلى مصطكى .\r\nو در حال قى راست بنشيند و اگر استاده قى كند بهتر باشد و به هيچ حال بر پهلو تكيه نكند .\r\n\r\nفائده اندر اوقات احوال قى\r\nبهترين اوقات به اعتبار فصول صيف است و به اعتبار ساعات يوميه دو پاس روز ، از بهر آن كه وقت گرم مدد مىدهد در اخراج ، اما اختيار نيمه روز در حق كسى است كه قى بر نهار نكند ، چه ، اگر قى بر نهار كند افضل اوقات در باب او قريب يك پاس روز برآمدن است ، چه ، اگر تا نصف روز گرسنه ماند جوع غلبه كند و غلبهء\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nجوع مانع قى است .\r\nو بدانند كه قى بر نهار خوب نيست مگر مرطوبى را و ديگر كسى را كه به خربق و مقى قويّه قى كند ، چه ، در تقيؤ به مقى قويّه شرط است كه معده خالى از غذا باشد تا از كثرت خروج كه دفعةً افتد خناق نيارد .\r\nو امعا نيز بايد كه از ثقل پاك باشند تا ثقل به معده برنيايد .\r\nو آنجا كه قى بر نهار ممكن نبود طعامى لطيف قليل المقدار توان داد .\r\nو عدم امكان دو وجه دارد : يكى آن كه متقىّء معتاد بدان بود كه وى را بر نهار قى نيايد .\r\nدوم آن كه فم معده به غايت شديد الحس باشد و در نهار تحمل لذع و خربق نتوان كرد .\r\nو بسيار باشد كه رقّت خلط ، عسر قى آرد ، در اين صورت تغليظ او به تناول سويق حب الرمان لازم است .\r\n\r\nفائده در تعداد كسانى كه صلاحيت قى ندارند\r\nضيّق الصدر ، ردىّ النفس مهيا به نفث الدم ، دقيق الرقبه مهيا به حدوث ورم در حلق ، ضعيف المعده ، فربه مفرط غير معتاد به قى ، متعسر القىء .\r\nبدان كه در اينجا خوف آفات از قى بسيار است ، خاصه كه به ادويهء قويه بود ، اما آنجا كه حاجت ضرورى داعى شود و به تدابير سهل و به آسانى قى توان كرد باك ندارد .\r\nو كذلك هر كه را ضعف الدِماغ بود ، يا در چشم و گوش مرضى گرم مادى باشد ، يا در سينه و حجب ورم بود ، قى روا نباشد و به دستور ، حامله را ، بهر آن كه خلطهاى بد از تن ايشان به قى پاك نمىشود و از قوت قى اضطرابى در ايشان پديد مىآيد .\r\nاما قى كه حبالى را خود به خود آيد بند هم نشايد كرد مگر به حسب ضرورة .\r\n\r\nفائده در بيان تدبير بعد القى\r\nچون از قى فارغ شود دهن و روى به آب گرم كه ممزوج به سركه باشد بشويند و امتزاج سركه به آب ، جهت ردع مواد است ، تا ماده كه تصاعد كرده از سر فرو آيد و ثقل دور شود و ايشان نيز از ضرر آن محفوظ مانند .\r\nو بايد كه قدرى مططكى به آب سيب بخورانند ، تا معده را قوت دهد و غثيان منع كند .\r\nو اگر تشنگى رو بدهد آب و جلاب ندهند ، زيرا كه اينها مغثىاند ، بلكه به شربت سيب و امثال آن كه با سكنجبين ممزوج باشد دفع آن نمايند .\r\nنفع شربت سيب تقويت معده است و فائده سكنجبين تحليل و تقطيع مواد كه در معده باقى مانده .\r\nو اگر بدل سكنجبين ، شراب ليمو يا شربت حماض كنند بهتر باشد ، زيرا كه سكنجبين خالى از تغثيه نيست و ايضا قدرى ماء ورد و اندكى مصطكى اگر آميزند بهتر است .\r\nو بدانند تشنگى كه بعد قى واقع شود بىتأثير ادويهء حاره دليل كمال تأثير بود و بعد قى تا گرسنگى غلبه تمام نكند غذا ندهند ، خاصه كه قبل از قى غذا خورده باشد .\r\nو بهترين غذا در اين وقت غذاى لطيف سريع الهضم كثير التغذيه است ، چون فروج و مانند آن و مرطوبى را عصافير نواهض بهتر است .\r\nو بعد غذا چيزهاى هاضم بايد داد و شراب‌خوار را سه قدح شراب .\r\nو ايضا بعد قى استراحت لازم است و تدهين شراسيف و استحمام و اين همه جهت دفع اعيا و كلال است و ليكن در حمام مكث نكنند بلكه غسل كرده زود برآيند تا بنا بر خلوّ معده و ضعف او كه از قى شده انصباب رطوبات بر آن نشود .\r\nو هر كه قى حامض كند و معتاد بدان\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nنبود و در نبض او قدرى گرمى باشد او را تا قدر نصف روز غذا ندهند و قبل از غذا گلاب نوشانند گرم كرده .\r\nو هر كه را قى سوداوى افتد و دوام كند اسفنجه به سركه تيز گرم كرده بيالايند و بر معده گذارند تا بلغم كه به سبب ضعف اندر معده جمع آمده باشد بگدازد .\r\nو هر كه را بلغمى افتد وى را عصافير و نواهض دهند ، ليكن عظام اطراف نشايد كه خورد كه بطىء الهضم است و به حمام مجفّف ، يعنى در هواى حمام بيشتر بنشانند و مكرر كنند .\r\n\r\nفائده در تدبير افراط قى\r\nآنجا كه قى مؤدّى به خروج دم شود در صورت افراط به تنويم كوشند به هر حيله كه ممكن باشد و اطراف به‌بندند و اضمدهء مقويهء قابضه بر معده نهند .\r\nو آنجا كه قى الدم افتد ، با وجود تدابير حبس قى ، جهت دفع خون ، عصارهء خرفه مع طين ارمنى تجرّع فرمايند و طبع را نرم نمايند ، تا خونى كه در معده باشد دفع شود و ماده را از صعود نيز بازدارد .\r\nو آنجا كه خوف انعقاد دم در نواحى سينه و معده باشد ، سكنجبين دهند اندك اندك در برف سرد كرده تا خون را بنا بر حموضت و جلا بگدازد و بنا بر برودت بالفعل اعضا را نيز محكم سازد و خون را از انصباب بازدارد .\r\n\r\nفائده اندر تدارك حالات كه عارض شوند متقىّء را\r\nو اين چند گونه است :\r\nيكى آن كه تمدّد و وجع تحت شراسيف پيدا آيد و تدبير وى تكميد به آب گرم است و استعمال ادهان مليّنه و وضع محاجم نارى .\r\nدوم آن كه لذع شديد در معده افتد و با وجود قى آمدن زائل نشود و تدبير او تشرّب مرقهء دسمهء سريع الهضم است و تمريخ معده به روغن بنفشه كه مخلوط باشد به روغن خيرى مع قليل شمع .\r\nسوم آن كه فواق افتد و اطالت كشد و تدبير آن تعطيش است و آب گرم تجرع كردن .\r\nو بدانند كه تعطيش فواق امتلائى را سود دارد و بس ، به خلاف آب گرم كه هم فواق امتلائى را نافع است و هم فواق يبسى را كه ممكن العلاج باشد ، بنا بر غسل در اول و بنا بر ترطيب در ثانى .\r\nو امر به تجرع جهت آن كرده‌اند تا مرور وى بر فم معده به اطالت باشد و مؤثّرتر باشد ، خاصه فواق امتلائى است كه دفعةً مىافتد به خلاف يبسى كه حدوثش بىتدريج نمىباشد .\r\nچهارم آن كه كزاز و امراض بارده و سبات و انقطاع صوت پديد آيد و تدبير وى شدّ و ربط اطراف است و تكميد معده به زيت كه در وى سداب و قثاء الحمار جوشيده باشند .\r\nو سقى عسل و ماء حار و تصويت در گوش مسبوت از جمله منهيات است .\r\nو بدانند كزاز كه بعد قى مىافتد سبب او در اكثر حدَّت دوا يا حدَّت خلط است كه فم معده را لذع مىكند و نفع تدبير مسطور در حقش ظاهر است ، اما آنجا كه به سبب يبوست پديد آيد از فرط استفراغ متعسر البرء است و علاجش اگر باشد به مثل روغن بنفشه و قرع و ادهان قوىّ الترطيب است لا غير .\r\n\r\nفائده اندر منافع قى و بيان امراضى كه از وى زائل مىشود\r\nبدانند كه قى در صحّت جهت محافظت آن تأثير تمام دارد به شرط اعتدال .\r\nو وجه نفع او و تعيّن مدت او در فائدهء اول گفته شد .\r\nو قى كه در صحَّت كنند و به طور معهود بود و اكثار در آن نرود متضمن است بر چند نفع :\r\nاول آن كه گرانى سر را مفيد است ، بهر آن كه منع بخار مرتفع مادهء معده است و سبب ثقل تصاعد بخار ، چون ماده از معده برآيد بالضرور سبكى در سر پديد آيد .\r\nدوم آن كه بصر را جلا مىدهد بنا بر نقاى روح باصره از ابخره ، چه هر گاه\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nماده از معده برمىآيد تصاعد بخار كه علت ظلمت بصر است منقطع مىگردد .\r\nسوم آن كه تخمه را مفيد است آجلًا و عاجلًا ، نفع قى عند وجود تخمه ظاهر است ، اما قبل از حصول به اين وجه است كه بنا بر تنقيهء معده منع استعداد آن مىكند .\r\nچهارم آن كه منع انصباب مرار مىنمايد ، چه ، كسى كه معتاد به انصباب مرار بر معده بود وى را جوع يا غضب يا جز آن كه موجب هيجان صفرا است افتد لازم است كه نخست قى كند ، بعده طعام خورد ، تا ورود غذا در معده به قى شود و بىآفت باشد و اگر قى ناكرده غذا خورد بنا بر اختلاط او به صفرا فساد در غذا پديد آيد .\r\nپنجم آن كه اشتهاى طعام پديد مىآرد ، بنا بر ازالهء رطوبات دسمه و حلوه از معده .\r\nو شك نيست كه اجتماع رطوبات در معده مسقط شهوت صالح و مُحدث شهوات رديّه است .\r\nششم آن كه بدن را محكم مىكند و ترهّل زائل مىسازد ، بنا بر اصلاح هضم و تنقيص رطوبات .\r\nاما امراضى كه قى بدان نفع دارد بسياراند ، چون استسقا و صرع معدى و ماليخوليا و جذام و نقرس و عرق النساء و رعشه و فالج و قروح كليه و مثانه و رداءت لون و يرقان و انتصاب النفس و قوبا و جميع اعلال سفلى و مادى و اكثر امراض مادى علوى .\r\nو موافق‌ترين اشخاص به قى كسى است كه مزاج طبيعى او مرارى بود و لاغر باشد و معرّا بود از موانع كه بالا گذشته .\r\n\r\nفائده اندر مضار قى\r\nبدانند كه قى مفرط مضرّ و مضعف معده است بنا بر كثرت حركات متعبه و جذب مواد كثيره كه لازمهء او است .\r\nو ايضا صدر را ضرر دارد به سبب افراط تحريك آلات سينه .\r\nو ايضا بصر را و گوش را بنا بر تحريك مواد به اعلى .\r\nو ايضا اسنان را به واسطهء تعلق ما يخرج به آن .\r\nو ايضا اوجاع مزمنهء سر را كه نه از مشاركت معده بود .\r\nو ايضا صرع دِماغى را كه به معده تعلق نداشته باشد .\r\nو ايضا كبد و ريه را بنا بر انجذاب مواد از عروق به آنها و حدوث ضعف در آنها .\r\nو ايضا عروق را ، چه ، گاه باشد كه در عروق امتلا بود و از قى مفرط انصداع در آن آيد .\r\nو دريابند كه بعض مردم حسيس الطبع از غايت حرص بر طعام در روزى چند بار شكم سير مىخورند و هر بار به قى مندفع مىسازند و اين عمل بسيار بد است و امراض كثيره احداث مىكند و زود پير مىسازد ، احتراز از آن واجب است .\r\nو ايضا حبلى را قى مضر است ، خصوص كه مفرط بود .\r\n\r\nقسم دوم در اسهال\r\nو أما الإسهال فيشترط فيه تقديم المليِّنات اما اسهال پس شرط كرده شده است در وى كه نخست تليين كنند به منضجات و بعده مسهل دهند .\r\nو السكون بعده و شمّ الروائح المانعة من الغثيان كالسفرجل و النعناع و ايضا شرط است كه سكون ورزند پس از شرب مسهل و ببويانند بويهائى كه منع غثيان كند ، مانند به و پودينه ، زيرا كه غثيان موجب قى است و قى مبطل عمل مسهل است ، پس اجتناب از آن ضرورى باشد .\r\nو إن أفرط الإسهال فيتناول ما يحبسه و اگر افراط كند اسهال ، پس داده شود چيزى كه حبس كند آن را .\r\nو إن شرب الدواء و لم يسهل و اگر نوشيده شود دواى مسهل و عمل نكند ، فالأولى أن لا يحرك الطبيعة إن لم يحدث مرضاً مخوفاً پس بهتر آن است كه حركت ندهد طبع را اگر احداث نكرد مرض ترسناك را .\r\nو إن أحدث فالأولى أن يبادر إلى الحُقنة و اگر حادث كرد مرضى را پس\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nبهتر آن است كه شتابد به سوى حُقنه ، فإنها تستفرع ما في البطن و الأمعاء من الأخلاط پس بدرستى كه حُقنه برمىآرد چيزى را كه در شكم و روده‌ها است از اخلاط .\r\nآنچه ما فى المتن بود تمام ، ما مشروحا اين را بيان كنيم به چند فائده و در هر فائده منافع كثير مسطور است :\r\n\r\nفائده اندر بيان تدابير كه پيش از مسهل به كار برند و فرق در تليين و مسهل\r\nبدانند كه مليِّن در عرف اطبا چيزى را گويند كه مواد را از معده و حوالى وى و از امعا مسهل سازد .\r\nو مسهل آن است كه مواد را از عروق و اعضاى بعيده مستخرج نمايد ، چون شحم حنظل و سقمونيا و امثال آن هر چه قوىّ العمل است و استعمال اين اشيا بىحاجت و بىاصلاح روا نباشد .\r\nو بعض ادويه مسهله از جمله زهرها است ، چون شير شبرم و حبّ الملوك و ماذريون نامدبر و ريوند چينى و غير آن ، بهر آن كه استفراغ اين ادويه به افراط باشد و مضرّت وى قوتهاى اعضا را قوى بود و استعمال اينچنين چيزها هيچ وجه روا نباشد .\r\nو دريابند كه احوال همگنان از دو حال برون نيست ، يا اين است كه بدن ايشان مستعد است بهر اسهال ، يعنى لين الطبيعةاند يا بر خلاف اين است ، اگر از قبيل اول است تقدم استعمال منضجات و مرطِّبات كافى است و به صنائع ديگر كه در قسم ثانى تقدم آن مستحب داشته‌اند حاجت ندارد .\r\nو اگر از قبيل ثانى است ، يعنى بدن غير مستعد به اسهال است بايد ديد كه وى محتاج به تليين است يا به اسهال ، اگر محتاج به تليين بود مستحب است كه اول پيش از دادن مليِّن بفرمايند كه طعام را كه به يك وقت يا دو وقت خوردن كه اعتياد دارد همان قدر معيَّن را سه چهار وقت بخورد .\r\nو ايضا اطعمهء مختلفه ساختن غذا آن است كه تا معده مهيا بر دفع شود و به اندك حركت بر اخراج مافيها گردد .\r\nو اما اگر حاجت به مسهل باشد در آنجا تقديم امورى كه گذشت روا نيست ، زيرا كه آن وقت اطعمه و اشربه و ادخال بعض آن بر بعض موجب ضعف هضم معده و باعث فساد و غلظ غذا است و اين امر لا محاله به حال اسهال مناسبت ندارد و مانع نفوذ قوت مسهل به اعضا است ، خصوص در امراضى كه در وى نضج ضرورى باشد ، پس واجب نزد شرب مسهل خاصه كه نضج مواد مطلوب بود تقدم استعمال منضجات و مرطِّبات است .\r\nفائدهء انضاج ظاهر است و نفع ترطيب آن كه بدن از حصول رطوبات مستعد به اسهال شود و ايضا از خروج اخلاط كه لازمهء مسهل و علت تجفيف است متضرر نگردد ، لهذا قبل شرب مسهل ترك تعب و جماع و احداث نفسانيهء قويهء لازم داشته‌اند زيرا كه اينها همه مجفف‌اند و الترطيب مطلوب .\r\nو ادنى مدت متقدمه در ترك اين امور مسهل بايد سه شبانروز است .\r\nو هر گاه ترك مجفِّفات قبل از شرب مسهل ضرورى آمده روز مسهل و بعد وى تا كه بدن به حال اصلى بازآيد به طريق اولى ضرورتر دانند .\r\nو نيكوترين مرطِّبات قبل از اسهال ، استعمال حمام مرطِّب است در اكثر ايام .\r\nاما در يابس مزاجان اصوب آن كه هر روز بلكه به يك روز دو بار استحمام بايد فرمود .\r\nو بسيار باشد كه يبوست ايشان داعى بر آن شود كه امر نموده آيد اينها را به دخول آبزن در روزى چند بار .\r\nو بدانند كه حمام با وجود ترطيب فائدهء ديگر نيز مىدهد و آن ترقيق مواد و تسهيل و تهيه وى است و هو المطلوب في الخروج .\r\nو بدانند كه حسب مواد ، منضج مختلف مىباشد ، اگر مادهء صفراوى باشد ماء الشعير مع السكر نعم المنضجات است و كذلك اشربهء مبرِّده مرطِّبه چون شراب اجاص و نيلوفر و كذلك\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nنقوعاة كه شديد الحموضة نبوند ، زيرا كه افراط در حموضة مجفِّف است و هو يمنع نضج الصفرا اگر ماده سوداوى باشد .\r\nايضا ماء الشعير مع السكر نيكو منضجى است ، ليكن اگر سوداوى احتراقى نبود لازم است كه در ماءالشعير چيزى كه ملطِّف و قليل التسخين بود و مع ذلك تفريحى داشته باشد و مقوّى قلب بود ، چون گاو زبان و ريحان كه مع اصل السوس و تخم باديان و امثال آن مركّب بود بپزند . و اگر سوداى احتراقى باشد احسن آن كه در ماءالشعير مثل قثا و به زور بقله و زهر نيلوفر مطبوخ نمايند و در اين وقت ماءالشعير مبرد نافع‌تر است .\r\nو اگر ماده بلغمى باشد و آن بلغم شور بود در اينجا نيز ماءالشعير مع سكر نافع است و الا جهت انضاج بلغم غير مالح هر چه مسخِّن و ملطِّف و قاطع بود بايد داد .\r\nو نعم المنضجاة در اينجا شراب اصول است مع سكنجبين عنصلى ، خصوص كه به طبيخ اصل السوس ممزوج بود ، كذلك اين طبيخ : بزر رازيانه و بزر كرفس و بزر انيسون و تين و زبيب و اصل السوس و پرسياوشان بجوشند و به جلنجبين و سكنجبين عنصلى مصفّى ساخته بدهند .\r\nو اگر به جاى سكنجبين عنصلى سكنجبين بزورى يا شربت ليمو آميزند همان عمل كند .\r\nبدانند كه جهة انضاج بلغم تسخين شديد روا نيست ، زيرا كه حرارت مفرط بلغم را خشك مىسازد و اجزاى لطيف او را تحليل مىنمايد پس غلظ در آن مىفزايد و خروج او متعسّر مىگردد .\r\nو ايضا افراط سخونت تشنگى مىآرد و به كثرت شرب آب مىگمارد و اين معنى نيز موجب عدم نضج بلغم مىگردد ، از اينجا است كه قرشى در شرح قانون در همين محل گفته : و مما يغلظ فيه الأطباء كثيرا باستعمالهم التسخين الشديد في الأمراض البلغمية .\r\nو واجب است كه منضجات گرم كرده استعمال نمايند ، مگر اشربه و نقوعات كه براى نضج صفرا به كار برند كه آنها را در صيف بايد كه سرد استعمال نمايند و در شتا قدرى گرم كرده تا برد دوا مكسور شود .\r\nو اغذيه كه در ايام انضاج دهند بايد كه در حين مرض ، مناسب به مرض بود ، اما در حالت صحت ، گوشت كه از دجاج مسمن يا از گوسپند يك ساله سازند و اسفيداج بايد داد و در اين وقت اجتناب از مشويات و قلايا و مطنجنات و امثال آن هرچه مجفِّف بود لازم است و استكثار مرق واجب .\r\nو آنجا كه لحم خاص نبود ثريد مع شكر جيّد است و زردهء بيضهء مرغ مفيد .\r\nو ايضا در وقت انضاج احتراز از حوامض و موالح و حريف و عفص و از بقول و فواكه ضرور دانند .\r\nو قبل از تشرّب مسهل طبع را به حقنهء ليّنه و امراق مزلقه و مانند او ملايم سازند .\r\nو هر اسهالى كه مراد از آن اخراج مواد از عروق و اعضاى بعيده بود تقديم به انضاج و ترطيب در آن لابد است ، خواه بدن مستعد اسهال باشد يا نه ، غايت آن كه غير مستعد محتاج‌تر بود به انضاج و ترطيب و تليين نيز ، مگر در صورتى كه صعوبت مرض مهلت ندهد و اخراج قدرى از ماده ضرور افتد ، كه در اين وقت براى سبكسار كردن طبع بىتقديم نضج و ترطيب و تليين استفراغ بايد كرد و قدرى از ماده بايد برآورد .\r\n\r\nفائده اندر قوانين ضروريه كه تعلق به مسهل دارد\r\nهر كه معتاد به مسهل نبود دواى قوى به او ندهند كه امتحانش نخست به دواى ضعيف نمايند و از ادويهء ضعيفهء مبارك بنفشه و شكر است .\r\nو مشايخ و آن را كه ضعيف الأمعا بود مهما امكن مسهل قوى ندهند ، چه بسيار باشد كه امعاى اينها قوت مسهله از دوا استفاده كند و اسهال متمادى شود و به علاج كثير قبض گردد .\r\nو هر گاه خلط بسيار بود و قوت ضعيف به هيچ حال دواى قوى كه\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nتن را به يك بار پاك كند ندهند ، بلكه به داروى نرم و به كرّات تنقيه كنند و ميان هر استفراغى به اغذيهء ملائم و لطيف حفظ قوت و اصلاح خلط متولد همىكند .\r\nاما آنجا كه قوة قوى باشد و خلط فاسد قليل ، به يك بار اخراج بايد كرد به ادويهء موافقه .\r\nو آنجا كه قوة قوى و خلط بد بسيار بود به ادويهء قويه و مرّات كثيره تنقيه نمايند .\r\nو آنجا كه قوت ضعيف بود و خلط هم اندك باشد ، شربتى و نقيعى لطيف كافى است تا اصلا بر قوت فتورى نرسد .\r\nو بدانند كه دو كس را دواى قوى نبايد داد : يكى ساكن شهر گرم را در شهر مذكور ، دوم خشك مزاج را ، از اينجا است كه در قولنج يابس انتفاع به اشياى نرم لزج بيشتر مىشود .\r\nاما سه كس را لازم است كه مسهل قوى دهند : يكى ساكن شهر بارد را در شهر او ، دوم كسى را كه آب‌بند تشرّب كند ، سوم آن را كه مطحول بود در شهر بارد ، بنا بر برد كه مضعف عمل است و در آخر اين بنا بر غلظ اخلاط .\r\nو واجب است كه معده و قدم شارب المسهل را گرم دارند و بفرمايند كه بعد شرب ساكن بنشيند كه دوا از سر معده فرو شود و تقلب نفس بايستد ، آن زمان اندك اندك حركت كند تا اعانت دهد بر نفوذ . و حركت كثير كه دفعةً بود و قوى باشد زنهار نشايد كه مخرج دوا است به سرعت .\r\nو هر كه را بعد شرب مسهل خوف حدوث كرب و غثيان همىباشد ، بايد كه دو روز يا سه روز پيشتر از شرب دوا قى كند .\r\nانتباه كرب كه بعد شرب مسهل مىشود دو گونه است :\r\nيكى آن كه دوا مكرب بود ، چون بسفائج و بنفشه و سنا و افتيمون و مثل آن و در اينجا تقدم قى نفع ندارد .\r\nو دوم آن كه رطوبات غليظه در معده ملتصق باشند و به دوا متحرك شوند و زود برنيايند و كرب آرند و فائدهء تقدم قى مخصوص به همين قسم است .\r\nو بايد كه جهة قى فجل دهند يا مرق او ، تا تقطيع رطوبات لزجه كما حقّه شود .\r\nو هر گاه جهة اسهال حبوب به كار برند ، اگر مقصود تنقيه رأس بود محتاج اعانت نيست فقط همان بايد داد و اين حبوب بايد كه كبار سازند و بعد ساختن زمانى كه استمساك در آنها پديد آيد و خشك تام هم نشوند بگذارند و بعده تناول كنند ، تا بنا بر كبر حجم و استمساك اجزا زود منحل نشوند و در معده دير بماند و قوت بر سبيل تبخّر به سوى دِماغ همىرسد .\r\nو اگر مقصود تنقيهء مفاصل بود ، اعانت حبوب به مطبوخات لازم است ، تا قوت دوا به سرعت به محل مطلوب رسد ، لأن ذلك مطلوب ههنا .\r\nو بايد كه مطبوخ ، مجانس حبوب بود ، چنانچه حب مسهل صفرا همراه طبيخ شاهتره دهند و حب مسهل سودا همراه طبيخ افتيمون و بسفائج و مانند آن و حب مخرج بلغم همراه طبيخ قنطوريون و مانند آن .\r\nحبها كه با مطبوخ دهند بايد كه خرد و قريب العهد ساختن بود تا زود منحل شود و قوت او به سرعت به محل مقصود رسد .\r\nو لازم است كه روز مسهل استنجا به آب گرم كنند و اگر از مرور مواد حاد حرقت در مقعد شود به طبيخ خطمى غسل آنجا بايد كرد .\r\nو ضعيف الشرح را احسن آن كه جهت تليين و تقويت محل بعد استنجا كردن به طبيخ خطمى ، پنبه به روغن گل گرم كرده بيالايند و بر آنجا بگذارند و اگر قدرى مقل ارزق هم در روغن گل بياميزند قوىتر باشد در تقويت محل و حفظ آن از مضرّت مرور مواد .\r\nو واجب است كه به ادويهء مسهله ، ادويهء عطريه مخلوط كنند تا قواى اعضا را محافظت كند و كذا ادويه قلبيه نيز ممزوج نمايند تا روح حيوانى را قوت دهد در هر عضو .\r\nو بدانند كه بعض ادويه به بعض امزجه مناسبت دارند و به بعضى نه ، چنانچه سقمونيا در اهل بلاد بارد عمل نمىكند مگر عمل ضعيف مادام كه مقدار كثير ندهند و كذا\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nبسيار باشد كه دواى قوى چون تربد و امثال آن در شخصى عمل نكند و چيزى خفيف چون مغز فلوس و ترنجبين عمل تام نمايد ، يا در وقتى از يك جز انتفاع مىشود و در وقت ديگر بر خلاف آن شود ، پس لحاظ رفق و احتياط مزاج و فصل و رواج وقت و خاصيّت هوا در اين امر واجب باشد .\r\nو بسا باشد كه در بعض بلاد و بعض ابدان احتياج بدان افتد كه اجرام ادويه استعمال نه‌نمايند ، بلكه قوت از او مىستانند و به نقيع و طبيخ و استلعاب بدهند .\r\nو طريق تركيب با فوائد كثير در فائدهء عليحده كه مخصوص به بيان تركيب است گفته شود .\r\n\r\nفائده در بيان كيفيت تناول مسهلات و تشرب آب گرم و سرد بر آن\r\nواجب است كه مطبوخ را نيمگرم بدهند و حبوب و معجون و مانند آن را نيز به آب نيمگرم دهند ، خاصه اندر زمستان مبرود را ، بخلاف شربت ورد مكرر و امثال آن كه اسهال وى به عصر بود كه اينچنين مسهلات را به آب شديد البرد بايد داد تا برودت معين عصر شود .\r\nو قرشى در شرح نوشته كه اطبا گفته‌اند كه حبى كه از تربد و زنجبيل و نمك سازند خاصية او است كه به آب سرد عملش قوى مىشود و به آب گرم منقطع مىگردد .\r\nانتباه مسهل از دو حال بيرون نيست :\r\nيكى آن كه سيال و رقيق بود ، چون مطبوخ و نقوع و شرب آب گرم بالاى او روا نبود ، مگر عند ارادهء قطع عمل يا عند ظهور مغص ، ليكن براى قطع عمل مقدار كثير بايد داد ، تا دوا را از معده زود منحدر سازد و براى تسكين مغص اندك اندك بر سبيل تجرّع دهند تا در قلع ماده يارى دهد بىمبادرت و اخراج دوا .\r\nدوم آن كه غير سيّال بود ، چون حبوب و سفوف و لعوق و معجون و امثال آن و بالاى آن تشرّب آب گرم لازم است ، تا اذابت دوا نمايد و طبيعت را اخراج قوت او از قوه به فعل به سهولت حاصل آيد ، ليكن اندك اندك دهند تا از كثرت مقدار ، دوا را منحدر نگرداند قبل از عمل .\r\nو دريابند كه آنچه گفته شد از شرب آب گرم در صورتى است كه مدعا از اخراج مادهء غليظ غير حاد باشد ، چه ، عند استفراغ صفرا خاصه كه حاد رقيق بود واجب است كه تشرّب به آب سرد كنند تا اعانت دهد بر اسهال به تعديل قوام خلط و تبديل مزاج بدن و تقويت قوى و عصر مواد ، خاصةً در آنجا كه عمل مسهل به عصر باشد و آب سرد نيز اندك اندك بايد داد ، تا از كثرت مقدار ، اخراج دوا به سرعت نكند .\r\nو آنجا كه استفراغ خلط غليظ و لزج مطلوب بود ، اجتناب از آب سرد واجب دانند ، لأنه يزيد في غلظ الخلط و لزوجته .\r\nتنبيه گرمى مطبوخ و گرمى آب كه بالاى حبوب و امثال آن بايد داد ، لازم است كه ميانه بود ، يعنى نيمگرم باشد ، چه اگر شديد الحرارة بود زود منحدر شود به سوى امعا و لبث نكند در معده و بدين سبب ، طبيعت تصرّف تام در او نتواند كرد و قصور در عمل آيد و چون نيمگرم بود در معده بماند و ترقيق اخلاط و دوا همىكند بلا اخراج و برين تقدير آنچه بعضى ايراد كرده‌اند كه استعمال مسهلات شديد الحرارة بايد تا اذابت فضول و جذب مواد كما حقّه كند و ايضا به اخراج اعانت بيشتر نمايد مسموع نباشد .\r\n\r\nفائده در بيان تستّر رائحه و طعم دوا و تدبير آن كه به قى برنيايد\r\nآن را كه از رائحه تنفّر كند سد منخرين كافى است و آن را كه از طعم تنفّر بود ، جهت تخدير ذائقه ، ورق طرخون خائيدن فرمايند و ورق\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nعناب در اين باب قوىتر از طرخون است ، حتى كه ماضغ او تا لحظه ميان شكر و ريگ فرق نمىكند .\r\nو حيلهء ديگر در ستر طعم حبوب آن كه به عسل آلايند و بلع نمايند يا به عسل مقوم يا شكر مقوم غلافى بر آن گيرند و فرو برند يا قيروطى بر آن مالند .\r\nو نيكوترين حيل آن كه دهن را به آب يا چيزى ديگر مملو كنند و بالاى او حب انداخته بلع نمايند .\r\nو جهت رفع خوف قى ، اطراف بربندند و روائح مانعة الغثيان چون رائحهء نعناع و سداب و سفرجل و طين خراسانى كه مرشوش به ماء ورد و قدرى سركه بود ببويانند و فواكه قابضه خورانند بر سبيل امتصاص تا فم معده را قوت دهد و غثيان زائل سازد .\r\n\r\nفائده در بيان حالات كه به آن مسهل نتوان داد\r\nهر گاه در امعا ثقل يابس بود تا كه اخراج او به حقنه و شياف مليِّنه و امراق مزلقه نكنند مسهل ندهند و كذلك هر گاه كسى را تخمه و بد هضمى بود ، يا اخلاطش لزج ، يا شراسيف او متمدد باشد ، يا در احشاى او التهاب و سدد بود ، تا كه به اغذيهء مليِّنه و حمام و استراحت و ترك محرّكات و مليِّنات اصلاح حالات مزبوره نشود مسهل نشايد داد .\r\nوجه منع اندر تخمه بنا بر فجاجت و غلظت اخلاط صاحب او است و اندر تمدد شراسيف نيز به همين سبب ، چه ، تمدد مذكور بىغلظ ماده نمىباشد و اندر اخلاط لزجه بنا بر تشبّث او است به اعضا .\r\nو ظاهر است كه خلط غليظ و لزج از اثر دوا متأثر نمىشود و مواد صالحه بالضرور برمىآيد و ضرر مىآرد .\r\nاما منع اسهال عند التهاب احشا بنا بر آن است كه التهاب مذكور دليل حدَّت اخلاط و ضعف احشا و توجه مواد به جانب احشا است و در اين حالت اگر بىاصلاح حِدّت اخلاط مسهل دهند خوف آن است كه مواد حادّه حركت نموده بتمامه روى به احشا آرد و ورم پيدا كند .\r\nانتباه از منع مسهل منع مليِّن خفيف لازم نبايد دانست ، چه ، مليِّن خفيف ، التهاب احشا را سود دهد و از تورّم مصئون سازد .\r\nاما منع اسهال عند سدد ، بنا بر منع است مر نفوذ قوت دوا و انحدار مواد را .\r\nو بدانند كه احشائى كه عند اسهال مرور مواد بر آن مىشود ، سدهء همان احشا مانع الاسهال است لا غير .\r\nو بدانند كه اغذيه مليِّنه جهت اصلاح التهاب احشا و كسر حدَّت اخلاط مخصوص است و ماء الشعير در اين كار بىبدل آمده و استحمام منضج تخمه و مسيل اخلاط لزجه و ملطِّف اخلاط غليظ است و جهت تحليل رياح و تمدد شراسيف و تفتيح سدد مخصوص و راحت و ترك محرِّكات مليِّنات و محرِّكات منضج مواد است و به التهاب احشا مفيد .\r\n\r\nفائده اندر بيان احكام نوم روز مسهل\r\nبدانند كه قبل از شروع در عمل ، خواب كردن معين عمل است به شرطى كه دوا قوى بود و الا مبطل يا مضعف آن است ، لأن الطبيعة تهضم الدواء الضعيف عند النوم و بعد شروع در عمل ترك نوم اولى است ، مسهل قوى بود يا ضعيف ، زيرا كه عمل دوا به حركت است أو لنومٍ يلزمه السكون فيمنع عمله .\r\nو اگر گويند در نوم روح به داخل حركت مىكند و بدان سبب اخلاط بتمامها روى به باطن مىنهند ، پس بايد كه نوم به هر حال معين اسهال بود و يقظه بنا بر آن كه حركت روح و اخلاط در آن به خارج مىباشد بايد كه مانع\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nجذب مسهل بود و بر اين تقدير لازم آيد كه نوم بر شرب مسهل بهتر باشد تا انفراغ عمل او .\r\nجوابش آن است كه در يقظه ، حركت روح دائمى است و بدان سبب تحرك و تسيل در اخلاط مىافتد و اعانت مىدهد بر اسهال و از آن كه حركت روح به ظاهر تدريجى و طبيعى است به عمل مسهل ممانعت نيز ندارد به خلاف نوم كه در وى روح را حركت به سوى باطن در اول نوم مىشود مرةً واحدة و بعد آن سكون دائمى است ، هم روح را و هم اخلاط را ، پس لا بد يقظه معين اسهال بود نه نوم .\r\nاما تجويز نوم بعد شرب مسهل قوى قبل از شروع در عمل بنا بر توجه طبيعت بدان جانب ثم لا حاجة إليه بعده ، از اينجا است كه بعد شرب مسهل تا زمان كثير ساكن نشستن و حركت ناكردن لازم دانسته‌اند تا طبع متوجه شده تصرف در دوا كند ، چه مقرر شده كه تا طبع بر دوا مشتمل نشود و عمل در آن نكند دوا در طبيعت عمل ننمايد .\r\n\r\nفائده در احكام حمّام و تدهين و دَلْك روز مسهل\r\nبدانند كه بعد شرب مسهل حمام نشايد رفت ، زيرا كه حمام جذب مواد به خارج مىكند بدان سبب منع اسهال مىنمايد و طبع را بنا بر جذبين مخالفين متحيّر مىسازد ، نعم اگر زمان سرما بود و در خانهء اول كه حرارت او معين بر جذب نبود و ليكن بشره را نرم همىكند بنشيند باك نيست ، بلكه اولى است و تدهين بدن و دلك او به ايادى ليّنه از معينات اسهال است ، بنا بر اذابت و تهيه اخلاط اما دَلْك قوى و خشن ، گاه باشد كه منع اسهال كند .\r\nو بدانند كه غسل به آب سرد اگرچه به اعتبار تبريد ظاهر معين طبيعت و اسهال است ، ليكن بسا باشد كه از بعض اعضاى قريب به جلد مانع آيد خروج مواد را در اسهال ، بناءً عليه ، ترك اغتسال اولى است ، يا رب كه مزاج چه قدر حار بود و فصل صيف باشد و مزاج قوى كه غسل به آن ضرر نكند .\r\n\r\nفائده در بيان وقت مسهل\r\nوقت مختار براى اين كار به اعتبار فصول چهارگانه ربيع است و خريف لتوسطهما بين الصيف و الشتاء و اعتدال قوام الأخلاط فيهما ، ليكن آنجا كه مقصود از اسهال ازالهء امتلا به حسب اوعيه بود ، ربيع اولىتر است ، زيرا كه اخلاط در وى به كثرت‌اند .\r\nو آنجا كه مقصود از اسهال ازالهء امتلا به حسب قوت بود ، خريف اولىتر است ، زيرا كه مواد در وى ردى و فاسداند .\r\nو بايد كه در ربيع مسهل لطيف دهند نه قوى ، زيرا كه صيف متصل به او مىرسد و مسهل قوى مجفِّف و مُضعف بدن است و ورود صيف بر چنين بدن مخرِّب او است .\r\nاما در خريف هر چه دهند از مسهلات قويّه حسب حاجت روا است .\r\nو اجتناب از مسهل در صيف و شتا لازم است ، اما در گرما بنا بر آن كه اجتماع حرارت هوا و دوا و حركت اخلاط موجب فساد مزاج و حمّى است و هذه الحمّى في الأكثر تكون يوميّاً .\r\nو اگر گويند آنچه گفته شد از وجه منع اسهال اندر قى كه در اين فصل شود نيز موجود است مع قوت حركت ، لأن القيّ زلزلة البدن و با وجود اين بهترين وقت بهر قى گرما چرا مقرر شده ؟\r\nجوابش آن كه اخلاط در گرما طافى مىباشد بناءً عليه در قى به سهولت مىبرآيند و طبع را حرج نمىباشد به خلاف اسهال كه اخلاط\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nرا به اسفل كه جانب مخالف ميل آنها است مىكشد و به موجب تعب طبيعت مىگردد فلا يقاس له عليه .\r\nو منع اسهال در سرما بنا بر جمود اخلاط و كثافت اعضا است .\r\nانتباه آنچه گفته شد از اختيار فصلين متوسطين بهر اسهال ، منع آن در گرما و سرما مخصوص به اسهالى است كه جهت استظهار و تقدم حفظ كنند و گرنه عند مس حاجت و حصول مرض هر وقت ، وقت او است و لا يجوز التوقف فيه ، لأن بقاء المرض مدة طويلة لا محالة ردي ذو خطر ، نعم اگر در شتا روزى كه بىباد بود ، يا باد جنوب باشد مسهل دهند بهتر است ، زيرا كه روز بىباد لا محاله گرم است و هو المطلوب في الشتاء و باد جنوب نيز نسبت به شمال گرم است ، اما در صيف اگر بلد قريب بحر باشد روزى كه باد شمال بود بهتر است ، بنا بر تعديل يبوست شمال رطوبت هواى بلد را و اگر بلد قريب بحر نبود و يبوست هواى او غالب‌تر بر حرارت او باشد روزى كه باد جنوب بود بهتر است ، بنا بر تعديل رطوبت جنوب يبوست هواى بلد را .\r\nبالجمله مدعا آن كه روزى كه معتدل الكيفية باشد بهر اسهال اختيار بايد كرد .\r\nوقت مختار جهت مسهل به اعتبار ليل و نهار آنجا كه تنقيهء عام مقصود باشد و لبث دوا زمان طويل در بدن مطلوب نبود روز است و آنجا كه تنقيهء عضو خاص بعيد از معده چون سر مطلوب بود بالضرور به اطالت لبث دوا حاجت باشد تا بر سبيل تبخر قوت دوا به دماغ همىرسد و در اين صورت شب بهتر است از آن است كه حبوب منقى الدماغ به شب خوردن مقرر شده و دوا كه به شب خورند قوى بايد تا به سبب نوم فتور در عمل نيايد .\r\nو از قسم حبوب شايد تا دير بپايد و از ساعات روز هر چه مناسب به فصل بود اختيار نمايند ، چنانچه در گرما طرف صبح يا شام و در سرما ميانه روز .\r\nو كذا اصلاح هوا موافق هر فصل عند شرب مسهل واجب است و بهترين هواى روز مسهل آن كه مائل به حرارت قليل بود ، چنانچه هيچ عرق و كرب نيارد ، زيرا كه هواى سرد و بسيار گرم هر دو مانع اسهال‌اند ، كما لا يخفى .\r\nو بايد كه مسهل نهار خورند عند خلو معده و ماساريقا و جگر از غذا ، چه اگر غذا در معده بود منع مىكند نفوذ قوت دوا را به سوى اعضا و اگر در ماساريقا و جگر بود منع مىنمايد انحدار مواد مجذوبه را به سوى امعا و نفوذ قوت دوا را نيز ، مگر آن كه دوا به غايت قوى بود بر نفوذ و جذب ، يا غذا قليل باشد .\r\nاما اگر كسى گرم مزاج ضعيف التركيب ضعيف المعده بود ، وى را نخست قدرى غذاء لطيف خفيف چون ماء الشعير و آب انار و مانند آن بايد داد و بعده دوا تا معدهء او از انصباب صفرا محفوظ ماند ، كذا قال الشيخ .\r\nو قرشى نوشته اولىتر آن كه شخص مذكور مسهل بر نهار خورد قبل حاجت جوع و بعد زمانى بر وقت معتاد قدرى از غذاى مزبور تناول كند ، تا هم نفوذ قوت دوا و جذب فضول بلا ممانعت شود و هم منع انصباب صفرا .\r\nو نزد اين درويش آنچه شيخ فرموده از تقدم تناول غذا در حق شخص مذكور قريب به صواب مىنمايد ، چه در صورت تقدم دوا احتمال قوى است كه صفرا مستعد به انصباب بنا بر جذب دوا و خلو معده از غذا به حركت\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nآيد و بر معده ريزد و تناول غذا بعد او مفيد نيايد ، بلكه ضعفى در دوا و فسادى در مزاج آرد ، نعم اگر بعد شرب دوا و شروع در عمل به سبب خلو خوف انصباب صفرا باشد ، باز قدرى غذا توان داد .\r\nو بدانند كه بعد شرب مسهل قبل از اتمام عمل تناول غذا جائز نيست ، مگر كسى را كه ناتوان بود و گرسنگى كشيده باشد ، يا معتاد باشد به انصباب صفرا عند خلو .\r\n\r\nفائده در بيان آن كه چون مسهل عمل تمام كند چه بايد كرد و بعد او تا چند احتياط بايد نمود با متعلقٌ به\r\nهر گاه مسهل عمل تمام كند جهت تغذيهء امعا و تعديل مزاج به زور مناسبه معه اشياى موافقى بايد داد ، مثلا محرور را بزرقطونا به روغن بنفشه چرب كرده و به آب سرد كه به شكر يا جلاب در آن حل كرده باشند آميخته بنوشانند و مبرود را كه بلغم در مزاجش غالب بود حُرف مغسول به آب گرم و زيت آميخته دهند و معتدل المزاج را بزر ريحان به روغن بادام چرب ساخته و با شربت قند آميخته بايد داد و اين چيزها قبل از استكمال عمل دوا ندهند كه حبس اسهال مىكند .\r\nو آنجا كه خوف سحج بود ، گل ارمنى به آب انار نيكو شربتى است و چون بعد شرب مغريات ساعتى بگذرد غذاى ملايم بايد داد .\r\nو بهترين اغذيه به حق كسى كه دواى قوى خورده باشد ماء الشعير است ، لأنه يدفع غائلة المسهل و يغسل ما التزق بالأمعاء .\r\nو پس از شرب مسهل تا سه روز از غذاى ثقيل و حركت عنيف و از جماع و تعب اجتناب لازم است .\r\nو آن را كه بعد مسهل تپ آيد ، اوفق‌ترين چيزها ماء الشعير بود غذاءً و دواءً .\r\nو ايضا تا كه دو روز بلكه سه روز نگذرد ، سركه و سكنجبين ندهند ، كه سحج مىآرد .\r\nو كذا شرب نبيذ عقب مسهل نشايد كه مورث حمّيات و اضطراب است .\r\n\r\nفائده در بيان وقت قطع عمل و نشان كمال اسهال\r\nهر گاه اسهال مواد كما حقه شود و عطش پديد آيد دليل كمال عمل باشد و كذلك هر گاه مسهل كه مخصوص به اخراج خلط واحد است شروع در اخراج خلط ديگر نمايد دليل كمال عمل بود ، كذا قال الشيخ فأن المستسهل للصفراء إذا رأى الإسهال قد انته إلى البلغم علم أنه قد أفرط ، فكيف إذا انته إلى إسهال السوداء و أما الدم أعظم خطراً و أجل خطباً .\r\nانتباه آنچه گفته شد از بودن عطش دليل بر كمال نقا و اعتدال عمل ، تحقق آن بر تقديرى است كه سبب عطش ، تنقيهء رطوبات باشد ، لا غير ، چه ، عند استفراغ رطوبات معتدلة المقدار براى اعادهء رطوبت شوق طبيعت بالضرور به آب مىشود ، پس حصول تشنگى عند تنقيهء مواد لازم آمده و هر چند خروج اخلاط بيشتر ، غلبهء عطش فزونتر ، إلا أن يمنع مانع .\r\nو قيد لا غير از آن نموده شد تا عطش را كه روز مسهل به سبب حرارت ، يا يبوست معده ، يا حدّت دوا ، يا حدّت خلط مستفرغ پديد آيد ، دليل كمال عمل نبايد دانست ، بل إنما يدل على ذلك إذا علم أن حدوث ذلك العطش عن الاستفراغ ، لا عن سبب آخر .\r\nو قيد إلا أن يمنع مانع از آن كرده شده تا بدانند كه بسيار باشد كه به سبب برودت و رطوبت معده ، يا بلّت و رطوبت دوا ، يا خلط عطش پديد نيايد با وجود استفراغ اخلاط على ما وجب .\r\nبالجمله هر گاه خلط مقصود الدفع بر همى آيد و خروج به سهولت باشد و بدن را فرحت\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nحاصل بود ، خوف افراط نباشد ، خاصه اگر تشنگى نيز به ظهور نيايد ، اما هر گاه عطش مفرط شود و مواد كثير برآمده باشد البته حبس بايد كرد ، خاصه آنجا كه سبب عطش استفراغ بود ، نه امرى ديگر كه مذكور شده .\r\nو بدانند كه نزد طبيعت محبوب‌ترين اخلاط خون است ، لهذا عند جذب مسهل تا مقدور است او را مستخرج شدن نمىدهند ، از اينجا است كه چون دوا افراط در عمل مىكند آخر جميع اخلاط خون برمىآيد .\r\nاما خون كه از شرب مسهل بىافراط در عمل احيانا ظاهر شود بنا بر انفتاح دهن رگى از رگها خواهد بود كه حدَّت دوا موجب آن گشته ، نه آن كه به جذب دوا منجذب شده .\r\nو بيان كيفيّت جذب دوا و خصوصيّت دوا به خلط ، به فائدهء جدا گفته شود .\r\n\r\nفائده در بيان اسباب افراط اسهال و ذكر تدارك افراط\r\nبدانند كه اسباب استكثار اسهال چهار است :\r\nيكى آن كه عروق ضعيف باشد و به سبب ضعف عند جذب دوا نتواند رطوبات طبيعت را محفوظ داشت و چون مسهل ، جذب اخلاط ناطبيعيه كند ، به مصاحبت او رطوبات طبيعيه نيز منجذب گردند ، به مثابهء آن كه آهنى كه به مقناطيس منجذب شود ، هر جسمى قابل الانجذاب كه متصل آن آهن باشد نيز تبعيّت آن كشيده مىگردد اگر مانعى نبود .\r\nدوم آن كه افواه عروق متّسع بودند بدان سبب ماسكه متوسط القوة قادر نباشد بر كمال سد افواه تا منع كند رطوبات طبيعت را از مستخرج شدن به مصاحبت اخلاط مستفرغه .\r\nسوم آن كه مسهل ذى لذع بود ، بدان سبب هر گاه كيفيت لاذعهء وى به فوهات عروق رسد ، عروق متحرك شوند ، هاربةً عنه إلى جهة محيطها ، پس بالضرور متّسع گردند و از حيثيت لذع منضم نشوند .\r\nچهارم آن كه اكتساب كند بدن از دواى مستفرغ سوء مزاج حار را ، يا ما يجرى مجرى سوء مزاج را كه كيفيت مسهله باشد ، نظير اول ، سخونت مزاج است به افراط و شك نيست كه در اين صورت رطوبات ممتد مىشوند و طبيعت بنا بر تضرّر محتاج به دفع مىگردد . و نظير ثانى ، اكتساب امعا است از دوا و قوت مسهلهء او ظاهر است كه در اين حالت اگرچه دوا برمىآيد اما قوت او در امعا باقى است اسهال همى آيد .\r\nو پوشيده نيست كه قوت مسهله ، جارى مجراى سوء مزاج است به اعتبار احداث ضرر ، زيرا كه سوء مزاج محصور است در كيفيات اربعه و قوت مسهله غير آن است .\r\nو چون اسباب افراط اسهال معلوم شده تدارك او به هر چه مناسب بود بايد كرد ، مثلا در صورت ضعف عروق ، تقويت دهند به اغذيهء مقويهء قابضه و شمومات عطريهء قابضه ، در حالت اتساع افواه عروق نيز تقويت لازم است به اغذيه و شموم مذكوره و جهت تشدد مغرّيات نيز با مقويات ضم سازند .\r\nو از آنكه فرق بينهما من حيث الآثار مشكل است ، به ادويه مشترك النفع علاج بايد كرد ، لأن تدبير كليهما واحدٌ .\r\nو در وقت حدّت دوا ازالهء لذع به مغرّيات و مبرّدات بايد نمود و بهترين اشيا در اينجا ماست است .\r\nو در تقدير سوء مزاج و بقاى قوت مسهله ، تعديل مزاج و اصلاح حال عضو نمايند .\r\nاكنون تدابير كه مخصوص به قطع اسهال‌اند ذكر مىكنيم ، حسب حاجت به كار برند :\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nربط اطراف مفيد است ، از ابط و اربيه شروع بستن كنند و به اسفل فرود آيند . و ايضا ترياق فاروق و فلونيا نافع . و ايضا تعريق قابض است مجذب المادة إلى الظاهر ، خواه تعريق به استحمام كنند ، خواه تبخير آب گرم ، ردا بر تن پيچيده و سر از آن خارج نموده و اگر عرق مفرط شود شربت سيب و شربت انار و شربت به بنوشانند . و آب سيب و به و آب مورد تر بر بدن مالند ، خاصه اندر پشت و لخالخ طيبه از مياه رياحين و عصارات فواكه طيبه و صندل و كافور و گلاب ترتيب داده ببويانند .\r\nو ايضا دَلك اعضا و تسخين آن . و وضع محاجم نارى تحت الاضلاع و بين الكتفين . و تضميد معده و احشا به اضمدهء قابضه كه از پست جو و آب سيب و به و آب مورد و گلنار و طباشير و خرنوب و مانند آن ساخته باشند سودمند است .\r\nو كذا تدهين شكم به روغن به و روغن مصطكى . و كذا تقويت به شمومات طيبه . و كذا لقمه‌اى چند از نان اندر آب انار ترش آغشته خورانيدن و عقب او كفك سوده اندر شراب ريحانى تر كرده قدرى دادن . و كذا پست جو با قدرى خشخاش سوده خورانيدن . و كذا حب الرشاد سه درم بريان كرده و در دوغ جوشانيده چون غليظ شود نوشانيدن و هذا غاية في القبض و ينفع المرطوب .\r\nو كذا اسبغول بريان و صمغ عربى بريان و گل ارمنى به روغن گل چرب كرده مع رب به و رب سيب و شراب غوره دادن كسى را كه مزاج او بسيار گرم بود .\r\nو كذا تهيّج قى اگرچه تشرّب آب گرم بود . و وضع اطراف در آب گرم مانع الاسهال است .\r\nو واجب است كه غذا نيز قابض دهند و آب غوره و امثال آن بر ثلج سرد كرده مفيد است .\r\nو بايد كه هواى خانه معتدل سازند ، چه هواى بارد بنا بر عصر مواد اسهال را مدد مىدهد و هواى گرم نيز ممدّ او است .\r\nو اگر قوت مسترخى باشد تبريد ظاهر تن معين اسهال است و شربت شراب به دستور ، پس اجتناب از اين لازم دانند .\r\nو بدانند كه هر گاه تدابير معدله و قابضه مفيد مىشوند و ضرور افتد آخر الامر مخدّرات و حابسات قويّه بايد داد .\r\nو واجب است كه اقراص و سفوفات قابضه نزد طبيب مهيا باشند ، تا عند حاجت به كار برد و چون اين اشيا در قرابادينات مملواند در اينجا به ضبط آن پرداختن مستحسن نديده ، فلينظر فيها .\r\n\r\nفائده در تدبير كسى كه او را مسهل دهند و عمل نكند\r\nهر گاه بطوء در عمل معلوم شود و بدانند كه عمل ناكردنش ايذاى نمىدهد احسن آن كه باعث بر حركت نگردند در آن روز و اگر مغص و تشويش و سدر و صداع و تمطّى و تثاؤب آرد و دوا هنوز در معده باشد ، ماء العسل گرم به آب گرم نمك اندر افگند و جوش كرده بدهند تا دوا خلط را رقيق ساخته مدد دهد بر اجابت و باشد كه به مطبوخات فواكه و ازهار مليِّنه مدد دهند .\r\nو ايضا در اين وقت مصطكى سوده از يكدام تا دو مثقال آب گرم خوردن نعم المعين است .\r\nو كذلك تناول اشياء قابضه خاصةً كه عطريه باشند مانند سفرجل و تفاح و امثال آن به تعديل در اين باب‌اند ، چه ، اين چيزها بنا بر قبض فم معده و ما\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nتحت او را كه قريب به آن است معصر مىسازد و غثيان دفع مىنمايد و دادن او خلط را از فوق به اسفل مائل مىگرداند و بنا بر عطريّت ، طبيعت را قوت مىدهد و اشياء مذكوره را لا محاله اعانت مىدهند بر اجابت .\r\nو اگر بدين تدابير اجابت به عمل نيايد زود قى كند ، تا دوا كه در معده محتبس مانده است مندفع شود و امن از مضرّت او باشد .\r\nو هر گاه دوا از معده به امعا رفته باشد و در آنجا بند گشته ، ايضا ماء العسل و آب شور دهند و در اين وقت به حُقنه و شياف مليِّنه مدد بايد كرد .\r\nو نشان خلوّ معده از دوا و انحدار او به امعا آن است كه در معده هيچ ثقل و اضطراب و غثيان نماند و آروغ خالى از رائحه دوا آيد .\r\nو آنجا كه حُقنه و ديگر تدابير سود ندهد و اعراض رديّه چون تمدّد بدن و حجوز عين و امثال آن پديد آيد و دوا به سوى بالا حركت كند و چيزى نيايد واجب است كه فصد كند تا مواد متحرك مستخرج شود و ايضا از انصباب محفوظ ماند .\r\nو احوط آن كه هر گاه مسهل دهند و عمل نكند اگرچه اعراض رديّه پديد نيايند فصد بايد كرد ، اگرچه بعد دو روز يا سه روز بود ، تا مبادا ماده بعد چندى حركت نمايد و به اعضاى رئيسه ميل نمايد .\r\nاما جمع كردن دو مسهل در يك روز خطر دارد و خارج از صواب است ، يعنى بعد تناول مسهل كامل الوزن بنا بر بطوء عمل او ، مسهلى ديگر همان بود يا غير نتوان داد ، چه ، مىتواند كه هر دو به حركت آيند و اسهال به افراط شود ، يا از اين هم عمل نشود و شر قوى آرد .\r\nو بدانند كه هر گاه شارب المسهل مريض بود و مسهل خفيف باشد و از بودنش در بدن مضرّتى متوقّع نبود ، عند عمل ناكردن او حاجت به تحريك نيست و الا از تدابير مزبوره هر كدام كه اسهل و اصلح به حال مرض بود و انسب به وقت به كار توان بست .\r\n\r\nفائده اندر بيان اعراض و امراض كه بعد اسهال اتفاق افتد و بيان تدارك آن\r\nبسيار باشد كه عقب اسهال و فصد وجعى در جگر پديد آيد به سبب توقف ماده اندر وى عند هبوط ، كما في الإسهال ، يا عند صعود ، كما في الفصد ، زيرا كه جگر ممرّ مواد است و عند اسهال باشد كه مواد منجذبهء عِرق كه متوجّه به خروج‌اند از طريق امعا ، چون به جگر رسند ، بنا بر ضعف دوا ، يا امرى آخر ، قدرى از آن در جگر بماند و درد آرد به تأذّى غشاء محلل او ، كذا عند فصد ، بنا بر آن كه مواد از معده و حوالى وى روى به جگر مىنهند ، يا از جهة عروق برون آيند ، باشد كه قدرى از آن در آن بماند و درد آرد و علاج اين دردها تشرّب آب گرم است و هو يقلبه بالغسل و التحليل و چون اين ماده قليل است و غير متشبّث به جگر و بنا بر قرب عهد ، مُحدِث ضعف در قوّت‌هاى جگر نشده احتياج به معالجه قوى نيست و ماء حار كافى مىشود .\r\nو ايضا بسيار باشد كه بعد اسهال حمّى پديد آيد ، يا ديگر امراض دمويّه و اين چنان بود كه خون در بدن كثير باشد و به سبب اسهال كه حرارت لازمهء او است به اعتبار حركت مواد و حرارت دوا هيجان در خون افتد و تپ آرد و علاج اين فصد است و در اكثر امر ، همين كافى آيد .\r\nو باشد كه بعد فصد به سوى تبريد قوى ، مثل قرص كافور و مانند آن حاجت افتد عند قوت غليان .\r\nو ايضا بسيار باشد كه اگرچه دوا از معده مستخرج شده باشد ، اما بوى و باقى بود و زعم شود كه دوا باقى است ، مزيل او تناول\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nسويق شعير است .\r\nو ايضا بسيار باشد كه از پس اسهال فُواق پديد آيد و تدبير او آن كه اسبغول در روغن گل و آب سرد بزنند و بدهند و اطراف به‌بندند و به اشمام مُعطسات عطسه آورند .\r\nو ايضا باشد كه بعد اسهال سوزش و گرمى در معده پديد آيد و تشرّب لعاب اسبغول و لعاب بهدانه كه به روغن گل ، يا روغن بادام ، يا روغن تخم كدو به هم زده باشند مزيل آن است ، هر ساعت مليِّن بايد داد .\r\nو اگر سبب حِرقت ، ورود مادهء حار بود ، زوال حِدَّت او بدين چيزها نشود ، قى بايد فرمود .\r\nو باشد كه تناول قوابض به عصر اعلاء معده مخدِّر ماده شود و مزيل كرب و غثيان گردد .\r\nو ايضا باشد كه مغص و غشى و امثال آن از اعراض منكره كه عند عمل ناكردن دوا پيدا مىشود بعد عمل نيز اتفاق افتد ، به سبب انحدار ماده به سوى معده و حوالى قلب و عدم خروج وى از آنجا ، تدبيرش نيز تعديل است و اخراج به قى يا تناول قوابض .\r\nانتباه از ادويه مسهله بعضى كثير الغائله است ، چون خربق اسود ، فرفيون و تربد كه سپيد جيّد نباشد ، بلكه سياه و زرد بود و عفن و غاريقون سياه و ماذريون و ريوند چينى كه به پارسى بيدانجير خطائى گويند و مانند آن ، مهما امكن ارتكاب اينها نشايد ، و اگر اتفاق افتد ، صواب آن كه دوا مهما امكن از بدن دفع نمايند به قى ، يا به احدار .\r\nو جهت ازالهء سميّت ، ترياق دهند .\r\nو براى مضرّت ماذريون ، لعابها و روغنها و مسكه و روغن كنجد نفع تمام دارد .\r\nو چيزهاى مذكور مكرر بايد داد و بعد آن قدرى سركه به آب سرد .\r\nو براى حدَّت فرفيون ، روغن گاو و مسكه و العبه و ادهان و گلاب سرد كرده و ماء الشعير با روغن بادام و آب انار و آب سيب و شورباى مرغ مسمن مفيد است و صندل و كافور و گلاب بويانيدن نافع .\r\nو براى اذيت ريوند چينى ، رب سيب و رب به دادن و به آب سرد غسل كردن و بر سر آب سرد بسيار ريختن سودمند .\r\nو براى تربد اصفر و عفن ، آب شديد البرد نوشانيدن و اندرون نشاندن نافع است .\r\nو بدانند كه تناول ماست ، يعنى جغرات ، مضرت اكثر يتوعات سميّه چون ماذريون و امثال آن را دفع مىكند و اسهال مفرط بازمىدارد .\r\nو شير تازه جوشانيده ، مزيل حدّت دوا است ، اگر تپ با حرارت مفرط بود شير نتوان داد .\r\nو هر گاه از پس دارو قى خون آيد ، شراب انگورى با شير تازه آميزند ، چنانچه شير فزونتر باشد و بدهند مضرّت ادويه بازدارد .\r\nو پياز به سركه پرورده ، غثيان كه بعد دوا تولد كند باز دارد .\r\n\r\nفائده اندر بيان تركيب ادويه مسهله\r\nو در تركيب او نه چيز مرعى بايد داشت :\r\nيكى آن كه بدانند كه ادويهء مسهله كلّهم مضرّ فم معده‌اند ، پس لازم است كه ادويهء طيبهء مقويهء قلب با وى آميزند ، تا ضرر او از فم معده بازدارد و روح حيوانى را كه امير همه اعضا است قوت دهد و مدد بر اسهال نمايد .\r\nدوم آن كه با داروهاى مسهل چيزهاى مدر بسيار نياميزند لأن الإدرار ينقض الإسهال لانصراف المواد إلى المثانة .\r\nسوم آن كه دوا سخت شيرين نسازند ، چه ، بسيار باشد كه طبيعت به سبب حلاوت ، آن را عوض غذاى صرف كند و از وى منفعل نشود .\r\nچهارم دواى سريع العمل را با بطىء العمل مركب نسازند ، چه ، ممكن است كه بطىء العمل قوت سريع العمل را بشكند تا\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nسريع العمل زود فارغ شود ، بطىء العمل بعد او به حركت آيد و بنا بر انفراد عمل در تأثير هر واحد ضعف افتد و مقصود حاصل نيايد و اگر تركيب چنين دوائَين اتفاق شود بايد كه به تقدير وزن و تجويد اختلاط چنان سازند كه از هر دو دوا يك مزاج و يك قوت پديد آيد .\r\nپنجم آن كه بدانند كه بسيار چيزها است كه بىامتزاج چيزى تيز زود به عمل نيايد و اخراج ماده غليظ ننمايد ، لهذا اختلاط زنجبيل در تربد لازم دانسته‌اند .\r\nششم آن كه داروى قابض چون هليله ، كه استفراغ او به عصر بود ، يا دواى لزج كه عمل او به لغزانيدن باشد تركيب نكنند و اگر كنند چنان ببايد كه نخست قابض عصر كند و بعد او لزج خلط را بجنباند ، چه ، در اين صورت خوف آن است كه قابض به سبب عصر مجارى را تنگ ساخته باشد و لزج كه خلط را بعد او بلغزاند و راه خروج نيابد و باشد كه در عضو بماند و ورم آرد يا سُدّه ، بلكه چنان بايد داد كه نخست دواى لزج خلط را لغزانيدن گيرد ، پس قابض عصر كند ، تا خلط زود دفع شود به قوت تمام و اين معنى به تنقيص مقدار قابض و تكثير مقدار لزج يا به تقدّم شرب لزج حاصل آيد .\r\nهفتم آن كه بدانند كه هرچه مصلح است منقص عمل است ، پس هر چند كمتر بود به نهجى كه صلاح بدهد و تنقيص كثير نكند بهتر است و تقدير مقدار او عند عدم تيقّن ضرر چهارم حصه است و عند تيقّن وى همچند مصلح بايد ، بلكه زياده بر آن ، تا درجه‌اى كه بطلان در عمل مسهل نيارد . و حصول تيقّن مضرّت در حق شخصى بدون تجربه يا حدس ثابت ، كه به اعتبار مزاج حكم بدان كند نمىتواند صورت بست ، كما لا يخفى .\r\nهشتم آن كه اگر از اجزاى مختلفه مطبوخ سازند ، يا نقوع آنچه از اجزاى مذكور قابل گداختن بود ، چون نمك و صموغ و مانند آن ، وى را به مقدار شربتى از وى بايد انداخت و آنچه ثفل وى مىماند و قوت وى در مطبوخ مىآيد او مضاعف بايد كرد ، تا در عوض ثفل ، قوت آن به مقدار شربت او برابر آيد ، مثلا شخصى را كه جرم هليله دو درم دهند ، اندر مطبوخ شش درم بايد كرد و كمترين چهار درم و تُرْبُد كه شربت جرم او مثلا نيم درم است اندر مطبوخ دو درم بايد كرد و قس عليه غيره .\r\nنهم آن كه چون ادويه متعدده مركب سازند وزن هر يك از وزن خاصهء او كه تنها دهند كمتر بايد كرد تا از مجموع شربتى معتدل حاصل آيد ، مثلا آنجا كه تربد تنها دو درم كفايت مىكند و هليله چهار درم و غاريقون يك مثقال و صبر دو درم چون اين چهار را مركب سازند تربد چهار دانگ بايد كرد و هليله يك درم و غاريقون نيم درم و صبر چهار دانگ على هذا القياس غيرها ، ليكن بدانند كه آنچه گفته شد ، در صورتى است كه شخصى را دواى واحد شربت كامل مىدهند و عمل تمام مىكند ، آن را عند التركيب تنقيص مقدار لازم است ، تا افراط در عمل نشود ، اما كسى را كه شربت كامل يك دوا اثر تام نكند و محتاج تكثير باشد ، در حق آن كس عند التركيب نيز اگر ادويهء متعدده هر يك كامل الشربة كنند باك نيست .\r\nبالجمله احتياط واجب است و به تجاذب درك حال لازم و اكثار شربات بىتحقق مزاج غير مناسب .\r\nو چون در قرابادينات مُسهلات مركّبه انواع\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nانواع مرقوم‌اند تحرير آنها در اينجا نكرده .\r\n\r\nفائده اندر بيان آن كه عمل ادويهء مسهله چند گونه است\r\nبدانند كه دواى مسهل بعضى اسهال مىكنند به تحليل ، مع الخاصية و نظير او تربد است و امثال او . و بعضى به عصر ، مع الخاصية و مثال او هليله است . و بعضى به تليين مع الخاصية ، چون شيرخشت . و بعضى اسهال مىنمايند به ازلاق چون اجّاص و لعاب اسبغول و مانند آن .\r\nو اكثر ادويه قويّه سميّت‌دار مىباشند و بر سبيل قهر طبيعت اسهال مىآرند و اصلاح اينچنين اشيا به چيزهائى كه در وى فادزهريّت باشد واجب است .\r\nو دريابند كه مرارت و حرافت و قبض و عفوصت و حموضت بسيار باشد كه معين گردد بر عمل دوا به شرطى كه خاصيت او موافق آيد مر خاصيت آن را ، زيرا كه مرارت و حرافت اعانت مىدهند بر تحليل .\r\nو عفوصت اعانت مىكند بر عصر . و حموضت بر تقطيع كه مُعِد است بر ازلاق .\r\nو گذشت كه برودت معين قوى است مسهل بالعصر را و حرارت مضعف وى است .\r\n\r\nفائده در بيان كيفيت عمل ادويه مسهله و مقيّئه و طريق نفوذ قوت دوا و انجذاب اخلاط و ذكر خصوصيت بعض دوا به بعض مواد و علت جذب دوا و كميت خروج مواد از بدن بعد منجذب شدن و رسيدن آنها در جگر و تبيان فرق در عمل جاذبه مسهل و مقىء\r\nو اين فائده متضمن است بر سه نكته :\r\nنكته اندر عمل دوا و طريق نفوذ قوت او و انجذاب مواد و ذكر خصوصيت بعض ادويه به بعض اخلاط :\r\nبدانند كه در جذب مواد سه مذهب است : يكى از بعض محدثين ، دوم از بعض اقدمين ، سوم از بعض محققين .\r\nمذهب بعض محدثين آن كه جذب مواد بنا بر اضطرار خلا است به اين وجه كه چون دوا بر معده وارد مىشود طبيعت را حركت مىدهد بر دفع فضول كه در معده و حوالى او است و عند خروج فضلات مذكور فضول ديگر از اعضاى مجاوره منجذب مىگردند ، بنا بر استحالهء خلا .\r\nو اين رأى نزد اهل تحقيق فاسد است ، به دليل آن كه اگر انجذاب مواد به استحالهء خلا باشد عند شرب دوايى كه مخصوص به اخراج خلطى بود استفراغ همان خلط صورت نه‌بندد ، زيرا كه خلا جذب نمىكند اولا مگر آن را كه اطوع در انجذاب است ، پستر جذب مىنمايد آن را كه اعصى است و مشهود آن ههنا ليس كذلك .\r\nو مذهب بعض اقدمين آن كه انجذاب مواد از جاذبه دوا است ، نه از خلا و از شأن او است كه نخست ماده را رقيق مىكند .\r\nو اين قوم اگرچه در اثبات جذب به دوا به اهل تحقيق موافقت دارند ، ليكن در تخصيص جذب او اوّلا مادهء رقيق را خطا كرده‌اند ، چه ، به حجت آن كه اگر چنين بودى ، خروج خلط غليظ اولا قطعا صورت نه‌بستى ، حال آن كه مشهود است كه بعض ادويه ابتداء مادهء غليظ را برمىآرد فقط ، بىآن كه نخست مادهء رقيق را برآرد ، فبطلا .\r\nاما مذهب حق محققان آن است كه جذب مواد از جاذبهء دوا است به خاصيتى كه صانع حقيقى در آن وديعت كرده به همان قوت وى جذب مواد مىكند ، به مثابهء مقناطيس آهن را و در جذب دوا ، تقدم انجذاب بعض رقيق و تأخر غليظ مشروط نيست كما ذكر ، ليكن بعض دوا به جذب بعض اخلاط مخصوص است ، چنانچه بيايد .\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nو بدانند كه جرم دوا در تن نفوذ نمىكند و به موضع خلط نمىرسد ، بلكه قوت وى مىرسد و نفس دوا در معده يا امعا مىماند و اين مقدمه به براهين ثابت شده واجب التسليم است .\r\nو دريابند كه چنانچه خروج خلط را به مجارى حاجت است ، رسيدن قوت او را به موضع خلط بدان حاجت نيست ، بهر آن كه قوت دارو جسم نيست ، از اينجا است كه بر گوشت و پوست و عصب و استخوان و غشا درمىگذرد و به محل مقصود مىرسد و كار مىكند و حيلولت اين چيزها مانع نفوذ او نمىشود ، چنانچه در اضمده كه بر ظاهر تن بنهند محسوس است ، كه چگونه اثر او به باطن سرايت مىكند ، همين حكم در باطن است اگر نافذ جرم دوا مىبود بنا بر كثافت ، چسان از استخوان و ديگر اعضا نافذ مىگشت ، فثبت النفوذ لقوّته .\r\nانتباه بعض ادويه به جذب يك خلط مخصوص‌اند و بعضى به جذب زياده از يك و بعضى يك خلط را بيشتر از اخلاط ديگر جذب مىنمايد .\r\nو آنچه به جذب يك خلط مخصوص است در آن هم بعض به بعض انواع همان خلط مخصوص شده ، چنانچه تُرْبُد و شحم حنطل كه به تنقيهء بلغم مخصوص‌اند ، ليكن هر يكى بلغمى ديگر استفراغ كند بر وجهى ديگر از عضوى ديگر و به مقدارى ديگر .\r\nو مقرر شده كه سقمونيا مسهل صفرا است و تربد مسهل بلغم و حجر ارمنى مخرج سودا و صبر مسهل صفرا و بلغم و غاريقون مسهل هر سه خلط ، ليكن بلغم را بيشتر از سودا برآرد و سودا را بيشتر از صفرا و ماذريون مسهل مائيّت است .\r\nو بدانند كه مراد از اين تقرير و تخصيص آن است كه خاصيت بعض اشيا چنين است كه بعض اخلاط را نخست جذب مىكند و تا كه جنس آن خلط در بدن باشد و طبع را در دادن او بخلى نبود خلط ديگر را جذب نمىنمايند ، نه آن كه غير خلط مخصوصٌ به را اصلا جذب نمىسازند ، چه ، متحقق شده كه هر دوائى كه به اخراج خلطى مخصوص است چون از تنقيهء آن خلط فارغ شود و هنوز در بدن باشد به اخراج انواع ديگر از اخلاط شروع مىكند ، لهذا خروج بلغم عند شرب مسهل صفرا دليل كمال نقا آمده ، غاية آن كه هر خلطى كه عَسِرتر است و اندك‌تر چون سودا ، يا محبوب‌تر است بر طبع چون خون ، انجذاب وى از جاذب صفرا يا بلغم ، آسان نيست ، خصوصا دم كه هيچ دوا به جذب او مخصوص نيست و تنقيهء وى به دواى معمول و معقول‌تر ناممكن است ، طبع وى را منجذب شدن نمىدهد ، لأن خروجه بالإسهال موقعٌ في الآفات بلا إمهال .\r\nو دريابند كه جذب دوا به اخلاط فاسده اختصاص ندارد ، بلكه صالحه را نيز منجذب مىسازد عند فقدان فاسده ، لذا قيل : المسهل ينقّي و ينكي أو يبلي بالكاف من النكاية أو اللام من الابتلاء .\r\nو ايضا معلوم نمايند كه دوا به اخراج هر خلط كه مخصوص بود از شأن وى است كه استفراغ رطوبات بدن پيش از آن كند كه استفراغ آن خلط را كه بدان مخصوص است و به همين سبب روز مسهل انگشترى به اصبع فراخ مىگردد ، لهذا مدقوق را شرب مسهل ممنوع آمده ، لأنه يهلكه .\r\nو بايد دانست كه همچنان كه نظر به بعض خصوصيات بعض دوا را به بعض اخلاط تخصيص داده‌اند ، كذلك به بعض اعضا نيز مخصوص كرده‌اند ، به اعتبار كثرت استفراغ وى از آن عضو ، چون شحم حنطل به دِماغ و اعضا است و سورنجان به مفاصل و على هذا القياس ، و گرنه دواى منقّى همچنان كه جذب ماده فاسده از اين اعضا\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nمىكند از اعضاء ديگر نيز مىنمايد ، ليكن بالكثرة و القلة .\r\nو به دستور همچنان كه دواء منقِّى جذب مواد فاسده مىكند از عضو عليل ، جذب مواد صالحه از اعضاى سالم نيز مىنمايد ، اما به تفاوت كما ذكر .\r\nو پوشيده نماند كه انجذاب اخلاط به جذب ادويه در اكثر ، از مسالك عروق مىباشد و ليكن هر گاه ماده در اعضاى مجاورهء معده بود مىتواند كه بعض مواد از طريق منافذ بى وساطت عروق نيز منجذب گردد و در چنين جذب شدّت مجاورت و سخافت جرم عضو معلول شرط است ، تا نفوذ جسم ماده صورت نه‌بندد و اين معنى در امراض ريه مشهود است ، لهذا شيخ گفته : الأخلاط التي في الرئة فإنها منجذب من طريق المجاورة إلى المعدة و الأمعاء و إن لم يكن يسلك العروق .\r\n\r\nنكته اندر علّيّت جذب دوا\r\nبدانند كه علت جذب نزد جالينوس مشاكلت است در جوهر دوا و خلط به دليل آن كه جنسيَّت علّت ضم است و گفته كه مسهل غير سمّى هر گاه عمل نكند و به هضم مىرود ، پيدا مىكند خلطى را كه بدان مخصوص است در اخراج و استدلّ على ذلك بأنّ ذلك الخلط يكثر في البدن حينئذ و قيد مسهل به غير سمّى از آن نموده كه دواى سمّى لا محاله از توليد خلط محروم است بالاتفاق .\r\nو شيخ رح مىگويد كه مشاكلت را علت جذب مقرر كردن صحيح نيست ، بنا بر آن كه اگر چنين مىبود هر آئينه آهن كثير آهن قليل را و ذهب كثير ذهب قليل را منجذب مىساخت ، لأن المشاركة بين أشخاص النوع الواحد لا شك أنها تكون أكثر من المشاكلة التي بين الحديد و حجر المقناطيس و ليس فليس .\r\nو قرشى رح در دفع استدلال جالينوس گفته : لا نسلم كه كثرت خلط عند عمل ناكردن مسهل به موجب استحالهء دوا بر آن خلط بود ، زيرا كه احتمال دارد كه سبب تكثّر ، تخلخل خلط بود كه حركت دوا واجب كرده و در اين صورت كثرت ، زعمى است نه حقيقى و مىتواند كه اخلاط ديگر مستحيل به خلط معهود شوند و به موجب آن كثرت حقيقى در آن خلط پديد آيد ، پس استحالهء دوا به خلط ثابت نشود ، يا آن كه مقرر شده كه دواى مطلق خلط نمىشود و ادويهء مسهله لا محاله يا دواى مطلق‌اند يا دواى سمّى ، فافهم .\r\nو اگر كسى از جانب جالينوس گويد كه وى بر قول خود كه مشاكلت را علت جذب گويد همين اعتراض كه شيخ نموده خود هم كرده است و جواب نيز داده كه علت جذب مشاكلت تام نيست ، زيرا كه اگر چنين باشد تمائل متشاكلين لازم آيد و اين بىانفعال به امثال نمىشود و حال آنكه انفعال شى از مثل خود ممنوع شده ، بلكه حصول جذب بدين وجه است كه ميان جوهر جاذب و جوهر مجذوب مشاكلت بود من وجه و مخالفت نيز بود من وجه ، پس به حيثيّت مشاكلت ، هرچه غالب است ، جذب مىكند مشاكلت مغلوب را و آن مغلوب ، به حيثيّت مباينت كه آن نيز بينهما ثابت است منفعل مىگردد از جذب وى ، پس از عدم جذب حديد مر حديد را نقص بودن در مشاكلت علت جذب وارد نشود .\r\nجواب وى از جانب شيخ چنان گوئيم كه از اين كلام نيز عليت جذب به مشاكلت مفوض است ، غاية آن كه جهة انجذاب انفعال مباينت نيز مشروط شده و بر اين تقدير لازم آيد كه هر چون جذب قوىتر و بيشتر باشد مشاكلت فزونتر و تمام‌تر بود و إن كان بوجهٍ و حال آنكه مقرر شده كه ادويهء قويّة الاسهال اكثر آنها سميّه‌اند و اشياء سميّه لا محاله شديد المباينةاند مر رطوبات بدنيه را و اصلا در ميان وى و رطوبات بدن مشاكلت نيست ، چنانچه جالينوس\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nخود اعتراف نموده كه دواى سمى مستحيل به خلط نمىشود ، پس جذب را محصور به مشاكلت داشتن صادق نيايد ، نعم اگر جاى جذب به مشاكلت باشد ممنوع هم نيست .\r\nو حق آن است كه عقل انسانى در ادراك كنه معانى كه از جمله خواص الاشيا است به جز اعتراف به هيچ مدانى لياقت ندارد ، لهذا قرشى مىگويد كه قول حكما كه جنسيّت علت ضمّ است و اين كه شى از مثل خود منفعل نمىشود از مقدمات مشهوره است و ليكن واجب الصدق نيست و الله اعلم بحقيقة الأمور .\r\n\r\nنكته در كميّت خروج مواد از بدن بعد رسيدن بر جگر و فرق در عمل مسهل و مقىء\r\nبدانند كه بالا گفته شد كه جرم دواى مسهل و مقىء به جگر نمىرود ، بلكه در معده مىايستد و قوت او به جميع اعضا مىرسد از مسالك عروق و غير آن و انحدار مواد از اعضاى بعيده نمىشود مگر از راه عروق و جگر و چون به جگر مىرسد اگر دواى مسهل است و به سوى امعا نازل مىشود ماده نيز از جگر به جانب امعا مىريزد و از آنجا به دفع طبيعت مستخرج مىشود به اسهال و اگر دوا هنوز در معده بود ايضا طبيعت ماده را از جگر به جانب امعا مندفع مىسازد بر جذب دوا غلبه كرده و وجه آن بيايد .\r\nو باشد كه دواى مسهل كه در معده بود ماده را از جگر به معده كشد ، پس به قى برآيد به دفع طبيعت و هو الاكثر ، يا به امعا مندفع گردد .\r\nاما اگر دواى مقىء بود ماده را به جگر رسيده به محل خود كه معده است منجذب مىسازد و چون به معده رسد طبيعت آن را به قى دفع مىكند .\r\nو گاه باشد كه ماده به جگر رسيده به سوى معده از جذب دواى مقىء منجذب نشود ، بلكه به دفع طبيعت هم از جگر به سوى امعا رود و باشد كه در معده رسيده به طرف امعا منحدر شود و هو قليل .\r\nو در باب قى مشروحا گذشت و همه آن كه مقىء گاهى مسهل مىشود و مسهل گاهى مقىء .\r\nبالجمله فرق در دواى مسهل و مقىء آن است كه ادويه كه شديد الجذب‌اند از معده به امعا نمىروند و بنا بر لبث آنها در معده و قوت جذب ماده را كه به جگر مىرسد به سوى خود مىكشد و دافعهء جگر كه به دفع وى به ماساريقاى امعائى است از شدت جذب دوا نمىتواند آن را به سوى امعا مندفع ساخت و چون ماده به معده مىرسد دافعهء معدهء مواد موذى را از اقرب طريق كه مرى است مستخرج مىسازد ، مگر كه مانعى باشد ، فيصير المقىّء مسهلًا ، به خلاف ادويهء مسهله كه شديد الجذب نيستند ، لهذا به سوى امعا زود منحدر مىشوند و اگر در معده هم باشند ماده را از جگر بنا بر مقاومت دافعهء او كه مىخواهد آن را به امعا فرستد به سوى خود نمىتوانند كشيد ، پس متحقق شد كه هرچه شديد الجذب است مقىء شده و غير شديد الجذب مسهل و فرق بينهما همين است و بس .\r\nو چون دافعهء اعضا مفوض به اخراج مواد است و خروج ماده از هر عضو به طريق اقرب اسهل بر طبع دفع طبيعت مميّز ميان مقىء و مسهل گشته و گرنه به اعتبار نفس جذب و عدم تقاضاى دوا مر خروج را ميان مسهل و مقىء هيچ فرق نيست ، زيرا كه اخراج مواد مجذوبه به تقاضاى طبع مقرر شده كما مر .\r\nو اگر گويند لا نسلم كه خروج اخلاط منجذبه بعد رسيدن در معده و امعا به دفع طبيعت باشد بلكه گويند كه چون ماده نزد دواى جاذب مىرسد با وى آميزد و تشبّث مىگردد و از شأن دوا است كه بعد فراغ عمل از بدن برآيد به طريقى كه اقرب باشد و چون دوا برمىآيد مواد نيز كه با وى تشبّث دارند برمىآيند ، چنانچه در حديد مشهود است كه به انتقال مقناطيس وى نيز منتقل\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nمىشود ، پس در استفراغ ، افتقار به دفع طبيعت لازم نيايد .\r\nجوابش آن است كه اين سخن صحيح نيست به دو وجه :\r\nيكى آن كه اگر چنين مىبود هر آئينه خروج مواد در قى و اسهال بى استصحاب دوا نمىشد و الحال ليس كذلك ، زيرا كه بارها به شهود رسيده ، خصوصا در اسهال كه دواى مسهل تا آخر اسهال اصلا بروز نكرده بعد خروج مواد در يك دو مجلس دوا تنها برآمد بتمامه و البداهة تبطل القياس .\r\nدوم آن كه اگر خروج مواد به تبع دوا باشد لازم آيد كه در هر مجلس قدرى از دوا برآيد بدان سبب در عمل او نقصان در هر مجلس بيفزايد و المشهود ليس كذلك و چون بطلان اين قول ثابت شد افتقار به دفع طبيعت در اخراج مواد مجذوبه متحقق گشت ، فافهم .\r\n\r\nفائده در بيان آن كه در تنقيه افتقار به اسهال كدام وقت لازم است و اكتفا به فصد كدام وقت واجب و جمع بينهما كدام وقت مجوز و عند جواز جمع تقدم بايّهما ضرور\r\nبدانند كه امتلا محوج به استفراغ از سه حال بيرون نيست :\r\nيكى آن كه به حسب اوعيه ، يعنى فزونى مقدار از اخلاط بود .\r\nدوم آن كه به حسب قوت ، يعنى ازدياد كيفيت اخلاط باشد و اطلاق امتلا بر غلبه كيفيات مجاز است .\r\nسوم آن كه به حسب هر دو بود و اين مبحث به سه نوع ذكر كنيم :\r\nنوع اول اندر امتلا كه به حسب اوعيه باشد و وى دو گونه است :\r\nيكى آن كه امتلا از همه اخلاط بود .\r\nدوم آن كه از بعض اخلاط باشد و اين نوع به دو صنف بيان شود :\r\n\r\nصنف اول آن كه امتلا در همه اخلاط باشد\r\nو اين نيز دو گونه است :\r\nيكى آن كه نسبت طبيعت كه ما بين اخلاط بدنيه قبل از امتلا و حالت صحت واقع است بعد ازدياد مقادير هم همان نسبت باقى بود ، مثلا فرض كنم كه نسبت طبيعى اخلاط با يكديگر آن است كه خون سه چند بلغم باشد و بلغم دو چند صفرا و صفرا يك چند سودا ، پس اين نسبت مفروضه بعد امتلا هم به همين وتيره محفوظ باشد بين اخلاط و در اين صورت ، واجب آن كه فصد كنند و بر همان اقتصار ورزند و به اسهال نپردازند .\r\nاقتصار به فصد از جهت آن كه اخلاط محفوظ النسبته‌اند و در عروق سائل و وقوع فصد در اخراج همه آنها على ما ينبغى كافى است ، مگر آن كه فصد ضيق بود و اخلاط غليظه نيز آيند كه اين از ما نحن فيه خارج است و ناپرداختن به اسهال از آن جهت است كه در اسهال اخراج دم نمىشود پس اگر به همان اكتفا نمايند اخلاط ديگر خواهند برآمد و خون همچنان باقى خواهد ماند .\r\nو اگر بعد اسهال جهت تنقيهء خون فصد كنند ، چون وى مركب الاخلاط است ، اخلاط ديگر نيز بالضرور خواهند برآمد و لا محاله در نسبت طبيعت آنها اختلاف خواهد افتاد ، لانتقاص مقاديرها بالنسبة إلى الدم و ذلك ليس بمطلوب ، نعم اگر بعد فصد در خلطى غلبه پديد آيد تنقيهء وى بايد كرد .\r\nو دوم آن كه در نسبت طبيعة مذكوره فتور افتاده باشد و در اين صورت نظر كنند كه غالب‌تر خون است يا خلطى ديگر ، اگر غالب‌تر خون باشد ، ايضا فصد كنند و بر همان اكتفا نمايند ، وجهش گذشت و اگر غالب‌تر خلط ديگر باشد ، بايد كه جمع كنند در فصد و اسهال آن خلط و اين كه در صورت جمع ، تقدّم بايّهما بايد كرد تفصيل طلب است .\r\nو تفصيل آن كه اگر احتياج در اسهال به دواى قوى بود ، تقدم به فصد كنند ، به شرطى كه خلط مذكور شديد اللزوجة و كثير البرودة نباشد و الا\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nتقدم به اسهال نمايند و اين اسهال به نهجى بايد كه همان قدر خلط كه زائد بر نسبت طبيعت اخلاط زائده است برآيد ، نه آن كه به درجهء تعديل رسد ، چه اسهال خلط مذكور بدان درجه كه تعديل در وى پديد آيد مجوز نيست ، بهر آن كه خروج وى ثانيا در فصد كه مستلزم نقصان قدر معتدل او است لا محاله ضرر مىآرد ، چه حصول صحت مرتبط به بقاى اعتدال است .\r\nو اگر حاجت در اسهال به دواى قوى نبود ، بلكه دواى نرم ضعيف كافى باشد ، تقدم به اسهال كنند و در اينجا هم همان قانون مرعى دارند كه خلط غالب‌تر از اغلبيّت برآيد و بر نسبت طبيعت عود كند و بس ، نه آن كه به اعتدال رسد تا عند فصد كه وى مخرج جميع اخلاط است اعتدال در كل پديد آيد بلا انتقاص أحد من الأخلاط .\r\nو دريابند كه حاجت به دواى قوى و ضعيف به اعتبار غلظت و لطافت مواد است ، هرچند ماده كثيف‌تر ، احتياج به دواى قوى فزونتر و بالعكس .\r\nو وجه تقدم فصد در صورت حاجت به دواى قوى آن است كه هر گاه خون در بدن مزيد از قدر معتدل بود و براى خلط غالب‌تر ، دواى قوى دهند ، لا محاله خون به حركت خواهد آمد از حرارت دوا و چون خون به حركت آيد ، ايمن نتوان بود كه به سوى بعض مخانق ريزد .\r\nو نفع ديگر در تقدم فصد در اين حالت آن كه ادويهء قويه ، خصوصا مسهله ، اكثر آنها سمّى مىباشند و عند كثرت غلبهء خلط ، استكثار مقدار لازم است و عند قلّت غلبه ، قدر قليل كافى .\r\nو ظاهر است كه چون تقدم به فصد شود ، هر خلط كم مىگردد و بدين سبب استكثار دوا احتياج نمىباشد و پيدا است كه دواى سمّى هرچند كه كمتر استعمال شود بهتر است .\r\nو اشتراط معرّا بودن خلط غالب‌تر از لزوجت و برودت كثيره در تقدم به فصد از آن جهت است كه اگر با وجود لزوجت و برودت و خلط تقدم به فصد كنند بنا بر خروج دم كه حار است برودت در مزاج عارض شود و بدان سبب غلظت و لزوجت در خلط بيفزايد .\r\nو ايضا چون از شأن خلط تشبّث به اعضا است ، خروج وى در مصاحبت دم نسبت به ديگر اخلاط بسيار كم خواهد شد و بعد فصد بالضرور نسبت او به باقى اخلاط زياده از آن خواهد بود كه اول بود .\r\nو بنا بر احالهء مزاج و ديگر اخلاط به سوى طبيعت خود كه لازمهء كثرت است تكثر كثير در آن خلط پديد خواهد آمد و طبيعت كما ينبغى تصرف در آن نخواهد نمود ، پس در اين صورت تقدم به اسهال لازم است ، لهذا شيخ فرموده :\r\nإذا وجبت الضرورة فصداً و استفراغاً به مثل الخربق و بالأدوية القويّة فيجب أن يبدأ بالفصد و كذلك إذا كانت الأخلاط البلغمية مختلطة بالدم و لكن إذا كانت الأخلاط لزجةً باردةً فربما زادها الفصد غلظاً و لزوجةً فالواجب أن يبدأ بالإسهال .\r\nاما وجه تقدم اسهال در صورتى كه به دواى قوى حاجت نباشد آن است كه خلط محتاج به دواى نرم در غالب صفرا است و در اين حالت اگر تقدم به فصد شود صفرا به حركت آيد و در بدن منتشر گردد و آفات آرد ، بنا بر زوال مقاوم او كه دم است ، لأنه يكسر حدة الصفراء برطوبته .\r\nاز اينجا است كه اكثر مردم را بعد فصد بثور و جرب و حمّاى غب پديد مىآيد ، به خلاف آن كه تقدم به اسهال كنند كه دواى مليّن تحريك فاحش در خون نمىآرد و اخراج خلط غالب‌تر كه نخست دفع او مطلوب است بىاذيت مىنمايد .\r\nو اگر گويند چون اخراج صفرا بعد\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nفصد ممكن است به اسهال ، پس تقدم به فصد مضر نباشد ، جوابش آن است كه فصل بين التنقيتين لازم است و بعد حركت صفرا خوف بعض امراض مهلكه متوقع ، پس در اين صورت چه ضرور كه با وجوداين احتمالات انسان را تا چند روز مبتلا به آفات داشته شود و در حق او خوف مهالك تجويز نموده آيد .\r\n\r\nصنف دوم از نوع اول آن كه امتلا در بعض اخلاط بود\r\nو اين هم دو گونه است :\r\nيكى آن كه خلط خون فقط غالب بود ، در اين حالت نيز فصد تنها كافى است و وجه ظاهر ، ليكن واجب است كه خون به قدرى بگيرند كه اعتدال در وى پديد نيايد و هنوز زياده تا در آن باقى باشد كه بند كند و وجهش آن است كه دم مركب الاخلاط است و در خروج او خروج همه اخلاط لازم ، پس هر گاه ديگر اخلاط بر مقادير معتدلهء خود باشند و دم تنها زائد شده اگر اخراج دم بدان حد شود كه اعتدال در وى پديد آيد بالضرور نقصان فاحش از درجهء اعتدال در اخلاط ديگر خواهد افتاد و ذلك ليس بمطلوب .\r\nو اگر گويند چون تزييد اخلاط ناقصه ممكن ، پس گرفتن خون به نوعى كه به اعتدال رسد ممنوع نبود ، جوابش آن است كه مزيد اخلاط ديگر لا محاله منقص دم است و چون خون به درجهء اعتدال رسيده باشد تنقيص او آخر الاشيا است ، به خلاف آن كه هنوز زيادتى در دم باقى بود و جهت تزئيد اخلاط كه به درجه اعتدال بوند و در خروج خون نقصانى در آنها افتاده توجه نموده شود همان قدر خون كه مزيد از قدر معتدل مانده به تكثير اخلاط تنقيص خواهد يافت و استوا در نسبت مطلوب حاصل خواهد شد بىاذيت .\r\nدوم آن كه خلط ديگر از اخلاط ثلاثه غالب بود و اين نيز دو گونه است :\r\nاول آن كه با وجود اغلبيت آن خلط ، دم نيز غلبه داشته باشد و در اين حالت هم جمع در فصد و اسهال و مراعات نارسانيدن هيچكدام از اينها به درجهء اعتدال واجب ، تا عند تنقيتين اعتدال بينهما بىمضرت پديد آيد ، كما ذكر . و استحباب تقدم اينان كه بأيّهما باشد از ضوابط مسطوره مخفى نمانده ثانى آن كه خلطى از اخلاط ثلاثه تنها يا مع آخر غالب شود و دم بر اعتدال باشد و در اين صورت تنقيهء خلط غالب كافى است و به فصد حاجت نه .\r\nنوع دوم اندر امتلا كه به حسب قوت ، يعنى كيفيت اخلاط بود و اين نيز دو گونه است :\r\nيكى آن كه سوء مزاج محوج به استفراغ از باب حرارت بود و در اينجا نظر كنند كه خون ناقص است يا نه ، اگر در خون نقصان باشد به اسهال كفايت نمايند و الا هم فصد جائز بود و هم اسهال .\r\nدوم آن كه سوء مزاج محوج به استفراغ از باب برودت بود و در اينجا اسهال كافى است و فصد غير مجوز ، لأن الفصد يزيد في البرد .\r\nنوع سوم آن كه امتلا به حسب او عبور به قوت بود معا و حكم اين از آنچه در نوعين سابقين گذشت توان استنباط كرد مع لحاظ شرائط و مراتب كه مشروحا بيان يافته .\r\nو علت آن كه سوء مزاج ساذج كدام وقت محوج به استفراغ مىشود تنقيه در وى محض براى كيفيت است ، پس به تكثر استفراغ احتياج نيست ، در بحث خود مضبوط شده ، فلينظر ثَمَّه .\r\n\r\nقسم سوم از فصل دهم ثابت است در بيان حُقنه\r\nبدانند كه عمل احتقان فاضلترين معالجات است در نقص فضول از امعا و جهة تسكين اوجاع كليه و مثانه و اورام آن و جهة قولنج و جذب فضول از اعضاء رئيسه عاليه ، مگر آن كه حُقنهء حادّه مضعف\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nجگر و مورث حمى است مهما امكن به حقنهء حادّه مبادرت نشايد و براى نقص فضولى كه از استفراغات ديگر باقيمانده باشد حُقنه نيكو معين است و كذا شافه قايم مقام حُقنه است .\r\nو چون در فصل ثامن از مقالهء رابع كه ثابت است در علاج مرضى منافع حُقنه و صورت محقنه و طريق استعمال او و بيان مقدار و تراكيب و جز آن كه بدان تعلق دارد مشروحا ذكر شده بود در اينجا تكرار نكرده شد .\r\nو ايضا بدانند كه هم در آن فصل معنى قَطور و نَطول و سَكوب و كُماد و طلا و ضماد و شَموم و لَخْلَخه و نَفوخ و عَطوس و وَجور و سَعوط و سَنون و كُحل و ذَرور و بَرود و بَخور و تَمريخ و دُهن و تَدهين و شافه و فَتيله و آبزن و پاشويه و شدّ اطراف و حَمول و فُرْزُجه و انكباب مع فوائد كثير و ضوابط استعمال و طريق جَبر و بَط و كَىّ مشروحا گفته شده و در اينجا بر سبيل تنبيه و تذكير اشاره نمودم تا طالب را آسانى باشد .\r\n\r\nخاتمة الكتاب من شارح القانون محمد أكبر المعروف شاه محمد أرزاني دهلوي\r\nدر معذرات اقتصار كردن بر شرح كليات قانونچه و ناپرداختن به شرح معالجات آن مشهود ارباب كمال باد كه اين درويش قبل از اين كتابى مبسوط كه مسمى به طب الاكبر است و متضمّن بر اكثر مطالب شرح اسباب و علامات و ديگر كتب معتبره در معالجات تأليف نموده بود و مىخواست كه در كلّيّات نيز چيزى بنويسد حسب الاتفاق دوستى جانى كه نزد فقير قانونچه مىخواند باعث بر اين معنى شده كه همين را شرح كرده شود و چنانچه به عنايت سبحانى در آخر سلطنت عالمگير غازى غفر اللّه له شروع در آن شد و از آنكه به واسطهء نهضت اين عاجز از دكن به جانب شاه جهان‌آباد و حدوث حوادث زمانى كه هيچ احدى از افراد انسانى از آن خالى نيست ، خصوص از فتور سرعت تغيرات سلاطين جهانى توقف در اتمام شده بود و از هجوم اعزّه نيز كم فرصت مىيافت ، به هر حال در اول جلوس بادشاه دين‌پناه وحيد اوانى محمد فرخ سير بادشاه عالمگير ثانى أدام اللّه بقاءه و أجرى في السنة العالمين و في قلوب العارفين ثناءه و دعاءه به اتمام رسانيده و به حسب ذهن قاصر خود در بسط كلام و تنقيح مرام تقصير نكرده اغلب كه منظور نظر علماء عظام و حكماء كرام آيد و ما توفيقي إلّا باللّه .\r\nو در اثناى تسويد اين رساله اگرچه اكثر كتب حاضر مىشدند ، ليكن بيشتر از قانون و شرح قرشى رح مرقوم مىگشت اگر در موضعى كسى را تردّدى باشد در آنجا بنگرد و احيانا اگر خطائى در فهميدن اين عاجز رفته باشد به اصلاح آن توجه كردن بعد ظهور خطا ظهورا بيّناً بر واقف آن واجب است كه غرض از اين محنت و ارقام ، محض انتفاع انام است و السّلام .\r\n\r\n\r\n","description":"","footnote":"","page_name":" 500 ","page_number":500}
  ]