[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nجنگ عليه والدين\r\nthe war against parents\r\nنويسندگان :\r\nسيلويا آن هيولت\r\nكورنل وست\r\nترجمه وتلخيص :\r\nمعصومه محمدى\r\nنهاد نمايندگى مقام معظم رهبرى در دانشگاه ها\r\nمعاونت پژوهشى\r\n1388\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : هيوليت ، سيلويا آن ، 1946 - م .\r\nhewlett . sylvia ann\r\nعنوان ونام پديدآور : جنگ عليه والدين / نويسندگان سيلوياآن هيولت ، كورنل وست ، ترجمه وتلخيص معصومه\r\nمحمدى .\r\nمشخصات نشر قم : نهاد نمايندگى مقام معظم رهبرى در دانشگاهها ، دفتر معارف ، 1388 .\r\nمشخصات ظاهرى : 280 ص .\r\nشابك : 0 - 202 - 531 - 964 - 978\r\n28000 ريال\r\nوضعيت فهرست نويسى : فيپا\r\nيادداشت : عنوان اصلى : the war against parents : what we can do for americas beleagueed moms and dads\r\nموضوع : رفتار والدين - ايالات متحده\r\nموضوع : سياست خانواده - ايالات متحده\r\nموضوع : حمايت كودكان - ايالات متحده\r\nشناسه افزوده : وست ، كورنل ، 1953 - م .\r\nشناسه افزوده : west comel\r\nشناسه افزوده : محمدى ، معصومه ، 1333 -\r\nشناسه افزوده : نمايندگى مقام معظم رهبرى در دانشگاهها . دفتر معارف\r\nرده بندى كنگره : hq 8 / 755 / A 93 ج 9 1388\r\nرده بندى ديويى : 10973 / 649\r\nشماره كتابشناسى ملى : 7814071\r\nمعارف\r\nجنگ عليه والدين\r\nنويسندگان : سيلوياآن هيولت وكورنل وست\r\nترجمه وتلخيص : معصومه محمدى\r\nويراستار : مريم حسينى\r\nطراح جلد : ندا سهرابى مطلق\r\nصفحه آرا : سيد مجيد سادات لاريجانى\r\nناشر : دفتر نشر معارف\r\nنوبت چاپ : اول ، 1388\r\nشمارگان : 3000 جلد\r\nشابك : 0 - 202 - 531 - 964 - 978\r\nقيمت : 2800 تومان\r\n* * *\r\nمراكز پخش :\r\nمعاونت پژوهشى نهاد نمايندگى مقام معظم رهبرى در دانشگاه ها\r\nتهران : خيابان انقلاب اسلامى ، بين خيابانهاى قدس و وصال شيرازى ، كوچه اسكو ، شماره 41 ،\r\nمعاونت خدمات پژوهشى ، تلفن ونمابر : 66414180 ص . پ : 1819 / 13145\r\nدفتر نشر معارف : قم ، خيابان صفائيه ، كوى 32 ، پلاك 3 ، تلفن ونمابر : 7744616 - 0251\r\nفروشگاه شماره يك : قم خيابان صفائيه ، روبروى دفتر مقام معظم رهبرى ، تلفن : 7735451 - 0251\r\nفروشگاه شماره دو : تهران ، خيابان انقلاب اسلامى ، چهارراه كالج ، پلاك 791 ، تلفن : 88911212\r\nwww . pajooheshkade . org\r\nwww . nashremaaref . ir\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nمن تصديق مى كنم مطالبى را كه بعضى از خانمها بيان كردند و\r\nگفتند ما در تقابل با تبليغات معارض - از جمله تبليغات فمينيستى - آن چنان كه بايد ، كار درست ، كار قوى ، كارپرحجم وباكيفيت هاى بالا نكرده ايم . من از همين جا به دستگاههاى تحقيقاتى ، به پژوهشگاهها ، به دانشگاهها ، به حوزه هاى علميه و به صاحب نظران توصيه مى كنم و از آنها مطالبه مى كنم كه در اين زمينه كار كنند . مسئله ، مسئله مهمى است .\r\nسخنان مقام معظم رهبرى در ديدار هزاران نفر از\r\nزنان نخبه وفعال در عرصه هاى مختلف\r\n13 / 4 / 1386\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nپيشگفتار\r\nاهميت نقش و جايگاه والدين در ساختار خانواده و تأثير آنان در سعادت و رفاه فرزندان شايد بى نياز از شرح و گفتگو باشد ، اما بحران فروپاشى خانواده در دنياى امروز و پيامدهاى ناگوار آن ، به ويژه در آمريكا ، موجب گرديده تا نويسندگان كتاب حاضر دست به بررسى يكى از علل فروپاشى خانواده كه همانا تضعيف نقش والدين است ، بپردازند و بار ديگر بر نقش سرنوشت ساز و عملكرد بى بديل والدين در خانواده تأكيد ورزند .\r\nنويسندگان كتاب جنگ عليه والدين تلاش كرده اند عوامل گوناگونى را كه به شيوه هاى مختلف در فرسايش جايگاه والدين مؤثر بوده اند و همچنان با روند رو به افزايشى دست اندر كار سست كردن پايه هاى اين نهاد هستند ، مورد تحليل و واكاوى قرار دهند . آنها انگشت اتهام خود را بيش از هر چيز به سوى اقتصاد و فرهنگ حاكم بر آمريكا نشانه مىگيرند و ابعاد مختلف تهاجم را با دقت و تيزبينى به تصوير مىكشند .\r\nاين كتاب توسط سيلويا آن هيولت و كورنل وست تأليف شده است . سيلويا آن هيولت ، « 1 » داراى مدرك دكترا در رشته اقتصاد از دانشگاه لندن\r\n\r\n\r\n","description":"","footnote":"\r\n( 1 )  - Sylvia Ann Hewlett \r\n","page_name":" 9 ","page_number":9},
  {"content":"\r\n\r\nاست . وى مؤسس و رييس مركز سياستگذارى اشتغال و زندگى « 1 » و مدير برنامه جنسيت و سياستگذارى عمومى در دانشكده روابط بين الملل دانشگاه كلمبيا در آمريكا است . هيولت مؤلف چندين كتاب است و مقالات او در نشريه اقتصادى دانشگاه هاروارد و مجلات نيويورك تايمز و فايننشال تايمز منتشر مىشود . او همچنين در دانشگاههاى كمبريج ، كلمبيا و پرينستون تدريس داشته است . و كورنل وست « 2 » نيز داراى مدرك دكترى فلسفه از دانشگاه پرينستون و مؤلف كتب و مقالات متعددى است . وست همچنين از منتقدين اجتماعى و فعالان حقوق مدنى در آمريكا است و در دانشگاه پرينستون تدريس دارد . او قبلًا در دانشگاه هاروارد مبحث مطالعات آفريقايى آمريكايى را تدريس مى كرده است .\r\nسيلويا آن هيولت و كورنل وست ( نويسندگان كتاب ) از سال 1992 ، ابتدا در گروه بررسى علل آسيب‌هاى اجتماعى در مؤسسه آسپن و سپس با همكارى تنگاتنگ در دانشگاه هاى پرينستون و هاروارد به همراه گروهى از اساتيد ، نظرسنجى ها و مطالعات جامعى در موضوع خانواده و وضعيت والدين در جامعه آمريكا به عمل آوردند كه حاصل آن در سال 1998 به صورت كتاب حاضر منتشر گرديد .\r\nآنچه بيش از همه تأمل و انتقاد نويسندگان كتاب را برانگيخته است ، نحوه سياستگذارى هاى دولت و نقشى است كه اين سياستگذارى ها در عرصه عملكرد والدين ايفا مىكند . بايد اشاره كرد كه بحران اقتصادى فعلى\r\n\r\n\r\n","description":"","footnote":"\r\n( 1 )  - The Center for Work - Life Policy \r\n( 2 )  - Cornel West \r\n","page_name":" 10 ","page_number":10},
  {"content":"\r\n\r\nكه از سال 2008 آغاز گرديده و بيشترين شدت را در آمريكا داشته است ، مطمئناً مسائل و مشكلات مطرح شده در اين كتاب را صدچندان خواهد كرد .\r\nتوجه به تجارب ديگران و پرهيز از رويه هاى نادرستى كه بطلان آنها به اثبات رسيده است ، مىتواند به سياست گذارى هاى منطقى و پيشگيرى از معضلات اجتماعى در جوامع مختلف و از جمله در كشور ما كمك شايانى بنمايد . با توجه به مباحث درخور توجهى كه در اين كتاب به صورت مستند و مستدل مطرح گرديده است ، مطالعه آن مىتواند آگاهىهاى سودمندى را در اختيار انديشه‌وران ، دانشجويان و اساتيد دانشگاه و نيز سياستگذاران فرهنگى و اجتماعى قرار دهد .\r\nاداره مطالعات زنان و خانواده\r\nمعاونت پژوهشى نهاد نمايندگى\r\nمقام معظم رهبرى در دانشگاهها\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nسخن نويسندگان\r\nهمراهى ما دو تن ، مشاركتى ويژه است . مردى سياهپوست و زنى سفيدپوست به همراه يكديگر بر آن‌اند تا با جنگى كه در كشور ما عليه والدين به راه افتاده است ، مقابله كنند . چنين مشاركتى ناياب و گرانبها است . با توجه به شكاف عميقى كه زندگى پايان سده بيستمى آمريكا را جريحه‌دار كرده است ، يافتن نمونه‌هايى از پروژه‌هاى پايدار كه بر مشاركت سياهپوستان و سفيدپوستان مبتنى باشد ، كار آسانى نيست . كار مشترك ما صرفاً يك اجتهاد علمى گوشه‌گيرانه نيست ، بلكه مستلزم اقدامات سياسى پرمخاطره است . كمترين پيش‌نياز اين كار ، برپا كردن يك جنبش سياسى جديد است .\r\nمشاركت ما به ويژه به اين دليل داراى اهميت است كه بپذيريم مسائلى كه با آن سروكار داريم از جمله عميق‌ترين و حل ناشده‌ترين مسائل جامعه ما است . ما با افزودن زيور اخلاق به هنر و مهارت والدينى و با ابداع دستور كارى سياسى كه قادر به ارائه حمايتى جديد و پايدار به والدين باشد ، به جهانى پر از آسايش و نيرو دست يافته‌ايم كه توان آن را دارد كه در ميان شكافهاى عميق نژاد ، جنسيت و طبقه پلى به وجود آورد .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nما خود در جايگاه والدين ، نيازمند اين نيرو هستيم . ما دو دهه در خط مقدم جبهه ، سرسختانه كوشيده‌ايم كه در اين جامعه والدين ستيز ، پدر و مادرى خوب باشيم . « سياهپوست بودن » و « زن بودن » در برابر يك هويت بنيادىتر رنگ مىبازد و آن هويت همان پدر يا مادر بودن است . ما در يك چيز اساسى اشتراك داريم و آن اين است كه عاشق فرزندان خود هستيم و هنگامى كه ضرورتى پيش آيد ، جان خود را نيز فداى آنها مىكنيم . هيچ چيز در زندگى قابل قياس با اين دلدادگى نيست . هنگامى كه خداوند براى آزمايش ايمان حضرت ابراهيم ( ع ) از او خواست كه آخرين از خودگذشتگى را انجام دهد ، خواستار آن نشد كه ابراهيم جان خود را فدا كند ، بلكه از او خواست فرزندش را قربانى كند . اين يكى از داستانهاى بزرگ همه دوران و مشترك ميان همه اديان است و دست‌كم در طول دو هزار سال ، تأملى حزن‌انگيز در مردان و زنان برانگيخته است ، زيرا قوىترين عواطف ما را كه همان عشق پدر يا مادر به فرزند است ، مورد آزمايش قرار داده است .\r\nما و ديگر والدين بارى از ناتوانى و كوتاهى بر دوش داريم . ما خود درد ناشى از فشارها و گزينه‌هاى طاقت‌فرسايى را كه جامعه بر والدين اعمال مىكند ، مىدانيم . چگونه يك مادر مىتواند به فرزند خود دلبستگى پيدا كند ، هنگامى كه مجبور است ده روز پس از زايمان به سر كار خود برگردد ؟ چگونه مىتوان مقرراتى را براى فرزندان اعمال كرد يا از آنها خواست تا تكاليف درسى خود را انجام دهند ، در حالى كه همه پيامهاى\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nفرهنگى ما به شيوه‌هاى فراوان ، اقتدار والدين را سركوب مىكند ؟ گاه چنان مىنمايد كه ما در خلاف مسير رودخانه شنا مىكنيم و خود را در برابر كورانى از تمام آنچه در جامعه سودازده ما با ارزش به شمار مىآيد ، قرار داده‌ايم . در آمريكاى پايان سده بيستم ، پدر و مادر بودن به فعاليتى ضد فرهنگى تبديل شده است .\r\nمحافظه‌كاران و ليبرال‌ها « 1 » ، ثروتمندان و فقيران ، سياهپوستان و سفيدپوستان ، مردان و زنان به آسانى بر سر سياستها دچار چند دستگى مىشوند ، اما همين افراد هنگامى كه ناگزير شوند به عنوان والدين با اين مسائل رويارويى كنند ، غالباً مىتوانند زمينه‌هاى مشتركى بيابند . اگر عينك والدينى بر چشم خود بگذاريم ، خواهيم توانست نور تازه‌اى بر مسائل كهنه خود بتابانيم و چشم‌انداز كاملًا تازه‌اى را درباره خانواده آمريكايى فراهم آوريم .\r\nبه اين ترتيب ، اين كتاب آسايش و اميد به ارمغان مىآورد . اين كتاب پشتيبان تك تك والدين است و دستوركار سازمان يافته‌اى را ارائه مىكند كه مىتواند آينده جمعى ما را مستحكم كند .\r\nما كار خود را با يك پرسش كليدى آغاز كرديم : چرا صدها هزار كودك آمريكايى ، ولگرد و خطرناك هستند و ميليون‌ها كودك ديگر زندگى درستى ندارند ؟ اين يك واقعيت است كه كودكان بسيار زيادى ،\r\n\r\n\r\n","description":"","footnote":"\r\n( 1 ) - محافظه‌كاران و ليبرال‌ها هواداران دو گرايش سياسى - اجتماعى حاكم بر آمريكا از دو حزب جمهورى خواه و دموكرات هستند .\r\n","page_name":" 15 ","page_number":15},
  {"content":"\r\n\r\nبدون هيچ‌گونه پشتيبانى - بدون هيچ يك از سپرهاى حمايتى كه در گذشته والدين و جامعه ايجاد مىكردند - به دنيا مىآيند . ما اعلام مىكنيم كاهش حقيقتاً ترسناك نقش والدين ، محور اصلى وضعيت فلاكت‌بار كودكان ما است . يكى از رازهاى افشا شده سى سال اخير اين است كه اقتصاد كلان ، دولت و فرهنگ حاكم ، جنگى خاموش را عليه والدين به راه انداخته‌اند .\r\nبخشى از اين دشمنى ، عمدى و بخشى غيرعمدى است . اما صرف‌نظر از اينكه چه نيروهايى در اين جنگ مقصر هستند ، يك چيز مسلم است ؛ جامعه‌اى كه مصمم است به دستوركارهاى ديگر بپردازد ، والدين را در ميان گردباد سرگردان مىكند و رهايشان مىسازد .\r\nدقيقاً به اين علت كه نقش والدينى تا اين اندازه ناديده گرفته شده است ، براى پرداختن به اهميت خطير آن با مشكلات بزرگى روبه‌رو هستيم . كاملًا روشن است كه رشته پيوند ميان پدر و مادر و فرزند ، قدرتمندتر از تمام دلبستگىهاى انسانى است ؛ با اين حال ما معمولًا از اهميت والاى اين پيوند غافل هستيم . ما درك نمىكنيم كه زمانى كه اين رابطه بنيادين سست و ضعيف شود ، پيامدهاى ويرانگر آن در همه جامعه گسترش مىيابد . والدين به گونه‌اى اساسى و گسترده بر قدرتمندى جوامع و ظرفيت اقتصاد ما تأثير مىگذارند . ما اين انرژىهاى ارزشمند والدينى را به زيان خود ، بىارزش و پست مىنماييم .\r\nنكته اصلى اين كتاب همين است : جامعه ما براى احياى ارزشها و بازگرداندن هنر و مهارت والدينى چه بايد بكند تا پاسخگوى نياز كودكان\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nخود باشيم و كشور خود را حياتى تازه ببخشيم ؟\r\nما همچنان كه دست به اين مبارزه بزرگ زديم و به دنبال اكسيرى بوديم كه بتواند گونه‌اى قدرت جديد براى والدين ايجاد نمايد ، يك سلسله نوآورى به وجود آورديم تا ما را در رسيدن به هدفهايمان يارى نمايد . ما تلاش كرديم گروهى از دانشمندان بنام ، سياستگذاران ، رهبران تجارى و فعالان در موضوع والدين را از سياه و سفيد گرد هم آوريم تا در ايجاد زير بناهاى فكرى براى يك جنبش والدينى ، به ما كمك كنند . اين كارگروه در طول دو سال اين موضوع را مورد تأمل قرار داد ؛ پژوهشهاى مربوطه را به دقت بررسى كرد ؛ به سخنان والدين در سراسر كشور گوش داد ؛ قدرت ابزارهاى مختلف سياستگذارى را تحليل كرد و سعى بر آن بود كه علت اين امر را دريابد كه چرا و چگونه والدين به يكى از محروم‌ترين گروهها در كشور ما تبديل شده‌اند ؟\r\nما در اكتبر 1997 كار خود را تكميل و دستاورد اصلى خود را كه پيش‌نويس توانمندسازى والدين با عنوان « لايحه حقوق والدين » بود ، ارائه كرديم . اين سند از يك دستوركار عملياتى و ساختارمند تشكيل شده است ؛ بدين معنى كه چگونگى نجات والدين از زير بار فشارهاى اقتصادى و حل معضل كمبود وقت آنها و هم چگونگى بازنويسى روح فرهنگىمان را به ما نشان مىدهد تا جايگاه تازه‌اى براى نقش والدين ايجاد كنيم .\r\nدر يك تلاش همزمان ، توانستيم بودجه اوليه نخستين نظرسنجى از اولويت‌هاى سياسى والدين را در سراسر كشور تأمين كنيم . به رغم همه\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nظاهرسازيهاى سياسى درباره ارزشهاى خانواده تا زمان انجام اين پژوهش ، تقريباً هيچ اطلاعاتى در مورد اينكه والدين از دولت و از جامعه به طوركلى چه مىخواهند و به چه چيز نياز دارند ، در دست نبود . با همه اظهار تأسف‌ها بر سر موضوع فروپاشى خانواده ، جاى بسى تعجب است كه هيچ‌كس صلاح ندانسته است ديدگاههاى آنهايى را كه بيش از همه آسيب ديده‌اند ؛ يعنى ديدگاههاى پدران و مادران را جويا شود . اين پژوهش باعث شد تا ما سخن والدين را بشنويم و مبرم‌ترين نيازها ، خواسته‌ها و آرزوهاى آنان را از زبانشان دريافت كنيم .\r\nما همچنين از گروهى از كودكان مدرسه‌اى نيويورك خواستيم تصويرى از پدران ومادران خود ارائه دهند . بزرگ شدن در خانواده تحقير و مورد تهاجم واقع شده دهه 1990 چگونه است ؟ اين كودكان با شعر و نقاشى تصاويرى را آفريدند كه بسيار گويا بودند . برخى از اين آثار ، عاطفى و الهام‌بخش و بيشتر آنها خشن و قساوت‌آميز بودند . از صداقت بىشائبه اين آثار ، به گونه‌اى ديگر به قدرت والدين در سازندگى يا تخريب زندگى كودك پى مىبريم .\r\nكودكان ، سزاوار دريافت بهترين توجّهات هستند و نياز به آن دارند كه در متن زندگى قرار گيرند . اين امر مستلزم آن است كه ما از بخشى از آزاديهاى خود صرف‌نظر كنيم . دست‌كم در سالهاى آغازين و شيرين زندگى كودك ، هر چيز ديگر در زندگى والدين بايستى قابل گذشت باشد .\r\nالبته همه اين گذشتها ، اگر چنانچه مىتوانستيم روى حمايت جمع\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nبزرگ‌ترى حساب كنيم ، بسيار آسان‌تر مىشد . همه ما از بهاى سنگين اين جنگ هر روزه با فرهنگ متخاصم خود ، آگاه هستيم . اميد ما اين است كه با نگارش اين كتاب به كار والدين تقدس تازه‌اى ببخشيم و از آنان پشتيبانى كنيم و زمينه‌اى فراهم آوريم كه همه كودكان اين جهان در آن به شكوفايى و بالندگى برسند .\r\n\r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\n\r\nبخش اول : والدين پرتكاپو در گذشته و حال\r\n\r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\n\r\nفصل اول : مشاركت « 1 »\r\nما دو نفر [ نويسنده 
  ] به رغم تفاوتهاى بسيار زياد ، به سبب وجود زمينه‌هايى كه به طور عجيبى مشابه بودند ، به سوى مشاركت براى نوشتن اين كتاب كشيده شديم : نخست آنكه ريشه‌هاى بنيادى ما ، نه در كاليفرنيا و ولز « 2 » كه در ويژگيهاى والدين ما قرار داشت . آنها فرزندان خود را در متن زندگىشان جاى مىدادند و عشق بىقيد و شرط خود را نثار آنان مىكردند . دوم ، هر دو ما در خانواده‌هايى قوى و پرجمعيت بزرگ شده بوديم . والدين ما بسيار تأثيرگذار بودند ، زيرا برايشان مقدور بود از فرهنگ عمومىاى كه آنها را حمايت و تغذيه مىكرد و از فرهنگ سياسىاى كه آنها را قادر و توانمند مىساخت ، نيرو بگيرند .\r\nوالدين ما مىدانستند كه دولت حقيقتاً در صدد است به آنها كمك كند تا فرزندان سالمى به بار آورند . در حالى كه سياست دولت در دهه 1950 اين بود كه والدين را در ايفاى نقش شايسته خود يارى كند فرهنگ عمومى اين دوران از حريم خانواده پاسدارى مىكرد ، چندان وارد زندگى\r\n\r\n\r\n","description":"","footnote":"\r\n( 1 ) - منظور از واژه مشاركت ، همكارى مشترك دو نويسنده كتاب است .\r\n( 2 ) - زادگاههاى اين دو نويسنده .\r\n","page_name":" 23 ","page_number":23},
  {"content":"\r\n\r\nخصوصى خانوادگى نمىشد و از ارزشهاى خانواده پشتيبانى مىكرد .\r\nسيلويا آن هيولت : « به ياد دارم كه رسانه‌ها در زمان كودكى من بسيار كمتر از آنچه اكنون كودكان من با آن روبه‌رو هستند ، به زندگى من هجوم مىآوردند . براى مثال ، والدين من زمانى تلويزيون خريدند كه من چهارده ساله بودم و پس از آن هم مقررات سخنى براى استفاده از آن اعمال مىكردند . »\r\nزندگى خانوادگى در دهه 1950 تقريباً به طور كامل فاقد اين بمباران گوشخراش رسانه‌اى كه ما امروزه به آن عادت كرده‌ايم ، بود . در آن زمان چيزهايى مانند تلويزيون ماهواره‌اى ، تالك شوهاى « 1 » بىارزش ، فيلمهاى سينمايى خشن ، آگهىهاى لباس زير و . . . وجود نداشت . در آن زمان ، خانواده‌ها بيش از آنكه پول داشته باشند ، وقت داشتند و در نتيجه بسيار كمتر از دوران حاضر تمايل داشتند مسائل مربوط به كودكان خود را به يك متخصص واگذارند ؛ خواه اين متخصص يك درمانگر باشد خواه يك مدرس يا يك مربى ورزشى . هر دوى ما دوران كودكى خود را تجربه‌اى هشياركننده مىدانيم . تضاد شديدى كه ميان زندگى والدين ما و زندگى بزرگسالى ما - كه مستلزم تلاش بسيار براى متوازن كردن خانواده در برابر انبوهى از انتظارات رقابت‌آميز است - وجود دارد ، ما را شگفت زده مىكند . اولويت‌هاى پدران و مادران ما ، از همه جهت خالصانه و صادقانه بود و به\r\n\r\n\r\n","description":"","footnote":"\r\n( 1 )  - talk show \r\nگفتگوهاى تلويزيونى كه در آن افراد حرفها و دردلهاى خودمانىشان را در برابر بينندگان مطرح مىكنند .\r\n","page_name":" 24 ","page_number":24},
  {"content":"\r\n\r\nهيچ‌وجه با جاه‌طلبىهاى شغلى و از هم پاشيدگى ازدواج آلوده نشده بود .\r\nسيلويا آن هيولت : « سخت‌ترين چالشها در زندگى من تلاش براى ايجاد موازنه ميان كار و خانواده بوده است و من به نحو دردناكى مىدانم كه چگونه تنشهاى يك شغل ردهء بالا در تعارض مداوم با تلاش براى به‌دنيا آوردن و بزرگ كردن كودكان است . »\r\nكورنل وست : « بايد بدانيم كه در حال حاضر چگونه همه چيز به دقت دست به دست هم داده‌اند تا در صورت طلاق ، پدران نتوانند نقش مؤثر خود را به منزله يكى از والدين ايفا نمايند . آمار و اطلاعات به ما نشان مىدهد كه پنج سال پس از طلاق ، بيش از 40 درصد پدران ديگر فرزندان خود را نمىبينند . بسيارى از پدران به علت شرايط تقريباً ناممكنى كه براى حفظ ارتباط با فرزندانشان پس از جدا شدن از همسرشان وجود دارد ، شاكى مىشوند . هنگامى كه وضعيت را به دقت بررسى كنيد ، درمىيابيد كه بسيارى از قوانين موجود ، احترامى براى رابطه پدر - فرزند قائل نيست ؛ گويى پدران اصلًا اهميتى ندارند . »\r\nمن اغلب براى دوران كودكى خود احساس دلتنگى مىكنم زيرا در آن زمان خيلى آسان‌تر مىشد يك پدر خوب باشى . اما واقعيت آن است كه ديگر نمىتوان دهه 1950 و 1960 را بازگرداند . »\r\nسيلوياآن هيولت : « هنگامى كه به گذشته برمىگردم و انتظارات دهه 1950 را به ياد مىآورم ، از اينكه ما فرزندان تا چه اندازه از وقت مادرمان را به خود اختصاص مىداديم ، تحت تأثير قرار مىگيرم . او از بيست و شش سالگى كه نخستين فرزندش را به دنيا آورد تا پنجاه سالگى كه ششمين\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nفرزندش وارد مدرسه شد ، به ندرت وقتى مىيافت كه به امور شخصى خود برسد . اما من از صميم قلب اعتقاد دارم ، اين يك معامله پاياپاى واقعى به سود فرزندان او بوده است ؛ موفقيت شش فرزند مادر من بدون شك ريشه در اين واقعيت دارد كه او تمام توجه بىشائبه خويش را نثار آنان كرده بود . او به دنبال دستوركارهاى ديگر نبود . »\r\nما با نگاه به گذشت زندگى خود ، چندين درس اساسى مىآموزيم . اكنون به محور بودن والدين ، هم پدر و هم مادر ، در پرورش انسانهاى باكفايت و دلسوز پىمىبريم . عشق دائمى و پايدار والدين ما اين فرصت را براى ما فراهم آورد تا هم مهارت‌هاى خود را توسعه دهيم و هم زمينه بالندگى روح خود را فراهم آوريم . اما بايد عميقاً اعتراف كنيم كه در دوران جديد ، والدين چقدر دشوارتر مىتوانند با اين انرژى هميشگى و پايدار كنار آيند .\r\nاين موضوع ما را به آن چه كه شايد مهم‌ترين بينش ما باشد ، رهنمون مىسازد : ما ، به عنوان يك جامعه ، اغلب توانايى درك اهميت محيط بيرونى را در شكل دادن به توانايى والدين براى ايفاى وظايف خود در قبال فرزندانشان ، نداريم . در دهه‌هاى 1950 و 1960 ، جامعه به شيوه‌هايى كاملًا عملى ، پشتيبان هنر و مهارت ايفاى نقش والدينى بود . دهه 1990 ( همچنان كه در فصلهاى بعدى كتاب خواهيم ديد ) كاملًا در جهت عكس است . دولت و ديگر نهادها به طور فزاينده‌اى برضد خانواده عمل مىكنند و فشارهاى خود را بر والدين چه از نظر اقتصادى و چه از نظر وقت‌گذارى ، به بالاترين اندازه مىرسانند . اين در حالى است كه رسانه‌ها نهايت سعى خود را\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nبراى تحقير و تنزل والدين انجام مىدهند .\r\nبنابراين كليد راهگشاى آينده ، ايجاد محيط سياسى و فرهنگى جديدى است كه پشتيبان والدين باشد . براى انجام اين كار مىتوانيم از زندگى پدران و مادران خود درس بگيريم ، اما نمىتوانيم آنان را شبيه‌سازى كنيم . بزرگسالان امروزى ، چه مرد و چه زن ، خواهند توانست ، به گونه بسيار عاقلانه‌ترى ميان آزادى و مسئوليت‌پذيرى تعادل برقرار نمايند . اقتصاد ، دولت و رسانه‌ها در صورتى كه به درستى شكل بگيرند ، گرچه نمىتوانند تمام ابعاد اين مسائل مربوط به وجود انسانها را حل‌وفصل نمايند ، تا اندازه‌اى مىتوانند ما را يارى كنند .\r\n\r\n","description":"","footnote":"","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\n\r\nفصل دوم : والدين و رستگارى ملّى\r\nما والدين عادت كرده‌ايم كه لگدكوبمان كنند ، ما را مورد استهزاء قرار دهند و به آسانى وجودمان را ناديده بگيرند و اغلب نمىتوانيم بفهميم تا چه حد مورد تهاجم هستيم . اما گاه‌به‌گاه نمونه‌اى آشكار از والدين ستيزى توجه ما را به سوى خود مىكشاند و نفسمان بند مىآيد . لحظه‌اى كوتاه ، نيم‌نگاهى از بيرون به خود مىافكنيم و بىتوجهى و تحقيرى را كه جامعه آمريكا به نحوى عادى بر ما اعمال مىكند ، مىبينيم و مىشنويم .\r\nدر جامعه ما مراقبت ، پرورش و مهرورزى ؛ يعنى عناصر اصلى براى خوب پدر و مادرى كردن و روز به روز حمايت كمترى از آنها مىشود . اين ارزشها و فعاليتها ، از آنجا كه ربطى به بازار و اقتصاد ندارد ، توسط نيروهاى حاكم بر زندگى آمريكايى به حاشيه رانده شده‌اند . وقتى والدين را تا اين اندازه ناتوان كنند كه نتوانند وظايف اصلى خود را انجام دهند ، پيامدهاى آن براى كشور ما فاجعه‌آميز و عوارض آن بر روى كودكان كاملًا مرگبار است .\r\nكودكان آمريكايى در سالهاى پايانى دهه 1990 به‌سرعت از كنترل خارج مىشوند . صدها هزار كودك مورد جرح قرار مىگيرند يا كشته\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nمىشوند و ميليون‌ها كودك ديگر نمىتوانند به نحو شايسته‌اى زندگىشان را ادامه دهند . نرخ فقر كودكان بسيار بالا و سطح نمرات درسى آنها پايين است . نرخ خودكشى نوجوانان از دهه 1970 دو برابر و نرخ كودك‌كشى از ميانه دهه 1980 چهار برابر شده است « 1 » . « هيچ‌گاه سابقه نداشته كه نسلى از كودكان آمريكايى ، در مقايسه با والدين خود در همين سنين از نظر سلامتى ، تحت مراقبت قرار داشتن و آماده بودن براى زندگى آينده تا اين اندازه پايين‌تر باشند » « 2 » توجه به اين وضعيت كودكان ، يك نياز آنى و مبرم است ، زيرا كودكان يك گروه حاشيه‌اى و سياهى لشكر نيستند . كودكان 100 درصد آينده جمعى ما هستند و اگر ما به روند كنونى ادامه دهيم ، اين كشور بزرگ به طور يقين از هم فرو مىپاشد .\r\nآنچه مسائل ما و شرمندگى ملى ما را پررنگ‌تر مىكند ، اين واقعيت است كه بيشتر اين روندهاى هولناك مختص ايالات متحده آمريكا است . براى مثال در آلمان ، فرانسه و ژاپن نرخ فقر كودكان و نرخ ترك تحصيل بسيار بسيار پايين‌تر است . يك كودك در نيويورك ، در مقايسه با پاريس يا بُن ، بيست برابر بيشتر و در دالاس در مقايسه با توكيو هفتاد برابر بيشتر در معرض قتل قرار داد « 3 » .\r\n\r\n\r\n","description":"","footnote":"\r\n( 1 )\r\n - Index of Social Health ( New York : Fordham Institute for Innovation in Social Policy , 1996 ) , p . 6 . \r\n( 2 )\r\n - National Commission on the Role of the Schools and the Community in Improving Adolescent Health , Code Blue : Uniting for Healthier Youth ( Washington D . C . : National Association of State Boards of Education / American Medical Association , 1990 ) , p . 3 . \r\n( 3 )\r\n - Centers for Disease Control and Prevention , \" Rates of Homicide , Suicide and Firearm - Related Death Among Children 26 Industrialized Countries , \r\n\"\r\n Morbidity and Mortality Weekly Report 46 , no . 5 ( Feb . 7 , 1997 ) : 101 - \r\nبرطبق اين پژوهش ، شمار كودك‌كشى در ايالات متحده پنج برابر بيشتر از مجموع رقم آن در 25 كشور توسعه يافته ديگر است .\r\n","page_name":" 30 ","page_number":30},
  {"content":"\r\n\r\nچرا ايالات متحده شاهد چنين خيانتى درباره كودكان خود بوده است ؟ در دل آلام كودكان ما تا اندازه زيادى خلأ نقش والدگرى به چشم مىخورد . پدران و مادران به طور روزافزون توان مراقبت از فرزندان خود را از دست مىدهند و در نتيجه كل شبكه مراقبتى ما در حال فروپاشى و آسيب‌رسانى به زندگى جوانان است . پژوهشى در سال 1997 صورت گرفته ، نشان مىدهد كه بيش از دوسوم آمريكايىها ، نوجوانان را بىادب ، بىمسئوليت و وحشى مىدانند . اين پژوهش ، تقصير را مستقيماً به گردن والدين مىاندازد و معتقد است كودكان ، به دليل آنكه والدين وظيفه خود را خوب انجام نمىدهند ، از كنترل خارج شده‌اند . « 1 »\r\nواقعيت آن است كه والدين بسيارى از صحنه غايب شده‌اند و كودكان بسيارى تنهاى تنها در خانه رها شده‌اند تا خود را با رژيم بىارزش از غذاهاى دم‌دستى ، موسيقىدار و دسته‌هاى تبهكار و گفتگو و شنودهاى تلويزيونى مبتذل بزرگ كنند . نوزادان بيشتر و بيشترى بدون لايه محافظ ؛ يعنى همان زره‌هاى حفاظتى كه در گذشته توسط والدين دلباخته و جوامع حمايتگر فراهم مىآمد ، به دنيا مىآيند . بسيارى از آسيب‌پذيرترها ، جسم و روحشان در اثر يورش بىامان غفلت و آز پژمرده شده است .\r\nاگرچه اين موج رو به افزايش غفلت والدين ويرانگر است ، اينكه سهل‌انگارانه پدران و مادران را ، كه خود زير بار فشارها گردن خم كرده‌اند ، سرزنش نماييم ، مسائل ما را حل نخواهد كرد . پدران و مادران امروزى ،\r\n\r\n\r\n","description":"","footnote":"\r\n( 1 )\r\n - Steve Farkas and Jean Johnson , Kids These Days : What Americans Really Think About the Next Generation , a report from Public Agenda , sponsored by Ronald McDonald House Charities and The Advertising Council , 1997 , p . 13 . \r\n","page_name":" 31 ","page_number":31},
  {"content":"\r\n\r\nمانند گذشتگان خود ، مىكوشند كودكان را در متن زندگى خويش قرار دهند ، اما سدها و موانع عمده‌اى بر سر راه آنها قرار دارد كه بزرگ‌ترين تلاش‌هايشان را نيز تضعيف مىكند . والدين آمريكايى از بامداد تا شامگاه تحت همه گونه فشار كه خود در ايجاد بسيارى از آنها دخيل نيستند ، قرار دارند . واقعيت آن است كه همه چيز روياروى آنها شكل گرفته است . اگر والدين نمىتوانند فرزندان خود را از كودكىشان بهره‌مند سازند ، خود مقصر نيستند .\r\nدر سى سال گذشته ، سياستگذاريهاى عمومى و تصميم‌سازىهاى خصوصى به شدت روياروى فعاليتهاى غير اقتصادى نوع دوستانه كه جوهره ايفاى نقش والدينى است ، موضعگيرى كرده‌است . در سالهاى اخير تجارت كلان ، دولت و فرهنگ فراگير ، جنگى اعلام نشده و خاموش عليه والدين به راه انداخته‌اند . بزرگسالانى كه فرزندان خود را بزرگ مىكنند ، به سبب زياده‌خواهى مديران دچار آسيب شده‌اند ؛ از سويى سياستهاى مالياتى و مسكن ضربه خورده‌اند ؛ توسط روان درمانگران تحقير شده‌اند و مورد تهاجم صنعت سرگرمى واقع شده‌اند . دولت كوته‌بين ، روزبه‌روز توانايى پشتيبانى از والدين را از دست مىدهد ، در حالى كه بازار افسارگسيخته مجاز است ، فضاى خصوصى را بيشتر و بيشتر از آن خود كند . رهبران ما چنان سخن مىگويند كه گويى خانواده را ارج مىنهند ، اما چنان عمل مىكنند كه گويى خانواده آخرين اولويت آنها است . پدران و مادران خسته ، دير يا زود اين پيام را دريافت مىكنند كه اختصاص بهترين اوقات زندگىشان به بزرگ كردن كودكان ، كارى بيهوده و تعهدى بىاجر و مزد\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nو منّت غريبانه و خلاف همه چيزهايى است كه جامعه براى آنها ارزش قايل است .\r\nبه رغم اين واقعيت كه نقش و عملكرد والدين بسيار مهم است ، ما نوعى اخلاق عمومى به وجود آورده‌ايم كه در آن همه تجليل‌ها متوجه كار و موفقيت‌هاى خارج از خانه مىشود . ما در كشورى زندگى مىكنيم كه در آن كار بيرون كه مبتنى بر رقابت ، سود و آز است ، روز به روز كار غيرتجارى را كه مبتنى بر از خودگذشتگى ، تعهد و مراقبت است ، از دور خارج مىكند . در پايان دهه 1990 آنچه در آمريكا واقعاً مهم مىباشد ، اين است كه چقدر دريافت مىكنيد و چه چيزى مىتوانيد بخريد .\r\nبه اين ترتيب ، ديگر نبايد چندان تعجب كرد كه هنر والدگرى در حال مرگ است . ديگر نبايد متعجب شد كه والدين وقت كمتر و كمترى به فرزندان خود اختصاص مىدهند و البته وقتگذارى محور اين امر خطير است . براى خوب پدر و مادرى كردن ، نياز به آن است كه كودك را از ارمغان‌هايى چون عشق ، توجه ، انرژى و ديگر سرمايه‌ها ، به گونه‌اى كريمانه و سخاوتمندانه در يك دوره زمانى طولانى بهره‌مند سازيم . اين كار شامل تغذيه جسم كوچك و همچنين رشد روح او نيز هست ؛ يعنى با گفتن قصه‌ها و آدابى كه جان او را بيدار مىكند و با پروراندن پيوندهاى معنوى كه مولد اصول اخلاقى در زندگى آن كودك است . اما هيچ‌يك از اين وظايف عملى و مقدس ، از طريق والدين كم‌ارزش و تحقير شده به آسانى قابل اجرا نيست . در آمريكاى امروز ، پدران و مادران براى قبول شكست آماده مىشوند .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nپدران و مادرانِ امروز ، با تمام وجود مىفهمند كه جامعه ، آنها را در شرايط اسف‌بارى رها كرده و به دستور كارهاى ديگر پرداخته است . آنها كاملًا نوميدانه مىكوشند كه در برابر اين وضعيت واكنش نشان دهند ، اما به رغم اين آگاهى تازه به دست آمده ، عده كمى درمىيابند كه فشارهاى خارجى تا چه اندازه شديد شده است . پدران و مادران معمولى ، در صورتى كه ميزان دشمنى اقتصاد ، دولت و فرهنگ را با خود درك كنند ، روزگار سختى خواهند داشت .\r\n\r\nرسانه‌هاى متخاصم\r\nبياييد اندكى درباره بلندگوهاى فرهنگىمان بينديشيم . در پرده نخست نمايش تلويزيونى پرطرفدار به اصطلاح زندگى من شخصيت اصلى كه يك دختر افسرده پانزده ساله است با خود مىگويد : « تازگيها حتى دلم نمىخواهد به مادرم نگاه كنم . دلم مىخواهد صد تا چاقو به او بزنم . » روزنامه واشنگتن پست در مقاله‌اى به اين نكته اشاره مىكند كه در رسانه‌هاى ما ، والدين يكى از معدود گروههايى هستند كه به طور مرتب مورد تمسخر و تحقير قرار مىگيرند و به حاشيه رانده مىشوند . » « 1 » تصويرى كه تلويزيون از والدين ارائه مىدهد ، تصوير افراد خسته كننده ، مغرور ، نادانهاى پست و خسيس ، انسانهاى كم‌خردى كه بيش از اندازه مراقب فرزندان خود هستند يا آدمهايى بيمار و كسل و آزاردهنده است . مادرها به\r\n\r\n\r\n","description":"","footnote":"\r\n( 1 )\r\n - Megan Rosenfeld , \" Father Knows Squat , \" Washington Post , Nov . 13 , 1994 , p . G 1 . \r\n","page_name":" 34 ","page_number":34},
  {"content":"\r\n\r\nخصوص يا مرده‌اند يا شرور و بدجنس هستند . به ندرت مىتوان در سالهاى پايانى دهه 1990 چهره‌اى نيرومند و مؤثر از والدين در رسانه‌هاى تصويرى آمريكا ديد .\r\n\r\nتقابل دولت با والدين\r\nنهادهاى سياسى نيز همانند رسانه‌ها متخاصم هستند . در سالهاى اخير ، دولت زير پاى والدينى را كه به بزرگ كردن فرزندان خود مشغول هستند ، خالى كرده است . زيرا در فرهنگ سياسى ما ، نه راست و نه چپ ، كسى براى كار والدين ارزشى قايل نيست .\r\nبسيارى از محافظه‌كاران « 1 » حاضر نيستند ، بپذيرند كه برخى از ارزشهاى بازار آزاد ، ارزشهاى خانوادگى را نابود مىكند . آنها نمىفهمند كه اگر بخواهيم شرايطى را فراهم كنيم كه والدين مورد حمايت قرار گيرند و كودكان پرورش يابند ، لازم است تجارت آزاد را محدود نماييم . براى مثال ، بازارى آزاد و بىمحدوديت به دليل اعمال فشار فراوان براى پايين بردن سطح دستمزدهاى كاركنان جوانى كه در حال بزرگ كردن فرزندان خود هستند ، زندگى خانوادگى را سست مىكند و اين دقيقاً همان چيزى است كه در طول بيست سال گذشته اتفاق افتاده است .\r\n\r\n\r\n","description":"","footnote":"\r\n( 1 ) - محافظه‌كارى به منزله يك عقيده سياسى متمايز در قرن هيجدهم ميلادى و در برابر افكار افراطى برخاسته از روشنگرى اروپايى ظهور كرد . يكى از جنبه‌هاى فكر محافظه‌كارى ، نفى ايدئولوژى آشكار و ترجيح پراگماتيسم در مسائل سياسى است ( فرهنگ واژگان سياسى ، ديويد رابرتسون ، چاپ لندن ، 1985 )\r\n","page_name":" 35 ","page_number":35},
  {"content":"\r\n\r\nمديريت‌هاى پىدرپى ، با كنار گذاشتن همه مفاد يك قرارداد اجتماعى ، هيچ‌گونه حرمتى براى افرادِ داراى دستمزد پايين قايل نشده ، حمايتهاى حقوقى اتحاديه‌هاى كارگرى را تأمين نكرده و مانعى در برابر زياده‌خواهىهاى خارج از كنترل مؤسسات تجارى قرار نداده است . هر روز در روزنامه‌ها مىخوانيم كه دستمزد هزاران كارگركمتر شده يا بيكار شده‌اند ، در حالى كه مديران ارشد از حمايتها و مزاياى مختلف بهره‌مند مىشوند .\r\nميليون‌ها كارگر ، به‌رغم سودهاى بىسابقه و افزايش عظيم مزاياى مديران ، فشار اقتصادى شديدى را تجربه مىكنند . اين روند ، زندگى خانوادگى را عميقاً تضعيف كرده است . پدران و مادران مجبور شده‌اند طولانىتر و سخت‌تر كار كنند تا نيازهاى اوليه زندگى خود را تأمين كنند و كودكان به حاشيه رانده شده‌اند .\r\nدستمزدهاى رو به كاهش ، نبود امنيت شغلى رو به افزايش و طولانىتر شدن هفته‌هاى كارى ، طلايه‌داران جنگ برضد والدين هستند . طبقه ثروتمند در سالهاى اخير به طور عجيبى مرفه‌تر شده است ، در حالى كه ديگران دچار شرايط سخت‌ترى شده‌اند . براى مثال ، مايكل آيزنر « 1 » [ مدير ارشد مؤسسه ديسنى 
  ] ، در سال 1996 مبلغ 2 / 204 ميليون دلار دريافت كرد . يك فرد عادى با دستمزد 538 / 33 دلار در سال ( كه اين رقم در سال 1989 ؛ 959 / 35 دلار بوده است ) بايد 6182 سال كار كند تا چنين پولى به دست آورد « 2 » .\r\n\r\n\r\n","description":"","footnote":"\r\n( 1 )  - Michael Eisner \r\n( 2 )  - David Cay Johnston ,  \"\r\n Tracking Executives Compensation , \" New York Times , Apr . 14 , 1997 , p . D 6 . \r\n","page_name":" 36 ","page_number":36},
  {"content":"\r\n\r\nمشكل مىتوان فهميد چگونه مىشود با اين نوع ارقام ، دموكراسى پايدارى داشت و به طور مسلم ، والدگرى خوب و عالى در چنين شرايطى دشوار است .\r\nاگر قرار باشد حمايتهاى اجتماعى مورد نياز براى مقابله با خصلتهاى ضد خانواده بازار آزاد توسعه يابد ، دولت بايد نقشى محورى ايفا كند . چنانچه قرار باشد پدران و مادران ، والدينِ تأثيرگذار و كاملى باشند ، افزايش قدرت مالى افرادى كه فرزندان خود را بزرگ مىكنند ، تنها يكى از راههايى است كه دولت بايد در آن دخالت كند .\r\nمحافظه‌كاران كه مدافع ارزشهاى خانوادگى هستند ، در جبهه اقتصادى با يك چالش بزرگ روبه‌روشده اند . آيا آنها آمادگى دارند درآمد و ثروت دوباره توزيع گردد تا فشار از دوش خانواده‌هاى جوان برداشته شود ؟ به نظر نمىآيد چنين باشد . توزيع مجدد ثروت مستلزم عمل و دخالت دولت در ساختار بازار است ، و محافظه‌كاران امروزى تقريباً با هر دو مخالف هستند .\r\nاين كوته‌بينى ، تنها به محافظه‌كاران امروزى محدود نمىشود . ليبرال‌ها « 1 » نيز در حال نابودسازى نقش پدر و مادرى هستند . بسيارى از چپگرايان نمىتوانند اين موضوع را درك كنند كه اگر بخواهيم ارزش‌هاى پرورش\r\n\r\n\r\n","description":"","footnote":"\r\n( 1 ) - ليبراليسم از نظر تاريخى به جنبش آزادى از بند فئوداليسم و پادشاهى گفته مىشود و به اين ترتيب جنبش طبقه متوسط يا بورژوا است كه در حوزه اقتصاد از تئورى آزادى كسب و تجارت حمايت مىكند . اين مكتب همچنين مدافع آزادى عضويت در هر نوع گروه ، آزادى عقيده و بيان و حتى آزادى انجام هركارى در هر عرصه‌اى است كه به طور آشكار به ديگران زيان نرساند . ( فرهنگ واژگان سياسى ، رابرتسون ، لندن ، 1985 ) .\r\n","page_name":" 37 ","page_number":37},
  {"content":"\r\n\r\nدهند زندگى خانوادگى را بازسازى كنيم ، نيازمند مهار فردگرايى لگام گسيخته هستيم . تأكيد بيش از اندازه بر روى حقوق و آزاديهاى فردى ، سبب فرسايش انرژيهاى نوع دوستانه‌اى مىشود كه لازم نقش پدر و مادرى هستند . براى مثال ، قوانين ليبرالى درباره طلاق ، وضعيتى را به وجود آورده است كه بزرگسالان مىتوانند بدون هيچ مجازات خاصى دو ، سه يا چهار بار شريك زندگى خود را عوض كنند و نگران اين نباشند كه چند كودك در اين ميان پايمال مىشوند . سياستهاى رفاهى ليبرال‌ها نيز به پانزده شانزده ساله‌ها امكان آن را مىدهد تا خارج از چارچوب ازدواج بچه‌دار شوند و بچه خود را بزرگ كنند . در واقع از طريق برنامه‌هاى رفاهى همچون « كمك به خانواده‌هاى داراى كودك نيازمند » « 1 » كه در حال حاضر « كمك موقت به خانواده‌هاى نيازمند » « 2 » ناميده مىشود ، دولت از اين نوجوانان حمايت مىكند . آزادى فردى جديد براى انتخاب شيوه زندگى تك‌سرپرستى البته محدود به نوجوانان طبقه فقير نمىشود . مادونا « 3 » مسلماً فكر نمىكرد براى داشتن فرزند ، نياز به شوهر دارد . او كه در بهار 1996 به‌تازگى باردار شده بود ، به همگان اعلام كرد كه با كارنوس لئون « 4 » ، پدرفرزند آينده‌اش ، ازدواج نخواهد كرد . « 5 » كسانى مانند مادونا كه در رده‌هاى بالاى صنعت سرگرمى به كار اشتغال دارند ، پديده « مادرىِ\r\n\r\n\r\n","description":"","footnote":"\r\n( 1 )\r\n - Aid to Families with . Dependent Children ( AFDC ) \r\n( 2 )\r\n - Temporary Assistance for Needy Families ( TANF ) \r\n( 3 )  - Madonna  زن آمريكايى ( متولد 1958 ( خواننده و هنرپيشه\r\n( 4 )  - Carlos Leon \r\n( 5 )\r\n - Peter Wilkinson , \" Madonna on Life Before and After Motherhood , \" Redbook , Jan . 1997 , p . 58 . \r\n","page_name":" 38 ","page_number":38},
  {"content":"\r\n\r\nمجرد » « 1 » ؛ يعنى عمل كاملًا ليبرال منشانه يك زن نيرومند ! را به يك پديده شيك تبديل كرده‌اند .\r\nپيام فراگير جماعت ليبرال مترقى در هاليوود اين است : چه كسى براى داشتن فرزند به همسر نياز دارد ؟ مسئله آن است كه ميان حق آزادى انتخاب يك فرد بزرگسال و خوشبختى يك كودك ، تضاد حقيقى وجود دارد . ممكن است مادونا ميل به داشتن شوهر نداشته باشد ، اما كودكان در صورتى كه تحت مراقبتِ همراه با عشق پدر و مادر باشند ، زندگى بسيار سعادتمندانه‌ترى خواهند داشت .\r\nسرانجام آنكه هم محافظه‌كاران وهم ليبرالها ، هر دو كمر به نابودى كودكان بسته‌اند . در آمريكاى معاصر ، وقتى سخن از ايجاد فضايى است كه به مردان و زنان امكان آن را بدهد تا اولويت واقعى را به كار باشكوه و مشكلِ پرورش محبت‌آميز كودكان بدهند ، هر دو ايدئولوژى به طرز وحشتناكى ناشنوا مىشوند .\r\n\r\nپدر و مادرى كردن ؛ غير اقتصادىترين فعاليت\r\nچنين به نظر مىرسد كه رهبران ما ، با هر گرايش سياسى ، درك اندكى از اين امر دارند كه در عصر ماده‌پرستى و فردگرايى ، تا چه اندازه همه چيز در تقابل با والدين است . واقعيت ماجرا آن است كه از ديدگاه صرفاً اقتصادى ، همچنان كه شكلهاى مختلف منطق اقتصادى به سوى تقابل با پدران و مادران حركت كرده‌اند ، بزرگ كردن فرزند به صورت فعاليتى\r\n\r\n\r\n","description":"","footnote":"\r\n( 1 )  - single motherhood \r\n","page_name":" 39 ","page_number":39},
  {"content":"\r\n\r\nغيراقتصادى درآمده است . عموماً والدين هرگز كودكان را تنها به چشم يك دارايى مالى نگاه نكرده‌اند ، اما در طول تاريخ و در ميان فرهنگها ، والدين غالباً از رهگذر بزرگ كردن فرزند ، دست‌كم برخى منافع مادى را نيز به‌دست آورده‌اند ؛ مانند كمك در زمان كاشت و برداشت محصول ، حمايت در دوران پيرى و . . . امروزه ، هيچ‌يك از اين دلايل اقتصادى براى بزرگ كردن فرزندان ، مصداقى ندارد . به عكس ، در جهان نو ، كودكان بسيار پرهزينه و داراى كمترين بازگشت اقتصادى براى پدر و مادر هستند . در حال حاضر هزينه‌هاى بزرگ كردن يك كودك تا 18 سالگى حدود 145000 دلار است ! « 1 »\r\nبه‌رغم اين سرمايه‌گذارى چشمگير ، وقتى كودكان بزرگ مىشوند ، به ندرت درآمد خود يا هر نوع حمايت مالى ديگرى را صرف خانواده پدرى مىكنند . در پايان سده بيستم ، كودكان « عشق ، لبخند و رضايتمندى عاطفى فراهم مىكنند ، اما هيچ پول يا خدمتى ارائه نمىدهند . » « 2 »\r\nالبته شمار بسيارى از پدران و مادرانِ با حسن نيت هنوز ترجيح مىدهند ، پول و وقت بسيار زيادى را براى راه بزرگ كردن كودك خود در نظر بگيرند ، اما براى نخستين بار در تاريخ ، اين سودطلبى شخصى نيست كه انرژىهاى عاشقانه آنها را تقويت مىكند . در عوض ، آنها بايد به طور كامل روى ذخاير بزرگ عشق نوع دوستانه حساب كنند و اين در جامعه‌اى كه\r\n\r\n\r\n","description":"","footnote":"\r\n( 1 )\r\n - U . S . Department of Agriculture , Center for Nutrition Policy and Promotion , Expenditures on Children by Families , 1995 Annual Report , Publication No . 1528 ( Washington , D . C . : GPO , 1995 ) . \r\n( 2 )\r\n - Viviana Zelizer , Pricing the Priceless Child : The Changing Social Value of Children ( New York : Basic , 1985 ) , p . 3 . \r\n","page_name":" 40 ","page_number":40},
  {"content":"\r\n\r\nاقتصاد را مقدس مىشمارد ، كارى طاقت‌فرسا است . ما از پدران و مادران مىخواهيم كه از منطق جيب خود صرف‌نظر و به ارزشهاى حاكم بر عصر ما پشت كنند .\r\nاگر آنها به اين فرهنگ تن در دهند ، چه كسى مىتواند آنها را سرزنش كند ؟ پدران و مادران معاصر بر سر دو راهى قرار گرفته‌اند . از يك سو با نيازهاى رو به افزايش فرزندانشان مواجه هستند ( كه به منابع بيشتر چه از جنبه وقتگذارى و چه از نظر مالى براى مدت زمانى طولانىتر از دوران گذشته نياز دارند ) و از سوى ديگر با فرهنگى روبه‌رو هستند كه به طور روزافزون هر گونه زحمتى براى ديگرى را مورد مذمت قرار مىدهد . والدين اغلب احساس مىكنند گويا بايد از روى دو يا سه نسخه كه كاملًا با هم مغايرت دارند ، مسير زندگى خود را تعيين كنند . يك پدر يا مادر سردرگم ، همچنان كه در محاصره شمارى از خواسته‌هاى ناهمگون و متضاد قرار مىگيرد ، قدرت حركت خود را از دست مىدهد .\r\n\r\nكار رايگان زنان\r\nبيش از صد سال ، دانشمندان و تحليلگران اجتماعى ، كارهاى انجام گرفته توسط زنان را در خارج از عرصه تجارى جامعه آمريكا مورد تكريم قرار داده‌اند . جين آدامز ، فمينيست اجتماعى در دهه‌هاى 1880 و 1890 بر اهمّيت اخلاقى نقشهاى سنتى زنان تأكيد مىكرد . در واقع ، بخش زيادى از فعاليت‌سياسى او در جهت تضمين اين حق براى زنان بود كه بتوانند در خانه بمانند و از كودك خود مراقبت كنند ، نه اينكه مجبور باشند به كار خارج از\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nخانه روى آورند . او به خانه به عنوان « مركز اصلى تمدن » مىنگريست . « 1 »\r\nدر سالهاى اخير ، كارول گيليگان ( روان‌شناس ) تمايزى ميان عقايد زنان و مردان قايل شده است . او در كتاب سال 1982 خود با نام با صدايى متفاوت كه بسيار مورد استقبال واقع شد ، شرح مىدهد كه چگونه مردان به سمت كارهاى سرنوشت‌ساز و رسمى مىروند و بر اصول كلى تأكيد مىكنند ، در حالى كه زنان به سمت صميميت و مراقبت كشش دارند و اولويت را به روابط انسانى مىدهند . گيليگان اشاره مىكند كه فكر « مراقبت » در زنان به هيچ‌وجه پست‌تر از فكر « كارهاى سرنوشت‌ساز » مردان نيست ؛ اين فقط يك تفاوت است كه اهميت بسيارى نيز دارد . در طى دهها سال ، همين فكر مراقبت نقشى حساس در ايجاد توازنى سالم ميان فرد و جامعه در آمريكا ايفا كرده است . از آنجا كه اين امر در ميان خودخواهى و ديگرخواهى ايجاد توازن كرده و در ميان ارزشهاى اقتصادى و ارزشهاى غيراقتصاد آشتى برقرار كرده است ، تا حدودى به سمت تعديل روحيه زياده‌خواهى كه جزء ذاتى سرمايه‌سالارى ( كاپيتاليسم ) است ، پيش رفته است .\r\nپيش از دهه 1960 ، زمانى كه در مقايسه با وضعيت كنونى ، خانواده‌هاى بيشترى در مسير سنتى خود ساماندهى شده بودند ، زنان منادى همين خصلت ( مراقبت ) كه خانواده و جامعه را به يكديگر گره مىزد ، بودند . دست‌كم در ميان طبقات متوسط ، تقسيم كار روشنى در ميان دو جنس وجود داشت كه به زنان امكان مىداد مقدار زيادى از وقت خود را به تغذيه و پرورش\r\n\r\n\r\n","description":"","footnote":"\r\n( 1 )\r\n - Jane Addams , Democracy and Social Ethics ( Cambridge Mass . : Belknap / Harvard University Press , 1964 ) . \r\n","page_name":" 42 ","page_number":42},
  {"content":"\r\n\r\nخانواده اختصاص دهند ؛ يعنى براى فرزندان در هنگام خواب قصه بخوانند ، آنها را در انجام تكاليف درسى كمك كنند ، هدايا را بسته‌بندى نمايند ، در نشستهاى اوليا و مربيان شركت كنند و فعاليتهاى كليسايى داشته باشند . اما در دهه 1970 ، وظايف غيرمنفعت طلبانه‌اى كه لازمه بزرگ كردن كودكان و ساختن جامعه بود ، منسوخ شد زيرا جامعه آمريكا دستخوش تغييرات بزرگى شده بود . جنبشى آزادى بخش كه اغلب زنان را به پيروى از قالبهاى رقابتى مردان در بازار كار تشويق مىكرد و مجموعه‌اى جديد از فشارهاى اقتصادى كه به طور روزافزون مستلزم آن بود تا پدر و مادر هر دو در نيروى كار حقوق‌بگير قرارگيرند تا بتوانند سطح زندگى طبقه متوسط خود را حفظ كنند ، سبب شد تا قالبهاى سنتى درهم بشكند .\r\nالبته ، پيش از آنكه خيلى براى نقشهاى سنتى دلتنگ شويد ، بايد يادآورى كنيم كه بار از خودگذشتگى كه بر دوش زنان خانه‌دار بود ، اغلب بسيار طاقت‌فرسا بود . عدّه بسيارى تمام عمر خود را در خدمت به نيازهاى ديگران مىگذراندند . گيليگان بر اين باور است تغيير عمده‌اى كه توسط فمينيسم ايجاد شد اين بود كه به زنان توانايى داد تا بپذيرند كه علاوه بر ديگران ، عيبى ندارد كه از خود نيز مراقبت كنند . « 1 » جين آدامز ، به‌رغم آنكه نقشهاى سنتى زنان را مورد تأييد قرار مىداد ، عقيده داشت كه زنان بايد متحمل تلاشى سخت براى يافتن هويت خود باشند . « 2 »\r\n\r\n\r\n","description":"","footnote":"\r\n( 1 )\r\n - Carol Gilligan , In a Different Voice : Psychological Theory and Womens Development ( Cambridge Mass . : Harvard University Press , 1982 ) , pp . 149 , 129 . \r\n( 2 )\r\n - Jean Bethke Elshtain , Democracy on Trial ( New York : Basic , 1995 ) , p . 129 . \r\n","page_name":" 43 ","page_number":43},
  {"content":"\r\n\r\nدرون‌بينىهاى آدامز و گيليگان نشان دهنده زندگى زنان سفيدپوست طبقه متوسط است و خيلىكم شامل حال زنان فقير ، به‌ويژه زنان تهيدست سياهپوست مىشود . از ابتداى شكل‌گيرى اين كشور ، زنان رنگين‌پوست درگير كارهاى مشقت‌بارى هم در محل كار كه اغلب آشپزخانه يك زن سفيدپوست بود و هم در خانه خود بوده‌اند . آنها همواره ، علاوه بر فرزندان خود ، از فرزندان زنان سفيدپوست ثروتمند نيز مراقبت كرده‌اند و در قبال آن چندان چيزى بدست نياورده‌اند . به اين ترتيب ، زنان سياهپوست دو برابر كار كرده‌اند و دو برابر نيز ناديده گرفته شده‌اند .\r\nاين سير تاريخى كوتاه تا حدى نشان مىدهد چرا تا همين اواخر خطاهاى كشور ما در جبهه حمايت از والدين ، به واسطه وجود ذخيره‌اى بزرگ و عميق از كار رايگان زنان ، از چشمها پوشيده مانده بود . زنان ما ، نسل اندر نسل ، بخش عظيمى از زندگى خود را به سرمايه‌گذارى غيرمنفعت‌طلبانه در خانه و اجتماع اختصاص داده بودند و همين امر باعث استحكام كشور ما مىشد . زنان با پرورش كودكان و با ايجاد يك شبكه مراقبتى كه شامل همسايگان و همشهريان نيز مىشد ، صلاحيت و شخصيتى را خلق كرده بودند كه دموكراسى و اقتصاد ما بر آن تكيه مىكرد . به اين ترتيب ، كار نامريى زنان ، بستر شكوفايى و قدرت آمريكا بوده است . به علاوه ، همچنان‌كه زنان منابع سرمايه انسانى و اجتماعى ما را رشد داده و مراقبت مىكردند ، تناقض‌هايى را كه جزء جدايىناپذير فرهنگ سياسى ما است ، مىپوشاندند . محافظه‌كاران اين فرصت را داشتند تا ايمان كوركورانه نسبت به بازار را رشد دهند ، زيرا زنان همه امور غيرتجارى مهم را انجام\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nمىدادند . در اين ميان ليبرال‌ها هم فرصت اين را پيدا مىكردند تا ذائقه لذت‌جويى فردى را توسعه دهند ، زيرا زنان به ديگران رسيدگى مىكردند .\r\nامروزه ، آشكار است كه ديگر تكيه بر كار نامريى زنانه ، به منزله منبعى براى سرمايه انسانى و اجتماعى ، كاربردى ندارد . زنان امروزى براى دستيابى به رشد فردى كاملًا مصمم هستند . به علاوه ، واقعيت‌هاى اقتصادى زندگى خانوادگى از بازگشت ساختارهاى سنتى جلوگيرى مىكند .\r\nدستمزدهاى رو به كاهش مردان و هزينه‌هاى بسيار بالاى تك‌سرپرستى ، به سختى اجازه آن را مىدهد كه سناريويى طرح كنيم تا برطبق آن شمار فراوانى از زنان فرصت ماندن تمام وقت در خانه را داشته باشند .\r\nجاى بسى شگفتى است كه نقشهاى پرورش دهندگى و مراقبتى كه تا اين اندازه در فرهنگ معاصر ما بىقدر و منزلت است ، در عرصه بازار از عوامل بسيار تأثيرگذار به شمار مىآيد . وقفه‌هاى كارى كه به دليل زايمان و نيازهاى خاص سالهاى ابتدايى زندگى كودك براى زنان به وجود مىآيد ، به قيمت‌گرانى در مسير كسب قدرت كارى آنان تمام مىشود . مطالعه‌اى كه توسط مؤسسه رَند « 1 » صورت گرفته ، نشان مىدهد وقفه كارى دو تا چهار ساله درآمد مادام‌العمر را 13 درصد كاهش مىدهد ، در حالى كه وقفه پنج ساله باعث 19 درصد كاهش مىشود . « 2 » البته اگر مىخواستيم برنامه‌هاى حمايت از خانواده را توسعه دهيم ، زنان بيشترى مىتوانستند در طول سالهاى\r\n\r\n\r\n","description":"","footnote":"\r\n( 1 )  - Rand Corporation \r\n( 2 )\r\n - Gus A . Haggstrom , Linda J . Waite , David E . Kanouse , and Thomas J . Blaschke , \" Changes in Life Styles of New Parents \" ( Santa Monica , Calif . : Rand Corporation , Dec . 1984 ) , p . 61 . \r\n","page_name":" 45 ","page_number":45},
  {"content":"\r\n\r\nفرزندآورى خود ، در مسير ارتقاى شغلى باقى بمانند .\r\n\r\nپدران تحت محاصره\r\nناتوانى كشور ما در ارج نهادن به كار والدين يا حتى شناسايى آن ، زنان و مردان را به شيوه‌هاى گوناگونى مجازات كرده است . اگر كار انجام شده توسط مادران ناديده گرفته شده است ، پدران نيز به دليل برنامه‌ها و سياستهايى كه اهميت رابطه پدر - فرزند را ناديده مىگيرند ، تحت تهاجمى خاص قرار گرفته‌اند . در سى سال گذشته ، اصلاحات قوانين طلاق و توسعه گسترده نظام رفاهى ما ، دست به دست يكديگر داده تا شرايط بسيار دشوارى براى بخش بزرگى از مردان آمريكايى ( چيزى حدود يك سوم تا نيمى از آنان ) براى زندگى در كنار فرزندانشان يا داشتن رابطه مؤثر با آنها به‌وجود آورد . برنامه حمايت از خانواده‌هاى داراى كودك نيازمند ، يكى از اين نوع برنامه‌ها است . نگاهى به گذشته ، نشان مىدهد كه اين برنامه كه به مدت سه دهه بخش عمده حمايت مالى از خانواده‌هاى فقير را در سراسر كشور برعهده داشت ، به صورتى طراحى شده بود كه به عمد پدران را از دايره حضور خارج كند . مقررات به اين صورت بود كه چنانچه « مرد تنومندى » در خانواده وجود مىداشت ، زنِ داراى فرزند نيازمند ، نمىتوانست براى خود و فرزندانش تقاضاى تسهيلات كند . « 1 »\r\nاين امر سبب مىشود تا مردان به طوركلى از آشيانه بيرون رانده شوند . مقررات مربوط به اين برنامه نه تنها رويگردانى عظيمى براى ازدواج به\r\n\r\n\r\n","description":"","footnote":"\r\n( 1 )\r\n - Diana DiNitto , Social Welfare : Politics Public Policy ( New York : Allyn Bacon , 1995 ) , pp . 169 - 70 . \r\n","page_name":" 46 ","page_number":46},
  {"content":"\r\n\r\nوجود مىآورد ، بلكه شرايط را براى مردان فقيرى كه مىخواستند پدر فرزندانشان باشند ، بسيار دشوار مىكرد . اين مقرراتِ مورد حمايت دولت ، به خوبى نشان مىدهد كه چرا مواليد نامشروع در جامعه سياهان از 21 درصد در سال 1960 به 8 / 69 درصد در سال 1996 رسيده است . « 1 »\r\nدر سالهاى اخير مردان ، ناتوانى و بىقدرتى بسيار هولناكى را در محل كار و خانواده تجربه كرده‌اند ؛ و به همين دليل ميليون‌ها مرد در حال روى آوردن به گروههايى چون پيمان نگهداران « 2 » و « ملت اسلام » « 3 » هستند . مردان سرخورده و سرگردان به دنبال يافتن آرامش در گروه‌هاى برادرى محور هستند و به سوى خداى خود به درونگرايى روى مىآوردند . مسيح يا الله ممكن است براى اين مردان به گونه‌اى از راه برسند كه براى كارفرمايان يا دولت مسئله‌ساز باشد .\r\nآشكارترين نمود تعصب ضدپدرى در سياستهاى عمومى ما ، ديوآسا جلوه دادن پدران و لاابالى نشان دادن آنها است ، گزارشى از اداره آمار در سال 1989 با عنوان « حمايت از كودكان و نفقه » خشم عمومى را در اين زمينه برانگيخت . اين گزارش نشان مىداد كه چگونه بيش از يك چهارم تمام پدرانى كه حضانت فرزندان خود را برعهده ندارند ، از زندگانى كودكان خود غايب هستند و هيچ نقشى در حمايت از آنها ندارند . « 4 » اين يافته‌ها در\r\n\r\n\r\n","description":"","footnote":"\r\n( 1 )\r\n - Stephanie Ventura , demographer , National Center for Health Statistics , telephone interview , Dec . 10 , 1997 . \r\n( 2 )  - Promise Keepers \r\n( 3 )  - Nation of Islam \r\n( 4 )\r\n - U . S . Bureau of the Census , Child Support and Alimony : 1989 , Current Population Reports , Series P 60 , No . 173 ( Washington , D . C . : GPO , 1991 ) . \r\n","page_name":" 47 ","page_number":47},
  {"content":"\r\n\r\nعين‌حال كه تكان دهنده و شرم‌آور است ، جهت دستيابى به آنها ، برخى عوامل ناديده گرفته شده‌است . نخست آنكه حدود 40 درصد از « پدران غايبى » كه در اين گزارش مورد بحث قرار گرفته‌اند ، نه حق حضانت داشته‌اند و نه حق ديدن فرزندان‌شان را ؛ بنابراين توانايى ايجاد ارتباط با فرزندان‌شان را نداشته‌اند . خيلى عجيب به نظر مىرسد كه آنها را با واژه تحقيرآميز « غايب » مورد خطاب قرار دهيم در حالى كه آنها حقى براى حاضر بودن نداشته‌اند .\r\nبه علاوه ، مطالعه نه چندان شناخته شده‌اى كه توسط وزارت بهداشت و خدمات انسانى صورت گرفته است ، نشان مىدهد مادرانى كه داراى حضانت نبوده‌اند ، به نسبت پدران فاقد حق حضانت ، سابقه بسيار بدترى در تبعيت از قوانين حمايتى كودك داشته‌اند ؛ به اين معنا كه حدود نيمى از چنين مادرانى ، در جهت حمايت از كودكان خود حتى يك گام برنداشته‌اند . « 1 » چنين به نظر مىرسد همين كه ارتباط يك سرپرست ، خواه پدر يا مادر با كودك قطع شود ، ديگر مشاركتى براى حمايت مالى از او وجود نخواهد داشت . بسيار به دور از واقعيت است كه گمان كنيم بدون داشتن ارتباط عاطفى با كودك ، مىتوانيم تمام مسئوليت‌هاى سنتى پدر و مادر را پابرجا نگاه داريم . « 2 » با اين‌حال ، در عوض اتخاذ سياستهايى براى\r\n\r\n\r\n","description":"","footnote":"\r\n( 1 )\r\n - Daniel R . Geyer and Steven Favasky , \" Custodial Fathers : Myths , Realities , and Child Support Policy , \" Journal of Marriage and the Family 55 ( Feb . 1993 ) : 73 - 89 . \r\n( 2 ) - براى مطالعه عميق‌تر ، به مقاله زير مراجعه كنيد :\r\n Jack Krammer , \" what Do we Really Know About Child Support ? \" Crisis ( Jan . 1994 ) : 16 . \r\n","page_name":" 48 ","page_number":48},
  {"content":"\r\n\r\nكمك به والدين فاقد حق حضانت جهت ارتباط با فرزندان‌شان ، آنچه ظاهراً توانايى انجام آن را داريم سركوب هرچه بيشتر پدران بيچاره است ؛ همان چيزى كه در نهايت به پديده نبودِ پدر در سراسر جهان منجر خواهد شد .\r\nافزايش چشمگير نبودِ پدر تا اندازه‌اى نشان مىدهد كه چرا اين همه نوجوان و جوان ، خارج از كنترل هستند . اكنون شواهد معتنابهى در مورد رابطه ميان نبودِ پدر و فقر كودكان ، بزهكارى نوجوانان وخودكشى آنان وجود دارد .\r\n\r\nپيوند ميان پدر و مادر با فرزند\r\nپيوند ميان پدر و مادر با فرزند ، در تحليلى بنيادين ، از قوىترين و قديمىترين دلبستگىهاى بشرى است . هنگامى كه اين پيوند تضعيف و فرسوده شود ، پيامدهاى ويرانگر آن در سراسر كشور ديده مىشود ، زيرا اين پيوند اساسى ، والاترين منبع به هم پيوستگى جامعه است .\r\nاچ . اف . هارلو ، روانشناس حيوانات ، در مجموعه‌اى از مطالعات معروف خود بر روى نوزادان ميمون ، اهميت فراوان عشق پدر و مادرى را به اثبات رساند . او با گرفتن گروهى ميمون تازه متولد شده از والدين‌شان ، براى آنها والدين جايگزين مصنوعى قرار داد . به رغم آنكه اين بچه ميمونها تمام مواد لازم را براى رشد جسمى دريافت مىكردند - آب ، موادغذايى ، دماى مناسب و حفاظت در برابر بيمارى - به توسعه‌يافتگى واقعى نمىرسيدند . در آزمايش هارلو ، ميمونهاى محروم از پدر و مادر واقعى ، به موجوداتى گنگ\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nتبديل مىشدند كه رفتارهاى عجيب و انزواطلبانه - از نوعى كه در افرادِ داراى عقب‌افتادگى شديد ديده مىشود - از خود نشان مىدادند .\r\nاين جايگزينهاى مصنوعى نمىتوانستند مراقبتى عاشقانه ، عاطفى و واكنشى ارائه كنند و در نتيجه بچه ميمونها در حالى بزرگ مىشدند كه هيچ دركى از دادن و گرفتن در زمينه يادگيرى و بازى ، تغذيه و نوازش و . . . نداشتند . اين بچه ميمونها جان به در برده و سرانجام بزرگسال مىشدند ، اما بزرگسالانى كه نمىتوانستند با نوع خود ارتباط بگيرند يا توليدمثل كنند . « 1 » مضمون آزمايش هارلو براى انسان نيز روشن است : صِرف جان به در بردن جسمى ، متضمن سلامت فرد نيست . توسعه كامل انسان مستلزم چيزى بسيار ژرف‌تر و پيچيده‌تر از آب و غذا است ؛ اين امر نيازمند عشقى پايدار و نگاهدارنده است . به گفته ويلارد گيلين ( روانپزشك ) : « براى ابداع ظرفيتى مشابه در كودك ، لازم است با عشق از او مراقبت كرد . » « 2 »\r\nچه كسانى عشق دگرگون كننده را ارائه مىدهند ؟ روشن است كه والدين . زيرا اين مادران و پدران هستند كه به نحوى ديوانه‌وار به فرزند خود عشق مىورزند . همان‌گونه كه يورى برونفنبرن ( روانشناس كودك ) اشاره كرده است ، كودكان با دريافت مقادير زيادى « دلبستگى عاطفى و به‌دور از حسابگرى » كه در بيشتر موارد از سوى مادر يا پدر و در برخى موارد استثنايى از سوى مادربزرگ يا پدربزرگ يا برخى مراقبان دلسوز ديگر ،\r\n\r\n\r\n","description":"","footnote":"\r\n( 1 )\r\n - Harry F . Harlow , \" Love in Infant Monkeys , \" Scientific American , June 1959 , pp . 68 - 74 . \r\n( 2 )\r\n - Willard Gaylin , \" In the Beginning : Helpless and Dependent , \r\n\"\r\n in Willard Gaylin , Ira Glasser , Steven Marcus , and David J . Rothman , eds . , Doing Good : The Limits of Benevolence ( New York : Pantheon , 1978 ) , p . 10 . \r\n","page_name":" 50 ","page_number":50},
  {"content":"\r\n\r\nعرضه مىشود ، شكفته مىشوند و مىبالند . « 1 » اين همان نيروى جادويى است كه پايه‌گذار خود دوستى و عزت‌نفس است . همين كه كودكى ياد گرفت خود را دوست بدارد ، مىتواند به طور عميق دغدغه ديگران را نيز داشته باشد . به اين ترتيب ، عشق و علاقه والدينى نه تنها قوياً به توسعه يافتگى يك انسان به تمام معنا كمك مىكند ، بلكه جامعه بزرگ‌تر را نيز تغذيه و حفظ مىكند . ارتباط آن ، به قدر كافى مستقيم است ؛ يعنى دغدغه داشتن نسبت به سعادت و رفاه ديگران اساس عاطفه ، وجدان و شهروندى است . هنگامى كه يك كودك از محبت والدين محروم باشد ، همانند آزمايش هارلو ، در وضعيتى كودكانه رشد مىيابد و هرگز خوددوستى و ديگردوستى در وجود او توسعه پيدا نمىكند . اين دستوركارى است براى خشونت ، عليه خود و ديگران ، زيرا خشم و خشونت در صورتى كه به واسطه تعهد نسبت به كسى يا چيزى ، مهار نشود ، همچنان خام و لگام گسيخته باقى مىماند . اين دستوركارى است براى فروپاشى مدنى .\r\n\r\nدنيايى وارونه\r\nدر آمريكاى امروز ، ميليون‌ها كودك از هر نژاد ، جنسيت و طبقه‌اى در وضعيت دهشتناكى به‌سر مىبرند . به اين واقعيت‌ها توجه كنيد :\r\nاز سال 1983 ، نرخ خودكشى كودكانِ چهارده تا هفده ساله ، 172\r\n\r\n\r\n","description":"","footnote":"\r\n( 1 )\r\n - Urie Bronfenbrenner , \" Discovering What Families Do \" , in Rebuilding the Nest : A New Commitment to the American Family ( Milwaukee , Wis . : Family Service America 1990 ) , p . 31 . \r\n","page_name":" 51 ","page_number":51},
  {"content":"\r\n\r\nدرصد افزايش يافته است .\r\nيك پنجم ( 5 / 20 درصد ) تمام كودكان با فقر رشد مىكنند ؛ يعنى 36 درصد افزايش از سال 1970 .\r\nاز پايان دهه 1980 شمار كودكان بىخانمان سه برابر شده است .\r\nاز سال 1992 مصرف موادمخدر در ميان دانش‌آموزان سال آخر دبيرستان ، 44 درصد فزونى يافته است .\r\nاز اوايل دهه 1970 نمره‌هاى درسى 27 رتبه پايين آمده است .\r\nاز سال 1980 نرخ خودكشى در ميان نوجوانان سياهپوست ، بيش از سه برابر شده است .\r\nاز سال 1970 چاقى در ميان كودكانِ دوازده تا هفده ساله ، دو برابر شده است . « 1 »\r\nبرخى از اين آمارها ( فقر و بىخانمانى ) درد كودكان طبقه محروم و برخى ديگر ( چاقى ، نمره‌هاى درسى ) وضعيت كودكان طبقه متوسط را نشان مىدهد . پديده‌هايى مانند طلاق ، باردارى نوجوانان ، شكست تحصيلى\r\n\r\n\r\n","description":"","footnote":"\r\n( 1 )\r\n - James Alan Fox , Trends in Juvenile Violence : A Report to the United States Attorney General on Current and Future Rates of Juvenile Offending ( Washington D . C . : Bureau of Justice Statistics , Mar . 1992 ) ; Centers for Disease Control , \" Rates of Homicide \r\n. . .\r\n Among Children , \" pp . 101 - 5 ; Select Committee on Children , Youth , and Families , U . S . Children and Their Families , p . 31 , and National Law Center on Homelessness and Poverty , Blocks to Their Future : A Report on the Barriers to Preschool Education for Homeless Children , Sep . 1997 ; Lloyd D . Johnson et al . , National Survey Results on Drug Use from the Monitoring the Future Study , 1975 - 1996 ( Washington D . C . : National Institute on Drug Abuse , 1997 ) , Table 20 - 1 ; Karen W . Arenson , \" Students Continue to Improve , College Board Says , \" New York Times , Aug . 23 , 1996 , p . A 16 ; Centers for Disease Control , Morbidity and Mortality Weekly Report , Apr . 21 , 1995 , and Suicide Deaths and Rates Per 100 , 000 , United States , 1989 - 1995 , unpublished data ; National Center for Health Statistics , Health United States 1996 - 97 , Table 73 , p . 193 . \r\n","page_name":" 52 ","page_number":52},
  {"content":"\r\n\r\nو بدرفتارى جسمى ديگر محدود به محله‌هاى فقيرنشين نيستند . كودكانِ خارج از كنترل ، هم از محله‌هاى ثروتمندنشين و هم از بخشهاى پايين دست هستند . گزارش اخير مؤسسه كارنگى ، عمق و گستره مسائل مرتبط با كودكان ما را چنين توصيف مىكند : « تقريباً نيمى از نوجوانان آمريكايى ، در معرض خطر بالا يا متوسطِ آسيب رساندن جدى به فرصتهاى زندگى خود هستند . اين زيانها ممكن است كوتاه مدت و سريع باشد يا همانند يك بمب ساعتى كه در نوجوانى كار گذاشته شده‌است با تأخير عمل كند . » « 1 »\r\nافزايش شديد خشونت جوانان شايد دردآورترين و پرهزينه‌ترين جلوه بىكفايتى ما در پرورش جوانان‌مان باشد . اكنون جوانان ، مسئول ارتكاب 20 ميليون جرم در سال هستند كه باور كردنى نيست . در فاصله ميان سالهاى 1985 و 1994 ، دستگيرى افراد چهارده تا هفده ساله به جرم قتل 172 درصد و جرايم خشونت‌آميز ديگر ( تجاوز ، سرقت و استعمال موادمخدر ) 46 درصد افزايش پيدا كرد . « 2 » واقعيتى كه چندان درك نشده ، هزينه سنگين مرتبط با جرايم نوجوانان است ؛ هزينه يك عمر درون يا بيرون زندان كه سرانجام جامعه بايد آن را بپردازد . يك پژوهش جديد ، هزينه تقريبى ماليات دهندگان به ازاى هر جوان بزهكار را 5 / 1 ميليون دلار برآورد مىكند . « 3 »\r\nدر روزگارى كه ما عادت كرده‌ايم همه جرم و جنايتها را به مردان\r\n\r\n\r\n","description":"","footnote":"\r\n( 1 )\r\n - Carnegie Council on Adolescent Development , Great Transitions : Preparing Adolescents for a New Century ( New York : Carnegie Corporation of New York , Oct . 1995 ) , p . 10 . \r\n( 2 )  - Fox , Trends in Juvenile Violence . \r\n( 3 )\r\n - Fox Butterfield , \" Survey Finds That Crimes Cost 450 Billion a Year , \" New York Times , Apr . 22 , 1996 , p . A 8 . \r\n","page_name":" 53 ","page_number":53},
  {"content":"\r\n\r\nجوان سياهپوست نسبت دهيم ، جالب است بدانيم كه رشد بزهكارى ، نوجوانان « هم نژادها ، طبقات اجتماعى و همه نوع سبك زندگى » را دربرمىگيرد . گرچه پسران جوان سياهپوست چهار تا پنج برابر بيش از پسران سفيدپوست همسن خود در معرض دستگيرى به اتهام جرايم خشونت‌آميز قرار دارند ، افزايش نرخ دستگيرى جوانان سفيدپوست بسيار بالاتر از سياهان است ؛ به طورى كه در فاصله سالهاى 1988 و 1993 اين پديده در مورد سفيدپوستان 44 درصد و در مورد سياهان 19 درصد افزايش داشته است . « 1 »\r\nوقتى به آينده مىنگريم ، تصوير باز هم تيره‌تر مىشود . روند جمعيت نشان مىدهد كه در زمينه جرايم نوجوانان ، بايد انتظار وضعيت بدترى را هم داشته باشيم . يك « افزايش نسبتاً شديدِ زادآورى » در اواخر دهه 1980 و اوايل 1990 ، به معنى آن است كه در حال حاضر 40 ميليون كودك زير ده سال در آمريكا وجود دارد . از آنجا كه بسيارى از اين كودكان زير خط فقر و در خانواده‌هاى از هم پاشيده زندگى مىكنند ، هم شرايط براى آنكه آنها هجم جديدى از جرايم نوجوانى را به راه اندازند ، فراهم است .\r\nاگر هزاران جوانان آمريكايى به دست همتايان خود كشته يا زخمى مىشوند ، هزاران جوان ديگر در كابوسهاى شبانه خود ناپديد مىگردند . اين جوانان خود را نابود مىكنند زيرا آنها خودكشى را تنها راه برون‌رفت از وضعيت ناخوشايند خود مىدانند . شمار آنها نيز روبه‌فزونى است . در فاصله\r\n\r\n\r\n","description":"","footnote":"\r\n( 1 )\r\n - Barbara M . Jones , \" Guns , Drugs , and Juvenile Justice : Three Aspects of the Crisis in Youth Violence , \" paper prepared for the Task Force on Parent Empowerment , Apr . 17 , 1996 , p . 1 . \r\n","page_name":" 54 ","page_number":54},
  {"content":"\r\n\r\nسالهاى 1960 و 1994 ، نرخ خودكشى در ميان نوجوانان تقريباً سه برابر شد ؛ به طورى كه خودكشى به سومين علت مهم مرگ‌ومير جوانان تبديل گرديد . به نظر مىرسد كودكان سياهپوست و كودكان خُردسال به شكل جديد و هولناكى در معرض خطر هستند ؛ نرخ خودكشى در ميان پسران ده تا چهارده ساله سياهپوست ، بين سالهاى 1980 و 1995 به طور باورنكردنى 240 درصد بالا رفته است . « 1 »\r\nيك واقعيت بسيار شرم‌آور اين است كه ايالات متحده ، در ميان همه كشورهاى ثروتمند ، بالاترين درصد فقر كودكان ؛ يعنى 5 / 20 درصد را به خود اختصاص داده است ؛ رقمى كه نشان دهنده 36 درصد افزايش از سال 1970 است . « 2 » كاملًا روشن است كه كودكان در سالهاى اخير سهمى از رونق اقتصادى آمريكا نبرده‌اند . به‌ويژه وضعيت كودكان كم‌سال‌تر بدتر است ؛ نرخ فقر براى كودكان زير شش سال 23 درصد است ؛ يعنى در حال حاضر 5 ميليون كودك پيش‌دبستانى زير خط فقر زندگى مىكنند . « 3 » 47 درصد كودكان سياهپوست و 34 درصد كودكان اسپانيايىتبار [ در آمريكا 
  ] فقير هستند ، اما در سالهاى اخير نرخ فقر در ميان سفيدپوستان دو برابر بيش از سياهان رشد كرده است . قابل توجه است كه در سال 1996 ؛ 69 درصد\r\n\r\n\r\n","description":"","footnote":"\r\n( 1 )\r\n - Centers for Disease Control , \" Suicide Among Children , Adolescents , and Young Adults - United States , 1980 - 1992 , \" vol . 44 , no . 15 , Apr . 21 , 1995 , pp . 286 - 90 ; National Center for Health Statistics , Mortality Data Tapes , \" Suicide Deaths and Rates per 100 , 000 , United States , 1989 - 1995 . \r\n( 2 )\r\n - Sylvia Ann Hewlett , Child Neglect in Rich Nations ( New York : UNICEF , 1993 ) , p . 1 . \r\n( 3 )\r\n - U . S . Bureau of the Census , 1997 March Current Population Survey , App . C , Table 20 . \r\n","page_name":" 55 ","page_number":55},
  {"content":"\r\n\r\nكودكان فقير در خانواده‌هايى زندگى مىكردند كه دست‌كم يك بزرگسال شاغل در بين هركدام وجود داشت . اين رقم در سال 1993 به 61 درصد رسيد . « 1 » در سالهاى پايانى دهه 1990 ، يافتن شغل لزوماً به معناى برون‌رفت خانواده از فقر نيست .\r\nاستعمال موادمخدر نيز در ميان نوجوانان در حال افزايش است . بين سالهاى 1992 و 1995 مصرف موادمخدر غيرقانونى توسط نوجوانان به‌طور چشمگيرى فزونى يافت . در سال 1996 دولت از افزايش آسيب‌زاى مصرف موادمخدر در تمام گروههاى سنى خبر داد . براى مثال ، بين سالهاى 1992 و 1995 ، مصرف مارى جوانا توسط دانش‌آموزان ارشد دبيرستانى 63 درصد افزايش يافت و در همين حال مصرف موادمخدر استنشاقى توسط دانش‌آموزان سال‌هاى اول دبيرستان نيز 28 درصد افزايش يافت . « 2 »\r\nدر عرصه آموزشى نيز خبرها به همان اندازه ناخوشايند است ، زيرا عقب‌ماندگى و شكست تحصيلى همچنان در تعقيب نوجوانان و جوانان آمريكايى است . اطلاعات گردآورى شده توسط كميته ملى ارزيابى پيشرفت تحصيلى « 3 » كه از 1969 ، همه ساله نمونه‌هاى كشورى دانش‌آموزان نه ، ده ، سيزده و هفده ساله را مورد سنجش قرار داده است ، « نشانه‌هاى اندكى از\r\n\r\n\r\n","description":"","footnote":"\r\n( 1 )\r\n - Joe Dalaker , statistician , Bureau of Census , telephone interview , Oct . 15 , 1997 . \r\n( 2 )\r\n - National Survey Results on Drug Use ; National Institute on Drug Abuse , \" Facts About Teenagers and Drug Abuse , \" NIDA Capsule Series ( C - 83 - 07 ) , 1996 ; \" Monitoring the Future Study : Trends in Prevalence of Various Drugs for 8 th Graders , 10 th Graders and High School Seniors , \" NIDA Capsule Series ( C - 94 - 01 ) , 1996 . \r\n( 3 )  - National Assessment of Educational Progress \r\n","page_name":" 56 ","page_number":56},
  {"content":"\r\n\r\nروند مثبت » در زمينه خواندن و نوشتن ارائه مىدهد « 1 » . كودكان آمريكايى ، در بيشتر پژوهشهاى بين‌المللى كه در آنها موفقيت تحصيلى مورد سنجش قرار مىگيرد ، تقريباً در پايان يا نزديك به پايان فهرست برندگان قرار دارند ؛ به طورى كه در فيزيك از ده كشور ، هفتم و در مهارت حد متوسط رياضى دهم هستند .\r\nواقعيت ناخوشايند ديگر اين است كه فقط 7 / 69 درصد از دانش‌آموزان آمريكايى كه وارد كلاس نهم مىشوند ، چهار سال بعد ، مدرك ديپلم دبيرستان خود را اخذ مىكنند ؛ رقمى كه نسبت به سال 1970 ؛ 7 درصد كاهش نشان مىدهد . « 2 » بسيارى از سياستگذاران ، اين امر را در دورانى كه در ديگر كشورهاى پيشرفته ، تحصيلات دبيرستانى تقريباً فراگير است ، به منزله شرمسارى يك كشور به شمار مىآورند . براى مثال در ژاپن 90 درصد هفده ساله‌ها از دبيرستان فارغ‌التحصيل مىشوند .\r\nبخش عظيمى از جوانان آمريكايى نه تنها در حالى رشد مىكنند كه داراى تحصيلات نامناسب هستند و آمادگى كافى را براى بازار كار ندارند ، بلكه شمار قابل ملاحظه‌اى از آنها به دليل مشكلات عاطفى جدى كه دائماً در حال افزايش است ، بيش از پيش ناتوان مىشوند . بنا بر گزارش مؤسسه كارنگى ، جوانان امروزى براى دست‌وپنجه نرم كردن با فشارهاى زندگى دچار مشكل هستند : « بسيارى از آنها افسرده هستند و حدود دو سوم از\r\n\r\n\r\n","description":"","footnote":"\r\n( 1 )\r\n - National Center for Education Statistics , NAEP 1994 Trends in Academic Progress ( Washington , D . C . : GPO , Nov . 1996 ) , p . iv . \r\n( 2 )\r\n - National Center for Education Statistics , 1997 , Table 99 , \" High school graduates compared with population 17 years of age , by sex and control of school : 1869 - 70 to 1996 - 97 , p . 108 , Dec . 31 , 1997 . \r\n","page_name":" 57 ","page_number":57},
  {"content":"\r\n\r\nجوانان اظهار مىكنند كه بارها به خودكشى فكر كرده‌اند . » « 1 » از سال 1971 شمار نوجوانان پذيرفته شده در بيمارستان‌هاى روانى بخش خصوصى پانزده برابر شده است . متخصصان امر ، اين روند هشدار دهنده را به مجموعه‌اى از فشارها مانند طلاق و غيبت پدران و روزهاى طولانى كار آنان ، نسبت مىدهند كه سبب شده بسيارى از والدين در تأمين حمايت‌هاى مستدام براى فرزندان خود دچار مشكل شوند . فشار بر مادران مجرد مخصوصاً خيلى شديد است . در واقع ، در بسيارى از موارد فشار به قدرى شديد است كه امر سرپرستى از كودك به كلى از هم مىپاشد .\r\nاز اين بررسى مختصر ، يك موضوع كاملًا روشن مىشود و آن اينكه نه تنها كودكان آمريكايى موفق به رشد و پيشرفت نمىشوند ، بلكه در چند مورد حساس ، وضعيت و شرايط زندگى آنان دائماً رو به وخامت مىرود . در مجموع ، كودكان امروز به نسبت كودكان سى ، بيست يا حتى پنج سال گذشته ، زندگى پر خطرتر و فقرزده‌ترى را دنبال مىكنند . آنها همچنين امكان موفقيت تحصيلى كمترى دارند و بيشتر در معرض تجربه موادمخدر هستند . بسيارى از آنها دچار افسردگى و به طور جدى درصدد آسيب رساندن به خود هستند . بسيار دردآور است كه بدانيم كودكان آمريكايى به نسبت كودكان ديگر كشورهاى پيشرفته صنعتى جهان ، در معرض مخاطرات شديدترى هستند . اگر چه ايالات متحده دومين كشور جهان از نظر درآمد سرانه است ، در هيچ يك از شاخصهاى چشمگير رفاه كودكان ،\r\n\r\n\r\n","description":"","footnote":"\r\n( 1 )  - Carnegie , Great Transitions , p . 10 . \r\n","page_name":" 58 ","page_number":58},
  {"content":"\r\n\r\nدر رديف ده كشور نخست قرار ندارد .\r\n\r\nپيوند با والدين\r\nعشق و توجه والدين نسبت به كودك ، نقش بسيار تعيين كننده‌اى در سرنوشت وى دارد . استعدادهاى ژنتيك ممكن است در تعيين رنگ چشم و يك سوم تا نيمى از هوش كودك تعيين كننده باشند ، اما اينكه آيا يك كودك انضباط و عزت نفس خود را به‌دست مىآورد و فرد كارآمد و مولدى مىشود ، تا حد زيادى بستگى دارد به عملكرد درون دادِ پدر و مادر و اينكه چگونه جامعه بزرگ‌تر ، هم از والدين و هم از كودك ، حمايت كند . « 1 »\r\nمتأسفانه ، اين انرژى گران‌قيمت والدگرى امروزه بسيار كمتر از گذشته است . سه دهه گذشته شاهد كاهش شديد ميزان وقتگذارى والدين براى كودكان خود بوده است . ويكتور فوش ، استاد اقتصاد دانشگاه استانفورد ، ثابت كرده است كه ميزان وقتگذارى والدين براى فرزندان خود در دهه‌هاى 1970 و 1980 به طرز شگفت‌انگيزى كاهش پيدا كرد ؛ كودكان سفيدپوست هفته‌اى ده ساعت از وقتگذارى والدين خود را از دست دادند ، « 2 » در حالى كه كودكان سياهپوست دوازده ساعت را از دست دادند . ادوارد ولف ( اقتصاد دان ) با استفاده از يك مجموعه داده‌هاى جديد ، نشان داده است كه در ظرف زمانى سى سال ، وقتگذارى والدين 13 درصد كاهش پيدا\r\n\r\n\r\n","description":"","footnote":"\r\n( 1 )\r\n - David C . Rowe and Robert Plomin , \" The Importance of Nonshared ( E ) Environmental Influences in Behavioral Development , \" Developmental Psychology 17 , no . 5 ( 1981 ) : 517 - 53 . \r\n( 2 )\r\n - Victor Fuchs , Womens Quest for Economic Equality ( Cambridge , Mass . : Harvard University Press , 1988 ) , p . 111 . \r\n","page_name":" 59 ","page_number":59},
  {"content":"\r\n\r\nكرده است . « 1 » روى آوردن مادران به نيروى كار حقوق بگير ، نرخ صعودى طلاق و در نتيجه ترك كودكان از سوى پدران و نيز افزايش ميزان ساعت كار ، عواملى است كه بر ميزان وقتگذارى والدين براى فرزندان‌شان تأثير گذاشته‌است .\r\nكارگر معمولى در حال حاضر سالانه 163 ساعت بيش از سال 1969 ؛ يعنى سالانه يك ماه اضافى كار مىكند . « 2 »\r\nناتوانى روبه‌افزايش والدين براى اختصاص دادن وقت قابل توجهى به فرزندان خود ، سبب شده است تا ميليون‌ها نوجوان به حال خود رها شوند و كم يا بيش به صورت نامطلوبى با امر دشوار رشد كردن ، در دهه 1990 دست‌وپنجه نرم كنند . درست است كه برخى كودكان همچنان در جوامع حمايت‌گر توسط والدينِ با فكر و با توجه بزرگ مىشوند ، اما وضعيت كلى جامعه اين چنين نيست . آمريكاى معاصر متشكل از والدين پرمشغله و تنش‌زده‌اى است كه روزبه‌روز توانايى حضور در كنار فرزندان‌شان را از دست مىدهند . اكنون خروارها مطلب مكتوب وجود دارد تا به والدين بگويد چگونه پدر و مادرى باشند . قدم به هر كتابفروشى كه بگذاريد ، با قفسه‌هايى پر از جزوه‌هاى راهنما روبه‌رو مىشويد كه به تفصيل مهارتها و فنون پدر و مادرى كردن را تشريح كرده‌اند . با وجود اين ، به رغم ادعاهاى كارشناسان ، هيچ دستور كار واحدى براى بزرگ كردن كودكان وجود\r\n\r\n\r\n","description":"","footnote":"\r\n( 1 )\r\n - Edward N . Wolff , \" The Economic Status of Parents in Postwar America \" , paper prepared for the Task Force on Parent Empowerment , Sept . 20 , 1996 , p . 9 . \r\n( 2 )\r\n - Juliet B . Schor , The Overworked American : The Unexpected Decline of Leisure ( New York : Basic , 1992 ) , p . 29 . \r\n","page_name":" 60 ","page_number":60},
  {"content":"\r\n\r\nندارد . عواطفى كه والدين در ايفاى نقش خود به كار مىگيرند ، بسيار مهم است ، اما مهم‌ترين چيز ، تخصيص زمان كافى براى ايفاى اين نقش است . اگر پدرى كه همسر خود را طلاق داده است ، پسر خود را شش هفته نديده باشد يا اگر مادرى شانزده ساعت در روز كار كند ، تقريباً غيرممكن است انتظار بذل توجه پايدار و مستمرى را كه دستمايه والدگرى مطلوب است ، داشته باشيم . تربيت كودك فرآيندى اسرارآميز نيست ؛ انسانهاى بزرگسال ، از آغاز تاريخ ، خيلى پيش‌تر از آنكه داراى كارشناس و جزوه راهنما باشند ، دست اندركار اين امر بوده‌اند . درونمايه اين امر نيز وقتگذارى فراوان و رايگان است . فن بزرگ كردن كودك هر چه مىخواهد باشد ، اما آنچه براى كودك مطلوب‌تر است ، عشق و توجه متعهدانه و درازمدت پدر و مادر به او است .\r\nاكنون ، حجم قابل ملاحظه‌اى از شواهد ، حاكى از پيوندهاى شوم ميان غيبت والدين و طيف گسترده‌اى از مشكلات رفتارى و عاطفى در كودكان است . در مطالعه‌اى كه بر روى 5000 دانش‌آموز كلاس هشتم در منطقه سان ديگو و لس‌آنجلس صورت گرفت ، مشخص شد كه هر چه كودكان ساعات بيشترى را پس از مدرسه در تنهايى به‌سر مىبردند ، خطر آلودگى به موادمخدر براى آنها بيشتر مىشد . در واقع ، كودكانِ تنها در خانه ، دو برابر بيش از كودكانى كه پس از مدرسه تحت نظارت پدر يا مادر يا يك عضو بزرگسالِ ديگر خانواده قرار داشتند ، در معرض نوشيدن مشروبات الكلى يا استفاده از موادمخدر بودند . اين مطالعه مشخص كرد كه خطر افزايش مصرف موادمخدر درباره كودكان از هر جنس ، نژاد يا موقعيت اقتصادى\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nصدق مىكند . « 1 »\r\nيك پژوهش جديد به روشى مشابه درباره 000 / 90 نوجوان ، يعنى بزرگ‌ترين و جامع‌ترين پژوهشى كه درباره رفتار نوجوانان صورت گرفته است ، نشان داد كه جوانان ، چنانچه داراى پيوند نزديك با والدين خود باشند ، احتمال اينكه آنها دست به خودكشى بزنند ، دچار خشونت شوند و يا موادمخدر مصرف كنند ، خيلى كمتر مىشود . « 2 » اين پژوهش مشخص كرد كه نفس حضور فيزيكى پدر يا مادر پس از بازگشت كودك به خانه ، سر ميز شام و هنگام خواب ، وقوع رفتارهاى مخاطره‌آميز ميان نوجوانان را به طور چشمگيرى كاهش مىدهد ؛ در يافته‌اى كه پژوهش اخير دانشكده بهداشت عمومى هاروارد نيز بر آن مهر تأييد زده است ، جودى هيمن و آليسون ارل ثابت مىكنند كه كار عصرگاهى والدين اثرات به‌شدت منفى بر محيط خانه و توسع شناختى و عاطفى كودك دارد .\r\nگزارشى كه در سال 1997 براى وزارت دادگسترى تهيه گرديد ، دامنه اين تأثيرات منفى را نشان مىدهد . به نقل از اف بى آى ساعتهاى اوج جرايم خشونت‌آميز نوجوانان در حال حاضر 3 تا 8 بعدازظهر است . « 3 » اين امر\r\n\r\n\r\n","description":"","footnote":"\r\n( 1 )\r\n - J . L . Richardson et al . , \" Substance Abuse Among Eight - Grade Students Who Take Care of Themselves After School , \" Pediatrics 84 , no . 3 ( Sept . 1989 ) : 556 - 66 . \r\n( 2 )\r\n - Michael D . Resnick et al . , \" Protecting Adolescents From Harm , \" Journal of the American Medical Association ( Sept . 1997 ) : 823 - 32 ; Jody Heymann and Alison Earle , \" Family Policy for School Age Children : The Case of Parental Evening Work , \" Malcolm Wiener Center for Social Policy and John F . Kennedy School of Government , Harvard University , April 1996 , H - 96 - 2 . \r\n( 3 )\r\n - James Alan Fox and Stanford A . Newman , \" After - School Crime or After - School Programs : Tuning in to the Prime Time for Violent Juvenile Crime and Implications for National Policy , \" a report to the U . S . Attorney General , Department of Justice , Sept . 10 , 1997 , p . 3 . \r\n","page_name":" 62 ","page_number":62},
  {"content":"\r\n\r\nرا مىتوان به كاهش شديد شمار والدين حاضر در خانه براى نظارت عاليه بر كودكان خود پس از بازگشت از مدرسه نسبت داد . در سال 1970 ، 57 درصد كودكان مدرسه‌اى دست‌كم يكى از والدين خود را به طور تمام‌وقت در دسترس داشتند ؛ اين رقم در سال 1995 به 29 درصد كاهش يافته بود . « 1 » كارشناسان تخيمن مىزنند كه چيزى بين 5 تا 7 ميليون كودك پس از پايان ساعت مدرسه به خانه‌هاى خالى باز مىگردند و يك سوم تمام دوازده ساله‌ها دائماً به اميد خود رها مىشوند در حالى كه والدينشان سركار هستند . « 2 » چنين كودكانى در مقايسه با كودكانى كه يكى از والدين‌شان در خانه هستند ، آمادگى بيشترى براى فرار از مدرسه ، شكست تحصيلى ، مصرف موادمخدر و رفتار خشونت‌آميز دارند . كودكان ، به ويژه نوجوانان ، عاشق هيجان هستند و اگر تحت نظارت والدين يا مشغول يك فعاليت سازمان يافته نباشند ، مستعد درگير شدن در چيزى كه هم براى خودشان و هم براى ديگران خطرناك است ، مىشوند .\r\nوالدين ، علاوه بر حفاظت كودكان از خطرات و آسيب‌ها ، كمك شايانى نيز به موفقيت درسى آنان مىكنند . بيست سال پيش ، جيمز كلمن ، جامعه‌شناس اهل شيكاگو ، ثابت كرد كه همراهى والدين ، بسيار بيش از هر ويژگى نظام آموزش رسمى ، در تعيين موفقيت دانش‌آموز اهميت دارد . برآورد كلمن ، در ميان طيف وسيعى از موضوعات درسى ، در ادبيات ، علوم\r\n\r\n\r\n","description":"","footnote":"\r\n( 1 )\r\n - Howard Hayghe , supervisory economist , Bureau of Labor Statistics , telephone interview , Jan . 13 , 998 . \r\n( 2 )  - Fox and Newman , \" After - School Crime , \" p . 6 . \r\n","page_name":" 63 ","page_number":63},
  {"content":"\r\n\r\nو قرائت ، اين بود كه والدين تقريباً دو برابر بيش از مدرسه در تعيين موفقيت دانش‌آموز در چهارده سالگى ، توانمند هستند . « 1 » لورنس اشتاين برگ ( روانشناس ) كه به تازگى پژوهش شش ساله‌اى را در زمينه 000 / 20 نوجوان و خانواده‌هاى آنها در نُه جامعه مختلف انجام داده است نيز بر اهميت مشاركت والدين در فرآيند تحصيلى كودك تأكيد كرده است . اشتاين برگ به نحو متقاعد كننده‌اى ثابت مىكند كه در دهه 1990 ، عقب‌ماندگى و شكست تحصيلى در آمريكا « بيش از آنچه در چارچوب مدرسه رخ دهد ، مرهون شرايط درون خانه است » از هر سه پدر و مادر ، يك مورد « به طور جدى فارغ » از مسائل مرتبط با تحصيل نوجوان خود است و اين دليل اوليه آن است كه چرا اين همه دانش‌آموز آمريكايى پايين‌تر از ميزان توانمندى خود و همچنين پايين‌تر از دانش‌آموزانِ ديگر كشورهاى ثروتمند عمل مىكنند . « 2 »\r\nكلمن در پژوهش خود آشكار ساخت كه والدگرى مطلوب نه تنها عملكرد علمى فرزندان را بهبود مىبخشد ، بلكه براى توسعه سرمايه انسانى ؛ يعنى مجموعه‌اى از ويژگيها مهارتها ، دانش ، عادتهاى كارى و انگيزه - كه بارآورنده فرد جوان واجد صلاحيت است ، ضرورى مىنمايد . دست كم يك نسل كامل از اقتصاددانان و رهبران تجارى درباره وضعيت اسف‌بار\r\n\r\n\r\n","description":"","footnote":"\r\n( 1 )\r\n - James S . Coleman , \" Effects of School on Learning : The IEA Findings , \" paper presented at Conference on Educational Achievement , Harvard University , Nov . 1973 , p . 40 . \r\n( 2 )\r\n - Laurence Steinberg , \" Failure Outside the Classroom , \" Wall Street Journal , July 11 , 1996 , p . A 14 ; Laurence Steinberg et al . , Beyond the Classroom : Why School Reform Has Failed and What Parents Need to Do ( New York : Simon Schuster , 1996 ) , p . 119 . \r\n","page_name":" 64 ","page_number":64},
  {"content":"\r\n\r\nسرمايه انسانى در آمريكا ابراز نگرانى كرده‌اند و براى نگرانى خود نيز دلايل كافى دارند . بيش از يك چهارم هيجده ساله‌ها دوره دبيرستان را به پايان نمىرسانند و بسيارى از اين نوجوانان فاقد مهارتها و فنون لازم براى انجام ساده‌ترين مشاغل هستند . اين واقعيت ناخوشايند از بىكفايتى نظام آموزشى ما حكايت مىكند ، اما بيش از آن ، حاكى از ناتوانى والدين در رسيدگى به فرزندان خود است .\r\nافزون بر آن ، بخش عظيمى از نگاه علمى جديد ، به كاهش سرمايه اجتماعى ؛ يعنى همان مخزن اعتماد ، همبستگى و اشتغال به زندگى جمعى ، دوخته شده است . رابرت پوتنام ، فرانسيس فوكوياما ، ژان بتك الشتين ، مايكل ساندل و ديگران نسبت به اينكه « بافت اخلاقى جامعه در حال از هم گسيختن است » ، ابراز نگرانى شديد كرده‌اند . همه نهادهايى كه به طور سنتى پيوندهاى اخلاقى و حس همبستگى در ميان مردم ايجاد مىكردند ، با مخاطراتى روبه‌رو شده‌اند . « 1 » اين دانشمندان دلايل مختلفى را براى توجيه اين امر كه چرا اين همه آمريكايى به تازگى منزوى ، بىاعتماد و بىتوجه به مسايل سياسى شده‌اند و به جاى جمع ، به تنهايى روى مىآورند ، ارائه داده‌اند . « 2 » پاى هرگونه مقصرى ، از جمله تماشاى تلويزيون و رسوايىهاى سياسى به ميان آمده است ، اما به‌رغم جدلهاى پر سروصدا و سطح بالا ، هيچ‌كس به سراغ سرچشمه مسئله ؛ يعنى فرسايش شديد نقش پدر و مادرى نرفته است .\r\n\r\n\r\n","description":"","footnote":"\r\n( 1 )\r\n - Michael Sandel , \" Making Nice Is Not the Same as Doing Good , \" New York Times , Dec . 29 , 1996 , p . E 9 . \r\n( 2 )\r\n - Robert D . Putnam , \" Bowling Alone : Americas Declining Social Capital , \" Journal of Democracy 6 , no . 1 ( Jan . 1995 ) : 65 - 78 . \r\n","page_name":" 65 ","page_number":65},
  {"content":"\r\n\r\nهنگامى كه نقش والدين درهم مىشكند ، مكانيسمى كه سبب انتقال خويشتن دوستى است ، از هم مىپاشد و اين امر توان جامعه براى انتقال نسل به نسل ارزشهاى عشق و تعهد نسبت به ديگران را كه دستمايه‌هاى ضرورى جامعه‌سازى و شهروندى است ، كاهش مىدهد .\r\nبنابراين ، فرسايش عملكرد والدين پيامدهاى وسيعى در حوزه اجتماعى و فردى دارد ؛ هم جامعه و هم روح ما را به مخاطره مىاندازد . در هم شكستن نقش والدين ، فاجعه‌اى تمام عيار براى كودك است . اما موضوع ، بسيار فراتر از اينهاست ، زيرا انرژى نوع‌دوستى پدران و مادران ، به ذخاير سرمايه انسانى و اجتماعى ما به شدت كمك مىكند و به اين ترتيب ، قدرت اقتصاد و مانايى دموكراسى را ارتقا مىدهد .\r\nپس چگونه بايد فضيلتى جديد و خودآگاه به هنر و مهارت والدينى ارائه دهيم ؟ امر خطير ايجاد يك اخلاق جمعى و فرهنگ سياسى كه از وظيفه قهرمانانه مادران و پدران را حمايت كند ، كار آسانى نيست و موانع در اين راه بسيار است .\r\nدر جناح چپ با سرسپردگى به زندگى بىقيدوبند مواجه هستيم . در طول سى سال گذشته ، به زندگى بسيار آزادى خو كرده‌ايم . ما خود را از اغلب محدوديت‌هاى اخلاقى و مذهبى رهانيده و مجموعه‌اى از آزادىهاى عاطفى و جنسى اختيار كرده‌ايم . بسيارى از ما سرمست از طيف بىسابقه‌اى از گزينه‌ها شده‌ايم .\r\nدر جناح راست ، با اعتقادى كور به بازار آزاد و بىاعتقادى عميق نسبت به\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nدخالت دولت روبه‌رو هستيم ؛ در حالى كه دولت در تأمين حمايت اجتماعى و ايجاد اخلاقى جمعى كه حامى نيروى ايثارگرى والدين است ، نقش اساسى دارد . كمكهاى دولتى بايد به جاى از صحنه خارج كردن پدر و مادر ، به سمت تحكيم موقعيت آنها هدايت شود .\r\nاين چالشهاى هولناك و پيچيده به يك پرسش محورى مىانجامد : آيا مىتوانيم كليدى پيدا كنيم تا در به روى منبع انرژى جديد و پرتوانى بگشايد ؟ آخر ما از تغييرات بنيادى دم مىزنيم .\r\nما گمان مىكنيم كه پاسخ را يافته‌ايم . همان‌گونه كه در بخش پايانى كتاب توضيح خواهيم داد ، راه‌حل ما مستلزم قراردادن پدران و مادران در مركز و در پيشاپيش صحنه ملى است .\r\n\r\n","description":"","footnote":"","page_name":" 67 ","page_number":67},
  {"content":"\r\n . \r\n","description":"","footnote":"","page_name":" 68 ","page_number":68},
  {"content":"\r\n\r\n\r\nبخش دوم : امواج تهاجم\r\n\r\n","description":"","footnote":"","page_name":" 69 ","page_number":69},
  {"content":"\r\n . \r\n","description":"","footnote":"","page_name":" 70 ","page_number":70},
  {"content":"\r\n\r\n\r\nفصل سوم : زياده‌خواهى مديران و فروپاشى امنيت اقتصادى\r\n« مامان ، اگر من اينقدر غذا نخورم ، شايد بتوانيم راهى پيدا كنيم تا كمتر خرج كنيم و تو بتوانى شب پيش ما بمانى . اين حرفى است كه هفته پيش دختر ده ساله من ، تيفانى ، به من گفت و قلب مرا جريحه‌دار كرد . من مىدانم كه چقدر دلم مىخواهد برايش داستان بخوانم و او را در رختخواب بگذارم ، ولى هيچ فكر نمىكردم كه او نيز تا اين اندازه ناراحت باشد . مىدانيد ، من بچه‌هاى خود را در خانه تنها نمىگذارم ؛ بعضى وقتها خواهرم شب را پيش آنها مىماند ، بعضى وقتها ناپسرى و بعضى وقتها همسايه‌ام . اما به هر زحمتى كه سعى كنم جاى خالى خودم را پركنم ، باز هم براى بچه‌ها قابل مقايسه با بودن خود من نيست . . . فكر مىكنم همه ما از اين شغل دوم بيزاريم . »\r\nو يكى پاركر « 1 » ، يك مادر مجرد ، برنامه‌اى دارد كه باوركردنى نيست . او در طول روز ، از ساعت 8 صبح تا 4 و 30 دقيقه بعدازظهر در يك پروژه ترك اعتياد در نيويورك كار مىكند . وظيفه او اين است كه در جاهايى كه معتادان تردد دارند حضور يابد و آنها را تشويق به ثبت‌نام براى درمان\r\n\r\n\r\n","description":"","footnote":"\r\n( 1 )  - Vicki Parker \r\n","page_name":" 71 ","page_number":71},
  {"content":"\r\n\r\nنمايد . در طول شب ، از ساعت 11 شب تا 7 و 30 دقيقه صبح نيز به عنوان مشاور در يك مركز مخصوص نوجوانان فرارى به كار مشغول است . وظيفه او دراينجا اين است كه مراقب باشد بچه‌ها شب به اتاق خود برگردند ، به مشكلات آنها گوش فرادهد و مواظب باشد به خودشان آسيب نرسانند . و يكى پس از كار شبانه يك راست به سر كار روزانه خود مىرود . وقتى ساعت 5 و 30 دقيقه بعدازظهر به خانه مىرسد ، 19 ساعت كارى را پشت سرگذاشته است .\r\n« به سختى مىتوانم تشريح كنم كه در پايان روز وقتى به خانه مىرسم چقدر خسته و كوفته هستم . گاهى هنگام پيمودن چند بلوك آخر براى رسيدن به خانه ، پاهايم مىلرزد و گاهى با صداى بلند از شدت خستگى مىنالم . بيشتر روزها در حالى وارد خانه مىشوم كه مىدانم به هيچ‌وجه نمىتوانم مادر خوبى باشم . با آن وضعيت خستگى كه دارم ، خيلى راحت شروع به ايرادگيرى مىكنم . چرا تيفانى ظرفهاى كثيف را جمع نكرده است ؟ چرا تايرون موادغذايى را نگرفته است ؟ يا بدتر از اينها ، چرا جاسمين فراموش كرده خواهر كوچك خود را از مدرسه بياورد و او را با معلم عصبانىاش تنها گذاشته است ؟ به نظر مىآيد كه هميشه آنها را به‌خاطر اين چيز و آن چيز سرزنش مىكنم . آنها بچه‌هاى خوبى هستند ، اما وقتى من اين همه مسئوليت به دوش آنها مىگذارم ، اين رنجشها را نيز به دنبال دارد .\r\n« مىدانم آنها به من احتياج دارند تا ترتيب شام را بدهم و آنها را در انجام تكاليف شب كمك كنم ، ولى من تقريباً هميشه روى كاناپه ولو مىشوم و با دست آنها را رد مىكنم و مىگويم : الآن نه ، يك ساعت به من\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nمهلت بدهيد . البته يك ساعت ديگر هم بايد خانه را به مقصد شغل دوم خود كه با مترو يك ساعت راه است ، ترك كنم . »\r\nمحور مشكلات و يكى ، تلاش او براى كسب پول كافى براى مراقبت از فرزندان خود است . درآمد كار روزانه او براى تأمين هزينه‌هاى اوليه زندگى خود و سه فرزندش كافى نيست ، به همين علت سال گذشته تصميم گرفت شغل دومى اختيار كند .\r\nهمسر اول و يكى و پدر دو فرزند بزرگ‌ترش در سى سالگى در يك تيراندازى كشته شد . پدر فرزند سوم او نيز شغل خود را از دست داده است و ديگر كمتر به آنها سر مىزند .\r\nروزى كه با و يكى مصاحبه مىكرديم به‌شدت نگران بود . جاسمين دختر چهارده ساله او سه روز بود كه به خانه نيامده بود . و يكى مىدانست كه او روابط بسيار نزديكى با يك مرد بيست‌ويك ساله پيدا كرده است . او مىگويد : « گمان مىكنم غيبت من از خانه در شب ، باعث شده است كه او به راحتى بتواند بيرون از خانه بماند . . . مىدانم چه به سر نوجوانانى كه از آنها غفلت مىشود ، خواهد آمد . من روزى 19 ساعت با چنين افرادى سروكار دارم . در واقع ، مجبور بودن من به كارى طولانى و طاقت‌فرسا ، سبب تباهى فرزندان خودم مىشود . » « 1 »\r\nدستمزدهاى روبه كاهش و طولانىتر شدن ساعات كارى هفتگى ، بيكارى و ناامنى رو به افزايش ، همه و همه ، نشانه‌هاى روزگار ما هستند . در\r\n\r\n\r\n","description":"","footnote":"\r\n( 1 ) - مصاحبه با والدين ، كار گروه توانمندسازى والدين ، 14 اكتبر 1997 ، در سراسر كتاب براى كسانى كه در مصاحبه‌ها شركت كرده‌اند از اسامى مستعار استفاده شده است .\r\n","page_name":" 73 ","page_number":73},
  {"content":"\r\n\r\n25 سال گذشته ، براى شمار بسيارى از كارگران ، دستمزدها به طور بىامان كاهش يافته در حالى كه زمان صرف شده براى كار ، به طور چشمگيرى افزايش پيدا كرده است . امروز بيشتر آمريكايىها ، مانند و يكى پاركر ، زمانى طولانىتر در ازاى دستمزدى كمتر كار مىكنند ؛ آنها مانند اسب عصّارى ، هرچه مىدوند سر جاى اول خود هستند . چون والدينى كه فرزندان خود را بزرگ مىكنند ، آسيب پذيرترين گروه هستند ، اين روند پيامدهاى ناخوشايندى براى زندگى خانوادگى داشته است . پدرها و مادرها تحت فشار و تنش هستند و كودكان روز به روز بيشتر تنها در خانه مىمانند .\r\nاگر شرايط اقتصادىِ روبه وخامت ، والدگرى را به اندازه كافى مشكل نكرده باشد ، منافع فزايند سرمايه‌داران و افزايش بهره‌مندى مديران ، شانه‌به‌شانه اين وضعيت ، بار سرخوردگىها را سنگين‌تر مىكند . وقتى مايكل آيزنر [ مدير ارشد مؤسسه يادسينى 
  ] مىتواند 2 / 204 ميليون دلار در سال درآمد داشته باشد ، چه تعجبى دارد كه و يكى پاركر نتواند از عهده مخارج ماهانه‌اش برآيد ؟ « 1 » چرا اكنون براى نگهداشتن خانواده در بالاى خط فقر ، بايد دو يا سه شغل داشت ؟ رابرت رايش ، « 2 » وزير كار در سخنرانى روز كارگر سال 1995 به اين واقعيت اشاره مىكند كه اگر چه در 25 سال گذشته سودها بالاتر رفته است ، اكثريت آمريكاييان به نسبت سه تا پنج سال گذشته ، فيش حقوقى كمترى به خانه مىبرند . اين واقعيت تلخى است . كارگران ، وقتى مىبينند طبقه نخبه مديران از افزايش حقوق ، مزايا ، سهام و\r\n\r\n\r\n","description":"","footnote":"\r\n( 1 )\r\n - Judith H . Dobrzynski , \" New Road to Riches Is Paved With Options , \" New York Times , Mar . 30 , 1997 , p . 1 . \r\n( 2 )  - Robert Reich \r\n","page_name":" 74 ","page_number":74},
  {"content":"\r\n\r\nديگر چيزها بهره‌مند مىشوند ، برايشان مشكل است كه كمربند خود را محكم‌تر كنند و به خانواده خود سخت بگيرند . « 1 »\r\nاين شكاف جديد و فوق‌العاده ميان دارا و ندار در جامعه آمريكا ، نتيجه تفاوت وسيع و رو به رشد ميان نحوه برخورد با مديران ارشد و نحوه برخورد با ديگر افراد است . تحولات اخير در شركت آى . بى . ام قابل توجه است . در پايان سال 1995 ، در جريان يك تغيير ساختار وسيع كه طى آن بيش از 60000 كارگر شغل خود را از دست دادند ، شركت آى . بى . ام 8 / 5 ميليون دلار به عنوان مزايا به پنج مدير ارشد خود تقديم كرد . « 2 » اين‌گونه بىعدالتى آشكار سبب ايجاد طوفانى از حيرت و تلخكامى در ميان كاركنانى مىگردد كه براى پرداخت هزينه‌هاى اوليه زندگى خود به‌سختى تلاش مىكنند .\r\nاكنون در پايان دهه 1990 ميلادى ، به نظر مىرسد ، هيچ مفهومى از عدالت و انصاف دست‌وپاى بخش خصوصى را نبسته است و اين بخش بيش از هر زمان ديگر متقاعد شده كه زياده خواهى چيز خوبى است . رويدادهاى مربوط به بانك آمريكا ، اين موضوع را تبيين مىكند . « 3 » در فوريه سال 1993 ، اين بانك با غرور اعلام كرد : كه 5 / 1 ميليارد دلار سود داشته است ؛ يعنى بالاترين سود يك نهاد بانكى در تاريخ آمريكا . اما اين بانك در\r\n\r\n\r\n","description":"","footnote":"\r\n( 1 )\r\n - Albert O . Hirschman and Michael Rothschild , \" The Changing Tolerance for Income Inequality in the Course of Economic Development , \" Quarterly Journal of Economics 87 , no . 4 ( Nov . 1973 ) : 546 . \r\n( 2 )\r\n - Romesh Ratnesar , \" The Axman Cometh , \" Mother Jones , Nov . - Dec . 1995 , p . 2 . \r\n( 3 )\r\n - Alan Downs , Corporate Executions ( New York : American Management Association , 1995 ) , p . 31 . \r\n","page_name":" 75 ","page_number":75},
  {"content":"\r\n\r\nهمان زمان ، 28930 نفر از كاركنان خود را اخراج كرد . ريچارد روزنبرگ « 1 » ، مديرعامل بانك كه طى پنج سالِ پيش از اين ماجرا ، بيش از 18 ميليون دلار مزايا برداشت كرده بود ، اين خبر را نيز اعلام كرد كه ساعت كار 8000 نفر از مديران به 19 ساعت در هفته كاهش مىيابد . اين تصميم سبب شد تا يك پنجم كل كاركنان با كاهش شديد حقوق روبه‌رو شوند و از بيمه درمانى ، مرخصى و بازنشستگى محروم گردند . هدف از اين كار صرفه‌جويى 760 ميليون دلارى به سود بانك بود و براى اين طراحى شده بود تا بر بازار بورس وال استريت تأثير بگذارد ، ارزش سهام را بالا ببرد و مزاياى مديران را باز هم افزايش دهد .\r\nسياستمداران غالباً سعى كرده‌اند وانمود كنند كه هيچ يك از اين وقايع اتفاق نمىافتد . براى مثال مىتوان به ادعاى پرزيدنت كلينتون در سال 1998 اشاره كرد كه معتقد بود درآمدها در تمام كشور در حال افزايش است ؛ اما اين درست نيست . در سالهاى اخير ، خانواده‌هاى بدون فرزند شاهد درآمد بيشترى بوده‌اند ، اما خانواده‌هاى داراى فرزند ، از سال 1989 شاهد سقوط 9 / 3 درصدى درآمد خود بوده‌اند . در واقع ، يك گزارش مربوط به سال 1997 صندوق دفاع از كودكان « 2 » ، نشان مىدهد كه درآمد والدين زير سى سال در طى دو دهه گذشته ، يك سوم كاهش يافته است . « 3 »\r\nاين يك واقعيت است كه طى دو دهه و نيم گذشته ، رهبران تجارى و\r\n\r\n\r\n","description":"","footnote":"\r\n( 1 )  - Richard Rosenberg \r\n( 2 )  - Childrens Defense Fund \r\n( 3 )\r\n - U . S . Bureau of the Census , Current Population Survey , Historical Income Tables - Families , March 1997 , Tables F 8 and F 10 , www . census . gov . \r\n","page_name":" 76 ","page_number":76},
  {"content":"\r\n\r\nسياسى آمريكا با كنار گذاشتن آرمان قرارداد اجتماعى ، به طور نظام‌مند عليه كارگران حركت كرده‌اند . به‌رغم تلاش مقامات براى آنكه گناه كاهش دستمزد را به گردن خارجيان بيندازند ، سطح روبه كاهش درآمد كارگران آمريكايى و سطح نگران كننده عدم امنيت شغلى ، ارتباط اندكى با موضوع كارگران كُره‌اى يا فشارهاى رقابتى جهانى دارد ؛ بلكه اين امر پيامد زيادخواهى افسار گسيخته مديران است كه به‌تازگى از سوى دولت نيز حمايت و تسهيل مىشود . صرفه‌جويىهايى كه حاصل 25 سال فشردن دستمزدها است ، براى كاهش مبلغ كل هزينه دستمزدها و حقوق‌ها و در نتيجه بهبود توانمندى آمريكا براى رقابت در بازار جهانى ، اعمال نشده ، بلكه پولى كه از تمام اين فشارها به دست آمده ، صرف حجيم كردن انبان مديران ارشد شده است . « 1 »\r\nمسئله چالشى و كاملًا واقعى رقابت شديد جهانى حل‌نشده ، بلكه فقط به عنوان يك استتار براى پنهان كردن توزيع مجدد درآمد از كارگران به مديران ، به كار گرفته شده است . در سال 1960 ، يك مديرعامل متوسط ، 41 برابر بيش از يك كارگر متوسط درآمد داشت ؛ در سال 1996 ، اين تفاوت درآمد به طرز حيرت‌آورى به 201 برابر رسيد . « 2 » با كمال تأسف بايد گفت آمريكا در حال حاضر بىعدالت‌ترين كشور در ميان كشورهاى پيشرفته و دموكراتيك جهان است ، تنها كشور ثروتمندى كه در آن اكثريت افراد\r\n\r\n\r\n","description":"","footnote":"\r\n( 1 )\r\n - David M . Gordon , Fat and Mean : The Corporate Squeeze of Working Americans and the Myth of Managerial \" Downsizing \" ( New York : Free Press , 1996 ) , pp . 34 , 42 . \r\n( 2 )\r\n - \" Executive Pay \" , Business Week , Apr . 21 , 1997 , p . 59 . \r\n","page_name":" 77 ","page_number":77},
  {"content":"\r\n\r\nشاغل ، به راستى درآمدى كمتر از 25 سال پيش دارند . وقتى والدين طبقه متوسط تا اين حد تحت فشار مالى قرار دارند ، تعجبى ندارد كه اين همه نوجوان آمريكايى بزهكار و خطرناك شوند . خودكفايى و استقلال كودكان به صورت جادويى حاصل نمىشود . كودكان غيرقابل كنترل در اوكلند « 1 » و برونكس « 2 » از آسمان نيفتاده‌اند ، بلكه وضعيت وخيم آنها پيامد ناتوانى والدين‌شان دركسب درآمدى مكفى است .\r\n\r\nدستمزدهاى رو به كاهش\r\nدر عرصه دستمزدها ، دستمزدهاى حداقلى براى بسيارى از والدينى كه كارگر هستند ، بسيار نامطلوب است . تحليلگران مختلف ميزان دستمزدها را بررسى كرده و دريافته‌اند كه دستمزد بيشتر آمريكايىها راكد ، در حال كاهش يا در حال سقوط است . ديويد گوردن ( اقتصاد دان ) دوره زمانى 1973 تا 1993 را مورد مطالعه قرار داد و دريافت كه دستمزد ساعتى كارگران توليدى - كه نماينده بيش از 80 درصد تمام كارگران و بخش اعظم والدين هستند - با احتساب تورم ، بيش از 10 درصد كاهش داشته است « 3 » و اين در حالى است كه سرانه توليد ناخالص داخلى طى همين مدت 33 درصد بالا رفته است . رابرت رايش دوره زمانى 1980 تا 1995 را\r\n\r\n\r\n","description":"","footnote":"\r\n( 1 )  - Oakland \r\nهشتمين شهر بزرگ آمريكا كه در ايالت كاليفرنيا واقع است . اين شهر داراى يكى از بالاترين آمارهاى جرم و جنايت است .\r\n( 2 )  - Bronx  كى از پنج منطقه خودمختار نيويورك\r\n( 3 )  - Gordon , Fat and Mean , pp . 18 , 20 . \r\n","page_name":" 78 ","page_number":78},
  {"content":"\r\n\r\nبررسى كرد و به اين نتيجه رسيد كه در حالى كه درآمدهاى يك فرد از دهك بالا با احتساب تورم ، 7 / 10 درصد افزايش يافته ، دستمزد يك كارگر متوسط 6 / 3 درصد و دستمزد يك كارگر از دهك پايين 6 / 9 درصد كاهش داشته است . « 1 »\r\nآلن كروگر ، استاد اقتصاد دانشگاه پرينستون ، با مطالعه يك دوره زمانى كمى طولانىتر ، يعنى 1997 - 1979 ، تصويرى پيچيده‌تر اما به همان اندازه دردآور به دست آورد . از سال 1979 تا 1989 ، نرخ واقعى دستمزد كارگرانِ پايين‌ترين دهك ، به رقم حيرت‌آور 16 درصد كاهش يافت ، در حالى كه دستمزد واقعى كارگران متوسط ، 2 درصد پايين آمد و فقط كارگرانِ بالاترين دهك ، 5 درصد افزايش دستمزد داشتند . در فاصله سال هاى 1989 تا 1997 ، اين روند كمى متفاوت بود ؛ يعنى كاهش دستمزد واقعى كارگران دهك بالا با آهنگ ملايم‌ترى ادامه يافت و دستمزد واقعى بيشتر كارگرانِ ما بين اين دو گروه ، همچنان باسرعت به كاهش خود ادامه مىداد . در واقع ، دستمزد كارگران متوسط از سال 1989 تا 1997 ، 5 درصد پايين آمد . « 2 » هر يك از تحليل‌گران ، به رغم مجموعه داده‌ها و دوره‌هاى زمانى متفاوت ، به تشريح روندى پرداخته‌اند كه پيامدهاى وسيعى براى رفاه كودكان داشته است ، زيرا گروه عظيمى از خانواده‌هاى داراى فرزند نيازمند ، در رده‌هاى متوسط و پايين قرار مىگيرند ؛ يعنى همان‌هايى كه از كاهش دستمزد\r\n\r\n\r\n","description":"","footnote":"\r\n( 1 )\r\n - Robert B . Reich , \" The Unfinished Agenda , \" paper presented to the Council on Excellence in Government , Jan . 9 , 1997 , Technical Appendix , p . 2 . \r\n( 2 )\r\n - Alan B . Krueger , \" The Truth About Wages , \" New York Times , July 23 , 1997 , p . 23 . \r\n","page_name":" 79 ","page_number":79},
  {"content":"\r\n\r\nطولانى مدت رنج برده‌اند . « 1 »\r\nاين فشرده شدن طولانى مدت و روبه‌پيشِ دستمزدها ، تجربه جديدى براى آمريكا است . بنا به گفته لِستر تورو ، استاداقتصاد دانشگاه ام آى تى « 2 » ، « از زمانى كه گردآورى اطلاعات متداول شده است ، هيچ‌گاه سابقه نداشته است كه دستمزدهاى متوسط در آمريكا ، طى يك دوره زمانى بيست ساله به طور مداوم كاهش پيدا كند و هيچ‌گاه سابقه نداشته كه با وجود افزايش سرانه درآمد ناخالص داخلى ، گروه بسيارى از كارگران آمريكايى گرفتار كاهش دستمزد واقعى باشند . « 3 »\r\n\r\nروزهاى خوب گذشته\r\nبيشتر آمريكايىهايى كه در دهه‌هاى 1950 و 1960 كودك بودند با تصورى خوش‌بينانه نسبت به آينده ، بزرگ مىشدند . اقتصاد با نماهنگى شگفت‌انگيز در حال پيشرفت بود به طورى كه هر ده سال دو برابر رشد مىكرد و بيشتر مردم از فراوانى منابع بهره‌مند مىشدند . در مدت سه دهه پس از جنگ جهانى دوم ، هر بخش از جامعه ؛ يعنى ثروتمند ، ميان حال و فقير ، دست كم دو برابر شدن درآمد واقعى را تجربه مىكرد و اين در حالى بود كه يك پنجمِ پايين جامعه با سرعتى بيش از يك پنجم بالاى جامعه به\r\n\r\n\r\n","description":"","footnote":"\r\n( 1 ) - در سال 1995 ، 48 درصد از تمام كودكان زير هيجده سال در خانواده‌هايى كه درآمدشان كمتر از 35000 دلار [ در سال 
  ] بوده است ، زندگى مىكردند . ( اداره آمار ايالات متحده آمريكا ، 19 فوريه 1997 )\r\n( 2 )  - Massachusetts Institute of Technology ( MIT ) \r\n( 3 )\r\n - Lester G . Thurow , The Future of Capitalism : How Todays Economic Forces Shape Tomorrows World ( New York : Morrow , 1996 ) , p . 24 . \r\n","page_name":" 80 ","page_number":80},
  {"content":"\r\n\r\nپيش مىرفت . « 1 »\r\nهمچنان‌كه در فصل بعد خواهيم ديد ، دولت وقت ، كُدى مالياتى ايجاد كرده بود كه به سود خانواده‌ها و كودكان بود . اين دولت همچنين از برنامه‌هايى مانند برنامه جى آى « 2 » حمايت مىكرد . كار ارزشمند چنين برنامه‌هايى اين بود كه ازدواج ، خريد خانه ، تشكيل خانواده و كسبِ تحصيلات جوانان را تضمين نمايد .\r\n\r\nموج فرو مىنشيند\r\nبه هر حال ، از اوايل دهه 1970 ، شرايط اقتصادى سخت و ديدگاههاى تنگ‌نظرانه‌ترى فرارسيد ؛ دورانى كه رهبران تجارى تمركز بسيار بيشترى بر منافع خود نمودند ، با شدت عليه كارگران حركت كردند و به رايزنى براى سياستگذاريهايى پرداختند كه به تضعيف جنبش كارگرى كمك مىكرد .\r\nدولتهاى ريگان و بوش سياستهايى را دنبال مىكردند كه به طور ويژه مديران تجارى را عليه خواسته‌هاى كاركنان تقويت مىكرد . به اين ترتيب ، تجارت آمريكا ، به پشتيبانى دولتهاى حامى خود ، دو دهه گذشته را به صورتى نظام‌مند در مسير تضعيف جنبش كارگرى سپرى كرده و اين امر كاهش دستمزدها را براى بنگاه‌هاى اقتصادى بسيار آسان‌تر كرده است . نشريه بيزينس و يك « 3 » در يكى از سرمقاله‌هاى خود در سال 1995 ، چنين نتيجه‌گرى مىكند كه « شركتهاى آمريكايى اكنون بازار كار را به طرز\r\n\r\n\r\n","description":"","footnote":"\r\n( 1 )\r\n . Reich \" The Unfinished Agenda , \" Technical Appendix , pp . 3 - 4 . \r\n( 2 )  - GI Bill \r\n( 3 )  . Business Week \r\n","page_name":" 81 ","page_number":81},
  {"content":"\r\n\r\nبىسابقه‌اى تحت سلطه خود دارند . » « 1 »\r\n\r\nعقبگرد بزرگ\r\nهمچنان‌كه دولت و بخش خصوصى عليه كارگران حركت مىكردند ، دستمزدها شروع به كاهش نمود . دستمزد كارگران مرد شركتهاى توليدى از سال 1973 ، عقبگرد بزرگ خود را آغاز كرد و از آن پس نيز به سير نزولى خود ادامه داده است . « 2 » مفهوم اين روند براى زندگى خانوادگى دهشتناك است ؛ يعنى در حال حاضر ، 32 درصد از تمام مردان بيست و پنج تا سى و چهار ساله كه به طور تمام وقت كار مىكنند ، درآمدى كمتر از ميزان لازم براى نگهدارى يك خانواده چهار نفره در بالاى خط فقر دارند .\r\nقطع اضافه حقوقها نيز تنگدستى مرتبط با كاهش دستمزدها را وخيم‌تر كرده است . مزاياى درمانى كاركنان در حال كاهش و پرداختهاى جمعى ، كسورات و . . . در حال افزايش است . « 3 » مديران ارشد و خانواده‌هاىشان از مزاياى درمانى روز به روز سخاوتمندانه‌ترى برخوردار مىشوند و مزاياى بازنشستگى آنها در حال افزايش است .\r\nبه نظر مىرسد كاهش دستمزدها اثر چشمگيرى بر حقوق زنان نداشته است . در حالى كه كارگران مردى كه جزو 80 درصد پايين فهرست توزيع درآمد قرار دارند ، در فاصله سال‌هاى 1973 تا 1994 ، كاهش بىسابقه‌اى را\r\n\r\n\r\n","description":"","footnote":"\r\n( 1 )  . Gordon , Fat and Mean , p . 211 . \r\n( 2 )\r\n . John J . Sweeney , America Needs a Raise : Fighting for Economic Security and Social Justice , p . 33 . \r\n( 3 )  . Thurow , The Future of Capitalism , p . 23 . \r\n","page_name":" 82 ","page_number":82},
  {"content":"\r\n\r\nدر دريافتى واقعى خود به ازاى هر ساعت كار شاهد بودند ، زنان كارگر در همين رده درآمدى ، از سطح متوسطى از رشد واقعى دستمزد ؛ يعنى 8 / 2 درصد بهره‌مند شدند . « 1 »\r\nشكاف جنسيتى كوچك‌تر شده است ، اما نه به دليل آنكه درآمد زنان افزايش وسيعى پيدا كرده باشد ، بلكه در وهله اول به اين دليل كه دستمزد مردان كاهش يافته است . اما اين افزايش قدرت كسب درآمد زنان نيز بسيار سريع در حال رنگ باختن است . دستمزدهاى متوسط زنان در سال 1989 شروع به پايين آمدن كرد و در حال حاضر دستمزد زنان ، به غير از زنانِ داراى تحصيلات دانشگاهى ، براى همه گروهها در حال كاهش است . چنين كاهشى وضع را براى زنان مشكل‌تر مىكند آنجا كه بخواهند از پسِ هزينه‌هاى سنگين تك والد بودن برآيند .\r\nاما آنهايى كه در پايين‌ترين پله‌هاى نردبان اقتصادى هستند چه ؟ متأسفانه بيش از 12 ميليون آمريكايى در مشاغلى كار مىكنند كه نمىتواند آنها را از آستانه فقر بيرون آورد . بخشى از مسئله مربوط به دستمزدهاى حداقلىِ رو به كاهش است . قدرت خريد اين گونه دستمزدها فقط به اندازه دو سوم قدرت خريد آنها در اواسط دهه 1960 است . دستمزد حداقلى از سال 1981 تا 1989 و بار ديگر از 1991 تا سپتامبر 1996 ثابت بود . در واقع ، آخرين بارى كه دستمزد حداقلى مىتوانست يك خانواده سه نفره را بالاى خط فقر نگه دارد در سال 1980 بود . « 2 » ثابت نگه داشتن دستمزد حداقلى براى\r\n\r\n\r\n","description":"","footnote":"\r\n( 1 )  . Ibid , p . 25 . \r\n( 2 )\r\n . Edward N . Wolff , \" The Economic Status of Parents in Postwar America , \" paper prepared for the Task Force on Parent Empowerment , Sept . 20 , 1996 . \r\n","page_name":" 83 ","page_number":83},
  {"content":"\r\n\r\nمدتهاى طولانى به رشد تعداد كارگران فقير كمك كرده است . كارگرانِ داراى دستمزد حداقلى ، اغلب فاقد مزايا ، كمك‌هاى درمانى ، بازنشستگى ، مرخصى استعلاجى و مرخصى براى تعطيلات ( همراه با پرداخت دستمزد ) هستند .\r\nتمام اين موارد به‌شدت بر روى كودكان تأثير مىگذارد . همچنان‌كه جودى هيمن و آليسون ارل اشاره مىكنند ، مشكلات والدين كم‌دستمزد هنگامى وخيم‌تر مىشود كه « شرايط كارى ، امر مراقبت مناسب از كودك را هنگامى كه مشغول به كار هستند ، برايشان دشوار يا غيرممكن مىسازد . » « 1 » در اواخر دهه 1990 شغلى كه داراى دستمزد و مزايا باشد ، به اكسيرى نادر تبديل شده است .\r\n\r\nكوچك سازى\r\nدر سال 1994 در يك نظرسنجى سراسرى ، مشخص شد كه تقريباً 40 درصد كارگران آمريكايى نگران آن هستند كه ممكن است به طور كامل از كار بر كنار شوند ، كارشان پاره‌وقت شود يا دستمزدشان كاهش يابد . اين بدبينى به‌جا بود . بر طبق همين نظرسنجى ، در مدت دو سال ( پيش از انجام نظرسنجى ) يك چهارم از تمام كارگران واقعاً از كار بر كنار شده ، ساعات كارشان كاهش يافته و يا دستمزدهاىشان كم شده بود .\r\nواقعيت آن است كه يكى از ويژگيهاى بازار كار امروزى نبود امنيت\r\n\r\n\r\n","description":"","footnote":"\r\n( 1 )\r\n . Jody Heymann and Alison Earle \" The Work - Family Balance : What Hurdles Are Parents Leaving Welfare Likely to Confront ? \" Journal of Policy Analysis and Management 17 , no . 2 ( 1998 ) : 7 . \r\n","page_name":" 84 ","page_number":84},
  {"content":"\r\n\r\nشغلى به ميزانى وسيع است . صدها شركت ، در تلاش براى بالا بردن سود و تأثيرگذارى بر وال استريت [ بازار بورس آمريكا 
  ] ، با شتاب در حال كوچك سازى ، ادغام كردن بخشها ، تعديل كاركنان ، خريد اين شركت ، فروش آن بخش و . . هستند . نتيجه اين است كه بخش عظيمى از آمريكاييان شاغل ، شغل خود را دست كم به‌طور موقت از دست داده‌اند . نيويورك تايمز در مجموعه مقالاتى در باره كوچك سازى ، برآورد كرد كه بيش از 43 ميليون شغل از سال 1979 تا 1995 از بازار آمريكا حدف شده كه بيشتر آنها مشاغل داراى حقوق مناسب و مزايا بوده است . « 1 »\r\nاين تعديل نيروى انبوه در جريان بازيابى اقتصادى نيمه دهه 1990 نيز ادامه يافت . اخراج‌هاى اعلام شده در سال 1994 به 500000 نفر و در سال 1995 به 60000 نفر بالغ مىشد و مبتلابه برخى از معتبرترين نهادهاى تجارى آمريكا بود . شركت اى تى اند تى « 2 » در يك دوره دوازده ماهه ، 40000 نفر ؛ جنرال موتورز « 3 » ، 75000 نفر ؛ آى بى ام « 4 » ، 60000 نفر و سيرز روبوك « 5 » ، 50000 نفر را اخراج كردند . « 6 »\r\nدر برخى موارد ، كوچك‌سازى شمار كارگران توليدكننده را كاهش نداده ، بلكه توليد را به عرضه كنندگان بيرونى محول كرده است . هنگامى كه چنين اتفاقى روى دهد ، كوچك‌سازى تبديل به « روش بسيار موثرى\r\n\r\n\r\n","description":"","footnote":"\r\n( 1 )  - Louis Uchitelle and N . R . Kleinfeld ,  \"\r\n On the Battlefields of Business , Millions of Casualties , \r\n\"  New York Times , Mar . 3 , 1996 , pp . 1 , 26 . \r\n( 2 )  - AT T \r\n( 3 )  - General Motors \r\n( 4 )  - IBM \r\n( 5 )  - Saers , Roebuck \r\n( 6 )  - Louis Uchitelle ,  \"  The New Buzz : Growth Is Good ,  \"  New York Times , June 18 , 1996 , p . D 1 . \r\n","page_name":" 85 ","page_number":85},
  {"content":"\r\n\r\nبراى پايين آوردن دستمزدها » مىشود « بدون آنكه لازم باشد با نيروى كار ناخرسندى كه دستمزدهايشان تازه كاهش يافته ، دست‌وپنجه نرم كنيم . » « 1 » در واقع ، كارگرانِ داراى دستمزد بالا از شركتهاى عمده اخراج مىشوند تا با دستمزدى پايين‌تر ، در ليست حقوق بگيران شركت‌هاى عرضه كننده كوچك‌تر جاى بگيرند .\r\nرهبران سياسى اغلب به ما يادآور مىشوند كه به نسبت مشاغل از دست رفته در فاصله سال‌هاى 1979 تا 1995 ؛ 23 ميليون شغل جديد به وسيله اقتصاد شكل گرفته است ، اما اين حرف فايده‌اى به حال قربانيان كوچك سازى ندارد . تعداد قابل توجهى از كارگران تعديل شده موفق به يافتن شغل جديد نمىشوند و اين در حالى است كه بسيارى از آنها سرانجام به شغل هايى كم‌درآمدتر با مزاياى پايين‌تر بسنده مىكنند . آمار وزارت كار نشان مىدهد كه 12 درصد كارگران تعديل شده به طور كلى از نيروى كار بيرون رانده مىشوند ، 17 درصد تا دو سال بيكار مىمانند و از 71 درصدى كه شغل جديد پيدا مىكنند ، تنها 37 درصد شغلى مىيابند كه به همان ميزان شغل قبلى يا بهتر از آن دستمزد دارد . يك مطالعه درباره 2000 كارگر اخراج شده توسط شركت آرجىآر نابيسكو « 2 » نشان داد كه 72 درصد آنها شغل جديد پيدا كرده بودند ، اما دستمزدهايشان به طور ميانگين 47 درصد مشاغل قبلى آنها بود . « 3 »\r\n\r\n\r\n","description":"","footnote":"\r\n( 1 )  - Thurow , The Future of Capitalism , p . 27 . \r\n( 2 )  - RJR Nabisco \r\n( 3 )  - Thurow , The Future of Capitalism , p . 28 . \r\n","page_name":" 86 ","page_number":86},
  {"content":"\r\n\r\n\r\nطولانىتر كردن هفته‌هاى كارى\r\nدر حالى كه دستمزدها و امنيت شغلى رو به افول دارند ، ميزان ساعتهاى كارى در حال افزايش است . در پايان دهه 1990 ، براى كسب سطح امنيت اقتصادى كه يك كار چهل ساعت در هفته‌اى نسل گذشته ارائه مىكرد ، بايد ساعتهاى كارى بيشترى صرف كرد يا شغل دومى داشت . در سال 1996 ، 5 / 7 ميليون آمريكايى بزرگسال داراى دو يا چند شغل بودند ؛ رقمى كه 6 / 64 درصد به نسبت سال 1980 رشد داشته است . « 1 » مجله مانى « 2 » در فوريه 1995 مقاله‌اى را درباره يكى از اين خانواده‌هاى جديد چهار شغله منتشر كرد .\r\nجوليت شور ، استاد اقتصاد دانشگاه هاروارد ، برآورد مىكند كه در مقايسه با بيست سال پيش ، يك آمريكايى شاغل متوسطالحال اكنون سالانه 163 ساعت بيشتر كار مىكند . « 3 » مردان 100 ساعت در سال ، يا دو هفته و نيم اضافه كارى انجام مىدهند . زنان كه بسيارى از آنها تازه وارد نيروى كار شده‌اند ، حدوداً 300 ساعت در سال ؛ يعنى هفت هفته و نيم اضافه كار انجام مىدهند . اين افزايش ساعت كار گروه عظيمى از شاغلان آمريكايى را تحت تأثير قرار مىدهد .\r\nدر دنيايى كه در آن بيشتر مادران و پدران درگير كار بيرون از خانه هستند ، 163 ساعت كار اضافى در سال مىتواند نابود كننده باشد . اكنون نيمى از جمعيت اظهار مىكنند كه زمان بسيار كمى را براى خانواده‌هاىشان\r\n\r\n\r\n","description":"","footnote":"\r\n( 1 )\r\n - John Stinson , economist , Bureau of Labor Statistics , telephone interview , Feb . 18 , 1997 . \r\n( 2 )  . Money magazine \r\n( 3 )\r\n - Juliet B . Schor , The Overworked America : The Unexpected Decline of Leisure ( New York : Basic , 1992 ) , p . 29 . \r\n","page_name":" 87 ","page_number":87},
  {"content":"\r\n\r\nدارند و اين مسئله به ويژه براى مادران شاغل بيشتر است . يك مطالعه در بوستون نشان داد كه مادران شاغل ، چنانچه وظايف اصلى خانه‌دارى را نيز در نظر بگيريم ، در هفته 85 ساعت كار مىكنند . « 1 »\r\nنتيجه مستقيم طولانى شدن ساعتهاى كارى اين است كه والدين زمان به مراتب كمترى را با كودكان خود مىگذرانند . شركت هال مارك « 2 » اكنون كارتهاى خوشامدگويى مخصوص والدينى كه مشغله بيش از اندازه دارند و به‌سختى مىتوانند فرزندان خود را ببينند ، وارد بازار كرده است . روى يك كارت كه به منظور قرار دادن در كنار ظرف صبحانه تهيه شده است ، چنين مىخوانيم : « اميدوارم امروز چيزى لبخند به لبان تو بنشاند . » روى كارتى ديگر كه براى بيرون آوردن از زير روتختى طراحى شده است ، چنين نوشته‌اند : « گرچه نمىتوانم همين حالا پيش تو باشم . . . فكر كن در آغوشت گرفته‌ام . »\r\nوقتگذارى بسيار كم والدين براى فرزندان‌شان ، تأثيرى شديداً منفى بر آنها مىگذارد . مشكل اساسى اين است كه كودكان به طور فزاينده تنها در خانه رها مىشوند تا خود گليم‌شان را از آب بكشند ، در حالى كه پدرومادرشان سر كار هستند . برآوردها در سراسر كشور نشان مىدهد كه بالغ بر 7 ميليون كودك كه دست‌كم 500000 نفر از آنها زير سن دبستان هستند ، خودشان از خودشان مراقبت مىكنند . « 3 »\r\n\r\n\r\n","description":"","footnote":"\r\n( 1 )\r\n - Arlie Hochschild , The Second Shift : Working Parents and the Revolution at Home ( New York : Viking , 1989 ) , p . 272 . \r\n( 2 )  - Hallmark  ك شركت آمريكايى معروف توليدكننده كارتهاى تبريك ، عروسى و . . .\r\n( 3 )  - James Alan Fox and Sanford A . Newman ,  \"\r\n After - School Crime or After - School Programs : Tuning In to the Prime Time for Violent Juvenile Crime and Implications for National Policy , \r\n\"\r\n A Report to the U . S . Attorney General , Sept . 1997 , p . 6 . \r\n","page_name":" 88 ","page_number":88},
  {"content":"\r\n\r\nهمان‌گونه كه ديديم ، تحقيقات در اين زمينه ، پيوندهاى شوم ميان والدين غايب و طيف گسترده‌اى از مسائل عاطفى و رفتارى در ميان كودكان را آشكار كرده است . براى مثال ، مطالعه در مورد 5000 دانش‌آموز سال هشتم در جنوب كاليفرنيا نشان داد هر چه كودكان پس از مدرسه بيشتر در خانه تنها باشند ، خطر استفاده از مواد مخدر بيشتر مىشود . « 1 »\r\nفشارهاى اقتصادى تازه بر روى والدين به اين معنا است كه وقت و انرژى كمترى از گذشته براى والدگرى وجود دارد و در عين حال نكته جالب آن است كه با در نظر گرفتن چالشهاى جامعه مدرن ، كودكان نياز به مراقبت متمركزتر همراه با صرف مدت زمانى طولانىتر دارند .\r\nاگر قرار است كودكان ، در عصرى كه به طور فزاينده به سوى مهارت محورى مىرود ، از جنبه اقتصادى كارآمد باشند ، بايد تحصيلات خوب داشته باشند و اگر قرار است كودكان ، در فرهنگى كه به طور روز افزون پيچيده مىشود ، از نظر اجتماعى كارآمد باشند ، بايد پيوندهاى محكم و پايدارى با بزرگسالان داشته باشند . به عبارت ديگر ، درست در زمانى كه پدران و مادران روزبه‌روز ناتوان‌تر از آن مىشوند كه در كنار فرزندان خود باشند ، نياز كودكان به سرمايه‌گذارى والدين براى آنها و معاشر بودن با آنها به اوج خود رسيده است .\r\n\r\n\r\n","description":"","footnote":"\r\n( 1 )  - J . L . Richardson et al . ,  \"\r\n Substance Use Among Eight Grade Students Who Take Care of Themselves After School , \r\n\"  Pediatrics , 84 , no . 3 ( Sept . 1989 ) : 556 - 66 . \r\n","page_name":" 89 ","page_number":89},
  {"content":"\r\n\r\n\r\nبيكارى\r\nاگرچه اكثر كارگران معمولى با كاهش درآمد و فشار كارى بيش از اندازه روبه‌رو هستند ، كارگران كم سوادتر ، به ويژه مردان سياهپوست ، حتى موفق به يافتن جاى پايى در بازار كار هم نمىشوند . در سال 1993 ، حدود نيمى از تمام مردان سياهپوست ( 43 درصد ) بيكار بودند . آنها بيكار بودند ، در زندان بودند ، يا اصلًا نشانى ثابتى نداشتند كه اداره آمار وضعيت آنها را ثبت كند . « 1 »\r\nوضعيت بسيار نوميد كننده مردان سياهپوست با اين واقعيت كه رقم رسمى بيكارى فقط مشتى از خروار را دربرمىگيرد ، در هاله‌اى از ابهام قرار گرفته است . در حالى كه 8 / 8 درصد مردان سياهپوست هيجده تا شصت و پنج ساله به‌طور رسمى بيكار هستند ؛ يعنى خارج از بازار كار و فعالانه در پى كار هستند ، 6 / 20 درصد از آنها ، به دليل نااميدى ، ديگراصولًا پىگير يافتن كار نيستند و خارج از نيروى كار به‌سر مى برند . 4 / 4 درصد در نهادهاى تنبيهى به سر مىبرند و 3 / 9 درصد را نيز اداره آمار پيدا نمىكند . بنابراين به صراحت بايد گفت كه در سال 1993 اندكى كمتر از نيمى از مردان سياهپوست داراى رد سنى اشتغال ، در مقايسه با بيش از 75 درصد مردان سفيد پوست ، در نيروى كار حضور داشتند . « 2 »\r\nنه تنها ميليون‌ها مرد سياهپوست اصلًا شاغل نيستند ، بلكه آنهايى كه كار مىكنند نيز اغلب دستمزدهاى بسيار پايينى دريافت مىنمايند . براى مثال ، در\r\n\r\n\r\n","description":"","footnote":"\r\n( 1 )\r\n - Center for the Study of Social Policy , World Without Work : Causes and Consequences of Black Male Joblessness ( Washington D . C . : Center for the Study of Social Policy , Dec . 1994 ) , p . 1 . \r\n( 2 )  . Ibid . , p . 3 . \r\n","page_name":" 90 ","page_number":90},
  {"content":"\r\n\r\nسال 1990 ؛ 22 درصد مردان سياهپوست هيجده تا شصت و پنج ساله كه در تمام سال به طور تمام وقت كار مىكردند ، در آمدى كمتر از 12195 دلار ( آستانه فقر براى يك خانواده چهار نفره در آن سال ) داشتند . از اوايل دهه 1970 ؛ يعنى زمانى كه تنها 13 درصد از كارگران سياهپوستِ شاغلِ تمام وقت درآمد زير خط فقر داشتند ، نسبت مردان سياهپوستى كه درآمدى بسيار بسيار پايين دارند ، به صورت وحشتناكى افزايش يافته است . « 1 »\r\nچرا مشاغلِ داراى دستمزد مكفى براى اين تعداد از مردان سياهپوست در حال ناپديد شدن است ؟ پاسخ را بايد در مجموعه‌اى از عوامل ، از سست شدن پايه‌هاى توليد گرفته تا محدود كردن اشتغال به حومه شهرها تا عدم سرمايه‌گذارى مناسب در سيستم مدارس مناطق محروم شهرى تا « جنگ عليه مواد مخدر » كه مردان جوان سياهپوست را به طور ناعادلانه‌اى هدف قرار داده ، جستجو كرد . برخى از اين عوامل ساختارى و برخى ديگر از مسائل سياسى سرچشمه گرفته است . تمامى اينها به تضعيف وضعيت اقتصادى مردان سياهپوست كمك كرده است .\r\nشمار بسيار زياد مردان سياهپوستى كه يا شغل ندارند يا توان كسب درآمدِ بيش از اندازه پايينى دارند ، به وخيم شدن زندگى خانوادگى در جوامع محروم شهرى كمك كرده است . مردان فاقد شغل و فقرزده تمايلى به ازدواج يا حمايت از فرزندان خود ندارند . آمارها نشان مىدهد كه نرخ بيكارى ميان مردان سياهپوست و نرخ خانوارهاى داراى سرپرست زن روند مشابهى را طى مىكنند . در فاصله سالهاى 1960 تا 1992 ، دوره‌اى كه طى\r\n\r\n\r\n","description":"","footnote":"\r\n( 1 )  . Ibid . , p . 15 . \r\n","page_name":" 91 ","page_number":91},
  {"content":"\r\n\r\nآن بيكارى براى مردان سياهپوست دو برابر شد ، شمار خانوارهاى سياهپوستِ داراى سرپرست زن نيز دو برابر شد و در سال 1992 به ميزان 46 درصد تمام خانواده‌ها رسيد . « 1 »\r\nوضعيت رقت‌بار مردان سياهپوست و شرايط و سياستهايى كه اين وضعيت را رقم مىزند ، به طوركلى در ميان بحث و جدلهاى دورودراز بر سر سياستگذاريهاى رفاهى ، مورد غفلت واقع شده است . با وجود اين ، نابودى قدرت كسب درآمد مردان گوياى آن است كه چرا اين همه زن و كودك در وهله نخست وابسته به دولت هستند . اين واقعيت شگفت‌آور كه 47 درصد از كودكان سياهپوست اكنون در فقر بزرگ مىشوند ، به طورعمده به دليل رويگردانى مردان سياهپوست از تعهدات خانوادگى است . اين نيز به نوبه خود ناشى از تأثير متقابل سه عامل است : ساختار برنامه كمك به خانواده‌هاى داراى فرزند نيازمند « 2 » كه در يك بازه زمانى سى ساله عمداً مردان را از شمول خارج كرده است و تغييرات ساختارى كه بسيارى از مشاغل كارگرى را از رده خارج كرده است و سياستهاى پيشگيرى از جرايم كه مردان جوان سياهپوست را هدف قرار داده است . « 3 »\r\nبه نظر مىرسد موج فعلى اصلاحات رفاهى كه براى مقابله با اين پشت صحنه خشن به وجود آمده نيز به طور جدى بىمبنا باشد . دقيقاً به دليل آنكه اين اصلاحات بر نيازها و مسئوليت‌هاى مادران مجرد متمركز است ، فلاكت\r\n\r\n\r\n","description":"","footnote":"\r\n( 1 )  . Ibid . , p . 16 . \r\n( 2 )  . Aid for Families with Dependent Children \r\n( 3 )\r\n . William Julius Wilson , When Work Disappears : The World of the New Urban Poor ( New York : Knopf , 1996 ) , p . xiii . \r\n","page_name":" 92 ","page_number":92},
  {"content":"\r\n\r\nاقتصادى مردانِ محروم و پيامدهاى آن براى زنان و كودكان را به طور عمده مورد غفلت قرار مىدهد . مردان فقط تا آن حد وارد حلق خدمات رفاهى مى شوند كه به عنوان منبع پرداخت هزينه‌هاى حمايتى كودك ، مورد بحث قرار گيرند . اما اين امر صحيح نيست . با وجود اين تعداد مردان اقليت كه يا خارج از بازار كار هستند يا دستمزدهايى در حدِ خط فقر مىگيرند ، صحيح نيست كه آنها را مجبور به حمايت مالى از كودك كنيم ، بلكه بايد فرصتهايى فراهم نماييم تا مردان سياهپوست بتوانند درآمدى مكفى به دست آورند و بار ديگر به زندگى خانوادگى ملحق شوند .\r\nنكت ديگرى كه بايد به آن توجه شود اين است كه بازار كار ما نسبت به مجرمان جوان [ كسانى كه سابقه‌اى در پرونده خود دارند 
  ] ، بدون آنكه در نظر بگيرد آنها تا چه اندازه انگيزه يا شايستگى آن را دارند كه زندگى خود را از نو بسازند ، بسيار بىگذشت است . « 1 » بايد به خاطر بسپاريم كه سيستم قضايى ما نيز يكى از عوامل قدرتمند كمك‌رسان به اين امر است . كارشناسان اين حوزه تأييد مىكنند كه جنگ ده ساله ما عليه مواد مخدر ، قاچاقچيان خرده‌پاى مواد مخدر را كه اكثراً جوانان سياهپوست هستند ، به طرز ناعادلانه‌اى هدف قرار داده ، در حالى كه مصرف كنندگان آن ( كه بيشتر سفيدپوستان هستند ) و قاچاقچيان عمده ( كه باز هم بيشتر سفيدپوستان هستند ) را به حال خود رها كرده است . حاصل آنكه بيش از يك سوم مردان سياهپوست ، در رده سنى 18 تا 24 سال ، يا در پشت ميله‌هاى زندان\r\n\r\n\r\n","description":"","footnote":"\r\n( 1 )  - Pam Belluck ,  \"\r\n The Youngest Ex - Cons : Facing a Difficult Road Out of Crime , \r\n\"  New York Times , Nov . 17 , 1996 , p . 1 . \r\n","page_name":" 93 ","page_number":93},
  {"content":"\r\n\r\nبه‌سر مى برند يا به طور مشروط آزاد شده‌اند . « 1 »\r\n\r\nفريب خورده\r\nدر فرصتهاى نادرى كه سياستمداران براى مصيبت‌هاى اقتصادى ، از قبيل دستمزدهاى روبه كاهش ، هفته‌هاى كارى طولانىتر شده ، افزايش ناامنى شغلى و بيكارى مرثيه‌سرايى مىكنند ، تمايل دارند بر توجيهات زير تأكيد كنند : نخست آنكه اين روند ناميمون پيامد نيروهايى وراى كنترل آنها است . رقابت جهانى باعث شده دستمزدها كاهش يابند ، زيرا هنگامى كه نرخ دستمزد كارگران نساجى در كره جنوبى ساعتى 2 دلار است ، كارفرمايان آمريكايى نمىتوانند ساعتى 12 دلار به اين كارگران بپردازند يا وقتى حقوق فيزيكدانان در روسيه ساليانه 12000 دلار است آنها نمىتوانند سالى 75000 دلار به اين متخصصان بپردازند . دوم آنكه نرخ رشد و ميزان دستمزد توسط دولت فربه و فشار طاقت‌فرساى مسائل رفاهى بر دولت ، تحميل شده است .\r\nآمريكاييان عموماً اين دروغها را كه پاره‌اى از واقعيات را نيز در بردارد و سياستمداران آنها را جهت منافع خود به كار مىبرند ، باور مىكنند . در نظرسنجى اخيرى كه توسط مؤسسه هريس با همكارى نيوزويك صورت گرفت ، 73 درصد از پاسخ دهندگان در پاسخ به اين پرسش كه چرا درآمد آمريكاييان شاغل در پانزده سال گذشته پايين آمده است ؟ افزايش\r\n\r\n\r\n","description":"","footnote":"\r\n( 1 )  - Marc Mauer and Tracy Huling ,  \"\r\n Young Black Americans and the Criminal Justice System : Five Years Later , \r\n\"\r\n Sentencing Project , Oct . 1995 , pp . 1 , 4 , Table 2 . \r\n","page_name":" 94 ","page_number":94},
  {"content":"\r\n\r\nهزينه‌هاى دولت را مقصر دانستند و در همين حال 53 درصد علت آن را افزايش رقابت جهانى برشمردند . « 1 »\r\nاين توجيه‌هاى عامه‌پسند ، به‌رغم همصدايى قدرتمند ، بسيار گمراه كننده است . براى مثال ، فشار هزينه‌هاى رفاهى را به‌سختى مىتوان به عنوان يك عامل توجيه كننده منطقى پذيرفت . ميزان اين هزينه‌ها بسيار ناچيز است . با نسبت دادن مصيبت‌هاى اقتصادى خود به هزينه‌هاى رفاهى ، تنها به وضعيت ناعادلانه امروز دامن مىزنيم و سپربلاى راحتى براى سياستمداران فرصت طلب فراهم مىكنيم .\r\nدر نگاه نخست ممكن است چنين به نظر آيد كه افزايش رقابت جهانى دست‌كم بخشى از اين وضعيت را توجيه مىكند . بله ، اقتصاد جهانى جديد و به شدت رقابتىاى وجود دارد كه مىتواند فشار پايين برنده‌اى بر دستمزدها داشته باشد . اما به‌رغم اين ارتباط منطقى ، به نظر مىرسد علت اصلى پايين آمدن سطح درآمد و افزايش ناامنى شغلى ، زياده‌خواهى مستكبرانه مديران آمريكايى است ، نه كارگران نساجى كره‌اى يا دانشمندان روسى .\r\nدر واقع ، سختگيريهاى ظالمانه و فشارها و ارعابهاى جديد هيچ‌كدام بر موقعيت رقابتى آمريكا در جهان تأثيرى نگذارده‌اند . پرداخت حقوق‌هاى كمتر به 80 درصد از كارگران مطمئناً مبلغ هنگفتى را از صورت حساب دستمزدها زدوده است ، اما اين صرفه‌جويى عظيم فقط به جيب مديران منتقل شده است . از نظر برترى در قدرت رقابت در بازار جهانى كه اهميت\r\n\r\n\r\n","description":"","footnote":"\r\n( 1 )  - Sweeney , America Needs a Raise , p . 59 . \r\n","page_name":" 95 ","page_number":95},
  {"content":"\r\n\r\nبسيارى هم دارد ، همه اين عمليات رمق‌كشى بىربط بوده است .\r\nفقط نگاهى به ارقام بيندازيد . در مدت 25 سال گذشته ، صورت هزين دستمزدها تقريباً راكد و از 6 / 56 درصدِ درآمد ملى در سال 1973 به 6 / 58 درصد در سال 1993 رسيده است . اما اين وضعيت به ظاهر باثبات ، سرپوشى براى يك تغييرِ توزيع زلزله‌آسا از كارگران به مديران است . در سال 1973 ، 40 درصد كل درآمد ملى به كارگران توليدى اختصاص مىيافت ، در حالى كه مابقى صورت هزين دستمزدها ، يعنى 2 / 16 درصد ، به كارفرمايان و مديران پرداخت مىشد . در سال 1994 ، سهمى كه از كل درآمد ملى به كارگران تعلق مىگرفت 6 درصد كاهش يافت ، در حالى كه سهمى كه به جيب كارفرمايان و مديران مىرفت از 2 / 16 درصد به 1 / 24 درصد افزايش يافت . « 1 »\r\nاغراق كردن در مورد اندازه و دامنه اين تغيير مشكل است . درصد سهم مديران از درآمد ملى در فاصله سال‌هاى 1973 تا 1993 ، تقريباً 8 درصد افزايش يافت . اين يعنى 7 برابرِ ميزان پولى كه در دهه 1980 صرف تقويت نيروى دفاعى شده بود !\r\n\r\nفربه شدن مديريت\r\nاندازه و هزينه طبقه مديران آمريكايى در سالهاى اخير به طرز وسيعى رشد يافته است . در سال 1994 ؛ 3 / 17 ميليون كارفرما در مشاغل مديريتى و نظارتى در سطوح مختلف سلسله مراتب تجارى به كار اشتغال داشتند . اين\r\n\r\n\r\n","description":"","footnote":"\r\n( 1 )  . Gordon , Fat and Mean , pp . 81 - 83 . \r\n","page_name":" 96 ","page_number":96},
  {"content":"\r\n\r\nبه راستى ارتش مديران ، با احتساب حقوق ، مزايا ، فرصت‌هاى استفاده از سهام و ديگر امتيازات ، 3 / 1 ميليارد دلار دريافت كردند . « 1 » ما ، به عنوان يك ملت ، به خاطر فربه شدن دولت دست به هم مىماليم و به سينه مىكوبيم ، اما هزينه‌هاى بيشتر برنامه‌هاى دولتى در مقايسه با مبالغى كه صرف فربه شدن مديريت مىشود ، رنگ مىبازد . براى مثال ، 3 / 1 ميليارد دلارى كه در سال 1994 به مديران پرداخت گرديد چهار برابر هزينه‌هاى تأمين اجتماعى و پنجاه برابر برنامه كمك به خانواده‌هاى داراى فرزند نيازمند بود . دريافتى مديران ، حتى در ميان محافل تجارى نيز غيرمعقول به نظر مىرسد . پاسخ دهندگان به بررسى جديدى كه توسط نشريه اينداسترى و يك « 2 » صورت گرفت ، سطح روبه افزايش دريافتى مديران را « شرم‌آور » ، « خشم انگيز » و « تهوع آور » خواندند .\r\nاما كوچك‌سازى چه ؟ اگر مسأله‌اى به نام فربه شدن مديريت داشته‌ايم ، آيا به معنى شكست كوچك سازى نبوده است ؟ آيا واقعاً ، كوچك سازى ؛ يعنى ايجاد دنيايى كه در آن شركتها و بنگاههاى تجارى روزبه‌روز لاغرتر مىشوند ؟ واقعيت آن است كه گرچه بسيارى از مديران و كارفرمايان تعديل شده‌اند ، دوباره تعداد بيشترى استخدام شده‌اند . مديران تعديل شده به سرعت به استخدام مجدد در مىآيند و شمار زيادى از افراد جديداً استخدام شده وارد رده مديريتى مىگردند . در اواسط دهه 1990 ، مديران بسيار بيشترى نسبت به ميانه دهه 1980 ؛ يعنى پيش از شروع كوچك‌سازى وجود\r\n\r\n\r\n","description":"","footnote":"\r\n( 1 )  - Ibid . , pp . 81 - 83 , 35 . \r\n( 2 )  - Industry Week \r\n","page_name":" 97 ","page_number":97},
  {"content":"\r\n\r\nداشتند . مثلًا ، در فاصله سالهاى 1989 تا 1994 ، استخدام مديران بالغ بر 4 / 1 ميليون نفر گرديد كه شمار مديران را در كل مشاغل غير كشاورزى 5 درصد افزايش داد . اين روندِ كمتر شناخته شده سرانجام توسط مطبوعات تجارى تشخيص داده مىشود . در پاييز 1995 ، وال استريت جورنال اذعان كرد كه گزارش‌هاى مربوط به كاهش مديران « يقيناً اغراق‌آميز بوده‌است . » حتى غولهاى تجارى كه از كاهش چمشگير ميزان مديران خبر داده‌اند « امروز ، در مقايسه با سال 1993 به ازاى هر 100 كارمند ، مديران بيشترى دارند . » « 1 »\r\nآيا اصولًا وجود اين ارتش عظيم و پرهزين مديران ضرورى است ؟ تحليلگران مختلفى اين ديدگاه را مطرح كرده‌اند كه سودآور نگه‌داشتن يك شركت در وضعيت اقتصادى دشوار امروز بسيار بسيار مشكل است و بنابراين درست آن است كه مديران ارشدى كه توانايى و مهارت آن را دارند كه سود سرشارى به وجود آورند ، تكريم شوند . مشكل اين نظريه آن است كه داده ها نمىتوانند ارتباطى را ميان دريافت‌هاى مديران و سود آورى نشان دهد . آلن دانز ( مشاور مديريت ) ثابت كرده است كه به هيچ وجه ارتباطى ميان دريافت‌هاى مديران ارشد اجرايى و سودآورى در سرمايه‌گذارى وجود ندارد . او در عوض ، ميان دريافتى مديران و تعداد تعديل‌هاى كاركنان ، ارتباط تنگاتنگى يافته است . بنا به گفته دانز ، مديران ارشدى كه تعداد بيشترى از كارگران را اخراج مىكنند ، همانهايى هستند\r\n\r\n\r\n","description":"","footnote":"\r\n( 1 )  - Alex Markles ,  \"\r\n Restructuring Alters Management Role but Leaves It Robust , \r\n\"  Wall Street Journal , Sept . , 25 , 1995 , p . A 1 . \r\n","page_name":" 98 ","page_number":98},
  {"content":"\r\n\r\nكه سخاوتمندانه‌ترين دريافتىها را دارند . « 1 »\r\nبه اين ترتيب معلوم مىشود كه چگونه تعديل‌ها به پاداشهاى كلان تبديل مىشود . به دليل شگردهايى كه مديران اجرايى در وال استريت « 2 » به اجرا در مىآورند ، اخراج‌هاى دسته‌جمعى به نقشه راهبردى بسيار سودآورى براى آنها تبديل شده است . سرمايه گذاران بازار بورس ، خبر اخراج كارگران يك شركت را به منزله بالا رفتن قيمت سهام آن تفسير مىكنند . ن است كه ميدمدى\r\nدليل ديگرى كه جهت توجيه لزوم حفظ پرداخت‌هاى كلان به مديران مطرح مىشود ، اين است كه براى رقابتى ماندن در بازار كار جهانى ، بايد به مديران ارشد 209 برابرِ كارگرانِ معمولى پرداخت شود تا استعدادهاى برجسته مديريتى جذب شركتهاى آلمانى يا انگليسى نشوند . اشكال اين نظريه آن است كه ايالات متحده در مقايسه با هر كشور ديگرى ، بيشترين و بهترين پرداخت‌هاى مديريتى را دارد و انگيزه كمى براى مديران ارشد وجود دارد كه به دنبال اشتغال در جاى ديگر باشند . بر اساس آمار سازمان بين‌المللى كار ، در ايالات متحده آمريكا مديران 13 درصد كل شاغلان غيركشاورزى را تشكيل مىدهند و اين در حالى است كه در باقى جهان پيشرفته صنعتى اين رقم 4 / 4 درصد است . « 3 » به علاوه ، دريافتى مديران آمريكايى بسيار بيشتر از همتايان خارجى آنها است ؛ مديران سطح بالا در اينجا به طور ميانگين حدود دو برابر همتايان خود در آلمان ، ژاپن و\r\n\r\n\r\n","description":"","footnote":"\r\n( 1 )\r\n - Alan Downs , Corporate Executions ( New York : American Management Association , 1995 ) , p . 28 . t t t t \r\n( 2 )  . Wall Street  بازار سهام ايالات متحده آمريكا\r\n( 3 )  - Gordon , Fat and Mean , p . 44 . \r\n","page_name":" 99 ","page_number":99},
  {"content":"\r\n\r\nانگلستان درآمد دارند .\r\nنهايت آنكه هيچ يك از اين نظريه‌ها قابل قبول نيست . به نظر مىرسد كه تمامى اين وضعيت ناشى از آزمندى محض باشد . درك آن سخت است ، اما در يك بازه زمانى بيست ساله ، انباشت موفقيت‌آميز و افسار گسيخته ثروت توسط نخبگان تجارى با كاهش دستمزدها در هم آميخت تا ايالات متحده را نابرابرترين كشور در جهان پيشرفته صنعتى نمايد . 1 درصد بالاى جمعيت آمريكا اكنون 39 درصد ثروت ملى را تحت كنترل دارد ، در حالى كه اين رقم در فرانسه 26 ، در سوئد 16 و در انگلستان 18 درصد است . « 1 » از يك چيز مىتوانيم مطمئن باشيم : اين روند بىسابق جذب ثروت ، توسط حرص و آز بخش خصوصى هدايت شده است ، اما نمىتوانسته بدون زد و بند با دولت اتفاق افتاده باشد .\r\n\r\nفعاليتهاى انتخاباتى و زدوبند\r\nسال 1996 سالى بود كه در آن تظاهر به خويشتن دارى در زمينه هزينه‌هاى فعاليتهاى انتخاباتى يكسره به كنار نهاده شد . نامزدهاى رياست‌جمهورى و كنگره حدود 2 ميليارد دلار صرف فعاليتهاى انتخاباتى خود كردند كه تقريباً دو برابر مبلغى بود كه تاكنون در يك انتخابات هزينه شده است . « 2 » به نقل از مركز سياست پاسخگو ، بزرگ‌ترين منبع تأمين مالى\r\n\r\n\r\n","description":"","footnote":"\r\n( 1 )\r\n - Edward N . Wolff , Top Heavy : A Study of the Increasing Inequality of Wealth in America ( New York : Twentieth Century Fund , 1995 ) , pp . 7 , 24 , 22 . \r\n( 2 )\r\n - David E . Rosenbaum , \" In Political Money Game , the Year of the Big Loopholes , New York Times , Dec . 26 , 1996 , p . 1 . \r\n","page_name":" 100 ","page_number":100},
  {"content":"\r\n\r\nتمام نامزدها ، بخش تجارى آمريكا بود « 1 » . الن ميلر « 2 » ، مدير عامل اين مركز ، مىگويد : « پول از آمريكايىهاى معمولى به‌دست نمىآيد . ما يك نظام سياسى داريم كه وال استريت و توبَكو رُد « 3 » هزينه آن را مىپردازند . » « 4 »\r\nنيرويى كه پشت سر اين موج جديدِ پشتيبانى مالى از فعاليت‌هاى انتخاباتى قرار دارد ، حاصل رشد تكان دهنده كمكهاى به اصطلاح نرم دلارى « 5 » است ؛ يعنى پولى كه به احزاب سياسى داده مىشود و اين پول بعدها در ميان نامزدها توزيع مىگردد . اين كمكهاى نرم دلارى به طور روزافزون به منزله گريزگاهى قانونى مورد استفاده قرار مىگيرد تا محدوديت‌هاى مالى فعاليتهاى انتخاباتى فدرال را دور بزند . كمك مستقيم به نامزدها حداكثر 1000 دلار براى افراد و 5000 دلار براى شركتهاى تجارى است ، اما كمك به احزاب سياسى نامحدود است .\r\nاعانه جمع كردن براى مسائل سياسى همواره يك بازى فروش امتيازات بوده است . يكى از ويژگيهاى خطرناك دهه 1990 اين است كه مبالغ صرف شده براى كسب منصبهاى ملى نجومى شده‌است . ويژگى ديگر اينكه بخش تجارى آمريكا در حال تأمين سهم بيشتر و بيشترى از اين مبالغ هنگفت است . خيلى روشن است كه وقتى مقامات منتخب از هر جناح و دسته‌اى به‌شدت وامدار و نيازمند سرمايه‌داران شوند ، فساد فرآيند سياسى را\r\n\r\n\r\n","description":"","footnote":"\r\n( 1 )\r\n - Center for Responsive Politics , Whos Paying for This Election ? A Special Report on Fundraising Patterns in the 1996 Elections ( Washington D . C . : Center for Responsive Politics , Oct . 1996 ) , p . 6 . \r\n( 2 )  - Ellen Miller \r\n( 3 )  - Tobacco Road \r\n( 4 )\r\n - Leslie Wayne , \" Business Is Biggest Political Donor , Dwarfing Labors Contribution , Study Says , \" New York Times , Oct . 18 , 1996 , p . 27 . \r\n( 5 )  - soft - dollar contributions \r\n","page_name":" 101 ","page_number":101},
  {"content":"\r\n\r\nآلوده مىكند . به گفته الن ميلر ، « وقتى نامزدهاى مناصب سياسى براى فعاليتهاى انتخاباتى خود درخواست مبالغ كلان مىكنند و آن مبالغ را دريافت مىكنند ، زير بار بدهكارىهاى بزرگى نيز قرار مىگيرند ، هر دو حزب اين را مىدانند و اين كار را انجام مىدهند . » « 1 »\r\nاتحادى نامقدس ميان سرمايه‌سالارى آمريكا و سياستگذاران دولتى ، توازن قدرت را برضد كارگران آمريكايى شكل داده و وضعيتى را به وجود آورده است كه در آن ثمره‌هاى رشد و توسعه روزبه‌روز بيشتر در انحصار مديران اجرايى و ديگر اعضاى طبقه نخبگان قرار مىگيرد .\r\n\r\nپنهان كارى\r\nبراى گروههاى نخبه ، ماى خوشبختى است كه اين تحت فشار قراردادن‌هاى كارگران به‌منظور فربه كردن بسته دريافتى مديران « يكى از رازهاى اقتصادى به‌شدت سر به مُهر ايالات متحده » باقى مىماند . « 2 » به غير از كتاب گوردن و مقالات نارسايى چند ، اين داستانى كاملًا ناگفته و در عين حال به‌شدت تأسف‌آور است . اين موضوع كه در ميان مديران و ديگران عمداً يك شكاف بزرگ ايجاد شود ، براى زندگى خانوادگى در آمريكا به‌شدت مخرب است . همان‌طور كه ديديم ، گروه عظيمى از والدين مجبور هستند در ازاى دريافت كمتر ، بسيار سخت‌تر كار كنند و كودكان ناگزير به خط فقر رانده مىشوند . در پايان دهه 1990 صدها هزار والدين با حسن نيتى\r\n\r\n\r\n","description":"","footnote":"\r\n( 1 )\r\n - Wayne , \" Business Is Biggest Political Donor . \r\n\" ( 2 )  - Gordon , Fat and Mean , p . 82 . \r\n","page_name":" 102 ","page_number":102},
  {"content":"\r\n\r\nوجود دارند كه به‌سختى كار مىكنند تا فرزندان خود را بزرگ كنند اما متأسفانه بازار كار ، آنها را تضعيف مىكند .\r\nبيشتر اين پيامدهاى وخيم مورد بىتوجهى رهبران ما است . تحليلگران تجارى ، كارشناسان سياستگذارى و رسانه‌ها تمايل پيدا كرده‌اند تا از سطح دستمزد ثابت يا روبه كاهش تمجيد نمايند . در گزارش جديدى درباره روند دستمزدها ، از اين واقعيت كه دستمزدهاى واقعى صفر درصد رشد دارند و كارگران آمريكايى « اين روزها دستمزد و مزاياى كمترى از كارفرمايان دريافت مىكنند » ، استقبال شده است . در واقع ، اگر نشانه‌اى از افزايش دستمزدها ديده شود ، مطبوعات به‌شدت عصبانى مىشوند . در سپتامبر 1996 ، نيويورك تايمز به خوانندگان خود اعلام كرد كه « نيم درصد افزايش دستمزد كه از ماه اگوست صورت گرفته بسيار نگران كننده است » زيرا ممكن است قيمت‌ها را افزايش دهد .\r\nدر آمريكاى معاصر ، رنج سياهان و كار زنان به‌شدت ناديده گرفته مىشود . جماعتى كه بيش از همه از كاهش دستمزد و بيكارى رنج برده‌اند به طور قطع سياهپوستان و رنگين پوستان هستند و به نظر مىرسد به راحتى فلاكت روز افزون اين گروه از آمريكاييان ناديده گرفته مىشود . « 1 » اما همچنان كه كاهش دستمزدها شدت مىگيرد و تعداد بيشتر و بيشترى از كارگران طبقه متوسط به طور مستقيم به دليل درآمدهاىِ روبه كاهش و نبود امنيت شغلىِ روبه افزايش آسيب مىبينند ، به‌سختى مىتوان اين\r\n\r\n\r\n","description":"","footnote":"\r\n( 1 )\r\n - Derrick Bell , Faces at the Bottom of the Well : The Permanence of Racism ( New York : Basic , 1993 ) \r\n","page_name":" 103 ","page_number":103},
  {"content":"\r\n\r\nواقعيت‌هاى تلخ را ناديده گرفت .\r\nبخش ديگرى از اين پنهان كارى ، تلاش كارى شگفت‌انگيز زنان است . در سالهاى اخير شمار بسيارى از همسران و مادران وارد بازار كار با دستمزد شده‌اند تا استانداردهاى زندگى خانوادگى را بالا ببرند ؛ درصد مادران شاغلى كه فرزندان شش تا هفده ساله دارند از 55 درصد در سال 1975 به 77 درصد در سال 1996 رسيده است . « 1 » اين زنان ، در بسيارى از جنبه‌ها ، قهرمانان ناستوده عصر ما هستند كه معمولًا پنجاه هفته در سال در دو شغل كار مىكنند ، به گونه‌اى كه قابل مقايسه با هيچ زن ديگرى در جهان ثروتمندان نيست . آنها عزيزان خود را نجات داده‌اند و سطح درآمد خانواده را ، در شرايطى كه دستمزد مردان كاهش شديدى يافته ، حفظ كرده‌اند . اما اين شير اطمينان نيز در حال بسته شدن است .\r\nدر آينده ، زنان نيز نخواهند توانست كاهش دستمزد شوهران خود را جبران كنند . اكنون نيز بسيارى از زنان ( همسران ) به طور تمام وقت كار مىكنند و ظرفيت اندكى براى اضافه‌كارى برايشان باقى مانده است . به علاوه ، نرخ دستمزد زنان نيز شروع به سقوط كرده است و اين امر ميزان اضافه كارى را مىكاهد . اين هر دو عامل سبب مىشود كه احتمالًا از اين به بعد ، همچنان كه حربه اضافه‌كارى زنان كمرنگ‌تر مىشود ، كاهش درآمد مردان به معناى كاهش درآمد خانواده باشد . به عبارت ديگر ، در آينده نمىتوان روى نژاد و جنسيت به منزله پوششى براى مخفى كردن اندازه و\r\n\r\n\r\n","description":"","footnote":"\r\n( 1 )\r\n - Steve Haugen , economist , Bureau of Labor Statistics , interview , Dec . 4 , 1997 . \r\n","page_name":" 104 ","page_number":104},
  {"content":"\r\n\r\nدامنه كاهش دستمزدها حساب كرد .\r\n\r\nدريچه‌اى از فرصت‌ها\r\nهمچنان كه مادران و پدران به طور روزافزون در اثر فشار اقتصادى تحت فشار قرار مىگيرند ، تقريباً به كلى از اين موضوع نيز كه تا چه اندازه مورد اغفال و خيانت واقع شده‌اند ، بىخبرهستند . اگر اين مردان و زنان كارگر مىدانستند كه كاهش دستمزدها نه لازم است و نه اجتناب ناپذير ، اگر مىدانستند كه ساعتهاى بيشتر در ازاى مزد كمتر كار مىكنند و اگر مىدانستند صرفاً به خاطر ثروتمند كردن طبقه‌اى از مديران نمىتوانند آن‌گونه كه بايد به فرزندان خود رسيدگى كنند ، قطعاً به شيوه‌اى جديد و جدى به مبارزانى تبديل مىشدند تا پنجره‌اى از فرصت را براى اقدامات سياسى هماهنگ بگشايند .\r\nاين موضوع ما را به خبرهاى خوبى رهنمون مىشود . دقيقاً به دليل آنكه دستمزدهاى روبه كاهش و وضعيت جديد و هراس‌آور امنيت اقتصادى ، ساخته و پرداخته آزمندى بىمهار مديران است ، مىتوانيم براى آنها چاره‌اى بينديشيم . اگر قرار بود مادران و پدران كارگر به قدرت سياسى جديدى دست يابند ، امكان داشت بتوانيم سياستهاى خود را متحول و مفاهيم جديدى از عدالت و انصاف را در بازار كار ارائه دهيم . ما حتى مىتوانستيم قرارداد اجتماعى را از نو ابداع كنيم . اين صبح روشنى است براى رهايى از اين واقعيت تلخ اقتصادى كه والدين و كودكان آمريكايى را به‌شدت ناتوان كرده است .\r\n\r\n","description":"","footnote":"","page_name":" 105 ","page_number":105},
  {"content":"\r\n . \r\n","description":"","footnote":"","page_name":" 106 ","page_number":106},
  {"content":"\r\n\r\n\r\nفصل چهارم : دولت عليه والدين موضع‌گيرى مىكند\r\nدولت آمريكا به‌شدت دشمن والدين شده است . مادران و پدران كه در زير بار فشار اقتصادى ناشى از كاهش دستمزد و افزايش ناامنى شغلى قرار دارند ، به‌تازگى به‌وسيله فرهنگى سياسى كه ناتوان از حمايت يا ارج نهادن به كار آنها است ، تضعيف مىشوند . دولت‌هاى پياپى ، هم جمهورىخواه و هم دموكرات ، از پايان دهه 1960 فرشها را از زير پاى والدينى كه فرزندان خود را بزرگ مىكنند ، كشيده‌اند و با شعار « پيشرفت » برنامه‌ها و سياستهايى را كه حامى زندگى خانوادگى بوده ، از هم گسيخته‌اند . در واقع ، در برخى موارد دولت با هدف تعمدى از كار انداختن و آواره كردن مادران و پدران به مداخله پرداخته است . با در نظر گرفتن اين واقعيت‌هاى سياسى جديد ، اختصاص وقت به خانواده و فرزندان به كارى دشوار و بىمزد و منّت تبديل شده است .\r\nامروز در جامعه آمريكا هيچ حمايتى از مادران و پدران نمىشود . به اين مثال توجه كنيد : دولت ما اكنون براى زادآورى اسبها بهتر از پرورش كودكان عمل مىكند . اگر شما داراى يك اسب باشيد ، مىتوانيد هزينه‌هاى غذا ، نگهدارى ، تربيت ، خدمات دامپزشكى ، انتقال آن به نمايشگاههاى عرضه اسب ،\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nحضور در اين نمايشگاهها ، بيمه و بخش ديگرى از هزينه‌ها را از صورتحساب مالياتى خود كسر كنيد . اين موضوع را با موضوع بزرگ كردن فرزندان مقايسه كنيد . آيا يك پدر يا يك مادر مىتواند هزينه‌هاى غذا ، مسكن ، مراقبت‌هاى پزشكى يا آموزش پيش از دبستان را از صورتحساب مالياتى خود كسر نمايد ؟ البته كه نمىتوانند . ما دهها سال نورى از چنين سناريويى فاصله داريم .\r\nتضاد ميان اين دو وضعيت خنده‌آور است . روشن است كه سعادت كشور ما بسيار بيش از سرنوشت اسبها به سرنوشت كودكان گره‌خورده است . چند سال پيش ، ويلهلمينا دو پونت راس « 1 » ، عضو يكى از ثروتمندترين خانواده‌هاى جهان ، شوهر خود را براى اداره اصطبل‌هايشان استخدام كرد و حقوق او را جزو برگشت مالياتى مشترك منظور كرد ؛ يعنى يك شگرد كاملًا قانونى . آيا اين طور هست كه يك شوهر نيز بتواند همسر خود را براى نگهدارى از فرزندان استخدام كند و حقوق او را از ماليات برگشتى منظور كند ؟\r\nاين وضعيت چگونه روى داده است ؟ چگونه كشورى كه تا اين اندازه نگران فروپاشى ارزشهاى خانواده است ، مقررات مالياتىاى وضع كرده است كه اسبها را بالاتر از كودكان قرار مىدهد ؟ پاسخ اين پرسش نگران كننده است و در بطن فرهنگ سياسى ما قرار دارد .\r\n\r\nكناره‌گيرى دولت\r\nدر سالهاى اخير ، دولت آمريكا به شكل گسترده‌اى از حمايت مادران و\r\n\r\n\r\n","description":"","footnote":"\r\n( 1 )  . Wilhelmina du Pont Ross . \r\n","page_name":" 108 ","page_number":108},
  {"content":"\r\n\r\nپدران دست كشيده است . والدين قربانى مجموعه‌اى از تناقضات و دشمنىهاى ايدئولوژيك شده‌اند . اين تناقضات و دشمنىها خواست سياسى را منجمد كرده و به‌شدت سبب تضعيف حمايتهاى اجتماعىاى شده است كه در گذشته انرژىهاى والدين را تقويت مىكرد .\r\nبه ويژه از سال 1980 ، محافظه‌كاران بر اين باور بوده‌اند كه بازارها بايد آزاد و بىمهار باشد و هنگامى كه دولت كمترين دخالت ممكن را اعمال نمايد ، اقتصاد به بهترين وجه عمل مىكند . در فضاى اجتماعى ، محافظه‌كاران به‌عكس به اعمال كنترل و محدوديت معتقد بوده‌اند .\r\nالبته بايد اذعان كرد كه محافظه‌كارى اجتماعى قطعاً به‌طور جدى از والدين و فرزندان حمايت مىكند . براى مثال ، اگر بخواهيم در راستاى حفظ ازدواج‌هاى « مطلوب » حركت كنيم و اجازه دهيم كودكان بيشترى در خانواده‌هاى دو والدى بزرگ شوند ، به نظر مىرسد سخت كردن مقررات طلاق ، كار خوبى باشد . اما محافظه‌كارى اقتصادى هم مىتواند براى والدين و هم براى كودكان به‌شدت مخرب باشد . مثلًا در دهه 1980 ، هنگامى كه رونالد ريگان به يك سلسله ابتكارات به سود بازار دست زد ، بخش خصوصى اجازه يافت به حريم گسترده‌ترى از زندگى عمومى و خصوصى دست زند . تلويزيون از قيد مقررات آزاد شد ، قمار قانونى گرديد ، اتحاديه‌هاى كارگرى به عقب رانده شد و حداقل دستمزد ثابت ماند . تمام اين اقدامات با نام آزادسازى بازار صورت مىگرفت . هر يك از اين سياستهاى محافظه كارانه كه بسيارى از آنها تا امروز نيز ادامه دارد ، به شيوه‌هاى گوناگون قدرت والدين را در ايفاى نقش مطلوب خود در برابر\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nكودكان كاهش داده است .\r\nليبرال‌ها نيز به نوبه خود مجموعه‌اى از تناقضات را به وجود آورده‌اند . جناح چپ ، در مجموع ، مدافع كنترل اقتصاد است . ليبرال‌ها با درك عميق اين موضوع كه تجارت آزاد چگونه ممكن است فضا را آلوده كند ، شرايط كارى خطرناكى به وجود آوردند كه نمىتواند مراقبت‌هاى پزشكى را براى كودكان فقير آنها تأمين كند ، از ديرباز به‌شدت به سود مداخله دولت در زندگى اقتصادى مبارز كرده اند تا هزينه‌هاى انسانى سرمايه دارى را به حداقل برسانند . اما در سپهر اجتماعى ، حاميان سرسخت آزادى و انتخاب هستند . ليبرال‌ها عقيده دارند كه همه افراد ، سياه ، سفيد ، رنگين پوست ، مرد و زن ، چه در مورد گزينه زادآورى يا خطمشى شغلى يا شريك ازدواج بايد بتوانند استعداد فردى خود را با حداقل محدوديت‌هاى خارجى دنبال نمايند .\r\nبه اين ترتيب ، هم جناح راست و هم جناح چپ درگير تناقض‌هاى اساسى در درون خود هستند . آنچه از ديدگاه ما بيشتر اهميت دارد ، اين است كه هر دو مكتب فكرى ، كودكان را سركوب مىكنند . جهان‌بينى محافظه‌كار و ليبرال ، هيچ يك نمىتوانند به طور منطقى و سازنده با چالش مهم حمايت والدين از فرزندان يا حمايت پدربزرگ ها و مادربزرگ ها از نوه‌ها برخورد نمايد .\r\nچاز كوپ « 1 » ، پسرك شاداب شانزده ساله مىتوانست بهترين چهره پوسترى براى شهرك يانگ تاونِ « 2 » آريزونا باشد . اما اين شهرك آفتابى و پر\r\n\r\n\r\n","description":"","footnote":"\r\n( 1 )  . Chaz Cope \r\n( 2 )  . Youngtown \r\n","page_name":" 110 ","page_number":110},
  {"content":"\r\n\r\nاز درخت پرتقال كه محل سكونت بازنشستگان است ، حضور اين پسر را قاچاق انسان به شمار مىآورد . شوراى شهر يانگ تاون ، در حالى كه حضور سگ را در آنجا مجاز مىداند ، به اتفاق آرا پدربزرگ و مادربزرگ چاز را به سبب نگهدارى غيرقانونى يك كودك ، روزى 100 دلار جريمه كرده است . لين رى ناب « 1 » ، مادر بزرگ اين پسر مىگفت : « آنچه ما مىخواستيم اجازه اقامت او تا زمانى بود كه دبيرستان را به پايان برساند ؛ يعنى فقط شانزده ماه » . وى توضيح داد كه چاز يك سال پيش به خاطر فرار از تنبيه‌هاى بدنى ناپدرىاش به آنجا نقل مكان كرده بود .\r\nچند مايل آن سوتر ، حكم اخراج مشابهى در مورد يك دختر شانزده ساله ، دِزِراى كَرى « 2 » ، صادر شده است . او به آرامى در مجتمع بازنشستگان سوپرستيشن هايتز « 3 » با مادربزرگ خود زندگى مىكند . وكيل اين مجتمع ، حضور اين دختر را « مزاحمت » مىنامد . دِزِراى در اعتراض مىگويد كه هيچ جاى ديگرى ندارد كه به آنجا برود زيرا مادرش به علت سرطان در يك آسايشگاه در حال مرگ است .\r\nيانگ تاون و سوپرستيشن هايتز ، همانند بسيارى ديگر از مجمتع‌هاى جنوب وجنوب غرب آمريكا ، از طريق تعهدات سنى كه به صورت قانونى به امضا رسيده ، به افراد زير هيجده سال مجوز اقامت نمىدهند . اين تعهدات دقيقاً حقوقى هستند . در حالى كه قانون فدرال اسكان عادلانه « 4 » هر نوع\r\n\r\n\r\n","description":"","footnote":"\r\n( 1 )  . Lynne Rae Naab \r\n( 2 )  . Deserae Carrie \r\n( 3 )  . Superstition Heights  منطقه اى در كاليفرنيا\r\n( 4 )  . Federal Fair Housing Act \r\n","page_name":" 111 ","page_number":111},
  {"content":"\r\n\r\nتبعيضى بر مبناى نژاد ، مذهب ، جنس يا موقيت خانوادگى را منع مىكند ، تبعيض عليه كودكان را مجاز مىداند .\r\nدر بطن اين دشمنى نسبت به كودكان منطقى نهفته است كه زاده سوداگرى است . مسئولان يانگ تاون مىگويند براى اينكه مجبور نباشند ، مدرسه ايجاد كنند ، به كودكان مجوز اقامت نمىدهند زيرا ايجاد مدرسه باعث افزايش ماليات ساكنان مىشود و مقامات منتخب ميل دارند به اين وضعيت ادامه دهند ، زيرا بازنشستگان دهها ميليون دلار در آريزونا خرج مىكنند . جيسون موريس « 1 » ( وكيل دادگسترى ) مىگويد : « اين بخش بزرگى از اقتصاد ما است و افراد زيادى حق مسلم خود مىدانند كه مطمئن شوند اين مقررات سنى رعايت مىشود . »\r\nبرخى از اعضاى اين مجتمع‌ها ممنوعيت حضور كودكان را مسئله آزادى انتخاب و حق فردى قلمداد مىكنند . در واقع ، اين حق با شيوه‌هاى يك حكومت پليسى اعمال مىشود . در دفاتر شهرك يانگ تاون فرمى موجود است تا هر يك از ساكنان آن بتوانند عليه همسايگانى كه به طور غيرقانونى كودكى را اسكان داده‌اند ، شكايت كنند .\r\nتلاش براى اخراج چاز و دِزِراى نشان مىدهد كه قوانين و سياستهاى ما تا چه اندازه عملكرد خانوادگى را تضعيف مىكند . عجيب است كه ساكنان اين مجتمع بازنشستگى نمىفهمند كه بايد از پدربزرگها و مادربزرگهاى مهربان و تلاش آنان براى مراقبت از نوه‌هايشان حمايت كنند . اين كار علاوه بر آنكه درست است ، عقلانى نيز هست . اگر به چاز و دِزِراى اجازه داده شود ،\r\n\r\n\r\n","description":"","footnote":"\r\n( 1 )  . Jason Morris \r\n","page_name":" 112 ","page_number":112},
  {"content":"\r\n\r\nدبيرستان را به پايان برسانند ، همه از آن منتفع مىشوند ، هم خود كودكان و هم كل مجتمع . در عوض ، نيروهاى سوداگرانه و توجه جدى به حقوق فردى ، اجازه مىدهد كه نيازهاى اين خانواده‌هاى تلاشگر سركوب شود .\r\n\r\nنابينايى محافظه‌كاران\r\nمحافظه‌كاران ، زندگى خانوادگى را تضعيف مىكنند . زيرا نمىبينند كه ارزشهاى سوداگرانه چگونه ارزشهاى خانوادگى را نابود مىكنند . از آنجا كه آنها سرسپرده بازار آزاد و بىمهار هستند ، فراموش مىكنند كه بنا به قول به ياد ماندنى لِستِر تورو ، ارزشها « نقطه كور سرمايه‌سالارى » هستند . « 1 » در واقع ، سرمايه سالارى بر برخى از ناخوشايندترين ويژگيهاى انسان ، يعنى حرص ، تجاوز و خودمحورى و . . . تكيه دارد . از آنجا كه سوداگرى صرف هيچ حيطه اخلاقى را برنمىتابد ، نمىتواند به مقوله نظم اجتماعى و سرمايه‌گذارى اجتماعى بپردازد . به اين ترتيب ، تجارت آزاد چندان صلاحيت آن را ندارد كه به كار غير سوداگرايانه‌اى كه والدين انجام مىدهند ، بپردازد . حتى با وجود آنكه اين كار غيرسوداگرايانه سرچشمه اصلى سرمايه اجتماعى و انسانى كشور ما است ، تجارت آزاد آن را كاملًا ناديده مىگيرد زيرا خارج از ارتباطات پيچيده پولى قرار دارد .\r\nبراى آنكه حق محافظه‌كاران را ادا كرده باشيم ، بايد بگوييم كه آنها پيامدهاى وخيم تضعيف خانواده را شناسايى كرده‌اند . آنها عقيده دارند كه\r\n\r\n\r\n","description":"","footnote":"\r\n( 1 )\r\n . Lester Thurow , The Future of Capitalism : How Todays Economic Forces Shape Tomorrows World ( New York : Morrow , 1996 ) , p . 277 . \r\n","page_name":" 113 ","page_number":113},
  {"content":"\r\n\r\nخانواده‌هاى مستحكم براى اين كشور اهميت حياتى دارند و آنها مىدانند كه اكنون به نسبت گذشته تعداد كمترى از چنين خانواده‌هايى وجود دارد .\r\nرونالد ريگان « 1 » ، دن كوايل « 2 » و نيوت گينگريچ « 3 » تنها سه نفر از خيل رهبران جمهورىخواه هستند كه با تأكيد بر اهميت خانواده و هشدار نسبت به تضعيف آن ، خطمشى سياسى خود را دنبال كرده‌اند ، اما ظاهراً هيچ يك از اين رهبران محافظه‌كار نقش براندازِ بازار را در ويژگيهاى خانواده دخيل نمىدانند . آنها به عكس ، تمام تلاش خود را به‌كار برده‌اند تا تجارت آزاد را به روشهايى جديد و پر قدرت‌تر رها سازند تا عواقب آن بيش از پيش دامان مادران و پدران را بگيرد .\r\n\r\nوالدگرى ؛ برترين فعاليت غيرسوداگرانه\r\nآنچه جناح راست نمىخواهد آن را بپذيرد ، اين است كه بزرگ كردن فرزندان از منظر صِرف سوداگرانه تبديل به يك فرار سرماى اساسى شده است . همان‌گونه كه در فصل دوم ديديم ، برآورد هزينه‌هاى نگهدارى فرزند در حال حاضر حدود 145000 دلار است . اين رقم شامل شهريه كالج - كه مىتواند بالغ بر 125000 دلار باشد - نيست . « 4 » به اين ترتيب بايد گفت كه در پايان سده بيستم ، داشتن يك كودك فقط يك بار اقتصادى عظيم است . البته ، پاداشهاى جسمى ، عاطفى و روحى عميقى با والدگرى عجين\r\n\r\n\r\n","description":"","footnote":"\r\n( 1 )  . Ronald Reagan \r\n( 2 )  . Don Quayle \r\n( 3 )  . Newt Gingrich \r\n( 4 )\r\n . Shirley P . Burggraf , The Feminine Economy and Economic Man ( Reading , Mass . : Addison - Wesley , 1997 ) , pp . 55 - 63 . \r\n","page_name":" 114 ","page_number":114},
  {"content":"\r\n\r\nاست ، اما مادران و پدران ديگر نمىتوانند در ازاى سرمايه‌گذارى والدينى خود ، بازگشتى اقتصادى را انتظار بكشند .\r\nاين موضوع ما را به دو راهى حساس معاصر كه رهبران سياسى ما ، به ويژه راست‌گرايان را سردرگم كرده است ، مىكشاند . ما به طور روز افزون از والدين انتظار داريم كه مقدار زيادى پول و انرژى را صرف بزرگ كردن فرزندان خود كنند در حالى كه در نهايت اين جامعه است كه منافع مادى آن را درو مىكند . هزينه‌ها خصوصى ، اما منافع به طور فزاينده عمومى است . اگر شما پدر يا مادر خوبى هستيد و آن انرژى قهرمانانه لازم را به‌دست آورده‌ايد تا تضمين كنيد كه فرزندتان در مدرسه موفق مىشود و به درس خود ادامه مىدهد تا تحصيلات پر هزينه كالج را به پايان برساند ، بدون شك در تأمين نيروى انسانى آمريكا مشاركت خواهيد كرد و اين كشور را كمك خواهيد كرد تا با آلمانىها و كره‌اىها رقابت كند . اما با انجام چنين كارى ذخاير اقتصادى خود را بيش از آنكه افزايش دهيد به تحليل مىبريد . از منظر والدين ، فرزند به كالايى كاملًا غيراقتصادى تبديل شده است . فرد فرد مادران و پدران ممكن است هنوز مقدار زيادى از وقت خود را به اين فعاليت كه هم براى كودك و هم براى كشور سرنوشت‌ساز است ، اختصاص دهند ، اما براى نخستين‌بار در تاريخ است كه انرژى آنها به‌وسيله منافع فردى آگاهانه تقويت نمىشود ؛ آنها بايد به طور كامل بر ذخيره عظيم عشق نوع‌دوستانه تكيه كنند . اين عشق بايد بسيار زياد باشد كه بيش از دو دهه دوام بياورد ، زيرا در جامعه رو به پيچيده‌تر شدن ما ، يك مادر يا پدر نمىتواند به آسانى ، جوانى هيجده ساله را تحويل جامعه دهد ؛\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nامروز ، كودكان تا رسيدن به بيست سالگى بر منابع مالى والدين خود متكى هستند . 42 درصدِ مردان بزرگسال تا بيست و چهار سالگى همچنان در خانه والدين خود زندگى مىكنند . « 1 » روشن است كه برعهده گرفتن چنين تعهد دراز مدتى ، آن هم در روزگارى كه ارزشهاى زندگى را بازار تعيين مىكند ، كارى است بس دشوار .\r\nجناح راست به ويژه ، آمادگى اندكى براى حل اين تقابل جدى ميان ارزشهاى سوداگرانه و خانوادگى را دارد . محافظه‌كاران ، به جاى آنكه شكاف فزاينده ميان هزينه‌هاى خصوصى و منافع عمومىِ مرتبط با نگهدارى از فرزند را از طريق برعهد جامعه گذاشتن برخى از هزينه‌هاى مربوطه ، كاهش دهند كه كارى عقلانى نيز هست ، در جهت مخالف حركت كرده‌اند . از سال 1980 ، جناح راست با حرارت تمام ، هجمه‌اى را براى قطع همه گونه حمايت‌هاى اجتماعى از كوپن ارزاق گرفته تا مراقبت‌هاى پيش از تولد تا يارانه مسكن تا وامهاى دانش‌آموزى آغاز كرده است و در اين راه بسيار موفقيت‌آميز هم عمل كرده است .\r\nبه سبب اين دست‌اندازهايى كه محافظه‌كاران به‌وجود آورده‌اند ، والدين آمريكايى حتى فاقد ابتدايىترين حمايت‌هاى اجتماعى هستند . ايالات متحده تنها كشور ثروتمندى است كه نمىتواند مزاياى مادرى و مرخصىِ با حقوق و حفظ موقعيت‌كارى را براى مادران تضمين نمايد و يكى از معدود كشورهاى ثروتمندى است كه نمىتواند براى خانواده‌هاى كم\r\n\r\n\r\n","description":"","footnote":"\r\n( 1 )\r\n . Brad Edmondson , Judith Waldrop , Diane Crispell , and Linda Jacobsen , \" Married with Grown Children , \" American Demographics 15 , no . 12 . ( Dec . 1993 ) : 32 . \r\n","page_name":" 116 ","page_number":116},
  {"content":"\r\n\r\nدرآمد ، يارانه مسكن و براى جوانان كم درآمدِ با استعداد ، تحصيلات عاليه رايگان فراهم نمايد . آمريكا ، بيش از هر كشور ثروتمند ديگر ، انتظار دارد كه والدين مسئوليت تمام هزينه‌هاى فرزند را از زمان تولد تا دانشگاه برعهده بگيرند و بيش از هر كشور ثروتمند ديگرى شاهد غفلت عميق و نظام‌يافته كودكان است . اين دو پديده به روشنى با يكديگر ارتباط دارند . در روزگارى كه سوداگرى ، بازار بسيار ارجمندى است ، تأكيد صِرف بر حس نوع دوستىِ والدين براى پذيرش مسئوليت هزينه‌هاى فرزندان براى كشور ، مخاطره‌آميز و براى كودك ستمگرانه است .\r\nنظريه‌پردازان چپگرا نيز ممكن است به همين اندازه نسبت به رفاه خانواده سهل‌انگار باشند . درست است كه ليبرال‌ها طلايه‌دار مجموعه‌اى از برنامه‌هاى دولتى بوده‌اند كه سبب بهبود زندگى كودكان فقير شده است ، اما اين نيز صحت دارد كه تأكيد بيش از اندازه آنان بر حقوق فردى ، همواره رفاه والدين و كودكان هر دو را ، ناديده گرفته است . حق انتخاب بىاندازه و آزادى وسيع مانعى بر سر راه انرژى نوع دوستانه و معطوف به ديگران است ؛ يعنى همان چيزى كه جوهره اصلى والدگرى است . آزادسازى اخير قوانين طلاق شاهدى بر اين مدعا است .\r\nدر سال 1970 ، كاليفرنيا نخستين قانون طلاق « بدون تقصير » « 1 » را تصويب كرد و در مدت پانزده سال پس از آن ، چهل ايالت ديگر از آن تبعيت كردند . قوانين جديد چهارچوب دير پاى مقصر بودن و مظلوم بودن را\r\n\r\n\r\n","description":"","footnote":"\r\n( 1 )  . No - fault divorce \r\n","page_name":" 117 ","page_number":117},
  {"content":"\r\n\r\nبرداشت و هر گاه يك شوهر يا يك زن ادعاى اختلافات غيرقابل آشتى نمايند ، طلاق را مجاز دانست . بر طبق اين قوانين ، نفقه نيز تا حد زيادى حذف شده است . اين آسان‌سازى مقررات منعكس كننده باور ليبرالى است كه مردم را به منزله افرادى بدون محدوديت و آزاد از وظايف و مسئوليت‌هايى كه آن را قبول ندارند ، مىداند . حاصل اين نگرش ، تغيير نگرش كلى ما به موضوع ازدواج بوده است . ازدواج ، به جاى آن كه به عنوان مكانيزمى به خدمت گرفته شود كه بزرگسالان از طريق آن تعهد خود را به ديگران ، به‌ويژه به كودكان ، ابراز نمايند ، وسيله‌اى براى ارضاى احساسات شريكان بزرگسال شده است .\r\nبىترديد ، طلاق بدون تقصير ، طيف جديدى از گزينه‌ها را به روى بسيارى از بزرگسالان گشوده است . اين نوع طلاق با كاهش مجازاتهاى مرتبط با طلاق ، قدرت يك فرد را براى به‌دور افكندن سريع و آسان نقشها و مسئوليت‌هاى خانوادگى افزايش داده است . اما اين آزادى انتخاب جديد بسيار پرهزينه است ، زيرا سختى و مشقت قابل توجهى را به كودكان تحميل مىكند . اكنون مجموع قابل توجهى از پژوهش‌ها نشان مىدهد كه فرزندان طلاق مسائلى جدى ، از محروميت اقتصادى تا شكست تحصيلى و اختلالات عاطفىِ طولانى مدت را تجربه مىكنند . « 1 »\r\n\r\nاحساس بيزارى ليبرال‌ها\r\nاگر محافظه‌كاران به دليل ايمان كوركورانه به سرمايه‌سالارى ، حمايت\r\n\r\n\r\n","description":"","footnote":"\r\n( 1 )\r\n . David Popenoe , Life Without Father ( New York : Free Press , 1996 ) , pp . 52 - 56 . \r\n","page_name":" 118 ","page_number":118},
  {"content":"\r\n\r\nيا حفاظت از انرژىهاى والدين را مشكل مىيابند ، ليبرال‌ها از اساس قابل انتقاد هستند . يك بخش مهم از تفكر ليبرالى عميقاً از نقش و عملكرد والدينى بيزار است . دست‌كم گروهى از چپگرايان ، ازدواج يا فرزند را خوش ندارند . از نظر آنها ، حجم وسيع انرژى معطوف به ديگران كه جذب خانواده مىشود ، مانعى بر سر راه آزادى انتخاب و در نهايت خودباورى است . اين امر به‌ويژه در مورد زنان صدق مىكند و به همين دليل است كه فمينيست‌هاى راديكال مادرى را به منزله توطئه‌اى مىبينند كه براى عدم تحقق حقوق برابر و فريب دادن زنان به بازگشت به نقشهاى فرودستانه و پست در درون خانواده طراحى شده است .\r\nفردگرايى خشن البته يك رويكرد مشخص از ليبراليسم آمريكايى است . حقوق فردى محور خويشتن شناسى ما به عنوان يك ملت است . ترس عميق از آنكه مبادا دولت بيش از اندازه در شكل دادن به شخصيت اخلاقى شهروندان خود دخالت كند ، زمينه‌ساز ايجاد اين سنت غنى شده است . حقوق فردى همچنين نسبت به هر گونه تحميل قاهران ارزشهاى مذهبى يا اخلاقى هشدار مىدهد .\r\nاما ليبراليسم ممكن است بيش از اندازه پيشروى كند . همانطور كه مايكل لِريز اشاره كرده است ، « بيش از اندازه تقدس قائل شدن براى آزادى انتخاب به عنوان بالاترين هدف ما در زندگى » مىتواند به آسانى به خودپرستى و مادىگرايى تغيير شكل دهد . « 1 » اين امر همچنين مىتواند به\r\n\r\n\r\n","description":"","footnote":"\r\n( 1 )\r\n . Michael Lerner , The Politics of Meaning : Restoring Hope and Possibility in an Age of Cynicism ( Reading , Mass . : Addison - Wesley , 1996 ) , p . 93 . \r\n","page_name":" 119 ","page_number":119},
  {"content":"\r\n\r\nانزواى ترسناكى بينجامد ، زيرا جهان‌بينى ليبرال ، براى خودمختارى و وابسته نبودن احترام قائل است و ارتباط ميان مردم را چندان مهم تلقى نمىكند . هدف آن به حداكثر رساندن گزينه‌هاى پيش روى فردى است كه ياد گرفته بدون وابستگى يا نياز به ديگران روى پاى خود بايستد . مشكل اين ديدگاهِ « ضعيف » ليبرالى اين است كه انسانها در صورت داشتن روابط با يكديگر و حضور در جمع ، سالم‌تر و شاداب‌تر هستند تا اين كه در لاك خود باشند . واقعيت آن است كه ما انسانها به يكديگر نياز داريم و كاهش شديد روابط مهرآميزِ دراز مدت در آمريكاى معاصر ، يك مشكل چشمگير است . فردگرايى افراطى و بىرويه جامعه‌اى به و جود آورده است كه در آن مردم به طور فزاينده‌اى قادر به حفظ روابط يا نگهدارى از كودكان خود نيستند . اين ديگر « فقط يك سرى گزينه‌هاى خاص نيست ، بلكه يك آسيب اجتماعى است . » « 1 » گزينه‌هاى نامحدود و آزادى لگام گسيخته سدّ راه تحكيم خانواده و سلامت جامعه مىشود .\r\nهيچ چيز بيش از مسئوليت‌هاى مرتبط با نقش والدگرى نمىتواند اين امر را روشن سازد . در واقع ، اين پروژ ليبرالى براى به‌حداكثر رساندن خودمختارى و قدرت انتخاب ، كودكان را نوميدانه دچار سردرگمى مىكند . به دليل آنكه كودكان به طور طبيعى وابسته هستند و نمىتوانند بدون انرژى و حمايت ديگران به زندگى خود ادامه دهند ، نبايد افرادى بىمحدوديت تصور شوند . مهم‌تر آنكه كودكان به طور جدى و براى مدتى\r\n\r\n\r\n","description":"","footnote":"\r\n( 1 )  . Ibid . , p . 95 . \r\n","page_name":" 120 ","page_number":120},
  {"content":"\r\n\r\nطولانى ، توانايى افراد بزرگسالِ مسئول را براى استفاده از آزادى خود ، محدود مىسازند . در كشورى كه تقريباً 87 درصد تمام بزرگسالان والد مىشوند و « وضعيت اضطرارى والدگرى » حدود 25 سال طول مىكشد ، يك نكته بسيار روشن اينكه ما درباره تصميمات حاشيه‌اى يا مسئوليت‌هاى جزيى سخن نمىگوييم . « 1 » كودكان در بطن زندگى بزرگسالان جاى مىگيرند و نيازمند آن هستند كه بزرگسالان به خاطر آنها بسيارى از اهداف زندگى خود را فدا كنند .\r\nبه نظر مىرسد تا جايى كه به فرهنگ سياسى ما مربوط مىشود ، هر دو جناح ما بيمار هستند . محافظه كاران در برابر روشهايى كه بازارِ لگام گسيخته از طريق آن انرژى و كارآيى مادران و پدران را به تحليل مىبرد چشم خود را مىبندند ، در حالى كه ليبرال‌ها شيوه‌هايى را كه فردگرايى بىحد و مرز از طريق آن همين جوهره والدگرى را تضعيف مىكند ، ناديده مىگيرند . اما اگر هر دو رويه سياسى در تخريب خانواده همدست هستند ، رهبران منتخب ما نيز از پذيرش اين واقعيت فرسنگ‌ها فاصله دارند ، چه رسد به آنكه بخواهند با پيامدهاى آن دست و پنجه نرم كنند . شايد هم در حفظ وضعيت موجود منافع سرشارى وجود داشته باشد .\r\n\r\nتقويت والدين از طريق مقررات مالياتى\r\nدر پايان دهه 1940 و آغاز دهه 1950 ، دولت فدرال مقررات مالياتىاى\r\n\r\n\r\n","description":"","footnote":"\r\n( 1 )\r\n . David Guttmann , Reclaimed Powers : Toward a New Psychology of Men and Women in Later Life ( New York : Basic , 1987 ) , pp . 185 - 214 . \r\n","page_name":" 121 ","page_number":121},
  {"content":"\r\n\r\nرا وضع كرد كه به‌شدت در جهت حمايت از بزرگسالانى بود كه از كودكان نگهدارى مىكردند . اين مقررات از طريق برنامه‌هاى ماليات بردرآمدى كه پرداخت مالياتى مؤديان متأهل را نصف مىكرد ، سبب افزايش ازدواج مىگرديد . اين مقررات همچنين مشوقى را به‌صورت معافيت چشمگير مالياتى براى به دنيا آوردن و بزرگ كردن كودكان ارائه مىكرد و از طريق كاهش قابل ملاحظه نرخ رهن خانه كه مخاطب آن خانواده‌هاى جوان بودند ، تسهيلات مسكن را فراهم مىكرد .\r\nدر پايان دهه 1940 ، كنگره يك معافيت يكسانِ 600 دلارى را براى هر فرد نيازمند به تصويب رساند كه ارزش معادل آن در سال 1996 ؛ 6500 دلار است . هدف از اين كار امتيازدهى به خانواده‌هاى داراى فرزند و تحميل « بار سبك‌تر بر دوش ماليات دهندگانِ داراى خانواده بزرگ و بار سنگين‌ترى بر دوش ماليات دهندگان داراى خانواده كوچك‌تر » بود . « 1 »\r\nبه اين ترتيب ، هم چنان كه دهه پنجاه طلوع مىكرد ، ايالات متحده مىتوانست به حق ادعا كند كه داراى مقررات مالياتى قدرتمندى در حمايت از خانواده است . در اين زمان مشوق مالى مستحكمى براى بزرگسالان براى ازدواج و مجازات قابل ملاحظه‌اى براى طلاق وجود داشت . معافيت مالياتى فردى باعث مى شد كه مبلغ قابل توجهى از هزينه‌هاى نگهدارى از كودك تأمين گردد و مقررات مالياتى همراه با ديگر برنامه‌هاى دولت دست به دست هم مى داد تا عرض سخاوتمندانه مسكن\r\n\r\n\r\n","description":"","footnote":"\r\n( 1 )\r\n . Cited in Allan Carlson , \" Taxes and the Family , \" paper prepared for the Task Force on Parent Empowerment , Sept . 20 , 1996 . \r\n","page_name":" 122 ","page_number":122},
  {"content":"\r\n\r\nخانوادگىِ باكيفيت بالا را رقم بزند .\r\n\r\nتقويت والدين از طريق لايحه جى آى « 1 »\r\nاگر مقررات مالياتىِ هوادار خانواده سبب گرديد كه عصر طلايى خانواده آمريكايى پديد آيد ، لايحه جى آى ، بيمه بيكارى ، فرصت‌هاى تحصيلى ، پوشش درمانى و يارانه مسكن را به همراه آورد كه چشم انداز پيش روى شمار بسيارى از والدين جوان را متحول مىكرد . اين لايحه به يكى از تحسين برانگيزترين برنامه‌هاى دولتى در تاريخ آمريكا تبديل گرديد .\r\nمزاياى تحصيلى اين لايحه به 2 / 2 ميليون نظامى جنگ جهانى دوم امكان داد كه در مدارس عالى به تحصيل بپردازند . اين لايحه همچنين به تربيت 450000 مهندس ، 180000 پزشك ، داندنپزشك و پرستار ، 360000 آموزگار ، 150000 دانشمند علوم پايه ، 243000 حسابدار ، 107000 وكيل و 36000 روحانى كمك كرد . « 2 » مزاياى مسكن اين لايحه 12 ميليون آمريكايى را در خريد خانه ، مزرعه يا محل كسب‌وكار يارى كرد . به علاوه ، مقررى براى نيازمندان ، مستمرى از كار افتادگان ، مستمرى بازنشستگان و كمكهاى اضطرارى ، پوشش درمانى و بيمه بيكارى نيز در اين لايحه پيش‌بينى شده بود كه در سايه آن ، نسبت سياهپوستانى كه به تحصيلات عالى مىپرداختند\r\n\r\n\r\n","description":"","footnote":"\r\n( 1 )  . GI Bill of Rights \r\nلايحه‌اى كه براى بهبود وضعيت سربازان بازگشته از جنگ جهانى دوم وضع شده بود .\r\n( 2 )\r\n . Cited in Peter Winn , \" Back to the Future : A GI Bill for the Nineties \" , prepared for the Task Force on Parent Empowerment , Jan . 1997 , p . 7 . \r\n","page_name":" 123 ","page_number":123},
  {"content":"\r\n\r\nاز 08 / 1 درصد پيش از جنگ به 6 / 3 درصد در سال 1950 رسيد . « 1 »\r\nمقررات مالياتى و لايحه جى اى ؛ يعنى برجسته‌ترين سياستهاى طرفدار خانواده در دهه 1950 ، بدون شك به شكوفايى و قدرت اين دهه كمك كرد . در اين سالها ، ايالات متحده هم از توسعه اقتصادى بىسابقه و هم از يك همبستگى اجتماعى چشمگير بهره‌مند گرديد . نسبت بزرگسالانى كه ازدواج مىكردند افزايشى تاريخى پيدا كرد و نرخ طلاق كاهش يافت . وضعيت كودكان نيز به مراتب بهتر از تمام نسلهاى گذشته گرديد . نرخ فقر كودكان و نيز نرخ بزهكارى نوجوانان و مرگ‌ومير كودكان كاهش يافت ، در حالى كه نرخ فارغ التحصيل شدن از دبيرستان بهبود سريعى را نشان مىداد .\r\nنكته آخر آنكه اگر دوران طلايى خانواده آمريكايى ريشه در سياستهاى حمايتى دولت و اندازه قابل توجهى از بودجه عمومى داشت ، پايدارى آن نيز به وسيله جنبش قدرتمند كارگران بود . اين جنبش مطمئن بود كه ثمرات رشد بالا و توليد فزاينده ميان كارگران و مديران تقسيم مىشود . در واقع در دوره 1978 - 1946 درآمد كارگران عملًا با سرعت بيشترى از درآمد مديران افزايش يافت .\r\n\r\nسياستهاى مالياتى عليه والدين جهت‌گيرى پيدا مىكند\r\nپس از دهه پنجاهِ محافظه‌كاران ، دهه طغيانگر شصت فرا رسيد ؛ دهه‌اى كه در آن منتقدان چپگرا شروع به بدگويى دربار رفتار حمايت‌گرانه نسبت\r\n\r\n\r\n","description":"","footnote":"\r\n( 1 )\r\n . Milton Greenberg , The G . I . Bill : The Law That Changed America ( New York : Lickle , 1997 ) , pp . 61 , 98 . \r\n","page_name":" 124 ","page_number":124},
  {"content":"\r\n\r\nبه ازدواج و كودكان كردند . همچنان كه بارينگتون مور ، استاد جامعه‌شناسى دانشگاه هاروارد ، مىگفت ؛ وقت آن فرا رسيده بود كه « جامعه‌هاى صنعتى پيشرفته با خانواده خداحافظى كنند و چينش‌هاى اجتماعى ديگرى را كه محدوديت‌هاى غيرضرورى و دردناك كمترى را به بشريّت تحميل مىنمايد ، جايگزين آن سازند . » مور در سخنرانى مشهورى در سال 1968 ، با رضايتمندى آشكار اعلام كرد كه خانواده ، اگر تاكنون نمرده باشد ، در حال مرگ است و تنها كارى كه جامعه بايد انجام دهد ، برگزارى يك « خاكسپارى با شكوه » است . « 1 »\r\nبا ترسيم اين پشت صحنه ، به هيچ روى تعجب‌آور نيست كه مقررات مالياتىِ هوادار خانواده از سوى دولتهاى ليبرال‌تر دهه 1960 به دور انداخته شود . تكه‌تكه كردن مستقيم اين مقررات به آرامىِ تمام ، با سياستهاى مالياتى جان اف كِنِدى « 2 » در سال 1963 آغاز شد . « 3 » در واقع ، لايحه مالياتى كِنِدى كاهش استاندارد حداقلى جديدى را بنيان گذاشت كه هيچ توجهى به حضور يا عدم حضور كودكان نداشت . بسته اصلاحات مالياتى ريچارد نيكسون « 4 » در سال 1969 از اين نيز فراتر رفت .\r\nدر ميانه دهه 1970 ، افزايش سريع تأمين اجتماعى يا مالياتِ فيش\r\n\r\n\r\n","description":"","footnote":"\r\n( 1 )\r\n . Barrington Moore , Jr . , \" Thoughts on the Future of the Family , \" in John Edwards , ed . , The Family and Change \r\n ( New York : Knopf , 1969 ) , p . 456 . \r\n( 2 )  . John F . Kennedy \r\nسى و پنجمين رئيس جمهور آمريكا از سال 1961 تا سال 1963 كه ترور شد .\r\n( 3 )  . Carlson , \" Taxes and the Family , \" p . 10 . \r\n( 4 )  . Richard Nixon \r\nسى و هفتمين رئيس جمهور آمريكا از سال 1969 تا 1974 كه به دليل رسوايى واترگيت مجبور به استعفاء گرديد .\r\n","page_name":" 125 ","page_number":125},
  {"content":"\r\n\r\nحقوقى ، فشار ماليات بر درآمد جديد بر روى خانواده‌هاى داراى فرزند را شديدتر كرد . اين فشار جديد و سنگين به طور ناعادلانه‌اى توسط مادران و پدران به دوش كشيده مىشد و مىشود .\r\nبه اين ترتيب ، سالهاى 1963 تا 1985 دوره‌اى بود كه در آن سياستهاى مالياتى به نحو سهمناكى عليه خانواده‌هاى داراى فرزند تغيير يافت . تغييرات خودخواسته در سياست گذارى با تورم در هم آميخت تا وضعيتى را به‌وجود آورد كه در آن بزرگسالانى كه به نگهدارى فرزندان مىپرداختند هم به صورت مطلق و هم در مقايسه با افراد مجرد و زوجهاى بدون فرزند با مالياتهاى به‌شدت سنگين‌ترى روبه‌رو شوند .\r\nآلن كارلسون ( تاريخ نگار ) به نحوى قابل قبول استدلال مىكند كه اين تغييرات افراطى در رويه مالياتى نسبت به خانواده‌ها ، دست‌كم تا اندازه‌اى در زمينه « چرخش منفى در زندگى خانوادگى كه از اواسط دهه 1960 آغاز شد » مسئول است . « 1 » نرخ طلاق در فاصله سال‌هاى 1960 تا 1981 ، 140 درصد افزايش و نرخ ازدواج 30 درصد كاهش يافت . نرخ فقر كودكان نيز رو به افزايش گذاشت .\r\nاز سال 1986 تا امروز ، بسته‌هاى مختلف مالياتى اثرات نامشخصى بر رفاه خانواده داشته‌است . در سال 1996 ، ادار بودجه كنگره برآورد كرد كه 42 درصد زوجهاى ازدواج كرده به خاطر متأهل بودن مجازات مىشوند . اين مجازات به ويژه براى آمريكاييان فقير و زوجهاى داراى درآمد بالا ،\r\n\r\n\r\n","description":"","footnote":"\r\n( 1 )  . Carlson , \" Taxes and the Family , \" p . 13 . \r\n","page_name":" 126 ","page_number":126},
  {"content":"\r\n\r\nبيشتر است . « 1 » شمارى از تغييرات كوچك‌تر در مقررات مالياتى نيز عليه والدين عمل مىكند .\r\n\r\nسياستهاى مسكن به ضرر خانواده\r\nسياست‌هاى مسكن ما نيز در تقابل با خانواده‌هاى داراى فرزند است . رونالد ريگان « 2 » ، در روزهاى اوليه دوران رياست‌جمهورى خود ، هنگامى كه شمار خانواده‌هاىِ جديدِ بهره‌مند از ياران اجاره بها را به طور ناگهانى از 400000 به 40000 كاهش داد ، با توفانى از انتقاد روبه‌رو گرديد . اما با نگاه به وقايع بعدى ، اين امر بسيار كريمانه به نظر مىرسد . پرزيدنت كلينتون « 3 » ، درست پس از انتخابات 1996 ، شمار خانواده‌هاى جديدى را كه يارانه اجاره‌بها دريافت مىكردند ، به صفر رساند . به نظر مىرسد كلينتون ، مصمم است « دست به تجديدنظر بىسابقه‌اى در قرارداد اجتماعى بزند » « 4 » . از سال 1996 ، دولت فدرال به طور اساسى برنامه تسهيل دستيابى خانواده‌هاى كم‌درآمد به مسكن را تعطيل كرده است . « 5 »\r\nاين گونه نيست كه خانواده‌ها نياز به كمك ندارند . دو دهه افزايش اجاره‌بها و كاهش دستمزدها ، شمار بىسابقه‌اى از افراد را به وجود آورده است كه يا فاقد مسكن هستند يا در آستانه از دست دادن مسكن قرار دارند .\r\n\r\n\r\n","description":"","footnote":"\r\n( 1 )  . The Economist , Oct . 18 , 1997 , p . 28 . \r\n( 2 )  . Ronald Reagan  چهلمين رئيس جمهور آمريكا از سال 1981 تا 1989\r\n( 3 )  . Bill Clinton  چهل و دومين رئيس جمهور آمريكا از سال 1993 تا 2001\r\n( 4 )\r\n . Jason DeParle , \" Slamming the Door \" , New York Times Magazine , Oct . 20 , 1996 , p . 52 . \r\n( 5 ) 6 . گفتنى است كه اين كتاب در زمان رياست جمهورى كلينتون نوشته شده است .\r\n","page_name":" 127 ","page_number":127},
  {"content":"\r\n\r\nبسيارى از اين افراد به طور تمام وقت كار مىكنند و بسيارى از آنها داراى فرزند نيز هستند . بررسى جديدى كه توسط مركز مشترك مطالعات مسكن دانشگاه هاروارد صورت گرفته است ، نشان مىدهد كه در سال 1996 ؛ 6 ميليون خانوار كم درآمد بيش از 50 درصد درآمد خود را بابت اجاره‌بها پرداخته‌اند . بنا به همين مطالعه ، وضعيت به سرعت رو به وخامت است . « 1 »\r\nمشكل بتوان درباره اهميت خانه در ساختار زندگى خانوادگى اغراق كرد . محل سكونت ثابت ، امن و داراى قيمت مناسب ، بزرگسالان را بر سرِ كار ، فرزندان را در مدرسه و شبكه اجتماع را برقرار نگه مىدارد . به رغم اين مزاياى سحرآميز ، يك خانه امن به طور روز افزون از دسترس كارگران آمريكايى خارج مىشود .\r\nديگر فقط فقيران و نيمه‌فقيران نيستند كه تحت فشار قرار دارند ، بسيارى از خانواده‌هاى جوان نيز در حال روبه‌رو شدن با مشكل جهت تأمين مسكن هستند . اين امر به طور عمده به دليل آن است كه هزينه مسكن بسيار سريع‌تر از دستمزدها افزايش يافته و دولت ديگر براى كاهش اين بار پا پيش نمىگذارد . قيمت ميانگين براى يك خانه نو در سال 1978 ، 2 / 3 برابر درآمد ميانگين بود ؛ در سال 1994 ، بهاى يك خانه به 2 / 4 برابر در آمد افزايش يافته است . در سال 1993 ؛ 64 درصد از خانواده‌هاى داراى فرزند مالك يك خانه بودند كه پايين‌تر از رقم 70 درصدِ مربوط به سال 1978 است . كاملًا روشن است كه درصد تملك خانه براى خانواده‌هاى بدون\r\n\r\n\r\n","description":"","footnote":"\r\n( 1 )\r\n . Joint Center for Housing Studies , The State of the Nations Housing ( Cambridge , Mass . : Harvard University , 1997 ) pp . 20 - 23 . \r\n","page_name":" 128 ","page_number":128},
  {"content":"\r\n\r\nفرزند نيز بالا است . « 1 »\r\nافزايش تند بهاى مسكن با كاهش دستمزد مردان دست به دست هم داده است تا مادران بسيارى را كه داراى فرزند كوچك هستند با فشار به سوى نيروى كار براند . مطالعه‌اى كه در سال 1995 توسط مؤسسه « خانواده و كار » « 2 » صورت گرفته است نشان مىدهد كه تنها 15 درصد از زنانى كه فرزند مدرسه‌اى دارند خواستار كار تمام وقت هستند ؛ گرچه در حال حاضر 75 درصد آنها به كار تمام وقت اشتغال دارند . « 3 » بيشتر آنان عقيده دارند ، نمىتوانند هفته‌اى چهل ساعت كار كنند و مسئوليت‌هاى خود را در برابر فرزندانشان ايفا نمايند . در بسيارى از موارد ، اين مادران به دليل اجاره‌بهاى بالا يا رهن سنگين ، در محل كار مىمانند . هزينه‌هاى مسكن در واقع براى والدين طبقه متوسط مشقت‌بار شده است .\r\n\r\nيارانه مسكن براى ثروتمندان\r\nگرچه دولت به مسئله تأمين مسكنِ مقرون به صرفه براى خانواده‌هاى داراى درآمد متوسط يا پايين علاقه‌اش را از دست داده است ، نسبت به نيازهاى آنهايى كه در گروه درآمدى بالاتر هستند ، دغدغه بسيار زيادى دارد . دولتهاى پياپى به ارائه يارانه‌هاى سخاوتمندانه به آمريكاييان ثروتمند\r\n\r\n\r\n","description":"","footnote":"\r\n( 1 )\r\n . U . S . Department of Housing and Urban Development , Office of Policy Development and Research , Rental \r\n Housing Assistance at a Crossroads : A Report to Congress on Worst - Case Housing Needs , Mar . 1996 , Table A 3 , p . A 4 . \r\n( 2 )  . Families and Work Institute \r\n( 3 )\r\n . Women : The New Providers : A Study of Womens Views on Family , Work , Society and the Future ( New York : Families and Work Institute , May 1995 ) , p . 30 . \r\n","page_name":" 129 ","page_number":129},
  {"content":"\r\n\r\nادامه داده‌اند . براى مثال ، دولت فدرال در سال 1996 ؛ 66 ميليارد دلار براى تخفيف‌هاى مالياتىِ بهر رهن هزينه كرد كه نيمى از آن به خانواده‌هاى داراى درآمد بالاى 100000 دلار تعلق گرفت . 33 ميليارد دلار تقريباً چهار برابر مبلغى است كه دولت براى مسكن كم درآمدها هزينه مىكند .\r\n\r\nناتوان سازى و آواره كردن والدين\r\nتغييرات اخير در سياستهاى مالياتى و مسكن مثالهاى خوبى براى نشان دادن روشهايى است كه دولت از طريق آن از زير بار مسئوليت نسبت به بزرگسالانى كه به نگهدارى فرزندان خود مشغول هستند ، شانه خالى مىكند . اما در ديگر عرصه‌هاى سياستهاى عمومى ، دولت پا را فراتر مىگذارد و به گونه‌اى فعال به دشمنى با والدين برمىخيزد . در مجموعه برنامه‌هاى مربوط به رفاه كودكان يك مورد قابل اشاره است . ابتكار عملهاى « برنامه جامعه بزرگ » « 1 » در دهه شصت مولد مجموعه پيچيده‌اى از برنامه‌ها و خدمات براى كودكان فقير بود .\r\nجماعت ليبرال مترقى كه به تازگى از عمق فقر در « آمريكاى ديگر » « 2 » ( عنوان كتاب معرف مايكل هرينگتون « 3 » درباره اين موضوع ) آگاه شده بودند ، بر آن شدند تا با مسائلى چون شكست تحصيلى ، سوء تغذيه ، بهداشت ضعيف و بدرفتارى با كودكان كه به بسيارى از كودكان و جوانان آسيب رسانده بود ، دست و پنجه نرم كنند . اما پيامد ناخواست اين جنگ مقدسِ\r\n\r\n\r\n","description":"","footnote":"\r\n( 1 )  . Great Society \r\n( 2 )\r\n . The Other America : Poverty in the United States \r\n( 3 )  . Michael Harrington  نويسنده آمريكايى ، فعال سياسى و استاد دانشگاه ( 1989 - 1928 )\r\n","page_name":" 130 ","page_number":130},
  {"content":"\r\n\r\nخيرخواهانه براى نجات كودكان ما ، ظهور طبقه جديدى از متخصصان از قبيل مددكار اجتماعى ، درمانگر ، داوطلبان پذيرش فرزند و وكلاى دادگاههاى خانواده بود كه منافع مشخصى در اشغال نقش والدين دارند . بوروكراسى در هر جا ميل فراوانى به گسترش قلمرو خويش دارد تا دامنه مشتريان خود را وسيع‌تر نمايد . اگر اين مشتريان كودكان باشند ، والدين به آسانىِ تمام افرادى كه تجارت را تهديد مىكنند . كريستوفر لاش « 1 » يكى از كسانى است كه معتقد بود اين « به اصطلاح متخصصان امدادگر » در جهت تضعيف روحيه اعتماد به نفس خانواده‌ها عمل كرده‌اند و به طور ناخودآگاه حلقه معيوبى از وابستگى به منابع تخصصى خارجى ايجاد كرده‌اند . « 2 »\r\nمتأسفانه ، موج حركت براى تصاحب جايگاه والدين ، خانواده‌هاى رنگين‌پوست را به طور ناعادلانه‌اى هدف قرار داده است . در شرايطى كه در آن والدين به‌سختى مشغول دست و پنجه نرم كردن با واقعيت‌هاى زندگى روزمره هستند ، خيلى آسان‌تر خواهد بود كه كودكان را جدا كنيم تا آنكه با مشكلات ريشه‌دارى مانند بىخانمانى ، بيكارى يا اعتياد برخورد نماييم .\r\nاين امر ما را به نقطه اوج مسئله مىكشاند . جدا كردن كودكان از والدين يك مانور پرخطر است ، زيرا آنچه پس از آن با كودكان مىكنيم به شدت\r\n\r\n\r\n","description":"","footnote":"\r\n( 1 )  . Christopher Lasch  تاريخ نگار آمريكايى و منتقد اجتماعى ( 1994 - 1932 )\r\n( 2 )\r\n . Don Browning , Bonnie J . Miller - McLemore , Pamela D . Couture , K . Bryholf Lyon , and Robert M . Franklin , From Culture Wars to Common Ground : Religion and the American Family Debate ( Louisville , Ky . : Westminster / John Knox , 1997 ) , p . 192 . \r\n","page_name":" 131 ","page_number":131},
  {"content":"\r\n\r\nمشكل‌ساز است . كودكان فقط بزرگسالانى در مقياس كوچك نيستند كه در صورتى كه طيف مناسبى از خدمات به آنها داده شود ، مىتوانند به نوعى خودكفايى و حمايت از خود برسند . كودكان نمىتوانند به حال خود زندگى كنند . آنها در مؤسسات رشد نمىكنند . تمام كودكان ، چه كودكان نوپا و چه نوجوانان ، به طور قطع نياز به يكى از والدين و ترجيحاً هر دوى آنها دارند تا در يك دوره زمانى طولانى ، توجه بىقيد و شرط و متعهدانه خود را نثارشان كنند . خريدارى چنين توجه و مراقبتى در بازار آزاد كار دشوارى است ، حتى هنگامى كه كاملًا روشن باشد كه لازم است كودك از والدين طبيعى خود جدا شود .\r\nعشق بىقيد و شرط و تعهد دراز مدت چيزى نيست كه بتوان به آسانى در بازار يافت ، حتى اگر يك مؤسسه دولتى آمادگى پرداخت بهاى آن را داشته باشد . به‌رغم اين مسئله اساسى ، كارگزاريهاى بيش از اندازه مشتاق اغلب تلاش زيادى مىكنند تا كودك را از چنگ والدين كاملًا شايسته بربايند .\r\nدر طول سى سال گذشته ، هزاران متخصص مرتبط با ديوانسالارىِ رو به توسع رفاه كودكان ، دست به كارهايى زده‌اند كه فقط مىتوان آن را تفكرِ سركوب والدين توصيف كرد . اقليت قابل ملاحظه‌اى از كسانى كه در زمينه رفاه كودكان كار مىكنند ، در حال حاضر به‌شدت اعتقاد دارند كه عملكرد خانواده آمريكايى بسيار بد است كه بيشتر والدين استعداد بدرفتارى با كودكان را دارا هستند و اينكه در بسيارى از موارد « قطع يد از والدين » « 1 » به\r\n\r\n\r\n","description":"","footnote":"\r\n( 1 )  . Parentectomy \r\n","page_name":" 132 ","page_number":132},
  {"content":"\r\n\r\nجا مىباشد .\r\nقربانى شدن والدين توسط بوروكراسى رفاه كودكان به زمان تصويب قانون فدرال منع بدرفتارى با كودكان « 1 » در سال 1974 برمىگردد . اين قانون بدرفتارى با كودك را چنين تعريف مىكند : « صدمه جسمى يا روانى ، سوءاستفاده يا بهره‌كشى جنسى ، رفتار سهل‌انگارانه يا بدرفتارى با كودك . . . تحت شرايطى كه نشان مىدهد سلامت يا رفاه كودك بر اثر آن صدمه ديده يا به مخاطره افتاده است » « 2 » . اين تعريفِ بسيار وسيع ، كار را براى متوليان رفاه كودك آسان كرد تا طيف جرايم والدين را گسترش دهند . اكنون « بد رفتارى عاطفى » مىتوانست هم به چيزى مبهم مانند « انتقاد نامعقول گفتارى » و هم به چيزى مشخص و خشونت‌آميز مانند « زندانى كردن بيست و چهار ساعته يك كودك در دستشويى » اطلاق شود و دامنه سوءاستفاده جنسى اكنون مىتوانست از « زناى با محارم » تا « لمس كردن آلت تناسلى يا پوشاندن آن با لباس » گسترش يابد . تعريف سهل‌انگارى فيزيكى نيز به ويژه بسيار انعطاف پذير شد . در ايلى نويز تعريف آن چنين بود : « كوتاهى در تأمين حمايت‌هاى درست و لازم براى رفاه كودك » ، در حالى كه در مىسىسىپى تعريف آن رها كردن كودك بدون « مراقبت ، حضانت ، نظارت يا حمايت » بود . نتايج اين كار قابل پيش‌بينى بود . والدين ، به خاطر اجازه ندادن به كودك براى تماشاى تلويزيون بعد از ساعت هفت‌ونيم بعدازظهر يا به خاطر پول دادن به كودك\r\n\r\n\r\n","description":"","footnote":"\r\n( 1 )\r\n . Federal Child Abuse Prevention and Treatment Act ( CAPTA ) \r\n( 2 )\r\n . Dana Mack , Assault on Parenthood ( New York : Simon and Schuster , 1997 ) pp . 59 - 60 . \r\n","page_name":" 133 ","page_number":133},
  {"content":"\r\n\r\nبراى رفتن زياد به رستوران مك دونالد براى صرف صبحانه ، برچسب كودك آزار مىخوردند . « 1 »\r\nانگيزه قانون‌نويسانى كه اين قوانين را وضع كردند ، بسيار متعالى بود ؛ يعنى آنها در اشتياق خود به ريشه كن كردن بلاى كودك آزارى كه سده‌ها است كه به طور پنهان وجود دارد ، بسيار پرشور عمل كردند . به گفته لورنس ايبر « 2 » ( روانشناس ) ، « ما آن را نفى كرديم و كرديم و هنگامى كه سرانجام آشكار گرديد نتوانستيم درد آن را تحمل كنيم » . در نتيجه ، « از دست به هيچ كارى نزدن ، رسيديم به تلاش كردن براى انجام همه كار » .\r\nاكنون حتى كسانى كه در درون اين سيستم كار مىكنند ، آشكارا منطقِ گشودن بىاندازه دروازه‌هاى آن را زير سئوال مىبرند . بنابه گفته الى نيوبرگر « 3 » ، مدير مطالعات توسعه خانواده در مركز پزشكى بيمارستان كودكان در بوستون ، « اگر كارشناسانى مانند من آنچه را كه اكنون مىدانيم در آن زمان مىدانستيم ، هرگز به كنگره فشار نمىآورديم و مفاهيم كودك آزارى را به عنوان پايه‌اى براى وضع قوانين ، وسيع نمىكرديم . » « 4 » به رغم اين قضاوت بازنگرانه « قانون فدرال منع بدرفتارى با كودكان » به تصويب رسيد و راه را براى گزارشهاى اغراق‌آميز از موارد كودك‌آزارى بازكرد . در اواسط دهه 1970 ؛ 60000 اتهام كودك‌آزارى در محاكم مطرح شد كه 60 درصد آن به اثبات رسيد . امروز از 3 ميليون اتهامى كه سالانه پرونده مىشود ، تنها يك\r\n\r\n\r\n","description":"","footnote":"\r\n( 1 )\r\n . Richard Wexler , Wounded Innocents : The Real Victims of the War Against Child Abuse ( New York : Prometheus , 1990 ) , p . 17 . \r\n( 2 )  . Lawrence Aber \r\n( 3 )  . Eli Newbeger \r\n( 4 )  . Wexler , Wounded Innocents , p . 23 . \r\n","page_name":" 134 ","page_number":134},
  {"content":"\r\n\r\nسوم به اثبات مىرسد و فقط يك پنجم آنها عناصرى از مخاطرات جدى را در خود جاى مىدهد .\r\nچه اتهام به اثبات برسد يا نه ، فرآيند بازپرسى به خودى خود ، هم براى والدين و هم براى كودكان ، به طور يكسان هولناك است . در آغاز اين فرآيند ، قبل‌تر از آنكه بدرفتارى ثابت شود ، كودكان پريشان و سردرگم مورد معاينه و بازجويى قرار مىگيرند يا از خانواده به بيرون انتقال داده مىشوند . بنا به گفته ريچارد وكسلر ، براى مددكاران اجتماعى كودك غيرعادى نيست كه « نيمه شب وارد خانه‌ها شوند ، كودكان را لخت كنند و آلت تناسلى آنها را براى پيدا كردن مدرك سوءاستفاده مورد معاينه قرار دهند . » « 1 » و درد و رنج والدين و كودكان به علت طبيعت علنى اين گونه بازرسىها ، بيشتر مىگردد ، زيرا از همسايگان و آموزگاران در همان مراحل اوليه پرسش مىشود . بسيار شگفت‌آور است كه تمامى اين فرآيند ظاهراً با دور زدن اكثر مصونيت‌هاى قانونى صورت مىگيرد . كاركنان خدمات حمايت از كودكان ، با ادعاى وضعيت اضطرارى ، نيازى به پيروى از قوانين مربوط به جستجو و ضبط ندارند . نه اخطارهاى قانونى براى والدين خوانده مىشود و نه به آنها اجازه داده مىشود به اطلاعاتى كه عليه‌شان گردآورى مىشود ، اجازه دسترسى مىتوانند داشته باشند . « 2 »\r\nآنچه به طور خاص رنج‌آور است ، تعصب طبقاتى و نژادى موجود در بازرسىهاى مربوط به رفاه كودكان است . واقعيت آن است كه والدين\r\n\r\n\r\n","description":"","footnote":"\r\n( 1 )  . Ibid . , pp . 109 - 13 . \r\n( 2 )  . Mack , Assault on Parenthood , pp . 63 - 64 . \r\n","page_name":" 135 ","page_number":135},
  {"content":"\r\n\r\nكم‌درآمد ، به ويژه والدين سياه يا رنگين‌پوست ، قربانيان مورد علاقه مركز خدمات حمايت از كودكان هستند . خانواده‌هاى نيازمند به كمكهاى عمومى تقريباً چهار برابر بيش از ديگران ، به دليل كودك آزارى در معرض بازجويى قرار مىگيرند و احتمال دارد چهار برابر بيش از ديگران فرزندان‌شان را از چنگشان بيرون بكشند . بنا به گفته داگلاس بشاروف ، چيدمان ديوان‌سالارى متولى رفاه كودكان ، به طور فزاينده‌اى عليه والدين فقير صورت گرفته است . هنگامى كه در دهه 1970 ، مركز خدمات حمايت از كودكان پديدار شد ، والدين فقير ناگهان با « يك بوروكراسى قدرتمند خدمات اجتماعى » روبه‌رو شدند كه به جاى كمك ، آنها را تحت نظارت پليسى قرار مىداد و نه خانواده ، بلكه كودك را مشترى خود مىدانست » « 1 » .\r\nيك موضوع محورى از آغاز اين بود كه اين كارگزارى جديد ، در بيشتر مواقع ، نشانه‌هاى نياز مادى را با سهل انگارى والدين اشتباه مىگرفت و بر مبناى اين قضاوت ، آماده بود تا اقدامات تندى ، از جمله گرفتن كودكان از والدين ، به عمل آورد . كودكان را به اين دليل كه خانواده دستشويى مناسبى در اختيار ندارد يا نمىتواند يك نسخه دارويى را بپيچد ، از خانواده جدا مىكردند و حال نيز جدا مىكنند . كودكان به اين علت كه كوپن مواد غذايى تمام شده و يخچال خالى است يا به اين دليل كه خانواده محلى براى زندگى كردن ندارد ، از والدين جدا مىشوند .\r\nاين سازوكار ، از روبه‌رو شدن با اين واقعيت ناتوان است كه بخش اعظم\r\n\r\n\r\n","description":"","footnote":"\r\n( 1 )\r\n . Douglas Besharov , \" How Child Abuse Programs Hurt Poor Children : The Misuse of Foster Care , \" Clearinghouse Review ( July 1988 ) : 222 - 23 . \r\n","page_name":" 136 ","page_number":136},
  {"content":"\r\n\r\nبدرفتارى با كودكان يا سهل‌انگارى نسبت به آنان با فقر ارتباط دارد و اگر خانواده‌هاى بيشترى بالاى خط فقر قرار مىگرفتند ، بسيارى از موارد كودك‌آزارى به سادگى ناپديد مىشد . در يك مطالعه جامع مشخص گرديد كه سوءاستفاده جنسى در ميان خانواده‌هاى كم‌درآمد پنج برابر بيش از خانواده‌هاى ثروتمند و سهل‌انگارى فيزيكى ده برابر بيشتر شايع است . نبايد تعجب كنيم . در خانواده‌هاى فقرزده ، فقط دست‌و پنجه نرم كردن با نيازهاى زندگى روزمره ، مستلزم ميزانى از استرس است كه بقيه ما به‌سختى مىتوانيم آن را تصور كنيم . تصور كنيد با يك حكم تخليه روبه‌رو مىشويد در حالى كه يك كودك نوزاد داريد و هيچ جاى ديگرى نداريد كه به آنجا برويد ، چه فشارى براى يافتن يك راه چاره متحمل مىشويد ، يا تصور كنيد اضطراب و نگرانى سركردن با يك كودك پنج ساله مبتلا به آسم را در حالى كه نمىتوانيد داروى مناسب براى او تهيه كنيد . بدون شك فقر « زمينه مستعدى » به وجود مىآورد « كه بستر انواع مسائل اجتماعى مىگردد . اين مسائل اجتماعى ممكن است در شرايط مناسب‌تر كمرنگ شوند . » « 1 » سياستگذاران ، به جاى آنكه والدين فقير سياه يا رنگين‌پوست را به عنوان كودك‌آزاران بالقوه هدف قرار دهند ، بايد منابع بسيار بيشترى را براى تأمين مراقبت‌هاى بهداشتى و مسكن اختصاص دهند ، به گونه‌اى كه والدين كم‌درآمد بتوانند به پرورش و تغذيه فرزندان خود به گونه بهترى بپردازند .\r\nبر سر كودكانى كه كودك‌يارانِ بيش از اندازه مشتاق ما ، آنها از چنگ پدر و مادرشان بيرون مىكشند ، چه مىآيد ؟ بيشتر آن‌ها تحت حضانت\r\n\r\n\r\n","description":"","footnote":"\r\n( 1 )  . Wexler , Wounded Innocents , p . 48 . \r\n","page_name":" 137 ","page_number":137},
  {"content":"\r\n\r\nمراكز مراقبتى نگهدارى مىشوند كه سيستمى بسيار پرهزينه است و اغلب مىتواند پيامدهاى تأسف بارى هم براى والدين و فرزندان داشته باشد . گرفته شدن فرزند از پدر و مادر يكى از نابود كننده‌ترين چيزهايى است كه مىتواند براى آنها اتفاق بيفتد . اما قربانيان اوليه ، كودكان هستند زيرا آنچه در مراكز نگهدارى انتظارشان را مىكشد « مجموعه‌اى بىانتها از جابجايىهاى با شتاب ، پر تغيير ، كوتاه مدت و در بيشتر مواقع خطرناك » است . « 1 » زيانهاى اين سيستم به‌خوبى مستند شده است . بازرسى از مراكز نگهدارى كودكان ، مواردى از اين دست را يافته است : نوزادانى كه به گوشه بيمارستان كشيده شده‌اند ، كودكان يازده ساله‌اى كه در پناهگاههاىِ گروهىِ معتادان به مواد مخدر تلمبار شده‌اند و پانزده ساله‌هايى كه به مراكز اصلاح و تربيت فرستاده شده‌اند تا در آنجا با بزهكاران حرفه‌اى جوان در هم آميزند . افزون بر آن ، تعداد بىشمارى از كودكانى كه تحت سرپرستى افراد حقيقى قرار گرفته‌اند ، مورد ضرب و شتم يا تجاوز واقع شده يا گرسنگى مىكشند . واقعيت هولناك اين است كه كودكان انتقال يافته به مراكز نگهدارى « در حالى كه تحت حضانت دولت هستند ، ده برابر بيش از خانه خود در معرض بدرفتارى قرار دارند . » « 2 »\r\nاثرات زيانبار مراكز نگهدارى ، بر روى كودكان به هيچ روى كوتاه مدت نيست . شمار فراوانى از بزرگسالان بىخانمان ، معتاد و بزهكارى كه در خيابانهاى آمريكا پرسه مىزنند ، روزگارى مشترى اين نظام كودك\r\n\r\n\r\n","description":"","footnote":"\r\n( 1 )  . Mack , The Assault on Parenthood , p . 66 . \r\n( 2 )  . Ibid . , p . 67 . \r\n","page_name":" 138 ","page_number":138},
  {"content":"\r\n\r\nيارى بوده‌اند . آنها در برهه‌اى از كودكى خود از خانه‌شان بيرون كشيده شدند و تحت مجموعه‌اى از سرپرستىهاى ظالمانه يا سهل‌انگارانه مراكز نگهدارى قرار گرفتند كه آنها را از نظر اجتماعى ناكارآمد ساخت ، به گونه‌اى كه نمىتوانستند با مدرسه ، دوستان يا هر جنبه ديگرى از زندگى واقعى به درستى تعامل كنند . در واقع 40 درصد از كودكانى كه از اين سيستم نگهدارى « فارغ التحصيل » مىشوند ، سرانجام يا تحت پوشش حمايتى جاى مىگيرند يا سر از زندان در مىآورند . « 1 »\r\n\r\nانگيزه سود جويانه\r\nاگر عملكرد نظام دولتىِ سرپرستى از كودكان ، در بيشتر موارد در جهت ناتوان‌سازى والدين و به مخاطره انداختن كودكان است ، از سوى ديگر به غنىسازى ديوانسالارى پرنفوذ و در حال گسترش كمك مىكند . هر پرونده كودك‌آزارى يا غفلت از كودك ، مبالغ هنگفتى از بودجه دولتى و فدرال را نه فقط براى يك كارگزار رفاهى كه به طور مستقيم با كودك مرتبط است ، بلكه براى يك حلقه اقمارى از سرپرستان جايگزين ، درمانگران و وكلاى دادگاه خانواده هزينه مىكند . در واقع ، در پرونده‌هاى كودك‌آزارى ، كارگزاريها غالباً مى توانند دو بار سود كنند ، يك بار براى نگهدارى و يك بار براى درمانگرى .\r\nهمه اينها نشان دهنده قدرت بازار براى آلوده كردن سياستهاى اجتماعى\r\n\r\n\r\n","description":"","footnote":"\r\n( 1 )\r\n . Conna Craig and Derek Herbert , \" the State of the Children : An Examination of Government - Run Foster Care , \" National Center for Policy Analysis , Report No . 210 , Aug . 1997 , p . 6 . \r\n","page_name":" 139 ","page_number":139},
  {"content":"\r\n\r\nاست . در حال حاضر انگيزه بوروكراتيك عظيمى براى بيشتر كردن تعداد كودكان در مراكز نگهدارى و نگه‌داشتن هر چه طولانىتر آنها در اين مراكز وجود دارد . كونا كريگ ، از مؤسسه كودكان « 1 » ، اعتقاد دارد نگهدارى طولانى مدت ، سرنوشت شوم صدها هزار كودك به دليل انگيزه‌هاى انحراف‌آميز مالى بوده است . او مىگويد « سيستم بودجه‌بندى » انگيزه‌هايى را در اختيار ديوانسالارى رفاه قرار مىدهد تا حتى كودكانى را كه امكان به فرزندى پذيرفته شدن دارند ، تحت سرپرستى دولت قرار دهد . » « 2 »\r\nاين واقعيت‌هاى زشت نشان مىدهد كه تلاش براى خريدارى عشق و محبت والدينى از بازار ، چه خطراتى در ذات خود دارد . به نظر مىرسد همين كه اجازه دهيم انگيزه سودجويى جاى عشق را بگيرد ، همين كه كسى قراردادى را امضا كند تا از كودكى به خاطر پول نگهدارى كند نه به دليل آنكه به آن كودك عشق مىورزد ، كودك تبديل به يك كالا مىشود و امر خطير والدگرى نابود مىشود . پول نمىتواند تأمين كننده مراقبت درازمدت و مسئولانه از كودك باشد .\r\nنارسايىهاى سيستم نگهدارى از كودكان ، موضوع به‌شدت مشكل‌آفرين ديگرى را نيز دقيقاً مشخص مىكند . چرا هنگامى كه بحث خلع يد از والدين به ميان مىآيد ، اينقدر دست و دل باز مىشويم ، اما وقتى پاى حمايت از آنها در ميان است ، اينقدر خسّت به خرج مىدهيم ؟ جالب است بدانيم كه سرپرست جايگزين يك كودك ، به طور متوسط ، يك سوم\r\n\r\n\r\n","description":"","footnote":"\r\n( 1 )  . Institute of Children \r\n( 2 )  . Mack , The Assault on Parenthood , p . 72 . \r\n","page_name":" 140 ","page_number":140},
  {"content":"\r\n\r\nبيش از سرپرست واقعى او از نظام حمايت از كودك ، پول دريافت مىكند . « 1 » ميزان پولى كه در سال 1997 صرف نظام سرپرستى جايگزين شد ، 12 ميليارد دلار ؛ يعنى بيش از دو برابر سال 1990 است . « 2 » ما مىتوانيم اين هزينه‌هاى هنگفت و روبه‌رشد را كه به منظور هجمه‌اى نامرئى براى خارج كردن فرزندان از دست پدر و مادرشان صورت مىگيرد ، كنار بگذاريم .\r\n\r\nقدرت خزانه عمومى\r\nدولت ، خواسته يا ناخواسته ، نيروى بسيار قدرتمندى براى شكل دادن به زندگى خانوادگى است . مجارىاى كه ثروت عمومى درون آنها قرار مىگيرد يا در خدمتِ حمايت و تقويت نقش و عملكرد والدين است يا در جهت تضعيف و بازدارى آن عمل مىكند . دولت به هيچ وجه يك نيروى خنثى نيست و مىتواند شرايط را به سود يا به زيان ازدواج ، به سود يا به زيان يك شغل جنبى ، به سود يا زيان پدران حاضر در خانواده تحت تأثير قرار دهد . دولت مىتواند دامنه گزينش را براى والدين باز كند يا آن را تنگ نمايد .\r\nاين مسئله كه دولت تا چه اندازه با قاطعيت وارد ميدان شود تا خانوداه‌ها را از فقر بيرون بكشد ، داراى اهميتى اساسى براى والدين كم‌درآمد است . دولت آمريكا ، در دهه‌هاى اخير سابقه نسبتاً ضعيفى در اين زمينه داشته\r\n\r\n\r\n","description":"","footnote":"\r\n( 1 )\r\n . American Public Welfare Association , W - Memo Foster Care Maintenance Payments Rates : 1995 Survey ( Washington D . C . : APWA , Oct . 1996 ) , Table 1 , p . 5 . \r\n( 2 )\r\n . Craig and Herbert , \" Stat of the Children , \" p . 3 . \r\n","page_name":" 141 ","page_number":141},
  {"content":"\r\n\r\nاست . بنا به گفته ادوارد ولف ( اقتصاددان ) ، در مدت 30 يا 40 سال گذشته ، رفاه والدين ، در مقايسه با زوجهاى بدون فرزند ، به طور مستمر فرسايش پيدا كرده است .\r\nبايد در نظر داشت كه سياستهاى دولت نيروى محركه قدرتمندى در اين زمينه بوده است . در سال 1959 ؛ 20 درصد خانواده‌هاى داراى فرزند ، در مقايسه با 16 درصد از خانواده‌هاى بدون فرزند ، فقير بودند . بيش از سه دهه بعد ، در سال 1993 ، نرخ فقر در ميان خانواده‌هاى داراى فرزند 19 درصد بود ، در حالى كه اين نرخ در ميان خانواده‌هاى بدون فرزند به 5 درصد ؛ يعنى بيش از دو سوم ، كاهش يافته بود . در واقع ، خانواده‌هاى داراى فرزند شاهد آن بوده‌اند كه درآمدشان در مقايسه با خانواده‌هاى بدون فرزند بسيار كمتر شده است . براى مثال ، در فاصله سال‌هاى 1974 تا 1992 درآمد متوسط خانواده‌هاى فرزنددار 2 درصد پايين آمد ، در حالى كه درآمد متوسط خانواده‌هاى بىفرزند 16 درصد افزايش يافت . « 1 »\r\nواقعيت آن است كه دولت آمريكا به طور روز افزون از زير بار مسئوليت در برابر خانواده‌هاى داراى فرزند شانه خالى كرده است ، يعنى سياستهاى مالياتى و مسكن - به شرحى كه گذشت - عليه والدين شكل گرفته است و اين در حالى است كه دولت روزبه‌روز به شكل گسترده‌ترى از شهروندان درجه يك و ديگر گروههاى مورد لطف حمايت مىكند . آنچه ما در مدت 30 سال گذشته به واقع انجام داده‌ايم ، اين است كه\r\n\r\n\r\n","description":"","footnote":"\r\n( 1 )\r\n . Edward N . Wolff , \" the Economic Status of Parents in Postwar America \" paper prepared for the Task Force on Parent Empowerment , Sept . 20 , 1996 , pp . 2 - 6 . \r\n","page_name":" 142 ","page_number":142},
  {"content":"\r\n\r\nهزينه‌هاى سالمند شدن را به عهده بخش اجتماعى و هزينه‌هاى نگهدارى از كودك را به عهده خود والدين گذاشته‌ايم . اين امر سختىهاى بىموردى را براى والدين به‌وجود آورده است ، زيرا اين هجم جديد سياستگذارى در زمانى اتفاق افتاده كه دستمزدها در حال سقوط و ساختار خانواده در حال خرد شدن است .\r\nوالدين و كودكان به حال خود رها شده‌اند ، نه به اين دليل كه خزانه آمريكا خالى است . بودجه فدرال از زمان لايحه جى آى ، تاكنون 30 برابر افزايش يافته است . در سال 1996 عمو سام 56 / 1 تريليون دلار خرج كرده است . « 1 » فقط اندكى از اين دلارها راه خود را به سوى والدين و كودكان پيدا مىكنند . براى مثال ، در سال 1996 ، دولت 349 ميليارد دلار صرف تأمين اجتماعى كرد در حالى كه فقط 17 ميليارد دلار به برنامه كمك به خانواده‌هاى داراى فرزند نيازمند اختصاص داد . « 2 » بنا به گفته پيتر پترسون ، اقتصاددان و كارشناس امور مالى ، مزاياى سرانه فدرال براى افراد ميانسال در مقايسه با مزاياى سرانه كودكان ، 12 به 1 است . در فصل هشتم خواهيم ديد كه اين ناهماهنگى شديد به شكل ناگهانى و خود به خود به وجود نيامده ، بلكه حاصل افزايش نفوذ سياسى شهروندان درجه يك است .\r\n\r\nحرف آخر\r\nپس همه اين تغييرات در سياستگذاريها براى مادران و پدران معمولى\r\n\r\n\r\n","description":"","footnote":"\r\n( 1 )\r\n . Office of Management and Budget , Budget of the U . S . Government , Fy 1998 ( Washington , D . C . : GPO , 1997 ) , Historical Tables , Table 3 . 1 . \r\n( 2 )  . Ibid . , Table 8 . 5 . \r\n","page_name":" 143 ","page_number":143},
  {"content":"\r\n\r\nچه مفهومى داشته است ؟ روشن است كه ما با تغييرات وسيعى در روش مداخله دولت در زندگى خانوادگى سروكار داريم . در دهه 1950 رويكرد اصلى سياستگذارى عمومى ، در مجموع تقويت و توانمندسازى خانواده‌ها بود . دهها ميليارد دلار به برنامه‌هايى تزريق مىشد كه به خانواده‌ها تمكن لازم را براى نگهدارى مطلوب از كودكان‌شان اعطا مىكرد . زوجهاى متأهلى كه فرزندان خود را بزرگ مىكردند به شكل ويژه از امتيازاتى برخوردار بودند .\r\nاز دهه 1960 به بعد رويكرد ديگرى را آزموديم . دولت در پاسخ به ايجاد دلسردىهايى كه ليبرال‌ها ازدواج و خانواده به راه انداخته بودند ، برنامه‌هايى را كه از خانواده‌هاى داراى فرزند حمايت مىكردند و آنها را تقويت مىنمودند ، كاهش داد . در عوض ، تلاش ليبرال‌اى كه شروع آن برنامه‌هاى بزرگ اجتماعى بود ، صورت گرفت تا با ارائه حمايت‌ها و خدمات طراحى شده به خانواده‌هاى فقير ، آنها را از تنگنا خارج سازد . برخى از اين تلاشها سودمند بود ، اما بسيارى از آنها نتيجه معكوس داد زيرا به جاى تقويت پدران و مادران ، آنها را ناكارآمد و آواره مىكرد . پيامد برنامه كمك به خانواده‌هاى داراى فرزند نيازمند ، بيرون انداختن پدران از خانه بود و برنامه جديد خدمات حمايتى به كودكان ، هر روزه كودكان را از دست خانواده‌هاى فقير ، به اين دليل كه فقير بودند ، خارج مىكرد !\r\nپس از آنكه رونالد ريگان به رياست‌جمهورى رسيد ، ناكارآمدسازى والدين سرعت گرفت ، زيرا سياستگذارى به اختيار راستگرايانى درآمد كه به تازگى به كار خطير عشق‌بازى با بازار آزاد دست مىزدند . همان گونه كه\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nديديم ، محافظه‌كاران از درك اين نكته كه سوداگرىِ لگام گسيخته چگونه مىتواند موجب تضعيف والدگرى شود ، عاجز هستند . از سال 1980 تغيير وسيع سياست‌هاى دولت اين بوده است كه پاسخگو بودن نسبت به خانواده‌هاى ميان حال را رها كند و پوشش حمايتى را براى اين خانواده‌هاى فقير نازك‌تر نمايد .\r\nدر همين حال ، به تبعيت از تمايل ذاتى سرمايه‌سالارى سودمحور ، تمام پولهاى قابل ملاحظه به سوى ثروتمندان و قدرتمندان سرازير گرديد . در نظامهاى اقتصادى بازار آزاد ، بدون وجود فشار قوىِ موازنه‌ساز - كه به طور تاريخى يا از دولت يا از جنبش كارگرى ناشى شده است - منابع عمومى معمولًا به سمت آنهايى مىروند كه يا مالك و يا اداره كننده ابزار توليد هستند . براى مثال ، تقريباً نيمى از كاهش مالياتى در لايحه اصلاح مالياتى 400 ميليارد دلارى سال 1997 به جيب 5 درصدِ بالاى جدول درآمدى رفت . گرچه اكثريت كودكان به خانواده‌هايى تعلق دارند كه در 40 درصد پايين جدول قرار دارند ، چيزى از اين كاهش مالياتى عايد اين خانواده‌ها نشد . براى لفاظىهاى خانواده دوستانه كلينتون نيز بيش از اين نمىتوان گفت .\r\n\r\nساختن اصول اخلاقى همگانى\r\nدر حالى كه ما به قدرت عظيم برنامه‌هاى دولت اذعان مىكنيم ، سياست عمومى چيزى بيش از يك دسته از مقررات يا مجموعه‌اى از يارانه‌ها است . سياست عمومى ارزشها را القا مىكند و به شيوه‌هايى به شدت پرقدرت ،\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nجهان‌بينى ما را مشخص مىنمايد . بخشى از اين قدرت در ويژگيهاى داستان‌سرايانه آن نهفته است . بنا به سخن مرى آن گلندون ، استاد دانشكده حقوق دانشگاه هاروارد ، قوانين و سياستهاى ما « ديدگاههاى خاصى را در باره اينكه ما از كجا مىآييم ، اكنون كجا هستيم و مىخواهيم كجا برويم » شرح مىدهد . « 1 » همان‌گونه كه ما اكنون عميقاً آن را لمس مىكنيم ، قوانين و سياستهاى ما در مورد خانواده به گونه شگفت‌انگيزى براى هنر و مهارت والدگرى ويرانگر است . آنها داستان بازارهاى بىمهار در كشورى پول‌پرست را حكايت مىكنند ؛ كشورى كه به طور روزافزون نسبت به عملكرد غيرسوداگرانه والدين غفلت مىورزد . آنها داستان فردگرايى افسار گسيخته در ميان مردمى خودمحور و خودپرست را حكايت مىكنند كه نمىتوانند دارايىهاى بىمانند و گرانبهاى دلبستگى والدين به فرزندان را درك كنند . روح اين داستان بىتفاوتى و حتى تحقير است و هجمه آن كوچك شمردن پدران و مادران و تضعيف توانايى آنها براى ساختن آشيانه‌اى است كه براى كشور ما اهميت حياتى دارد .\r\nاين داستان ، زشت اما بسيار تأثيرگذار است ، زيرا ما فقط درباره كوتاهى خود در حمايت از دسته‌اى از برنامه‌ها سخن نمىگوييم ، بلكه از كوتاهى خود در احترام قائل شدن ، افتخار كردن و بزرگداشت والدين كه به خودى خود داراى تأثير چشمگيرى است ، نيز مىگوييم . چرا هنگامى كه قوانين و سياستهاى ما همواره در حال القاى اين مطلب است كه صرف انرژى از\r\n\r\n\r\n","description":"","footnote":"\r\n( 1 )\r\n . Mary Ann Glendon , Abortion and Divorce in Western Law ( Cambridge , Mass . : Harvard University Press , 1987 ) , p . 142 . \r\n","page_name":" 146 ","page_number":146},
  {"content":"\r\n\r\nسوى والدين بىارزش است ، يك مادر ( يا پدر ) با انبوه بارى كه بر دوش دارد ، بايد 25 سال از عمر خود را در اين راه صرف كند ؟ سياستهاى دولت آمريكا به عكس لفاظىهاى رهبران سياسى ما ، در عمل والدين را به شدت تحقير مىكند .\r\nما بايد پند گلندون را بشنويم كه به ما سفارش مىكند كه بايد در آماده‌باش به‌سر بريم و در قوانين و سياستهايمان نسبت به « داستان‌هايى كه مىگوييم » ، « الگوهايى كه تعيين مىكنيم » و « ديدگاههايى كه ترويج مىكنيم » ، بسيار با احتياط عمل كنيم ، زيرا اين نشانه‌هاى عمومى قدرتمند ، ارزشها و اولويت‌هاى ما را شكل مىدهند . « 1 » پدران و مادران نادان نيستند ؛ آنها تفاوت ميان حرف و عمل را درك مىكنند .\r\n\r\n\r\n","description":"","footnote":"\r\n( 1 )  . Ibid . \r\n","page_name":" 147 ","page_number":147},
  {"content":"\r\n . \r\n","description":"","footnote":"","page_name":" 148 ","page_number":148},
  {"content":"\r\n\r\n\r\nفصل پنجم : فرهنگ متداول مسموم\r\nنمايش‌هاى گفتمان « 1 » « گروه درمانى براى توده‌ها به بهايى كه همه مىتوانند از عهده آن برآيند » ناميده شده است و نيروى پرقدرتى در فرهنگ ما دارد . به طور متوسط در طول هفته حدود 10 ميليون آمريكايى نمايش اوپرا وينفرى « 2 » را مىبينند ، در حالى كه مجموع اين گونه برنامه‌ها روزانه حدود 50 ميليون بيننده دارد . « 3 »\r\nدر يك دوره سه‌هفته‌اى در تابستان 1997 در تلاش براى درك اثرات اين برنامه‌ها بر والدين ، آنها را مورد بررسى و مطالعه قرار داديم . عنوان چند نمونه از اين برنامه‌ها چنين است :\r\n« زنان جوانى كه مىگويند از شيوه لباس پوشيدن والدين خود شرمنده مىشوند » ؛ « والدينى كه جاسوسى نوجوانان خود را مىكنند » ؛ « مردانى كه پدر بودن خود را انكار مىكنند » ، و « من دوست‌پسر دختر دوازده ساله‌ام را\r\n\r\n\r\n","description":"","footnote":"\r\n( 1 )  - talk show \r\nبرنامه‌هاى گفتگوى تلويزيونى كه در آنها اعضاى خانواده‌ها به بيان مسائل داخلى خود با ذكر جزئيات آن مىپردازند و مجرى برنامه نيز به عنوان درمانگر راهنمايىهايى ارائه مىكند .\r\n( 2 )  - Oprah Winfrey  نام يكى از نمايش‌هاى گفتمان\r\n( 3 )\r\n - Steven D . Stark , Glued to the Set : The 60 Television Shows and Events that Made Us Who We Are Today ( New York : Free Press , 1997 ) , p . 280 , 277 . \r\n","page_name":" 149 ","page_number":149},
  {"content":"\r\n\r\nدزديدم . » همان‌گونه كه از عناوين بالا بر مىآيد ، حال و هواى اين برنامه‌ها كافى است كه بيشتر والدين را دچار وحشت كند . آرى ، واقعياتى وجود دارد ؛ روشن است كه ما مىتوانيم والدينى را بيابيم كه جاسوسى نوجوانان خود را مىكنند يا دوست‌پسر دختر دوازده ساله خود را مىدزدند و درست است كه ميزبانان اين برنامه‌ها ، با ايفاى نقش يك درمانگر خانگى ، مىكوشند راه درست را نشان دهند ، اما پيام اين نمايش‌ها همواره منفىگرايى را منتقل مىكند . در اين برنامه‌ها ، والدين يا نادان‌هايى بىمسئوليت هستند يا ديوهايى خشن .\r\nنمايش‌هاى گفتمان تنها مشتى از خروار است . در پايان دهه 1990 رسانه‌هاى گروهى ما را با كليشه‌هايى منفى از مادران و پدران بمباران مىكنند . به نظر مىرسد هر بار كه ما تلويزيون را روشن مىكنيم ، يك فيلم سينمايى مىبينيم يا هرگاه مجله‌اى را مىخوانيم ، با تحقير بىادبانه ديگرى نسبت به نقش و عملكرد والدين روبرو مىشويم . مگان روزنفلد ، از روزنامه واشنگتن پست مىگويد والدين يكى از معدود گروههاى باقىمانده‌اى هستند كه در ساعات پربيننده تلويزيون ، آزدانه به آنها اهانت مىشود . او اين وضعيت را تهاجم بىمنطق به والدين مىخواند و مىگويد « از يك بيننده نوعى بپرسيد كه در بيشتر نمايش‌ها والدين چگونه به تصوير كشيده مىشوند ؟ پاسخ معمولًا اين است : « نادان » « 1 » اين تصاوير چندش‌آور منحصر به برنامه‌هاى تلويزيونى پر بيننده نيست . در فيلمهاى بسيار پرطرفدارى مانند تنها\r\n\r\n\r\n","description":"","footnote":"\r\n( 1 )\r\n - Megan Rosenfeld , \" Father Knows Squat , \" Washington post , Nov . 13 , 1994 , p . G 1 . \r\n","page_name":" 150 ","page_number":150},
  {"content":"\r\n\r\nدر خانه و در كتابهاى پرفروشى مانند والدين زهرآگين ، والدين به عنوان افرادى بدرفتار و بىكفايت به تصوير درمىآيند . در واقع در بسيارى از موارد ، والدين به عنوان ماشين‌هاى بدرفتارى با كودكان و سرچشمه تمام كجروىها در بزرگسالى به شمار مىآيند . پدران و مادران ، به صورتهاى گوناگون مورد تهاجم قدرتهاى اقتصادى و سياسى قرار مىگيرند . اين تهاجم بيشتر از سوى توليدكنندگان محصولات فرهنگى انجام مىشود و روحيه آنان را به شدت تضعيف مىكند .\r\nصنعت سرگرمى نيز به نظر مىرسد كمر به نابودى ارزشهايى بسته است كه والدين به پاى آن ايستاده‌اند و به طور جدى آنها را تضعيف مىنمايد . امروزه رسانه‌ها در روابط جنسى بىپرده ، خشونت بىمنطق و مادىگرايى خشن غوطه‌ور شده‌اند . كارن سينكلر « 1 » ، مادر يك پسر دوازده ساله ، دست‌وپنجه نرم كردن با اين تهاجم وحشيانه را چنين شرح مىدهد : « تلويزيون ، سينما ، سىدىها ، اينترنت و حتى آگهىهاى چاپ شده ، همگى در حال فوران اين پيام‌هاى ويرانگر هستند كه در مغز كودك شما حك مىشود . بىادبى ، هتاكى و بىاحترامى همه چيز را فرا گرفته است و من به ويژه از اين پيام كه همه والدين را احمق نشان مىدهد ، بسيار رنج مىبرم . فقط براى حفاظت از دنى ، هر روز بيش از يك ساعت را به رصد كردن برنامه‌ها اختصاص مىدهم تا برخى از صحنه‌هاى منفىتر را حذف كنم ، اما بعضى از روزها احساس مىكنم در حال ريختن مشتى خاك در برابر يك\r\n\r\n\r\n","description":"","footnote":"\r\n( 1 )  - Karen Sinclair \r\n","page_name":" 151 ","page_number":151},
  {"content":"\r\n\r\nموج عظيم هستم . » « 1 » كارن مىداند كه به عنوان يك شاغل نيمه وقت ، فرصت آن را دارد تا به وظيفه خودانگيخته رصد كردن برنامه‌ها بپردازد . اما بيشتر والدين كه كار طاقت‌فرساى تمام‌وقت دارند ، از اين فراغت بىبهره هستند ؛ آنها اصلًا زمانى در اختيار ندارند تا به اعمال مقرراتى بپردازند كه كودكان‌شان را در برابر تهاجم وحشيانه ام تى وى ، رپ‌هاى تبهكار ، آگهىهاى لباس زير كلوين كلاين يا روابط جنسى تلفنى محافظت كند .\r\n« از زمانى كه فيلم پرفروش بابانوئل شركت والت ديسنى در سال 1994 بيرون آمد ، اين شركت شكايت‌هايى را از والدين خشمگين دريافت كرده است زيرا يكى از شخصيت‌هاى فيلم به شماره تلفنى اشاره مىكند كه اشاعه دهنده روابط جنسى شنيدارى به طور زنده است . » « 2 »\r\nصنعت سرگرمىِ والد ستيز ، پديده نسبتاً جديدى است . در دهه 1950 ، در نمايش‌هاى تلويزيونى ، فيلمهاى سينمايى ، مجلات و آهنگهاى پرطرفدار به پدران و مادران احترام گذاشته مىشد . رسانه‌هاى دهه پنچاه والدين را تكريم مىكردند و اهميت بنيادين آنها را مىستودند . يكى از آهنگ‌هاى داغ سال 1954 « اوه ، پدرم » بود كه اشعار شيرين و فريبنده‌اى داشت : « اوه پدرم ، تو براى من بسيار باشكوهى / اوه پدرم ، تو براى من چه‌قدر عزيزى / هيچ‌كس نمىتواند براى من اينقدر نجيب و دوست داشتنى باشد / اوه پدرم ، هميشه مىدانى / اوه پدرم ، چه قدر شاد ، چه قدر قابل ستايش »\r\nچه قدر اين اشعار مى توانست براى يك پدر معمولى ، كه با\r\n\r\n\r\n","description":"","footnote":"\r\n( 1 )\r\n - Parent interview , Task Force on Parent Empowerment , Nov . 4 , 1997 . \r\n( 2 )\r\n - Bill Reel , \" Disneys Santa Clause Is a Dads Legal Nightmare , \" Newsday , Sept . 10 , 1997 , p . A 43 . \r\n","page_name":" 152 ","page_number":152},
  {"content":"\r\n\r\nسختكوشى وظيفه نان‌آورى را انجام مىداد و مىكوشيد خانواده خود را تأمين كند ، آرامش‌بخش باشد . همچنين در سال 1954 شبكه تلويزيونى سى بى اس ، برنامه‌اى تحت عنوان « پدر بهتر از همه مىداند » را براى نخستين‌بار به نمايش گذاشت . عنوان اين برنامه براى جامعه مدرن بسيار غيرقابل تصور است . « 1 » بسيارى از قسمت‌هاى اين نمايش زنجيره‌اى بر نقش شگفت‌انگيز پدر تمركز داشتند .\r\nمادران نيز از اين گونه تكريم‌ها بهره‌مند مىشدند . مجلات دهه 1950 پر از مادران خانه‌دار سرزنده و خندان بود . زنان خانه‌دارِ خوشبخت در فيلمهاى سينمايى اين دوره نيز به شكل برجسته‌اى به تصوير كشيده مىشدند .\r\nنمايش‌هاى تلويزيونى پرطرفدار نيز محوريت زندگى خانوادگى سنتى را بيش از پيش تحكيم مىكرد . در اين نمايش‌ها جهانى به تصوير در مىآمد كه در آن مردان ، شخصيت پدرى قوى و قابل اتكا و زنان ، شخصيت همسرانى خانه‌دار ، وفادار و دوست‌داشتنى را ارائه مىكردند .\r\nاز نگاه مدرن ، باورها و نگرش‌هايى كه اساس و پايه اين نمايش‌ها و فيلمها را تشكيل مىدادند ، به شكل ظالمانه‌اى تبعيض‌آميز به شمار مىآيد . حمايت از والدين در چارچوب بافتى مردسالارانه جاى مىگرفت و مجموعه‌اى از ارزشها را به وجود مىآورد كه به طور روزافزون براى حساسيت‌هاى ترقىخواهانه غير قابل قبول مىشد . در طغيان‌هاى ضد فرهنگى دهه 1960 ، ما اين بافت را به دور انداختيم ، اما با اين كار ، چيزهاى\r\n\r\n\r\n","description":"","footnote":"\r\n( 1 )\r\n - Nina C . Leibman , Living Room Lectures : The Fifties Family in Film and Television ( Austin : University of Texas Press , 1995 ) , p . 135 . \r\n","page_name":" 153 ","page_number":153},
  {"content":"\r\n\r\nارزشمند خود را نيز از دست داديم . ما فراموش كرديم كه موضوع برخى از اين فيلمها فقط تبعيض جنسى و مردسالارى نبود ؛ آنها درباره اهميت والدين نيز بحث مىكردند و براى نقش و وظيفه مادر و پدر ارزش و احترام بىنظيرى قائل بودند . در ساعتهاى پربيننده تلويزيون ، والدين مهربان و سختكوشى به نمايش در مىآمدند كه فرزندان خود را با درايت و شوخ طبعى بزرگ مىكردند ، مشكلات آنها را حل مىكردند ، ارزشها را به آنها مىآموختند و سپر حمايتى بسيار با اهميتى را براى آنان تأمين مىكردند .\r\nاين واقعيت كه صنعت سرگرمى در دهه 1950 از ستايش والدين ابايى نداشت ، سبب ايجاد نوعى تأييد عمومى نسبت به نقش والدين مىگرديد كه در خدمت پيشبرد اقتدار اعطا شده به مادران و پدران قرار مىگرفت . محورهايى مانند با هم بودن ، احترام به بزرگ‌تر از خود ، تعهد نسبت به زوج خود و سرسپردگى نسبت به فرزندان ، مانند ضربه‌هاى طبل در فرهنگ آن روز نواخته مىشد و اين امر بدون ترديد تقويت انرژىهاى مادران و پدران را به دنبال داشت و كار آنها را نيز آسان‌تر مىساخت . تلويزيون ، حتى در روزهاى اوليه پيدايش خود ، به طور چشمگيرى در دسترس بود ؛ در سال 1956 نزديك به 15 ميليون آمريكايى دست‌كم يك دستگاه تلويزيون داشتند كه به طور ميانگين پنج ساعت در هر روز روشن مىشد . شخصيت‌هاى نمايش‌هاى پربيننده نيز تبديل به الگوهاى رفتارى قدرتمندى شده بودند . « 1 »\r\n\r\n\r\n","description":"","footnote":"\r\n( 1 )  - Ibid . , p . 3 . \r\n","page_name":" 154 ","page_number":154},
  {"content":"\r\n\r\nاكنون پس از چهل سال ، پيامهايى كه به وسيله صنعت سرگرمى مخابره مىشود از بيخ و بن با پيامدهاى گذشته تفاوت دارند . جاى رسانه‌هايى با ويژگى تكريم از خانواده و والدين را رسانه‌هايى گرفته‌اند كه به‌شدت منتقد زندگى خانوادگى و به‌ويژه والدين هستند . نقش پدران و مادران از هر گونه احترام و جايگاه تهى و كار والدين بىارزش شده است .\r\nپيام رسانه‌ها درباره نقش والدگرى در فيلمهاى سينمايى معاصر در اهانت‌آميزترين شكل ممكن است . در فيلمها ، والدين يا نادان‌هايى دست و پا چلفتى هستند يا به شكل گمراهانى شرور به تصوير درمىآيند . به نظر مىرسد پيام اين فيلمها آن باشد كه كودكانِ داراى اعتماد به نفس و باهوش امروزى مىتوانند به بزرگ‌ترهاى بىكفايت خود چيزهايى بياموزند . بت اوستين ، منتقد سينمايى ، اشاره مىكند كه سينماى مدرن در اشغال كودكانى قرار گرفته است كه « والدين خود را به راه درست هدايت مىكنند » . والدين آرام ، قابل اتكا ، بسيار با درايت و مهربانى كه زمانى در هاليوود حضور داشتند ، جاى خود را به افرادى عصبى و نامتعادل داده‌اند كه نياز به برنامه‌اى دوازده مرحله‌اى يا كودكى دوازده ساله دارند تا آنها را به وضعيت خانوادگى مستحكم باز گرداند . » « 1 »\r\nاگر والدين اغلب به عنوان نادان‌هايى بىدست و پا ترسيم مىشوند ، تصوير تاريك‌تر و زيانبارترِ ديگرى نيز از آنان ارائه مىگردد . كودك‌آزارى ، غفلت از كودك و خانواده‌هايى كه بدرفتارىهاى كابوس مانند دارند نيز\r\n\r\n\r\n","description":"","footnote":"\r\n( 1 )\r\n - Beth Austin , \" Pretty Worthless : Whatever Happened to Making Movies That Make a Difference ? \" Washington Monthly , May 1991 , p . 35 . \r\n","page_name":" 155 ","page_number":155},
  {"content":"\r\n\r\nظاهراً از محورهاى بسيار مورد علاقه هاليوود است .\r\nتأكيد هاليوود بر والدين بىصلاحيت يا بدرفتار به قدرى فراگير شده است كه ما عادت كرده‌ايم اين نوع والدستيزى را به عنوان انحرافى بىخطر از رسانه‌هاى سرگرمى بپذيريم . ما خيلى راحت گمان مىكنيم كودكان مىتوانند تصاوير بىشمار والدين بىكفايت يا شرور را در فيلمهاى سينمايى ، تلويزيون و آهنگهاى پرطرفدار دريافت كنند و در عين حال همچنان بر اين باور باشند كه مادر و پدر خود آنها به كلى متفاوت هستند .\r\nبه گفته مايكل مِدوِد ، منتقد فيلم ، « ما تأثيرات فرهنگ پرطرفدار فراگيرى را كه پىدرپى به كودكان ما اطمينان مىدهد كه آنها به طور غريزى بهتر از بازندگان خسته نسلهاى پيشين چيز مىفهمند ، به شدت دست‌كم مىگيريم . » « 1 »\r\nوالدستيزى در فرهنگ امروز از صفحه تلويزيون و پرده سينما نيز فراتر رفته است و آهنگها را نيز در برمىگيرد . موسيقى رپ به شدت به مادران و پدران مىتازد و سنگدلى بىمنطقى را با نوعى واقعيت‌گرايى انتقام جويانه همراه مىكند . در اواسط دهه 1980 يكى از گروههاى موسيقى رپ آهنگى را در مجموعه آلبوم خود كه در مجموع 500000 نسخه فروش داشت ، به نام « مامان امشب مىميرد » به بازار عرضه كرد . اين آهنگ شرح به آتش كشيدن مادر ، زدن او با چوب بيسبال ، قطعه قطعه كردن بدن او و ريختن تكه‌هاى بدن او در كيسه زباله است . در بخش كُر اين آهنگ چنين خوانده مىشود\r\n\r\n\r\n","description":"","footnote":"\r\n( 1 )\r\n - Michael Medved , Hollywood vs . America : Popular Culture and the War on Traditional Values ( New York , Harper Perennial , 1993 ) , p . 154 . \r\n","page_name":" 156 ","page_number":156},
  {"content":"\r\n\r\n« ها ، ها ، ها / مامان را بسوزانيد ، مامان را بسوزانيد ، سليطه را بسوزانيد ، بسوزانيد ، بسوزانيد ، بسوزانيد . » « 1 »\r\nامروز والدين احساس مىكنند در نبردى هر روزه براى حفظ فرزندان‌شان در برابر پيامهاى منفى فرهنگ حاكم ، دست و پايشان بسته است . به گفته كوين برى « 2 » ، كه پدر يك نوجوان چهارده ساله است ، « اكنون والدينِ خوب بودن به معناى جنگيدن با تمام دنياى خارج است . وضعيت والدين ما اين گونه نبود . به نظرم آنها با فرهنگ كار مىكردند ، اما نمىجنگيدند . درست هفته پيش يكى از دوستان دخترم در كنسرت مريلين مانسون « 3 » در واشنگتن شركت كرد و با يك يادگارى برگشت ؛ تىشرتى كه روى آن نوشته شده بود : « والدين خود را بكش » دانستن اينكه بعد بايد انتظار چه چيز را داشت ، دشوار است . » « 4 »\r\nالبته پرسش بزرگ اين است كه چرا چنين دگرگونى عظيمى به وجود آمده است ؟ چرا والدين به اين شدت از اوج عزت پايين افتاده‌اند ؟ پاسخ اين پرسش در طغيانگريهاى دهه 1960 و ظهور روانشناسى عامه‌پسند به عنوان نيرويى قدرتمند در فرهنگ ما نهفته است .\r\nآمريكا يك انقلاب به تمام معنا فرهنگى را تجربه كرد كه آغاز آن از\r\n\r\n\r\n","description":"","footnote":"\r\n( 1 )\r\n - Body Count , \" Mammas Gotta Die Tonight \" , Body Count , Ice T / Ernie C . , Producers : Rhyme Syndicate Music / Emkneesea Music , ASCAP , Sire Records Company , 1992 . \r\n( 2 )  - Kevin Bray \r\n( 3 )  - Marilyn Manson . \r\nنام مستعار يك خواننده مرد آمريكايى كه از نام كوچك يك خواننده زن قديمى و نام خانوادگى يك محكوم جنايتكار ساخته شده است .\r\n( 4 )\r\n - Parent interview , Task Force on Parent Empowerment , June 1997 . \r\n","page_name":" 157 ","page_number":157},
  {"content":"\r\n\r\nاواسط دهه 1960 بود . يك مبارزه پرقدرت براى حقوقى مدنى ، يك موج جديد از فمينيسم ، يك جنبش ضدجنگ و يك انقلاب جنسى كه همگى به تغييرى زلزله‌آسا در ارزشهاى اجتماعى كمك مىكردند . در واقع ، اين زلزله به اندازه‌اى پرقدرت بود كه موفق شد تمام قرائت فرهنگى ما را دچار تغيير كند . اين امر پيامدهاى دوگانه‌اى داشت . در عين حال كه اين انقلاب فرهنگى ، برخى جنبه‌هاى زشت زندگى آمريكايى ، مانند تفوق سفيدپوستان يا برترىطلبى مردان را به چالش كشيد ، درخواست براى ميزان بيشترى از آزادى فردى ، اغلب به نسخه‌هاى فردگرايى كودكانه و خودخواهانه‌اى كه نيازهاى ديگران را مورد غفلت قرار مىدهد ، انحطاط پيدا كرد . ميليون‌ها آمريكايى بيش از اندازه درگير نفس خود شدند و بيشترين توان خود را به پاى مجموعه‌اى از اهداف ، از موفقيت‌هاى كارى تا آزادى جنسى ، ريختند . همچنان كه شرح داديم ، اين تأكيد تنگ‌نظرانه بر فردگرايى خودپرستانه يكسره وارد عرصه هنر و مهارت والدگرى شد . دقيقاً به دليل آن كه والدگرى شايسته ، مستلزم وقتگذارى ، توجه و اولويت دادن به ديگران است ، به طور جدى در تقابل با اهدافى قرار مىگيرد كه منحصراً معطوف به منافع فردى است .\r\nدر اينجا است كه روانشناسى عامه‌پسند وارد عرصه مىشود . براى آنكه شيوه‌هاى رفتارىِ به مراتب خودخواهانه‌تر خود را توجيه عقلانى كنيم و گناه خود را كوچك نماييم ، رو به سوى فرويد كرده‌ايم و عقايد او را ، به شيوه اى بسيار گزينشى و گمراه كننده ، مورد سوءاستفاده قرار داده‌ايم . ما به طور\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nفزاينده‌اى از روانشناسى - يا به عبارت درست‌تر ، از يك نسخ به شدت آمريكايى روانشناسى - استفاده مىكنيم تا دور شدن خود از نظام خانوادگى را مشروعيت بخشيم . اين گونه به نظر مىرسد كه از نسخه‌هاى دخل و تصرف شده نظريه فرويد استفاده شده‌است تا به ما اين اجازه داده شود كه بيش از پيش نسبت به پيوندهاى خانوادگى منتقد باشيم و ارزش والدگرى را مورد ترديد قرار دهيم .\r\n\r\nروانشناسى متداول و ريشه‌هاى والدستيزى\r\nمسلماً وظيفه ما نيست كه ميراث زيگموند فرويد را به چالش بكشيم . اين چالش عظيم كاملًا خارج از گستره اين كتاب و تخصص نويسندگان آن قرار دارد . اما روانشناسى ، در اشكال سطحى و عامه‌پسند آن مىتواند ، به ويژه براى نقش و عملكرد والدگرى ، به شدت مخرب باشد .\r\nدر بطن موضوع اين واقعيت وجود دارد كه در فرهنگ ما كه روز به روز بيشتر به سمت درمانگرى پيش مىرود ، تعهدات بيرونى ، خواه نسبت به والدين باشد يا نسبت به فرزندان يا جامعه ، به حداقل خود كاهش مىيابد ، زيرا اين گونه تعهدات با ظرفيت فرد براى خودپرستى در تعارض است . همچنان كه انديشمندانى در حد فيليپ ريف « 1 » ، رابرت بلاه « 2 » و كريستوفر لاش « 3 » اشاره مىكنند ، روانشناسى متداول گرايش به اين دارد كه « اخلاق فردگرايان مبتنى بر روانشناسى را ترويج كند و مشتريان فراوان خود را ترغيب\r\n\r\n\r\n","description":"","footnote":"\r\n( 1 )  - Phillip Rieff \r\n( 2 )  - Robert Bellah \r\n( 3 )  - Christopher Lasch \r\n","page_name":" 159 ","page_number":159},
  {"content":"\r\n\r\nنمايد تا كاميابى شخصى خود را كه اغلب منتهى به كنار گذاشتن خير و صلاح خانواده ، جامعه يا آرمان‌هاى بزرگ‌تر مىشود ، دنبال كنند . » « 1 » در اولويت قرار دهند .\r\nاين رويكرد درمانگرى ، برخى مشكلات آشكار را در پى دارد . روانشناسى عاميانه ممكن است از طريق كمك به افراد براى نزديك شدن به نيازها و روياهاى خود آنها را آزاد كند ، اما براى يك شوهر يا زن از كار اخراج شده كه نياز به همدلى و حمايت همسر خود دارند ، يا براى كودكى رنجورى كه نيازمند عشق بىقيد و شرط پدر و مادر است ، چيز خوبى نيست . « 2 » اين جايى است كه وظيفه‌شناسى ، فداكارى و تعهد نسبت به ديگران وارد صحنه مىشود . شايد در رؤيايى بدون كودك ، روابط مىبايد بر تبادل آزادانه احساسات ميان افراد مبتنى باشند ، نه بر مسئوليت‌هاى مداوم يا تعهدات مربوط به روابط ، اما در دنياى واقعى ، تا وقتى كه تا اندازه زيادى بزرگسالان ، پاسخگوى خواسته‌هاى ديگران نباشند ، هيچ ازدواجى پايدار نخواهد ماند و هيچ كودكى به رشد و شكوفايى نخواهد رسيد .\r\nروانشناسى متداول در فرهنگ ما گسترش بسيارى يافته است . يك سوم از همه آمريكاييان تحت درمانگرى قرار گرفته‌اند و ديدگاههاى درمانگرانه در تاروپود رسانه‌هاى ما تنيده شده است تا عنصر اساسى دستوركارهاى خويشتن دوستانه شود ؛ دستوركارهايى كه بسيارى از آنها پر از گرايشهاى\r\n\r\n\r\n","description":"","footnote":"\r\n( 1 )\r\n - Don Browning et al . , From Culture Wars to Common Ground : Religion and the American Family Debate ( Louisville , Ky . : Westminster / John Knox , 1997 ) , pp . 190 - 98 . \r\n( 2 )  - Ibid . , p . 101 . \r\n","page_name":" 160 ","page_number":160},
  {"content":"\r\n\r\nزيانبار والدستيزانه است . يكى از نمونه‌هاى بارز اين گونه دستوركارها ، كتابى است به نام « والدين زهرآگين : غلبه بر ميراث آزاردهنده » « آنها و بازپس گرفتن زندگى خود . » در اين كتابِ راهنماى پرفروش ، سوزان فوروارد ( روانشناس ) پدران و مادران را متهم مىكند كه به طور نظام‌مند زندگى فرزندان خود را مسموم مىكنند . « 1 »\r\nبراى بسيارى از ما دشوار است تا چنين مطالبى را تاييد كنيم . همچنان كه هر پدر و مادرى كه فعالانه درگير تلاش براى ايجاد يك خانواده مستحكم و پر محبت باشند ، اين را اذعان خواهند كرد ، پيوندهاى پايدار خانوادگى كه بتواند در برابر خوب و بد زندگى مقاومت كند ، به ميزان وسيعى بر مبناى تلاشهاى نوع دوستانه ساخته مىشود . اين تلاشها همواره آسان و لذت‌بخش نيست . مادران و پدران به طور مداوم تلاشهاى فداكاران چشمگيرى را صرف خدمت‌رسانى به فرزندان خود مىكنند ، اما در فرهنگ ما به هيچ وجه اين كار مورد حمايت قرار نمىگيرد .\r\nپدران و مادران بدرفتار مسلماً زخمهاى ژرف و ماندگارى در وجود كودكان ايجاد مىكنند كه تا دوران بزرگسالى آنها نيز آثارشان باقى است . هيچ‌گاه تمام والدين خوب نبوده‌اند و خوب نخواهند بود . والدگرى متشكل از مجموعه‌اى از وظايف بسيار پرچالش است . اما محكوم كردن بيشتر والدين و در نتيجه تضعيف نقش و عملكرد بىبديل آنها ، موجب تحكيم فردگرايى خودپرستانه‌اى مىگردد كه در حال حاضر بر آمريكا حاكم شده است .\r\n\r\n\r\n","description":"","footnote":"\r\n( 1 )\r\n - Dr . Susan Forward , Toxic Parents : Overcoming Their Harmful Legacy and Reclaiming Your Life ( New York : Bantam , 1998 ) , p . 175 . \r\n","page_name":" 161 ","page_number":161},
  {"content":"\r\n\r\nفوروارد دنيايى را توصيف مىكند كه در آن تقريباً همه والدين زهرآگين هستند . او براى هزاران بيمارى كه در طول هيجده سال درمانگرى با آنها روبه‌رو بوده است ، احساس نگرانى مىكند ؛ « كسانى كه حس اعتماد به نفس آنها خدشه‌دار شده است زيرا پدر يا مادر آنها را مرتباً كتك مىزده‌اند يا به باد انتقاد مىگرفته‌اند يا همه تقصيرها را به گردن آنها مىانداخته‌اند يا آنها را از نظر جنسى آزار مىداده‌اند ، يا مسئوليت‌هاى بيش از اندازه به گردن آنها مىانداخته‌اند يا به صورتى افراطى از آنها حمايت مىكرده‌اند . » « 1 » به نظر مىرسد اين نويسنده ، مسائل جدى و نسبتاً نادرى مانند آزارجنسى و جسمى كودك را با مسائل شايع‌تر و كم اهميت‌ترى مانند احساس مسئوليت افراطى يا حمايت بيش از اندازه از كودك يكسان مىداند . بنا به گفته فوروارد ، فشار اندك و از روى خطا مىتواند به همان انداز بيرحمى جسمى ، مخرب باشد و به همين دليل او فكر مىكند بيشتر ما والدين ، عملكردى مسموم كننده داريم .\r\nكتاب « والدين زهرآگين » ، يك مورد منحصر به فرد نيست . در سالهاى اخير ، روانشناسى عاميانه ، تعداد فراوانى كتاب توليد كرده است كه به صراحت تمام ، از بىصلاحيتى و كوتاهى پدران و مادران حكايت مىكند .\r\nكشف والدگرى زيان آلود در پايان دهه 1980 ، سبب متولد شدن جنبش جديدى گرديد كه تاكيد آن بر درمان كودكِ درونى آسيب ديده بود و روشن است كه اين آسيب ديدگى توسط والدين بىتوجه و بد رفتار به وجود آمده بود . جان برادشو ( روانشناس ) از طريق مجموعه برنامه‌هاى\r\n\r\n\r\n","description":"","footnote":"\r\n( 1 )  . Ibid . , p . 4 . \r\n","page_name":" 162 ","page_number":162},
  {"content":"\r\n\r\nتلويزيونى ، كتابهاى پرفروش و كارگاههاى آموزشى خود ، جنگى عقيدتى به‌راه انداخته است كه هدف آن اعاده حيثيت و پرورش كودك درون است . مأموريت او كمك به افراد است تا رنج حاصل از انواع فراوانى از رهاشدگىها و مورد غفلت واقع شدن‌ها را كه پيامد گريزناپذير والدگرى بدرفتارانه و مسموم كننده است ، بر طرف سازند . برادشو نيز مانند فوروارد ، تور بزرگى را پهن مىكند ؛ از نظر او 96 درصد خانواده‌ها بدرفتار هستند . « 1 »\r\nبه‌نظر مىرسد پيروزى كودك درون مستلزم دورانداختن والدين و خويشاوندان و يافتن خانواده جديدى به انتخاب خود است و اين براى واحدهاى خانوادگى موجود تأسف‌بار است . برادشو مىگويد : « براى حمايت از كودك درونتان ، در حالى كه او در حال شكل دادن به مرزهاى نوينى است ، وجود يك خانواده جديد ضرورى به نظر مىرسد . اگر خانواده اصلى شما در حال بهبود نباشد ، تقريباً غيرممكن است انتظار حمايتى را از آن داشته باشيد . بنابراين به شما توصيه مىكنم كه از خانواده خود فاصله‌اى مطمئن بگيريد و در صدد يافتن خانواده‌اى جديد و حمايتگر باشيد كه مايه شرمندگى شما نشود . اين خانواده جديد مىتواند گروهى از دوستان حمايتگر يا هر يك از برنامه‌هاى دوازده مرحله‌اى فراوانى باشد كه اكنون در سراسر كشور در دسترس است . » « 2 »\r\nبه اين ترتيب ، هذيان‌گويىهاى روان‌شناسى عصر ما پر از دشمنى با\r\n\r\n\r\n","description":"","footnote":"\r\n( 1 )\r\n - John Bradshaw , Bradshaw on : The Family ( Deerfield Beach , Fla . : Health Communications , 1988 ) , p . 20 . \r\n( 2 )\r\n - John Bradshaw , Homecoming : Reclaiming and Championing Your Inner Child ( New York : Bantam , 1992 ) , p . 209 . \r\n","page_name":" 163 ","page_number":163},
  {"content":"\r\n\r\nوالدين است . آنها براى كم‌كارى و پركارى بيش از اندازه نيز مورد لعن هستند و خدا آن روزى را نياورد كه والدين ، به سبب همه امورى كه در زندگى كودكان به خوبى صورت مىگيرد ، از كمترين اعتبار برخوردار شوند . نيازى به توضيح ندارد كه اين امر به شدت براى تك تك پدران و مادران تحقير كننده است .\r\nلازم است تاكيد شود كه روانشناسى عاميانه ، با رويكرد عميقاً والدستيز خود ، تنها در بخش كوچكى از ميراث به مراتب بزرگتر فرويد است . براى مثال ، نظريه تحليل روانى ، ديدگاه به مراتب مهربان‌ترى نسبت به كودكان به ما ارائه مىدهد . پيش از فرويد ، تفكر حاكم اين بود كه كودكان آكنده از گناه اوليه به اين دنيا هنگامى كه به اين جهان مىآيند ، آكنده از گناه اوليه هستند . « 1 » و وظيفه والدين اين است كه آنها را با استفاده از فنونى مانند « ترساندن ، زدن ، و يا دروغ گفتن به آنها ، » همچون اسبها درهم بشكنند . « 2 » اما اين تفكر از اساس تغيير كرد .\r\nهمچنان كه نظريه فرويدى از اروپا به آمريكا گسترش مىيافت ، به ما مىآموخت كه كودكان نه به طور ذاتى بد هستند و نه لوحهاى خالى هستند كه جامعه بتواند فرمانهاى خود را برروى آنها بنويسد ؛ بلكه آنها مملو از عواطف و نيازهاى پيچيده هستند و همچنان كه كم‌كم دريافتيم كه تمام احساس‌هاى مهم زندگى بزرگسالى مانند عشق ، شهوت ، كنجكاوى جنسى ،\r\n\r\n\r\n","description":"","footnote":"\r\n( 1 ) - مسيحيات معتقدند به دليل گناه نخستين حضرت آدم ( ع ) و خوردن از ميوهء ممنوعه ، همه انسانها ، گناهكار زاده مىشوند .\r\n( 2 )\r\n - Ann Roiphe , Fruitful : A Real Mother in the Modern World ( New York : Houghton Mifflin , 1996 ) , pp . 84 - 85 . \r\n","page_name":" 164 ","page_number":164},
  {"content":"\r\n\r\nحسادت يا ترس از مرگ از كودكى در وجود انسان رشد مىيابد و نيز ياد گرفتيم كه با فرزندانمان ملايم باشيم ، ترسهاى آنها را درك كنيم و به احساساتشان احترام بگذاريم . « 1 »\r\nما همچنين آموختيم كه اهميت عظيم دوران اوليه كودكى را قدر بدانيم . اين دوران زمانى است كه شخصيت شكل مىگيرد ، امور جنسى قالب زده مىشود و فكر به جنب‌وجوش درمىآيد يا بىتحرك مىشود . هنگامى كه خانواده‌ها رويه‌هاى زشت تربيتى دوران گذشته را ترك كردند و به سمت رهيافتى مسئولانه‌تر حركت نمودند ، گام بزرگى به جلو نهاده شد . آنچه نامطلوب مىنمايد اين است كه همراه با اين نگاه جديد به كودكان ، انتظارات اغراق شده و غير قابل تحملى از پدران و مادران به وجود آمد كه راه را براى والدستيزى معاصر هموار كرد .\r\nفرويد ، هم در آثار نظرى و هم در كارهاى بالينى خود ، برخى پنداشت‌هاى محورى را عرضه كرد كه در شكل‌گيرى نگرش ما نسبت به والدين تأثير شديدى داشته است . از مهم‌ترين اين فرضيه‌ها آن است كه عناصر اصلى شخصيت از پنج سالگى شكل مىگيرد ؛ خانواده‌ها پايگاههاى ممتازى براى شكل‌گيرى فرد هستند و بخش وسيعى از آنچه كه تبديل به رفتارهاى بيمارگونه مىشود ، ريشه در ضربه‌هاى خانوادگى دارد . فرويد ، در ساخته‌هاى نظرى خود ، جهان بزرگ‌تر سياست ، اقتصاد و فرهنگ را كم‌اهميت‌تر مىدانست . ظاهراً فرويد باور نداشت كه ساختارهاى سياسى يا اقتصادى مىتواند شخصيت را به صورتى بنيادى شكل دهد يا سلامت روان\r\n\r\n\r\n","description":"","footnote":"\r\n( 1 )  - Ibid . , p . 85 . \r\n","page_name":" 165 ","page_number":165},
  {"content":"\r\n\r\nيك فرد ، زن يا مرد را تحت تأثير قرار دهد .\r\nبه راحتى مىتوان دريافت كه تأكيد فرويد بر ضربه‌هاى درون خانوادگى ، راه را براى اشاعه‌دهندگان بعدى آثار او هموار كرد تا بيشتر گناه بدرفتارى و نابهنجارىهاى بزرگسالى را به گردن والدين بيندازند .\r\nآثار آليس ميلر نمونه بسيار مهمى است از اينكه چگونه والدستيزى به‌راحتى از ساخته‌هاى فرويدى بيرون مىجوشد . در آغاز دهه 1980 ، ميلر كه يك روان تحليلگر سوئيسىتبار است ، چندين كتاب بسيار تأثيرگذار نوشت . او در كتاب « براى خوبى خودتان : سنگدلى پنهان در تربيت فرزند و ريشه‌هاى خشونت » خشم خود را از لطمات نظام‌مندى كه نسل اندر نسل توسط والدين وارد مىآيد ، ابراز مىكند و مىگويد : « روى پيشينِ مصدوم كردن فيزيكى ، بهره‌كشى و بدررفتارى با كودكان ، ظاهراً درعصر حاضر جاى خود را به تدريج به شكلى از سنگدلى روانى داده كه در پشت نقاب واژه محترمان كودك‌پرورى پنهان شده است . » « 1 » براى يك پدر يا مادر دشوار است كه از آثار ميلر آرامش يا رهنمودى به دست آورد ، زيرا مباحث او نه برضد يك روش ويژه كه برضد روش‌هاى فرزندپرورى جهتگيرى دارد . بنا به نظر ميلر ، پيامدهاى هولناك والدگرى ، بسيار وسيع‌تر از آن است كه به مجموعه ويژه‌اى از ارزش‌ها در زمينه اينكه كودكان چگونه بايد بار بيايند ، مربوط شود يا اصلًا ربطى به اين داشته باشد كه آيا والد بايد خشك و انعطاف ناپذير باشد يا با گذشت ؟ بلكه والدگرى جنگ\r\n\r\n\r\n","description":"","footnote":"\r\n( 1 )\r\n - Alice Miller , For Your Own Good : Hidden Cruelty in Childrearing and the Roots of Violence ( Now York : Noonday , 1990 ) , p . 4 . \r\n","page_name":" 166 ","page_number":166},
  {"content":"\r\n\r\nقدرتى اساسى است كه همواره با كبود كردن و ضرب و شتم كودك به دست والد پايان مى پذيرد .\r\nاز ديدگاه ميلر ، بخش زيادى از نفرت و خشونت در جامعه را مى توان در ساديسمى جستجو كرد كه هر روزه و در هر خانه توسط والدين تشنه قدرت تداوم مىيابد . او مىنويسد : تمام توصيه‌هاى مرتبط با پرورش كودكان ، به طور كمابيش آشكارى نيازهاى پرشمار والدين است كه لباسهاى گوناگونى به آن پوشانده‌اند . برآورده كردن اين نيازها نه تنها موجب كندى رشد و توسعه كودك بلكه در عمل مانع از آن مىشود . « 1 » در موارد بسيار زيادى ، لطمات وارده به كودك به اندازه‌اى شديد است كه به معناى « كشته شدن روح » كودك است . به گفته ميلر ، چنين « ضربه‌هايى » در دوران كودكى ، بخش اجتناب‌ناپذير زندگى خانوادگى است و از اين واقعيت سرچشمه مىگيرد كه والدين بردگان ناخودآگاه اسرار تاريك كودكى خود هستند ؛ يعنى زمانى كه خود لگدمال والدين تشنه قدرت بوده‌اند . به اين ترتيب ، ستم والدين در ميان نسلها تداوم مىيابد .\r\nميلر در كتاب خود ، اين مسئله را بررسى مىكند كه چگونه مىتوان اين دور باطل بدرفتارى والدين را تغيير داد . او توصيه مىكند كه تحليل‌هاى روانى و درمانگرى به صورتى عمومىتر مورد استفاده قرار گيرد تا به افراد كمك كند به خشم خويشتن دوستانه خود عليه والدينى كه با آنها بدرفتارى كرده‌اند ، دست يابند . بنا به گفته او ، اين كار قابليت آزادسازى نسل بعد را دارد . به اين ترتيب ، والدين جديد كه از آزردگىهاى دوران كودكى خود\r\n\r\n\r\n","description":"","footnote":"\r\n( 1 )  - Ibid . , p . 97 . \r\n","page_name":" 167 ","page_number":167},
  {"content":"\r\n\r\nآزاد شده‌اند ، ديگر نيازى به استفاده و سوءاستفاده از فرزندان خود ندارند .\r\nميلر هيچ گونه مدرك بالينى براى اثبات نظريه‌هاى خود ارائه نمىدهد . اما به نمونه‌هاى گوناگون تاريخى اشاره مىكند . به نظر او ، سيلويا پلات « 1 » ، فرانتس كافكا « 2 » و آدولف هيتلر همگى قربانيان كشته شدن روح هستند . ميلر در كتاب « براى خوبى خودتان » ، استدلال مىكند كه ضديت افراطى و جنايتكارانه هيتلر با يهوديان پيامد مستقيم آزارهايى بود كه او از طرف پدرى خودكامه ديده بود ؛ پدرى كه با كتك‌زدن‌هاى قساوت آميز و تحقيرهاى تلخ به پسرش ستم مىكرد . اگر اين پدر مىخواست كه آدولف جوان نزد او بيايد ، گويى بخواهد سگى را صدا كند ، او از ميان دو انگشت خود سوت مىزد .\r\nميلر عقيده دارد كه هيتلر ، در جنايات خود برضد بشريت ، فقط در حال اجراى مجدد جناياتى بود كه توسط پدرش عليه او اعمال شده بود ؛ يعنى « بدرفتارى به همان شيوه پدرش ، عليه كودك بىپناهى كه زمانى خود او بود . » « 3 » ميلر به ساير عوامل قدرتمند بيرونى كه بدون شك در شرارت هيتلر مؤثر بوده‌اند ، اشاره‌اى نمىكند و مانند يك مريد صاحب سبك فرويد ، جزئيات جغرافيايى و سياسىِ دخيل در اين امر را حذف مىنمايد . از ديدگاه او ، جنگ جهانى دوم فقط محصول والدگرى خشونت‌آميز بوده است . تاريخ و جامعه از اين معادله خارج هستند .\r\n\r\n\r\n","description":"","footnote":"\r\n( 1 )  - Sylvia Plath ( 1932 - 1963 )  شاعر و نويسنده آمريكايى\r\n( 2 )  - Franz Kafka ( 1883 - 1924 )  داستان نويس آلمانى\r\n( 3 )  - Miller , For Your Own Good , p . 188 . \r\n","page_name":" 168 ","page_number":168},
  {"content":"\r\n\r\nآثار ميلر تأثير شگرفى بر ايالات متحده گذاشته و در دهه گذشته ، نسخه‌هاى تلخيص شده آثار او راه خود را به درون فرهنگ توده‌اى آمريكا باز كرده است . اين كتابها نيز به نوبه خود سبب به وجود آمدن صنعت خانگى كارگاههاى چندرسانه‌اى شده است كه در آنها آمريكاييان معمولى تشويق مىشوند تا به پدران و مادران خود حمله كنند و والدينِ بدرفتار را مسئول همه مسائل زندگى خود بدانند . وندى كامينر يكى از اين نمونه‌ها است . از نظر او تقريباً همه ما « ناتوان ، بيمار و درمانده » هستيم ؛ « آنقدر آسيب‌پذير كه يك كلمه تند از زبان يكى از والدين ، يك شكل جدى از بدرفتارى است . » « 1 »\r\nالبته در نظريات ميلر پاره‌اى از واقعيت‌ها وجود دارد . والدين در زندگى فرزندان خود از اهميت شگرفى برخوردار هستند و پدران و مادران خودكامه و تشنه قدرت مى توانند بسيار ويرانگر باشند . اما اين نگرشها تا زمانى كه شكل درستى به خود نگيرد ، مىتواند واقعيت را تحريف كند .\r\nواقعيت اين است كه والدين به تنهايى عمل نمى كنند ؛ آنها در چارچوب بافتى اجتماعى عمل مىكنند كه عميقاً مىتواند بر آنچه آنها توان انجام آن را دارند ، تأثير بگذارد . گرايش فرويد به ناديده گرفتن محركهاى اقتصادى و فرهنگى جامع بزرگ‌تر ، ميراث مشكل‌سازى برجاى گذاشته است . در وهله نخست ، جهان بزرگ‌تر ، از جمله دولت و بازار كار ، به طور جدى سلامت روان و امكان والدگرى خوب را شكل مىدهد . ما اين\r\n\r\n\r\n","description":"","footnote":"\r\n( 1 )\r\n - Wendy Kaminer , Im Dysfunctional , Youre Dysfunctional ( New York : Vintage , 1993 ) , p . xvii . \r\n","page_name":" 169 ","page_number":169},
  {"content":"\r\n\r\nواقعيت را ناديده مىگيريم و اين امر به زيان ما است . اگر پدرى مشمول قانون تعديل گرديد و هم كار خود و هم پوشش درمانى خود را از دست داد ، به دشوارى مىتواند پدر خوبى باشد . در چنين وضعيتى ، بسيار بيش از پرداختن به كودك درونى مورد غفلت واقع شده ، بايد به بازار كار بيرحمى كه در حال حاضر با آن روبه‌رو هستيم ، پرداخته شود . ما با نسبت دادن آسيبهاى بزرگسالى به بدرفتاريهاى خانوادگى ، از زير سوال بردن جامعه بزرگ‌تر دور مىشويم و به اين ترتيب پروژه بزرگ‌ترى را كه همانا پاسخگو دانستن دولت و فرهنگ است ، وا مىنهيم . روانشناسى عاميانه ، ما را با اين فكر كه تا زمانى كه روابط نزديك و صميمانه ما به سامان باشد زندگى خوب خواهد بود ، ما را به خواب مىبرد . اما روشن است كه اين امر براى بسيارى از والدين صدق نمىكند . اگر پدر يا مادرى بىخانمان باشد يا داراى دو شغل باشد يا كودكش در مهد كودكى زير خط استاندارد نگهدارى شود ، بايد صفاتى فوق انسانى داشته باشد تا بتواند يك پدر يا مادر شايسته باشد .\r\nبه اين ترتيب ، در نتيجه حساسيت‌هاى درمانگرانه جامعه ما ، والدين درباره ماهيت گرفتارى خود و موانعى كه بر سر راه تعامل آنها با فرزندان شان قرار دارد ، دچار سردرگمى هستند . آنها تمايل دارند بر مشكلات درونى خود ، مانند تنشهاى خانوادگى و تقصيرهاى فردى ، تأكيد كنند . آنها درباره اينكه موانع بيرونى مىتواند چه چيزهايى باشد ، تصور روشنى ندارند ؛ مثلًا تصور روشنى از مقررات مالياتىاى كه در مورد خانواده‌هاى داراى فرزند تبعيض قائل مىشوند يا بازار كارى كه فشار بسيارى را براى كاهش\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nدستمزدها وارد مىكند ، ندارند . اما يك چيز مسلم است و آن اينكه براى والدين بسيار دشوار است كه بر مجموعه‌اى از مشكلات كه آنها را نمىبينند ، غلبه كنند . هنگامى كه مادران و پدران قادر به شناسايى فشارهاى بيرونى نباشند ، تمايل به اين پيدا مىكنند كه يكديگر را سرزنش كنند و اين امر اغلب سبب تضعيف خانواده از درون مىگردد . « 1 »\r\nمرى پايفر ( روانشناس ) با استفاده از مثال اسب تروا ، از اين سخن مىگويد كه چگونه درمانگران در برخى از مواقع به فرآيند انفجار از درون كمك مىكنند .\r\n« در روزگاران گذشته ، يونانىها به ديوارهاى تروا ، دولت شهرى كه با آن در نبرد بودند ، ضربه وارد مىكردند . ديوارهاى اطراف شهر مستحكم بود و محاصره آن توسط يونانيان كارساز نبود . آذوقه كافى براى جلوگيرى از قحطى وارد شهر مىشد . سرانجام يونانىها اسب بزرگى ساختند و درون آن را پر از سرباز كردند و آن را به عنوان هديه براى اهالى تروا در بيرون شهر رها كردند . سپس در تپه‌هاى اطراف پنهان شدند تا ببينند چه اتفاقى مىافتد . يك روز صبح اهالى تروا بيدار شدند و ديدند كه يونانىها رفته‌اند و اسب غول‌آسايى را بيرون از دروازه‌هاى شهر باقى گذاشته‌اند . آنها اسب را به داخل شهر كشاندند و يك روز تمام جشن گرفتند . آن شب ، وقتى همه اهالى تروا خوابيدند ، يونانىها از درون شكم اسب بيرون آمدند و دروازه‌هاى شهر را به روى ديگر سربازان باز كردند و شهر را از درون\r\n\r\n\r\n","description":"","footnote":"\r\n( 1 )\r\n - Mary Pipher , The Shelter of Each Other : Rebuilding Our Families ( New York : Grosset / Putnam , 1996 ) , p . 76 . \r\n","page_name":" 171 ","page_number":171},
  {"content":"\r\n\r\nتسخير كردند . ما درمانگران نيز برخى اوقات مانند اسب تروا بوده‌ايم . ما در پوشش دوستى و هديه دادن ، در پاره‌اى موارد به خانواده‌ها هجوم آورده و آسيب فراوانى به آنها وارد كرده‌ايم . » « 1 »\r\nوالدين ، رويارو با فشارهاى خارجى ناشناخته و در حالى كه حمايت يا تأييد چندانى از بيرون دريافت نمىكنند ، روزبه‌روز بيشتر دچار سرخوردگى و بىاعتمادى به خود شده‌اند . آرلى هاچيلد ، در كتاب سال 1997 خود با نام گرفتارى زمانه مى گويد كه براى بسيارى از بزرگسالان آمريكايى ، به جاى خانه ، كار تبديل به « پناهگاهى در دنياى بيرحم » شده است ، جايى كه مردم احساس مىكنند از آنها بيشتر قدردانى مىشود و آرامش بيشترى دارند . بنا به گفته هاچيلد ، اكنون بيشتر كارگران احساس اطمينان بيشترى نسبت به انجام وظيفه خود در محل كار دارند تا در خانه .\r\nدر يك پژوهش مشخص گرديد كه فقط 59 درصد از كارگران احساس مى كنند « انجام وظيفه » آنها در خانه « خوب يا بسيار خوب » است ، در حالى كه 86 درصد ، انجام وظيفه در محيط كار را چنين ارزيابى مىكنند . « 2 » تحليل هاچيلد براى بسيارى از ما هاله‌اى از حقيقت را در بر دارد ، نه به اين دليل كه معتقد باشيم محيط كار براى كارگران بسيار مطلوب است ( يك سوم از همه كارگران در حال حاضر مستخدمانى هستند كه در معرض اخراج قرار دارند و شرايط كارى براى بسيارى از مردم واقعاً رو به وخامت است ) بلكه به اين دليل كه والد بودن بسيار مشكل آفرين شده است . در\r\n\r\n\r\n","description":"","footnote":"\r\n( 1 )  - Ibid . , pp . 26 - 27 . \r\n( 2 )\r\n - Arlie Russell Hochschild , The Time Bind : When Work Becomes Home and Home Becomes Work ( New York : Metropolitan / Holt , 1997 ) , p . 200 . \r\n","page_name":" 172 ","page_number":172},
  {"content":"\r\n\r\nجهانى كه در آن در يك آهنگ پرفروش به تمام عالم گفته مىشود كه « والدين نادان و بىاعتبار هستند » به دشوارى مىتوانيم تعهد لازم را در خود به وجود آوريم تا پدر يا مادر شايسته‌اى باشيم . دشوار است بتوان انرژى و تلاش كافى را به انجام فعاليتى اختصاص داد كه تا اين اندازه در فرهنگ ما تحقير و نكوهش مىشود .\r\n\r\nهجمه رسانه‌هاى گروهى\r\nتاكنون درباره تهاجم رسانه‌ها به والدين مطالبى را مطرح كرده‌ايم . اين داستانى است كه چندان شناختى درباره آن وجود ندارد . به طور كلى مىتوان گفت كه ما نمىتوانيم درك كنيم والدين تا چه اندازه آماج تهاجم مستقيم فرهنگ متداول هستند . همچنان كه ديديم ، اين حملاتِ مستقيم به شدت خسارت‌بار ، از بين‌برنده اعتماد به نفس و افزاينده فشار بر دوش والدين در روزگارى است كه آنها پيش از آن نيز در گرفتارى عميقى به سر مىبرند .\r\nوالدين نه تنها درگير تهاجمى مستقيم هستند ، بلكه با صنعت سرگرمى نيز كه با آميزه‌اى از « روابط جنسى آشكار ، خشونت كور و مادىگرايى مطلق » ، كانون خانواده و جامعه را مانند سيل فراگرفته است ، دست‌وپنجه نرم مىكنند . گر چه اين داستان را همه به‌خوبى مىدانند ، فقط گروه اندكى مىفهمند كه اين تهاجم تا چه ميزان قساوت‌آميز و چند بُعدى شده است .\r\n\r\nكناره‌گيرى دولت\r\nصنعت سرگرمىِ لگام گسيخته ، به گونه‌اى با رشد تصاعدى فناورى\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nارتباط دارد و به نظر مىرسد كه هر سال چيز جديدى به مجموعه غنى گزينه‌هاى رسانه‌اى مىافزاييم . اما لگام گسيختگى صنعت سرگرمى رابط وسيع‌ترى با خوددارى دولت از مداخله در آن به سود والدين و فرزندان دارد . اينترنت مثال خوبى است . اينترنت هم « مخزنِ هر لحظه گسترش يابنده‌اى از دانش » و هم « زباله‌دان بزرگى از هرزه‌نگارى ، از رد و بدل كردن ابتذال و از ياوه‌سرايىهاى احمقانه است » . « 1 » اگر اينترنت به شكل درست قانون‌مند نشود ، به آسانى مىتواند نيروى مخرب ديگرى در زندگى كودكان و بار مضاعفى بر دوش والدين باشد . تاريخچه تلاش براى قانون‌مند كردن تلويزيون ، دشواريهاى كنترل قانون‌مند در عصر سودازده ما را مورد تأكيد قرار مىدهد .\r\nبا نگاهى به دهه 1950 درمىيابيم كه تلويزيون نقش نسبتاً مطلوبى را در زندگى كودكان ايفا مىكرد . شبكه‌هاى تلويزيونى 27 ساعت در هفته برنامه‌هاى سرگرمى كاملًا سالمى براى خانواده‌ها پخش مىكردند .\r\nدر طى دهه 1960 افزايش تدريجى ميزان خشونت ، جنايت و روابط جنسى نمايش داده شده بر صفحه تلويزيون را شاهد بوديم . اين روند سبب افزايش بحثهاى عمومى به ميزان زيادى گرديد و درسال 1964 مجلس سنا كميته‌اى فرعى را براى بررسى ارتباط ميان جرم و خشونت در تلويزيون و بزهكارى نوجوانان تشكيل داد . به دنبال اين موضوع ، در سال 1968 « كميسيون ملى بررسى علل خشونت و جلوگيرى از آن » « 2 » تشكيل گرديد .\r\n\r\n\r\n","description":"","footnote":"\r\n( 1 )\r\n - Robert Coles , \" Safety Lessons for the Internet , \" New York Times , Oct . 11 , 1997 , p . A 11 . \r\n( 2 )\r\n - National Commission on the Causes and Prevention of Violence . \r\n","page_name":" 174 ","page_number":174},
  {"content":"\r\n\r\nمطالعات و بررسىها به اين كميسيون ارائه گرديد و شواهد پژوهشهاى صورت گرفته حاكى از يك نوع « رابطه مثبت ميان تماشاى خشونت از تلويزيون و ديدگاهها و رفتارهاى خشونت آميز » در كودكان بود . « 1 »\r\nدر سايه اين يافته‌ها ، كميسيون ارتباطات فدرال به صنعت تلويزيون هشدار داد كه برنامه‌سازىهاى كودكان به شدت تحت‌نظر قرار خواهد گرفت . شبكه‌هاى تلويزيونى با توافق براى ميزانى از قانون‌مند سازى توسط خود ، به اين هشدار پاسخ دادند . در سال 1974 ، از هر شبكه خواسته شد تا « تلاش معنا دارى » را براى تهيه برنامه‌هاى مخصوص براى ساعتهاى پايانى بعدازظهر ، براى كودكان پيش دبستانى و دبستانى ، صورت دهند . افزون بر اين ، محدوديت‌هايى براى آگهىهاى مجاز در طول برنامه‌هاى كودكان اعمال گرديد و استفاده از شخصيت‌هاى برنامه‌ها براى تبليغ كالاها ممنوع شد . اين اقدامات نتايجى را دربرداشت . اما در سال 1979 كميسيون ارتباطات فدرال سختگيرى بيشترى به خرج داد و اطلاعيه « وضع مقررات پيشنهادى » را منتشر كرد . در اين اطلاعيه آمده بود كه در آينده از شبكه‌ها خواسته خواهد شد ، دست‌كم هفته‌اى هفت ساعت و نيم برنامه‌هاى آموزشى ويژه كودكان بسازند .\r\nاما پيش از آنكه اين شبكه‌ها فرصت پاسخ بيابند ، رونالد ريگان به رياست‌جمهورى رسيد و دولتى متعهد به مقررات‌زدايى و اتكاى بيشتر به\r\n\r\n\r\n","description":"","footnote":"\r\n( 1 )\r\n - Lynette Fridrich Cofer and Robin Smith Jacobvitz , \r\n\"\r\n The Loss of Moral Turf : Mass Media and Family Values , \r\n\"\r\n in David Blankenhorn , Steven Bayme , and Jean Bethke Elshtain , eds . , Rebuilding the Nest : A New Commitment to the American Family ( Milwaukee : Family Service America , 1990 ) , pp . 185 , 188 . \r\n","page_name":" 175 ","page_number":175},
  {"content":"\r\n\r\nتجارت آزاد بر سر كار آمد . مارك فاولر ، رئيس جديد كميسيون ارتباطات فدرال ، اعتقاد داشت كه « حاكميت مصرف كننده » بايد اصل راهنما در برنامه‌سازى تلويزيونى باشد و بهترين خدمت به خانواده‌هاى آمريكايى آن است كه به شبكه‌ها اجازه داده شود هر آن چيزى را كه بيشترين مخاطب را دارد ، نمايش دهند . به اعتقاد فاولر ، اگر ميليون‌ها دانش‌آموز دبستانى خواستند به جاى انجام تكاليف درسى ، به تماشاى برنامه‌هاى تلويزيونى بپردازند ، حق مطلق دارند ؛ به گفته او ، « بازار تجارت از كودكان مراقبت خواهد كرد . » « 1 »\r\nتا سال 1984 كميسيون ارتباطات فدرال ، ديگر تقريباً همه دستوركارهاى مربوط به محتواى عمومى برنامه را كنار نهاده و همه محدوديت‌هاى پيشين درباره آگهىهاى معطوف به كودكان را لغو كرده بود . در نتيجه اين تصميمات ، برنامه‌سازى براى كودكان بيش از پيش تابع بازار گرديد . در پايان دهه 1980 شبكه‌هاى تلويزيونى به پخش برنامه‌هايى مىپرداختند كه هدف آنها فقط فروش محصولات بود . در سال 1980 ، ميانگين برنامه‌هاى آموزشى كودكان در شبكه‌هاى اى بى سى ، سى بى اس ، و ان بى سى بيش از 11 ساعت در هفته بود . در سال 1992 ، اين ميانگين ديگر به زحمت به 1 ساعت در هفته مىرسيد . « 2 »\r\nدر طول دهه 1990 تلاشهاى قانونى بسيارى براى ايجاد رويكرد خانواده دوستانه در تلويزيون به عمل آمد ، امّا دستاورد چندان مشخصى نداشت . در\r\n\r\n\r\n","description":"","footnote":"\r\n( 1 )\r\n - Cited in Fred M . Hechinger , \" About Education , \" New York Times , Feb . 28 , 1990 , p . 1 . \r\n( 2 )\r\n - Dorian Friedman , \" The Politics of Childrens TV , \" Family Life , Dec . Jan . 1993 - 1994 , p . 99 . \r\n","page_name":" 176 ","page_number":176},
  {"content":"\r\n\r\nسال 1990 ، كنگر تحت حاكميت دموكراتها ، قانون « تلويزيون كودكان » را تصويب كرد . اين قانون ، كميسيون ارتباطات فدرال را ملزم مىكرد تا محدوديت‌هاى مربوط به پخش آگهىهاى تجارى در طول برنامه‌هاى كودكان را دوباره اعمال كند و تعهدات شبكه‌هاى تلويزيونى « براى تأمين نيازهاى آموزشى و اطلاعاتى مخاطبان كودك » را لازم الاجرا نمايد . « 1 » اين امر اميدوار كننده به نظر مىرسيد ، اما تا سال 1996 هنوز كميسيون مزبور مقررات لازم براى اجراى قانون تلويزيون كودكان را وضع نكرده بود و در اين زمان نيز ارزش اين مقررات كمتر از ارزش كاغذى بود كه اين مقررات بر روى آن نوشته شده بود . جاى شگفتى نيست كه چنين ضعفى در وضع مقررات ، تأثير بسيار ناچيزى بر ساخت برنامه‌ها گذاشته باشد .\r\nهنگامى كه موضوع قانونمند كردن تلويزيون يا اينترنت مطرح مىشود ، متوجه مىشويم كه واشنگتن بسيار زياد حرف زده است اما گام چندانى براى عمل به آن برنداشته است . رؤساىجمهور ريگان ، بوش و كلينتون ، همگى درباره ضرورت حفاظت از كودكان در برابر زياده‌روىهاى بسيار نامطلوب رسانه‌ها زياد سخن گفته‌اند ، اما وقتى نوبت به تصميم‌گيرى مىرسد ، به راحتى جا مىزنند و تسليم فشارهاى صنعت سرگرمى مىشوند و اين در حالى است كه اكنون مىدانيم كودكان ، وقتى در برابر تهاجم كامل رسانه‌هاى بدون ضابطه قرار گيرند ، آسيب خواهند ديد . براى مثال ، شواهد رو به افزايشى حاكى از رابطه متقابل ميان خشونت در تلويزيون و\r\n\r\n\r\n","description":"","footnote":"\r\n( 1 )\r\n - Lawrie Mifflin , \" Should Educational Programming for Children Be Left in the Hands of Broadcasters and Market Forces ? \" New York Times , Apr . 24 , 1995 , p . D 9 . \r\n","page_name":" 177 ","page_number":177},
  {"content":"\r\n\r\nسينما با رفتارهاى خشونت آميز و حتى مجرمانه در ميان كودكان است .\r\n\r\nتلويزيون ، ويدئو و خشونت\r\nتلويزيون قدرت بزرگى دارد . در آمريكاى امروز ، بسيارى از كودكان به ويژه كودكان فقير ، بخش زيادى از وقت بيدارى خود را جلوى صفحه تلويزيون مىگذرانند . يك نوجوان آمريكايى به طور ميانگين هفته‌اى 22 ساعت تلويزيون تماشا مىكند ، در حالى كه 5 دقيقه در هفته را با پدر خود و 20 دقيقه در هفته را با مادر خود تنها مىگذراند . « 1 » تلويزيون ، هم از نظر ميزان زمان صرف شده براى تماشاى آن و هم از نظر شمار كسانى كه آن را مىبينند ، قدرتمندترين نيروى فرهنگى است كه جهان تا كنون به خود ديده است . اين واقعيت جاى انديشيدن دارد كه « پيش از اين هيچ‌گاه سابقه نداشته است كه جوامع دست بازار تجارت را تقريباً به طور كامل باز بگذارند تا براى ارزشها و الگوهاى رفتارى آنها تصميم‌گيرى كند . » « 2 » اين حقيقت را در نظر بگيريد :\r\nكودكانى كه تلويزيون را به ميزان متوسط تماشا مىكنند ، در دوره دبستان خود 8000 جنايت و بيش از 100000 اعمال خشونت‌آميز ديگر را شاهد هستند .\r\nيك كودك ، فقط با اجاره چهار فيلم ويديويى ، عقب‌نشينى كامل ،\r\n\r\n\r\n","description":"","footnote":"\r\n( 1 )  - David Sweet and Ram Singh ,  \"  TV Viewing and Parental Guidance ,  \"\r\n Education Consumer Guide , Office of Educational Research and Improvement , U . S . Department of Education , Oct . 1994 , p . 2 . \r\n( 2 )\r\n - Lester Thurow , The Future of Capitalism : How Todays Economic Forces Shape Tomorrows World ( New York : morrow , 1996 ) , p . 85 . \r\n","page_name":" 178 ","page_number":178},
  {"content":"\r\n\r\nروبوكاپ 2 ، رمبو 3 و داىهارد 3 « 1 » شاهد 525 مرگ خواهد بود .\r\nويديو موسيقىهاى ام تى وى ، به طور متوسط ساعتى 20 عمل خشونت‌آميز را نشان مىدهد . در واقع 60 درصد برنامه‌هاى ام تى وى ، خشونت را با تصاوير جنسى مبتذل پيوند مىدهد .\r\nبرنامه‌هاى صبح شنبه كودكان به طور متوسط 20 تا 25 عمل خشونت‌آميز را در هر ساعت نشان مىدهد . « 2 »\r\nاز سال 1960 ، در بيش از 3000 مطالعه ، تأثير تلويزيون بر كودكان و نوجوانان ارزيابى شده است . خودِ اين مطالعات مورد داورى ، بازبينى و مقايسه قرار گرفته‌اند و متخصصان آنها را تأييد مى كنند . بنا به گفته لئونارد ارون كه يك پژوهشگر پيشگام است ، « گفتمان علمى به پايان رسيده است » ؛ يعنى رابطه ميان تماشاى برنامه‌هاى خشونت‌آميز و رفتارهاى خشن متعاقب آن ، از جمله اعمال مجرمانه ، رابطه‌اى علت و معلولى است . « 3 » اين به آن معنا نيست كه بگوييم خشونت پخش شده از تلويزيون تنها عامل قابل سرزنش در رابطه با خشونت جوانان است ، بلكه نقش تلويزيون يك عامل اثبات شده است .\r\nلورنس گوردن « 4 » ، يكى از تهيه‌كنندگان هاليوود ، اين سخن را به نوعى ديگر مىگويد : « اگر بگويم مردم از آنچه بر صفحه تلويزيون مىبينند ، تقليد\r\n\r\n\r\n","description":"","footnote":"\r\n( 1 )\r\n - Total Recall , Robocop 2 , Rambo III , Die Hard III \r\n( 2 )\r\n - A . C . Huston et al . , Big World , Small Screen : The Role of Television in American Society ( Lincoln : University of Nebraska Press , 1992 ) , pp . 53 - 54 . \r\n( 3 )\r\n - Leonard D . Eron , testimony on violence and the media , U . S . Senate Judiciary Committee , June 8 , 1993 , p . 1 . \r\n( 4 )  - Lawrence Gordon \r\n","page_name":" 179 ","page_number":179},
  {"content":"\r\n\r\nنمىكنند ؛ دروغ گفته‌ام . اگر بگويم [ مردم 
  ] لباس ما ، موسيقى ما ، ظاهر ما را مورد تقليد قرار مىدهند اما خشونت و ديگر اعمال ما را تقليد نمىكنند ، نادان هستم . » « 1 »\r\nبه رغم اين شواهد ، بسيارى از دست‌اندركاران صنعت سرگرمى همچنان بر انكار اثرات منفى برنامه‌هاى خشونت‌آميز پا برجا هستند . اين يك موضع‌گيرى غيرصادقانه است ، آن هم با درنظر گرفتن اينكه عامل حيات اين صنعت ، تبليغات تجارى است . اگر تلويزيون قدرت عظيمى براى تأثيرگذارى بر يادگيرى و رفتار افراد نداشت ، اين تبليغات تجارى نيز تأثيرى در فروش كالاها نداشت . رسانه‌ها به چه دليل ديگرى مىتوانستند تبليغ كنندگان را متقاعد سازند تا ميلياردها دلار در اين راه هزينه كنند ؟ همان‌گونه كه سناتور پل سايمن « 2 » اشاره كرده است « آنها ادعا مىكنند يك برنامه 25 دقيقه‌اى هيچ تأثيرى ندارد ، در حالى كه يك آگهى 30 ثانيه‌اى تأثير فراوان دارد . » « 3 »\r\n\r\nخشونت تقليدى\r\nپژوهشگران در طول سالها نشان داده‌اند چگونه يك فيلم ويژه يا يك نمايش تلويزيونى مىتواند الهام بخش رفتارهاى تقليدى باشد . براى مثال به\r\n\r\n\r\n","description":"","footnote":"\r\n( 1 ) - \"\r\n Violence on Television : What Can Technology Do ? \r\n\"\r\n CRS Reports for Congress , Congressional Research Service , Library of Congress , Washington , D . C . , July 27 , 1993 , pp . 3 - 4 . \r\n( 2 )  - Paul Simon \r\n( 3 )\r\n - Barbara M . Jones , \" Youth Violence and Mass Media , \" paper prepared for the Task Force on Parent Empowerment , Oct . 13 , 1995 , pp . 20 . \r\n","page_name":" 180 ","page_number":180},
  {"content":"\r\n\r\nسال 1979 ، در پى پخش فيلم تلويزيونى پرواز قيامت ، « 1 » تهديدهاى بمب‌گذارى و زورگيرى آغاز شد . چند سال بعد فيلم تختخواب سوزان « 2 » دست كم منجر به يك مورد قتل تقليدى زنى جوان به‌وسيله شوهرش شد . هنگامى كه سه نوجوان تقليد حركات متهورانه هنرپيشه فيلم برنامه « 3 » ( سال 1993 ) را انجام مىدادند ، يكى از آنها به وسيله يك اتومبيل زير گرفته و كشته شد و دو نفر ديگر نيز به سختى زخمى شدند .\r\nاما فيلم قاتلان بالفطره « 4 » به سال 1994 در نوع خود بىمانند است . اين فيلم الهام‌بخش دست‌كم 11 جنايت تقليدى بوده است . فيلم قاتلان بالفطره انتقال دهنده مجموعه‌اى از ارزشهاى بسيار ويرانگر است زيرا هم خشونت را جذاب نشان مىدهد و هم آن را در فضايى اخلاقى به تصوير مىكشد .\r\nاين واقعيتى است كه دولت ديگراز قضاوت درباره اينكه ديدن چه چيز از تلويزيون يا كرايه كردن كدام فيلم از ويديو كلوپ براى كودكان درست است ، دست برداشته است . اين امر به خشونت عصر ما كمك مىكند و بار مسئوليت والدين را نيز افزايش مىدهد .\r\n\r\nجمع‌بندى\r\nجو فرهنگى آمريكاى روزگار ما عميقاً نسبت به والدين خصومت‌آميز شده است . پدران ومادران به اندازه‌اى مورد حمله ، شماتت ، اهانت و\r\n\r\n\r\n","description":"","footnote":"\r\n( 1 )  - Doomsday Flight \r\n( 2 )  - Burning Bed \r\n( 3 )  - The Program \r\n( 4 )  - Natural Born Killers \r\n","page_name":" 181 ","page_number":181},
  {"content":"\r\n\r\nتضعيف قرار مىگيرند كه مايه شگفتى است و در اين راه رسانه‌هاى فراگير ما در خط مقدم حمله قرار دارند . رسانه‌ها ، در شرايطى كه مقررات اثرگذارى وجود ندارد صرفاً به دنبال سيگنال‌هاى بازار هستند و آن چيزى را پخش مىكنند كه فروش بيشترى داشته باشد ، هر آنچه كه سود را به بالاترين اندازه برساند . « 1 » صنعت سرگرمى ، ارزشهاى حاكم عصر ما را انعكاس مىدهد و به آنها تغيير جهت مىدهد . به اين ترتيب هنگامى كه هاليوود هذيان‌هاى روانى ، فردگرايى خودپرستانه و لذت‌جويى سودازده را ترويج مىكند ، در خدمت تعميق جريانات والدستيز فرهنگ ما قرار دارد و كار والدين را بسيار دشوارتر مىسازد .\r\nما تا به حال درباره دشمنى عليه والدين سخن گفته‌ايم . اما همين دشمنى اهميت خاصى به نقش والدين اعطا مىكند . آخر ، حتى ديوانه‌ها و ديوها نيز بايد به شيوه اى ، به شكلى يا به نوعى به حساب بيايند . اما وقتى نوبت به پدران مىرسد ، جنگهاى فرهنگى با شكست روبه‌رو مىشوند زيرا شمار بسيارى از مردان اصولًا از صحنه روزگار محو مىشوند . مردان و پدران اصولًا در ميدان نيستند . همان‌گونه كه خواهيم ديد ، بخش مهمى از محصولات رسانه‌اى مردان را به عنوان چيزى كاملًا بىمصرف و بىربط در زندگى آمريكايى مدرن به تصوير مىكشند .\r\n\r\n\r\n","description":"","footnote":"\r\n( 1 )  - Thurow , The Future of Capitalism , p . 85 . \r\n","page_name":" 182 ","page_number":182},
  {"content":"\r\n\r\n\r\nبخش سوّم : پدران تحت محاصره\r\n\r\n","description":"","footnote":"","page_name":" 183 ","page_number":183},
  {"content":"\r\n . \r\n","description":"","footnote":"","page_name":" 184 ","page_number":184},
  {"content":"\r\n\r\n\r\nفصل ششم : ناتوان كردن پدران\r\nدر پايان دهه 1990 ميليون‌ها كودك آمريكايى با غيبت پدر و با نياز شديد به پدر كه وضعيتى دردآور در زندگى كودكى آنها است ، به سرمىبرند . در واقع ، اشتياق شديد به داشتن پدر مىتواند به اندازه‌اى شديد و ژرف باشد كه بسيارى از كودكان به ويژه پسر بچه‌ها ، به هر چيزى كه بتوانند به جاى آن به دست آورند ، متوسل مىشوند .\r\n\r\nمسئله پدرى\r\nتا چندى پيش ، پدران همواره عنصرى اساسى در خانواده به شمار مىرفتند . به گفته ديويد بلانكن هورن كه يك تحليلگر اجتماعى است « در پايان سده بيستم ، خانواده فاقد پدر در ايالات متحده ، نشان از انحرافى اساسى از تقريباً تمام تاريخ و تجربيات بشر دارد . » « 1 » در گذر زمان و در ميان فرهنگها ، پدران از طريق ارتباط با فرزندان‌شان هويت مىيافته و ترغيب مىشده‌اند نقش چشمگيرى در بارآوردن آنان ايفا كنند .\r\nجوامع همواره به دنبال آن بوده‌اند كه چگونه يك كودك به خصوص\r\n\r\n\r\n","description":"","footnote":"\r\n( 1 )\r\n - David Blankenhorn , Fatherless America ( New York : Basic , 1995 ) , p . 49 . \r\n","page_name":" 185 ","page_number":185},
  {"content":"\r\n\r\nرا به يك مرد به خصوص پيوند دهند . تقريباً در همه موارد ، اين پيوند از طريق نهاد ازدواج و ايجاد اصل مشروعيت به وجود آمده است . اصل مشروعيت مقرر مىدارد كه فرزند به دنيا آمده از يك زوج ازدواج كرده ، متعلق به شوهر است و نه به مردى ديگر . مشروعيت مفهوم بسيار مهمى است زيرا مشخص بودن پدر را پىريزى مىكند . مشخص بودن پدر مهم‌ترين پيش شرط براى سرمايه‌گذارى پدرانه و سرمايه‌گذارى پدرانه به نوبه خود ، عاملى اساسى براى رفاه كودك و جامعه است و اين شيوه استدلال به وضعيت امروز ما بسيار ربط پيدا مىكند . با در نظر گرفتن نيازهاى پيچيده كنونى جهت بزرگ كردن كودك ، چيزهايى كه پدران مايل به ارائه به فرزندان خود هستند ؛ يعنى زمان ، انرژى و منابع مالى ، هيچ گاه مانند امروز اهميت نداشته‌اند .\r\nدر واقع ، در ميان همه فرهنگها ، پدر بودن غالباً به نوعى پرمسئله بوده ، در حالى كه مادر بودن چنين نبوده است . همان‌گونه كه ديويد پاپنو ( جامعه شناس ) اشاره كرده است ، در همان حال كه مادران در سراسر جهان با پذيرش مشتاقانه نقش خود ، كودك خود را به دنيا مىآورند و پرورش مىدهند ، پدران اغلب آكنده از دودلى هستند . « 1 » اين تفاوت جنسيتى را مىتوان با واقعيت‌هاى ابتدايى توليدمثل بشر توجيه كرد . به بيان زيست شناختى ، ارتباط ميان مادر و كودك غيرقابل بحث و ترديد نيست . به عكس ، پدرى فى نفسه ، امرى غير قطعى است و به همين دليل است كه جوامع به سختى كوشيده‌اند تا كودكان را به پدران‌شان متصل كنند . آنچه\r\n\r\n\r\n","description":"","footnote":"\r\n( 1 )\r\n - David Popenoe , Life Without Father : Compelling New Evidence that Fatherhood and Marriage Are Indispensable for the Good of Children and Society ( New York : Free Press , 1996 ) , P . 4 . \r\n","page_name":" 186 ","page_number":186},
  {"content":"\r\n\r\nروشن است اينكه اگر مشروعيت « از نظر فرهنگى قاعده‌مند » نباشد و جامعه نتواند آن را اعمال كند ، « رفتارهاى جنسى مردان ممكن است بىقيد و بند ، پدر شدن آنها بىضابطه و تعهد آنها به خانواده ضعيف » شود . جرج گيلدر ، منتقد اجتماعى با لحنى به ياد ماندنى به ما گوشزد مىكند كه « به عنوان يك واقعيت فيزيكى ، مهارت جنسى مردانه بسيار محدود است . مردان فقط داراى يك اندام جنسى و يك عمل جنسى هستند . هر چيز ديگرى به وسيله فرهنگ هدايت مىشود - مهم‌ترين و مولدترين نقشهاى مرد يعنى شوهرى و پدرى ، يك ابداع فرهنگى است كه لازمه زندگى متمدنانه ، اما در نهايت شكنندگى است . » « 1 »\r\nجوامع ، با تشخيص اين مسئله كه پدرى به شدت مهم اما استقرار آن نيز تا اندازه‌اى دشوار است ، اغلب حريمهايى را ايجاد و خطوط قرمزى ترسيم كرده‌اند تا سرمايه‌گذارى پدرانه را لازم الاجرا كنند . اصلىترين حامل فرهنگى اين حريمها ، نهاد ازدواج است كه در تمام جوامع مردان را در برابر فرزندان خود و در برابر مادرِ اين فرزندان پاسخگو مىنمايد . يكى از عملكردهاى مهم پيمان‌هاى وفادارى و تداوم ازدواج كه تقريباً در سراسر جهان جزيى از مراسم ازدواج است ، نگه‌داشتن مرد در اين كانون اتحاد است .\r\nهمان‌گونه كه همه مىدانيم ، در آمريكاى امروز نهاد ازدواج بسيار ضعيف شده است . طلاق هم بسيار آسان‌تر و هم از نظر اجتماعى بسيار پذيرفته شده‌تر از گذشته است و در حال حاضر به دنيا آوردن كودكى خارج از چارچوب\r\n\r\n\r\n","description":"","footnote":"\r\n( 1 )\r\n - George Gilder , Men and Marriage ( Gretna , La : Pelican , 1986 ) , p . 8 . \r\n","page_name":" 187 ","page_number":187},
  {"content":"\r\n\r\nازدواج ، تقريباً هيچ ننگى را به دنبال ندارد . به عنوان يك پيامد اجتناب‌ناپذير اين دو روند ، افزايش شديدى در شمار پدران غايب به وجود آمده است . امروزه حدود 40 درصد از كودكان آمريكايى به دور از پدران واقعى خود زندگى مىكنند . « 1 »\r\nاگر ناپديد شدن پدران به روشنى يكى از شگرف‌ترين روندهاى اجتماعى زمان ما است ، پرسش بزرگ البته اين است كه آيا اين امر اهميتى هم دارد ؟ آيا در پايان سده بيستم اتفاق جديد و متفاوتى افتاده است كه تك والد بودن را تبديل به گزينه‌اى مطلوب كرده و جوامع مدرن را از محكوميت تاريخى اعمال نامشروع ايمن ساخته است .\r\nمطمئناً چنين به نظر مىرسد كه جامعه آمريكا اين گونه فكر مىكند . در طى سه دهه گذشته ، بخشهاى مهمى از افكار عمومى متقاعد شده‌اند كه پدران اهميتى ندارند و اين ديدگاهى است كه توسط فمينيسم مدرن رواج يافته است . زيانبارترين جنبه اين ديدگاه ، آنجايى بوده است كه بر بىمصرف بودن مردان تأكيد مىكند . باورهايى از اين دست كه زنان نيازى به مردان ندارند ، زنان مىتوانند هر آنچه مىخواهند بدون مردان انجام دهند ، مردان مسئول هر شرارتى در جهان هستند ، كودكان فقط به يك مادر مهربان نياز دارند و مردان فقط به كودكان ياد مىدهند چگونه مردسالار و نظامىگرا باشند ، به باورهاى استاندارد روز جنبش زنان تبديل شده است .\r\nروشن است كه زمانه از برخى جهت‌هاى مهم تغيير كرده است . از آنجا\r\n\r\n\r\n","description":"","footnote":"\r\n( 1 )  - Blankenhorn , Fatherless America , p . 1 . \r\n","page_name":" 188 ","page_number":188},
  {"content":"\r\n\r\nكه امروزه بيشتر زنان داراى شغل هستند و درآمدى را به خانه مىآورند ، شمار چشمگيرى از مادران اكنون مىتوانند كودكان‌شان را به تنهايى بزرگ كنند . افزون بر اين ، طرح كمك به كودكان محروم ، تك والد بودن را به گزينه‌اى براى زنان فقير تبديل كرده است . اما اگر مادر مجرد بودن براى بسيارى از زنان گزينه‌اى خودآگاهانه شده باشد ، زندگى بدون پدر ممكن است براى كودكان بسيار آسيب‌زا باشد .\r\n\r\nچهره بىپدرى\r\nايالات متحده بالاترين ميزان طلاق را در جهان دارد ؛ اين كشور همچنين از نظر درصد كودكان نامشروع نيز در رأس كشورهاى جهان است . نتيجه شفاف اينكه تقريباً دو پنجم كودكان آمريكايى اكنون دور از پدر واقعى خود زندگى مىكنند ؛ رقمى كه در 25 سال گذشته دو برابر شده است .\r\nاز ميان 15 ميليون كودك بدون پدر ، حدود 10 ميليون ، فرزندان جدايى و طلاق و باقى آنها دستاورد ولادتهاى خارج از چارچوب ازدواج هستند كه همچنان در ميان جمعيت سياهپوست فقير تمركز بيشترى دارد . از سوى ديگر ، طلاق با آزادى تمام ، مرزهاى طبقات را در مىنوردد و اكنون خسارتهاى ويرانگرى را به تمام جامعه ما وارد مىآورد . در سال 1950 از هر شش ازدواج ، يك مورد منجر به طلاق انجاميد ؛ اين رقم در سال 1995 به يك مورد از هر دو ازدواج افزايش يافته بود . « 1 »\r\n\r\n\r\n","description":"","footnote":"\r\n( 1 )\r\n - U . S . Bureau of the Census , Studies in Marriage and the Family , Current Population Reports Series , p - 23 , No . 162 ( Washington D . C . : GPO , 1989 ) , p . 5 . \r\n","page_name":" 189 ","page_number":189},
  {"content":"\r\n\r\nهمان‌گونه كه داده‌ها نشان مىدهد ، پدران جدا شده اغلب هر گونه تماس با فرزندان خود را از دست مىدهند . براى مثال ، فرانك فرستنبرگ « 1 » و كتلين مولان هريس « 2 » ، دو تن از استادان جامعه شناسى دانشگاه پنسيلوانيا ، زندگى 1000 كودك از خانواده‌هاى طلاق را در فاصله سالهاى 1976 تا 1987 دنبال كردند و دريافتند كه 42 درصد از آنها ، در طى يك سال گذشته ، اصلًا پدر خود را نديده بودند . فقط 20 درصد از آنها در ماه پيش شبى را در خانه پدر خود خوابيده بودند و از هر شش نفر ، تنها يك نفر هفته‌اى يك بار يا بيشتر پدر خود را مىديد . بنا به گفته فرستنبرگ ، « مردان ازدواج را به صورت يك مجموعه به شمار مىآورند . آنها نمىتوانند حساب روابط خود با فرزندان‌شان را از حساب روابط خود با همسر سابق‌شان جدا سازند . هنگامى كه آن رابطه پايان مىيابد ، رشته وابستگى پدرانه معمولًا سست مىشود . » « 3 »\r\nاما طلاق تنها بخشى از مسئله است . چهره ديگر بىپدرى ، رشد سريع شمار مواليدِ خارج از چارچوب ازدواج و عدم حضور تقريبى مردان در اين خانواده‌هاى جديدِ مادران مجرد است . آمار وحشت‌انگيز است . اگر چه در 30 سال گذشته ميزان ولادتها در ميان زنان نوجوان و شوهردار كاهش يافته ، نسبت دختران نوجوان ازدواج نكرده‌اى كه فرزند دارند ، به شدت افزايش پيدا كرده است . اكنون درهر سال ، نزديك به نيم ميليون زنده‌زايى توسط\r\n\r\n\r\n","description":"","footnote":"\r\n( 1 )  - Frank Furstenberg \r\n( 2 )  - Kathleen Mullan Harris \r\n( 3 )\r\n - Quoted in Tamar Lewin , \" Fathers Vanishing Act Called Common Drama , \" New York Times , June 4 , 1990 , p . A 18 . \r\n","page_name":" 190 ","page_number":190},
  {"content":"\r\n\r\nدختران نوجوان رخ مىدهد .\r\nدر سال 1960 ؛ 15 درصد دختران نوجوانى كه زايمان مىكردند ، ازدواج نكرده بودند ؛ در سال 1996 ، اين رقم به 76 درصد رسيده بود . مادر شدن دختران نوجوان در ميان سفيدپوستان نيز در حال افزايش است ، اما در جامعه سياهان همچنان متداول‌تر است . از هر سه مادر سياهپوست ، يكى از آنها ازدواج نكرده است و يك سوم از آنها در حالى كه هنوز در سنين نوجوانى هستند ، داراى دومين فرزند نيز مىشوند . « در ميان نوجوانان سياهپوست ، ازدواج تقريباً نهادى فراموش شده است . در سرتاسر بخشهاى جامعه سياهان ، فرزندان منحصراً توسط مادران خيلى جوان بزرگ مىشوند . » « 1 » پدران اصولًا در تصوير حضور ندارند .\r\nپژوهشهاى صورت گرفته در اين زمينه كه بسيارى از آنها به تازگى انجام شده است ، نشان مىدهد كه غيبت پدران ، چه در مورد طلاق و چه در مورد مواليد خارج از چارچوب ازدواج ، تأثير زيانبارى بر كودكان مىگذارد . در حال حاضر ، شواهد علمى جامعه شناختى در اين مورد بسيار روشن است . ديويد پاپنو مىگويد : « شواهدى كه نشان مىدهد بهترين ساختار براى خانواده وجود پدر و مادر در كنار فرزند است ، به قدرى فراوان است كه در كمتر موردى مىتوان نظير آن را سراغ گرفت . » « 2 »\r\nكار مشترك سارا مك لاناهان و گرى سندفور ، كارى بسيار قوى است . اين دو پژوهشگر اخيراً شش مجموعه از داده‌ها را كه به صورت نمونه از\r\n\r\n\r\n","description":"","footnote":"\r\n( 1 )\r\n - Daniel Patrick Moynihan , Family and Nation ( New York : Harcourt Brace Jovanovich , 1986 ) , p . 168 . \r\n( 2 )  - Popenoe , Life Without Father , p . 8 . \r\n","page_name":" 191 ","page_number":191},
  {"content":"\r\n\r\nسراسر كشور انتخاب شده و شامل 25000 كودك با پس زمينه‌هاى گوناگون نژادى و طبقه اجتماعى مىباشد ، مورد بررسى قرار داده و دريافته‌اند كه « كودكانى كه به دور از يكى از والدين بزرگ مىشوند ، به جهات گوناگون داراى محروميت هستند ؛ آنها دو برابر بيشتر آمادگى ترك تحصيل را دارند ، دو برابر و نيم بيشتر مستعد آن هستند كه در نوجوانى مادر شوند و 4 / 1 برابر بيشتر احتمال دارد از مدرسه و از كار اخراج شوند . « 1 »\r\nاما عامل فقر چه مىشود ؟ شايد اين نتايج حاصل فقيرتر بودن خانواده‌هاى تك والد باشد ؟ خير ، چنين نيست . مك لاناهان و سندفور نشان مىدهند كه منابع مالى مسئول حدود 50 درصد كاستىهاى مرتبط با تك والدى است . نظارت و اهتمام بسيار كمترِ والدين و جابجايىِ به مراتب بيشتر محل اقامت ، مسئول مابقى اين كاستىهااست . « 2 » همچنين مهم است به ياد داشته باشيم كه فقر ، خود با مجردمادرى مرتبط است . اگر پدران با خانواده‌هاى خود ارتباط مىداشتند ، نسبت قابل توجهى از خانوارهاى مجردمادر از دست فقر آسوده مىشدند .\r\nما فقط درباره عوارض قابل لمس و قابل اندازه گيرى بىپدر بودن ، مانند ترك تحصيل ، باردارى نوجوانى و . . . صحبت نمىكنيم ، بلكه در مورد پيامدهاى عاطفى زندگى بدون پدر نيز سخن مىگوييم . روانشناسان با استناد به شواهد مىگويند كه فقدان كامل يا نسبى پدر چگونه موجب احساسات\r\n\r\n\r\n","description":"","footnote":"\r\n( 1 )\r\n - Sara McLanahan and Gary Sandefur , Growing up With a Single Parent : What Hurts , What Helps ( Cambridge , Mass . : Harvard University Press , 1994 ) , p . 61 . \r\n( 2 )  - Ibid , pp . 79 - 94 . \r\n","page_name":" 192 ","page_number":192},
  {"content":"\r\n\r\nبلندمدتى همچون احساس فريب خوردگى ، طرد شدگى ، خشم ، گناه و رنج مىگردد . براى مثال ، جوديت والرستاين « 1 » در پژوهش خود درباره عوارض درازمدت طلاق نشان داده است كه كودكان در سايه طلاق تا چه اندازه در حسرت ديدار پدران خود به‌سر مى برند و اين حسرت در دوران نوجوانى چگونه از نو شدت مىگيرد .\r\nبراى دختران ، سالهاى اوج اين احساسات سرآغاز نوجوانى ؛ يعنى دوازده تا پانزده سالگى است ؛ براى پسران ، نياز به پدر تا حدى ديرتر ، در شانزده تا هيجده سالگى به اوج خود مىرسد . به نظر مىرسد حسرت پدر در ميان پسران به ويژه بسيار عميق و رنج‌آور باشد . بنا به گفته آلفرد مِسِر ، « 2 » روانپزشك ، اشتياق داشتن پدر در ميان پسران بسيار زياد است و مىتواند به افسردگى و حتى خودكشى بينجامد .\r\nالبته درباره اين اصل كلى كه پدران ارزشمند هستند و داشتن دو والد بهتر از يك والد است ، استثناهايى نيز وجود دارد . همه ما خانواده‌هاى دو والدى را مىشناسيم كه محيط آنها يك دوزخ است و مطمئناً يك مادرِ تنها يا يك پدر كه متعهد به تأمين رفاه و سعادت فرزند خود باشند ، مىتوانند او را به خوبى بزرگ كنند .\r\nدر مجموع ، كودكانى كه درخانواده‌هاى تك والد زندگى مىكنند ( كه تقريباً همواره مادر ، تنها سرپرست خانه است ) بيشتر از كودكانى كه با دو والد زندگى مىكنند ، در معرض خطر قرار دارند . واقعيت‌هاى زير را در نظر بگيريد :\r\n\r\n\r\n","description":"","footnote":"\r\n( 1 )  - Judith Wallerstein \r\n( 2 )  - Alfred Messer \r\n","page_name":" 193 ","page_number":193},
  {"content":"\r\n\r\nكودكان خانواده‌هاى تك سرپرست ، پنج برابر بيشتر در معرض زندگى در فقر هستند .\r\nكودكان خانواده‌هاى تك سرپرست ، دو برابر بيشتر آمادگى ترك تحصيل دارند .\r\n80 درصد نوجوانان بسترى در بيمارستان‌هاى روانى متعلق به خانواده‌هاى درهم شكسته هستند .\r\nسه چهارم خودكشىهاى نوجوانان در خانه‌هاى تك‌سرپرست روى مىدهد .\r\n70 درصد نوجوانانى كه در مركز اصلاح و تربيت هستند ، در خانه‌هاى بدون پدر بزرگ شده‌اند . « 1 »\r\nنكته‌اى كه دانشمندان آن را بارها مورد تأكيد قرار داده‌اند ، اين است كه عنصر گم شده در خانواده تك سرپرست ، فقط نبود بزرگسال دومى كه بتواند نظارت و تعامل داشته باشد نيست ، بلكه نبود پدر واقعى است . ممكن است در پاره‌اى مواقع جاى خالى پدر به وسيله يك ناپدرى ، يك دايى ، يك پدربزرگ يا يك مربى پر شود ، اما به طور كلى ، مردانى كه از نظر زيست‌شناختى رابطه مستقيمى با كودكان ندارند ، به اندازه مردانى كه فرزندان واقعى خود را بزرگ مىكنند ، متعهد به بزرگ كردن اين كودكان نيستند . براى مثال ، احتمال بدرفتارى ناپدرىها با كودكان بسيار بيشتر از پدران واقعى آنهاست .\r\n\r\n\r\n","description":"","footnote":"\r\n( 1 )\r\n - National Center for Children in Poverty , \" Map and Track : State Initiatives to Encourage Responsible Fatherhood , \" press release , July 1994 . \r\n","page_name":" 194 ","page_number":194},
  {"content":"\r\n\r\n\r\nغيبت پدر و بدرفتارى با كودك\r\nدر شمارى از مطالعات مشخص گرديده كه در همه فرهنگها ، احتمال آنكه كودك توسط دوست‌ِپسر مادر يا ناپدرى مورد بدرفتارى فيزيكى قرار گيرد بسيار بيش از آن است كه توسط پدر واقعى چنين شود . لسلى مارگولين در پژوهشى در زمينه كودك‌آزارى در خانوارهاى مجردمادر ، دريافت كه 64 درصد از موارد كودك آزارى كه به مادر مربوط نمىشود ، از طرف دوستِ پسرهاى مادر صورت مىگيرد . اين امر به ويژه از آن جهت تعجب‌آور است كه اين دوستان به طور دائم نيز از كودك نگهدارى نمىكنند . « 1 »\r\nناپدرىها نيز ممكن است به همان اندازه دوستِ پسرهاى مادر خطرناك باشند . يك پژوهش جديد نشان داد كه احتمال كشته شدن كودكان زير دو سال توسط ناپدرىها صد برابر بيش از والدين ژنتيكى آنها است . و تحليل آمارى نشان مىدهد كه اين عامل پرخطر را نمىتوان به نرخ فقر ، حجم خانواده يا نژاد نسبت داد .\r\nبه‌نظر مىرسد كه ازدواج قطعاً شرايط ايمن‌ترى را براى كودكان ايجاد مىكند ، زيرا كودكى كه در خانواده‌اى پايدار با دو والد طبيعى خود زندگى مىكند ، به ندرت احتمال دارد كه در جريان رشد و نمو خود مورد آزار قرار گيرد . هر چه جامعه بيشتر از اين آرمان فاصله بگيرد ، احتمال آنكه آزار روى دهد ، بيشتر خواهد بود .\r\n\r\n\r\n","description":"","footnote":"\r\n( 1 )\r\n - Leslie Margolin , \" Child Abuse by Mothers Boyfriends : Why the Over - representation ? \" Child Abuse and Neglect \r\n 16 , no . 14 ( July / Aug . 1992 ) : 545 - 46 . \r\n","page_name":" 195 ","page_number":195},
  {"content":"\r\n\r\nگرچه اخيراً شاهد اغراق‌گويىهايى درباره موارد كودك‌آزارى هستيم ، اين امر بدون ترديد در بيست سال گذشته بيشتر شده است . در سال 1996 بيش از 3 ميليون موردِ گزارش شده از كودك آزارى و غفلت از كودك وجود داشت ؛ يعنى 367 درصد بيش از سال 1976 . « 1 » اين رقم شانه به شانه نرخهاى روبه رشد طلاق و تك سرپرستى حركت كرده است .\r\nآيا ما بايد از رابطه ميان غيبت پدر و بدرفتارى با كودك تعجب كنيم ؟ احتمالًا خير . كارى كه به تازگى توسط گروهى از دانشمندان با نام « داروين گرايان » « 2 » جديد صورت گرفته است به ما يادآورى مىكند كه ما ، به عنوان يك نوع ، به طور ژنتيك داراى زمين منفعت طلبى فردى هستيم . والدين طبيعى داراى سرمايه‌هاى ژنتيك بىمانندى در فرزندان خود هستند و در نتيجه بسيار ژرف‌تر از والدين جايگزين از اين فرزندان مراقبت مىكنند . حتى با حسن‌نيت‌ترين ناپدرىها ممكن است هزينه كردن براى فرزندان همسر خود را از دست دادن منابع مالى بدانند . از آنجا كه اين كودكان پول و زمان را از دست كودكان واقعى فرد و از دست جفت او بيرون مىكشند ، او تقريباً هميشه در حالتى از رنجش قرار دارد و در پاره‌اى از موارد ، اين رنجش تبديل به بدرفتارى مىشود . به اين ترتيب ، جامعه‌اى كه به طور روزافزون به والدين جايگزين اعتماد كند ، جامعه‌اى است كه به ناگهان و به طور فزاينده به سوى\r\n\r\n\r\n","description":"","footnote":"\r\n( 1 )\r\n - Ching - Tung Wang and Deborah Daro , \" Current Trends in Child Abuse Reporting and Fatalities : The Results of the 1996 Annual Fifty State Survey , \" Working Paper No . 808 , National Committee to Prevent Child Abuse and Neglect Data , \" Fact Sheet 5 / 97 , p . 2 . \r\n( 2 )  - New Darwnians \r\n","page_name":" 196 ","page_number":196},
  {"content":"\r\n\r\nخشونت حركت مىكند .\r\nبايد اشاره كرد كه دست‌كم برخى از ناپدرىها كار بزرگى در مورد فرزندان ناتنى خود مىكنند و اين مردان شايسته تحسين و احترام هستند . اما نكته ژرف‌تر اين است كه در مجموع ، پدران واقعى بهتر عمل مىكنند . عشق پدرانه چيزى نيست كه بتوان به آسانى آن را مشابه‌سازى كرد .\r\nخشونت و بدرفتارى به وجود آمده در اثر غيبت پدر به خوبى به آن سوى خانه گسترش مىيابد و احتمال بزهكارى را در سراسر جامعه افزايش مىدهد . براى مثال ، بزهكارى نوجوانان بيشتر توسط كسانى صورت مىگيرد كه در خانوارهاى مجرد مادر و در ديگر خانوارهايى كه پدر در آن حاضر نيست ، زندگى مىكنند . 72 درصد قاتلان جوان و 70 درصد زندانيان درازمدت از خانه‌هاى بدون پدر هستند . « 1 »\r\nشواهد بسيارى حاكى از اين واقعيت است كه پدران در حفظ پسران خود در مسير درست و قانونى ، نقش سرنوشت‌سازى دارند . وجود آنها براى حفظ اقتدار و انضباط مهم است . حتى مهم‌تر از همه ، وجود آنها براى كمك به پسران‌شان براى ارتقاى خويشتن‌دارى و احساس همدردى نسبت به ديگران ؛ يعنى ويژگيهاى شخصيتى كه جوانان خشن آن را ندارند ، ضرورى است . سناتور دانيل پاتريك موينيهان ، در كتاب خود با نام « خانواده و كشور » ، درس درستى را از تاريخ آمريكا گوشزد مىكند : « جامعه‌اى كه اجازه‌دهد شمار بسيارى از مردان جوان در خانواده‌هاى درهم شكسته\r\n\r\n\r\n","description":"","footnote":"\r\n( 1 )\r\n - Dewey Cornel et al . , \" Characteristics of Adolescents Charged With Homicide , \" Behavioral Sciences and the Law 5 ( 1987 ) : 11 - 23 . \r\n","page_name":" 197 ","page_number":197},
  {"content":"\r\n\r\nبزرگ شوند ، بدون آنكه آنها هرگز رابطه پايدارى با اقتدار مردانه به دست آورند ، به دنبال هرج و مرج مىرود و آن را به دست مىآورد . » « 1 » ما به طور روزافزون به دنبال اين نوع هرج ومرج هستيم . براى مثال ، هم‌اكنون در جامعه سياهان بيش از 70 درصد كودكان جدا از پدران خود زندگى مىكنند .\r\n\r\nتأثير بر پدران\r\nبر خلاف تصاوير متداول ، كودكان همچنان منبع ارزشمندى از احساس وظيفه و شادمانى براى ميليون‌ها مرد آمريكايى هستند . بيشتر مردان مشتاق پدرى كردن هستند . آنها فرزندان را تنها براى آن نمىخواهند كه نامشان را تداوم بخشند ، بلكه بيشتر از آن جهت مىخواهند كه احساس كنند در اين جهان داراى اهميت هستند . آنها به دنبال خوبىهاى توصيف ناپذير والدگرى و حس مثبت غيرقابل وصفى هستند كه از دلبستگى به كودك سرچشمه مىگيرد .\r\nچارلز بالارد ، « 2 » بنيانگذار و مدير مؤسسه « پدرى كردن مسئولانه و تجديد حيات خانواده » ، « 3 » اعتقاد دارد يادگيرى چگونگى پدر خوبى بودن ، مىتواند نيروى تعديل كننده‌اى در زندگى يك مرد باشد . اين اعتقاد زاييده تجربه شخصى خود او است . وى مىگويد : « پدر شدن زندگى مرا نجات داد . » « 4 »\r\n\r\n\r\n","description":"","footnote":"\r\n( 1 )  - Moynihan , Family and National , p . 9 . \r\n( 2 )  - Charles Ballard \r\n( 3 )\r\n - Institute for Responsible Fatherhood and Family Revitalization \r\n( 4 )\r\n - Parent interview , Task Force on Parent Empowerment , May 20 , 1996 . \r\n","page_name":" 198 ","page_number":198},
  {"content":"\r\n\r\nمتأسفانه ، ساختار خانوادگى شكننده ما به طور روزافزون سبب به مخاطره افتادن شكوفايى عظيم انرژى سازنده‌اى مىشود كه بسيارى از مردان ، هنگامى كه پدرى مهروز و دلبسته فرزند شوند ، آن را تجربه مىكنند . در آمريكاى مدرن ، بسيارى از مردان بايد با اين واقعيت سركنند كه فرزندان‌شان در خانه مرد ديگرى بزرگ مىشوند . نرخ صعودى طلاق و كودكان نامشروع به اين معنا است كه نزديك به نيمى از پدران ارتباط خود را با فرزندان‌شان از دست مىدهند و اين امر خلاء عاطفى ژرفى را در روح مردان بر جاى گذاشته است . اين خلاء سبب احساس بىارزش بودن مىشود و مىتواند سر منشاء رفتارهاى ضد اجتماعى گردد . به رغم وجود حجم زيادى از پژوهشها درباره اثرات سوء فقدان پدر بر كودكان ، جامعه كارشناسى به اين موضوع كه نبود كودك چه تأثيرى بر پدران مىگذارد ، چندان توجهى نكرده است . جاى تعجب نيست كه رنج و غم بزرگسالان اغلب انعكاس دهنده اندوه كودكان است .\r\nجنبش احقاق حقوق پدران پر است از پدران سرخورده‌اى كه مشتاق ديدن فرزندان خود هستند . شمار بسيارى از آنها از همسر خود جدا شده و به دور از فرزندان‌شان زندگى مىكنند و دست‌كم همان‌گونه كه مىگويند ، بسيارى از آنها هرگز نمىخواسته‌اند ، همسر خود را طلاق دهند بلكه همسرانِ اين مردان از آنها طلاق گرفته‌اند و اين امر سبب شده كه آنها خانواده ، خانه و بخش زيادى از درآمد خود را از دست بدهند . بسيارى از آنها احساس خسران جبران‌ناپذيرى دارند و خشم و برآشفتگى آنها به‌ويژه وقتى شديدتر مىشود كه « آنچه برايشان بيش از همه اهميت دارد ؛ يعنى\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nفرزندان را از دست بدهند . » « 1 » افزون بر اين ، آنها نمىتوانند هيچ كارى هم در اين زمينه انجام دهند ، زيرا تقريباً در همه موارد همسر پيشين حضانت فرزندان را به دست مىآورد و در نتيجه كنترل مؤثرى را بر فرزندان اعمال مىكند .\r\nبا در نظر گرفتن رنج و اندوه آميخته با جدايى از فرزندان ، به تلخى درك مىكنيم كه چرا اين همه مردانى كه از همسر خود جدا شده‌اند ، سرانجام تصميم مىگيرند همه روابط خود را با كودكان‌شان قطع كنند . به گفته جان ماندر راس ( روانشناس ) بسيارى از پدران جدا شده « در دريايى از احساس شكست و نفرت از خود غرق مىشوند . » ديدار با فرزندان فقط سبب مىشود كه اين مردان به ياد نبودن دردآور خود در كنار آنان بيفتند . بنابراين آنها مىكوشند با عقب‌نشينى كامل به اين احساس پاسخ دهند . در چنين وضعيتى مردان جدا شده تمايل پيدا مىكنند « انرژىهاى خود را در جاى ديگرى سرمايه‌گذارى كنند و خود را از خانواده‌اى كه ديگر متعلق به آنها نيست ، فارغ نمايند . » « 2 »\r\nمردان فاقد دلبستگى ، چه جدا شده و چه ازدواج نكرده ، مىتوانند هم براى خود و هم براى جامعه مخرب باشند . دهها سال است كه دريافته‌ايم همسر و فرزندان نيروى تمدن‌ساز پرقدرتى در زندگى مردان هستند . يك سده پيش ، اميل دوركيم « 3 » به اين نكته اشاره كرد كه مردان ازدواج كرده « انضباطى سلامت بخش » را تجربه مىكنند ، زيرا ازدواج آنها را وادار\r\n\r\n\r\n","description":"","footnote":"\r\n( 1 )\r\n - Blankenhorn , Fatherless America , PP . 161 - 162 . \r\n( 2 )\r\n - John Munder Ross , The Male Paradox ( New York : Simon and Schuster , 1992 ) , pp . 154 - 157 . \r\n( 3 )  - Emile Durkheim  جامعه شناس فرانسوى ( 1917 - 1858 )\r\n","page_name":" 200 ","page_number":200},
  {"content":"\r\n\r\nمىسازد بر تمايلات خود مسلط شوند . ازدواج همچنين سبب ترويج عادات كارى مورد نياز براى تأمين مادى خانواده مىگردد . در واقع ، آمارها نشان مىدهد احتمال آنكه مردان مجرد ، در اثر بيمارى يا حوادث ناشى از غفلت از خود ، دچار مرگ زود هنگام شوند ، بسيار بيش از زنان مجرد است . مهم‌تر آنكه در ميان فرهنگها و در طول تاريخ ، مردان مجرد مسئول بخش عظيمى از خشونت اجتماعى بوده‌اند .\r\nدر سالهاى اخير ، داروينيسم جديد بر تفاوت ميان مردان مجرد و متأهل در زمينه آمادگى براى خشونت تأكيد و نظريه‌اى را در مورد « تأثيرات آرامش بخش ازدواج » ، مطرح كرده است . براى مثال ، رابرت رايت نشان داده است « احتمال آنكه يك مرد مجرد ، در فاصله ميان 24 تا 34 سالگى ، مرد ديگرى را بكشد ، تقريباً سه برابر بيش از يك مرد متأهل در همين رده سنى است . » « 1 » همچنين احتمال آنكه مردى ازدواج نكرده ، دست به سرقت ، تجاوز ، مصرف موادمخدر يا مشروبات الكلى بزند ، بيشتر است .\r\n\r\nپدرى و جامعه\r\nدر كشور ما ، مانند كشورهاى ديگر ، والدين به فرزندان خويش مىآموزند كه به ديگران اعتماد كنند و به فكر آنها باشند . اين ارزش‌ها كه سنگ بناى فضيلت شهروندى است ، دقيقاً همان چيزى است كه ما در آمريكاى پايان سده بيستم ، در حال از دست‌دادن آن هستيم . كودكان با\r\n\r\n\r\n","description":"","footnote":"\r\n( 1 )\r\n - Robert Wright , The Moral Animal : Evolutionary Psychology and Everyday Life ( New York : Vintage , 1994 ) , p . 100 . \r\n","page_name":" 201 ","page_number":201},
  {"content":"\r\n\r\nويژگيهايى همچون تعهد و مهرورزى متولد نمىشوند ؛ اين فضايل بايد به صورت هدفمند توسط پدران و مادران آموزش داده شود و مورد تأكيد قرار گيرد . كودكان بيشتر چيزها ، از جمله ارزشها را با تقليد و الگوگيرى مىآموزند . هر چه يك پدر يا مادر دلسوزتر و قابل اعتمادتر باشند ، بيشتر احتمال دارد كه كودك اين صفات را كسب كند . به طور كلى بايد گفت اگر اين فضايل در درون خانواده آموزش داده نشوند ، ديگر هيچ گاه فراگرفته نخواهند شد .\r\nبا در نظر گرفتن اين واقعيت ، به آسانى مىتوان فهميد چگونه نبود پدران ، توسعه فضيلت شهروندى يا ساختن خانواده‌ها و جوامع مستحكم را دشوارتر مىكند . بيشتر كودكان ، در اثر از دست‌دادن پدر ، از ارزشهايى مانند احساس مسئوليت و تعهد رويگردان يا دست‌كم نسبت به آنها دچار ترديد مىشوند . اگر يك كودك ناگزير دغدغه اين را داشته باشد كه چرا پدرش ناگهان ناپديد شد و او را در اين شرايط تنها گذاشت يا اگر كودكى شب هنگام در حالى به رختخواب برود كه نداند آيا پدرش فردا صبح آنجا خواهد بود ، يا اگر كودكى مجبور باشد بپرسد « پدر من كيست ؟ » بسيار دشوار خواهد بود بتوان مخزنى از اعتماد در درون او به وجود آورد ؛ مخزن اعتمادى كه اگر قرار باشد روزى كودك همسرى خوب يا شهروندى مسئول بشود ، براى او بسيار ضرورى خواهد بود . بنابراين يك هدف عمده ملى بايد اين باشد كه نسبت كودكانى را كه با پدران خود زندگى مىكنند و به دست آنها پرورش مىيابند ، افزايش و نسبت كودكانى را كه چنين وضعيتى ندارند ، كاهش دهيم .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nبه نظر مىرسد نكته اساسى اين باشد كه پدرى كردن اهميت فراوانى داشته باشد ، و هنگامى كه پدران از گردونه خارج شوند ، پيامدهاى غيرمستقيم جدى در سراسر كشور احساس خواهد شد . تضعيف پيوند ميان پدر و فرزند ، سبب تخريب كودكان و ركود مردان مىشود و سرمايه اجتماعى ما را به طور جدى مىفرسايد . اشتباه نشود ، نبود پدر بسيار فراتر از يك رنج و اندوه شخصى است . اين امر ، زخمى باز و چركين به وجود مىآورد كه به تدريج قواى تمام كشور را تضعيف مىكند .\r\nچالش بزرگ اين است كه بدانيم اين وضعيت چگونه و چرا به وجود آمده است . ما اكنون داده‌ها را مىدانيم و درك مىكنيم كه به نسبت گذشته ، شمار پدران دلبسته به فرزند كمتر شده است . اما اين روند بر روى سنگ حك نشده است . ما درباره يك گشتاور تكاملى اجتناب‌ناپذير صحبت نمىكنيم . در سالهاى اخير ، پدران در برابر موج عظيمى از افكار انتقادى و اعمال تنبيهى قرار داشته‌اند . دهه گذشته شاهد جنگى نظام‌مند عليه والدين بوده و نبردهايى كه عليه پدران صورت گرفته ، بسيار زشت و كينه‌توزانه بوده است .\r\n\r\nتحقير شدن در محيط كار\r\nدر جبهه اقتصادى ، اين داستان بسيار روشن است . همان‌گونه كه پيش‌تر ديديم ، مرادن با بدتر شدن همه جانبه شرايط استخدام رو به رو هستند . در 25 سال گذشته دستمزدها به طور چشمگيرى كاهش پيدا كرده و نرخ اين كاهش براى مردان سريع‌تر از زنان بوده است . در واقع ، تا آغاز دهه 1990\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nسقوط دستمزدها به تمامى يك پديده مردانه بوده است . بنا به گفته لستر تورو ، در هيچ دوران تاريخى ديگرى ، دستمزد متوسط مردان آمريكايى براى چنين دوره پايدارى تا اين اندازه با كاهش رو به رو نبوده است . البتّه مردان جوان به نسبت بسيار بيشترى آسيب ديده‌اند . در مجموع ، دستمزد مردانِ بيست و پنج تا سى و چهار ساله 25 درصد پايين آمده است . « 1 »\r\nدستمزدهاى رو به كاهش ، قدرت مردان را براى به دوش گرفتن مسئوليت‌هاى خانوادگى به طور چشمگيرى تضعيف مىكند . براى مثال ، يك سوم تمام مردان در رده سنى 25 تا 34 سال اكنون در آمدى كمتر از درآمد لازم براى حفظ يك خانواده در بالاى خط فقر دارند .\r\nما نه فقط درباره سطح دستمزدها ، بلكه درباره همه موارد ايمنى كه در گذشته با يك شغل گره خورده بود ، سخن مىگوييم . مردان از دنياى كارى بيرون رانده شده‌اند كه پيش‌تر با ارائه نه تنها دستمزد ، بلكه با ارائه خدمات درمانى ، مزاياى شغلى ، حقوق بازنشستگى و از همه مهم‌تر با يك هويت ، آنها را يارى مىكرد . اين موارد ديگر چيزى متعلق به گذشته است .\r\nاگر كاركنان رده مديريتى در حال تعديل هستند ، كارگران داراى تحصيلات پايين حتى نمىتوانند جاى پايى در بازار كار داشته باشند . براى مثال ، در سال 1993 بيش از 40 درصد مردان سياهپوست يا بيكار ، مأيوس از يافتن كار و زندانى بودند يا اصولًا آمار نمىتوانست ردى از آنها پيدا كند . « 2 »\r\n\r\n\r\n","description":"","footnote":"\r\n( 1 )\r\n - Lester Thurow , The Future of Capitalism : How Todays Economic Forces Shape Tomorrows World ( New York : Morrow , 1996 ) , p . 23 . \r\n( 2 )\r\n - Center for the Study of Social Policy , World Without Work : Causes and Consequences of Black Male Joblessness ( Washington D . C . : CSSP , Dec . 1994 ) , p . 1 . \r\n","page_name":" 204 ","page_number":204},
  {"content":"\r\n\r\nاين نرخ بسيار بالاى بيكارى ، قدرت مردان سياهپوست را براى تأمين مالى خانواده به شدت تحت تأثير قرار داده است . ويليام جوليوس ويلسون كاهش شديد ازدواج در ميان سياهان را با كاهش شديد تعداد مردان آماد ازدواج ؛ يعنى مردانِ داراى شغل ، مرتبط مىداند . بنا به گفته ويلسون ، در سال 1960 در برابر هر صد زن سياهپوست ، هفتاد مرد سياهپوست شاغل وجود داشت . در سال 1990 اين رقم به چهل رسيد .\r\nدر سالهاى اخير ، افزايش شديد بىعدالتى موجب پيچيده‌تر شدن مسئله كاهش دستمزدها ، بيكارى و عدم امنيت شغلى نيز گرديده است . همچنان كه ثروت به سمت نخبگانى سرازير مىشود كه بيش از هميشه از امتيازات برخوردار هستند ، آمريكاييان معمولى دچار سردرگمى و حتى خشم شده‌اند . آنها به طور فزاينده‌اى شاهد بىعدالتى در توزيع ثروت در جامعه هستند .\r\nدر بيست سال گذشته ، با آنكه موج سرانه واقعى توليد ناخالص ملى 29 درصد بالا رفته است ، 80 درصد قايق‌هاى كوچك غرق شده‌اند . روند برابر سازى دوره زمانى 1930 تا 1970 در آغاز دهه 1980 به شدت معكوس شد و فاصله فقير و غنى اكنون از هر زمان ديگرى پس از سال 1929 بيشتر است . دهه 1980 سالهاى اسراف‌آميزى بود كه در آن آمريكايىهاى نورچشمى زندگى خوبى براى خود دست و پا كردند . اين سالهاى شكوفايى تنها به كار آنهايى مىآمد كه در بالاترين پله‌هاى نردبان اقتصادى قرار داشتند . در طى اين دهه ، 1 درصد بالاى جمعيت از دو سوم تمام افزايشهاى ثروت مالى بهره‌مند شدند و 80 درصد پايين ، در سال 1989\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nثروت كمترى از سال 1983 در اختيار داشتند . « 1 »\r\nاثرات اين رويه هاى اقتصادى بر زندگى مردان بسيار سخت بوده است . از آنجا كه اعتماد به نفس مردانه و مفاهيم ارزش فردى همچنان به طور قابل ملاحظه‌اى در گرو قدرت كسب درآمد آنها مىباشد ، برخى از اين تحولات به شدت براى مردان منفى بوده است . حتى امروز ؛ يعنى پس از 30 سال حضور در جنبش زنان ، مردان هنوز درباره خود و يكديگر براساس توان نان‌آورى قضاوت مىكنند . ديويد بلانكن هورن ، در پژوهشهاى وسيعى كه براى نگارش كتاب خود در سال 1995 با نام « آمريكاى بدون پدر » انجام داد ، دريافت كه مردان هنگام توصيف مردانگى ، اولويت را به اين مىدهند كه نان‌آور خوب و ثابت قدمى باشند . يكى از كسانى كه در اين پژوهشها مورد پرسش قرار گرفته ، چنين مىگويد : « من در وهله اول فكر مىكنم بايد خانواده خود را از نظر مالى تأمين كرد . احتمالًا همه بر روى اين موضوع توافق دارند . » « 2 »\r\n\r\nرها شده از سوى دولت\r\nامروزه دولت نيز مردان جامعه ما را كه به شكل فزاينده‌اى در محيط كارشان تحقير مىشوند ، دست‌كم مىگيرد و از متن جامعه به حاشيه مىراند . واقعيت آن است كه در دهه‌هاى اخير ، تشكيلات سياسى وظيفه خود را ، آنچنان كه بايد ، درباره شوهران و پدران انجام نداده است . وضعيت\r\n\r\n\r\n","description":"","footnote":"\r\n( 1 )\r\n - Edward . N . Wolff , Top Heavy : A Study of the Increasing Inequality of Wealth in America ( New York : Twentieth Century Fund ) , pp . 10 - 13 . \r\n( 2 )  - Blankenhorn , Fatherless America , p . 205 . \r\n","page_name":" 206 ","page_number":206},
  {"content":"\r\n\r\nمردان طبقه ضعيف را در نظر بگيريد . نتايج جنگ عليه فقر را به هر صورتى كه ارزيابى كنيم ، مى بينيم كه سيستم رفاه اجتماعى برآمده از آن ، به صراحت زنان را در كانون توجه خود قرار داده است . مردان به ويژه مردان فقير ، كاملًا مورد غفلت واقع شده‌اند . همانطور كه ديديم ، برنامه‌اى كه در حال حاضر براى خانواده‌هاى فقير كمك مالى ارائه مىكند ، به گونه‌اى طراحى شده است كه پدران را به عمد از دايره شمول خارج مىكند .\r\nبذر اين گونه برنامه‌هاى رفاهى در جريان ركود بزرگ « 1 » كاشته شد . دولت فدرال ، در شرايطى كه بيش از يك چهارم نيروى كار بيكار بود ، دست به كار تدارك برنامه‌هاى رفاهى شد . برنامه كمك به كودكان نيازمند « 2 » ، كه به زنان بيوه يارانه پرداخت مىكرد تا بتوانند در خانه بمانند و مراقب كودكان خود باشند ، بخشى از قانون تأمين اجتماعى سال 1935 بود . ليست مشمولان اين برنامه به سرعت افزايش يافت تا مادران طلاق گرفته يا مادران هرگز ازدواج نكرده را نيز در برگيرد .\r\nدر طول زمان تفاوت رو به رشدى ميان مزاياى برنامه كمك به كودكان نيازمند كه با شتاب تمام رشد مىكرد ، با مزاياى سرپرست‌هاى بيكار خانوارها كه همچنان راكد مانده بود ، به وجود آمد . همچنان كه اين شكاف وسيع‌تر مىشد ، براى پدران و مادران دشوارتر بود كه با هم بمانند . بر مبنايى كاملًا اقتصادى ، اگر يك پدر شاغل همسر و فرزندان خود را ترك مىكرد به سود آنها عمل كرده بود زيرا آنها مىتوانستند كمكهاى مربوط به برنامه\r\n\r\n\r\n","description":"","footnote":"\r\n( 1 )  - Great Depression . \r\nركود بزرگ ا از سال 1929 در آمريكا آغاز شد و تقريباً سراسر جهان را تا آغاز دهه 1940 تحت تأثير قرار داد\r\n( 2 )  - Aid to Dependent Children ( ADC ) \r\n","page_name":" 207 ","page_number":207},
  {"content":"\r\n\r\nياد شده را ، به ميزان بالاترى ، جذب كنند .\r\nچيزى كه وضع را بدتر مىكرد آن بود كه در دهه‌هاى 1950 و 1960 ، چندين ايالت تصميم گرفتند ، دريافت‌كنندگان غيرِ واجد شرايط اين كمكها را سركوب كنند ؛ مأموران دولتى اعلام مىكردند كه به هجومهاى نيمه شبانه اقدام مىكنند تا مطمئن شوند پدران واقعاً مادران را ترك كرده‌اند و هيچ « مردى در خانه » نيست . « 1 » اگر مردى در محوطه خانه پيدا مىشد ، مادر كمكهاى ياد شده را از دست مىداد . نتيجه اين هجومها آن بود كه پدران از زندگى با خانواده خود بيش از پيش مأيوس گرديدند .\r\nدر سال 1988 ، برنامه كمك به كودكان نيازمند سرانجام وسيع‌تر شد تا به خانواده‌هاى دوسرپرستى كه نان‌آور اصلى آن ، چه پدر چه مادر ، بيكار بود ، كمك نمايد . اما مزاياى اين برنامه جديد در بيشتر ايالتها محدود به شش ماه مىشد .\r\nبا در نظر گرفتن اين تاريخچه ، جاى شگفتى نيست كه در بسيارى از پژوهشهاى جديد ميان تسهيلات رفاهى و نرخ بالاى كودكان نامشروع ، نرخ پايين ازدواج و فقر درازمدت رابطه معنادارى يافت مىشود . واينگاردن برآورد مىكند كه درست نيمى از افزايش كودكان نامشروع در ميان سياهان را مىتوان به پيامدهاى برنامه‌هاى رفاهى نسبت داد . « 2 » همچنين جودى سندفورت و مارتا هيل ، از دانشگاه ميشيگان ، ثابت كرده‌اند كه هر چه\r\n\r\n\r\n","description":"","footnote":"\r\n( 1 )\r\n - Diana DiNitto , Social Welfare : Politics and Public Policy ( New York : Allyn Bacon , 1995 ) , pp . 169 - 70 . \r\n( 2 )\r\n - C . R . Winegarden , \" AFDC and Illegitimacy Rates : A Vector - Autoregressive Model , \" Applied Economics 20 \r\n ( 1988 ) : 1589 - 1601 . \r\n","page_name":" 208 ","page_number":208},
  {"content":"\r\n\r\nمزاياى نقدى ارائه شده به مادران ازدواج نكرده بيشتر باشد ، احتمال ازدواج آنها پس از به دنيا آوردن فرزندشان كمتر مىشود . به علاوه ، احتمال باقى ماندن در فقر براى مادران مجردى كه بعداً ازدواج مىكنند ، به شكل قابل ملاحظه‌اى بيش از آنهايى است كه ازدواج نمىكنند . به اين ترتيب ، همچنان كه مزاياى رفاهى نقدى براى يك مادر ازدواج نكرده افزايش مىيابد ، شانس ازدواج او كم مىشود و اين امر به نوبه خود اين احتمال را كه او از فقر يا از تسهيلات رفاهى خارج شود ، كاهش مىدهد . « 1 »\r\nدر يك مورد مىتوان مطمئن بود و آن اينكه تسهيلات رفاهى با تشويقِ به وجود آمدن كودكان نامشروع و بازداشتن از ازدواج ، پديده بىپدرى را در ميان خانواده‌هاى فقير رواج داده است . در واقع ، در اواسط دهه 1990 ؛ 90 درصد از تمام خانواده‌هايى كه مزاياى نقدى دريافت مىكردند ، فاقد پدرى بودند كه در خانه زندگى كند .\r\nدر چند سال گذشته ، سياستهاى عمومى ما ، با شيطان صفت جلوه دادن پدرانِ بىخاصيت ( پدرانى كه از فرزند خود حمايت مالى نمىكنند ) ، تعصب ضدپدرانه خود را به روشن‌ترين صورت نشان داده است . نشست‌هاى سياسى سال 1996 بدگويى از اين « پدران بىخاصيت » ، ابراز احساسات پرشور مخاطبان از حزب جمهوريخواه و حزب دموكرات را به يك اندازه برانگيخت . رئيس‌جمهور كلينتون ، در جريان مبارزات انتخاباتى خود ، به طور مكرر قول مىداد سرسختانه‌ترين حمايت از كودكان را كه\r\n\r\n\r\n","description":"","footnote":"\r\n( 1 )\r\n - Jodi R . Sandfort and Martha S . Hill , \" Assisting Young , Unmarried Mothers to Become Self - Sufficient : The Effects of Different Types of Economic Support , \" Journal of Marriage and the Family 58 ( May 1996 ) : 311 - 26 . \r\n","page_name":" 209 ","page_number":209},
  {"content":"\r\n\r\nاين كشور تا آن زمان به خود ديده بود ، به عمل آورد . سركوب كردن پدران بىخاصيت تقريباً تمام آن چيزى است كه رهبران سياسى ما در عرصه پدرى ناگزير از ارائه آن هستند و اين در كشورى كه در فقدان پدر پيشتاز جهانيان است ، حرف بى اساسى است . اين ديدگاه سياستگذارى تنبيهى از كجا سرچشمه مىگيرد ؟\r\nگزارش سال 1989 اداره آمار تحت عنوان « حمايت از كودك و نفقه » كه به طور وسيعى مورد استناد قرار گرفت و به نظر مىرسيد به تقصيرهاى گسترده پدران غيرمتكفل در زمينه انجام اقدامات لازم براى فرزندان‌شان اشاره كند ، دست‌كم عامل بخشى از خشم عمومى عليه پدران بىخاصيت بوده است . بر مبناى اين گزارش « در سال 1989 قرار بود پنج ميليون زن پرداخت‌هاى مربوط به حمايت از كودكان را دريافت كنند . حدود نيمى از زنان واجد شرايط ، تمام مبلغ مقرر را دريافت كردند . حدود نيمى از زنان باقىمانده بخشى از مبلغ را دريافت كردند و نيمى ديگر هيچ پولى دريافت نكردند . » « 1 »\r\nاين گزارش كه هنوز هم به طور وسيعى به آن استناد مىشود ، به شدت خشم عمومى را برانگيخت . اما معنى آن بسيار مبهم‌تر از آن چيزى است كه عموماً تصور مىشود . نخست آنكه يك واقعيت ناديده گرفته شده آن است كه حدود 38 درصد از « پدران غايب » ، نه حضانت فرزند خود را دارا هستند و نه حق ملاقات با او را دارند و نه مىتوانند با فرزند خود ارتباط برقرار\r\n\r\n\r\n","description":"","footnote":"\r\n( 1 )\r\n - U . S . Bureau of Census , Child Support and Alimony : 1989 , Current Population Reports , Series P - 60 , No . 173 ( Washington , D . C . : GPO , 1991 ) , p . 1 . \r\n","page_name":" 210 ","page_number":210},
  {"content":"\r\n\r\nكنند . هنگامى كه اين پدران حق ندارند حاضر باشند ، به نظر عجيب مىآيد كه آنها را با واژه تحقيرآميز « غايب » مورد خطاب قرار دهيم .\r\nواقعيت ديگرى كه از آن غفلت شده اين است كه آمارهاى مربوط به پرداخت‌هاى حمايتى كودك ، تماماً بر مبناى مصاحبه با مادرانى كه سرپرستى كودك را برعهده داشتند ، به دست آمده بود و هيچ تلاشى براى انجام مصاحبه با پدر كودك صورت نگرفته بود . در حالى كه دلايلى وجود دارد كه مىتوان باور كرد در صورت انجام چنين مصاحبه‌هايى ، ممكن بود ارقام تغيير كند . در يك بررسى آزمايشى درباره پدران غايب كه در ميانه دهه 1980 صورت گرفت و در واقع تنها مطالعه مرتبط با ديدگاههاى والدينى است كه حضانت را برعهده نداشته‌اند ، مشخص گرديد كه ميان آنچه پدران غيرسرپرست اظهار مىكردند ، پرداخته‌اند و آنچه مادران سرپرست اظهار مىكردند ، دريافت كرده‌اند ؛ 30 درصد ناهمخوانى وجود دارد . آخر ، مادرانى كه از كمكهاى برنامه حمايت از كودكان نيازمند برخوردار مىشوند ، انگيزه نيرومندى دارند كه درآمد خود را از آنچه هست كمتر گزارش كنند .\r\nواقعيت ديگرى كه ارزش اشاره كردن را دارد ، اين است كه بر مبناى پژوهشى كه در سال 1991 صورت گرفت ، مادرانى كه حضانت برعهده آنها نيست ، در مقايسه با پدران غيرسرپرست ، سابقه بدترى در تبعيت از مقررات مربوط به حمايت مالى از كودك را دارند . « در ميان والدينى كه واجد شرايط دريافت كمك حمايت از كودك هستند ، احتمال دريافت كمك از سوى پدران كمتر است ؛ يعنى 47 درصد پدران و 27 درصد\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nمادران هيچ كمكى دريافت نمىكنند . » « 1 » البته هنگام رويارويى با اين واقعيت خاص ، ما فوراً تصوير « مادران بىخاصيت » به ذهنمان نمىرسد ؛ بلكه به شدت تلاش مىكنيم توجيه‌هاى دلسوزانه‌اى براى اين كار پيدا كنيم ؛ از اين قبيل كه بايد ديد بر سر اين زنان چه آمده است كه فرزندان خود را از حمايت‌هاى مالى ضرورى محروم كرده‌اند .\r\nجك كرامر ( روزنامه‌نگار ) به تازگى در مقاله‌اى ما را به تأمل در اين موضوع دعوت مىكند كه اگر پدران همان حقوق و امتيازاتى را مىداشتند كه اكنون مادران از آن بهره‌مند هستند ، پدرى چگونه به نظر مىرسيد ؟ اين سناريو را تصور كنيد : يك پدر باردار مىشد و گزينه‌هايى را كه ذكر خواهيم كرد ، پيش رو دارد . اگر در اين برهه از زندگى خود نخواهد يك والد شود ، مىتواند دست به سقط جنين بزند . اگر كودك را بخواهد ، مىتواند مادر را ، حتى به‌رغم ميل او ، وادار كند يك مادر شود . پس از آن كه فرزندش به دنيا آمد ، او باز هم مىتواند فكرش را درباره آنكه يك پدر باشد ، عوض كند و كودك را تحت سرپرستى ديگرى يا در شيرخوارگاه بگذارد و به اين ترتيب خود را از هر مسئوليت ديگرى رها سازد . اگر تصميم بگيرد كودك را نگه‌دارد ، بيمه درمانى براى خود و فرزندش ، بن مواد غذايى و البته اولويت نَسَبى با فرزندش را دريافت خواهد كرد .\r\n\r\n\r\n","description":"","footnote":"\r\n( 1 )\r\n - Jack Krammer , \" What Do We Really Know About Child Support ? \" Crisis , Jan . 1994 , p . 60 . \r\nگفتنى است كه منظور دريافت كمك حمايتى از سوى والدى است كه حضانت را بر عهده ندارد ؛ يعنى هنگامى كه حضانت بر عهده پدر است و دادگاه مادر را ملزم به پرداخت كمك براى حمايت از كودك مىكند ، 47 درصد از پدران ، پولى از مادران دريافت نمىكنند و هنگامى كه حضانت بر عهده مادر است ، 27 درصد آنان از پدران پولى دريافت نمىكنند . [ مترجم 
  ]\r\n","page_name":" 212 ","page_number":212},
  {"content":"\r\n\r\nبه مادر دستور داده خواهد شد كه سه روز در هفته به خانه پدر برود تا براى او و فرزندش غذا بپزد ، خانه را تميز كند و خريد نمايد و به اين ترتيب نقش زنانه سنتى خود را ايفا كند . اما پيش از آنكه كودك از مدرسه برگردد ، بايد خانه را ترك كند . ( براى مادر برنامه ثابتى تعيين شده كه به چه ميزان مىتواند كودك را ببيند ) اگر مادر از انجام اين وظايف سر باز زد ، دور او جمع مىشوند ، او را تحت پىگرد قرار مىدهند و حتى ممكن است او را به زندان بيندازند . اگر پدر در ديدارهاى برنامه‌ريزى شده مادر با فرزند مداخله كند ، هيچ اتفاقى نمىافتد . هيچ كس به اشتياق او براى آنكه سرپرست كودكش باشد ، اهميتى نمىدهد . مسئولان فقط به تمايل پدر براى آنكه زن را در حال پختن و تميز كردن و خريد ببيند ، اهميت مىدهند . ( و به او مىگويند : « تو اين كار را براى فرزندت انجام مىدهى » . )\r\nپدر كه به خوبى از قدرت برتر خود خبر دارد ، هرطور دلش خواست با مادر رفتار مىكند . مثلًا اگر زن با مرد ديگرى ديدار داشته باشد ، ديدارهاى او را با فرزندش قطع مىكند . مادر كه به خوبى از ناتوانى خود آگاه است ، سرخورده ، خشمگين و آزرده مىشود و همكارى خود را كم مىكند . او ممكن است براى آنكه مجبور به پختن و تميز كردن و خريد نباشد ، به دروغ ادعاى بيمارى كند . او حتى ممكن است از آن شهر فرار كند . « 1 »\r\nبراى مادرى كه تحت چنين شرايطى زندگى مىكند ، به آسانى مىتوان موجى از همدردى را احساس كرد . مطمئناً از اين فكر كه بايد او را سركوب كرد ، استقبال نمىكنيم . به احتمال زياد درك خواهيم كرد نظامى\r\n\r\n\r\n","description":"","footnote":"\r\n( 1 )  - Ibid . , pp . 60 - 61 . \r\n","page_name":" 213 ","page_number":213},
  {"content":"\r\n\r\nكه يك مادر مهربان و ارزشمند را به يك قانون‌گريز تحقير شده تبديل مىكند ، نياز به تغيير دارد . خواهيم فهميد چه قدر مسخره است اگر تصور كنيم امكان دارد تعهدات والدگرى سنتى را مى توانيم حفظ كنيم بدون آنكه بازخوردهاى اصلى آن ؛ يعنى رابطه صميمانه با كودك را حفظ نماييم . جك كرامر اعتقاد دارد علت اصلى مشكلى كه در رابطه با حمايت مالى كودكان پيش آمده است ، شيوه رفتار ما با پدران است و نه طبيعت مردانه به خودى خود .\r\nهمه ديدگاهها و سياستهاى ما نسبت به والدينِ غير سرپرست ، آكنده از دشمنى با پدران است .\r\n\r\nمردان سياهپوست : اهداف ويژه\r\nجنگ عليه پدران به طور ويژه درباره مردان سياهپوست شديدتر است . آمريكاييان آفريقايىتبار هنوز در سايه بردگى زندگى مىكنند . اين بردگى نقش مردانه حمايتگرى و غرور ، متانت و قدرتى را كه همراه آن است ، كاملًا محو كرده است . به اين ترتيب ، مردان سياهپوست به طور خاص اين باور را كه آنها يك‌بار مصرف و دورانداختنى هستند ، مىپذيرند . پسران سياهپوست در هنگام بزرگ شدن عادت دارند جملات تحقيرآميزى مانند اين را بشنوند : « مردان سياهپوست هيچ چيز نمىشوند ، هيچ‌وقت چيزى نخواهند شد و تو هم مثل پدرت هستى . » « 1 »\r\nبايد به خاطر داشت كه بردگى نيز تأثيرات گوناگونى بر مردان و زنان\r\n\r\n\r\n","description":"","footnote":"\r\n( 1 )  - Ibid . \r\n","page_name":" 214 ","page_number":214},
  {"content":"\r\n\r\nمىگذارد . زنان حتى در شرايط بردگى نيز مىتوانستند از اساسىترين نقش جنسيتى خود بهره‌مند شوند ؛ آنها مىتوانستند مادر شوند و كودكان خود را شير دهند . اما مردان به طور كلى از هويت خود تهى مىشدند . يكى از نقشهاى اساسى آنها يعنى تأمين مالى خانواده ، بر عهده ارباب سفيدپوست بود . عملكرد اساسى ديگر آنها ؛ يعنى حفاظت كردن از خانواده ، چيزى بود كه آنها در برابر قدرت فائقه مرد سفيد پوست ، به هيچ وجه قادر به اعمال آن نبودند .\r\nبرده‌دارى و پيامدهاى آن به ما نشان مىدهد كه اگر رنج و اندوه شوهران و پدران را در نيابيم ، چه اتفاقى ممكن است ، بيفتد . مردان سفيدپوست ، در دهه 1990 ، در حال لمس اين موضوع هستند كه بىمصرف و زيادى بودن ؛ يعنى چه ، تجربه درد و رنج ناديدنى ، چه حالى دارد . همچنان كه كارفرمايان ، دولت و فرهنگ به طور فزاينده‌اى روياروى شوهران و پدران حركت مىكنند ، مردان در هر كجا به موجوداتى از كار افتاده تبديل مىشوند .\r\n\r\nدر جستجوى آسايش\r\nاين مردان از كار افتاده با اندوه و نوميدى خود چه مىكنند ؟ در دهه 1990 ، ميليون‌ها پدر تحقير شده و آواره فهميده‌اند كه چه وضعيتى حاكم است . آنها كه به طور فزاينده از فرهنگ سكولارى كه منكر مشروعيت غم و درد آنها است ، دورى مىجويند ؛ به‌تازگى به اين باور رسيده‌اند كه هيچ‌كس غير از خداوند به آنها گوش نمىدهد .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nدليل آنكه شاهد رشد انفجار گونه جنبشهاى معنويت و همبستگى مردانه هستيم ، مىتواند همين باشد . در اكتبر 1995 بيش از 800000 مرد در راهپيمايى يك ميليونى « 1 » كه از سوى سازمان امت اسلام « 2 » حمايت مىشد ، شركت كردند و در همان سال 825000 مرد ، در مراسمى كه از سوى سازمان وفاداران به پيمان « 3 » در ورزشگاههاى سراسر كشور برگزار شد ، حضور يافتند . شمار عظيمى از مردان به دنبال يافتن آرامش در برادرى هستند و رو به سوى خداى خود مىآورند . فقط ممكن است مسيح يا الله به صورتى براى آنها ظهور پيدا كند كه براى كارفرمايان ، دولت و رسانه‌ها دردسرساز شود .\r\nعرصه سياسى هيچ گاه تا اين اندازه خالى از كمك و يارى نبوده است . پيش‌تر در اين كشور ، مردان براى كمك به سوى كنگره و اتحاديه‌هاى كارگرى دست دراز مىكردند و به دنبال آن كمك صورت مىگرفت . سياستهاى دولت ، مردان را به كار بر مىگرداند و جنبش كارگرى هم دستمزد خانوادگى را حفظ مىكرد و هم به گونه مؤثرى سهم كارگران را از درآمد ملى افزايش مىداد .\r\nزمانه به روشنى تغيير كرده است . در آمريكاى دوران مدرن ، پدران يا ناديده گرفته شده يا به وسيله كسانى كه از قدرت خود سوءاستفاده\r\n\r\n\r\n","description":"","footnote":"\r\n( 1 )  - Million Man March \r\n( 2 )  - Nation of Islam \r\nاين سازمان در سال 1930 توسط شخصى مسلمان به نام والاس فرد محمد در ديترويت آمريكا تأسيس شد .\r\n( 3 )  - Promise Keepers \r\nيك سازمان مسيحى محافظه كار براى مردان است كه در سال 1990 توسط بيل مك كارتنى در ايالت كلرادوى آمريكا تأسيس شد .\r\n","page_name":" 216 ","page_number":216},
  {"content":"\r\n\r\nمىكنند ، مورد تحقير واقع مىشوند . در برخى موارد پدران مورد تحقير قرار مىگيرند يا حتى چهره‌اى ديوگونه به آنها داده مىشود . اما در بيشتر مواقع آنها اصولًا در گفتمان‌هاى ملى ما ديده نمىشوند ، گويى ديگر وجودشان بىمصرف است . لايحه اصلاحات رفاهى سال 1996 رئيس‌جمهور كلينتون ، به ندرت اشاره‌اى به پدران مىكرد . در مسائل جدىِ در دست كار ، پدران به عنوان چيزهايى حاشيه‌اى تلقى مىشوند .\r\nهنگامى كه به رنج و اندوه مردان آسيب ديده در عرصه عمومى توجه نشود ، سر از جنبش‌هاى معنوى در خواهد آورد . ما بايد اشتياق مردان براى همبستگى با يكديگر را يك فرصت بزرگ بدانيم و از اين فرصت براى بردن آنها به سوى يك جنبش ملى والدگرى استفاده كنيم . اگر بتوانيم شرايطى را به وجود آوريم كه اجازه دهد بسيارى از مردان به پدرانى مهرورز و دلبسته تبديل شوند ، خواهيم توانست زندگى كودكان خود را تقويت كنيم ، مردان را با استحكام بيشترى پايبند زندگى مولد نماييم و ذخاير سرمايه اجتماعى خود را به گونه وسيعى افزايش دهيم .\r\n\r\n","description":"","footnote":"","page_name":" 217 ","page_number":217},
  {"content":"\r\n . \r\n","description":"","footnote":"","page_name":" 218 ","page_number":218},
  {"content":"\r\n\r\n\r\nفصل هفتم : راههاى گريز ؛ وفاداران به پيمان و امت اسلام\r\nدر نوامبر 1995 ما يك روز را با جمعى از پدران - كه عضو سازمان « وفاداران به پيمان » و « امت اسلام » بودند - گذرانديم تا بفهميم عضويت در اين جنبش‌ها براى اين مردان به چه معنى است . ما با دو نفر از اين گروه تعامل بيشترى پيدا كرديم :\r\nماركوس گلاور « 1 » ، يك گرافيست بيست و چهار ساله كه زمانى دانشجوى دانشگاه هاروارد « 2 » بوده ، به گروه امت اسلام پيوسته است ، و جيم پاپاتوماس « 3 » ، يك آمريكايى يونانىتبار نسل اولى سىوپنج ساله كه دو سال پيش از او به سازمان وفاداران به پيمان پيوسته بود . مطالبى كه در زير مىآيد ، چكيده گفتگوى ما با اين دو نفر است .\r\nكورنل وست : ماركوس ، چرا به عضويت سازمان امت اسلام درآمدى ؟\r\nماركوس گلاور : چون احساس كردم « فراخان » « 4 » انتظارات بزرگى از من به عنوان يك مرد سياهپوست دارد و اين جماعت روى من حساب مىكنند .\r\n\r\n\r\n","description":"","footnote":"\r\n( 1 )  - Marcus Glover \r\n( 2 )  - Howard University \r\n( 3 )  - Jim Papathomas \r\n( 4 )  - Louis Farrakhan  رهبر سازمان امت اسلام در آمريكا\r\n","page_name":" 219 ","page_number":219},
  {"content":"\r\n\r\nاو توانست به من ثابت كند كه معيارهاى خداوند بايد محور زندگى من باشد ، نه معيارهاى پيش‌پاافتاده دنيايى . حس همبستگى قوى در اين سازمان خيلى جالب بود و به من كمك كرد تا بدانم در دورانى خيانت‌آميز چگونه بايد مردى سياهپوست باشم . همبستگى و هميارى در اين سازمان بسيار عميق است . راهپيمايى يك ميليون مرد را در نظر بگيريد . با هيچ چيز ديگر قابل مقايسه نبود ؛ يكى از شادترين روزهاى زندگى من بود . تأثير ديدارى آن باور نكردنى بود . اصولًا چشم به ديدن آن عادت ندارد . صفوف طولانى مردان كه تا دور دستها امتداد داشت ، نمىتوانستم اين واقعيت را باور كنم ، به‌ويژه هنگامى كه داخل جمعيت شدم و متوجه شدم كه اين مردان چگونه با يكديگر برخورد مىكنند . آنها با اينكه حتى يكديگر را نمىشناختند ، به هم لبخند مىزدند و يكديگر را در آغوش مىگرفتند . اين امر موجب شد به چيزى كه ما به آن عادت داريم فكر كنم ؛ يعنى به نفرت و خشونت وحشيانه ميان ما مردان سياهپوست .\r\nآنچه من به طور عمده در اين تجمع ديدم اين بود كه مردان سياهپوست مىكوشيدند ، معيارهاى متفاوتى را براى خود داشته باشند ؛ معيارهايى والاتر . مردان سياهپوستى كه به‌تازگى مايل شده بودند خود را در برابر خداوند ، و همسر و فرزندان پاسخگو بدانند . اين معنى « امت اسلام » در نظر من است .\r\nكورنل وست : اين تظاهرات ، باشكوه بود . هيچ گاه فراموش نمىكنم كه در جايگاه ايستاده بودم و به اين رودخانه خروشان و سياه ( سياهپوستان ) مىنگريستم . زخمهايى كه اين مردان در روح خود تحمل مىكردند ، در چهره‌هايشان نمايان بود . مردانى كه صورتهاى خود را بالا گرفته بودند و در\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nحالى كه تشنه اميد و آرزو بودند ، شهد و شراب سخنان سخنرانان با جان و دل مىنوشيدند .\r\nسيلويا آن هيولت : « 1 » تو چه طور جيم ، چرا به سازمان « وفاداران به پيمان » پيوستى ؟\r\nجيم پاپاتوماس : من به منزله يك مسيحى ، يك پدر و يك شوهر به اين سازمان پيوستم . آنچه من بيش از ديگران از اين سازمان به دست مىآورم ، حمايت مردان ديگر است . توصيف اين قدرت دشوار است .\r\nكورنل وست : مگر در دنياى خارج چه مىگذرد كه تأييد ديگران وهمبستگى را اكنون اين قدر مهم كرده است ؟\r\nجيم پاپاتوماس : اين جنبش به من كمك مىكند در عصرى كه به نظر مىرسد همه چيز در حال فروپاشى است ، خانواده‌اى مستحكم بنا كنم . دنياى بيرون يك جنگل است . تعديل نيروها در محيطكار ، چيزى كه شركت من هم درگير آن است . هيچ كس در اين دوره امنيت شغلى ندارد .\r\nماركوس گلاور : من هم با برادرانم در سازمان « وفاداران به پيمان » درباره ترسى كه در محيط كار حاكم است ، همعقيده هستم . سطح ناامنى شغلى در حال حاضر بسيار بالا است . من كه يك فارغ التحصيل هستم فعلًا شغل خوبى دارم و در بخش گرافيك يك شركت انتشاراتى كار مىكنم . آنجا يك بخش كوچك است و فقط همين امسال چندين مورد تعديل داشته‌ايم . همكارانى را كه خوب مىشناسم ، افرادى واقعاً مولد ، همين تازگى اخراج\r\n\r\n\r\n","description":"","footnote":"\r\n( 1 )  - Sylvia Ann Hewlett \r\n","page_name":" 221 ","page_number":221},
  {"content":"\r\n\r\nشده‌اند . هيچ دليل قانع كننده‌اى هم براى اين كار وجود ندارد ، زيرا وضعيت شركت خوب است . به هرحال ، نتيجه اين وضع براى من حجم زيادى از استرس و تشويش است . آيا فردا ، وقتى پا به اداره مىگذارم ، كارم سر جاى خود باقى است ؟ با يك بچه و همسرى بيكار اگر كار خود را از دست بدهم چه خواهم كرد ؟\r\nسيلويا آن هيولت : آيا مديران ارشد شركت شما هم اخراج مىشوند ؟\r\nماركوس گلاور : شوخى مىكنى ؟ درست هفته پيش وقتى داشتم اتومبيل خود را در پاركينگ شركت پارك مىكردم ، مدير شركت هم اتفاقى اتومبيل خود را در كنار اتومبيل من پارك كرد ؛ يك اتومبيل بنتلى « 1 » دويست هزار دلارى . او اخيراً به يك منزل چهار ميليون دلارى هم نقل مكان كرده است . هيچ معنا ندارد تعداد اندكى بتوانند در چنين تجملات باورنكردنى زندگى كنند در شرايطى كه اين همه مرد و زن زحمتكش در حال آسيب ديدن هستند .\r\nكورنل وست : آيا جدال‌هايى كه در بيرون رخ مىدهد ، بيشتر اقتصادى هستند و عموماً در محيط كار متمركز مىباشند ؟\r\nجيم پاپاتوماس : فكر نمىكنم ، بيشتر ما مردان با يك سوگيرى شديد ضد مرد در فرهنگ سكولار روبه‌رو هستيم . در اين فرهنگ مردان بخشى از مشكل هستند ، مردان بايد بيشتر شبيه زنان بشوند ، آنها خوب نيستند ، آنها\r\n\r\n\r\n","description":"","footnote":"\r\n( 1 )  - Bentley \r\nيك كارخانه اتومبيل سازى قديمى در انگلستان كه از سال 1998 تحت شركت فولكس واگن آلمان قرارگرفته است .\r\n","page_name":" 222 ","page_number":222},
  {"content":"\r\n\r\nبايد به دور انداخته شوند . من فكر مىكنم بسيارى از مردان كه من هم يكى از آنها هستم ، ياد گرفته‌اند از اين پيامها بيزار باشند .\r\nسيلويا آن هيولت : بخشى از مسئله اين است كه فمينيست‌ها - كه من در اينجا خود را از آنها مىدانم - داراى بدبينى عميقى نسبت به دين هستند ، زيرا در طول تاريخ ، از دين براى مهاركردن و ارعاب زنان استفاده شده است .\r\nجيم پاپاتوماس : اما اين جنبش به دنبال چنين چيزى نيست . گوش كنيد ، اين آن چيزهايى است كه « وفاداران به پيمان » از مردان مىخواهند انجام دهند : احساسات خود را نشان دهيد ، بسيار زياد ارتباط برقرار كنيد ، با همسر خود با عشق و احترام برخورد كنيد ، وقت زيادى را با كودكان خود سپرى كنيد ، هنگامى كه اشتباه كرديد عذرخواهى كنيد ، به تعهدات خود پايبند باشيد و به ياد داشته باشيد كه مكان واقعاً مهم ، خانه است نه محيط كار يا ميدان ورزش . آيا اينها ستمگرانه است ؟\r\nسيلويا آن هيولت : نه ، اين بيشتر شبيه همان چيزى است كه از ديرباز زنان در جنبش فمينيسم از مردان انجام آن را مىخواسته‌اند .\r\nجيم پاپاتوماس : اكنون من مىكوشم يك شوهر و پدر خوب و مردى قوى باشم . من فكر مىكنم كليد اين امر بندگى خداوند است ، يك مرد هم مىتواند رياست خانواده ، خود را داشته باشد و هم به آنها خدمت كند . مسيح كه بود ؟ او يك بنده بود . او خود را وقف بهبود بشريت كرد . هنگامى كه ما از رهبرى مردان سخن مىگوييم ، منظورمان همين است . ما مردان قرار است به اندازه كافى مرد باشيم تا تمام توان خود را صرف\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nخانواده‌هايمان كنيم . ما قرار است همسر و فرزندان خود را مقدم بداريم . ما مسئوليت داريم بفهميم انتظارات همسرانمان چيست و سپس با تمام قدرت در جهت اجابت آن برآييم ؛ نه فقط نيازهاى مادى و مالى ، بلكه نيازهاى معنوى و عاطفى نيز . اين يك مثال كوچك است ، اما اگر همسر من روز دلسرد كننده‌اى را در محل كار خود گذرانده بود ، من بدون توجه به اينكه روز كارى خودم تا چه اندازه سخت بوده ، واقعاً مىكوشم به حرفهاى او گوش بدهم و نيازهاى او را پاسخ بگويم .\r\nكورنل وست : من يكى نسبت به اين الگوى رهبرى مردانه خدمتگزارانه احساس نزديكى مىكنم . اين الگو مىتواند عميقاً متفاوت از يك رهبرى مردسالارانه باشد . اين تعريف كه پرقدرت‌ترين مرد كسى است كه بيش از همه خدمت مىكند ، مهم است .\r\nماركوس گلاور : اما ما هنگام تلاش براى اينكه نشان دهيم مردى نيرومند هستيم ، تنها مخالف فرهنگ نيستيم ، بلكه مخالف دولت نيز هستيم . من نمىتوانم ميان سياستهاى دولت و آنچه بر سر خانواده آمريكايى آفريقايىتبار آمده است ، به ويژه بر سر شوهران و پدران ، رابطه‌اى نبينم .\r\nابتدا جريان برده‌دارى بود ، با آن رويه در هم پاشيدن خانواده‌هاى سياهپوست ، به حراج گذاشتن فرزندان آنها يكى پس از ديگرى ، جدا كردن والدين . اين نظام از خارج تحميل نشده بود ، توسط دولت خودمان اعمال و حمايت مىشد .\r\nدر دوران مدرن ، برده‌دارى نداريم ، سيستم رفاهى داريم كه درست در همان جهت خدمت مىكند . دولت برخى مزايا را ميان خانواده‌هاى نيازمند\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nتوزيع مىكند ، اما فقط به يك شرط و آن اينكه شوهران و پدران خانه را ترك كنند . من مادرانى را مىشناسم كه مجبور هستند انكار كنند شوهر دارند ، مجبور هستند وانمود كنند فرزندانشان پدر ندارند ، تا جان به در برند . اين نظام احمقانه را دولت ما بر پا داشته است و از آن حمايت مىكند . اين هيچ معناى ديگرى ندارد مگر آنكه اعتقاد داشته باشيد ، همچنان كه من اعتقاد دارم ، هدف ديگرى در پشت آن وجود دارد ؛ و آن اينكه ما جماعت سياه را عليه يكديگر ناتوان و پراكنده نگه دارد .\r\nبه نظر نمىرسد سياستمداران بر چنين مسائلى تمركز كنند . آيا علت اين است كه آنها اين وضعيت را نمىبينند يا براى قربانيان آن ارزشى قائل نيستند ؟ علت هر چه باشد ، دشوار است كه پيامدهاى آن را انكار كرد . چنين مىنمايد كه اين كشور يك سياست رسمى داشته است ، سياستى كه به دويست سال پيش برمىگردد ، درهم‌شكستن خانواده آمريكايىِ آفريقايىتبار و نابود كردن مردان آمريكايىِ آفريقايىتبار .\r\nكورنل وست : سازمان « امت اسلام » چگونه مىتواند آثار اين آسيب‌ها را از بين برد ؟\r\nماركوس گلاور : ما به خودمان مىپردازيم . محور فعاليت اين سازمان خودانضباطى است . هنگامى كه تو به اين سازمان مىپيوندى ، بايد همه نوع رفتار بد را ترك كنى ؛ نوشيدن مشروبات الكلى ، دود و دم و زناكارى . هنگامى كه من يك فرد بىريشه و متحير بودم ، اين امر به من كمك كرد تا فردى مسئول و پايبند شوم . ديگران را نيز مىتواند كمك كند .\r\nاين دو فرد جوان قبلًا هرگز يكديگر را نديده بودند . در واقع پيش از\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nاين نشست ، درباره سازمانهاى يكديگر نيز اطلاع چندانى نداشتند . با وجود اين ، شباهتهاى آنها شگفت‌انگيز است . نبود امنيت شغلى و زياده‌خواهى مديران موضوعاتى بودند كه همچون ضربات طبل در جريان گفتگوى ما تكرار مىشدند . به نظر مىرسيد اين مردان و ديگر افراد گروه دقيقاً آتش جنگ تمام‌عيارى را كه جامعه عليه شوهران و پدران برافروخته است ، لمس كرده‌اند . آنها در احساس ديگرى نيز مشترك بودند و آن اينكه تنها پناهگاه در اين زمانه فريبكار و غدار ، ايمان آنها است . آنها از اصول سياسى و دموكراسى ما دست شسته‌اند .\r\n\r\nورزشگاه شى ، « 1 » 1996\r\nبيل مك كارتنى « 2 » ، با صداى گرفته جمعيت حاضر در ورزشگاه شى را مورد خطاب قرار مىدهد . 35000 مخاطب مشتاق مرد به سخنان او گوش مىدهند . شور و شوقى آرام ورزشگاه را پركرده است . آنان آشكارا مىگريند ، دست در دست هم مىنهند و يكديگر را در آغوش مىكشند . آنها با اشكهايى كه بر گونه‌هايشان مىلغزد ، بدون احساس خجالت فرياد مىكشند : « مسيح ، مسيح ، ما تو را دوست داريم . »\r\nمحور اين رويداد « فروريختن ديوارها » ميان مردان و زنان ، ميان سياهان و سفيدپوستان بود . اسقف واشنگتن بون « 3 » موضوع « آنچه لازم است براى\r\n\r\n\r\n","description":"","footnote":"\r\n( 1 )  - Shea Stadium \r\n( 2 )  - Bill Mecartney  نام رهبر سازمان وفاداران به پيمان\r\n( 3 )  - Washington Boone \r\n","page_name":" 226 ","page_number":226},
  {"content":"\r\n\r\nخانواده خود انجام دهيد » را با پخش فيلمى بر پرده عظيم ورزشگاه مورد بحث قرار داد . او مخاطبان مرد را مورد پرسش قرار داد كه « آخرين بارى كه تمام روز را با همسر خود گذرانديد ، كى بود ؟ آيا پسرتان شما را به عنوان يك الگوى رفتارى مىبيند ؟ آيا دخترتان مايل است با مردى مانند شما ازدواج كند ؟ وقتى نوبت به خانواده مىرسد ، عمل شما بايد با گفتار شما يكى باشد . نحوه ارتباط برقرار كردن شما با همسر و فرزندانتان نخستين ميوه رابطه شما با خداوند است و لازم است خود را پاسخگو بدانيد . »\r\nدر اين رويداد ، بيل مك كارتنى ، مؤسس و رئيس سازمان « وفاداران به پيمان » خود به موضوع نژاد پرداخت . در مصاحبه‌اى نيمروزى در همان روز ، او با حرارت از شوق خود براى آشتى ميان نژادها و اين كه چه قدر اين امر « براى خداوند عزيز و به خواست او نزديك » است ، سخن گفت .\r\nاز آنجا كه يكى از اهداف مورد تأكيد تظاهرات ورزشگاه شى اتحاد ميان نژادها بود ، تركيب شركت كنندگان در اين تظاهرات ، نشان دهنده اين هدف بود . مردان رنگين‌پوست حدود يك چهارم جمعيت را تشكيل مىدادند و بخشهايى از برنامه به زبان اسپانيايى و كُره‌اى انجام گرديد . نكته برجسته اين تظاهرات كنفرانس خبرى مك كارتنى به همراه چهل كشيش آفريقايى و لاتين‌تبار از منطقه نيويورك بود . آنها همگى پيمان بستند تا با نفرت نژادى ، از طريق متحول كردن قلب مردان و طلب بخشش و آشتى ، مقابله كنند . جرومى گرين ، « 1 » يكى از كشيش‌هاى شركت كننده هم از اين كنفرانس خبرى به وجد آمده و هم دچار افسردگى شده بود . او اظهار كرد :\r\n\r\n\r\n","description":"","footnote":"\r\n( 1 )  - Jerome Green \r\n","page_name":" 227 ","page_number":227},
  {"content":"\r\n\r\n« اين يك رويداد تاريخى است . من از اين كه اينجا در كنار برادران سياهپوست و سفيدپوست هستم ، احساس غرور مىكنم . گرد هم آوردن اين مردان كار آسانى نيست . اما چه طور شده كه مطبوعات و رسانه‌ها در اين كنفرانس خبرى پيدايشان نشده است ؟ به شما مىگويم چرا ؟ به اين علت كه چيز خوبى در جريان است . مطبوعات فقط وقتى علاقه از خود نشان مىدهند كه ما همچون درندگان باشيم . » در اين كنفرانس خبرى ، مطبوعات مذهبى و تعدادى از خبرنگاران روزنامه‌هاى محلى حضور داشتند ، اما از نيويورك تايمز ، شبكه‌هاى عمده تلويزيونى يا مجلات خبرى ملى اثرى نبود .\r\nبه‌رغم اين واقعيت كه در طول شش سال گذشته نزديك به 3 ميليون نفر در مناسبت‌هاى وفاداران به پيمان شركت كرده‌اند ، براى جريان قدرت دشوار است كه اين جنبش را جدى بگيرد . گزارش گردهمايىهاى وفاداران به پيمان در مطبوعات معتبر سانسور مىشود و تلاش بر آن است كه اين جنبش را به عنوان حركتى ضد سقط جنين و ضد همجنس‌بازى تخطئه كنند . اما اين سازمان نه تنها به سرعت رشد كرده ، بلكه به طور چشمگيرى پشتيبان توانمندىهاى والدگرى است .\r\nكنفرانس‌هاى وفاداران به پيمان معمولًا در ورزشگاههاى بزرگ و در فضاى باز برگزار مىشود . بزرگ‌ترين مراسم آنها در روز 5 اكتبر 1997 در واشنگتن برگزار شد كه در آن حدود 700000 مرد شركت داشتند . ناظران قدرت اين صحنه را چنين توصيف مىكردند : صدها هزار مرد مسيحى در حالى كه يكديگر را در آغوش مىكشيدند ، آواز مىخواندند و براى گناهان خود و گناهان جامعه سكولار و آسيب‌زده آمريكا آمرزش\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nمىطلبيدند .\r\nهدف اين سازمان استفاده از ايمان مذهبى براى بازيابى و احياى روابط فردى است ، و رهبران آن مصمم هستند به مردان بياموزند چگونه در برابر خداوند ، همسر و فرزندان خود مسئول باشند . مأموريت اصلى اين جنبش به وجود آوردن « مردانى تمام عيار » است كه با وفادارى به هفت پيمان ، متعهد به زندگى خداپسندانه‌ترى گردند : از طريق عبادت ، پرستش و نيايش ، عيسى مسيح را ارج نهند ؛ روابطى انسانى با ديگر مردان داشته باشند ؛ پاكيزگى روحى ، اخلاقى و جنسى را پيشه كنند ؛ از طريق عشق ، حمايت و ارزشهاى دينى ، زندگى زناشويى و خانوادگى مستحكمى بنا كنند ؛ از كليسا با وقتگذارى و كمك مالى حمايت كنند ؛ از موانع نژادى و فرقه‌اى براى نشان دادن وحدت دينى ، بگذرند و با اطاعت از فرمانهاى حضرت مسيح جهان را تحت‌تأثير قرار دهند .\r\n\r\nجاذبه « وفاداران به پيمان »\r\nدر اين تشكيلات چه چيز وجود دارد كه اين‌چنين شمار وسيعى از مردان را به خود جذب مىكند و چنين واكنشهاى ژرفى را در بسيارى از آنها بر مىانگيزد ؟ اين جنبش پيش و بيش از هر چيز ، دل نگرانىها و ناامنىهاى عميق زندگى مردان را مورد خطاب قرار مىدهد .\r\nپاپاتوماس شرح مىدهد كه عضويت در اين سازمان تا چه اندازه به او كمك كرده است تا با بىثباتىهاى زندگى خود دست‌وپنجه نرم كند . او مىگويد : « من از انرژى سرچشمه گرفته از اين جنبش به ويژه پيوندهاى\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nمردانه ، براى تجديد ايمان خود و ارتباط دوباره با خداوند استفاده مىكنم . » او شرح مىدهد كه چگونه او و چهار عضو ديگر سازمان ، يك گروه نيايشگر را در محل كار به وجود آورده‌اند . « ما اغلب در وسط روز يكديگر را مىبينيم و با هم عبادت مىكنيم . اين كار فقط چند دقيقه طول مىكشد ، اما روح را آرامش مىبخشد و متعالى مىكند . » « 1 »\r\nجنبش وفاداران به پيمان ، در طول حيات كوتاه خود انتقادهاى خصمانه‌اى دريافت كرده است . مواضع مك كارتنى ( رئيس اين سازمان ) در مخالفت با سقط جنين و همجنس‌بازى سبب شده تا اين سازمان را به سياستها و سياستمداران جناح راست منتسب كنند . اما مسئولان سازمان وفاداران به پيمان ، از اينكه حركت آنها را چيزى غير از يك جنبش معنوى بدانند ، آزرده خاطر مىشوند . پاپاتوماس مىگويد : « هفت پيمان راههايى براى كمك و حل مسائلى است كه سياستمداران نمىتوانند آن را لمس كنند . جهت‌گيرى رسانه‌ها ممكن است جنبش‌هاى معنوى را با واژه‌هاى سياسى توصيف كند ، اما درست نيست كه اين جنبش را وابسته به جمهورىخواهان يا دموكراتها بدانيم . بسيار ناراحت كننده است كه بشنويم تحليلگران اين‌گونه سخن مىگويند . » « 2 »\r\nاتهام ديگرى كه در نخستين روزهاى اين جنبش به آن وارد مىكردند ، اين بود كه آن را دستوركارى نژادپرستانه براى مردان سفيدپوست قلمداد\r\n\r\n\r\n","description":"","footnote":"\r\n( 1 ) - اين رفتار نشان مىدهد جريانهايى كه از وضعيت حاكم بر دنياى مادى غرب به تنگ آمده‌اند ، به احكامى كه دين مبين اسلام در 1400 سال پيش براى رستگارى بشر وضع كرده ، نزديك شده‌اند . [ مترجم 
  ]\r\n( 2 ) - نكات مطرح شده در ميزگرد .\r\n","page_name":" 230 ","page_number":230},
  {"content":"\r\n\r\nكنند . در سال 1993 و 1994 اكثر كسانى كه در مراسم اين سازمان حضور پيدا مىكردند ، سفيدپوست بودند . اما همچنان كه در جريان تظاهرات ورزشگاه شى در سپتامبر 1996 مشخص شد ، يكى از چيزهايى كه سازمان وفاداران به پيمان بر آن تأكيد مىكند ، آشتى نژادها است . رئيس هيأت مديره اين سازمان يك سياهپوست است و تقريباً نيمى از سخنرانان مراسم آن در سال 1997 سياهپوست يا از نژاد آمريكاى لاتين بودند .\r\nاتهامات مبنى بر جناح راست افراطى بودن يا نژادپرستى تقريباً به طور مرتب اين جنبش را آزرده است ، اما شايد رايج‌ترين انتقادى كه سازمان وفاداران به پيمان با آن روبه‌رو است ، مربوط به نگرش آن درباره زنان باشد . فمينيست‌ها و همپيمانان چپگراى آنها از اين فكر كه يك گروه بخواهد مردان را ترغيب به تأكيد مجدد بر نقش رهبرى مرد در خانواده كند ، آزرده خاطر مىشوند . اما دقيقاً آنچه اين واژه براى وفاداران به عهد در بر دارد ، موضوعى قابل بحث است . براى مك كارتنى و بسيارى ديگر از مردان اين جنبش ، « رهبرى خدمتگزارى است . رهبر بودن براى مرد به معناى خدمت به همسر است . » « 1 » اما گروههاى فمينيستى اين توضيح را درست نمىدانند . بنا به گفته رزمارى دمپزى ، نايب رئيس سازمان ملى زنان ، « اين پيام كه مردان بايد كنترل خانواده را باز پس گيرند ، . . . پيامى ضد زن است كه تقريباً آشكارا بيان مىشود . » « 2 »\r\n\r\n\r\n","description":"","footnote":"\r\n( 1 )\r\n - Gustav Niebuhr , \" Men Crowd Stadiums to Fulfill Their Souls , New York Times , Aug . 6 , 1995 , p . 30 . \r\n( 2 )\r\n - Laurie Goodstein , \" Men Pack RFK on Promise of Religious Renewal , \" Washington Post , May 28 , 1995 , p A 1 . \r\n","page_name":" 231 ","page_number":231},
  {"content":"\r\n\r\nسازمان ملى زنان در نشست ماه ژوئن 1997 خود ، برنامه مبارزه با سازمان وفاداران به پيمان را اعلام كرد . اعضاى شركت‌كننده در نشست ، قطعنامه‌اى را با اكثريت قاطع به تصويب رساندند كه سازمان وفاداران به پيمان را « بزرگ‌ترين خطر براى حقوق زنان » اعلام مىكرد . در همين نشست ، سازمان ملى زنان از آغاز اقداماتى براى افشاى دستور كار جنبش وفاداران به پيمان كه به نحو فريبكارانه‌اى خود را بىآزار جلوه مىدهند ، خبر داد .\r\nروشن است كه سازمان وفاداران به پيمان اين پيام را به مردان مىدهد كه خانواده‌هاى خود را رهبرى كنند ، اما بنا به گفته بسيارى از مردان عضو اين جنبش ( و همسران آنها ) ، الگوى رهبرىاى كه اين سازمان پيشنهاد مىكند الگوى يك ارباب سلطه‌جو نيست . اين الگو الهام گرفته از جمله‌اى از مسيح است كه مىگفت آمده است « نه براى آن كه در خدمت او باشند ، بلكه براى آن كه خدمت كند . » « 1 » همسران مردان عضو اين جنبش ، اين مفهوم از خدمتگزارى را عميقاً مورد تقدير قرار مىدهند . سيسى وانگ ، از هوستونِ تگزاس ، مىگويد 14 سال زندگى رنج‌آور و ويران كننده‌اى با شوهرش لارى داشت . پس از يك ماجراى به شدت خشونت‌آميز ، كشيش ، خانواده لارى را به يكى از جلسات وفاداران به پيمان مىبرد . اكنون سيسى اظهار مىكند كه شوهرش يك شخصيت اصلاح شده است ، در واقع ، گاهى او آنقدر عاشق پيشه و پرتوجه مىشود كه سيسى را شرمنده مىكند . « 2 »\r\n\r\n\r\n","description":"","footnote":"\r\n( 1 )  - Roundtable discussion . \r\n( 2 )\r\n - Ron Stodghill II , \" God of Our Fathers : The Promise Keepers Are Bringing Their Manly Crusade to Washington , \" Time , Oct . 6 , 1997 , p . 7 . \r\n","page_name":" 232 ","page_number":232},
  {"content":"\r\n\r\nاما از نظر ليبرال‌ها ، نكته مورد منازعه درباره جنبش وفاداران به پيمان حاشيه فرهنگى آن است . اصولًا يك گروه چپگراى تأثيرگذار ، مخالف هرگونه ايده‌اى است كه ريشه در شور مذهبى داشته باشد و مخالف هر نظام اعتقادى است كه وفادارى خانوادگى را بيش و پيش از حقوق و آزاديهاى فردى مورد تأكيد قرار دهد . » « 1 »\r\nفمينيست‌ها ممكن است ، بنا به دلايل قابل دركى ، در گرايشهاى خود به شدت سكولار باشند . در نتيجه ، براى جماعت مترقى بسيار دشوار است باور كنند خداوند مىتواند مهربان باشد ، چه رسد به آنكه او را نيرويى الهام‌بخش در زندگى مردان و زنان به شمار آورند . اصولًا فمينست‌ها علاقه‌اى به آن ندارند كه بيينند مردان در انديشه‌ها و در روابطشان « خداگونه‌تر » شده‌اند . « 2 »\r\nهمچنين براى فمينست‌ها دشوار است كه از مفاهيم حقوق فردى به مفاهيم همبستگى خانوادگى تغيير موضع دهند . فمينيسم بر حقوق برابر و بر فرصتهاى برابر تأكيد مىكند و بنابراين به آسانى مىتوان فهميد چگونه فردى كه بر به دست آوردن برابرى تاكيد دارد ، ممكن است نقش‌هاى همسرى و مادرى را به جاى آن كه بخشى از راه‌حل بداند ، بخشى از مشكل تلقى كند . پس از آغاز دهه 1960 و انتشار كتاب راز و رمز زنانگى ، « 3 » اثر بتى\r\n\r\n\r\n","description":"","footnote":"\r\n( 1 )  - Jane Flax ,  \"\r\n The Family in Contemporary Feminist Thought : A Critical Review , \r\n\"\r\n in The Family in Political Thought , ed . Jean Bethke Elshtain ( Amherst : University of Massachusetts Press , 1982 ) . \r\n( 2 )\r\n - Don S . Browning , Bonnie J . Miller - McLemore , Pamela D . Couture , K . Brynolf , and Robert M . Franklin , From Culture Wars to Common Ground ( Louisville , Ky . : Westminster John Knox Press , 1997 ) , pp . 157 - 90 . \r\n( 3 )  - The Feminine Mistique \r\n","page_name":" 233 ","page_number":233},
  {"content":"\r\n\r\nفريدان ، « 1 » بخش مهمى از افكار فمينيستى ، نقشهاى خانوادگى زنان را ذاتاً ظالمانه به شمار آورد . دست‌كم براى برخى فمينيست‌هاى مدرن ، جاده منتهى به آزادى ، رابطه‌اى تنگاتنگ با وظيفه فاصله گرفتن از مردان و حتى از كودكان و بنا كردن وجودى خودمختار دارد . اكنون چگونه از اين زنان مىتوان انتظار داشت تغيير جهت دهند و در پروژ ايجاد شكل جديد و بهترى از تعامل درون خانوادگى با مردان همصدا شوند ؟\r\nاين پرسشها موانع بنيادينى را تشكيل مىدهند كه چپگرايان را حتى از گوش فرادادن به سخنان وفاداران به پيمان باز مىدارد ، چه رسد به آنكه زمينه مشتركى با آنان ايجاد كنند . اين امر جاى تأسف بسيار دارد ، زيرا اگر علاقمند به ارتقاى ذخاير توانمنديهاى والدگرى در كشور هستيم ، جاى تعامل بسيار با چنين جنبشهايى وجود دارد . به‌رغم تلاشهاى فمينيسم ، مادران مجرد در حال تكاپوى كمرشكنى هستند ؛ خانواده‌هاى زن سرپرست فقيرتر از خانواده‌هاى دو سرپرست و بيش از آنها آماج خشونت هستند و كودكان اين خانواده‌ها به شكلهاى گوناگون در معرض خطر قرار دارند . حتى اگر يك مادر ، هويت مستحكم و مستقلى براى خود ايجاد كرده باشد ، هنگامى كه داراى رابطه‌اى پايدار و مهرآميز با پدر فرزند خود باشد ، وضعيت بهترى خواهد داشت .\r\nبنابراين ، تلاش براى ايجاد شمار بيشترى از اين روابط پايدار و مهرآميز ، عاقلانه به نظر مىرسد . براى اين كار ، ممكن است لازم باشد براى جنبه‌هايى\r\n\r\n\r\n","description":"","footnote":"\r\n( 1 )  - Betty Friedan  نويسنده و فعال فمينيست آمريكايى ( 2006 - 1921 )\r\n","page_name":" 234 ","page_number":234},
  {"content":"\r\n\r\nاز جنبش وفاداران به پيمان كه تمايل مردان به خدمت به خانواده‌هايشان را افزايش مىدهد ، اندكى مشروعيت قائل شويم و از آن حمايت كنيم .\r\nهمچنان كه كتلين پاركر ، « 1 » سرمقاله نويس نشريه اورلاندو سنتينل « 2 » اشاره مىكند ، « اگر نيم ميليون مرد سفيدپوست هر سال پيمان ببندند كه براى سازگارى نژادى كار كنند ، زمان بيشترى را با كودكان خود بگذرانند ، به جاى آنكه دست به خشونت بزنند دست به دعا بردارند و به جاى آنكه به گوشه عزلت پناه ببرند ، در صدد اصلاح زندگى زناشويى معيوب خود باشند ، چه كسى وضع بدترى پيدا مىكند ؟ ممكن است من چيزى را از دست بدهم ، اما اين چيزها براى من طنين پيشرفت دارد . » « 3 » يك چيز مسلم است و آن اينكه اگر ليبرال‌ها ، فمينيست‌ها ، اتحاديه‌هاى كارگرى و ديگران نتوانسته‌اند پاسخگوى تألمات روحى مردان منزوى و بريده از زندگى باشند ، گروههاى ديگر مطمئناً خواهند توانست .\r\n\r\nامت اسلام\r\nجنبش وفاداران به پيمان تنها گريزگاه شوهران و پدران سرخورده و ناراضى نيست . ميزان انزوايى كه مردان امروزى آن را حس مىكنند به اندازه‌اى است كه اكنون دو جنبش عمده پاسخگوى اشتياق آنها براى پيوند با جامعه است . در سالهاى اخير ، جنبش امت اسلام ، آرامشى را براى مردان سياهپوست - بيشتر به همان شيوه جنبش وفاداران به پيمان براى مردان\r\n\r\n\r\n","description":"","footnote":"\r\n( 1 )  - Kathleen Parker \r\n( 2 )  - Orlando Sentinel \r\n( 3 )  - William R . Mattox , Jr . ,  \"  Christianity Goes to the Playoffs ,  \"  American Enterprise , Nov . / Dec . 1995 , p . 41 . \r\n","page_name":" 235 ","page_number":235},
  {"content":"\r\n\r\nسفيدپوست ( و شمار روبه‌افزايشى از مردان رنگين پوست ) - به ارمغان آورده است . امت اسلام با تمام توان مىكوشد ارزش و كرامت مردان سياهپوست را مورد تأكيد قرار دهد و اهتمام آنان را به پذيرش مسئوليت در برابر همسر و فرزندان‌شان تقويت نمايد .\r\nما براى نخستين بار ماركوس گلاور را در بحث ميزگرد خود ديدار كرديم . او يك مبلغ پاره‌وقتِ امت اسلام و نيز يك گرافيست است . عضويت در اين سازمان به او احساس هويت و ارزش فردى را كه به دنبال آن بود ، اما در هيچ كجاى ديگر پيدا نكرده بود ، اعطا مىكرد . وى مىگويد : « من نظم و انضباط امت اسلام را تحسين مىكردم . من در نوزده سالگى ؛ يعنى برهه‌اى از زندگىام كه به شدت نياز به كسى داشتم كه معيارهاى محكمى براى من مشخص كند ، به اين جنبش پيوستم . در سازمان امت اسلام اگر تو را در حال نوشيدن مشروبات الكلى ، دروغ گفتن ، يا گرفتن نمره‌هاى بد ببينند ، عنصر نامطلوب تلقى خواهى شد . خيلى خوب است كسى به اندازه كافى به تو اهميت بدهد كه بگويد ، صبح ساعت پنج بيدار شو و عبادت كن يا سخت تلاش كن و نمره‌هاى خوبى به دست آور . واقعيت آن است كه تو نمىتوانى با كارنامه‌اى بد عضو سازمان باشى . اين نوع فلسفه چيزى بود كه به آن نياز داشتم . » « 1 »\r\nماركوس رويكرد سياسى سازمان امت اسلام را مورد ترديد قرار مىدهد و تاكيد مىكند كه « امت اسلام يك سازمان سياسى نيست ، يك سازمان دينى است . »\r\n\r\n\r\n","description":"","footnote":"\r\n( 1 )  - Roundtable discussion . \r\n","page_name":" 236 ","page_number":236},
  {"content":"\r\n\r\nهمسر ماركوس قدردان حمايتِ سازمان امت اسلام از خانواده سنتى است كه سبب شده الگوى مادر مجرد بودن در خانواده او كه به چندين نسل مىرسد ، در هم شكسته شود . او مىگويد : « از بركت اين سازمان ، شوهر من انگيزه پيدا كرده است دو شغل داشته باشد تا من بتوانم پسرمان را به شايستگى بزرگ كنم . من تا براى هميشه ممنون هستم . » « 1 »\r\n\r\n\r\n","description":"","footnote":"\r\n( 1 )  - Ibid . \r\n","page_name":" 237 ","page_number":237},
  {"content":"\r\n . \r\n","description":"","footnote":"","page_name":" 238 ","page_number":238},
  {"content":"\r\n\r\n\r\nبخش چهارم : بازسازى شبكه مراقبت از كودك\r\n\r\n","description":"","footnote":"","page_name":" 239 ","page_number":239},
  {"content":"\r\n . \r\n","description":"","footnote":"","page_name":" 240 ","page_number":240},
  {"content":"\r\n\r\n\r\nفصل هشتم : والدين چه مىخواهند ؟\r\nبه‌رغم تمام لفاظىهايى كه درباره ارزشهاى خانواده صورت مىگيرد ، تقريباً هيچ اطلاعات موثقى درباره آنچه والدين ، به عنوان يك مجموعه منسجم ، از دولت و جامعه انتظار دارند يا به آن نيازمند هستند ، در دست نيست . كمترين چيزى كه مىتوان گفت ابراز شگفتى است . با توجه به اينكه در عصرى زندگى مىكنيم كه جمهورىخواهان و دموكراتها در يك رقابت جانانه براى آنكه مدافع « واقعى » ارزشهاى خانواده باشند ، گوى سبقت از يكديگر مىربايند ، حيرت‌آور است كه هيچ‌كس به خود زحمت نداده است تا نظر كسانى را كه در خط مقدم هستند ( مادران و پدران ) بپرسد . بنابراين ، ما تصميم گرفتيم ابتكار عمل خود در زمينه توانمندسازى والدين را دقيقاً با انجام اين كار آغاز كنيم . سياستمداران وقت بسيارى را صرف سخن گفتن درباره والدين و خطاب به آنها مىكنند . ما فكر كرديم ايده خوبى است كه واقعاً به سخن آنها گوش فرا دهيم .\r\nدر تابستان سال 1996 نخستين نظرسنجى كشورى را درباره اولويت‌هاى سياسى والدين انجام داديم . اين پژوهش كه با حمايت « انجمن ملى\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nوالدگرى » « 1 » صورت مىگرفت ، درست پيش از انتخابات رياست جمهورى به اجرا درآمد و گروه هدف ، والدين آمريكايى طبقه ميانه ؛ يعنى كسانى بودند كه درآمد خانوار آنها بين 20000 تا 100000 دلار بود . ما همچنين مجموعه‌اى از گروههاى كانون توجه در ميان زير مجموعه‌هاى والدين را ، به عنوان يك پروژه حاشيه‌اى ، مورد پژوهش قرارداديم تا دريافت‌هاى خود را در مورد ديدگاههاى ضمنى داده‌هاى پژوهش ، غنى سازيم . نتايج اين دو تمرين بسيار شگفت‌آور است .\r\nنخستين شگفتى اين است كه هم نظرسنجى ما و هم گروههاى كانون توجه ، همصدايى چشمگيرى را ميان والدين آشكار كردند . اين به عكسِ اعتقاد رايج است كه مىخواهد نشان دهد والدين آمريكايى دچار دودستگى هستند . چنين فرضيه‌اى توسط سياستمداران ترويج مىگردد ، زيرا آنها دوست دارند در بازيهاى ايدئولوژيك خود از والدين به عنوان توپهاى فوتبال سياسى استفاده كنند ، تفاوتها را بزرگ نشان دهند و همگرايى ميان خانواده ها را كه از پيش نيز ضعيف و شكننده شده است ، دچار تشتت كنند . مادران شاغل در برابر مادران خانه‌دار ، مادران عليه پدران ، شهرنشينان در برابر حومه‌نشينان ، سياهپوستان عليه سفيدپوستان و مادران بهره‌مند از كمكهاى رفاهى در برابر همه افراد ديگر قرار داده مىشوند . ( مادران بهره‌مند از كمك‌هاى رفاهى به عنوان بارى بسيار سنگين بر دوش خانواده‌هاى معمولى آمريكايى به تصوير كشيده مىشوند كه سبب افزايش مالياتها و پايين آمدن استانداردهاى زندگى مىشوند )\r\n\r\n\r\n","description":"","footnote":"\r\n( 1 )  - National Parenting Association \r\n","page_name":" 242 ","page_number":242},
  {"content":"\r\n\r\nبه‌رغم اين باور عرفى ، يافته‌هاى ما نشان مىدهد همين كه از موضوعات داغى مانند سقطجنين بگذريم ، توافق شگفت‌انگيزى در ميان والدين وجود دارد . در موضوعات خطيرى كه زندگى روزمره ما را تقويت مىكند و تحت تأثير قرار مىدهد ، مانند سياستهاى شغلى ، سياستهاى مالياتى ، برنامه‌هاى مدارس و . . . . وحدت چشمگيرى در ميان نژادها ، طبقات و زن و مرد وجود دارد . به نظر مىرسد در اين حوزه‌هاى محورى ، والدين كارگر يا كارفرما ، والدين سياهپوست يا سفيدپوست ، مادران وپدران ، همگى دغدغه‌هاى اضطرارى مشتركى دارند و آماده هستند پشت سر يك دستور كار مشترك راهپيمايى كنند .\r\nدر بزنگاههاى سرنوشت ساز ، والدين بيش از آنكه نگران موضوعات ايدئولوژيك باشند ، علاق‌مند به كارهاى عملى هستند و همبستگى قابل توجهى از خود نشان مىدهند . براى مثال ، والدين طبقه متوسط به جاى آنكه براى افراد كم درآمدتر از خود كارشكنى كنند ، مايل به يارى آنها هستند . بر طبق پژوهش ما ، بيش از 81 درصد از مادران و پدران آمادگى دارند مدافع سياستهايى باشند كه سبب افزايش دستمزدها به گونه‌اى شود كه والدين شاغل تمام وقت قادر به كسب درآمدى بالاى خط فقر باشند . در آمريكاى سودازده امروزى ، اين يك يافته تكان دهنده و حتى افراطى است .\r\nبا توجه به اين ديدگاه مشترك ، نقاط اصلى فشار در زندگى والدين چه چيزهايى است ؟ و آنها فكر مىكنند چه نوع حمايتى بيش از همه به آنها كمك خواهد كرد تا بهتر به فرزندان خود برسند ؟ ما به اين نتيجه رسيديم كه در تمام اين كشور ، دغدغه اصلى و رو به تشديد والدين پيرامون معضل\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nوقت است كه اغلب به دليل فشار اقتصادى است و توان آنها را براى رسيدگى به فرزندان‌شان محدود مىكند . در جهانى كه به تازگى تحت سلطه فيش‌هاى حقوقىِ رو به كاهش ، هفته‌هاى كارى طولانىتر و پديد تك والدى قرار گرفته است ، مادران و پدران به سختى مىكوشند ميان تقاضاهاى دو رقيب ؛ يعنى كار وخانواده ، تعادل ايجاد كنند و در همان حال ، با آنچه كه آن را « كمبود شديد وقت لازم براى والدگرى » مىنامند نيز به جنگ بپردازند . آنها فكر مىكنند وقت آن فرارسيده است تا دولت و كارفرمايان براى كمك به آنها قدم به ميدان بگذارند . آنها نمىفهمند چرا بزرگ كردن كودك بايد چنين تقلاى ملالت‌آور و بىارج و قربى باشد .\r\n\r\nنكته‌هاى برجسته پژوهش ما\r\nنتايج نظرسنجى كه يافته‌هاى گروه كانون توجه ما نيز آن را تاييد مىكند ، در صدر فهرست خواسته‌هاى والدين ، مجموعه‌اى از سياستها را نشان مىدهد كه به طور مستقيم با كمبود وقت والدين مرتبط است . اين سياستها ، اگر كنار هم قرار گيرد ، حمايت‌هاى بيرونى را كه والدين احساس مىكنند بار مسئوليت آنها را سبك خواهد كرد ، به‌وجود مىآورد و توانايى آنها را براى اختصاص زمان بيشتر و بهترى به فرزندان خود ، به طور قابل ملاحظه‌اى بهبود مىبخشد .\r\nوالدين نياز به آن ندارند كه يك مددكار اجتماعى به آنها توضيح دهد كه كودكان سه هفته‌اى را نبايد در لانه سگ گذاشت يا نبايد كودكان هفت ساله را تنها به حال خود رها كرد . آنها لازم نيست مطالب تخصصى\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nبخوانند تا بفهمند نوجوانانى كه تنها در خانه مىمانند ، برنامه‌هاى نامناسب تلويزيونى را مىبينند ، غذاهاى ناسالم و زيان‌آور مىخورند ، روابط جنسى و مواد مخدر را تجربه مىكنند و به طور قطع تكاليف مربوط به مدرسه خود را انجام نمىدهند . اما والدين هر قدر بينش‌شان درست و انگيزه‌شان قوى باشد ، مىدانند كه نمىتوانند مسائلى را كه به دليل معضل وقت و كاهش دستمزد به وجود آمده است ، بدون حمايت‌هايى - مانند موارد زير - حل كنند .\r\n\r\nسياستهاى بهبود زمان كار\r\nمادران و پدران ، كاركنان متخصص و كارگران ، مىدانند كه فشار كارى يكى از عوامل اصلى است كه ايجاب مىكند آنها تلاش طاقت‌فرسايى را به عمل آورند تا والدينى مهربان و با توجه باشند . اكثريت قاطع والدين مىخواهند :\r\n* مشوق‌هاى مالياتى دولت ، كارفرمايان را تشويق كند تا سياستهايى اتخاذ كنند كه در همراهى با خانواده باشد و معضل وقتگذارى با خانواده را هدف قرار دهد . بيش از 90 درصد والدين تمايل دارند زمان هفته كارى فشرده باشد ، زمان كار انعطاف‌پذير باشد و براى كار پاره‌وقت مزايايى وجود داشته باشد .\r\n* در سال سه روز مرخصى با حقوق براى مسئوليت‌هاى مرتبط با كودك ، مانند شركت در نشست اولياء و مربيان يا بردن كودك به دندانپزشكى در نظر گرفته شود . ( خواسته 87 درصد از والدين )\r\n*\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nقوانينى وضع شود كه به كارگران اجازه دهد به جاى پرداخت اضافى براى اضافه كار ، زودتر دست از كار بكشند و بتوانند سالانه دو هفته مرخصى بدون حقوق ديگر داشته باشند . ( خواسته 71 درصد از والدين )\r\n* قوانينى وضع شود كه موسسات را به ارائه مرخصى والدين تا سقف 12 هفته ( با حقوق و ديگر مزايا ) پس از زايمان يا به فرزندى گرفتن يك كودك ، ملزم نمايد . ( خواسته 76 درصد از والدين )\r\n\r\nفراغت از بار مالىِ سنگين بزرگ كردن كودك\r\nوالدين عقيده دارند هزينه بالاى پرورش نسل بعدى ، نبايد به تمامى توسط پدران و مادران تحمل شود . آنها مىدانند كارى كه انجام مىدهند به رفاه كشور كمك مىكند و منطقى است كه انتظار حمايت‌هايى چشمگير از بودجه عمومى داشته باشند . در گروههاى كانون توجه ما در پژوهش ، والدين حرفهاى زيادى درباره دستمزدهاى رو به كاهش مىزدند ، اما بر اهميت امنيت شغلى نيز تأكيد مىكردند . براى مقابله با اين مسائل جدى ، اكثريت قريب به اتفاق والدين مىخواهند :\r\n* براى تحصيلات فرزندان ، كاهش مالياتى صورت گيرد . 94 درصد از والدين موافق كاهش ماليات براى هزينه‌هاى تحصيلى فرزندان خانواده‌هاى داراى درآمد كمتر از 100000 دلار هستند .\r\n* براى نيازهاى كودكان مانند پوشك ، صندلى اتومبيل ، لوازم مدرسه و ابزارهاى يادگيرى ، كاهش مالياتى صورت بگيرد . ( خواسته 82 درصد از والدين )\r\n*\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nبراى كودكان نيازمند در خانواده‌هاى داراى درآمد كمتر از 100000 دلار در سال ، سه برابر كاهش مالياتى صورت گيرد . ( خواسته 82 درصد از والدين )\r\n* افزايش دستمزدها به نحوى صورت گيرد كه والدين شاغلِ تمام‌وقت را به بالاى خط فقر برساند . ( خواسته 81 درصد از والدين )\r\n\r\nروز درسى و سال تحصيلى طولانىتر\r\nوالدين كاملًا از فقدان هماهنگى ميان برنامه‌هاى كارى خود و برنامه‌هاى مدرسه فرزندان‌شان آگاه هستند . مدارس آمريكايى نوعاً روزى 6 ساعت و حداكثر سالى 32 هفت آموزشى دارند ، در حالى كه پدران و مادران نوعاً 9 ساعت در روز و بيش از 50 هفته در سال سركار هستند . اين فقدان شديد هماهنگى ميان كار و مدرسه كه روزبه‌روز هم بدتر مىشود ، وضعيتى را بوجود مىآورد كه بر اثر آن كودكانِ بيشتر و بيشترى به خانه خالى مىروند . فشار هم بر والد و هم بر كودك مىتواند شديد باشد . اكثريت والدين ، براى كنار آمدن بهتر با چنين شرايطى ، خواهان روز درسى و سال تحصيلى طولانىتر هستند . 72 درصد از والدين ترجيح مىدهند مدارس براى كلاسها ، انجام تكاليف تحت نظارت يا فعاليتهاى فوق برنامه بيشتر باز باشند تا برنامه‌هاى مدرسه با روز كارى والدين همخوانى بهترى داشته باشد .\r\nروى هم رفته ، يافته‌هاى بررسى ما پر از خبرهاى خوب است . هم در نتايج نظرسنجى و هم در يافته‌هاى مربوط به گروه كانون توجه ، والدين\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nديدگاهى را به نمايش مىگذارند كه به شدت مسئولانه است . آنها هيچ ميلى به اين ندارند كه كودكان را از سر خود باز كنند ؛ به عكس ، به‌شدت تلاش مىكنند عرصه و عملكرد خود را باز پس بگيرند . آنها ، بدون آنكه لزوماً نظريه يا واژه هاى تخصصى را بدانند ، مىفهمند كه پيوند والد و فرزند با ارزش است و امروزه به صورتى جدى و بىسابقه در معرض مخاطره قرار گرفته است . آنها همچنين تشخيص مىدهند كه اگر قرار است تلاش و انرژى مضاعفى صرف كنند ، نيازمند كمك معنادارى هستند . آنها مىدانند تا چه حد تحت فشار هستند و آماده دريافت انواع جديدى از كمكهاى بيرونى هستند .\r\nبه علاوه ، والدين يك نوع عملگرايى از خود نشان مىدهند كه به مشكل‌شان بسيار كمك مىكند . آنها نمىخواهند به كره ماه بروند ، اما مىخواهند در پايان دهه 1990 دريافتى حساب شده‌اى داشته باشند . براى مثال ، آنها تشخيص مىدهند كه افزايش يارانه براى والدين از طريق مقررات مالياتى قابل قبول‌تر از آن است كه گزينه‌هاى ديگر و مداخله جويانه‌ترى را به‌وجود آوريم كه موجب دخالت وسيع‌تر دولت در زندگى خانوادگى شود .\r\n\r\nيك همصدايى در حال ظهور\r\nاما شايد مثبت‌ترين بخش خبرهايى كه در اين يافته‌هاى جديد به چشم مىخورد ، ميزان وحدت و همفكرى وسيعى بود كه ميان والدين وجود داشت . اگر والدين با سطوح متفاوت درآمد متعارف و تقسيمات مردم‌شناسى مختلف بتوانند پشت يك دستور كار مشترك گرد هم آيند كه\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nمعضل وقت‌گذارى والدين براى فرزندان و كاهش دستمزدها را مد نظر قرار مىدهد ، قابليت بسيارى براى اين دارند كه به عنوان يك نيروى سياسى عمل كنند . آخر 62 ميليون والد در آمريكا زندگى مىكنند كه اگر با هم متحد مى شدند و با يك صدا سخن مى گفتند ، مىتوانستند در راهروهاى قدرت اعمال نفوذ وسيعى داشته باشند .\r\nوراى نگرانىهاى گسترده‌اى كه در زمينه معضل وقت‌گذارى والدين براى فرزندان و كاهش دستمزدها وجود دارد ، والدين در برخى دل‌نگرانىهاى ويژه نيز هم‌رأى هستند . جرم و جنايت ، مواد مخدر و كيفيت و هزينه تحصيل در رأس فهرست اين گونه دلواپسىها قرار دارد . والدين از سقوط « ارزشهاى خانوادگى » ، سقط جنين ، ازداوج همجنس بازان و چيزهاى مشابه نيز نگرانى دارند .\r\n\r\nبلندگويى براى والدين\r\nسرانجام آنكه والدين يك بلندگوى جمعى مىخواهند ، سازمانى كه نگرانىها و دغدغه‌هاى آنها را منعكس كند و پايگاه قدرتى براى پدران و مادران در كنگره ، مجامع دولتى ، هيأت مديره مدارس و بخش خصوصى به وجود آورد .\r\nاكثريتى 89 تا 90 درصدى از والدين ، موافق ايجاد تشكيلاتى براى والدين شبيه به « سازمان بازنشستگان آمريكا » « 1 » هستند . حدود نيمى از آنها مىگويند كه به‌شدت موافق ايجاد چنين سازمانى هستند . حمايت از اين\r\n\r\n\r\n","description":"","footnote":"\r\n( 1 )\r\n - American Association for Retired Persons ( AARP ) \r\n","page_name":" 249 ","page_number":249},
  {"content":"\r\n\r\nطرح در ميان زنان ، كسانى كه از 25 تا 34 سال دارند ، افرادى با تحصيلات دبيرستانى و تا اندازه‌اى بالاتر ، ساكنان شهرهاى بزرگ‌تر ، ساكنان مناطق شمال شرقى و جنوبى و كاتوليك‌ها از همه شديدتر است .\r\n\r\nمفهوم اين نظرسنجى\r\nبزرگ‌ترين وظيفه‌اى كه در اين زمان با آن روبه‌رو هستيم ، اين است كه به جنگ عليه والدين پايان دهيم و شبكه‌اى مراقبتى را دوباره در هم بتنيم ؛ شبكه‌اى كه فرصت خواهد داد تا خانواده‌ها و جامعه خود را بازسازى نماييم . قطعه گمشد بزرگ آن است كه ببينيم چگونه مىتوانيم اراده سياسى لازم را فراهم نماييم . همچنان كه اكنون دريافته‌ايم ، جو خصومت‌آميز ضد والدين در اين كشور خودبه‌خود به وجود نيامده است . پدران و مادران اكنون آرايشى از نيروهاى اقتصادى ، اجتماعى و فرهنگى را روياروى خود دارند و به همين دليل است كه نتايج نظرسنجى ما تا اين اندازه قوى است . يافتن سكويى سياسى كه چنين حمايت عميق و وسيعى را در ميان يك گروه ذى نفع 62 ميليون نفرى برانگيزد ، گام بسيار مهمى در مسير درست است .\r\nبررسىها به ما يادآور مىشوند كه والدين آمريكايى در زمينه آنچه مىخواهند ، آگاهى كامل دارند ، اما فكر نمىكنند هيچ يك از كسانى كه مصدر قدرت هستند حتى سخنان آنها را بشنوند ، چه رسد به آنكه به آنها كمك كنند . بنابراين شايد وقت آن رسيده باشد كه ايجاد سازمانى ملى براى والدين را مد نظر قرار دهيم ؛ سازمانى كه به پدران و مادران در برابر\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nكسانى كه سياستگذارى مىكنند ، قدرت واقعى را اعطا خواهد كرد و آن حمايت اجتماعى را كه به‌شدت نيازمند آن هستند ، برايشان به ارمغان خواهد آورد .\r\n\r\n","description":"","footnote":"","page_name":" 251 ","page_number":251},
  {"content":"\r\n . \r\n","description":"","footnote":"","page_name":" 252 ","page_number":252},
  {"content":"\r\n\r\n\r\nفصل نهم : منشور حقوق والدين\r\nدر اكتبر 1995 ، كارگروه توانمندسازى والدين شروع به گردآورى شهادت كارشناسان و والدين از جوامع مختلف در سرتاسر آمريكا كرد . هدف بلندپروازانه بود ؛ ما مىخواستيم اين گروه ما را در پايه‌گذارى جنبش جديدى از والدين ، يارى كند . اين كارگروه بيش از دو سال به مطالعه پرداخت ، شواهد پژوهشى را بررسى كرد ، عقايد سياسى را سبك سنگين كرد و به سخنان پدران و مادران در خط مقدم جبهه گوش فراداد . در زمستان 1998 - 1997 ، اين كارگروه كار خود را به پايان رساند و برخى اهرمهاى مهم جهت تغيير را ؛ يعنى مجموعه‌اى از سياستها را ارائه كرد كه بتواند معضل كمبود وقت والدين را التيام بخشد ، فشار شديد اقتصادى را كه بر دوش آنان سنگينى مىكند كاهش دهد و نسخه فرهنگى ما را بازنويسى نمايد تا ارزش و كرامتى جديد به نقش والدگرى اعطا شود .\r\nما سپس اين كار را ، همراه با دانش به دست آمده از پژوهش ملى خود ، به صورت مدلى براى حمايت از والدين به نام « منشور حقوق والدين » ، درآورديم . اين منشور به نحو شگفت‌آورى رفاه اقتصادى ما را ارتقا مىدهد . والدين كه درگير اين جنگ داخلى هستند ، براى حفظ امنيت ملى\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nما اهميتى حياتى دارند . آنها با تقديم بخشهاى بزرگى از زندگى خود براى پرورش كودكان ، در خوشبختى نسل بعد مشاركت مىكنند ، اما در عين حال سرمايه اجتماعى و انسانى لازم براى سالم عمل كردن دموكراسى را نيز ايجاد مىكنند .\r\nشارل دوگل « 1 » ، رئيس‌جمهور فرانسه در دهه 1960 زمانى مىگفت مادرى را بايد به منزله « عملكردهاى اجتماعى ، همچون خدمت نظامى مردان » نگريست كه « بايد از نظر مالى توسط تمام مردم حمايت شود . » اين جملات ، ديدگاه بارز فرانسوى را مبنى بر اينكه افتخار و از خود گذشتگى جزء جدايىناپذير نقش والدگرى است ، برجسته‌تر مىكند و والدين را در خور آن مىداند كه از حمايت جامعه بزرگ‌تر بهره‌مند گردند .\r\nتهيه منشور حقوق والدين در مدت دو سال و نيم گذشته ، پروژه‌اى بسيار تعاملى و در جهت والدين است . گزينه‌هاى سياستگذارى ممكن است توسط استادان و سياستگذاران به مرور تنظيم شده باشند ، اما در چارچوبى كه نيازها و خواست والدين آن را مشخص كرده ، ارائه مىگردد . حتى مدل نهايى ما نيز به هيچ وجه يك دستوركار از بالا به پايين نيست ، بلكه ما فهرستى از گزينه‌ها را براى توجه جدى والدين پيشنهاد مىكنيم . منظور ما اين است كه پدران و مادران در جوامع مختلف سرتاسر آمريكا اين منشور حقوق را بيازمايند و سپس آن را همان‌گونه كه مناسب مىدانند ، اصلاح كنند .\r\n\r\n\r\n","description":"","footnote":"\r\n( 1 )  - Charles de Gaulle  رئيس‌جمهور فرانسه از سال 1959 تا 1969\r\n","page_name":" 254 ","page_number":254},
  {"content":"\r\n\r\n\r\nمنشور حقوق والدين\r\nمادران و پدران شايسته آن هستند كه از حقوق زير بهره‌مند باشند :\r\n\r\n1 - زمان براى فرزندانشان\r\n* مرخصى والدينى با حقوق\r\n* محيط كار دوستدار خانواده\r\n* پوشش ايمنى\r\n\r\n2 - امنيت اقتصادى\r\n* دستمزد واقعى\r\n* فرصتهاى شغلى\r\n* معافيت مالياتى\r\n* كمك براى تأمين مسكن\r\n\r\n3 - سيستم انتخاباتى هوادار خانواده\r\n* انگيزه‌هاى لازم براى رأى دادن\r\n* رأى براى فرزندان\r\n\r\n4 - ساختار حقوقى هوادار خانواده\r\n* ازدواج مستحكم‌تر\r\n* حمايت از پدران\r\n* كمك به فرزندپذيرى\r\n*\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n\r\n5 - محيط بيرونى حمايتگر\r\n* مناطق فقيرنشين عارى از خشونت\r\n* مدارس با كيفيت\r\n* افزايش ساعات مدرسه‌ها و طول سال تحصيلى\r\n* مهد كودك\r\n* پوشش درمانى خانواده\r\n* جوامع عارى از مواد مخدر\r\n* رسانه‌هاى متعهد\r\n* تشكيلات سازمانى مدافع خانواده\r\n\r\n6 - عزت و كرامت\r\n* شاخص رفاه والدين\r\n* روز ملى والدين\r\n* امتيازات والدينى\r\n\r\n1 . زمان براى فرزندانشان\r\nما در بررسى ملى خود و در گروههاى كانون توجه كشف كرديم كه مادران و پدران به‌شدت نگران كمبود وقت براى فرزندان خود هستند . اين مشكلِ شماره يك زندگى آنها است . پدران و مادران از شاخه‌هاى مختلف نژادى و طبقاتى ، مشتاق آن هستند كه زمان بيشتر و بهترى را با فرزندان خود بگذرانند . آنها اگر چه مىدانند كه مهد كودكهاى باكيفيت و ساعات\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nطولانىتر مدرسه مىتواند اندكى كمك نمايد ، اين را نيز مىدانند كه آنچه خود آنها مىتوانند القاى شخصيت ، استعداد و مهرورزى به كودكان خود ارائه دهند ، قابل واگذارى به ديگرى نيست . اما چگونه فرصت آن را خواهند يافت در اين عرصه‌ها موفق شوند ؟ بيش از 90 درصد والدينى كه مورد نظرسنجى قرارگرفته‌اند احساس مىكنند در رويارويى با هفته‌هاى كارى طولانى و دو يا سه شغل ، به طور غيرقابل باورى دچار تنش و فشار مىگردند . آنها دست‌كم انتظار دارند كارفرمايان ، دولت و جامعه آنها را در مقابله با اين معضل زمان‌گذارى براى فرزندان يارى كنند .\r\nمرخصى والدينى با حقوق : مرخصى والدينى با حقوق داراى اهميت فراوان براى مادران و پدران است . اگر بخواهيم از آنچه در عمل اتفاق مىافتد ، بگوييم ، بايد يادآور شويم كه وقتى مرخصى والدينى بدون حقوق باشد ، كسانى كه بيش از همه نيازمند هستند ؛ يعنى والدين كم‌درآمدى كه زير بار فشار طاقت‌فرسا قرار دارند ، كمتر از همه امكان دارد از آن استفاده كنند . به دنيا آوردن كودك مطمئناً رويدادى شادىآور و معجزه‌وار است ، اما كمرشكن نيز هست . براى بيشتر والدين اين برهه از زمان با آسيب‌پذيرى عميق همراه است . در ايالات متحده هزينه‌هاى زايمان به چندين هزار دلار مىرسد و بيشتر زنان شاغل مجبور مىشوند شش هفته پس از زايمان سر كار برگردند . اگر خانواده‌اى بتواند نخستين ماه‌هاى سحرآميز زندگى كودك را با موفقيت سر كند ، چيزهاى خوب اتفاق خواهد افتاد ؛ كودك تازه متولد شده با والدين خود پيوند مىيابد ، خانواده به يكديگر نزديك‌تر مىشوند و كودك زندگى خود را به خوبى آغاز خواهد كرد .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nمرخصى والدينى با حقوق ، داراى اهميت نمادين بزرگى نيز هست . اين مرخصى به مادران و پدران اين پيام را مىدهد كه كشور در كل براى اين فرزند جديد ارزش قائل است و تمايل دارد به والدين او فرصت پرورش و تغذيه او را بدهد ؛ اين پيام را مىدهد كه كودك فقط يك دارايى خصوصى نيست بلكه يك نعمت اجتماعى است كه اهميت فراوان دارد . اين پيامها به والدين عزت و كرامت مىبخشد .\r\nمحيط كار دوستدار خانواده : دولت بايد بخش خصوصى را تشويق كند تا به معضل وقتگذارى والدين براى فرزندان‌شان توجه كند . به دليل تضاد منافع ميان آنچه براى كارفرما خوب است و آنچه براى كودكان سودمند است ، سياستگذارى عمومى نقش سرنوشت‌سازى در اينجا ايفا مىكند . هر دوى اينها وقت بيشترى را از پدر يا مادر مىطلبند . بنابراين ، دولت بايد وارد عمل شود و مشوق‌هايى را براى شركتها ايجاد كند تا سياست‌هاى افزايش وقتگذارى براى كودكان را به منزله بخشى از بسته امتيازات خانواده دوستانه ارائه دهند . ثابت شده است كه اين سياست‌ها بسيار مؤثر هستند .\r\nما توصيه مىكنيم براى مؤسساتى كه ساعات كارى انعطاف‌پذير ، مشاغل پاره وقتِ داراى مزايا ، تقسيم كارى ، ارتقاى شغلى ، مرخصى طولانىتر براى والدين و فرصتهاى شغلى قابل انجام در خانه ارائه كنند ، مشوق‌هاى مالياتىِ به دقت طراحى شده تعلق بگيرد .\r\nپوشش ايمنى : ما اعتقاد داريم منشور حقوق والدين وضعيتى را ايجاد خواهد كرد كه در آن خانواده‌هاى بسيار كمترى نيازمند كمكهاى رفاهى\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nبراى گذراندن زندگى خود خواهند بود . اقداماتى مانند مرخصى والدينى با حقوق ، يارانه‌هاى مربوط به دستمزد و موارد ديگر بايد به شمار بسيار بيشترى از والدين فقير اين امكان را بدهد كه وارد جريان اقتصادى غالب شوند . اما اگر چه جمعيت نيازمند به كمكهاى رفاهى بدون شك كاهش خواهد يافت ، همواره دست‌كم برخى والدين فقير وجود خواهند داشت كه نمىتوانند از عهده چالش خودكفايى برآيند .\r\nبنابراين ما سفارش مىكنيم كه دولت حق بهره‌مندى از كمكهاى درآمدى را براى والدين فقيرى كه فرزندان زير شش سال دارند ، اعاده كند .\r\n\r\n2 . امنيت اقتصادى\r\nبر طبق بررسى ما ، پس از معضل كمبود وقت والدين ، ناامنى اقتصادى نگران‌كننده‌ترين مسأله‌اى است كه امروزه والدين با آن روبه‌رو هستند . اين دو مسئله به روشنى با يكديگر ارتباط دارند ؛ يعنى فشار اقتصادى اغلب به معنى ساعات كارى طولانىتر يا يك شغل جنبى است كه خود مولد معضل كمبود وقتى است كه پيش‌تر به آن پرداختيم . به بيان ديگر ، غير ممكن است پدران و مادران را از نعمت وقت فراغت بهره‌مند كرد بدون آنكه آنها مجبور شوند به طور مستقيم با مقررات و شرايط استخدامى مقابله كنند . به اين ترتيب ، هدف اصلى منشور حقوق والدين پرداختن به موضوع دستمزدهاى رو به كاهش و ناامنى شغلى رو به افزايشى است كه پدران و مادران را در طول 25 سال گذشته تا اين اندازه نحيف كرده است . در عصرى كه اتحاديه‌هاى كارگرى ضعيف و زياده‌خواهى مديران غيرقابل\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nمهار شده است ، نمىتوانيم بپذيريم كه توليدِ افزون‌تر به معناى دستمزد بيشتر براى كارگران خواهد بود .\r\nدستمزد واقعى : دولت و بخش خصوصى بايد مجموعه‌اى از يارانه‌ها را به‌كار بگيرند تا دستمزدها دست‌كم به ميزانى بالا برود كه به هر كارگر تمام وقت اين امكان را بدهد كه بتواند يك خانواده سه نفره را بالاى خط فقر نگه دارد . ادموند فلپز ، استاد اقتصاد دانشگاه كلمبيا ، معقتد است فروپاشى خانواده ، فساد اجتماعى ، وابستگى به كمكهاى رفاهى و جرم وجنايت را « مىتوان در نيروهاى اقتصادىاى رديابى كرد كه شمار بسيار زيادى از كارگران مستضعف را از بخش زيادى از قدرت كار خود محروم كرده‌است . » « 1 »\r\nچنين برنامه‌هاى گسترده‌اى براى يارانه دستمزدها ، بخش خصوصى را وادار خواهد كرد كه به موضوع زياده‌خواهى مديران بپردازد . موسسات تجارى ، براى رعايت مقررات مالياتى جديد و رقابتى ماندن مجبور خواهند شد از مزاياى مديران بكاهند و به اين ترتيب شكاف درآمد ميان مديران و ديگر كاركنان را كم كنند .\r\nفرصتهاى شغلى : دولت با مشاركت مدارس و بخش خصوصى ، بايد از برنامه‌هايى كه شانس دانش‌آموزان به‌ويژه دانش آموزان محروم را براى يافتن مشاغل مولد و داراى درآمد مكفى افزايش مىدهد ، حمايت به‌عمل\r\n\r\n\r\n","description":"","footnote":"\r\n( 1 )\r\n - Edmund S . Phelps , Rewarding Work : How to Restore Participation and Self - Support to Free Enterprise ( Cambridge , Mass . : Harvard University Press , 1997 ) . \r\n","page_name":" 260 ","page_number":260},
  {"content":"\r\n\r\nآورد . بيش از 50 درصد استخدام‌كنندگان آمريكايى اظهار مىكنند كه قادر به يافتن متقاضيان واجد صلاحيت براى مشاغلى در سطح ابتدايى ورود به كار نيستند . برنامه‌هاى « از مدرسه تا كار » مىتواند اين درصد را كاهش دهد .\r\nبرنامه‌هاى « از مدرسه تا كار » اغلب موفقت آميز هستند ، به ويژه هنگامى كه ارتباطاتى چند بعدى را نيز با استخدام كنندگان بالقوه برقرار مىكنند . اما اين برنامه‌ها نياز به منابع مالى فراوان دارد و بودجه‌اى كه تاكنون توسط دولت فدرال به اين كار اختصاص يافته به شدت محدود بوده است .\r\nمعافيت مالياتى : دولت از طريق سياستهاى مالياتى مىتواند اقدامات بيشترى در مسير تقويت خانواده انجام دهد . همانطور كه ديديم ، اكنون فشار مالياتى بسيار بيشتر بر دوش خانوارهاى شاغل طبقه متوسط كه بيشتر كودكان در آنجا زندگى مىكنند ، قرار دارد ، در حالى كه خانوارهاى ثروتمند كه داراى سن بالاتر و فاقد فرزند هستند ، فشار بسيار كمترى را تحمل مىكنند . اين امر به طور عمده به دليل ماليات‌هاى حقوق است كه در سالهاى اخير به طور چشمگيرى افزايش يافته است .\r\nما پيشنهاد مىكنيم ماليات حقوق والدين شاغلى كه كودك زير شش سال دارند ، حذف شود . در سالهاى حساس اوان كودكى ، هنگامى كه قدرت كسب درآمد بسيار كم ومسئوليت‌هاى مرتبط با كودك بسيار سنگين است ، دولت فدرال بايد سهم مستخدم را از ماليات حقوق حذف كند .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nكمك براى تأمين مسكن : دولت ، به روشى كه يادآور دهه 1950 باشد ، بايد يك بار ديگر براى خانواده‌هاى داراى فرزند يارانه‌هاى فراوانى براى تأمين مسكن ارائه كند . مسئله اساسى اين است كه در سالهاى اخير ، بهاى مسكن بسيار سريع‌تر از دستمزدها افزيش يافته است . در واقع به سال 1996 ؛ 5 ميليون خانوار آمريكايى بيش از نيمى از درآمد ماقبل ماليات خود را براى خانه پرداخت كرده‌اند .\r\nما ابتكارهاى زير را براى سياستگذارى توصيه مىكنيم :\r\nنخست ؛ آنكه دولت بايد يارانه رهن ايجاد كند تا صاحب خانه شدن را به جاه طلبىِ واقعيت گرايان شمار بسيار بيشترى از خانواده‌هاى جوان تبديل كند . اين يارانه به خانواده‌هايى با درآمد سالان پايين‌تر از 100000 دلار محدود خواهد شد .\r\nدوم ؛ آنكه دولت بايد براى خانواده‌هاى كم‌درآمد كالابرگ اجاره قرار دهد . معضل مسكن هم‌اكنون بدتر از دوران پس از جنگ جهانى دوم است . در اواخر دهه 1940 ، 5 ميليون خانواده ، يا بىخانمان يا در آستانه بىخانمانى بودند ؛ امروز بيش از 6 ميليون خانواده چنين وضعيتى دارند . « 1 »\r\n3 . سيستم انتخاباتى هوادار خانواده\r\nما بايد سيستم رأىگيرى را به نحوى اصلاح كنيم كه قدرت بيشترى به پدران ومادران داده شود . همچنان كه از مباحث فصل هشتم دريافتيم ، اگر\r\n\r\n\r\n","description":"","footnote":"\r\n( 1 )\r\n - National Coalition for the Homeless , Fact Sheet 2 ( Washington , D . C . , Jan . 1997 ) , p . 3 . \r\n","page_name":" 262 ","page_number":262},
  {"content":"\r\n\r\nبه نوعى بتوانيم ميزان جمعيت والدين را توسعه دهيم و در همان حال پدران و مادران بيشترى را تشويق به شركت در انتخابات كنيم ، وضعيت بسيار بهترى براى كسب بودجه براى برنامه‌هاى حمايت از خانواده خواهيم داشت .\r\nبه نظر مىآيد والدين امروزى بيش از آن منزوى و تحت فشار هستند كه حضور پررنگى در نظرسنجىها داشته باشند . بنابراين ، پيشنهاد مىكنيم :\r\nبه والدين مشوق‌هايى براى رأى دادن ارائه شود . در چند انتخابات اخير ، كمتر از نيمى از واجدان شرايط رأى خود را به صندوق انداختند . بنا به گفته رى سيدلمن ، استاد علوم سياسى ، « در كشورهايى مانند فرانسه و اتريش ، دولت به‌شدت دست به اقداماتى مىزند تا اطمينان حاصل كند مردم رأى مىدهند . براى مثال ، در ايتاليا رأىدادن اجبارى نيست اما شركت نكردن يك فرد در رأىگيرى اعلام مىشود . در بلژيك ، لوكزامبورگ و استراليا شهروندان ملزم به رأى دادن هستند . در غير اين صورت جريمه خواهند شد . » « 1 » در اين دموكراسىهاى از نوع ديگر ، شهروندى همراه است با مسئوليت‌هاى انتخاباتى و نيز حقوق انتخاباتى .\r\n4 . ساختار حقوقىِ هوادار خانواده\r\nاگر قرار است والدين پاسخگوى نيازهاى فرزندان خود باشند ، لازم است درباره ساختار و نيز عملكرد والدين اقداماتى صورت گيرد . ما اعتقاد راسخ داريم كه بيشتر كودكان از توجه مهرورزانه و پايدار والدين قطعاً\r\n\r\n\r\n","description":"","footnote":"\r\n( 1 )\r\n - Raymond Seidelman , professor , Sarah Lawrence College , interview , Jan 20 , 1998 . \r\n","page_name":" 263 ","page_number":263},
  {"content":"\r\n\r\nبهره‌مند مىشوند ، و بهترين راه براى تضمين افزايش شمار خانواده‌هاى دو والدى ، تقويت نهاد ازدواج است .\r\nازدواج مستحكم‌تر : دو والد مهربان و باتوجه كه همواره در دسترس باشند ، بزرگ‌ترين هديه‌اى است كه مىتوانيم به يك كودك اعطا كنيم . به دشوارى مىتوان خارج از چارچوب ازدواج ، چنين موهبتى را فراهم كرد . در سال‌هاى اخير ، انديشمندان و تحليلگران سياستهاى عمومى ، از ترس آنكه مبادا اختلافات مبتنى بر نژاد در ميان خانواده‌هاى تك والد و دو والد بدتر شود ، از صحبت در مورد ساختار خانواده خوددارى كرده‌اند .\r\nدولت بايد بار ديگر بر ارزش‌هاى ازدواج به منزله يك تعهد درازمدت تاكيد كند . چه دوست داشته باشيم و چه نداشته باشيم ، قوانين و سياست‌هاى ما جهتگيريهاى اخلاقى فراوانى دارد . براى مثال ، تصويب قانون طلاق بىتقصير در دهه 1970 ، داستان بسيار تأثيرگذارى بود ؛ يعنى هنگامى كه يك ازدواج بر هم مىخورد ، هيچ كس را نبايد سرزنش كرد و هيچ كس نبايد مسئوليت پيامدهاى آن را بر عهده بگيرد .\r\nاين قوانين جديد ، با دادن چراغ سبز به روشهاى بسيار آسان‌تر براى پايان دادن به ازدواج تحول عمده‌اى را در تصميمگيرى شخصى به‌وجود آورد . به گفته اندرو چرلين ، استاد جامعه شناسى ، ليبرال سازى قوانين طلاق ، هم افكار عمومى نسبت به طلاق را تغيير داد و هم در دراز مدت ، نهاد ازدواج را تضعيف كرد . « 1 » اكنون لازم است اين خسارت را جبران كنيم و يك بار\r\n\r\n\r\n","description":"","footnote":"\r\n( 1 )\r\n - Andrew Cherlin , Marriage , Divorce , Remarriage ( Cambridge , Mass . : Harvard University Press , 1982 ) , pp . 47 - 48 . \r\n","page_name":" 264 ","page_number":264},
  {"content":"\r\n\r\nديگر قوانين خود را به سمت امر خطير تحكيم ازدواج ، تقويت والدين و حفاظت از كودكان هدايت كنيم .\r\nنخسين گام آن است كه براى ازدواج وزن بيشترى قائل باشيم . يك راه مىتواند قوانين ايالتى باشد كه به زوجها اجازه مىدهد ازدواجى با مقررات سختگيرانه‌تر داشته باشند .\r\nگام دوم آن است كه طلاق را ، به ويژه هنگامى كه پاى كودكان در ميان است ، دشوارتر نماييم . والدينى كه مىخواهند طلاق بگيرند بايد با يك دوره انتظار روبه‌رو شوند كه در طى آن ملزم به انجام مشاوره خواهند بود . به علاوه ، آنها بايد پيش از آنكه مدرك طلاق نهايى را دريافت مىكنند ، از نظر حقوقى ملزم به تأمين آينده مالى فرزندان خود باشند . همان‌گونه كه از گزارش سال 1990 كميسيون قوانين انگلستان بر مىآيد ، ما بايد « چوب لاى چرخهاى طلاق بگذاريم . » « 1 »\r\nسومين گام آن است كه تنبيه ازدواج را از مقررات مالياتى خود بزداييم . همان‌گونه كه ديديم ، در سه دهه گذشته برخى جنبه‌هاى اساسى قوانين مالياتى ما عليه منافع زوجهاى ازدواج كرده ، تغيير يافته است . « 2 »\r\nحمايت از پدران : اهميت پدران در زندگى كودكان بسيار فراتر از حمايت مالى آنان از فرزندان‌شان است . اكنون شواهد فراوانى در دست است كه نشان مىدهد رابطه پايدار و دوستانه با پدر ، مجموعه‌اى از برآيندها\r\n\r\n\r\n","description":"","footnote":"\r\n( 1 )\r\n - Michael Prowse , \" When the Cornflake Bowl Is Empty , \" Financial Times , Aug . 8 , 1990 , p . 13 . \r\n( 2 )\r\n - William A . Galston , \" Observations on Some Proposals to Assist Parents and Families , paper prepared for the \r\n Task Force on Parent Empowerment , Oct . 24 , 1997 , pp . 3 - 14 . \r\n","page_name":" 265 ","page_number":265},
  {"content":"\r\n\r\nرا براى كودكان در زمينه وضعيت تحصيلى ، سلامت عاطفى و درگير شدن در مواد مخدر و جرم و جنايت ، بهبود مىبخشد .\r\nاما ايالات متحده به ميزان بسيار زيادى از فقدان پدر رنج مىبرد . همان‌گونه كه ملاحظه كرديم ، 40 درصد از كودكان در حال حاضر دور از پدران خود زندگى مىكنند . ما مجموعه‌اى از اقدامات را پيشنهاد مىكنيم كه اين رقم را كاهش خواهد داد :\r\nدولت فدرال بايد يك مرخصى والدينى ده روزه ويژه را براى مردانى كه به‌تازگى پدر شده‌اند ، مقرر كند كه هم داراى حقوق و هم اجبارى باشد . پدر بايد ، حتى اگر مادر در حال استفاده از مزاياى والدگرى براى همان كودك و در همان زمان است ، از اين مرخصى استفاده كند . اين مرخصى ويژه ، راه تازه‌اى براى پيوند ميان پدر و كودك خواهد بود .\r\nقوانين ايالتى بايد براى پدرانى كه حضانت را برعهده ندارند ، حق ملاقات كافى با فرزندان‌شان را تضمين نمايد . اگر والدى كه حضانت برعهده او نيست ( كه در اغلب موارد پدران را شامل مىشود ) ، فرزند خود را مثلًا به مدت سه ماه نديده باشد ، آن والد بايد جريمه شود يا به نحو ديگرى به او تفهيم شود كه اين عمل او قابل قبول نيست . حتى اگر اعمال چنين مفادى به‌طور كامل غيرممكن باشد ، وجود آن به روشنى نشان دهنده اين است كه جامعه ، اهميت حضور پدر را ارج مىنهد و آمادگى دارد اقدامات مؤثرى براى تشويق ارتباط ميان پدران و فرزندان فراهم نمايد .\r\nدولت مركزى و دولتهاى ايالتى بايد سيستم كمكهاى رفاهى را به نحوى\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nبازسازى كنند كه خانواده‌هاى دو والدى را در اولويت قرار دهد . اقداماتى كه مادران و پدران را تشويق به زندگى عملى با يكديگر كند ، از تأثيرگذارى ويژه‌اى برخوردار است . نظام حمايت درآمدى براى خانواده‌هاى فقير ، مدت 30 سال است كه شرايط را براى مردان ، جهت آنكه شوهر يا پدر باشند ، به‌شدت دشوار كرده است . وقت آن فرا رسيده است كه ساختار تشويقى انحراف‌آميزى را كه شكل‌گيرى خانواده‌هاى تك والد را دامن مىزند ، از بين ببريم .\r\n\r\n5 . محيط بيرونى حمايتگر\r\nبراساس بررسى ملى ما ، والدين افزون بر دو معضل اساسى « كمبود وقت » و « كاهش دستمزدها » در برخى نگرانىهاى ديگر نيز مشترك هستند . نگرانى در زمينه بزهكارى نوجوانان و كيفيت و هزينه آموزش در رأس فهرستى قراردارد كه شامل مهد كودكهاى بىكيفيت و رسانه‌هاى متخاصم نيز مىشود . پدران و مادران احساس مىكنند عوامل بسيارى در محيط بيرونى دشمن والدين شده‌اند و آنها در آرزوى بافت اجتماعى حمايت كننده‌ترى هستند .\r\nمناطق فقير نشين عارى از خشونت : موضوعات مربوط به امنيت كودك و بزهكارى نوجوانان در صدر فهرست نگرانىهاى والدين قرار دارد . ترس از آنكه جامعه امنيت ندارد و كودك آنها ممكن است يا مهاجم يا قربانى شود ، پدران ومادران را بىخواب مىكند و برخى از بدترين كابوس‌هاى آنها را رقم مىزند و البته آنها براى اين نگرانى خود دلايلى دارند : بزهكارى\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nنوجوانان از آغاز دهه 1980 چهار برابر شده است . به بركت افزيش بىسابقه تك‌والدى و ساعات كارى طولانىتر ، بين 5 تا 7 ميليون كودكِ تنها در خانه پس از مدرسه به تنهايى به خانه مىروند و همان‌گونه كه ديديم ، اطلاعات نشان مىدهد كه اين كودكان به مراتب بيشتر احتمال دارد دست به فرار از مدرسه بزنند ، نمره‌هاى ضعيف‌تر بياورند ، معتاد به مواد مخدر شوند باردار شوند ، و درگير جرائم خشونت آميز گردند . بنا به گفته جيمز آلن فاكس و سَنفورد نيومن ، كارشناسان جرم شناسى ، « هنگامى كه زنگهاى مدرسه به صدا در مىآيد و ميليون‌ها جوان را رها مىكند بدون آنكه تحت نظارت بزرگسالان باشند يا فعاليت سازنده‌اى داشته باشند ، ناگهان بزهكارى نوجوانى سه برابر مىشود . » « 1 » بنابراين ، طولانىتر كردن ساعات مدرسه و توسعه برنامه‌هاى با كيفيت پس از مدرسه ، بايد بخش جدايىناپذير بازدارى از بزهكارى شود .\r\nچنين ابتكاراتى گريزگاه امنى براى جوانان در ساعات ديروقت بعدازظهرها فراهم خواهد كرد ، آنان را از سطح خيابانها جمع خواهد كرد و نيز اين اطمينان را به وجود مىآورد كه آنها سرگرم كارى سودمند خواهند شد .\r\nپيشنهاد ديگر آن است كه مسئولان محلاتى كه مدارس در آنجا قرار دارد ، ترغيب به تشكيل گشت‌هاى امنيتى شوند تا براى هر مدرسه منطقه\r\n\r\n\r\n","description":"","footnote":"\r\n( 1 )  - James Alan Fox and Sanford A . Newman ,  \"\r\n After - School Crime or After - School Programs : Tuning In to the Prime Time for Violent Juvenile Crime and Implications for National Policy , \" A Report to the United States Attorney General , Sept . 1997 . \r\n","page_name":" 268 ","page_number":268},
  {"content":"\r\n\r\nامنى به وجود آيد . در بسيارى از شهرهاى آمريكا ، پر چالش‌ترين بخش آموزش اين است كه رفت‌وآمد به مدارس در امنيت صورت گيرد . پليس نيويورك سالانه 50000 گزارش از جرائم كوچكى كه نوجوانان درگير آن هستند ، دريافت مىكند . بيشتر اين جرايم توسط دانش آموزان و در نزديكى مدرسه صورت مىگيرد . اين تهاجمات معمولًا پس از تعطيلى مدارس و هنگامى كه دانش‌آموزان به سمت اتوبوس‌ها و قطارها حركت مىكنند ، رخ مىدهد . 25 مدرسه خصوصى در شهر نيويورك راه حلى ابداع كرده‌اند ؛ يعنى گروههايى از والدين ، در حالى كه جليقه‌هاى نارنجى شبرنگ به تن دارند تا هويت‌شان مشخص شود و با خود بيسيم و سوت حمل مىكنند ، در زمان تعطيل شدن مدارس در خيابانهاى اطراف مدرسه گشت مىزنند . اين گشتهاى والدين تأثيرات بازدارنده بسيارى دارد . « 1 »\r\nموضوع ديگر اين است كه دولت بايد فروش اسلحه به همه جوانان زير 21 سال را ممنوع كند .\r\nمدارس با كيفيت : والدين حق دارند از نظام آموزشى با كيفيت براى فرزندان‌شان برخوردار باشند . براى رسيدن به اين هدف ، دولت فدرال بايد سرمايه‌گذارى آموزشى را به طور چشمگيرى افزايش دهد .\r\nمطالعه‌اى كه توسط « مؤسسه سياستگذارى اقتصادى » « 2 » صورت گرفته است ، نشان مىدهد ميزان هزينه كرد دولت و بخش خصوصى براى\r\n\r\n\r\n","description":"","footnote":"\r\n( 1 )\r\n - Ralph Gardner Jr . , \" Protecting Children Going to School , \" New York Times , Dec . 15 , 1994 , p . C 1 . \r\n( 2 )  - Economic Policy Institute \r\n","page_name":" 269 ","page_number":269},
  {"content":"\r\n\r\nآموزش پيش از دبستان ، دبستان و دبيرستان در ايالات متحده كمتر از اكثر كشورهاى ديگر است . آمريكا در ميان 16 كشور صنعتى ، جايگاه دوازدهم را دارد . « 1 »\r\nافزايش ساعات مدرسه و سال تحصيلى : طولانى كردن ساعات مدرسه در روز و افزايش مدت سال تحصيلى مزاياى مهمى را براى خانواده‌ها در بر خواهد داشت . بيشتر والدين در بررسى ملى ما نسبت به اين اقدام حمايت شديد نشان مىدادند . نخست آنكه افزايش ساعات درسى سبب ايجاد چارچوبى براى تحصيلات جدىتر نوجوانان آمريكايى خواهد شد . دوم آنكه اين كار ، مشكل كودكان تنها در خانه را بسيار آسان‌تر خواهد كرد . در حال حاضر نه تنها بخش بزرگى از بزهكارى نوجوانان در ساعات پايانى بعدازظهر صورت مىگيرد ، بلكه بيشتر تجربيات نوجوانان در زمين مسائل جنسى و مواد مخدر نيز در همين ساعات در خانه روى مىدهد .\r\nمهدكودك : دولت و بخش تجارى بايد كيفيت مهدكودك‌ها را به طور قابل ملاحظه‌اى افزايش دهند و قيمت آن را براى والدين شاغل مناسب نمايند . خانواده‌هاى كم‌درآمد يا داراى درآمد متوسط ، براى يافتن مهدكودكِ با كيفيت براى فرزندان خود با موانع فراوانى روبه‌رو هستند . از 13 ميليون كودكى كه در حال حاضر از مهدكودك استفاده مىكنند ، چيزى بين 12 تا 21 درصد در مهدهايى هستند كه مىتوان آنها را خطرناك\r\n\r\n\r\n","description":"","footnote":"\r\n( 1 )  - M . Edith Rasell and Lawrence Mishel ,  \"\r\n Shortcoming Education : How U . S . Spending on Grades K - 12 Lags Behind Other Industrial Nations , \r\n\"\r\n briefing paper ( Washington , D . C . : Economic Policy Institute , 1989 ) , pp . 1 - 2 . \r\n","page_name":" 270 ","page_number":270},
  {"content":"\r\n\r\nبه شمار آورد و 50 تا 60 درصد در مهدهايى هستند كه در آن ايمنى دارند اما واقعاً چيزى ياد نمىگيرند . تنها بين 12 تا 14 درصد از كودكان از مهدهايى استفاده مىكنند كه واقعاً رشد و توسعه آنها را ارتقاء مىبخشد . « 1 »\r\nتوصيه نخست ما مقررات سخت‌تر براى تأسيس مهدكودك ، از جمله بررسى سوابق كاركنان ، الزام آور كردن شرايط صدور پروانه و . . . است .\r\nدوم آنكه دولت بايد يارانه‌هايى براى آموزش و ارتقاى ميزان حقوق كاركنان مهدكودكها در نظر بگيرد . تأمين حقوق مكفى ، كاركنان مهدكودك را تشويق به ماندن در شغل خود خواهد كرد و اين تنها راهى است كه مىتوان تداوم حضور مربيان واجد شرايط براى كودكان را فراهم نمود و اين خود يكى از اجزاى محورى براى كيفيت برتر يك مهدكودك است .\r\nنكته ديگر اينكه مرخصى والدينى همراه با حقوق بايد جزء اصلى سياستگذاريهاى مراقبتى از كودكان گردد . همچنين مجموعه ويژه‌اى از اعتبارات مالياتى و يارانه‌ها بايد براى پدران و مادران شاغل تمام وقت در نظر گرفته شود . ما شديداً احساس مىكنيم كه دولت بايد هم از والدينى كه در خانه هستند و هم از والدين شاغل حمايت كند .\r\nپوشش درمانى خانواده : سال 1997 شاهد مصوبه جديدى بود كه پوشش بيمه‌اى را به كودكان طبقه كم‌درآمد تعميم مىداد . « 2 » ما توصيه\r\n\r\n\r\n","description":"","footnote":"\r\n( 1 )\r\n - Ellen Galinsky , transcript of interview on \" Bringing Up Baby , \r\n\"  Newshour ( PBS ) , Oct . 23 , 1997 , p . 1 . \r\n( 2 )  - Rankin ,  \"  Highlights ,  \"  p . 4 . \r\n","page_name":" 271 ","page_number":271},
  {"content":"\r\n\r\nمىكنيم دو اقدام ديگر نيز در اين زمينه به عمل آيد . تعميم بيمه به تمام كودكان بيمه نشده و تعميم آنها به نحوى كه والدين را نيز شامل شود . روشن است كه در بسيارى از خانواده‌هاى هدف ، نه والدين و نه كودكان ، از مزاياى درمانى استفاده نمىكنند . جدا كردن سرنوشت كودكان از سرنوشت والدين معنا ندارد . زيرا آينده كودكان در گرو سلامت و رفاه والدين آنها است .\r\nجوامع عارى از مواد مخدر : مصرف مواد مخدر غيرمجاز ، الكل و سيگار در فاصله سالهاى 1992 تا 1995 به طور چشمگيرى افزيش يافت . براى مثال ، مصرف مارى جوانا توسط دانش‌آموزان دبيرستانى در اين دوره زمانى 63 درصد افزايش يافت . در سال 1996 ، نرخ استفاده از دخانيات در ميان نوجوانان بالاترين ميزان را در 16 سال قبل از آن داشت . « 1 » براى مقابله با اين روند مخرب ، چند پيشنهاد ارائه مىشود :\r\nنخست آنكه طولانىتر شدن ساعات مدرسه و انعطاف‌پذيرتر شدن زمان كارى والدين بايد بخشى جدا نشدنى از سياست بازدارى از مواد مخدر باشد ، زيرا صِرف حضور فيزيكى يكى از والدين در خانه ، پس از مدرسه ، مصرف مواد مخدر ميان نوجوانان را به طرز چشمگيرى كاهش مىدهد .\r\nدوم آنكه والدين بايد درخواست كنند مدارسى كه فرزندان‌شان را به آنجا مىسپارند ، عارى از مواد مخدر باشد . براى بسيارى از كودكان ، « مدارس فروشگاهى براى عرضه انواع و اقسام مواد ، مانند سيگار ، الكل ،\r\n\r\n\r\n","description":"","footnote":"\r\n( 1 )\r\n - National Survey Results on Drug Use from the Monitoring the Future Study , 1975 - 1996 . \r\n","page_name":" 272 ","page_number":272},
  {"content":"\r\n\r\nمارى جوانا ، هروئين ، كوكائين و اسيد است كه توسط همكلاسىها در محوطه مدرسه فروخته مىشود . » « 1 » در سال 1996 ، براساس يك بررسى ملى ، بيش از 70 درصد نوجوانان پانزده تا هفده ساله اظهار كردند كه در مدارس آنها مواد مخدر مورد استفاده و خريد و فروش قرار مىگيرد . « 2 »\r\nاما چه بايد كرد ؟ بايد برنامه‌هاى جدى براى آموزش مواد مخدر و بازدارى از آن در همه مدارس اجبارى شود . اين برنامه‌ها بايد از سالهاى درسى نخستين آغاز شود و لازم است والدين نيز در آن مشاركت كنند ، زيرا اگر پشتيبانى خانه وجود نداشته باشد ، اين آموزشها مؤثر نخواهد بود . افزون بر اين ، جوامع بايد مجدانه به دنبال آن باشند كه مناطق مدرسه‌اى عارى از مواد مخدر ايجاد كنند .\r\nسوم آنكه جنگ ما عليه مواد مخدر بايد بر پيشگيرى متمركز باشد .\r\nسرانجام آنكه دولت بايد تبليغات الكل و سيگار را در تابلوهاى تبليغاتى و مجلات ممنوع كند و رسانه‌ها بايد تشويق شوند كه سيگار كشيدن ، مشروب خوردن و استفاده از مواد مخدر را با شكوه جلوه ندهند .\r\nرسانه‌هاى متعهد : براى مهار پيامهاى ضدخانواده و كودك‌آزارى كه توسط رسانه‌هاى گروهى انتشار مىيابد ، نياز به اقدامى فورى احساس\r\n\r\n\r\n","description":"","footnote":"\r\n( 1 )\r\n - Joseph A . Califano , chairman and president , National Center on Addiction and Substance Abuse at Columbia University , Back to School 1997 CASA National Survey of American Attitudes on Substance Abuse III : Teens and Their Parents , Teachers , and Principals , Press Release , Sept . 8 , 1997 , p . 1 , www . casacolumbia . org . \r\n( 2 )\r\n - National Center on Addiction and Substance Abuse at Columbia University ( CASA ) , CASA Adolescent Commission Repor , Part 4 , Aug . 1997 , p . 4 , www . casacolumbia . org / pubs / aug 97 . \r\n","page_name":" 273 ","page_number":273},
  {"content":"\r\n\r\nمىشود . همچنين ، براى توسع پيامهايى كه از ارزشهاى خانواده حمايت مىكنند نيز ضرورت جدى وجود دارد . كارشناسان اين حوزه اعتقاد دارند كه « يك راه بسيار مؤثر براى محدود كردن تأثير برنامه‌هاى مبتذل تلويزيون بر كودكان آن است كه چيز بهتر و جايگزين ديگرى را در دسترس آنان قرار دهيم »\r\nبنابراين ، ما اقدامات زير را پيشنهاد مىكنيم :\r\nنخست آنكه دولت بايد حمايت خود از رسانه‌هاى عمومى را به طور چشمگيرى افزايش دهد .\r\nدوم آنكه ايجاد يك برنامه به نام ساعت كودكان را در شبكه تلويزيون پيشنهاد مىكنيم .\r\nسوم آنكه سيستم كابلى فيلم و سى دى بايد سختگيرانه‌تر شود . كودكان هشت يا ده ساله نبايد قادر به خريد اقلامى باشند كه برچسب هشدار به والدين بر روى آنها قرار دارد يا بتوانند چنين فيلمهايى را در سينما ببينند ، ولو آنكه همراه با ديگرى باشند - شركتهايى كه به افراد زير سن مجاز اجازه خريد ، اجاره يا ديدن اين موارد را مى دهند بايد با جريمه‌هاى سنگين مجازات شوند .\r\nچهارم آنكه پيشنهاد مىكنيم يك سيستم تلويزيون كابلى توسط والدين براى والدين مورد تصويب قرار گيرد . اين روش مىتواند جايگزين روش كنونى ، كه توسط شبكه‌ها طراحى شده است ، گردد .\r\nسرانجام ، ما اكيداً از والدين مىخواهيم خود را درگير رصدكردن\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nبرنامه‌هاى تلويزيون كنند ؛ با سيستمهاى كابلى ، قفلهاى ويژه والدين و استفاده از آنها براى حذف مطالب نامناسب آشنا شوند و دستگاههاى تلويزيون را در اتاق كودكان قرار ندهند . 54 درصد كودكان آمريكايى يك تلويزيون در اتاق خود دارند و اين امر بدون شك مشوق تماشاى تلويزيون است و مانع از آن مىشود كه والدين بر اين كار نظارت نمايند . مقررات مشخصى براى تماشاى تلويزيون در نظر بگيريد ، مانند آنكه كودك نبايد پيش از رفتن به مدرسه ، هنگام صرف غذا يا پيش از آنكه تكاليف درسى وى انجام شود ، به تماشاى تلويزيون بپردازد ، و به جاى آن فعاليتهاى جايگزين پيش‌بينى كنيد .\r\nتشكيلات سازمانى مدافع والدين\r\nپيام آشكار و رساى برآمده از نظرسنجى ملى ما از والدين اين بود كه آنها يك سخنگوى تشكيلاتى مىخواهند ، سازمانى كه بتواند به دغدغه‌هاى خطير آنها بپردازد و نماينده آنها در عرصه سياسى باشد . همچنان كه اشاره شد ، 89 درصد والدين اظهار مىكردند كه خواستار تشكيلاتى براى والدين ، مشابه انجمن بازنشستگان آمريكا هستند . گردهم آمدن در چنين گروهى ، به والدين آمريكايى اهرم قدرتى واقعى را در كنگره ، در هيأت مديره مدارس و در حوزه‌هاى اجرايى در تمام كشور اعطا خواهد كرد .\r\nبنابراين ما پيشنهاد مىكنيم چنين سازمانى ايجاد شود تا دغدغه هاى والدين را فارغ از نژاد ، سطح درآمد ، و جنسيت منعكس نمايد و قدرت\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nجديدى را در عرصه عمومى پديد آورد . اين سازمان بايد براى ايجاد حمايت اجتماعى از والدين كار كند ، اما در عين حال بايد براى ارتقاى احترام نسبت به نقش و عملكرد والدين نيز بكوشد .\r\n\r\n6 . عزت و كرامت\r\nوظيفه پايانى منشور حقوق والدين برانگيختن يك بيدارى اخلاقى و سياسى است كه وزانت و اقتدار جديدى به نقش والدين اعطاء مىكند . ما قدرت نماد سازى در جامعه خود را دست كم نمىگيريم ، و بنابراين مجموعه‌اى از افكار آگاهى برانگيز را پيشنهاد مىكنيم كه به ايجاد يك « اخلاق عمومى » كمك خواهد كرد ؛ همان چيزى كه پدران و مادران را پيشاپيش و در بطن عرصه ملى قرار مىدهد .\r\nشاخص رفاه والدين : شاخص رفاه والدين امرى به شدت نمادين و نشان‌دهنده تعهد ملى جديدى نسبت به كارى كه والدين انجام مىدهند ، خواهد بود . اين شاخص در اصل شامل موارد مربوط به درآمد هفتگى والدين ، زمان قابل دسترس براى كودكان ، دسترسى به مسكن با قيمت مناسب ، پوشش بيمه‌اى براى درمان و نرخ طلاق خواهد بود .\r\nروز ملى والدين : ما تمام مجامع كشور را به اختصاص دادن منابع مالى ، نيرو و حمايت مجدانه از روز ملى والدين ، روز بزرگداشت پدر و مادر دعوت مىكنيم . اين روز ملى پس از تصويب كنگره در اكتبر سال 1994 رسمى گرديد . روز ملى والدين براى اين طراحى شده تا آموزش و آگاهى\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nلازم نسبت به موضوعات مرتبط با والدگرى ، چالش‌ها و مسائل خانواده را ارائه نمايد . اين روز همچنين فرصتى براى بزرگداشت رهبران ، والدين و كاركنان برجسته حوزه والدگرى است . روز ملى خانواده اگر چه از سوى شمار زيادى از رهبران حمايت مىشود ، هنوز آنچنان كه در خور آن است به رسميت شناخته نشده است .\r\nروز ملى والدين مىتواند تجلى ديدگاهى باشد كه اين كتاب را فراگرفته است . بزرگداشت اين روز ما را به عنوان يك كشور و يك ملت مجبور خواهد كرد ، همواره درباره مقام والدين در اين كشور فكر كنيم و مرتباً درباره آن سخن بگوييم .\r\nما توصيه مىكنيم كه كليساها ، كنيسه‌ها و مسجدها روز ملى خانواده را بزرگ بدارند و از آن به عنوان كانون توجه براى كاوشى يك هفته‌اى درباره اهميت معنوى والدگرى و بنيان مقدس نقش والدين ، استفاده كنند . در كشورى كه 96 درصد انسان‌هاى بزرگسال آن به خداوند اعتقاد دارند ، دين و معنويت سرچشمه كمك‌رسانى به پدران ومادرانى است كه با چالشهاى والدگرى معاصر دست به گريان هستند . « 1 »\r\nما به‌ويژه مدارس و دانشگاهها را دعوت مىكنيم ، روز ملى والدين را به رسميت بشناسند و از آن به عنوان فرصتى براى برگزارى كلاسهايى در زمينه ابعاد عملى وا خلاقى آماده شدن براى ازدواج و والدگرى استفاده كنند .\r\n\r\n\r\n","description":"","footnote":"\r\n( 1 )\r\n - CNN / USA Today / Gallup Poll , Dec . 16 - 18 , 1994 . \r\n","page_name":" 277 ","page_number":277},
  {"content":"\r\n\r\nامتيازات والدينى : يكى از مهم‌ترين موارد موجود در ليست امتيازات والدين ما ، اعتبار ويژه تحصيل است كه به والدى كه به خاطر بزرگ كردن فرزند در خانه مىماند ، امكان مىدهد به مدرسه يا دانشگاه بازگردد و تحصيلات خود را به پايان رساند . اين كار ، در سطح نمادين خود ، نشان‌دهنده آن خواهد بود كه ما به عنوان يك جامعه ، براى وقت يك والد ارزش قائل هستيم . اين كار همچنين تا حدى جبران كننده از دست رفتن فرصتهاى شغلى است كه يك والد به دليل پرداختن به كودك ، آنها را از دست مىدهد .\r\nعلاوه بر اينها ، ما چند امتياز ديگر را كه از نظر مادى كم‌هزينه ، اما داراى اهميت نمادين هستند ، پيشنهاد مىكنيم . دولت ، مدارس و موسسات تجارى بايد راههايى بيابند تا فضاهاى عمومى را براى والدين و كودكان دوستانه‌تر كنند . براى مثال ، هزينه ورود به پاركهاى ملى و آثار تاريخى با تخفيف همراه باشد ؛ ورودى همراه با تخفيف براى موزه‌ها ، سينماها ، تئاترها و رستوران‌ها ؛ اولويت پارك كردن در مراكز خريد براى زنان باردار و والدينى كه فرزند خردسال دارند و اولويت نشستن روى صندلى اتوبوسها و قطارهاى شهرى براى والدين داراى فرزند كوچك . ما به ويژه احساس مىكنيم اختصاص دادن فضايى مناسب در هر مدرسه براى مراجعه والدين اهميت فراوانى دارد .\r\nبه اين ترتيب ، با داشتن يك منشور حقوق براى والدين ، فضاى زندگى براى پدران ومادران به طور گسترده‌اى بهبود مىيابد و توانايى آنها براى\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nرسيدگى به فرزندان‌شان به طرز چشمگيرى افزايش مىيابد . آشكارترين رويكرد منشور پيشنهادى ما آن است كه اين منشور خواستار افزايش چشمگير ميزان تعهد عمومى نسبت به والدين است .\r\n\r\nجرقه‌هاى جنبش والدين\r\nآنچه ما اكنون به آن نياز داريم جرقه‌اى است كه آتش زير خاكسترِ رنج و غم و فشار طاقت‌فرساى والدين را شعله‌ور كند . پدران و مادران بر اثر امواج تهاجمى كه از سوى اقتصاد و فرهنگ بر آنها وارد مىشود ، به حدى دچار تحقير شده و آسيب ديده‌اند كه از عهده انجام نقش و وظيفه خطير خود بر نمىآيند . آنها به طور كلى هيچ كمكى را از جامعه بزرگ‌تر انتظار ندارند و دريافت نيز نمىكنند . آنها ، چه در حال پرورش روح يك كودك و چه در حال پركردن مخزن سرماى انسانى كشور با تمام دشواريها به كار خود ادامه مىدهند در حالى كه در برابر تهاجم ، تحقير و سردرگمى قرار دارند .\r\nما اميدواريم اين كتاب جرقه لازم براى برافروختن آتش شور و اشتياق در قلب و ذهن والدين را فراهم كند ؛ آتشى كه انرژى لازم را به والدين بدهد تا با يكديگر متحد شوند و از سدهاى رنگ و طبقه بگذرند و آن قدرت جمعى را براى مطالبه آنچه حق آنها است ، به دست آورند ؛ زيرا فقط با حمايت توده‌ها است كه منشور حقوق والدين شكل واقعيت به خود خواهد گرفت . هنگامى كه 62 ميليون پدر و مادر آمريكايى متحد شوند و صدايشان تبديل به فرياد گردد ، تنها آن زمان است كه حمايتى را كه مشتاق\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nآن و به شدت سزاوار آن هستند ، به‌دست خواهند آورد .\r\nاگر در انجام وظايف از والدين حمايت نشود ، كودكان از كنترل خارج خواهند شد . ما نياز مبرم به تلاش ملى وسيع و با شكوهى داريم تا به‌وسيله آن دولت را از نو بسازيم و بىميلى و بدبينىاى را كه زندگى عمومى ما را فراگرفته است ، كنار بگذاريم . چه كارى از اين بهتر كه به والدين قدرت و حمايت اعطا شود تا به‌وسيله آن بتوانند آن شبكه مراقبتى را كه تا اين اندازه براى كشور ما حياتى است ، از نو ايجاد كنند .\r\n\r\n\r\n","description":"","footnote":"","page_name":" 280 ","page_number":280}
  ]