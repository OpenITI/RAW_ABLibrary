[
  {"content":"\r\n\r\n\r\n[ احكام تقليد 
  ]\r\nرساله عمليه\r\nهداية المتقين\r\nبه انضمام\r\nرساله مضاربه و مسائل ديگر روز\r\nمطابق با فتاواى\r\nحضرت آية الله العظمى آقاى حاج شيخ\r\nمحمدعلى اسماعيل پور قمشه اى\r\n« مد ظله العالى »\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nرساله هداية المتقين\r\n( بانضمام رساله مضاربه و مسائل ديگر روز )\r\nمؤلف : حضرت آية الله العظمى آقاى حاج شيخ محمدعلى اسماعيل پور قمشه‌اى\r\nتيراژ : 2000 نسخه\r\nنوبت چاپ : دوم ( با ويرايش جديد )\r\nتاريخ چاپ : زمستان 1382 - ذى الحجة الحرام 1424\r\nچاپخانه : علميه قم\r\nناشر : مؤلف\r\nقيمت : 4000 تومان\r\nمراكز پخش :\r\nقم - خيابان فرهنگ - كوچه ضرغامى - پلاك 16 - كدپستى 37186\r\nتلفن : 6609618 - 0251\r\nشهرضا - مدرسه علميه اقدميه - تلفن : 2222288 - 0321\r\nتهران - شيخ مرتضى اسماعيل پور - تلفن همراه : 3417 - 185 - 0912\r\nپست الكترونيك : esmaeelpoor @ hotmail . com\r\nحق طبع محفوظ و مخصوص مؤلف است .\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\nوالحمد للّه رب العالمين و الصلاة و السلام على محمد و آله الطاهرين سيّما بقية الله فى الارضين و لعنة اللّه على أعدائهم أجمعين الى يوم الدين .\r\nاحكام تقليد\r\nمسأله 1 - عقيده مسلمان به اصول دين بايد از روى دليل باشد و نمىتواند در اصول دين تقليد نمايد و همين طور در ضروريات دين مثل اصل وجوب نماز و روزه يعنى بدون دليل گفته كسى را قبول كند . ولى در احكام دين بايد يا مجتهد باشد كه بتواند احكام را از روى دليل بدست آورد ، يا از مجتهد تقليد نمايد ، يعنى به دستور او رفتار نمايد ، يا از راه احتياط طورى به وظيفه خود عمل نمايد ، كه يقين كند تكليف خود را انجام داده است ، مثلًا اگر عده‌اى از مجتهدين عملى را حرام مىدانند و عدهء ديگرى مىگويند حرام نيست ، آن عمل را انجام ندهد و اگر عملى را بعضى واجب و بعضى مستحب مىدانند ، آن را بجا آورد . پس كسانى كه مجتهد نيستند و نمىتوانند به احتياط عمل كنند واجب است از مجتهد تقليد نمايند .\r\nمسأله 2 - تقليد در احكام عمل كردن به دستور مجتهد است و از مجتهدى بايد تقليد كرد كه مرد و بالغ و عاقل و شيعه دوازده امامى و حلال زاده و عادل باشد ، و عادل كسى است كه كارهايى را كه بر او واجب است بجا آورد و كارهايى كه بر او حرام است ترك نمايد كه اگر از اهل محل يا همسايگان او يا كسانى كه با او معاشرت دارند ، حال او\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nرا بپرسند خوبى او را تصديق نمايند ، و نيز مجتهدى كه انسان از او تقليد مىكند بايد اعلم باشد يعنى در فهميدن حكم خدا از تمام مجتهدهاى زمان خود استادتر باشد .\r\nمسأله 3 - مجتهد و اعلم را از سه راه مىتوان شناخت :\r\nاول - آنكه خود انسان يقين كند ، مثل آنكه از اهل علم باشد و بتواند مجتهد و اعلم را بشناسد .\r\nدوم - آنكه دو نفر عالم عادل كه مىتوانند مجتهد و اعلم را تشخيص دهند ، مجتهد يا اعلم بودن كسى را تصديق كنند ، به شرط آنكه دو نفر عالم عادل ديگر با گفته آنان مخالفت ننمايند ، و دو نفر بودن مطابق احتياط است و اگر يك نفر هم كه از قول او وثوق و اطمينان حاصل شود مجتهد و اعلم بودن كسى را تصديق نمايد كافى است ، در صورتى كه شخص مورد اطمينان ديگرى با او مخالفت ننمايد .\r\nسوم - آنكه عده‌اى از اهل علم كه مىتوانند مجتهد و اعلم را تشخيص دهند و از گفته آنان اطمينان پيدا مىشود مجتهد بودن يا اعلم بودن كسى را تصديق كنند .\r\nمسأله 4 - اگر شناختن اعلم مشكل باشد ، بايد از كسى تقليد كند كه گمان به اعلم بودن او دارد بلكه اگر احتمال ضعيفى هم بدهد كه كسى اعلم است و بداند ديگرى از او اعلم نيست ، بايد از او تقليد نمايد . و اگر چند نفر در نظر او اعلم از ديگران و با يكديگر مساوى باشند ، بايد از يكى از آنان تقليد كند ولى چنانچه يكى از آنان پرهيزكارتر باشد بايد از او تقليد نمايد .\r\nمسأله 5 - بدست آوردن فتوا يعنى دستور مجتهد چهار راه دارد :\r\nاول - شنيدن از خود مجتهد .\r\nدوم - شنيدن از دو نفر عادل كه فتواى مجتهد را نقل كنند بنابر احتياط ، ولى شنيدن از يك نفر كه مورد اطمينان باشد هم كافى است .\r\nسوم - شنيدن از كسى كه انسان به گفته او اطمينان دارد .\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nچهارم - ديدن در رسالهء مجتهد ، در صورتى كه انسان به درستى آن رساله اطمينان داشته باشد .\r\nمسأله 6 - تا انسان يقين نكند كه فتواى مجتهد عوض شده است مىتواند به آنچه در رساله نوشته شده عمل نمايد ، و اگر احتمال دهد كه فتواى او عوض شده جستجو لازم نيست .\r\nمسأله 7 - اگر مجتهد اعلم در مسأله‌اى فتوا دهد مقلد آن مجتهد يعنى كسى كه از او تقليد مىكند نمىتواند در آن مسأله به فتواى مجتهد ديگر عمل كند ولى اگر فتوا ندهد و بفرمايد احتياط آن است كه فلان طور عمل شود ، مثلًا بفرمايد : احتياط آن است كه در ركعت سوم و چهارم نماز سه مرتبه تسبيحات اربعه يعنى ( سُبْحانَ اللّهِ وَ الحَمْدُ لِلّهِ وَ لا الهَ الَّا اللّهُ وَ اللّهُ اكْبَرُ ) بگويند ، مقلد بايد به اين احتياط كه احتياط واجبش مىگويند عمل كند و سه مرتبه بگويد ، و يا به فتواى مجتهدى كه علم او از مجتهد اعلم كمتر و از مجتهدهاى ديگر بيشتر است عمل نمايد ، ولى اگر مجتهد بعد از فحص كامل از دليل ، فتواى به احتياط دهد نمىشود به غير رجوع كرد و اگر با نبود حوصلهء فحص احتياط كند مىشود به غير او رجوع كرد ، بنابراين در صورتى كه مىشود احتياط را رجوع كرد اگر مجتهد دوم يك مرتبه گفتن را كافى بداند ، مىتواند يك مرتبه بگويد ، و همچنين است اگر مجتهد اعلم بفرمايد مسأله محل تأمل و يا محل اشكال است .\r\nمسأله 8 - اگر مجتهد اعلم بعد از آنكه در مسأله‌اى فتوا داده احتياط كند مثلًا بفرمايد ظرف نجس را كه يك مرتبه در آب كر بشويند پاك مىشود اگر چه احتياط آن است كه سه مرتبه بشويند ، مقلد او نمىتواند در آن مسأله به فتواى مجتهد ديگر رفتار كند ، بلكه بايد يا به فتوا عمل كند يا به احتياط بعد از فتوا كه آن را احتياط مستحب مىگويند عمل نمايد .\r\nمسأله 9 - اگر مجتهدى كه انسان از او تقليد مىكند از دنيا برود بايد از مجتهد زنده تقليد كند و كسى كه در مسأله‌اى به فتواى مجتهدى عمل كرده بعد از مردن او نيز مىتواند باقى بر تقليد او باشد اگر مساوى با زنده باشد و اگر اعلم باشد بقاء واجب است .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nمسأله 10 - اگر در مسأله‌اى به فتواى مجتهدى عمل كند و بعد از مردن او در همان مسأله به فتواى مجتهد زنده رفتار نمايد دوباره نمىتواند آن را مطابق فتواى مرده عمل نمايد ، بلكه اگر مجتهد زنده فتوا ندهد و احتياط هم بنمايد بايد به احتياط زنده عمل كند و نمىتواند برگشت به فتواى مرده نمايد مگر اينكه احتياط مجتهد زنده به واسطه كم حوصلگى و كمى مجال فحص باشد كه در اين صورت مثل اين است كه در مسأله فتوا نداشته باشد بنابراين در اين صورت بايد رجوع به فتواى مجتهد زنده ديگر كه فالأعلم باشد نمايد و نمىتواند رجوع به فتواى مجتهد قبلى كه مرده است بنمايد .\r\nمسأله 11 - مسائلى را كه غالبا انسان به آن احتياج دارد واجب است ياد بگيرد .\r\nمسأله 12 - اگر براى انسان مسأله‌اى پيش آيد كه حكم آن را نمىداند ، چنانچه ممكن است بايد صبر كند تا فتواى مجتهد اعلم را بدست آورد ، و اگر ممكن نيست بايد به فتواى مجتهدى كه علم او از مجتهد اعلم كمتر و از مجتهدهاى ديگر بيشتر است عمل كند ، و يا اگر مىتواند از راه احتياط وظيفه خود را انجام دهد .\r\nمسأله 13 - اگر كسى فتواى مجتهدى را به ديگرى بگويد چنانچه فتواى آن مجتهد عوض شده لازم است به او خبر دهد كه فتوا عوض شده ، و اگر بعد از گفتن فتوا بفهمد اشتباه كرده نيز بايد به او خبر دهد و تأكيد آن بيشتر است و ياد دادن احكام به جاهل در هر صورت واجب است مگر آنكه ممكن نباشد يعنى زحمت آن زياد باشد كه بگويند حرجى است كه در اين صورت اعلام او واجب نيست و غالبا احكامى كه به طور عمومى بيان مىشود ، بيان تغيير و يا اشتباه براى اشخاص شنونده حرجى است نه براى عموم و بيان تغيير حكم و يا اشتباه ، بخصوص به عهده گويندگان مذهبى است .\r\nمسأله 14 - اگر مكلف مدتى اعمال خود را بدون تقليد انجام دهد در صورتى اعمال او صحيح است كه با فتواى مجتهدى كه وظيفه‌اش تقليد از او بوده يا با فتواى مجتهدى كه فعلا بايد از او تقليد كند مطابق باشد ، يا از راه ديگرى بفهمد كه به وظيفه واقعى خود رفتار كرده است .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nاحكام طهارت\r\n\r\nآبها\r\n\r\nاقسام آبها\r\nآب يا مطلق است و يا مضاف : و آب مضاف آبى است كه آن را از چيزى بگيرند : مثل آب هندوانه و يا گلاب ، و يا با چيزى مخلوط باشد مثل آبى كه به قدرى با گِل و مانند آن مخلوط شود كه ديگر به آن آب نگويند و غير اينها آب مطلق است ، و آن بر پنج قسم است : اول : آب كر دوم : آب قليل سوم : آب جارى چهارم : آب باران پنجم : آب چاه .\r\n\r\n1 - آب كر\r\nمسأله 15 - آب كر مقدار آبى است كه اگر در ظرفى كه درازا و پهنا و گودى آن هر يك سه وجب و نيم است بريزند ، آن ظرف را پر كند و وزن آن از صد و بيست و هشت من تبريز ، بيست مثقال كمتر است ، كه 740 / 376 كيلوگرم مىشود .\r\nمسأله 16 - اگر عين نجس مانند بول و خون يا چيزى كه نجس شده است مانند لباس نجس ، به آب كر برسد چنانچه آن آب ، بو يا رنگ يا مزه نجاست را بگيرد نجس مىشود و اگر تغيير نكند نجس نمىشود .\r\nمسأله 17 - اگر بوى كر به واسطه غير نجاست تغيير كند نجس نمىشود .\r\nمسأله 18 - اگرعين نجس مانند خون به آبى كه بيشتر از كر است برسد و بو يا رنگ يا مزه قسمتى از آن را تغيير دهد ، چنانچه مقدارى كه تغيير نكرده كمتر از كر باشد تمام آب نجس مىشود و اگر به اندازه كر يا بيشتر باشد فقط مقدارى كه بو يا رنگ يا مزه آن تغيير كرده نجس است .\r\nمسأله 19 - آب فواره اگر متصل به كر باشد آب نجس را پاك مىكند ولى اگر قطره قطره روى آب نجس بريزد ، آن را پاك نمىكند مگر آنكه چيزى روى فواره بگيرند ، تا آب آن قبل از قطره قطره شدن به آب نجس متصل شود . و واجب است كه آب فواره با آن آب نجس مخلوط گردد .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nمسأله 20 - اگر چيز نجس را زير شيرى كه متصل به كر است بشويند ، آبى كه از آن چيز مىريزد اگر متصل به كر باشد و بو يا رنگ يا مزه نجاست نگرفته باشد و عين نجاست هم در آن نباشد پاك است .\r\nمسأله 21 - اگر مقدارى از آب كر يخ ببندد و باقى به قدر كر نباشد چنانچه نجاست به آن برسد نجس مىشود و هر قدر از يخ هم آب شود نجس است .\r\nمسأله 22 - آبى كه به اندازه كر بوده اگر انسان شك كند از كر كمتر شده يا نه ، مثل آب كر است يعنى نجاست را پاك مىكند و اگر نجاستى هم به آن برسد نجس نمىشود . و آبى كه كمتر از كر بوده و انسان شك دارد به مقدار كر شده يا نه حكم آب كر ندارد .\r\nمسأله 23 - كر بودن آب به سه راه ثابت مىشود :\r\nاول - آنكه خود انسان يقين كند .\r\nدوم - آنكه دو مرد عادل خبر دهند و اگر يك نفر مورد اطمينان هم خبر دهد كافى است .\r\nسوم - كسى كه آب در اختيار اوست به كر بودن آن خبر دهد مثلًا حمامى بگويد : آب حوض حمام كر است .\r\n\r\n2 - آب قليل\r\nمسأله 24 - آب قليل آبى است كه از زمين نجوشد و از كر كمتر باشد .\r\nمسأله 25 - اگر آب قليل روى چيز نجس بريزد ، يا چيز نجس به آن برسد نجس مىشود ، ولى اگر از بالا با فشار روى چيز نجس بريزد مقدارى كه به آن چيز مىرسد نجس و هر چه بالاتر از آن است پاك مىباشد .\r\nمسأله 26 - آب قليلى كه براى بر طرف كردن عين نجاست روى چيز نجس ريخته شود و از آن جدا گردد ، نجس است . و بنابر احتياط واجب بايد از آب قليلى هم كه بعد از بر طرف شدن عين نجاست ، براى آب كشيدن چيز نجس روى آن مىريزند و از آن جدا\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nمىشود اجتناب كنند . ولى آبى كه با آن مخرج بول و غائط را مىشويند با پنج شرط پاك است :\r\nاول - آنكه بو يا رنگ يا مزهء نجاست نگرفته باشد .\r\nدوم - نجاستى از خارج به آن نرسيده باشد .\r\nسوم - نجاست ديگرى مثل خون با بول يا غائط بيرون نيامده باشد .\r\nچهارم - ذره‌هاى غائط در آب پيدا نباشد .\r\nپنجم - بيشتر از مقدار معمول نجاست به اطراف مخرج نرسيده باشد .\r\n\r\n3 - آب جارى\r\nمسأله 27 - آب جارى آبى است كه از زمين بجوشد و جريان داشته باشد مانند آب چشمه و قنات .\r\nمسأله 28 - آب جارى اگر چه كمتر از كر باشد چنانچه نجاست به آن برسد تا وقتى بو يا رنگ يا مزهء آن بواسطهء نجاست تغيير نكرده پاك است .\r\nمسأله 29 - اگر نجاستى به آب جارى برسد ، مقدارى از آن ، كه بو يا رنگ يا مزه‌اش بواسطهء نجاست تغيير كرده نجس است ، و طرفى كه متصل به چشمه است اگر چه كمتر از كر باشد پاك است . و آبهاى ديگر نهر اگر به اندازه كر باشد يا به واسطه آبى كه تغيير نكرده به آب طرف چشمه متصل باشد پاك و گرنه نجس است .\r\nمسأله 30 - آب چشمه‌اى كه جارى نيست ولى طورى است كه اگر از آن بردارند باز مىجوشد حكم آب جارى دارد . يعنى اگر نجاست به آن برسد تا وقتى بو يا رنگ يا مزه آن به واسطه نجاست تغيير نكرده پاك است .\r\nمسأله 31 - آبى كه كنار نهر ايستاده و متصل به آب جارى است حكم آب جارى دارد .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nمسأله 32 - چشمه‌اى كه مثلًا در زمستان مىجوشد و در تابستان از جوشش مىافتد فقط وقتى كه مىجوشد حكم آب جارى دارد .\r\nمسأله 33 - آبِ حوضِ حمام اگر چه كمتر از كر باشد چنانچه به خزينه‌اى كه آب آن به اندازه كر است متصل باشد مثل آب جارى است .\r\nمسأله 34 - آب لوله‌هاى حمام و عمارت كه از شيرها و دوشها مىريزد اگر متصل به كر باشد مثل آب جارى است .\r\nمسأله 35 - آبى كه روى زمين جريان دارد ولى از زمين نمىجوشد چنانچه كمتر از كر باشد و نجاست ب - ه آن برسد نجس مىشود . اما اگر از بالا با فشار به پايين بريزد چنانچه نجاست به پايين آن برسد بالاى آن نجس نمىشود .\r\n\r\n4 - آب باران\r\nمسأله 36 - اگر به چيز نجسى كه عين نجاست در آن نيست يك مرتبه باران ببارد ، جايى كه باران به آن برسد پاك مىشود در صورتى كه مختصر جريانى داشته باشد كه به آن شستن بگويند ، و در فرش و لباس و مانند اينها فشار لازم نيست . ولى باريدن دو سه قطره فايده ندارد ، بلكه بايد طورى باشد كه بگويند باران مىآيد .\r\nمسأله 37 - اگر باران به عين نجس ببارد و به جاى ديگر ترشح كند چنانچه عين نجاست همراه آن نباشد و بو يا رنگ يا مزه نجاست نگرفته باشد پاك است . پس اگر باران بر خون ببارد و ترشح كند چنانچه ذره‌اى خون در آن باشد يا آنكه بو يا رنگ يا مزهء خون گرفته باشد نجس مىباشد .\r\nمسأله 38 - اگر بر سقف عمارت يا روى بام آن عين نجاست باشد تا وقتى باران به بام مىبارد آبى كه به چيز نجس رسيده و از سقف يا ناودان مىريزد پاك است و بعد از قطع شدن باران اگر معلوم باشد آبى كه مىريزد به چيز نجس رسيده است نجس مىباشد .\r\nمسأله 39 - زمين نجس كه باران بر آن ببارد پاك مىشود و اگر باران بر زمين جارى شود و به جاى نجسى كه زير سقف است برسد ، آن را نيز پاك مىكند .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nمسأله 40 - خاك نجسى كه به واسطه باران گِل شود پاك است .\r\nمسأله 41 - هر گاه آب باران در جايى جمع شود اگر چه كمتر از كر باشد چنانچه موقعى كه باران مىآيد چيز نجسى را در آن بشويند و آب ، بو يا رنگ و يا مزه نجاست نگيرد آن چيز نجس پاك مىشود .\r\nمسأله 42 - اگر بر فرش پاكى كه روى زمين نجس است باران ببارد و بر زمين نجس جارى شود ، فرش نجس نمىشود و زمين هم پاك مىگردد .\r\n\r\n5 - آب چاه\r\nمسأله 43 - آب چاهى كه از زمين مىجوشد اگر چه كمتر از كر باشد چنانچه نجاست به آن برسد تا وقتى بو يا رنگ يا مزه آن به واسطه نجاست تغيير نكرده پاك است . ولى مستحب است پس از رسيدن بعضى از نجاستها ، مقدارى كه در كتابهاى مفصل گفته شده از آب آن بكشند .\r\nمسأله 44 - اگر نجاستى در چاه بريزد و بو يا رنگ يا مزه آب آن را تغيير دهد ، چنانچه تغيير آب چاه از بين برود بنابر احتياط واجب ، موقعى پاك مىشود كه با آبى كه از چاه مىجوشد مخلوط گردد .\r\nمسأله 45 - اگر آب باران يا آب ديگر در گودالى جمع شود و كمتر از كر باشد ، به رسيدن نجاست ب - ه آن نجس مىشود .\r\n\r\nاحكام آبها\r\nمسأله 46 - آب مضاف كه معنى آن گفته شد چيز نجس را پاك نمىكند وضو و غسل هم با آن باطل است .\r\nمسأله 47 - آب مضاف هر قدر زياد باشد اگر ذره‌اى نجاست به آن برسد نجس مىشود ولى چنانچه از بالا با فشار روى چيز نجس بريزد مقدارى كه به چيز نجس رسيده\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nنجس و مقدارى كه بالاتر از آن است پاك مىباشد . مثلًا اگر گلاب را از گلابدان روى دست نجس بريزند آنچه به دست رسيده نجس ، و آنچه به دست نرسيده پاك است .\r\nمسأله 48 - اگر آب مضاف نجس طورى با آب كر يا جارى مخلوط شود كه ديگر آب مضاف به آن نگويند پاك مىشود .\r\nمسأله 49 - آبى كه مطلق بوده و معلوم نيست مضاف شده يا نه مثل آب مطلق است يعنى چيز نجس را پاك مىكند وضو و غسل هم با آن صحيح است و آبى كه مضاف بوده و معلوم نيست مطلق شده يا نه مثل آب مضاف است يعنى چيز نجس را پاك نمىكند وضو و غسل هم با آن باطل است .\r\nمسأله 50 - آبى كه معلوم نيست مطلق است يا مضاف و معلوم نيست كه قبلًا مطلق يا مضاف بوده نجاست را پاك نمىكند و بنابر احتياط واجب جمع كند بين غسل و يا وضو با آن آب و بين تيمم اگر آب ديگرى ندارد كه با آن غسل كند و يا وضو بگيرد ، ولى اگر به اندازه كر يا بيشتر باشد و نجاست به آن برسد حكم به نجس بودن آن نمىشود .\r\nمسأله 51 - آبى كه عين نجاست مثل بول و خون به آن برسد و بو يا رنگ و يا مزه آن را تغييردهد ، اگر چه كر يا جارى باشد نجس مىشود ولى اگر بو يا رنگ يا مزه آب به واسطه نجاستى كه بيرون آن است عوض شود ، مثل مردارى كه پهلوى آب است بوى آن را تغيير دهد نجس نمىشود .\r\nمسأله 52 - آبى كه عين نجاست مثل خون و بول در آن ريخته و بو يا رنگ يا مزهء آن را تغيير داده ، چنان كه به كر يا جارى متصل شود ، يا باران بر آن ببارد يا باد ، باران را در آن بريزد ، يا آب باران از ناودان در آن جارى شود ، و تغيير آن از بين برود پاك مىشود ولى بنابر احتياط واجب بايد آب باران يا كر يا جارى با آن مخلوط گردد .\r\nمسأله 53 - اگر چيز نجسى را در كر يا جارى آب بكشند آبى كه بعد از بيرون آوردن از آن مىريزد پاك است در صورتى كه در موقع شستن فشار هم داده باشند .\r\nمسأله 54 - آبى كه پاك بوده و معلوم نيست نجس شده يا نه ، پاك است . و آبى كه نجس بوده و معلوم نيست پاك شده يا نه ، نجس است .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nمسأله 55 - نيم‌خورده سگ و خوك و كافر ، نجس و خوردن آن حرام است و نيم‌خورده حيوانات حرام‌گوشت ، پاك و خوردن آن مكروه مىباشد .\r\n\r\nاحكام تخلى\r\n( يعنى بول و غائط كردن )\r\nمسأله 56 - واجب است انسان وقت تخلى و مواقع ديگر عورت خود را از كسانى كه مكلفند ، اگر چه مثل خواهر و مادر با او محرم باشند ، و همچنين از ديوانه و بچه‌هاى مميز كه خوب و بد را مىفهمند ، بپوشاند ولى زن و شوهر لازم نيست عورت خود را از يكديگر بپوشانند .\r\nمسأله 57 - لازم نيست با چيز مخصوصى عورت خود را بپوشاند . و اگر مثلًا با دست هم آن را بپوشاند كافى است .\r\nمسأله 58 - موقع تخلى بايد طرف جلوى بدن يعنى شكم و زانوها رو به قبله و پشت به قبله نباشد .\r\nمسأله 59 - اگر موقع تخلى طرف جلوى بدن كسى رو به قبله يا پشت به قبله باشد و عورت را از قبله بگرداند كفايت نمىكند . و اگر جلوى بدن او رو به قبله يا پشت به قبله نباشد ، احتياط واجب آن است كه عورت را رو به قبله يا پشت به قبله ننمايد .\r\nمسأله 60 - احتياط مستحب آن است كه طرف جلوى بدن در موقع استبراء كه احكام آن بعداً گفته مىشود ، و موقع تطهير بول و غائط ، رو به قبله نباشد ولى در صورتى كه بىاحترامى به قبله از آن فهميده شود جايز نيست رو به قبله باشد و غالبا بىاحترامى حساب نمىشود .\r\nمسأله 61 - اگر براى آنكه نامحرم او را نبيند ، مجبور شود ، رو به قبله يا پشت به قبله بنشيند ، بايد رو به قبله يا پشت به قبله بنشيند ، و نيز اگر از راه ديگر ناچار باشد كه رو به قبله يا پشت به قبله بنشيند مانعى ندارد .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nمسأله 62 - احتياط واجب آن است كه بچه را در وقت تخلى رو به قبله يا پشت به قبله ننشانند . ولى اگر خود بچه بنشيند جلوگيرى از او واجب نيست .\r\nمسأله 63 - در چهار جا تخلى حرام است :\r\nاول - در كوچه‌هاى بن بست در صورتى كه صاحبانش اجازه نداده باشند .\r\nدوم - در ملك كسى كه اجازهء تخلى نداده است .\r\nسوم - در جايى كه براى عده مخصوصى وقف شده است مثل بعضى از مدرسه‌ها .\r\nچهارم - روى قبر مؤمنين در صورتى كه بىاحترامى به آنان باشد .\r\nمسأله 64 - در سه صورت مخرج غائط فقط با آب پاك مىشود :\r\nاول - آنكه با غائط نجاست ديگرى مثل خون بيرون آمده باشد .\r\nدوم - آنكه نجاستى از خارج به مخرج غائط رسيده باشد .\r\nسوم - آنكه اطراف مخرج بيشتر از مقدار معمول آلوده شده باشد . و در غير اين سه صورت مىشود مخرج را با آب شست و يا به دستورى كه بعداً گفته مىشود با پارچه و سنگ و مانند اينها پاك كرد اگر چه شستن با آب بهتر است .\r\nمسأله 65 - مخرج بول با غير آب پاك نمىشود . و در كر و جارى اگر بعد از بر طرف شدن بول يك مرتبه بشويندكافى است ، و همچنين است با آب قليل ولى بهتر است بنابر احتياط دو مرتبه بلكه سه مرتبه شسته شود .\r\nمسأله 66 - اگر مخرج غائط را با آب بشويند بايد چيزى از غائط در آن نماند ولى باقى ماندن رنگ و بوى آن مانعى ندارد و اگر در دفعه اول طورى شسته شود كه ذره‌اى از غائط در آن نماند دوباره شستن لازم نيست .\r\nمسأله 67 - با سنگ و كلوخ و مانند اينها اگر خشك و پاك باشند مىشود مخرج غائط را تطهير كرد . و چنانچه رطوبت كمى داشته باشند كه به مخرج نرسد اشكال ندارد و\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nبهتر است از سه دفعه كمتر نباشد اگر چه به يك مرتبه يا دو مرتبه مخرج پاكيزه شود ، ولى تعدد واجب نيست و اگر با يك دفعه هم پاك شود كافى است .\r\nمسأله 68 - احتياط مستحب آن است كه سنگ يا پارچه‌اىكه غائط را با آن بر طرف مىكنند ، سه قطعه باشد ولى اگر با سه طرف يك قطعه هم پاك شود كافى است ، و اگر با سه قطعه يا با سه طرف يك قطعه ، بر طرف نشود بايد به قدرى اضافه نمايند تا مخرج كاملًا پاكيزه شود ، ولى باقى ماندن ذره‌هاى كوچكى كه ديده نمىشود اشكال ندارد .\r\nمسأله 69 - پاك كردن مخرج غائط با چيزهايى كه احترام آنها لازم است مانند كاغذىكه اسم خداوند متعال و يا پيغمبران گرامى بر آن نوشته شده حرام است و با استخوان و سرگين هم نبايد مخرج غائط را پاك كرد و اگر كسى با اينها مخرج را پاك كند معصيت كرده و بنابر احتياط لازم بايد با چيز ديگرى مخرج را پاك كند و پاك شدن به اين چيزها مشكل است .\r\nمسأله 70 - اگر شك كند كه مخرج را تطهير كرده يا نه اگر چه هميشه بعد از بول يا غائط فوراً تطهير مىكرده احتياط واجب آن است كه تطهير نمايد .\r\nمسأله 71 - اگر بعد از نماز شك كند كه قبل از نماز مخرج را تطهير كرده يا نه نمازى كه خوانده صحيح است ولى براى نمازهاى بعدى بايد تطهير كند .\r\n\r\nاستبراء\r\nمسأله 72 - استبراء عمل مستحبى است كه مردها بعد از بيرون آمدن بول انجام مىدهند براى آنكه يقين كنند بول در مجرا نمانده است و آن داراى اقسامى است و بهترين آنها اين است كه بعد از قطع شدن بول ، اگر مخرج غائط نجس شده اول آن را تطهير كنند بعد سه دفعه با انگشت ميانهء دست چپ از مخرج غائط تا بيخ آلت بكشند و بعد شَست را روى آلت و انگشت پهلوى شَست را زير آن بگذارند و سه مرتبه تا ختنه‌گاه بكشند و پس از آن سه مرتبه سر آلت را فشار دهند .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nمسأله 73 - آبى كه گاهى بعد از ملاعبه و بازى كردن از انسان خارج مىشود و به آن مذى مىگويند پاك است و نيز آبى كه گاهى بعد از منى بيرون مىآيد و به آن وذى گفته مىشود ، و آبى كه گاهى بعد از بول بيرون مىآيد و به آن ودى مىگويند اگر بول به آن نرسيده باشد پاك است . و چنانچه انسان بعد از بول استبراء كند و بعد آبى از او خارج شود و شك كند كه بول است يا يكى از اينها پاك مىباشد .\r\nمسأله 74 - اگر انسان شك كند استبراء كرده يا نه و رطوبتى از او بيرون آيد كه نداند پاك است يا نه ، نجس مىباشد و چنانچه وضو گرفته باشد باطل مىشود . ولى اگر شك كند استبرائى كه كرده درست بوده يا نه و رطوبتى از او بيرون آيد كه نداند پاك است يا نه پاك مىباشد ، و وضو را هم باطل نمىكند .\r\nمسأله 75 - كسى كه استبراء نكرده است اگر به واسطه آنكه مدتى از بول كردن او گذشته يقين كند كه بول در مجرا نمانده است و رطوبتى ببيند و شك كند پاك است يا نه آن رطوبت پاك مىباشد و وضو را هم باطل نمىكند .\r\nمسأله 76 - اگر انسان بعد از بول استبراء كند و وضو بگيرد چنانچه بعد از وضو رطوبتى ببيند كه بداند يا بول است يا منى واجب است احتياطاً غسل كند وضو هم بگيرد . ولى اگر وضو نگرفته باشد فقط گرفتن وضو كافى است .\r\nمسأله 77 - براى زن استبراء از بول نيست و اگر رطوبتى ببيند و شك كند پاك است يا نه ، پاك مىباشد ، وضو و غسل او را هم باطل نمىكند .\r\n\r\nمستحبات و مكروهات تخلى\r\nمسأله 78 - مستحب است در موقع تخلى جايى بنشيند كه كسى او را نبيند و موقع وارد شدن به مكان تخلى اول پاى چپ و موقع بيرون آمدن اول پاى راست را بگذارد . و همچنين مستحب است در حال تخلى سر را بپوشاند و سنگينى بدن را بر پاى چپ بيندازد .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nمسأله 79 - نشستن روبروى خورشيد و ماه در موقع تخلى مكروه است ولى اگر عورت خود را بوسيله‌اى بپوشاند مكروه نيست . و نيز در موقع تخلى نشستن روبروى باد و در جاده و خيابان و كوچه و درب خانه و زير درختى كه ميوه مىدهد و چيز خوردن و توقف زياد و تطهير كردن با دست راست مكروه مىباشد . و همچنين است حرف زدن در حال تخلى ، ولى اگر ناچار باشد يا ذكر خدا بگويد اشكال ندارد .\r\nمسأله 80 - ايستاده بول كردن و بول كردن در زمين سخت و سوراخ جانوران و در آب خصوصاً آب ايستاده مكروه است .\r\nمسأله 81 - خوددارى كردن از بول و غائط مكروه است . و اگر براى بدن ضرر داشته باشد حرام است .\r\nمسأله 82 - مستحب است انسان پيش از نماز و پيش از خواب و پيش از جماع و بعد از بيرون آمدن منى بول كند .\r\n\r\nنجاسات\r\n\r\nاقسام نجاسات\r\nمسأله 83 - نجاسات يازده چيز است :\r\nاول : بول ، دوم : غائط ، سوم : منى ، چهارم : مردار ، پنجم : خون ، ششم و هفتم : سگ و خوك ، هشتم : كافر ، نهم : شراب ، دهم : فقاع ، يازدهم : عرق حيوان نجاستخوار بنابر احتياط واجب ؛ و عرق جنب از حرام نجس نيست ولى نمىشود با آن نماز خواند .\r\n\r\n1 و 2 - بول و غائط\r\nمسأله 84 - بول و غائط انسان و هر حيوان حرام‌گوشتى كه خون جهنده دارد كه اگر رگ آن را ببرند ، خون از آن جستن مىكند ، نجس است و بنابر احتياط واجب بايد از بول و غائط حيوان حرام‌گوشتى كه خون آن جستن نمىكند ، مثل ماهى حرام‌گوشت اجتناب كرد . ولى فضله حيوانات كوچك مثل پشه و مگس كه گوشت ندارند پاك است .\r\nمسأله 85 - بنابر احتياط مستحب بايد از فضله پرندگان حرام‌گوشت اجتناب كرد .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nمسأله 86 - بول و غائط حيوان نجاستخوار نجس است و همچنين است بول و غائط حيوانى كه انسان آن را وطى كرده يعنى با آن نزديكى نموده ، و گوسفندى كه گوشت آن از خوردن شير خوك محكم شده است .\r\n\r\n3 - منى\r\nمسأله 87 - منى حيوانى كه خون جهنده دارد نجس است .\r\n\r\n4 - مُردار\r\nمسأله 88 - مردار حيوانى كه خون جهنده دارد نجس است چه خودش مرده باشد يا به غير دستورى كه در شرع معين شده آن را كشته باشند . و ماهى چون خون جهنده ندارد ، اگر چه در آب بميرد پاك است .\r\nمسأله 89 - چيزهايى از مردار كه مثل پشم و مو و كُرك و استخوان و دندان روح نداشته باشد پاك است .\r\nمسأله 90 - اگر از بدن انسان يا حيوانى كه خون جهنده دارد در حالى كه زنده است گوشت يا چيز ديگرى را كه روح دارد جدا كنند نجس است .\r\nمسأله 91 - پوستهاى مختصر لب و جاهاى ديگر بدن كه موقع افتادنشان رسيده اگر چه آنها را بكنند پاك است . ولى بنابر احتياط واجب بايد از پوستى كه موقع افتادنش نرسيده و آن را كنده‌اند اجتناب نمايند .\r\nمسأله 92 - تخم مرغى كه از شكم مرغ مرده بيرون مىآيد اگر پوست روى آن سفت شده باشد پاك است ، ولى ظاهر آن را بايد آب كشيد .\r\nمسأله 93 - اگر بره و بزغاله پيش از آنكه علفخوار شوند بميرند ، پنير مايه‌اى كه در شيردان آنها مىباشد پاك است ولى ظاهر آن را بايد آب كشيد .\r\nمسأله 94 - دواجات روان و عطر و روغن و واكس و صابون كه از خارجه مىآورند اگر انسان يقين به نجاست آنها نداشته باشد پاك است .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nمسأله 95 - گوشت و پيه و چرمى كه در بازار مسلمانان فروخته شود پاك است و همچنين است اگر يكى از اينها در دست مسلمان باشد ولى اگر بدانند كه آن مسلمان از كافر گرفته و رسيدگى نكرده كه از حيوانى است كه به دستور شرع كشته شده يا نه نجس مىباشد .\r\n\r\n5 - خون\r\nمسأله 96 - خون انسان و هر حيوانى كه خون جهنده دارد يعنى حيوانى كه اگر رگ آن را ببرند خون از آن جستن مىكند نجس است ، پس خون حيوانى كه مانند ماهى و پشه خون جهنده ندارد پاك مىباشد .\r\nمسأله 97 - اگر حيوان حلال گوشت را به دستورى كه در شرع معين شده بكشند و خون آن به مقدار معمول بيرون آيد خونى كه در بدنش مىماند پاك است ، ولى اگر به علت نفس كشيدن يا به واسطه اينكه سر حيوان در جاى بلندى بوده خون به بدن حيوان برگردد آن خون نجس است .\r\nمسأله 98 - بنابر احتياط مستحب از تخم مرغى كه ذره‌اى خون در آن است بايد اجتناب كرد ، ولى خوردن آن ذره خون حرام است ، و اگر خون در زرده باشد تا پوست نازك روى آن پاره نشده سفيده پاك است و احتياط مستحب اجتناب از زرده فقط مى باشد .\r\nمسأله 99 - خونى كه گاهى موقع دوشيدن شير ديده مىشود نجس است و شير را نجس مىكند .\r\nمسأله 100 - خونى كه از لاى دندانها مىآيد ، اگر به واسطه مخلوط شدن با آب دهان از بين برود پاك است ولى احتياط واجب آن است كه آن را فرو نبرند .\r\nمسأله 101 - خونى كه به واسطه كوبيده شدن ، زير ناخن يا زير پوست مىميرد اگر طورى شود كه ديگر به آن خون نگويند پاك است ، و اگر به آن خون بگويند نجس است و در اين صورت چنانچه ناخن يا پوست سوراخ شود ، اگر مشقت ندارد بايد براى وضو و غسل خون را بيرون آورند و اگر مشقت دارد بايد اطراف آن را به طورى كه نجاست زياد\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nنشود بشويند و پارچه و يا چيزى مثل پارچه بر آن بگذارند و روى پارچه دست تر بكشند و بنابر احتياط مستحب تيمم هم بكنند .\r\nمسأله 102 - اگر انسان نداند كه خون ، زير پوست مرده است يا گوشت بواسطهء كوبيده شدن به آن حالت در آمده است پاك است .\r\nمسأله 103 - اگر موقع جوشيدن غذا ذره‌اى خون در آن بيفتد تمام غذا و ظرف آن نجس مىشود . و جوشيدن و حرارت و آتش پاك كننده نيست .\r\nمسأله 104 - زردابه‌اى كه در حال بهبودى زخم در اطراف آن پيدا مىشود اگر معلوم نباشد كه با خون مخلوط است پاك مىباشد .\r\nمسأله 105 - خون سفيد اگر بدانيم خون است مثل آنكه دوايى بر آن ريخته باشند كه رنگش را سفيد كرده باشد نجس است .\r\n\r\n6 و 7 - سگ و خوك\r\nمسأله 106 - سگ و خوكى كه در خشكى زندگى مىكنند حتى مو و استخوان و پنجه و ناخن و رطوبتهاى آنها نجس است ولى سگ و خوك دريايى پاك است .\r\n\r\n8 - كافر\r\nمسأله 107 - كافر يعنى كسى كه منكر خدا است ، يا براى خدا شريك قرار مىدهد ، يا پيغمبرى حضرت خاتم الأنبياء محمد بن عبدالله صلى الله عليه و آله و سلم را قبول ندارد ، نجس است و نيز كسى كه ضرورى دين يعنى چيزى را كه مثل نماز و روزه مسلمانان جزء دين اسلام مىدانند منكر شود ، چنانچه بداند آن چيز ضرورى دين است و متوجه باشد كه انكار آن برگشت به انكار رسالت مىكند نجس مىباشد ، و اگر نداند و متوجه نباشد احتياطاً بايد از او اجتناب كرد .\r\nمسأله 108 - تمام بدن كافر حتى مو و ناخن و رطوبتهاى او نجس است .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nمسأله 109 - اگر پدر و مادر و جد و جده بچه نابالغ كافر باشند آن بچه هم نجس است ، و اگر يكى از اينها مسلمان باشد بچه پاك است .\r\nمسأله 110 - كسى كه معلوم نيست مسلمان است يا نه پاك مىباشد ولى احكام ديگر مسلمانان را ندارد مثلًا نمىتواند زن مسلمان بگيرد و نبايد در قبرستان مسلمانان دفن شود .\r\nمسأله 111 - اگر مسلمانى به يكى از دوازده امام دشنام دهد ، يا با آنان دشمنى داشته باشد نجس است .\r\n\r\n9 - شراب\r\nمسأله 112 - شراب و هر چيزى كه انسان را مست مىكند ، چنانچه به خودى خود روان باشد نجس است ، و اگر مثل بنگ و حشيش روان نباشد اگر چه چيزى در آن بريزند كه روان شود پاك است .\r\nمسأله 113 - الكل صنعتى كه براى رنگ كردن درب و ميز و صندلى و مانند اينها به كار مىبرند ، اگر انسان نداند از چيزى كه مست كننده و روان است درست كرده‌اند پاك مى باشد .\r\nمسأله 114 - اگر انگور و آب انگور به خودى خود جوش بيايد حرام و نجس است ، و اگر بواسطهء پختن جوش بيايد ، خوردن آن حرام و بنابر احتياط واجب نجس مىباشد .\r\nمسأله 115 - خرما و مويز و كشمش و آب آنها اگر جوش بيايند پاك و خوردن آنها حلال است ، اگر چه سزاوار است كه تا ممكن است احتياط به اجتناب از آن ترك نشود .\r\n\r\n10 - فُقّاع\r\nمسأله 116 - فقّاع كه از جو گرفته مىشود و به آن آب جو مىگويند نجس است ولى آبى كه به دستور طبيب از جو مىگيرند و به آن ماء الشعير مىگويند پاك مىباشد .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\n11 - عرق حيوان نجاستخوار\r\nمسأله 117 - بنابر احتياط واجب بايد از عرق شتر نجاستخوار و هر حيوانى كه به خوردن نجاست انسان عادت كرده اجتناب كرد .\r\nمسأله 118 - عرق جنب از حرام نجس نيست ولى نمىشود با آن نماز خواند چه در حال جماع بيرون آيد يا بعد از آن ، از مرد باشد يا از زن ، از زنا باشد يا از لواط ، يا از وطى و نزديكى كردن با حيوانات ، يا استمناء ( و استمناء آن است كه انسان با خود كارى كند كه منى از او بيرون آيد ) ولى احتياط مستحب در اجتناب است .\r\nمسأله 119 - اگر انسان در موقعى كه نزديكى با زن حرام است مثلًا در روزه ماه رمضان ، با زن خود نزديكى كند بايد عرقى كه از او بيرون مى آيد با آن نماز نخواند و بنابر احتياط مستحب از آن اجتناب نمايد .\r\nمسأله 120 - اگر جنب از حرام عوض غسل تيمم نمايد و بعد از تيمم عرق كند بنابر احتياط واجب با آن عرق نماز نخواند و بنابر احتياط مستحب از آن اجتناب كند .\r\nمسأله 121 - اگر كسى از حرام جنب شود و بعد با حلال خود نزديكى نمايد و بعد از حرام جنب شود ، احتياط واجب آن است كه با عرق آن جنابت نماز نخواند و احتياط مستحب اجتناب از آن است .\r\n\r\nراه ثابت شدن نجاست\r\nمسأله 122 - نجاست هر چيز از سه راه ثابت مىشود :\r\nاول - آنكه خود انسان يقين كند چيزى نجس است ، و اگر گمان داشته باشد چيزى نجس است ، لازم نيست از آن اجتناب نمايد . بنابراين غذا خوردن در قهوه‌خانه‌ها و مهمانخانه‌هايى كه مردمان لاابالى ، و كسانى كه پاكى و نجسى را مراعات نمىكنند در آنها غذا مىخورند ، اگر انسان يقين نداشته باشد غذايى را كه براى او آورده‌اند نجس است اشكال ندارد .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nدوم - آنكه كسى كه چيزى در اختيار اوست بگويد آن چيز نجس است ، مثلًا همسر يا نوكر يا كلفت بگويد ، ظرف يا چيز ديگرى كه در اختيار اوست نجس مىباشد .\r\nسوم - آنكه دو مرد عادل بگويند چيزى نجس است و نيز اگر يك نفر شخص مورد اطمينان هم بگويد چيزى نجس است بايد از آن چيز اجتناب كرد .\r\nمسأله 123 - اگر به واسطه ندانستن مسأله نجس بودن و پاك بودن چيزى را نداند مثلًا نداند عرق جنب از حرام پاك است يا نه ، بايد مسأله را بپرسد ولى اگر با اينكه مسأله را مىداند چيزى را شك كند پاك است يا نه ، مثلًا شك كند آن‌چيز خون است يا نه يا نداند كه خون پشه است يا خون انسان ، پاك مىباشد .\r\nمسأله 124 - چيز نجسى كه انسان شك دارد پاك شده يا نه ، نجس است و چيز پاك را اگر شك كند نجس شده يا نه پاك است و اگر بتواند نجس بودن يا پاك بودن آن را بفهمد لازم نيست وارسى كند ولى اگر وارسى كردن زحمتى ندارد مثل اينكه بايد چشم را باز كند و يا چراغ را روشن نمايد تا معلوم شود لازم است كه وارسى نمايد .\r\nمسأله 125 - اگر بداند يكى از دو ظرف يا دو لباسى كه از هر دوى آنها استفاده مىكند نجس شده و نداند كدام است ، بايد از هر دو اجتناب كند ، ولى اگر مثلًا نمىداند لباس خودش نجس شده يا لباسى كه هيچ از آن استفاده نمىكند و مال ديگرى است ، از لباس خودش هم لازم نيست اجتناب نمايد .\r\n\r\nراه نجس شدن چيزهاى پاك\r\nمسأله 126 - اگر چيز پاك به چيز نجس برسد و هر دو يا يكى از آنها به طورى تر باشد كه ترى يكى به ديگرى برسد چيز پاك نجس مىشود و اگر ترى به قدرى كم باشد كه به ديگرى نرسد ، چيزى كه پاك بوده نجس نمىشود .\r\nمسأله 127 - اگر چيز پاكى به چيز نجس برسد و انسان شك كند كه هر دو يا يكى از آنها تر بوده يا نه ، آن چيز پاك نجس نمىشود .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nمسأله 128 - دو چيزى كه انسان نمىداند كدام پاك و كدام نجس است اگر چيز پاكى با رطوبت به يكى از آنها برسد مشهور است كه نجس نمىشود ولى احتياط واجب آن است كه از آن چيز اجتناب نمايند بلكه اقرب همين است .\r\nمسأله 129 - زمين و پارچه و مانند اينها اگر رطوبت داشته باشد هر قسمتى كه نجاست به آن برسد نجس مىشود و جاهاى ديگر آن پاك است و همچنين است خيار و خربزه و مانند اينها .\r\nمسأله 130 - هر گاه شيره و روغن و مانند اينها طورى باشد كه اگر مقدارى از آن را بردارند جاى آن خالى نمىماند ، همين كه يك نقطه از آن نجس شد تمام آن نجس مىشود ولى اگر طورى باشد كه جاى آن در موقع برداشتن خالى بماند ، اگر چه بعد پر شود فقط جايى كه نجاست به آن رسيده نجس مىباشد ، پس اگر فضله موش در آن بيفتد جايى كه فضله افتاده نجس و بقيه پاك است .\r\nمسأله 131 - اگر مگس يا حيوانى مانند آن روى چيز نجس كه تر است بنشيند و بعد روى چيز پاكى كه آن هم تر است بنشيند ، چنانچه انسان بداند نجاست همراه آن حيوان بوده چيز پاك نجس مىشود و اگر نداند ، پاك است .\r\nمسأله 132 - اگر جايى از بدن كه عرق دارد نجس شود و عرق از آنجا به جاى ديگر برود ، هر جا كه عرق به آن برسد نجس مىشود و اگر عرق به جاى ديگر نرود جاهاى ديگر بدن پاك است .\r\nمسأله 133 - اخلاطى كه از بينى يا گلو مىآيد اگر خون داشته باشد جايى كه خون دارد نجس و بقيه آن پاك است پس اگر به بيرون دهان يا بينى برسد ، مقدارى را كه انسان يقين دارد جاى نجس اخلاط به آن رسيده نجس است و محلى را كه شك دارد جاى نجس به آن رسيده يا نه ، پاك مىباشد .\r\nمسأله 134 - اگر آفتابه‌اى را كه ته آن سوراخ است روى زمين نجس بگذارند چنانچه آب طورى زير آن جمع گردد كه با آب آفتابه يكى حساب شود آب آفتابه نجس مىشود ، بلكه اگر آب بر زمين جارى شود يا فرو رود در صورتى كه سوراخ آفتابه به زمين نجس متصل باشد ، باز هم بنابر احتياط واجب بايد از آب آفتابه اجتناب كرد ولى اگر سوراخ\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nآن به زمين نجس متصل نباشد و آب زير آفتابه هم با آب داخل آن يكى حساب نشود آب آفتابه نجس نمىشود .\r\nمسأله 135 - اگر چيزى داخل بدن شود و به نجاست برسد در صورتى كه بعد از بيرون آمدن ، آلوده به نجاست نباشد پاك است . پس اگر اسباب اماله يا آب آن در مخرج غائط وارد شود ، يا سوزن و چاقو و مانند اينها در بدن فرو رود و بعد از بيرون آمدن به نجاست آلوده نباشد نجس نيست و همچنين است آب دهان و بينى اگر در داخل به خون برسد و بعد از بيرون آمدن به خون آلوده نباشد .\r\n\r\nاحكام نجاسات\r\nمسأله 136 - نجس كردن خط و ورق قرآن حرام است و اگر نجس شود بايد فوراً آن را آب بكشند .\r\nمسأله 137 - اگر جلد قرآن نجس شود در صورتى كه بىاحترامى به قرآن باشد بايد آن را آب بكشند .\r\nمسأله 138 - گذاشتن قرآن روى عين نجاست مانند خون و مردار اگر چه آن عين نجس خشك باشد حرام است و برداشتن قرآن از روى آن واجب مىباشد .\r\nمسأله 139 - نوشتن قرآن با مركب نجس مانند خون و مردار ، اگر چه يك حرف آن باشد حرام است و اگر نوشته شود بايد آن را آب بكشند ، يا به واسطه تراشيدن و مانند آن كارى كنند كه از بين برود .\r\nمسأله 140 - دادن قرآن به كافر حرام و گرفتن از او واجب است مگر در صورتى كه زير نظر مسلمان بخواهد با مطالعه و خواندن آن هدايت شود مثل اينكه در كتابخانه‌اى كه زير نظر مسلمان است بگيرد و بعد پس بدهد با احتمال ارشاد و هدايت او ، و الّا جايز نيست .\r\nمسأله 141 - اگر ورق قرآن يا چيزى كه احترام آن لازم است مثل كاغذى كه اسم خدا يا پيغمبر و يا امام بر آن نوشته شده در مستراح بيفتد بيرون آوردن و آب كشيدن آن\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nاگر چه خرج داشته باشد واجب است و اگر بيرون آوردن آن ممكن نباشد بايد به آن مستراح نروند تا يقين كنند آن ورق پوسيده است و نيز اگر تربت در مستراح بيفتد و بيرون آوردن آن ممكن نباشد ، بايد تا وقتى كه يقين نكرده‌اند به كلى از بين رفته به آن مستراح نروند .\r\nمسأله 142 - خوردن و آشاميدن چيز نجس حرام است و همچنين است خورانيدن آن به ديگرى حتى به اطفال ، و احتياط واجب آن است كه اگر خود طفل غذاى نجس را بخورد يا با دست نجس غذا را نجس كند و بخورد ، ولى او از او جلوگيرى نمايد .\r\nمسأله 143 - فروختن و عاريه دادن چيز نجس كه مىشود آن را آب كشيد اگر نجس بودن آن را به طرف نگويند اشكال ندارد .\r\nمسأله 144 - اگر انسان ببيند كسى چيز نجسى را مىخورد و يا با لباس نجس نماز مىخواند لازم نيست به او بگويد .\r\nمسأله 145 - اگر جايى از خانه يا فرش كسى نجس باشد ، و ببيند بدن يا لباس يا چيز ديگر كسانى كه وارد خانه او مىشوند با رطوبت به جاى نجس رسيده بنابر احتياط واجب ، بايد به آنان بگويد .\r\nمسأله 146 - اگر صاحب خانه در بين غذا خوردن بفهمد غذا نجس است بايد بنابر احتياط واجب به مهمانها بگويد ولى اگر يكى از مهمانها بفهمد لازم نيست به ديگران خبر دهد ولى چنانچه طورى با آنان معاشرت دارد كه ممكن است به واسطه نجس بودن آنان خود او هم نجس شود ، بايد بعد از غذا به آنان بگويد .\r\nمسأله 147 - اگر چيزى را كه عاريه كرده نجس شود ، چنانچه صاحبش آن چيز را دركارى كه شرط آن پاكى است استعمال مىكند مانند لباس كه با آن نماز مىخواند ، واجب است نجس شدن آن را به او بگويد . بلكه اگر در كارى هم كه شرط آن پاكى است استعمال نمىكند بنابر احتياط واجب بايد نجس شدن آن را به او خبر دهد .\r\nمسأله 148 - اگر بچه بگويد چيزى نجس است يا چيزى را آب كشيده ، نبايد حرف او را قبول كرد ولى بچه‌اى كه تكليفش نزديك است ، اگر بگويد چيزى را آب كشيدم حرف\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nاو قبول مىشود ، و اگر بگويد چيزى نجس است نيز بنابر احتياط واجب بايد از آن چيز اجتناب كرد .\r\n\r\nمطهرات\r\nمسأله 149 - يازده چيز نجاست را پاك مىكند و آنها را مطهرات گويند :\r\nاول : آب ، دوم : زمين ، سوم : آفتاب ، چهارم : استحاله ، پنجم : كم شدن دوسوم آب انگور ، ششم : انتقال ، هفتم : اسلام ، هشتم : تبعيت ، نهم : بر طرف شدن عين نجاست ، دهم : استبراء حيوان نجاستخوار ، يازدهم : غايب شدن مسلمان و احكام اينها به طور تفصيل در مسائل آينده گفته مىشود .\r\n\r\n1 - آب\r\nمسأله 150 - آب با چهار شرط چيز نجس را پاك مىكند :\r\nاول - آنكه مطلق باشد ، پس آب مضاف مانند گلاب و عرق بيد چيز نجس را پاك نمىكند .\r\nدوم - آنكه پاك باشد .\r\nسوم - آنكه وقتى چيز نجس را مىشويند آب مضاف نشود و بو يا رنگ يا مزهء نجاست هم نگيرد .\r\nچهارم - آنكه بعد از آب كشيدن چيز نجس عين نجاست در آن نباشد . و پاك شدن چيز نجس با آب قليل يعنى آب كمتر از كر ، شرطهاى ديگرى هم دارد كه بعداً گفته مىشود .\r\nمسأله 151 - ظرف نجس را با آب قليل بايد سه مرتبه شست و در كر و جارى هم بنابر احتياط واجب سه مرتبه ترك نشود و يك مرتبه كفايت نمىكند ولى ظرفى را كه\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nسگ ليسيده يا از آن ظرف آب يا چيز روان ديگر خورده ، بايد اول با خاك پاك ، خاك مال كرد ، به اين طريق كه قدرى خاك بريزند و قدرى آب و به طور مخلوط به آن بمالند ، و بعد بنابر احتياط واجب دو مرتبه در كر و يا جارى بشويند و يك مرتبه كافى نيست ، و با آب قليل بايد دو مرتبه شست . و همچنين ظرفى را كه آب دهان سگ در آن ريخته بنابر احتياط واجب بايد پيش ازشستن خاك مال كرد .\r\nمسأله 152 - اگر دهانه ظرفى كه سگ دهن زده ، تنگ باشد و نشود آن را خاك مال كرد ، چنانچه ممكن است بايد كهنه به چوبى بپيچند و به توسط آن ، خاك را به آن ظرف بمالند ، و اگر ممكن نيست بايد خاك را در آن بريزند و بشدت حركت دهند تا به همه آن ظرف برسد .\r\nمسأله 153 - ظرفى را كه خوك بليسد يا از آن چيز روانى بخورد ، با آب قليل بايد هفت مرتبه شست و در كر و جارى هم احتياط واجب هفت مرتبه است ، و يك مرتبه كفايت نمىكند و لازم نيست آن را خاك مال كنند اگر چه احتياط مستحب آن است كه خاك مال شود .\r\nمسأله 154 - اگر بخواهند ظرفى را كه با شراب نجس شده با آب قليل آب بكشند بايد سه مرتبه با آب قليل بشويند و احتياط مستحب آن است كه هفت مرتبه بشويند .\r\nمسأله 155 - كوزه‌اى كه از گل نجس ساخته شده و يا آب نجس در آن فرو رفته اگر در آب كر يا جارى بگذارند به هر جاى آن كه آب برسد پاك مىشود ولى بايد اول آن را بگذارند خشك شود و بعد آن را در آب كر و يا جارى بگذارند و اگر بخواهند باطن آن هم پاك شود بايد به قدرى در آب كر يا جارى بماند كه آب به تمام آن فرو رود .\r\nمسأله 156 - ظرف نجس را با آب قليل دو جور مىشود آب كشيد : يكى آنكه سه مرتبه پركنند و خالى كنند ، ديگر آنكه سه دفعه قدرى آب در آن بريزند و در هر دفعه آب را طورى در آن بگردانند كه به جاهاى نجس آن برسد و بيرون بريزند .\r\nمسأله 157 - اگر ظرف بزرگى مثل پاتيل و خمره نجس شود ، چنانچه سه مرتبه آن را از آب پر كنند و خالى كنند پاك مىشود و همچنين است اگر سه مرتبه از بالا آب در\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nآن بريزند به طورى كه تمام اطراف آن را بگيرد و در هر دفعه آبى كه ته آن جمع مىشود بيرون آورند و بايد در هر دفعه ظرفى را كه با آن آبها را بيرون مىآورند آب بكشند .\r\nمسأله 158 - اگر مس نجس و مانند آن را آب كنند و آب بكشند ظاهرش پاك مىشود .\r\nمسأله 159 - تنورى كه به بول نجس شده است اگر دو مرتبه از بالا آب در آن بريزند ، به طورى كه تمام اطراف آن را بگيرد پاك مىشود . و در غير بول اگر بعد از بر طرف شدن نجاست يك مرتبه به دستورى كه گفته شد آب در آن بريزند كافى است . و بهتر است گودالى ته آن بكنند تا آبها در آن جمع شود و بيرون بياورند ، بعد آن گودال را با خاك پاك پر كنند .\r\nمسأله 160 - اگر چيز نجس را بعد از بر طرف كردن عين نجاست يك مرتبه در آب كر يا جارى فرو برند كه آب به تمام جاهاى نجس آن برسد ، پاك مىشود و در فرش و لباس و مانند اينها فشار لازم است و در صورتى كه لباس و مانند آن به بول نجس شده باشد در كر نيز دو مرتبه شستن لازم است ولى بدن هم مثل غير لباس است كه يك مرتبه شستن آن در غير جارى هم كافى است .\r\nمسأله 161 - اگر بخواهند چيزى را كه به بول نجس شده با آب قليل آب بكشند چنانچه يك مرتبه آب روى آن بريزند و از آن جدا شود ، در صورتى كه بول در آن چيز نمانده باشد ، اگر يك مرتبه ديگر آب روى آن بريزند پاك نمىشود بلكه بايد دو مرتبه ديگر آب روى آن بريزند كه پاك شود و در فرش و لباس و مانند اينها بايد بعد از هر دفعه فشار دهند تا غُساله آن بيرون آيد . و غُساله آبى است كه معمولا در وقت شستن و بعد از آن از چيزى كه شسته مىشود خود به خود يا بوسيلهء فشار مىريزد .\r\nمسأله 162 - اگر چيزى به بول پسر شيرخوارى كه غذاخور نشده و شير خوك و زن كافره نخورده نجس شود ، چنانچه يك مرتبه آب روى آن بريزند كه به تمام جاهاى نجس آن برسد پاك مىشود ولى احتياط مستحب آن است كه يك مرتبه ديگر هم آب روى آن بريزند و در لباس و فرش و مانند اينها فشار لازم است .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nمسأله 163 - اگر چيزى به غير بول نجس شود چنانچه بعد از بر طرف كردن نجاست يك مرتبه آب روى آن بريزند و از آن جدا شود پاك مىگردد . و نيز اگر در دفعه اولى كه آب روى آن مىريزند نجاست آن بر طرف شود و بعد از بر طرف شدن نجاست هم آب روى آن بيايد پاك مىشود . ولى در هر صورت لباس و مانند آن را بايد فشار دهند تا غساله آن بيرون آيد .\r\nمسأله 164 - اگر حصير نجس را كه با نخ بافته شده در آب كر يا جارى فرو برند و فشار بدهند ، بعد از بر طرف شدن عين نجاست پاك مىشود ، ولى اگر بخواهند آن را با آب قليل آب بكشند بنابر احتياط واجب بايد به هر قسم ممكن است اگر چه به لگد كردن باشد دو دفعه فشار دهند كه در هر دفعه غساله آن جدا شود .\r\nمسأله 165 - اگر ظاهر گندم و برنج و صابون و مانند اينها نجس شود به فرو بردن در كر و جارى پاك مىگردد . و اگر باطن آنها نجس شود بايد بگذارند خشك شود ، و آن را در آب كر يا جارى بگذارند كه آب به باطن آن نفوذ كند تا پاك شود .\r\nمسأله 166 - اگر انسان شك كند كه آب نجس به باطن صابون رسيده يا نه باطن آن پاك است .\r\nمسأله 167 - اگر ظاهر برنج و گوشت يا چيزى مانند اينها نجس شده باشد چنانچه آن را در ظرفى بگذارند و بنابر احتياط سه مرتبه آب روى آن بريزند و خالى كنند پاك مىشود و اگر ظرف هم از قبل نجس باشد بايد سه مرتبه آب روى آن بريزند و خالى كنند تا پاك شود و ظرف آن هم پاك مىشود ، ولى اگر بخواهند لباس يا چيزى را كه فشار لازم دارد در ظرفى بگذارند و آب بكشند ، بايد در هر مرتبه كه آب روى آن مىريزند آن را فشار دهند و ظرف را كج كنند تا غساله‌اى كه در آن جمع شده بيرون بريزد .\r\nمسأله 168 - لباس نجسى را كه به نيل و مانند آن رنگ شده اگر در آب كر يا جارى فرو برند و آب پيش از آنكه به واسطه رنگ پارچه مضاف شود به تمام آن برسد ، آن لباس پاك مىشود و تا مادامى كه آب مضاف از آن خارج مىشود پاك نمىگردد پس اگر موقع فشار دادن ، آب مضاف يا رنگين از آن بيرون آيد هنوز پاك نشده است و بعد از آن پاك مىگردد .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nمسأله 169 - اگر لباس را در كر يا جارى آب بكشند ، و بعد مثلًا لجن آب در آن ببينند ، چنانچه احتمال ندهند كه جلوگيرى از رسيدن آب كرده آن لباس پاك است .\r\nمسأله 170 - اگر بعد از آب كشيدن لباس و مانند آن خوردهء گل يا اشنان و يا صابون و مانند اينها در آن ديده شود اگر بدانيم كه مانع از رسيدن آب به آن نشده پاك است و اگر شك داشته باشيم كه آيا مانع شده يا نشده نجس است . ولى اگر آب نجس به باطن گل يا اشنان رسيده باشد ، ظاهر گل و اشنان پاك و باطن آنها نجس است .\r\nمسأله 171 - هر چيز نجس تا عين نجاست را از آن بر طرف نكنند پاك نمىشود ولى اگر بو يا رنگ نجاست در آن مانده باشد اشكال ندارد . پس اگر خون را از لباس بر طرف كنند و لباس را آب بكشند و رنگ خون در آن بماند پاك مىباشد اما چنانچه به واسطه بو يا رنگ يقين كنند يا احتمال دهند كه ذره‌هاى نجاست در آن چيز مانده نجس است .\r\nمسأله 172 - اگر نجاست بدن را در آب كر يا جارى بر طرف كنند ، بدن پاك مىشود و بيرون آمدن و دوباره در آب رفتن لازم نيست .\r\nمسأله 173 - غذاى نجسى كه لاى دندانها مانده اگر آب در دهان بگردانند و به تمام غذاى نجس برسد ظاهر آن پاك مىشود ولى باطن آن نجس مىماند مگر اينكه آب به باطن آن هم برسد .\r\nمسأله 174 - اگر موى سر و صورت را با آب قليل آب بكشند بايد فشار دهند كه غساله آن جدا شود و همچنين است اگر در آب كر و يا جارى بشويند بايد فشار دهند ، يعنى موهاى بلندى كه غالبا آب در آنها مىماند فشار آنها لازم است .\r\nمسأله 175 - اگر جايى از بدن يا لباس را با آب قليل آب بكشند اطراف آنجا كه متصل به آن است و معمولا موقع آب كشيدن آنجا نجس مىشود در صورتى كه آب در دفعه بعد بر آن جارى شود و يا در همان دفعه از آن بگذرد پاك است و الّا نجس مىباشد و همچنين است اگر چيز پاكى را پهلوى چيز نجس بگذارند و روى هر دو آب بريزند و آب به هر دوى آنها برسد پاك است . پس اگر براى آب كشيدن يك انگشت نجس روى همهء\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nانگشتها آب بريزند و آب نجس به همه آنها برسد بعد از پاك شدن انگشت نجس تمام انگشتها پاك مىشود در صورتى كه آبى كه براى تطهير مصرف مىكنند از روى همه آنها بگذرد ، ولى اگر آن آب فقط از روى انگشت نجس بگذرد بقيه انگشتان پاك نمىشود .\r\nمسأله 176 - گوشت و دنبه‌اى كه نجس شده ، مثل چيزهاى ديگر آب كشيده مىشود و همچنين است اگر بدن يا لباس ، چربى كمى داشته باشد كه از رسيدن آب به آنها جلوگيرى نكند .\r\nمسأله 177 - اگر ظرف يا بدن نجس باشد و بعد به طورى چرب شود كه جلوگيرى از آب به آنها كند ، چنانچه بخواهند ظرف و بدن را آب بكشند بايد چربى را بر طرف كنند تا آب به آنها برسد .\r\nمسأله 178 - چيز نجسى كه عين نجاست در آن نيست اگر زير شيرى كه متصل به كر است يك دفعه بشويند پاك مىشود و در صورتى كه ظرف باشد احتياط واجب در سه دفعه است ، يا هفت دفعه در ظرفى كه نجس شده باشد به آب دهان خوك ، و يا دو دفعه بعد از خاك مال كردن در ظرفى كه نجس شده باشد به آب دهان سگ ، و نيز اگر عين نجاست در آن باشد چنانچه عين نجاست آن زير شير يا بوسيله ديگر بر طرف شود و آبى كه از آن چيز مىريزد بو يا رنگ يا مزه نجاست نگرفته باشد با آب شير پاك مىگردد . اما اگر آبى كه از آن مىريزد بو يا رنگ يا مزه نجاست گرفته باشد بايد به قدرى آب شير روى آن بريزند تا در آبى كه از آن جدا مىشود بو يا رنگ يا مزه نجاست نباشد .\r\nمسأله 179 - اگر چيزى را آب بكشد و يقين كند پاك شده و بعد شك كند كه عين نجاست را از آن بر طرف كرده يا نه ، چنانچه موقع آب كشيدن متوجه بر طرف كردن عين نجاست بوده ، آن چيز پاك است و اگر متوجه بر طرف كردن عين نجاست نبوده بايد دوباره آن را آب بكشد .\r\nمسأله 180 - زمينى كه آب روى آن جارى نمىشود اگر نجس شود با آب قليل پاك نمىگردد . ولى زمينى كه روى آن شن يا ريگ باشد چون آبى كه روى آن مىريزد از آن جدا شده و در شن و ريگ فرو مىرود با آب قليل پاك مىشود اما زير ريگها نجس مىماند .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nمسأله 181 - زمين سنگ فرش و آجر فرش و زمين سختى كه آب در آن فرو نمىرود اگر نجس شود با آب قليل پاك مىگردد ولى بايد به قدرى آب روى آن بريزند كه جارى شود ، و چنانچه آبى كه روى آن ريخته‌اند از سوراخى بيرون رود همه زمين پاك مىشود ، و اگر بيرون نرود جايى كه آبها جمع مىشود ، نجس مىماند ، و براى پاك شدن آنجا بايد گودالى بكنند كه آب در آن جمع شود بعد آب را بيرون بياورند و گودال را با خاك پاك پر كنند .\r\nمسأله 182 - اگر ظاهر نمك سنگ و مانند آن نجس شود با آب كمتر از كر هم پاك مىشود .\r\nمسأله 183 - اگر شكر آب شده نجس را قند بسازند و در آب كر يا جارى بگذارند پاك نمىشود .\r\n\r\n2 - زمين\r\nمسأله 184 - زمين با سه شرط كف پا و ته كفش نجس را پاك مىكند :\r\nاول - آنكه زمين پاك باشد .\r\nدوم - آنكه خشك باشد .\r\nسوم - آنكه عين نجس مثل خون و بول يا متنجس مثل گلى كه نجس شده در كف پا و ته كفش باشد به واسطه راه رفتن يا ماليدن پا به زمين بر طرف شود به شرطى كه پا را در مكانهاى مختلف بمالند كه مثل راه رفتن باشد نه در يك مكان . و نيز زمين بايد خاك يا سنگ يا آجر ، فرش و مانند اينها باشد و با راه رفتن روى فرش و حصير و سبزه كف پا و ته كفش نجس پاك نمىشود .\r\nمسأله 185 - پاك شدن كف پا و ته كفش نجس ، به واسطه راه رفتن روى آسفالت و روى زمينى كه با چوب فرش شده محل اشكال است .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nمسأله 186 - براى پاك شدن كف پا و ته كفش بهتر است پانزده قدم يا بيشتر راه بروند ، اگر چه به كمتر از پانزده قدم يا ماليدن پا به زمين ، نجاست بر طرف شود .\r\nمسأله 187 - لازم نيست كف پا و ته كفش نجس ، تر باشد بلكه اگر خشك هم باشد با راه رفتن پاك مىشود .\r\nمسأله 188 - بعد از آنكه كف پا و ته كفش نجس با راه رفتن پاك شد مقدارى از اطراف آن هم كه معمولا به گل آلوده مىشود پاك مىگردد .\r\nمسأله 189 - كسى كه با دست و زانو راه مىرود اگر كف دست يا زانوى او نجس شود ، با راه رفتن پاك مىگردد . و همچنين است ته عصا و ته پاى مصنوعى و نعل چهار پايان و چرخ اتومبيل و درشكه و مانند اينها .\r\nمسأله 190 - اگر بعد از راه رفتن بو يا رنگ يا ذره‌هاى كوچكى از نجاست كه ديده نمىشود در كف پا يا ته كفش بماند اشكال ندارد . اگر چه احتياط مستحب آن است كه به قدرى راه روند كه آنها هم بر طرف شوند .\r\nمسأله 191 - توى كفش و مقدارى از كف پا كه به زمين نمىرسد به واسطه راه رفتن پاك نمىشود و پاك شدن كف جوراب به واسطه راه رفتن محل اشكال است .\r\n\r\n3 - آفتاب\r\nمسأله 192 - آفتاب زمين و ساختمان و چيزهايى كه مانند درب و پنجره در ساختمان به كار برده شده ، و همچنين ميخ را كه به ديوار كوبيده‌اند با پنج شرط پاك مىكند :\r\nاول - آنكه چيز نجس به طورى تر باشد ، كه اگر چيز ديگرى به آن برسد تر شود پس اگرخشك باشد بايد به وسيله‌اى آن را تر كنند تا آفتاب خشك كند .\r\nدوم - آنكه اگر عين نجاست در آن چيز باشد پيش از تابيدن آفتاب آن را بر طرف كنند .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nسوم - آنكه چيزى از تابيدن آفتاب جلوگيرى نكند ، پس اگر آفتاب از پشت پرده يا ابر و مانند اينها بتابد و چيز نجس را خشك كند ، آن چيز پاك نمىشود ولى اگر ابر به قدرى نازك باشد كه از تابيدن آفتاب جلوگيرى نكند ، اشكال ندارد .\r\nچهارم - آنكه آفتاب به تنهايى چيز نجس را خشك كند پس اگر مثلًا چيز نجس به واسطه باد و آفتاب خشك شود ، پاك نمىگردد ، ولى اگر باد به قدرى كم باشد كه نگويند به خشك شدن چيز نجس كمك كرده اشكال ندارد .\r\nپنجم - آنكه آفتاب مقدارى از بنا و ساختمان را كه نجاست به آن فرو رفته ، يك مرتبه خشك كند پس اگر يك مرتبه بر زمين و ساختمان نجس بتابد و روى آن را خشك كند و دفعه ديگر زير آن را خشك نمايد فقط روى آن پاك مىشود و زير آن نجس مىماند .\r\nمسأله 193 - آفتاب حصير نجس را پاك مىكند اگر از غير منقول باشد مثل آنچه در زمان سابق رسم بوده كه در مسجد روى زمين و دور ستونها يك پارچه مىبافته‌اند كه قابل نقل و انتقال نبوده و اما در منقول ، آفتاب پاك كننده نيست ولى اگر يك طرف آن را خشك كند پاك شدن طرف ديگر آن اشكال دارد و پاك شدن درخت و گياه به واسطه آفتاب اشكال ندارد .\r\nمسأله 194 - اگر آفتاب به زمين نجس بتابد بعد انسان شك كند كه زمين موقع تابيدن آفتاب تر بوده يا نه يا ترى آن به واسطه آفتاب خشك شده يا نه ، آن زمين نجس است . و همچنين است اگر شك كند كه پيش از تابش آفتاب عين نجس از آن بر طرف شده يا نه يا شك كند كه چيزى مانع تابش آفتاب بوده يا نه .\r\nمسأله 195 - اگر آفتاب به يك طرف ديوار نجس بتابد طرفى كه آفتاب به آن نتابيده پاك نمىشود .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\n4 - استحاله\r\nمسأله 196 - اگر جنس چيز نجس به طورى عوض شود كه به صورت چيز پاكى در آيد پاك مىشود ، و مىگويند استحاله شده است مثل آنكه چوب نجس بسوزد و خاكستر گردد ، يا سگ در نمكزار فرو رود و نمك شود ولى اگر جنس آن عوض نشود مثل آنكه گندم نجس را آرد كنند يا نان بپزند پاك نمىشود .\r\nمسأله 197 - كوزه گلى و مانند آن كه از گل نجس ساخته شده است نجس است و بايد از ذغالى كه از چوب نجس ساخته شده اجتناب نمايند .\r\nمسأله 198 - چيز نجسى كه معلوم نيست استحاله شده يا نه نجس است .\r\nمسأله 199 - اگر شراب به خودى خود يا به واسطه آنكه چيزى مثل سركه و نمك در آن ريخته‌اند سركه شود پاك مىگردد به شرط اينكه سركه و نمك بيشتر از مقدار شراب نباشد .\r\nمسأله 200 - شرابى كه از انگور نجس و مانند آن درست كنند ، يا نجاست ديگرى به آن برسد به سركه شدن پاك نمىشود .\r\nمسأله 201 - سركه‌اى كه از انگور و كشمش و خرماى نجس درست كنند نجس است .\r\nمسأله 202 - اگر پوشال ريز انگور يا خرما داخل آنها باشد و سركه بريزند ضرر ندارد . ولى احتياط واجب آن است كه تا خرما و كشمش و انگور سركه نشده خيار و بادنجان و مانند اينها در آن نريزند .\r\n\r\n5 - كم شدن دو سوم آب انگور\r\nمسأله 203 - آب انگورى كه به آتش جوش آمده اگر آنقدر بجوشد كه ثلثان شود ، يعنى دو قسمت آن كم شود و يك قسمت آن بماند پاك مىشود ولى اگر به خودى خود جوش بيايد بنابر احتياط واجب فقط به سركه شدن پاك مىشود .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nمسأله 204 - اگر دو قسمت آب انگور بدون جوش آمدن كم شود چنانچه باقى مانده آن جوش بيايد نجس است .\r\nمسأله 205 - آب انگورى كه معلوم نيست جوش آمده يا نه پاك است ولى اگر جوش بيايد تا انسان يقين نكند كه دو قسمت آن كم شده پاك نمىشود .\r\nمسأله 206 - اگر مثلًا در يك خوشه غوره يك دانه يا دو دانه انگور باشد چنانچه به آبى كه از آن غوره گرفته مىشود ، آبغوره بگويند و اثرى از شيرينى انگور در آن نباشد و بجوشد پاك و خوردن آن حلال است .\r\nمسأله 207 - اگر يك دانه انگور در چيزى كه به آتش مىجوشد بيفتد و بجوشد احتياط واجب آن است كه از آن اجتناب كنند و خوردن آن هم حرام است .\r\nمسأله 208 - اگر بخواهند در چند ديگ شيره بپزند بايد كفگيرى را كه در ديگ جوش آمده زده‌اند در ديگى كه جوش نيامده نزنند و اگر همه جوش آمده باشد بايد كفگير ديگى را كه ثلثان نشده در ديگى كه ثلثان شده نزنند .\r\nمسأله 209 - چيزى كه معلوم نيست غوره است يا انگور اگر جوش بيايد نجس نمىشود .\r\n\r\n6 - انتقال\r\nمسأله 210 - اگر خون بدن انسان يا خون حيوانى كه خون جهنده دارد يعنى حيوانى كه وقتى رگ آن را ببرند خون از آن جستن مىكند به بدن حيوانى كه خون جهنده ندارد برود و خون آن حيوان حساب شود پاك مىگردد ، و اين را انتقال گويند . پس خونى كه زالو از انسان مىمكد چون خون زالو به آن گفته نمىشود و مىگويند خون انسان است نجس مىباشد .\r\nمسأله 211 - اگر كسى پشه‌اى را كه به بدنش نشسته بكشد و نداند خونى كه از پشه بيرون آمده از او مكيده يا از خود پشه مىباشد ، پاك است و همچنين است اگر بداند از او مكيده ولى جزء بدن پشه حساب شود ، اما اگر فاصله بين مكيدن خون و كشتن پشه به\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nقدرى كم باشد كه بگويند خون انسان است ، يا معلوم نباشد كه مىگويند خون پشه است يا خون انسان نجس مىباشد .\r\n\r\n7 - اسلام\r\nمسأله 212 - اگر كافر شهادتين بگويد يعنى بگويد : ( اشْهَدُ انْ لا الهَ الَا اللهُ و اشْهَدُ انَّ مُحَمَّداً رَسُولُ اللهِ ) مسلمان مىشود . و بعد از مسلمان شدن بدن و آب دهان و بينى و عرق او پاك است ولى اگر موقع مسلمان شدن ، عين نجاست به بدن او بوده ، بايد بر طرف كند و جاى آن را آب بكشد .\r\nمسأله 213 - اگر موقعى كه كافر بوده لباس او با رطوبت به بدنش رسيده باشد و آن لباس در موقع مسلمان شدن در بدن او باشد يا نباشد اجتناب از آن لازم نيست اگر چه احتياط در اجتناب است و حاصل اينكه آنچه متعلق به اوست و نجاست آن به واسطه كفر است با اسلام پاك مىشود لباس باشد يا غير لباس و لباس در بدنش باشد يا نباشد .\r\nمسأله 214 - اگر كافر شهادتين بگويد و عمل كند به آنچه مقتضاى ظاهر اسلام است اگر چه در باطن عقيده نداشته باشد پاك است و فرقى نيست كه انسان بداند كه قلبا مسلمان نشده و يا نداند كه قلبا مسلمان شده يا نه .\r\n\r\n8 - تبعيت\r\nمسأله 215 - تبعيت آن است كه چيز نجسى بواسطهء پاك شدن چيز نجس ديگر پاك شود .\r\nمسأله 216 - اگر شراب سركه شود ظرف آن هم تا جايى كه شراب موقع جوش آمدن به آنجا رسيده پاك مىشود و كهنه و چيزى هم كه معمولا روى آن مىگذارند اگر به آن رطوبت نجس شود پاك مىگردد . ولى اگر پشت ظرف به آن شراب آلوده شود احتياط واجب آن است كه بعد از سركه شدن شراب از آن اجتناب كنند .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nمسأله 217 - آب انگور اگر به آتش جوش بيايد و پيش از آنكه دو قسمت از سه قسمت آن كم شود به جايى بريزد بنابر احتياط واجب بايد آنجا را آب بكشند . ولى ظرفى كه آب انگور در آن جوش مىآيد و چيزهايى كه مانند كفگير براى پختن آب انگور به كار مىرود بعد از كم شدن دو قسمت آب انگور پاك مىشود .\r\nمسأله 218 - تخته يا سنگى كه روى آن ميت را غسل مىدهند و پارچه‌اى كه با آن عورت ميت را مىپوشانند و دست كسى كه او را غسل مىدهد بعد از تمام شدن غسل پاك مىشود .\r\nمسأله 219 - كسى كه چيزى را با دست خود آب مىكشد بعد از پاك شدن آن چيز دست او هم پاك مىشود در صورتى كه آبى كه بر روى چيز نجس مىريزد به همان نحو بر روى دست او هم جريان داشته باشد ولى اگر اينطور نباشد پاك نمىشود .\r\nمسأله 220 - اگر لباس و مانند آن را با آب قليل آب بكشند و به اندازه معمول فشار دهند تا آبى كه روى آن ريخته‌اند جدا شود ، آبى كه در آن مىماند پاك است .\r\nمسأله 221 - ظرف نجس را كه با آب قليل آب مىكشند بعد از جدا شدن آبى كه براى پاك‌شدن روى آن ريخته‌اند آب كمى كه در آن مىماند پاك است .\r\n\r\n9 - بر طرف شدن عين نجاست\r\nمسأله 222 - اگر بدن حيوان به عين نجس مثل خون يا متنجس مثل آب نجس آلوده شود چنانچه آنها بر طرف شود ، بدن آن حيوان پاك مىشود و همچنين است باطن بدن انسان مثل توى دهان و بينى مثلًا اگر خونى از لاى دندان بيرون آيد و در آب دهان از بين برود آب كشيدن توى دهان لازم نيست و نيز اگر دندان عاريه در دهان نجس شود ظاهر اين است كه به واسطه بر طرف شدن عين نجاست پاك مىشود .\r\nمسأله 223 - اگر غذا لاى دندان مانده باشد و داخل دهان خون بيايد چنانچه انسان نداند كه خون به غذا رسيده آن غذا پاك است و اگر خون به آن برسد نجس مىشود .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nمسأله 224 - مقدارى از لبها و پلك چشم كه موقع بستن روى هم مىآيد و نيز جايى را كه انسان نمىداند از ظاهر بدن است يا باطن آن اگر نجس شود بنابر احتياط واجب بايد آب بكشند .\r\nمسأله 225 - اگر گرد و خاك نجس به لباس و فرش و مانند اينها بنشيند چنانچه طورى آنها را تكان دهند كه گرد و خاك نجس از آنها بريزد پاك مىشود .\r\n\r\n10 - استبراء حيوان نجاستخوار\r\nمسأله 226 - بول و غائط حيوانى كه به خوردن نجاست انسان عادت كرده نجس است و اگر بخواهند پاك شود بايد آن را استبراء كنند يعنى تا مدتى كه بعد از آن مدت ديگر نجاستخوار به آن نگويند نگذارند نجاست بخورد و غذاى پاك به آن بدهند و بنابر احتياط واجب بايد شتر نجاستخوار را چهل روز و گاو را سى روز و گوسفند را ده روز و مرغابى را هفت يا پنج روز و مرغ خانگى را سه روز از خوردن نجاست جلوگيرى كنند و غذاى پاك به آنها بدهند و اگر بعد از اين مدت باز هم نجاستخوار به آنها گفته شود بايد تا مدتى كه بعد از آن مدت ديگر نجاستخوار به آنها نگويند آنها را از خوردن نجاست جلوگيرى نمايند .\r\n\r\n11 - غايب شدن مسلمان\r\nمسأله 227 - اگر بدن يا لباس مسلمان يا چيزى كه مانند ظرف و فرش در اختيار اوست نجس شود و آن مسلمان غايب گردد با پنج شرط پاك است :\r\nاول - آنكه آن مسلمان چيزى كه بدن يا لباسش را نجس كرده نجس بداند پس اگر مثلًا لباسش به عرق جنب از حرام آلوده شود و آن را نجس نداند بعد از غايب شدن او نمىشود آن لباس را پاك دانست ، و گذشت كه عرق جنب از حرام نجس نيست فقط با آن نماز نمىشود خواند .\r\nدوم - آنكه بداند بدن يا لباسش به چيز نجس رسيده است .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nسوم - آنكه انسان ببيند آن چيز را در كارى كه شرط آن پاكى است استعمال مىكند مثلًا ببيند با آن لباس نماز مىخواند .\r\nچهارم - آنكه آن مسلمان بداند شرط كارى را كه با آن چيز انجام مىدهد پاكى است پس اگر مثلًا نداند كه بايد لباس نماز گزار پاك باشد و با لباسى كه نجس شده نماز بخواند نمىشود آن لباس را پاك دانست .\r\nپنجم - آنكه انسان احتمال دهد آن مسلمان چيزى را كه نجس شده آب كشيده است ، پس اگر يقين داشته باشد كه آب نكشيده نبايد آن چيز را پاك بداند و نيز اگر نجس و پاك در نظر آن مسلمان فرق نداشته باشد پاك دانستن آن چيز محل اشكال است و لازم نيست كه آن مسلمان بالغ باشد بلكه وقتى بچه مميز يعنى بچه‌اى كه تكليف او نزديك است و خوب و بد و نجس و پاكى را مثل مردم بالغ مى فهمد و بىتفاوت نباشد نسبت به طهارت و نجاست چيزها ، اگر غايب شود بعد از آن حكم به پاكى مىشود اگر چه احتياط مستحب آن است كه بالغ باشد و در غير بالغ از آن اجتناب شود .\r\nمسأله 228 - اگر خود انسان يقين كند چيزى كه نجس بوده پاك شده است و يا دو عادل به پاك شدن آن خبر دهند ، و يا يك نفر شخص مورد اطمينان به پاك شدن آن خبر دهد آن چيز پاك است و همچنين است اگر كسى كه چيز نجس در اختيار اوست بگويد آن چيز پاك شده يا مسلمانى چيز نجس را آب كشيده باشد ، اگر چه معلوم نباشد درست آب كشيده يا نه .\r\nمسأله 229 - كسى كه وكيل شده است لباس انسان را آب بكشد اگر بگويد آب كشيدم و انسان به گفته او اطمينان پيدا كند آن لباس پاك است .\r\nمسأله 230 - اگر انسان حالى دارد كه در آب كشيدن چيز نجس يقين پيدا نمىكند مىتواند به گمان اكتفا نمايد .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\nاحكام ظرفها\r\nمسأله 231 - ظرفى كه از پوست سگ يا خوك يا مردار ساخته شده خوردن و آشاميدن از آن ظرف حرام است و نبايد آن ظرف را در وضو و غسل و كارهايى كه بايد با چيز پاك انجام داد استعمال كنند بلكه احتياط مستحب آن است كه چرم سگ و خوك و مردار را ، اگر چه ظرف هم نباشد استعمال نكنند اگر چه استعمال آن در هر چيز كه شرط آن پاكى نيست اشكال ندارد .\r\nمسأله 232 - احتياط واجب آن است كه از خوردن و آشاميدن در ظرف طلا و نقره و از استعمال آنها اگر براى زينت اطاق هم باشد اجتناب نمايند بلكه همين طور است نگاهداشتن آنها اگر چه استعمال هم نكنند و بر صاحب ظرف بنابر احتياط ، واجب است كه آن را طورى بشكند كه ديگر به آن ظرف نگويند .\r\nمسأله 233 - ساختن ظرف طلا و نقره و مزدى كه براى آن مىگيرند بنابر احتياط واجب حرام است .\r\nمسأله 234 - خريد و فروش ظرف طلا و نقره و پول و عوضى هم كه فروشنده مىگيرد بنابر احتياط واجب حرام است .\r\nمسأله 235 - گيره استكان كه از طلا و نقره مىسازند اگر بعد از برداشتن استكان ظرف به آن گفته شود استعمال آن ، چه به تنهايى و چه با استكان بنابر احتياط واجب حرام است و اگر ظرف به آن گفته نشود استعمال آن مانعى ندارد .\r\nمسأله 236 - استعمال ظرفى كه روى آن را آب طلا يا آب نقره داده‌اند اشكال ندارد و در حال آشاميدن از آن نبايد از جاى طلايى آن استفاده شود .\r\nمسأله 237 - اگر فلزى را با طلا و نقره مخلوط كنند و ظرف بسازند چنانچه مقدار آن فلز به قدرى زياد باشد كه ظرف طلا يا نقره به آن ظرف نگويند استعمال آن مانعى ندارد .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nمسأله 238 - اگر انسان غذايى را كه در ظرف طلا و يا نقره است به قصد اينكه چون غذا خوردن از ظرف طلا يا نقره اشكال دارد در ظرف ديگر بريزد اشكال ندارد و اگر به اين قصد نباشد ، ريختن غذا از ظرف طلا يا نقره در ظرف ديگر اشكال دارد و از استعمال ممنوع حساب مىشود ، ولى در هر دو صورت خوردن غذا از ظرف دوم مانعى ندارد .\r\nمسأله 239 - استعمال بادگير قليان و غلاف شمشير و كارد و قاب قرآن ، اگر از طلا يا نقره باشد ، اشكال ندارد ولى احتياط مستحب آن است كه عطردان و سرمه‌دان و ترياكدان طلا و نقره ، استعمال نكنند .\r\nمسأله 240 - استعمال ظرف طلا يا نقره در حال ناچارى اشكال ندارد ولى براى وضو و غسل در حال ناچارى هم نمىشود آنها را استعمال كرد .\r\nمسأله 241 - استعمال ظرفى كه معلوم نيست از طلا يا نقره است يا چيز ديگر ، اشكال ندارد .\r\n\r\nوضو\r\nمسأله 242 - در وضو واجب است صورت و دستها را بشويند و جلوى سر و روى پاها را مسح كنند .\r\nمسأله 243 - درازاى صورت را بايد از بالاى پيشانى جايى كه موى سر بيرون مىآيد تا آخر چانه شست ، و پهناى آن به مقدارى كه بين انگشت وسط و شست قرار مىگيرد بايد شسته شود ، و اگر مختصرى از اين مقدار را نشويد وضو باطل است و براى آنكه يقين كند اين مقدار كاملًا شسته شده بايد كمى اطراف آن را هم بشويد .\r\nمسأله 244 - اگر صورت و يا دست كسى كوچكتر يا بزرگتر از معمول مردم باشد پس اگر صورتش بزرگتر از معمول باشد بايد تمام آن را بشويد و همچنين اگر دست او بزرگتر از معمول باشد بايد تمام آن را بشويد و شستن مقدارى از آن اگر چه به اندازه صورت معمولى باشد كفايت نمىكند ولى اگر صورتش كوچكتر از معمول است بايد تا\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nجايى كه مردم آن را صورت مىدانند بشويد پس كسى كه در پيشانى او مو روئيده است مثل موى سر او بايد پيشانى را با مو بشويد چون در نزد مردم بر پيشانى مودار و بىمو ، پيشانى صادق است و دستها را هر چه كوچك باشد بايد از آرنج تا سرانگشتان بشويد .\r\nمسأله 245 - اگر احتمال دهد چرك يا چيز ديگرى در ابروها و گوشه‌هاى چشم و لب او هست كه نمىگذارد آب به آنها برسد ، چنانچه احتمال او در نظر مردم بجا باشد ، بايد پيش از وضو وارسى كند كه اگر هست بر طرف نمايد .\r\nمسأله 246 - اگر پوست صورت از لاى مو پيدا باشد بايد آب را به پوست برساند و اگر پيدا نباشد شستن مو كافى است و رساندن آب به زير آن لازم نيست .\r\nمسأله 247 - اگر شك كند كه پوست صورت از زير مو پيدا است يا نه بنابر احتياط واجب بايد مو را بشويد و آب را به پوست هم برساند .\r\nمسأله 248 - شستن توى بينى و مقدارى از لب و چشم كه در وقت بستن ديده نمىشود واجب نيست ولى براى آنكه يقين كند از جاهايى كه بايد شسته شود چيزى باقى نمانده ، واجب است مقدارى از آنها را هم بشويد و كسى كه نمىدانسته بايد اين مقدار را بشويد اگر نداند در وضوهايى كه گرفته اين مقدار را شسته يا نه نمازهايى كه خوانده صحيح است .\r\nمسأله 249 - بايد صورت و دستها را از بالا به پايين بشويد و اگر از پايين به بالا بشويد وضو باطل است .\r\nمسأله 250 - اگر دست را تر كند و به صورت و دستها بكشد چنانچه ترى دست به قدرى باشد كه به واسطه كشيدن دست ، آب كمى بر آنها جارى شود كافى است .\r\nمسأله 251 - بعد از شستن صورت بايد دست راست و بعد از آن دست چپ را از آرنج تا سر انگشتها بشويد .\r\nمسأله 252 - براى آنكه يقين كند آرنج را كاملًا شسته بايد مقدارى بالاتر از آرنج را هم بشويد .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nمسأله 253 - كسى كه پيش از شستن صورت دستهاى خود را تا مچ شسته در موقع وضو بايد تا سر انگشتها را بشويد و اگر فقط تا مچ را بشويد وضوى او باطل است .\r\nمسأله 254 - در وضو شستن صورت و دستها مرتبه اول واجب ، مرتبه دوم مستحب و مرتبه سوم و بيشتر از آن حرام مىباشد و اينكه كدام شستن اول يا دوم و يا سوم است مربوط به قصد كسى كه وضو مىگيرد نيست بلكه اگر به طور كامل تمام صورت و دستها را شست يك مرتبه حساب مىشود چه قصد بكند يك مرتبه را يا نه ، و همين طور در دفعه دوم و سوم ، و ريختن چند بار آب بر صورت و دستها ملاك نيست پس اگر ده بار به صورت آب بريزد و بعد با كمك دست آب را به همه صورت كه شرعاً بايد برساند رساند بعد از اطمينان به اينكه رسيده يك مرتبه حساب مىشود .\r\nمسأله 255 - بعد از شستن هر دو دست بايد جلوى سر را با ترى آب وضو كه در دست راست مانده مسح كند و احتياط مستحب آن است كه مسح از بالا به پايين باشد و مسح از پايين به بالا هم جايز است .\r\nمسأله 256 - يك قسمت از چهار قسمت سر كه مقابل پيشانى است جاى مسح مىباشد و هر جاى اين قسمت را به هر اندازه مسح كند كافى است اگر چه احتياط مستحب آن است كه از درازا به اندازهء درازاى يك انگشت و از پهنا به اندازهء پهناى سه انگشت بسته مسح نمايد .\r\nمسأله 257 - لازم نيست مسح سر بر پوست آن باشد بلكه بر موى جلوى سر هم صحيح است ولى كسى كه موى جلوى سر او به اندازه‌اى بلند است كه اگر مثلًا شانه كند به صورتش مىريزد يا به جاهاى ديگر سر مىرسد بايد بيخ موها را مسح كند يا فرق سر را باز كرده پوست سر را مسح نمايد و اگر موهايى را كه به صورت مىريزد يا به جاهاى ديگر سر مىرسد جلوى سر جمع كند و بر آنها مسح نمايد يا بر موهاى جاهاى ديگر سر كه جلوى آن آمده مسح كند باطل است .\r\nمسأله 258 - بعد از مسح سر بايد با ترى آب وضو كه در دست مانده روى پاها را از سر يكى از انگشتها تا برآمدگى روى پا مسح كند و احتياط مستحب آن است كه تا مفصل را هم مسح نمايد .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nمسأله 259 - پهناى مسح پا به هر اندازه باشد كافى است ولى احتياط اكيد آن است كه به تمام كف دست به هر اندازه كه روى پا را بگيرد از سر انگشتها به بالا باشد .\r\nمسأله 260 - احتياط مستحب آن است كه در مسح پا دست را بر سر انگشتها بگذارد و به پشت پا بكشد و اگر دست را روى پا بگذارد و كمى بكشد نيز صحيح است .\r\nمسأله 261 - در مسح سر ، و روى پا بايد دست را روى آنها بكشد و اگر دست را نگهدارد و سر يا پا را به آن بكشد وضو باطل است . ولى اگر موقعى كه دست را مىكشد سر يا پا مختصرى حركت كند اشكال ندارد .\r\nمسأله 262 - جاى مسح بايد خشك باشد و اگر به قدرى تر باشد كه رطوبت كف دست به آن اثر نكند مسح باطل است . ولى اگر ترى آن به قدرى كم باشد كه رطوبتى كه بعد از مسح در آن ديده مىشود بگويند فقط از ترى كف دست است اشكال ندارد .\r\nمسأله 263 - اگر براى مسح رطوبتى در دست نمانده باشد نمىتواند دست را با آب خارج تر كند ، بلكه بايد از اعضاى ديگر وضو رطوبت بگيرد و با آن مسح نمايد .\r\nمسأله 264 - اگر رطوبت كف دست فقط به اندازه مسح سر باشد احتياط واجب آن است كه سر را با همان رطوبت مسح كند ، و براى مسح پاها از اعضاى ديگر وضو رطوبت بگيرد .\r\nمسأله 265 - مسح كردن از روى جوراب و كفش باطل است ولى اگر به واسطه سرماى شديد يا ترس از دزد و درنده و مانند اينها نتواند كفش يا جوراب را بيرون آورد مسح كردن بر آنها اشكال ندارد و اگر روى كفش نجس باشد بايد چيز پاكى بر آن بيندازد و بر آن چيز مسح كند و احتياط واجب آن است كه تيمم هم بنمايد .\r\nمسأله 266 - اگر روى پا نجس باشد و نتواند براى مسح ، آن را آب بكشد بايد تيمم نمايد و وضو نيز بگيرد و براى مسح ، چيز پاكى روى پا بيندازد و روى آن را مسح نمايد .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\nوضوى ارتماسى\r\nمسأله 267 - وضوى ارتماسى آن است كه انسان صورت و دستها را در آب فرو برد و به قصد وضو بيرون آورد و احتياط واجب آن است كه در وقت بيرون آوردن دستها از آب ، نيت وضو كند ، نه وقت فرو بردن دست در آب ، خصوصا در دست چپ .\r\nمسأله 268 - در وضوى ارتماسى هم بايد صورت و دستها از بالا به پايين شسته شود پس وقتى كه صورت را از آب بيرون مىآورد بايد از طرف پيشانى بيرون آورد و وقتى دستها را بيرون مىآورد از طرف آرنج بيرون آورد و همچنين صورت را اگر در وقت فرو بردن در آب نيت وضو مىكند از طرف پيشانى در آب فرو برد .\r\nمسأله 269 - اگر وضوى بعضى از اعضا را ارتماسى و بعضى را غير ارتماسى انجام دهد اشكال ندارد .\r\n\r\nدعاهايى كه موقع وضو گرفتن مستحب است\r\nمسأله 270 - كسى كه وضو مىگيرد مستحب است موقعى كه نگاهش به آب مىافتد بگويد : ( بِسْمِ اللهِ وَ بِاللهِ وَ الْحَمْدُللهِ الَّذِي جَعَلَ الْمَاءَ طَهُوراً وَ لَمْ يَجْعَلْهُ نَجِساً ) و موقعى كه پيش از وضو دست خود را مىشويد بگويد : ( اللّهُمَ اجْعَلْني مِنَ التَّوابينْ وَ اجْعَلني مِنَ الْمُتَطَهِّرين ) و در وقت مضمضه كردن يعنى آب در دهان گرداندن بگويد : ( اللّهُمَّ لَقِّني حُجَّتي يَوْمَ الْقاكَ و أَطلِقْ لِساني بِذِكْرِكَ ) و در وقت استنشاق يعنى آب در بينى كردن بگويد : ( اللّهُمَّ لا تُحَرّمْ عَلَيَّ رِيحَ الْجَنَّةِ وَ اجْعَلْني مِمَّنْ يَشُّمُ رِيْحَها وَ رَوْحَها وَ طِيْبَها ) و موقع شستن رو بگويد : ) اللّهُمَّ بَيِّضْ وَجْهي يَومَ تَسْوَدُّ فِيهِ الْوُجُوهُ وَ لا تُسَوّدْ وَجْهي يَوْمَ تَبْيَضُّ فِيهِ الْوُجُوهُ ) و موقع شستن دست راست بگويد : ( اللّهُمَّ اعْطِني كِتابي بِيَمِينِي وَ الْخُلْدَ فِي الْجَنانِ بِيَسارِي وَ حاسِبْنِي حِساباً يَسِيراً ) و موقع شستن دست چپ بگويد : ( اللّهُمَّ لا تُعْطِنِي كِتابي بِشِمالِي وَ لا مِنْ وَراءِ ظَهْرِي وَ لا تَجْعَلْها مَغْلُولَةً الي عُنُقي وَ أَعُوذُ بِكَ مِنْ مُقَطَّعاتِ الِنّيرانِ ) و موقعى كه سر را مسح مىكند بگويد : ( اللّهُمَّ غَشّنِي بِرَحْمَتِكَ وَ بَرَكاتِكَ وَ عَفْوِكَ )\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nدر وقت مسح پا بخوانيد ( اللّهُمَّ ثَبّتْنِي عَلَي الصِراطِ يَوْمَ تَزِلُّ فِيهِ الْاقْدامُ وَ اجْعَلْ سَعْيِي في ما يُرضِيْكَ عَنّي يا ذَاالْجَلالِ وَ الْاكرامِ )\r\n\r\nشرائط وضو\r\nشرايط صحيح بودن وضو سيزده چيز است :\r\nشرط اول - آنكه آب وضو پاك باشد .\r\nشرط دوم - آنكه مطلق باشد .\r\nمسأله 271 - وضو با آب نجس و آب مضاف باطل است اگر چه انسان نجس بودن يا مضاف بودن آن را نداند يا فراموش كرده باشد و اگر با آن وضو نمازى هم خوانده باشد بايد آن نماز را دوباره با وضوى صحيح بخواند .\r\nمسأله 272 - اگر غير از آب گل آلود مضاف ، آب ديگرى براى وضو ندارد چنانچه وقت نماز تنگ است بايد تيمم كند و اگر وقت دارد واجب است صبر كند تا آب صاف شود و وضو بگيرد .\r\nشرط سوم - آنكه آب وضو و فضايى كه در آن وضو مىگيرد مباح باشد .\r\nمسأله 273 - وضو با آب غصبى و با آبى كه معلوم نيست صاحب آن راضى است يا نه حرام است و باطل ، و نيز اگر آب وضو از صورت و دستها در جاى غصبى بريزد چنانچه در غير آنجا نتواند وضو بگيرد وضوى او باطل مىباشد و همچنين است اگر در غير آنجا بتواند وضو بگيرد .\r\nمسأله 274 - وضو گرفتن از حوض مدرسه‌اى كه انسان نمىداند آن حوض را براى عموم مردم وقف كرده‌اند يا براى محصلين همان مدرسه ، در صورتى كه مانع از تصرف كسانى كه براى آنها وقف شده نباشد و سبب خراب وقف نشود اشكال ندارد و تصرف معمولى همه مردم ملاك نيست مگر اينكه سبب شود كه انسان علم پيدا كند به اينكه وقف براى همه مردم است .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nمسأله 275 - كسى كه نمىخواهد در مسجدى نماز بخواند اگر نداند حوض آن را براى همه مردم وقف كرده‌اند يا براى كسانى كه در آنجا نماز مىخوانند حكم حوض مدرسه را كه در مسأله قبل گفته شد دارد .\r\nمسأله 276 - وضو گرفتن از حوض تيمچه‌ها و مسافرخانه‌ها و مانند اينها براى كسانى كه ساكن آنجاها نيستند در صورتى صحيح است كه براى انسان علم به رضايت مالك يا مالكين آنجا حاصل شود ، اگر چه اين علم از جهت اينكه همه مردم از آن وضو مىگيرند و مالك منع نمىكند حاصل شود ، البته در صورتى كه در حال اختيار از منع باشد و محذورى نداشته باشد ، و اگر علم به رضايت او حاصل نشود نمىتوان وضو گرفت ، اما اگر وقف باشد و ملك شخصى نباشد حكم آن همان است كه در مسأله 274 گذشت .\r\nمسأله 277 - وضو گرفتن در نهرهاى بزرگ اگر چه انسان نداند كه صاحب آنها راضى است ، اشكال ندارد ، ولى اگر صاحب آنها از وضو گرفتن منع كند نبايد با آن آب وضو بگيرند .\r\nمسأله 278 - اگر فراموش كند آب غصبى است و با آن وضو بگيرد صحيح است و همچنين است كسى كه خودش آب را غصب كرده اگر غصبى بودن آن را فراموش كند و وضو بگيرد وضوى او صحيح است و احتياط مستحب آن است كه دوباره وضو بگيرد خصوصاً در صورتى كه از روى بى مبالاتى باشد كه مثلًا اگر يادش هم مىآمد باز با آن آب وضو مىگرفت .\r\nشرط چهارم - آنكه ظرف آب وضو مباح باشد .\r\nشرط پنجم - آنكه ظرف آب وضو طلا و نقره نباشد .\r\nمسأله 279 - اگر آب وضو در ظرف غصبى يا طلا و نقره است و غير از آن آب ديگرى ندارد ، اگر بتواند به قصد اينكه از استعمال و تصرف غير جايز خلاص شود آب را در ظرف مباح بريزد و از آن وضو بگيرد بايد وضو بگيرد و اگر نمىتواند اين كار را بكند بايد تيمم نمايد و نمىتواند با ظرف غصبى يا طلا و نقره آب را به صورت و دستها بريزد يا وضوى ارتماسى در آنها بگيرد چه آب ديگرى داشته باشد يا نداشته باشد ، ولى چنانچه آب را با مشت يا چيز ديگرى از آنها بردارد و به صورت و دستها بريزد وضوى او صحيح است\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nپس اگر به قصد خلاصى از استعمال و تصرف غير جايز باشد ، گناه هم نكرده است و اگر با اين قصد هم نباشد اگر چه گناه كرده ولى وضوى او صحيح است .\r\nمسأله 280 - بنابر احتياط واجب بايد در حوضى كه مثلًا يك آجر يا يك سنگ آن غصبى است وضو نگيرد .\r\nمسأله 281 - اگر در صحن يكى از امامان يا امامزادگان كه سابقاً قبرستان بوده حوض يا نهرى بسازند چنانچه انسان نداند كه زمين صحن را براى قبرستان وقف كرده‌اند ، وضو گرفتن در آن حوض و نهر اشكال ندارد .\r\nشرط ششم - آنكه اعضاى وضو موقع شستن و مسح كردن پاك باشد .\r\nمسأله 282 - اگر پيش از تمام شدن وضو جايى را كه شسته يا مسح كرده نجس شود وضو صحيح است .\r\nمسأله 283 - اگر غير از اعضاى وضو جايى از بدن نجس باشد وضو صحيح است . ولى اگر مخرج را از بول يا غائط تطهير نكرده باشد احتياط مستحب آن است كه اول آن را تطهير كند بعد وضو بگيرد .\r\nمسأله 284 - اگر يكى از اعضاى وضو نجس باشد و بعد از وضو شك كند كه پيش از وضو آنجا را آب كشيده يا نه چنانچه در موقع وضو ملتفت پاك بودن و نجس بودن آنجا نبوده وضو باطل است و اگر مىداند ملتفت بوده يا شك دارد كه ملتفت بوده يا نه وضو صحيح است و در هر صورت جايى را كه نجس بوده بايد آب بكشد .\r\nمسأله 285 - اگر در صورت يا دستها بريدگى يا زخمى است كه خون آن بند نمىآيد و آب براى آن ضرر ندارد بايد در آب كر يا جارى فرو برد و قدرى فشار دهد كه خون بند بيايد بعد به دستورى كه گفته شد وضوى ارتماسى بگيرد .\r\nشرط هفتم - آنكه وقت براى وضو و نماز كافى باشد .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nمسأله 286 - هر گاه وقت به قدرى تنگ است كه اگر وضو بگيرد تمام نماز يا مقدارى از آن بعد از وقت خوانده مىشود بايد تيمم كند ولى اگر براى وضو و تيمم يك اندازه وقت لازم است بايد وضو بگيرد .\r\nمسأله 287 - كسى كه در تنگى وقت نماز بايد تيمم كند ، اگر به قصد قربت يا براى كار مستحبى مثل خواندن قرآن وضو بگيرد صحيح است و اگر براى خواندن نماز وضو بگيرد اگر طورى است كه اگر براى نماز نبود وضو نمىگرفت ولو براى اينكه طهارت حاصل شود و فقط مقيد به نماز باشد وضوى او باطل است ، ولى اگر داعى او نماز است ولى وضو را براى تحصيل طهارت مىگيرد وضوى او صحيح است به طورى كه وضو مىگيرد كه طهارت حاصل شود ولو براى قضاى نماز .\r\nشرط هشتم - آنكه به قصد قربت يعنى براى انجام فرمان خداوند عالم وضو بگيرد و اگر براى خنك شدن يا به قصد ديگرى وضو بگيرد باطل است .\r\nمسأله 288 - لازم نيست نيت وضو را به زبان بگويد يا از قلب خود بگذراند ولى بايد در تمام وضو متوجه باشد كه وضو مىگيرد به طورى كه اگر از او بپرسند چه مىكنى بگويد : وضو مىگيرم .\r\nشرط نهم - آنكه وضو را به ترتيبى كه گفته شد بجا آورد يعنى اول صورت ، بعد دست راست و بعد دست چپ را بشويد و بعد از آن سر و بعد پاها را مسح نمايد و بايد پاى چپ را پيش از پاى راست مسح نكند و اگر به اين ترتيب وضو نگيرد باطل است .\r\nشرط دهم - آنكه كارهاى وضو را پشت سر هم انجام دهد . و اين را موالات گويند .\r\nمسأله 289 - اگر بين كارهاى وضو به قدرى فاصله شود كه وقتى مىخواهد جايى را بشويد يا مسح كند رطوبت جاهايى كه پيش از آن شسته يا مسح كرده مثلًا به واسطه طول دادن زياد ، خشك شده باشد وضو باطل است ، ولى ملاك در پشت سر هم بودن كه آن را موالات گويند خشك شدن و يا نشدن نيست بلكه آن از باب مثال است ولى ملاك اين است كه در نظر مردم كه آنها را عرف گويند شستنها و مسحها پشت سر هم و بدون فاصله باشد به طورى كه يك عمل بودن وضو را به هم نزند پس اگر به واسطه برودت هوا و يا چيز ديگرى عضو قبلى تر باشد ، ولى فاصله در نظر مردم بين دو عمل صادق\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nباشد موالات به هم خورده و اگر به واسطه حرارت هوا يا تب شديد عضو قبلى زود خشك شود ولى موالات در نظر مردم صادق باشد وضو صحيح است ، بنابراين اگر عضو قبل از عضوى كه مىشويد خشك شود ولى عضو قبل از آن تر باشد مثل اينكه وقتى دست چپ را مىشويد دست راست خشك شده باشد ولى صورت تر باشد ، بايد ملاك را نيز نظر عرف قرار دهد و لازم نيست كه وضو را باطل كند و از سر بگيرد البته در صورتى كه موالات صادق نباشد و در صورتى كه صادق باشد وضو صحيح است .\r\nمسأله 290 - اگر كارهاى وضو را پشت سر هم بجا آورد ولى به واسطه گرماى هوا و يا حرارت زياد بدن و مانند اينها رطوبت خشك شود وضوى او صحيح است و بايد با دست خشك مسح كند نه با رطوبت غير رطوبت وضو .\r\nمسأله 291 - راه رفتن در بين وضو اشكال ندارد پس اگر بعد از شستن صورت و دستها چند قدم راه برود و بعد سر و پا را مسح كند وضوى او صحيح است . در صورتى كه چند قدم به قدرى طول نكشد كه پشت سر هم بودن كارهاى وضو را به هم بزند .\r\nشرط يازدهم\r\nمسأله 292 - كسى كه نمىتواند وضو بگيرد بايد نايب بگيرد كه او را وضو دهد و چنانچه مزد هم بخواهد در صورتى كه بتواند بايد بدهد . ولى بايد خود او نيت وضو كند و با دست خود مسح نمايد و اگر نمىتواند بايد نايبش دست او را بگيرد و به جاى مسح او بكشد و اگر اين هم ممكن نيست بايد از دست او رطوبت بگيرند و با آن رطوبت سر و پاى او را مسح كنند .\r\nمسأله 293 - هر كدام از كارهاى وضو را كه مىتواند به تنهايى انجام دهد نبايد در آن كمك بگيرد .\r\nشرط دوازدهم - آنكه استعمال آب براى او مانعى نداشته باشد .\r\nمسأله 294 - كسى كه مىترسد كه اگر وضو بگيرد مريض شود و يا اگر آب را به مصرف وضو برساند تشنه بماند نبايد وضو بگيرد . ولى اگر نداند كه آب براى او ضرر دارد و وضو بگيرد اگر چه بعد بفهمد ضرر داشته وضوى او صحيح است .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nمسأله 295 - اگر رساندن آب به صورت و دستها به مقدار كمى كه وضو با آن صحيح است ضرر ندارد و بيشتر از آن ضرر دارد بايد با همان مقدار وضو بگيرد .\r\nشرط سيزدهم - آنكه در اعضاى وضو مانعى از رسيدن آب نباشد .\r\nمسأله 296 - اگر مىداند چيزى به اعضاى وضو چسبيده ولى شك دارد كه از رسيدن آب جلوگيرى مىكند يا نه ، بايد آن را بر طرف كند يا آب را به زير آن برساند .\r\nمسأله 297 - اگر زير ناخن چرك باشد ، وضو اشكال ندارد ولى اگر ناخن را بگيرند بايد براى وضو آن چرك را بر طرف كنند و نيز اگر ناخن بيشتر از معمول بلند باشد بايد چرك زير مقدارى را كه از معمول بلندتر است بر طرف نمايند .\r\nمسأله 298 - اگر در صورت و دستها و جلوى سر و روى پاها به واسطه سوختن يا چيز ديگر برآمدگى پيدا شود شستن و مسح روى آن كافى است و چنانچه سوراخ شود رساندن آب به زير پوست لازم نيست بلكه اگر پوست يك قسمت آن كنده شود لازم نيست آب را به زير قسمتى كه كنده نشده برساند ولى چنانچه پوستى كه كنده شده گاهى به بدن مىچسبد و گاهى بلند مىشود بايد آن را قطع كنند و يا آب را به زير آن برسانند .\r\nمسأله 299 - اگر انسان شك كند كه به اعضاى وضوى او چيزى چسبيده يا نه چنانچه احتمال او در نظر مردم بجا باشد مثل آنكه بعد از گِل كارى شك كند گل به دست او چسبيده يا نه ، بايد وارسى كند ، يا به قدرى دست بمالد كه اطمينان پيدا كند كه اگر بوده بر طرف شده يا آب به زير آن رسيده است .\r\nمسأله 300 - جايى را كه بايد شست و مسح كرد هر قدر چرك باشد ، اگر چرك آن مانع از رسيدن آب به بدن نباشد اشكال ندارد و همچنين است اگر بعد از گچ كارى و مانند آن چيز سفيدى كه جلوگيرى از رسيدن آب به پوست نمىنمايد بر دست بماند ، ولى اگر شك كند كه با بودن آنها آب به بدن مىرسد يا نه بايد آنها را بر طرف كند .\r\nمسأله 301 - اگر پيش از وضو نداند كه در بعضى از اعضاى وضو مانعى از رسيدن آب هست و بعد از وضو شك كند كه در موقع وضو آب را به آنجا رسانده يا نه ، وضوى او\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nصحيح است مگر آنكه بداند در وقت وضو ملتفت آن مانع نبوده است كه احتياط واجب در اين فرض اين است كه دوباره وضو بگيرد .\r\nمسأله 302 - اگر در بعضى از اعضاى وضو مانعى باشد كه گاهى آب به خودى خود زير آن مىرسد و گاهى نمىرسد و انسان بعد از وضو شك كند كه آب زير آن رسيده يا نه چنانچه بداند موقع وضو ملتفت رسيدن آب به زير آن نبوده احتياط واجب آن است كه دوباره وضو بگيرد .\r\nمسأله 303 - اگر بعد از وضو چيزى كه مانع از رسيدن آب است در اعضاى وضو ببيند و نداند موقع وضو بوده يا بعد پيدا شده وضوى او صحيح است ولى اگر بداند كه در وقت وضو ملتفت آن مانع نبوده احتياط واجب آن است كه دوباره وضو بگيرد .\r\nمسأله 304 - اگر بعد از وضو شك كند چيزى كه مانع رسيدن آب است در اعضاى وضو بوده يا نه وضو صحيح است .\r\n\r\nاحكام وضو\r\nمسأله 305 - كسى كه در كارهاى وضو و شرايط آن مثل پاك بودن آب و غصبى نبودن آن خيلى شك مىكند بايد به شك خود اعتنا نكند .\r\nمسأله 306 - اگر شك كند كه وضوى او باطل شده يا نه ، بنا مىگذارد كه وضوى او باقى است ولى اگر بعد از بول استبراء نكرده و وضو گرفته باشد و بعد از وضو رطوبتى از او بيرون آيد كه نداند بول است يا چيز ديگر وضوى او باطل است .\r\nمسأله 307 - كسى كه شك دارد وضو گرفته يا نه بايد وضو بگيرد .\r\nمسأله 308 - كسى كه مىداند وضو گرفته و حدثى هم از او سر زده مثلًا بول كرده اگر نداند كدام جلوتر بوده اگر تاريخ وضو گرفتن او معلوم است و تاريخ حدث نامعلوم وضوى او صحيح است چه پيش از نماز يا در وسط آن و يا بعد از آن باشد و نماز او هم صحيح است اگر چه احتياط مستحب آن است كه براى نمازهاى بعدى وضو بگيرد .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nمسأله 309 - اگر بعد از وضو يا در بين آن يقين كند كه بعضى از جاها را نشسته و يا مسح نكرده است چنانچه پشت سر هم بودن كارها كه آن را موالات مىگويند به هم نخورده آن عضو را بشويد و يا مسح كند و بقيه كارهاى بعد از آن را بجا آورد ، و اگر موالات به هم خورده بايد وضو را از سر بگيرد و ملاك در موالات نظر عرف مىباشد و ملاك خشك شدن و يا نشدن رطوبت جاهايى كه پيش از آن است نيست اگر چه گاهى خشك شدن رطوبت عضو قبل سبب است بر اينكه موالات در نظر عرف صادق نباشد و خشك نشدن آن سبب اين است كه موالات صادق باشد و همچنين است اگر در بين وضو در شستن يا مسح كردن جايى شك كند كه بايد با مراعات موالات برگردد و بجا آورد .\r\nمسأله 310 - اگر بعد از نماز شك كند كه وضو گرفته يا نه نماز او صحيح است ولى بايد براى نمازهاى بعد وضو بگيرد .\r\nمسأله 311 - اگر در بين نماز شك كند كه وضو گرفته يا نه ، نماز او باطل است و بايد وضو بگيرد و نماز را بخواند اگر چه احتياط مستحب آن است كه نماز را تمام نمايد و دوباره بخواند .\r\nمسأله 312 - اگر بعد از نماز شك كند كه قبل از نماز وضوى او باطل شده يا بعد از نماز ، نمازى كه خوانده صحيح است .\r\nمسأله 313 - اگر انسان مرضى دارد كه بول او قطره قطره مىريزد يا نمىتواند از بيرون آمدن غائط خوددارى كند چنانچه يقين دارد كه از اول وقت نماز تا آخر آن به مقدار وضو گرفتن و نماز خواندن مهلت پيدا مىكند بايد نماز را در وقتى كه مهلت پيدا مىكند بخواند و اگر مهلت او به مقدار كارهاى واجب نماز است بايد در وقتى كه مهلت دارد ، فقط كارهاى واجب نماز را بجا آورد و كارهاى مستحب آن مانند اذان و اقامه و قنوت را ترك نمايد .\r\nمسأله 314 - اگر به مقدار وضو و نماز مهلت پيدا نمىكند و در بين نماز چند دفعه بول يا غائط از او خارج مىشود اگر بخواهد بعد از هر دفعه وضو بگيرد سخت نيست ، بايد ظرف آبى پهلوى خود بگذارد و هر وقت بول يا غائط از او خارج شد فوراً وضو بگيرد و بقيه نماز را بخواند و بنابر احتياط واجب دوباره نماز را بايد با يك وضو بخواند .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nمسأله 315 - كسى كه بول يا غائط طورى پىدرپى از او خارج مىشود كه وضو گرفتن بعد از هر دفعه براى او سخت است يعنى به اصطلاح حَرَجى است اگر بتواند مقدارى از نماز را با وضو بخواند بايد براى هر نماز يك وضو بگيرد .\r\nمسأله 316 - كسى كه بول يا غائط پىدرپى از او خارج مىشود اگر نتواند هيچ مقدار از نماز را با وضو بخواند احتياط مستحب آن است كه براى هر نماز يك وضو بگيرد و مراعات اين احتياط خيلى خوب است .\r\nمسأله 317 - اگر مرضى دارد كه نمىتواند از خارج شدن باد جلوگيرى كند بايد به وظيفهء كسانى كه نمىتوانند از بيرون آمدن بول و غائط خوددارى كنند عمل نمايد .\r\nمسأله 318 - كسى كه بول و غائط پىدرپى از او خارج مىشود بايد براى هر نمازى وضو بگيرد و مشغول نماز شود ولى براى بجا آوردن سجده و تشهد فراموش شده و نماز احتياط كه بايد بعد از نماز انجام داد در صورتى كه حدث او دائمى نباشد كه مىشود وضوى ديگرى گرفت بايد براى آنها وضوى جداگانه بگيرد ولى در صورتى كه حدث او دائمى باشد اگر فوراً بعد از نماز بجا آورد وضوى ديگرى لازم نيست .\r\nمسأله 319 - كسى كه بول او قطره قطره مىريزد بايد براى نماز بوسيله كيسه‌اى كه در آن پنبه يا چيز ديگرى است كه از رسيدن بول به جاهاى ديگر جلوگيرى مىكند خود را حفظ نمايد و بنابر احتياط واجب پيش از هر نماز مخرج بول را آب بكشد و احتياط مستحب آن است كه پيش از هر نماز كيسه را كه نجس شده نيز آب بكشد و نيز كسى كه نمىتواند از بيرون آمدن غائط خوددارى كند چنانچه ممكن است و مشقت ندارد بايد به مقدار نماز از رسيدن غائط به جاهاى ديگر جلوگيرى نمايد ، و احتياط واجب آن است كه اگر مشقت ندارد براى هر نماز مخرج غائط را آب بكشد .\r\nمسأله 320 - كسى كه نمىتواند از بيرون آمدن بول و غائط خوددارى كند در صورتى كه ممكن باشد بايد به مقدار نماز از خارج شدن بول و غائط خوددارى كند در صورتى كه براى او ضرر يا مشقت نداشته باشد و اگر جلوگيرى كردن خرج هم داشته باشد بايد خرج كند بلكه اگر مرض او به آسانى معالجه شود واجب است كه خود را معالجه نمايد .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nمسأله 321 - كسى كه نمىتواند از بيرون آمدن بول و غائط خوددارى كند ، بعد از آنكه مرض او خوب شد لازم نيست نمازهايى را كه در وقت مرض مطابق وظيفه‌اش خوانده قضا نمايد ، ولى اگر در بين وقت نماز مرض او خوب شود بايد نمازى را كه در آن وقت خوانده دوباره بخواند .\r\n\r\nچيزهايى كه بايد براى آنها وضو گرفت\r\nمسأله 322 - براى شش چيز وضو گرفتن واجب است :\r\nاول - براى نمازهاى واجب غير از نماز ميت .\r\nدوم - براى سجده و تشهد فراموش شده ، اگر بين آنها و نماز حدثى از او سر زده مثلًا بول كرده باشد و احتياط واجب آن است كه براى سجده سهو هم وضو بگيرد .\r\nسوم - براى طواف واجب خانه كعبه .\r\nچهارم - اگر نذر يا عهد كرده يا قسم خورده باشد كه وضو بگيرد .\r\nپنجم - اگر نذر كرده باشد كه جايى از بدن خود را به خط قرآن برساند .\r\nششم - براى آب كشيدن قرآنى كه نجس شده يا بيرون آوردن آن از مستراح و مانند آن ، در صورتى كه مجبور باشد دست يا جاى ديگر بدن خود را به خط قرآن برساند ، ولى چنانچه معطل شدن به مقدار وضو بىاحترامى به قرآن است بايد بدون اينكه وضو بگيرد قرآن را از مستراح و مانند آن بيرون آورد يا اگر نجس شده آب بكشد .\r\nمسأله 323 - مس نمودن خط قرآن يعنى رساندن جايى از بدن به خط قرآن براى كسى كه وضو ندارد حرام است و احتياط واجب آن است كه موى خود را هم به خط قرآن نرساند ولى اگر قرآن را به زبان فارسى يا به زبان ديگر ترجمه كنند مس آن اشكال ندارد مگر در اسم خداوند متعال كه به هر زبانى نوشته شود مس آن بدون وضو جايز نيست .\r\nمسأله 324 - جلوگيرى بچه و ديوانه از مس خط قرآن واجب نيست ولى اگر مس نمودن آنان بىاحترامى به قرآن باشد ، بايد از آنان جلوگيرى كنند .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nمسأله 325 - كسى كه وضو ندارد ، حرام است اسم خداوند متعال را به هر زبانى نوشته شده باشد و در هر جا باشد مس نمايد ، و همچنين بنابر احتياط واجب اسم مبارك پيغمبر و امام و حضرت زهرا عليهم السلام را هم مس ننمايد .\r\nمسأله 326 - اگر پيش از وقت نماز به قصد اينكه با طهارت باشد ، وضو بگيرد يا غسل كند صحيح است و نزديك وقت نماز هم اگر به قصد طهارت و با وضو بودن ، وضو بگيرد اشكال ندارد .\r\nمسأله 327 - كسى كه يقين دارد وقت داخل شده اگر نيت وضوى واجب كند و بعد از وضو بفهمد وقت داخل نشده وضوى او صحيح است .\r\nمسأله 328 - مستحب است انسان براى نماز ميت و زيارت اهل قبور و رفتن به مسجد و حرم امامان عليهم السلام وضو بگيرد و همچنين براى همراه داشتن قرآن و خواندن و نوشتن آن و نيز براى مس حاشيه قرآن و براى خوابيدن وضو گرفتن مستحب است و نيز مستحب است كسى كه وضو دارد دوباره وضو بگيرد و اگر براى يكى از اين كارها وضو بگيرد هر كارى را كه بايد با وضو انجام داد مىتواند بجا آورد مثلًا مىتواند با آن وضو نماز بخواند و وضوهاى مستحب ديگرى هم در كتب مفصله ذكر شده است .\r\n\r\nچيزهايى كه وضو را باطل مىكند :\r\nمسأله 329 - هفت چيز وضو را باطل مىكند :\r\nاول : بول . دوم : غائط . سوم : باد معده و روده كه از مخرج غائط خارج شود . چهارم : خوابى كه به واسطه آن چشم نبيند و گوش نشنود ولى اگر چشم نبيند و گوش بشنود وضو باطل نمىشود . پنجم : چيزهايى كه عقل را از بين مىبرد مانند : ديوانگى و مستى و بيهوشى . ششم : استحاضه زنان كه بعداً گفته مىشود . هفتم - كارى كه براى آن بايد غسل كرد مانند جنابت .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nاحكام وضوى جبيره\r\nچيزى كه با آن زخم و شكسته را مى بندند و دوايى كه روى زخم و مانند آن مى گذارند جبيره ناميده مىشود .\r\nمسأله 330 - اگر در يكى از جاهاى وضو زخم يا دُمَل يا شكستگى باشد چنانچه روى آن باز است و آب براى آن ضرر ندارد بايد به طور معمول وضو گرفت .\r\nمسأله 331 - اگر زخم يا دمل يا شكستگى در صورت و دستها است و روى آن باز است و آب ريختن روى آن ضرر دارد ، چنانچه كشيدن دست تر بر آن ضرر ندارد ، احتياط واجب آن است كه دست تر بر آن بكشد و احتياط مستحب آن است كه بعد پارچه پاكى روى آن بگذارد و دست تر را روى پارچه هم بكشد و اگر اين مقدار هم ضرر دارد يا زخم نجس است و نمىشود آب كشيد بايد اطراف زخم را به طورى كه در وضو گفته شد از بالا به پايين بشويد و واجب است پارچه پاكى روى زخم بگذارد و دست تر روى آن بكشد ، و اگر گذاشتن پارچه ممكن نيست بايد اطراف زخم را بشويد و بنابر احتياط واجب تيمم بنمايد .\r\nمسأله 332 - اگر زخم و دمل يا شكستگى در جلوى سر يا روى پاها است و روى آن باز است چنانچه نتواند آن را مسح كند بايد پارچه پاكى روى آن بگذارد و روى پارچه را با ترى آب وضو كه در دست مانده مسح كند و اگر گذاشتن پارچه ممكن نباشد مسح لازم نيست ولى بايد بعد از وضو تيمم نمايد .\r\nمسأله 333 - اگر روى دمل يا زخم يا شكستگى بسته باشد چنانچه باز كردن آن ممكن است و آب هم براى آن ضرر ندارد بايد باز كند و وضو بگيرد چه زخم و مانند آن در صورت و دستها باشد يا جلوى سر و روى پاها .\r\nمسأله 334 - اگر زخم يا دمل يا شكستگى در صورت يا دستها باشد و بشود روى آن را باز كرد چنانچه ريختن آب روى آن ضرر دارد و كشيدن دست تر ضرر ندارد احتياط واجب آن است كه دست تر روى آن بكشد و مستحب است بعد پارچه پاكى هم روى آن بگذارد و دست روى پارچه نيز بكشد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nمسأله 335 - اگر نمىشود روى زخم را باز كرد ولى زخم و چيزى كه روى آن گذاشته پاك است و رسانيدن آب به زخم ممكن است و ضرر هم ندارد بايد آب را به روى زخم برساند و اگر زخم يا چيزى كه روى آن گذاشته نجس است چنانچه آب كشيدن آن و رساندن آب به روى زخم ممكن باشد بايد آن را آب بكشد و موقع وضو آب را به زخم برساند و در صورتى كه آب براى زخم ضرر دارد يا آنكه رساندن آب بر روى زخم ممكن نيست يا زخم نجس است و نمىشود آن را آب كشيد بايد اطراف زخم را بشويد و اگر جبيره پاك است روى آن را مسح كند و اگر جبيره نجس است يا نمىشود روى آن را دست تر كشيد مثلًا دوايى است كه به دست مىچسبد پارچه پاكى را به طورى كه جزء جبيره حساب شود روى آن بگذارد و دست تر روى آن بكشد و اگر اين هم ممكن نيست احتياط واجب آن است كه وضو بگيرد و تيمم هم بنمايد .\r\nمسأله 336 - اگر جبيره تمام صورت يا تمام يكى از دستها يا تمام هر دو دست را گرفته باشد بايد وضوى جبيره‌اى بگيرد و بنابر احتياط مستحب تيمم هم بنمايد .\r\nمسأله 337 - اگر جبيره تمام اعضاى وضو را گرفته باشد بنابر احتياط واجب بايد وضوى جبيره‌اى بگيرد و تيمم هم بنمايد اگر بشود تيمم را بر بَشَره انجام دهد و الّا فقط بايد به اميد رسيدن به واقع وضو بگيرد و نماز را هم بعد از بر طرف شدن عذر يعنى وقتى كه وضو يا تيمم ميسور است ، بنابر احتياط واجب دوباره بخواند .\r\nمسأله 338 - كسى كه در كف دست و انگشتها جبيره دارد و در موقع وضو دست تر روى آن كشيده است بايد سر و پا را با همان رطوبت مسح كند .\r\nمسأله 339 - اگر جبيره تمام پهناى روى پا را گرفته ولى مقدارى از طرف انگشتان و مقدارى از طرف بالاى پا باز است بايد جاهايى كه باز است روى پا را و جايى كه جبيره است روى جبيره را مسح كند .\r\nمسأله 340 - اگر در صورت يا دستها چند جبيره باشد بايد بين آنها را بشويد و اگر جبيره‌ها در سر يا روى پاها باشد بايد بين آنها را مسح كند و در جاهايى كه جبيره است بايد به دستور جبيره عمل نمايد .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nمسأله 341 - اگر جبيره بيشتر از معمول اطراف زخم را گرفته و برداشتن آن ممكن نيست بايد به دستور جبيره عمل كند و بنابر احتياط واجب تيمم هم بنمايد و اگر برداشتن جبيره ممكن است بايد جبيره را بردارد پس اگر زخم در صورت و دستها است اطراف آن را بشويد و اگر در سر يا روى پاها است اطراف آن را مسح كند و براى جاى زخم به دستور جبيره عمل نمايد .\r\nمسأله 342 - اگر در جاى وضو زخم و جراحت و شكستگى نيست ولى به جهت ديگرى آب براى آن ضرر دارد بايد تيمم كند و احتياط واجب آن است كه وضوى جبيره‌اى هم بگيرد .\r\nمسأله 343 - اگر جايى از اعضاى وضو را رگ زده است و نمىتواند آن را آب بكشد يا آب براى آن ضرر دارد بايد به دستور جبيره عمل كند .\r\nمسأله 344 - اگر در جاى وضو و يا غسل چيزى چسبيده است كه برداشتن آن ممكن نيست ، و به قدرى مشقت دارد كه نمىشود تحمل كرد ، بايد به دستور جبيره عمل كند و در صورتى كه در اعضاى تيمم جبيره نباشد بنابر احتياط واجب تيمم هم بنمايد و اگر جبيره در اعضاى تيمم هم هست فقط وضو گرفتن كافى است .\r\nمسأله 345 - غسل جبيره‌اى مثل وضوى جبيره‌اى است و مىتوان آن را ترتيبى يا ارتماسى انجام داد اگر چه احتياط مستحب آن است كه آن را ترتيبى انجام دهد و نيز احتياط مستحب آن است كه اگر آن را ارتماسى انجام مىدهد زير آب بر محل جبيره دست بكشد .\r\nمسأله 346 - كسى كه وظيفه او تيمم است اگر در بعضى از جاهاى تيمم او زخم يا دمل يا شكستگى باشد ، بايد به دستور وضوى جبيره‌اى تيمم جبيره‌اى نمايد .\r\nمسأله 347 - كسى كه بايد با وضو يا غسل جبيره‌اى نماز بخواند چنانچه بداند كه تا آخر وقت عذر او بر طرف نمىشود مىتواند در اول وقت نماز بخواند ، ولى اگر اميد دارد كه تا آخر وقت عذر او بر طرف شود اگر به اميد رسيدن به واقع اول وقت نماز بخواند و\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nعذر او تا آخر وقت باقى بماند نماز او صحيح است و اگر عذر او تا آخر وقت باقى نماند نماز او باطل است و بايد دوباره بخواند .\r\nمسأله 348 - اگر انسان براى مرضى كه در چشم اوست موى چشم خود را بچسباند بايد وضو و غسل را جبيره‌اى انجام دهد و احتياط آن است كه تيمم هم بنمايد .\r\nمسأله 349 - كسى كه نمىداند وظيفه‌اش تيمم است يا وضوى جبيره‌اى بنابر احتياط واجب بايد هر دو را بجا آورد .\r\nمسأله 350 - نمازهايى را كه انسان با وضوى جبيره‌اى خوانده صحيح است ولى بعد از آنكه عذرش بر طرف شد براى نمازهاى بعد بايد وضو بگيرد .\r\n\r\nغسلهاى واجب\r\nغسلهاى واجب هفت چيز است : اول : غسل جنابت . دوم : غسل حيض . سوم : غسل نفاس . چهارم : غسل استحاضه . پنجم : غسل مس ميت . ششم : غسل ميت . هفتم : غسلى كه به واسطه نذر و قسم و مانند اينها واجب مىشود .\r\n\r\nاحكام جنابت\r\nمسأله 351 - به دو چيز انسان جنب مىشود : اول - جماع . دوم - بيرون آمدن منى چه در خواب باشد يا بيدارى ، كم باشد يا زياد ، با شهوت باشد يا بىشهوت ، با اختيار باشد يا بىاختيار .\r\nمسأله 352 - اگر رطوبتى از انسان خارج شود و نداند منى است يا بول يا غير اينها چنانچه با شهوت و جستن بيرون آمده و بعد از بيرون آمدن آن بدن سست شده آن رطوبت حكم منى دارد و اگر هيچ يك از اين سه نشانه يا بعضى اينها را نداشته باشد حكم منى ندارد ولى در مريض لازم نيست آن آب با جستن بيرون آمده باشد بلكه اگر با شهوت بيرون آيد و در موقع بيرون آمدن بدن سست شود در حكم منى است .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nمسأله 353 - اگر از مردى كه مريض نيست آبى بيرون آيد كه يكى از سه نشانه‌اى را كه در مسأله پيش گفته شد داشته باشد و نداند نشانه‌هاى ديگر را داشته يا نه ، اين آب حكم منى ندارد پس اگر مشتبه شود به منى و غير بول اگر وضو داشته چيزى بر او واجب نيست و اگر وضو نداشته بايد وضو بگيرد ، و اگر مشتبه شود به بول و غير آن و استبراء از بول قبل از وضو نكرده باشد بايد وضو بگيرد ، ولى اگر مردد باشد بين بول و منى يعنى بداند يا بول است يا منى بايد جمع نمايد بين وضو و غسل .\r\nمسأله 354 - مستحب است انسان بعد از بيرون آمدن منى بول كند و اگر بول نكند و بعد از غسل رطوبتى از او بيرون آيد كه نداند منى است يا رطوبت ديگر حكم منى دارد .\r\nمسأله 355 - اگر انسان جماع كند و به اندازهء ختنه‌گاه يا بيشتر داخل شود ، در زن باشد يا در مرد ، در قُبُل باشد يا در دُبُر ، بالغ باشند يا نابالغ اگر چه منى بيرون نيايد هر دو جنب مىشوند .\r\nمسأله 356 - اگر شك كند كه به مقدار ختنه‌گاه داخل شده يا نه غسل بر او واجب نيست .\r\nمسأله 357 - اگر نَعوذُ بِاللّه حيوانى را وطى كند يعنى با او نزديكى نمايد و منى از او بيرون آيد غسل تنها كافى است ، و اگر منى بيرون نيايد چنانچه پيش از وطى وضو داشته باز هم غسل تنها كافى است و اگر وضو نداشته احتياط واجب آن است كه غسل كند وضو هم بگيرد .\r\nمسأله 358 - اگر منى از جاى خود حركت كند و بيرون نيايد يا انسان شك كند كه منى از او بيرون آمده يا نه غسل بر او واجب نيست .\r\nمسأله 359 - كسى كه نمىتواند غسل كند ولى تيمم برايش ممكن است بعد از داخل شدن وقت نماز مىتواند با عيال خود نزديكى كند در صورتى كه ترس داشته باشد كه اگر نزديكى نكند به حرام بيفتد يا براى او ترك آن مشقت و حرج داشته باشد چه نزديكى براى زيادى ميل به آن و يا براى لذت بردن باشد .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nمسأله 360 - اگر در لباس خود منى ببيند و بداند كه از خود اوست و براى آن غسل نكرده بايد غسل كند و نمازهايى را كه يقين دارد ، بعد از بيرون آمدن منى خوانده قضا كند ، ولى نمازهايى را كه احتمال مىدهد بعد از بيرون آمدن منى خوانده و يا پيش از آن لازم نيست قضا نمايد .\r\n\r\nچيزهايى كه بر جنب حرام است\r\nمسأله 361 - پنج چيز بر جنب حرام است :\r\nاول - رساندن جايى از بدن به خط قرآن يا به اسم خداوند متعال و پيغمبران و امامان عليهم السلام به طورى كه در وضو گفته شد .\r\nدوم - رفتن در مسجدالحرام و مسجد پيغمبر صلى الله عليه و آله و سلم اگر چه از يك در داخل و از در ديگر خارج شود .\r\nسوم - توقف در مساجد ديگر و حرم امامان عليهم السلام ولى اگر از يك در داخل و از در ديگر خارج شود يا براى برداشتن چيزى برود مانعى ندارد .\r\nچهارم - گذاشتن چيزى در مسجد در صورتى كه لازمه آن داخل شدن در مسجد باشد بنابراين انداختن چيزى در مسجد از بيرون آن اشكال ندارد و همچنين است گذاشتن چيزى در آن ، در حال گذشتن از آن ، اگر چه اصل داخل شدن از روى معصيت باشد .\r\nپنجم - خواندن سوره‌اى كه سجده واجب دارد و آن چهار سوره است : 1 - سوره سىودوم قرآن ( الم تَنزِيل ) . 2 - سوره چهل‌ويكم ( حم سجده ) 3 - سورهء پنجاه‌وسوم ( وَالنَّجْمِ ) 4 - سوره نودوششم ( اقْرَأ ) و اگر يك حرف از اين چهار سوره را هم بخواند حرام است .\r\n\r\nچيزهايى كه بر جنب مكروه است\r\nمسأله 362 - نه چيز بر جنب مكروه است :\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nاول و دوم - خوردن و آشاميدن ولى اگر وضو بگيرد يا دستها را بشويد مكروه نيست . سوم - خواندن بيشتر از هفت آيه از سوره‌هايى كه سجده واجب ندارد . چهارم - رساندن جايى از بدن به جلد و حاشيه و بين خطهاى قرآن . پنجم - همراه داشتن قرآن ششم - خوابيدن ولى اگر وضو بگيرد يا به واسطه نداشتن آب بدل از غسل تيمم كند مكروه نيست هفتم - خضاب كردن به حنا و مانند آن . هشتم - روغن ماليدن به بدن نهم - جماع كردن بعد از آنكه محتلم شده يعنى در خواب منى از او بيرون آمده است .\r\n\r\nغسل جنابت\r\nمسأله 363 - غسل جنابت به خودى خود مستحب است و براى خواندن نماز واجب و مانند آن واجب مىشود ولى براى نماز ميت و سجده شكر و سجده‌هاى واجب قرآن غسل جنابت لازم نيست .\r\nمسأله 364 - لازم نيست كه در وقت غسل نيت كند كه غسل واجب يا مستحب مىكنم و اگر فقط به قصد قربت يعنى براى انجام فرمان خداوند عالم غسل كند كافى است .\r\nمسأله 365 - اگر يقين كند وقت نماز شده و نيت غسل واجب كند بعد معلوم شود كه پيش از وقت غسل كرده غسل او صحيح است .\r\nمسأله 366 - غسل را چه واجب باشد چه مستحب به دو قسم مىشود انجام داد ترتيبى و ارتماسى .\r\n\r\nغسل ترتيبى\r\nمسأله 367 - در غسل ترتيبى بايد به نيت غسل ، اول سر و گردن بعد طرف راست بعد طرف چپ بدن را بشويد و اگر عمداً يا از روى فراموشى يا به واسطه ندانستن مسأله به اين ترتيب عمل نكند غسل او باطل است .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nمسأله 368 - نصف ناف و نصف عورت را بايد با طرف راست بدن و نصف ديگر را با طرف چپ بشويد بلكه بهتر است تمام ناف و عورت با هر دو طرف شسته شود .\r\nمسأله 369 - براى آنكه يقين كند هر سه قسمت يعنى سر و گردن و طرف راست و طرف چپ را كاملًا غسل داده ، بايد هر قسمتى را كه مىشويد مقدارى از قسمتهاى ديگر را هم با آن قسمت بشويد بلكه احتياط مستحب آن است كه تمام طرف راست گردن را با طرف راست بدن و تمام طرف چپ گردن را با طرف چپ بدن بشويد .\r\nمسأله 370 - اگر بعد از غسل بفهمد جايى از بدن را نشسته و نداند كجاى بدن است بايد دوباره غسل كند .\r\nمسأله 371 - اگر بعد از غسل بفهمد مقدارى از بدن را نشسته چنانچه از طرف چپ باشد شستن همان مقدار كافى است و اگر از طرف راست باشد بايد بعد از شستن آن مقدار ، دوباره طرف چپ را بشويد و اگر از سر و گردن باشد بايد بعد از شستن آن مقدار ، دوباره طرف راست و بعد طرف چپ را بشويد .\r\nمسأله 372 - اگر پيش از تمام شدن غسل در شستن مقدارى از طرف چپ شك كند شستن همان مقدار كافى است . ولى اگر در شستن مقدارى از طرف راست شك كند ، بايد بعد از شستن آن مقدار طرف چپ را هم بشويد و اگر در شستن مقدارى از سر و گردن شك كند بايد بعد از شستن آن ، دوباره طرف راست و طرف چپ را بشويد .\r\n\r\nغسل ارتماسى\r\nمسأله 373 - در غسل ارتماسى بايد آب در يك آن ، تمام بدن را بگيرد يعنى در يك آن ، تمام بدن زير آب باشد و جزئى از آن بيرون نباشد اگر چه به تدريج زير آب رود ، پس اگر به نيت غسل ارتماسى در آب فرو رود چنانچه پاى او روى زمين باشد بايد از روى زمين بلند كند .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nمسأله 374 - در غسل ارتماسى بنابر احتياط مستحب بايد موقعى نيت كند كه مقدارى از بدن بيرون آب باشد ولى اگر بعد از قرار گرفتن تمام بدن زير آب هم نيت غسل كند و بدن را حركت دهد كافى است .\r\nمسأله 375 - اگر بعد از غسل ارتماسى بفهمد به مقدارى از بدن آب نرسيده چه جاى آن را بداند يا نداند بايد دوباره غسل كند .\r\nمسأله 376 - اگر براى غسل ترتيبى وقت ندارد و براى غسل ارتماسى وقت دارد بايد غسل ارتماسى كند .\r\nمسأله 377 - كسى كه روزه واجب گرفته يا براى حج يا عمره احرام بسته نمىتواند غسل ارتماسى كند ولى اگر از روى فراموشى غسل ارتماسى كند صحيح است .\r\n\r\nاحكام غسل كردن\r\nمسأله 378 - در غسل ارتماسى بايد تمام بدن پاك باشد ولى در غسل ترتيبى پاك بودن تمام بدن لازم نيست . و اگر تمام بدن نجس باشد هر قسمتى را پيش از غسل دادن آن قسمت آب بكشد كافى است .\r\nمسأله 379 - كسى كه از حرام جنب شده و اگر بخواهد با آب گرم غسل كند عرق مىكند چون عرق او نجس نيست اشكال ندارد و لازم نيست با آب سرد غسل كند چه آب سرد براى او ضرر داشته باشد يا ضرر نداشته باشد و لازم نيست كه اگر خواست با آب گرم غسل كند زير آب رود و بدن را به نيت سر و گردن و طرف راست و چپ سه حركت دهد ولى احتياط مستحب در اين است كه اگر آب ديگرى غير از آب گرم ندارد يا آب سرد براى او ضرر دارد زير آب گرم نيت غسل كند و به نيت سر و گردن و طرف راست و چپ به ترتيب سه مرتبه بدن را حركت دهد .\r\nمسأله 380 - اگر در غسل به اندازه سر مويى از بدن نشسته بماند غسل باطل است ولى شستن جاهايى از بدن كه ديده نمىشود ، مثل توى گوش و بينى واجب نيست .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nمسأله 381 - جايى كه را كه شك دارد از ظاهر بدن است يا از باطن واجب نيست بشويد اگر چه احتياط مستحب است كه بشويد .\r\nمسأله 382 - اگر سوراخ جاى گوشواره و مانند آن به قدرى گشاد باشد كه داخل آن ديده شود بايد آن را شست و اگر ديده نشود شستن داخل آن لازم نيست .\r\nمسأله 383 - چيزى را كه مانع رسيدن آب به بدن است بايد بر طرف كند و اگر پيش از آنكه يقين كند بر طرف شده غسل نمايد غسل او باطل است .\r\nمسأله 384 - اگر موقع غسل شك كند چيزى كه مانع از رسيدن آب باشد در بدن او هست يا نه بايد وارسى كند تا مطمئن شود كه مانعى نيست .\r\nمسأله 385 - در غسل بايد موهاى كوتاهى را كه جزء بدن حساب مىشود بشويد و شستن موهاى بلند واجب نيست بلكه اگر آب را طورى به پوست برساند كه آنها تر نشود هم غسل صحيح است ولى اگر رساندن آب به پوست بدون شستن آنها ممكن نباشد بايد آنها را بشويد كه آب به بدن برسد .\r\nمسأله 386 - تمام شرطهايى كه براى صحيح بودن وضو گفته شد مثل پاك بودن آب و غصبى نبودن آن در صحيح بودن غسل هم شرط است . ولى در غسل لازم نيست بدن را از بالا به پايين بشويد و نيز در غسل ترتيبى لازم نيست بعد از شستن هر قسمت فوراً قسمت ديگر را بشويد بلكه اگر بعد از شستن سر و گردن مقدارى صبر كند و بعد طرف راست را بشويد و بعد از مدتى طرف چپ را بشويد اشكال ندارد ولى كسى كه نمىتواند از بيرون آمدن بول و غائط خوددارى كند اگر به اندازه‌اى كه غسل كند و نماز بخواند بول و غائط از او بيرون نمىآيد بايد هر قسمت را فوراً بعد از قسمت ديگر غسل دهد و بعد از غسل هم فوراً نماز بخواند ، و همچنين است حكم زن مستحاضه كه بعداً گفته مىشود .\r\nمسأله 387 - كسى كه قصد دارد پول حمامى را ندهد يا بدون اينكه بداند حمامى راضى است بخواهد نسيه بگذارد اگر چه بعد حمامى را راضى كند غسل او باطل است .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nمسأله 388 - اگر حمامى راضى باشد كه پول حمام نسيه بماند ولى كسى كه غسل مىكند قصدش اين باشد كه طلب او را ندهد يا از مال حرام بدهد غسل او اشكال دارد .\r\nمسأله 389 - اگر بخواهد پول حرام يا پولى كه خمس آن را نداده به حمامى بدهد غسل او اشكال دارد .\r\nمسأله 390 - اگر مخرج غائط را در آب خزينه تطهير كند و پيش از غسل شك كند كه چون در خزينه تطهير كرده حمامى به غسل كردن او راضى است يا نه غسل او باطل است مگر اينكه پيش از غسل حمامى را راضى كند .\r\nمسأله 391 - اگر شك كند كه غسل كرده يا نه بايد غسل كند ولى اگر بعد از غسل شك كند كه غسل او درست بوده يا نه لازم نيست دوباره غسل نمايد .\r\nمسأله 392 - اگر در بين غسل حدث اصغر از او سر بزند احتياط واجب آن است كه غسل را رها و غسل ديگرى نمايد و بعد از آن وضو هم بگيرد و احتياط مستحب آن است كه غسل را تمام نمايد و بعد دوباره غسل كند و وضو هم بگيرد .\r\nمسأله 393 - اگر به خيال اينكه به اندازه غسل و نماز وقت دارد براى نماز غسل كند چنانچه بعد از غسل به اندازه خواندن يك ركعت يا بيشتر وقت داشته باشد غسل او صحيح است و اگر كمتر از يك ركعت وقت داشته باشد غسل او باطل است .\r\nمسأله 394 - كسى كه جنب شده اگر شك كند غسل كرده يا نه نمازهايى را كه خوانده صحيح است ولى براى نمازهاى بعد بايد غسل كند .\r\nمسأله 395 - كسى كه چند غسل بر او واجب است مىتواند به نيت همه آنها يك غسل بجا آورد يا آنها را جدا جدا انجام دهد .\r\nمسأله 396 - اگر بر جايى از بدن آيه قرآن يا اسم خداوند متعال نوشته شده باشد بنابر احتياط واجب اگر ممكن است بايد آن را از بين ببرد و اگر ممكن نيست بايد وضو و غسل را ارتماسى انجام دهد و چنانچه بخواهد وضو يا غسل را ترتيبى بجا آورد بايد آب را طورى به بدن برساند كه دست او به نوشته نرسد .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nمسأله 397 - كسى كه غسل جنابت كرده نبايد براى نماز وضو بگيرد ولى با غسلهاى ديگر نمىشود نماز خواند و بايد وضو هم گرفت .\r\n\r\nاستحاضه\r\nيكى از خونهايى كه از زن خارج مىشود خون استحاضه است و زن را در موقع ديدن خون استحاضه مستحاضه مى گويند .\r\nمسأله 398 - خون استحاضه در بيشتر اوقات زرد رنگ و سرد است و بدون فشار و سوزش بيرون مىآيد و غليظ هم نيست ، ولى ممكن است گاهى سياه يا سرخ و گرم و غليظ باشد و با فشار و سوزش بيرون آيد .\r\nمسأله 399 - استحاضه سه قسم است : قليله ، متوسطه ، كثيره . استحاضه قليله آن است كه خون فقط روى پنبه‌اى را كه زن داخل فرج مىنمايد آلوده كند و در آن فرو نرود . استحاضه متوسطه آن است كه خون در پنبه فرو رود اگر چه در يك گوشهء آن باشد ولى از پنبه به دستمالى كه معمولا زنها براى جلوگيرى از خون مىبندند نرسد . استحاضه كثيره آن است كه خون پنبه را بگيرد و به دستمال هم برسد .\r\n\r\nاحكام استحاضه\r\nمسأله 400 - در استحاضه قليله بايد زن براى هر نماز يك وضو بگيرد و پنبه را عوض كند و ظاهر فرج را اگر خون به آن رسيده آب بكشد .\r\nمسأله 401 - در استحاضه متوسطه بايد زن براى نماز صبح غسل كند و تا صبح ديگر براى نمازهاى خود كارهاى استحاضه قليله را كه در مسأله پيش گفته شد انجام دهد و اگر عمداً يا از روى فراموشى براى نماز صبح غسل نكند بايد براى نماز ظهر و عصر غسل نمايد و اگر براى نماز ظهر و عصر غسل نكند بايد پيش از نماز مغرب و عشا غسل نمايد چه آنكه خون بيايد يا قطع شده باشد .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nمسأله 402 - در استحاضه كثيره علاوه بر كارهاى استحاضه متوسطه كه در مسأله پيش گفته شد بايد براى هر نماز دستمال را عوض كند يا آب بكشد و يك غسل براى نماز ظهر و عصر و يكى براى نماز مغرب و عشا بجا آورد و بين نماز ظهر و عصر فاصله نيندازد و اگر فاصله بيندازد بايد براى نماز عصر دوباره غسل كند و نيز اگر بين نماز مغرب و عشا فاصله بيندازد بايد براى نماز عشا دوباره غسل كند .\r\nمسأله 403 - اگر خون استحاضه پيش از وقت نماز هم بيايد چنانچه زن براى آن خون وضو و غسل بجا نياورده باشد بايد در موقع نماز وضو و غسل را بجا آورد .\r\nمسأله 404 - مستحاضه متوسطه و كثيره كه بايد وضو بگيرد و غسل كند هر كدام را اول بجا آورد صحيح است ولى بهتر آن است كه اول وضو بگيرد .\r\nمسأله 405 - اگر استحاضه قليله زن بعد از نماز صبح متوسطه شود بايد براى نماز ظهر و عصر غسل كند و اگر بعد از نماز ظهر و عصر متوسطه شود بايد براى نماز مغرب و عشا غسل كند .\r\nمسأله 406 - اگر استحاضه قليله يا متوسطه زن بعد از نماز صبح كثيره شود بايد براى نماز ظهر و عصر يك غسل و براى نماز مغرب و عشا غسل ديگرى بجا آورد و اگر بعد از نماز ظهر و عصر كثيره شود بايد براى نماز مغرب و عشا غسل نمايد .\r\nمسأله 407 - مستحاضه كثيره يا متوسطه اگر پيش از داخل شدن وقت نماز براى نماز غسل كند غسل او باطل است ولى اگر نزديك اذان صبح براى نماز شب غسل كند و نماز شب را بخواند و همين كه وقت داخل شد فوراً نماز صبح را بخواند اشكال ندارد .\r\nمسأله 408 - زن مستحاضه براى هر نمازى چه واجب باشد چه مستحب بايد وضو بگيرد و نيز اگر بخواهد نمازى را كه خوانده احتياطاً دوباره بخواند يا بخواهد نمازى را كه تنها خوانده با جماعت دوباره بخواند ، بايد تمام كارهايى كه براى استحاضه گفته شد انجام دهد . ولى براى خواندن نماز احتياط و سجده فراموش شده و تشهد فراموش شده و سجده سهو اگر آنها را بعد از نماز فوراً بجا آورد لازم نيست كارهاى استحاضه را انجام دهد .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nمسأله 409 - زن مستحاضه بعد از آنكه خونش قطع شد ، فقط براى نماز اولى كه مىخواند بايد كارهاى استحاضه را انجام دهد و براى نمازهاى بعد لازم نيست .\r\nمسأله 410 - اگر زن نداند استحاضه او چه قسم است موقعى كه مىخواهد نماز بخواند بايد مقدارى پنبه داخل فرج نمايد و كمى صبر كند و بيرون آورد و بعد از آنكه فهميد استحاضه او كدام يك از سه قسم است كارهايى را كه براى آن قسم دستور داده شده بجا آورد ولى اگر بداند تا وقتى كه مىخواهد نماز بخواند استحاضه او تغيير نمىكند پيش از داخل شدن وقت هم مىتواند خود را وارسى كند .\r\nمسأله 411 - زن مستحاضه اگر پيش از آنكه خود را وارسى كند ، مشغول نماز شود ، چنانچه قصد قربت داشته و به وظيفهء خود عمل كرده مثلًا استحاضه‌اش قليله بوده و به وظيفهء استحاضه قليله عمل نموده ، نماز او صحيح است و اگر قصد قربت نداشته يا عمل او مطابق وظيفه‌اش نبوده مثل آنكه استحاضه او متوسطه بوده و به وظيفهء قليله رفتار كرده نماز او باطل است .\r\nمسأله 412 - زن مستحاضه اگر نتواند خود را وارسى نمايد ، بايد به آنچه مسلماً وظيفه اوست عمل كند ، مثلًا اگر نمىداند استحاضه او قليله است يا متوسطه بايد كارهاى استحاضه قليله را انجام دهد و اگر نمىداند متوسطه است يا كثيره بايد كارهاى استحاضه متوسطه را انجام دهد ولى اگر بداند سابقاً كدام يك از آن سه قسم بوده ، بايد به وظيفه همان قسم رفتار نمايد .\r\nمسأله 413 - اگر خون استحاضه در باطن باشد و بيرون نيايد وضو و غسل او باطل نمىشود . مگر اينكه از رگ خارج شود و در فضاى فرج باشد كه بنابر احتياط واجب بايد به احكام آن عمل كرد بلكه اگر به جايى كه پنبه مىگذارند رسيده باشد واجب است احكام استحاضه ترتيب داده شود ، و اگر بيرون بيايد هر چند كم باشد وضو و غسل را باطل مىكند .\r\nمسأله 414 - زن مستحاضه اگر بعد از نماز خود را وارسى كند و خون نبيند اگر چه بداند دوباره خون مىآيد با وضويى كه دارد مىتواند نماز بخواند .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nمسأله 415 - زن مستحاضه اگر بداند از وقتى كه مشغول وضو يا غسل شده خونى از او بيرون نيامده مىتواند نماز را تأخير بيندازد .\r\nمسأله 416 - اگر مستحاضه بداند كه پيش از گذشتن وقت نماز به كلى پاك مىشود يا به اندازه خواندن نماز خون بند مىآيد بايد صبر كند و نماز را در وقتى كه پاك است بخواند . مگر اينكه قصد قربت براى او حاصل شود و به اميد رسيدن به واقع بجا آورد .\r\nمسأله 417 - اگر بعد از وضو و غسل خون در ظاهر قطع شود و مستحاضه بداند كه اگر نماز را تأخير بيندازد به مقدارى كه وضو و غسل و نماز را بجا آورد به كلى پاك مىشود بايد نماز را تأخير بيندازد و موقعى كه به كلى پاك شد دوباره وضو و غسل را بجا آورد و نماز را بخواند و اگر وقت نماز تنگ شد لازم نيست وضو و غسل را دوباره بجا آورد ، ولى بنابر احتياط لازم بايد بدل از وضو و غسل تيمم نمايد و نمىتواند با وضو و غسلى كه داشته نماز بخواند .\r\nمسأله 418 - مستحاضه كثيره و متوسطه وقتى به كلى از خون پاك شد بايد غسل كند ولى اگر بداند از وقتى كه براى نماز پيش مشغول غسل شده ديگر خون نيامده لازم نيست دوباره غسل نمايد .\r\nمسأله 419 - مستحاضه قليله بعد از وضو و مستحاضهء كثيره و متوسطه بعد از غسل و وضو بايد فوراً مشغول نماز شود ولى گفتن اذان و اقامه و خواندن دعاهاى قبل از نماز اشكال ندارد و در نماز هم مىتواند كارهاى مستحب مثل قنوت و غير آن را بجا آورد .\r\nمسأله 420 - زن مستحاضه اگر بين غسل و نماز فاصله بيندازد بايد دوباره غسل كند و بلافاصله مشغول نماز شود .\r\nمسأله 421 - اگر خون استحاضه زن جريان دارد و قطع نمىشود ، چنانچه براى او ضرر ندارد ، بايد بعد از غسل و وضو بوسيله پنبه از بيرون آمدن خون جلوگيرى كند و نيز اگر هميشه جريان ندارد بايد بعد از غسل و وضو از بيرون آمدن خون جلوگيرى كند و چنانچه كوتاهى كند و خون بيرون آيد بايد دوباره غسل نمايد و اگر نماز هم خوانده در\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nصورتى كه قبل از آن خون بيرون آمده باشد اگر چه در فضاى فرج باشد و به خارج از آن نرسيده باشد ، بايد آن نماز را دوباره بخواند .\r\nمسأله 422 - اگر در موقع غسل ، خون قطع نشود غسل صحيح است . ولى اگر در بين غسل ، استحاضه متوسطه كثيره شود ، احتياط واجب آن است كه غسل را از سر بگيرد .\r\nمسأله 423 - احتياط واجب آن است كه زن مستحاضه در تمام روزى كه روزه است به مقدارى كه مىتواند ، از بيرون آمدن خون جلوگيرى كند .\r\nمسأله 424 - زن مستحاضه‌اى كه غسل بر او واجب مىباشد بنابر احتياط مستحب خوب است غسل نماز مغرب و عشاى شبى كه فرداى آن را مىخواهد روزه بگيرد بجا آورد ولى غسل شرط صحت روزه فرداى او نيست و اگر براى نماز مغرب و عشا غسل نكند اگر نماز شب بخواهد بخواند و براى خواندن آن غسل نمايد احتياط مستحب عمل شده است ، و اما غسلهايى كه براى نمازهاى روز ، مثل نماز ظهر و عصر بر او واجب است بايد انجام دهد كه روزه او صحيح باشد و اگر انجام نداد روزه او باطل است .\r\nمسأله 425 - اگر بعد از نماز عصر مستحاضه شود و تا غروب غسل نكند روزهء او صحيح است .\r\nمسأله 426 - اگر استحاضه قليلهء زن پيش از نماز ، متوسطه يا كثيره شود بايد كارهاى متوسطه يا كثيره را كه گفته شد انجام دهد . و اگر استحاضه متوسطه كثيره شود بايد كارهاى استحاضهء كثيره را انجام دهد و چنانچه براى استحاضه متوسطه غسل كرده باشد فايده ندارد و بايد دوباره براى كثيره غسل كند .\r\nمسأله 427 - اگر در بين نماز استحاضه متوسطه زن كثيره شود بايد نماز را بشكند و براى استحاضه كثيره غسل كند و وضو بگيرد و كارهاى ديگر آن را انجام دهد و همان نماز را بخواند و اگر براى هيچ كدام از غسل و وضو وقت ندارد بايد دو تيمم كند يكى بدل از غسل و ديگرى بدل از وضو و اگر براى يكى از آنها وقت ندارد بايد عوض آن تيمم كند و ديگرى را بجا آورد ولى اگر براى تيمم هم وقت ندارد نمىتواند نماز را بشكند و بايد نماز را تمام كند و بنابر احتياط واجب قضا نمايد و همچنين است اگر در بين نماز استحاضهء قليلهء او متوسطه يا كثيره شود .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nمسأله 428 - اگر در بين نماز خون بند بيايد و مستحاضه نداند كه در باطن هم قطع شده يا نه ، چنانچه بعد از نماز بفهمد قطع شده بوده بايد وضو و غسل و نماز را دوباره بجا آورد .\r\nمسأله 429 - اگر استحاضه كثيره زن متوسطه شود بايد براى نماز اول ، عمل كثيره و براى نمازهاى بعد عمل متوسطه را بجا آورد مثلًا اگر پيش از ظهر استحاضه كثيره متوسطه شود بايد براى نماز ظهر غسل كند و براى نماز عصر و مغرب و عشا فقط وضو بگيرد . ولى اگر براى نماز ظهر غسل نكند و فقط به مقدار نماز عصر وقت داشته باشد بايد براى نماز عصر غسل نمايد و اگر براى نماز عصر هم غسل نكند بايد براى نماز مغرب غسل كند و اگر براى آن هم غسل نكند و فقط به مقدار نماز عشا وقت داشته باشد بايد براى عشا غسل نمايد .\r\nمسأله 430 - اگر پيش از هر نماز خون مستحاضه كثيره قطع شود و دوباره بيايد براى هر نماز بايد يك غسل بجا آورد .\r\nمسأله 431 - اگر استحاضه كثيره قليله شود بايد براى نماز اول ، عمل كثيره و براى نمازهاى بعد عمل قليله را انجام دهد و نيز اگر استحاضه متوسطه قليله شود بايد براى نماز اول ، عمل متوسطه و براى نمازهاى بعد عمل قليله را بجا آورد .\r\nمسأله 432 - اگر مستحاضه يكى از كارهايى را كه بر او واجب مىباشد حتى عوض كردن پنبه را ترك كند نمازش باطل است .\r\nمسأله 433 - مستحاضه قليله اگر بخواهد غير از نماز كارى انجام دهد ، كه شرط آن وضو داشتن است ، مثلًا بخواهد جايى از بدن خود را به خط قرآن برساند بايد وضو بگيرد و وضويى كه براى نماز گرفته كافى نيست و احتياط مستحب آن است كه جايى از بدن خود را به خط قرآن نرساند .\r\nمسأله 434 - اگر مستحاضه غسلهاى واجب خود را بجا آورد رفتن در مسجد و توقف در آن و خواندن سوره‌اى كه سجده واجب دارد و نزديكى شوهر با او حلال مىشود ، ولى بايد وضو هم براى آن بگيرد و اگر فاصله بين نماز و وضو زياد باشد بايد غسل را هم\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nتكرار كند ، اگر چه كارهاى ديگرى را كه براى نماز واجب است مثل عوض كردن پنبه و دستمال را انجام نداده باشد .\r\nمسأله 435 - اگر زن در استحاضه كثيره يا متوسطه بخواهد پيش از وقت نماز سوره‌اى را كه سجده واجب دارد بخواند ، يا مسجد برود ، بنابر احتياط واجب بايد غسل نمايد و همچنين است اگر شوهرش بخواهد با او نزديكى كند ولى اگر بخواهد جايى از بدن خود را به خط قرآن برساند ، بايد وضو هم بگيرد .\r\nمسأله 436 - نماز آيات بر مستحاضه واجب است و بايد براى نماز آيات هم كارهايى را كه براى نماز يوميه گفته شد انجام دهد .\r\nمسأله 437 - هر گاه در وقت نماز يوميه نماز آيات بر مستحاضه واجب شود اگر چه بخواهد هر دو را پشت سر هم بجا آورد نمىتواند هر دو را با يك وضو بجا آورد بلكه بايد وضو را تكرار كند و بنابر احتياط واجب غسل را هم بايد تكراركند .\r\nمسأله 438 - اگر زن مستحاضه بخواهد نماز قضا بخواند براى هر نماز كارهايى را كه براى نماز ادا انجام مىدهد كافى نيست بلكه بنابر احتياط واجب نمىتواند قضاى نمازهاى خود را بجا آورد و بايد بگذارد براى بعد از پاك شدن از خون ، مگر آنكه ترس مرگ خود را داشته باشد كه در اين صورت بايد نمازهاى قضاى خود را كه با احتمال مرگ ، وقت آن تنگ شده با تمام كارهايى كه براى نماز ادا بر او واجب بوده انجام دهد .\r\nمسأله 439 - اگر زن بداند خونى كه از او خارج مىشود خون زخم نيست و شرعاً حكم حيض و نفاس را ندارد بايد به دستور استحاضه عمل كند بلكه اگر شك داشته باشد كه خون استحاضه است يا خونهاى ديگر چنانچه نشانهء آنها را نداشته باشد ، بنابر احتياط واجب بايد كارهاى استحاضه را انجام دهد .\r\n\r\nحيض\r\nحيض خونى است كه غالباً در هر ماه چند روزى از رحم زنها خارج مىشود و زن را در موقع ديدن خون حيض حائض مى گويند .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nمسأله 440 - خون حيض در بيشتر اوقات غليظ و گرم و رنگ آن سياه يا سرخى كه رنگ آن گرفته يعنى تيره باشد است ، و با فشار و كمى سوزش بيرون مىآيد .\r\nمسأله 441 - زنهاى سيده يعنى قُرَشيّه‌اى كه نسب او به نَضر بن كنانه برسد ، بعد از تمام شدن شصت سال يائسه مىشوند يعنى خون حيض نمىبينند و زنهايى كه سيده نيستند بعد از تمام شدن پنجاه سال يائسه مىشوند .\r\nمسأله 442 - خونى كه دختر پيش از تمام شدن نه سال و زن بعد از يائسه شدن مىبيند حيض نيست .\r\nمسأله 443 - زن حامله و زنى كه بچه شير مىدهد ممكن است حيض ببيند .\r\nمسأله 444 - دخترى كه نمىداند نه سالش تمام شده يا نه اگر خونى ببيند كه نشانه‌هاى حيض را نداشته باشد حيض نيست و اگر نشانه‌هاى حيض را داشته باشد حيض است و معلوم مىشود نه سال او تمام شده است .\r\nمسأله 445 - زنى كه شك دارد يائسه شده يا نه اگر خونى ببيند و نداند حيض است يا نه بايد بنا بگذارد كه يائسه نشده است .\r\nمسأله 446 - مدت حيض كمتر از سه روز و بيشتر از ده روز نمىشود و اگر مختصرى هم از سه روز كمتر باشد حيض نيست .\r\nمسأله 447 - بايد سه روز اول حيض پشت سر هم باشد پس اگر مثلًا دو روز خون ببيند و يك روز پاك شود و دوباره يك روز خون ببيند حيض بودن آن محل اشكال است پس بنابر احتياط واجب بايد جمع كند بين كارهايى كه بايد مستحاضه بجا آورد و كارهايى كه حائض بايد ترك كند مگر آنكه به واسطه صفات حيض علم پيدا كند به اينكه حيض است كه بايد فقط احكام آن را مترتب نمايد .\r\nمسأله 448 - لازم نيست در تمام سه روز خون بيرون بيايد بلكه اگر در فرج يا رحم خون باشد كافى است و چنانچه در بين سه روز مختصرى پاك شود و مدت پاك شدن به قدرى كم باشد كه بگويند در تمام سه روز در فرج يا رحم خون بوده باز هم حيض است .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nمسأله 449 - لازم نيست شب اول و شب چهارم را خون ببيند ، ولى بايد در شب دوم و سوم خون قطع نشود پس اگر از اول آفتاب روز اول تا غروب روز سوم پشت سر هم خون بيايد يا در وسطهاى روز اول شروع شود و در همان موقع از روز چهارم قطع شود و در شب دوم و سوم هم هيچ خون قطع نشود حيض است و لازم نيست روز را از اول اذان صبح حساب نمايد .\r\nمسأله 450 - اگر سه روز پشت سر هم خون ببيند و پاك شود چنانچه دوباره خون ببيند و روزهايى كه خون ديده و در وسط پاك بوده روى هم از ده روز بيشتر نشود روزهايى هم كه در وسط پاك بوده حيض است و مشهور همين است ولى احتياط مستحب آن است كه جمع نمايد در روزهايى كه در وسط پاك بوده بين كارهاى مستحاضه و ترك نمايد آنچه بر حائض حرام است .\r\nمسأله 451 - اگر خونى ببيند كه از سه روز بيشتر و از ده روز كمتر باشد و نداند خون دمل و زخم است يا خون حيض بايد همين طور كه در مسأله 452 ذكر مىشود احتياط كند .\r\nمسأله 452 - اگر خونى ببيند كه نداند خون زخم است يا حيض بنابر احتياط واجب بايد عبادتهاى خود را بجا آورد و كارهايى را كه بر حائض حرام است ترك كند .\r\nمسأله 453 - اگر خونى ببيند و شك كند كه خون حيض است يا نفاس چنانچه شرايط حيض را داشته باشد بايد حيض قرار دهد .\r\nمسأله 454 - اگر خونى ببيند كه نداند خون حيض است يا بكارت بايد خود را وارسى كند ، يعنى مقدارى پنبه داخل فرج نمايد و كمى صبر كند بعد بيرون آورد پس اگر اطراف آن آلوده باشد خون بكارت است و اگر به همه آن رسيده حيض مىباشد .\r\nمسأله 455 - اگر كمتر از سه روز خون ببيند و پاك شود و بعد سه روز خون ببيند خون دوم حيض است و خون اول اگر چه در روزهاى عادتش باشد حيض نيست .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nاحكام حائض\r\nمسأله 456 - چند چيز بر حائض حرام است :\r\nاول - عبادتهايى كه مانند نماز بايد با وضو يا غسل يا تيمم بجا آورده شود ، ولى بجا آوردن عبادتهايى كه وضو و غسل و تيمم براى آنها لازم نيست مانند نماز ميت مانعى ندارد .\r\nدوم - تمام چيزهايى كه بر جنب حرام است و در احكام جنابت گفته شد .\r\nسوم - جماع كردن در فرج كه هم براى مرد حرام است و هم براى زن ، اگر چه به مقدار ختنه‌گاه داخل شود و منى هم بيرون نيايد بلكه احتياط واجب آن است كه مقدار كمتر از ختنه‌گاه را هم داخل نكند و نبايد در دُبُر زن حائض هم وطى نمايد و نيز وطى در دُبُر زن اگر چه در حال حيض نباشد حرام است مخصوصاً در صورتى كه زن راضى نباشد .\r\nمسأله 457 - جماع كردن در روزهايى هم كه حيض زن قطعى نيست ولى شرعاً بايد براى خود حيض قرار دهد حرام است ، پس زنى كه بيشتر از ده روز خون مىبيند و بايد به دستورى كه بعداً گفته مىشود روزهاى عادت خويشان خود را حيض قرار دهد شوهرش نمىتواند در آن روزها با او نزديكى نمايد .\r\nمسأله 458 - اگر شماره روزهاى حيض زن به سه قسمت تقسيم شود و مرد در قسمت اول آن با زن خود در قُبُل جماع كند مستحب مؤكد است كه هيجده نخود طلا كفاره به فقير بدهد و اگر در قسمت دوم جماع كند نه نخود و اگر در قسمت سوم جماع كند چهار نخود و نيم بدهد مثلًا زنى كه شش روز خون حيض مىبيند اگر شوهرش در شب يا روز اول و دوم با او جماع كند مستحب است هيجده نخود طلا بدهد و در شب يا روز سوم و چهارم مستحب است نه نخود و در شب يا روز پنجم و ششم مستحب است چهار نخود و نيم بدهد .\r\nمسأله 459 - بنابر احتياط مستحب براى وطى در دبر زن حائض هم بايد كفاره بدهد .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nمسأله 460 - بنابر احتياط مستحب طلاى كفاره را بايد سكه‌دار بدهد و اگر ممكن نباشد قيمت آن را هم مىتواند بدهد .\r\nمسأله 461 - اگر قيمت طلا در وقتى كه جماع كرده با وقتى كه مىخواهد به فقير بدهد فرق كرده باشد بايد قيمت وقتى را كه مىخواهد به فقير بدهد حساب نمايد .\r\nمسأله 462 - اگر كسى هم در قسمت اول و هم در قسمت دوم و هم در قسمت سوم حيض با زن خود جماع كند مستحب است هر سه كفاره را كه روى هم سىويك نخود و نيم مىشود بدهد .\r\nمسأله 463 - اگر انسان بعد از آنكه در حال حيض جماع كرده و كفاره آن را داده دوباره جماع كند باز هم مستحب است كفاره بدهد .\r\nمسأله 464 - اگر با زن حائض چند مرتبه جماع كند و در بين آنها كفاره ندهد مستحب است كه براى هر جماع يك كفاره بدهد .\r\nمسأله 465 - اگر مرد در حال جماع بفهمد زن حائض شده بايد فوراً از او جدا شود و اگر جدا نشود مستحب است كفاره بدهد .\r\nمسأله 466 - اگر مرد با زن حائض زنا كند يا با زن حائض نامحرمى به گمان اينكه عيال خود اوست جماع نمايد مستحب است كفاره بدهد .\r\nمسأله 467 - كسى كه نمىتواند كفاره بدهد هر وقت توانست مستحب است كفاره بدهد و در هر صورت بايد از گناه خود استغفار نمايد .\r\nمسأله 468 - طلاق دادن زن در حال حيض ، به طورى كه در كتاب طلاق گفته مىشود باطل است .\r\nمسأله 469 - اگر زن بگويد حائضم يا از حيض پاك شده‌ام ، بايد حرف او را قبول كرد .\r\nمسأله 470 - اگر زن در بين نماز حائض شود نماز او باطل است .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nمسأله 471 - اگر زن در بين نماز شك كند كه حائض شده يا نه نماز او صحيح است ولى اگر بعد از نماز بفهمد كه در بين نماز حائض شده نمازى كه خوانده باطل است .\r\nمسأله 472 - بعد از آنكه زن از خون حيض پاك شد واجب است براى نماز و عبادتهاى ديگر كه بايد با وضو يا غسل يا تيمم بجا آورده شود ، غسل كند و دستور آن مثل غسل جنابت است ولى براى نماز بايد پيش از غسل يا بعد از آن وضو هم بگيرد و اگر پيش از غسل وضو بگيرد بهتر است .\r\nمسأله 473 - بعد از آنكه زن از خون حيض پاك شد اگر چه غسل نكرده باشد طلاق او صحيح است و شوهرش هم مىتواند با او جماع كند ، و بنابر احتياط مستحب قبل از جماع فرجش را بشويد ولى احتياط مستحب نيز آن است كه پيش از غسل از جماع با او خوددارى نمايد اما كارهاى ديگرى كه در وقت حيض بر او حرام بوده مانند توقف در مسجد و مس خط قرآن تا غسل نكند بر او حلال نمىشود .\r\nمسأله 474 - اگر آب براى وضو و غسل كافى نباشد و به اندازه‌اى باشد كه بتواند ، يا غسل كند يا وضو بگيرد بايد غسل كند و بدل از وضو تيمم نمايد . و اگر فقط براى وضو كافى باشد و به اندازه غسل نباشد بايد وضو بگيرد و عوض غسل تيمم نمايد و اگر براى هيچ يك از آنها آب ندارد بايد دو تيمم كند يكى بدل از غسل و ديگرى بدل از وضو .\r\nمسأله 475 - نمازهاى يوميه‌اى كه زن در حال حيض نخوانده قضا ندارد ولى روزه‌هاى واجب را بايد قضا نمايد .\r\nمسأله 476 - هرگاه وقت نماز داخل شود و بداند كه اگر نماز را تأخير بيندازد حائض مىشود بايد فوراً نماز بخواند .\r\nمسأله 477 - اگر زن حائض نماز را تأخير بيندازد و از اول وقت به اندازه خواندن يك نماز بگذرد و حائض شود قضاى آن نماز بر او واجب است ولى در تند خواندن و كند خواندن ، و چيزهاى ديگر بايد ملاحظه حال خود را بكند مثلًا زنى كه مسافر نيست اگر در اول ظهر نماز نخواند قضاى آن در صورتى واجب مىشود كه به مقدار خواندن چهار ركعت\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nنماز به دستورى كه گفته شد از اول ظهر بگذرد و حائض شود و براى كسى كه مسافر است گذشتن وقت به مقدار خواندن دو ركعت براى وجوب قضا كافى است .\r\nمسأله 478 - اگر زن در آخر وقت نماز از خون پاك شود و به اندازه غسل و وضو و مقدمات ديگر نماز مانند تهيه كردن لباس و يا آب كشيدن آن و خواندن يك ركعت نماز يا بيشتر از يك ركعت وقت داشته باشد بايد نماز را بخواند و اگر نخواند بايد قضاى آن را بجا آورد .\r\nمسأله 479 - اگر زن حائض بعد از پاكى به اندازه غسل و وضو وقت ندارد ، ولى مىتواند با تيمم نماز را در وقت بخواند آن نماز بر او واجب نيست اگر چه بنابر احتياط ، مستحب است . اما اگر گذشته از تنگى وقت تكليفش تيمم است مثل آنكه آب برايش ضرر دارد بايد تيمم كند و آن نماز را بخواند .\r\nمسأله 480 - اگر زن حائض بعد از پاكى شك كند كه براى نماز وقت دارد يا نه بايد نمازش را بخواند .\r\nمسأله 481 - اگر به خيال اينكه به اندازهء تهيهء مقدمات نماز و خواندن يك ركعت وقت ندارد نماز نخواند و بعد بفهمد وقت داشته بايد قضاى آن نماز را بجا آورد .\r\nمسأله 482 - مستحب است زن حائض در وقت نماز خود را از خون پاك نمايد و پنبه و دستمال را عوض كند و وضو بگيرد و اگر نمىتواند وضو بگيرد تيمم نمايد و در جاى نماز رو به قبله بنشيند و مشغول ذكر و دعا و صلوات شود .\r\nمسأله 483 - خواندن و همراه داشتن قرآن و رساندن جايى از بدن به ما بين خطهاى قرآن و نيز خضاب كردن به حنا و مانند آن براى حائض مكروه است .\r\n\r\nاقسام زنهاى حائض\r\nمسأله 484 - زنهاى حائض بر شش قسم‌اند :\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nاول - صاحب عادت وقتيه و عدديه ، و آن زنى است كه دو ماه پشت سر هم در وقت معين خون حيض ببيند و شمارهء روزهاى حيض او هم در هر دو ماه يك اندازه باشد مثل آنكه دو ماه پشت سر هم از اول ماه تا هفتم خون ببيند .\r\nدوم - صاحب عادت وقتيه و آن زنى است كه دو ماه پشت سر هم در وقت معين خون حيض ببيند ولى شماره روزهاى حيض او در هر دو ماه يك اندازه نباشد مثلًا دو ماه پشت سر هم از روز اول ماه خون ببيند ولى ماه اول ، روز هفتم ، و ماه دوم روز هشتم ، از خون پاك شود .\r\nسوم - صاحب عادت عدديه و آن زنى است كه شمارهء روزهاى حيض او در دو ماه پشت سر هم به يك اندازه باشد ولى وقت ديدن آن دو خون يكى نباشد مثل آنكه ماه اول از پنجم تا دهم و ماه دوم از دوازدهم تا هفدهم خون ببيند .\r\nچهارم - مضطربه و آن زنى است كه چند ماه خون ديده ولى عادت معينى پيدا نكرده يا عادتش به هم خورده و عادت تازه‌اى پيدا نكرده است .\r\nپنجم - مبتدئه و آن زنى است كه دفعه اول خون ديدن او است .\r\nششم - ناسيه و آن زنى است كه عادت خود را فراموش كرده است . و هر كدام اينها احكامى دارند كه در مسائل آينده گفته مىشود .\r\n\r\n1 - صاحب عادت وقتيه و عدديه\r\nمسأله 485 - زنهايى كه عادت وقتيه و عدديه دارند سه دسته‌اند :\r\nاول - زنى كه دو ماه پشت سر هم در وقت معين خون حيض ببيند و در وقت معين هم پاك شود مثلًا دو ماه پشت سر هم از روز اول ماه خون ببيند و روز هفتم پاك شود كه عادت حيض اين زن از اول ماه تا هفتم است .\r\nدوم - زنى كه از خون پاك نمىشود ولى دو ماه پشت سر هم چند روز معين مثلًا از اول ماه تا هشتم خونى كه مىبيند نشانه‌هاى حيض را دارد يعنى غليظ و سياه و گرم است\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nو با فشار و سوزش بيرون مىآيد و بقيه خونهاى او نشانه‌هاى استحاضه را دارد كه عادت او از اول ماه تا هشتم مىشود .\r\nسوم - زنى كه دو ماه پشت سر هم در وقت معين خون حيض ببيند و بعد از آنكه سه روز يا بيشتر خون ديد يك روز يا بيشتر پاك شود و دوباره خون ببيند و تمام روزهايى كه خون ديده با روزهايى كه در وسط پاك بوده از ده روز بيشتر نشود و در هر دو ماه همهء روزهايى كه خون ديده و در وسط پاك بوده روى هم يك اندازه باشد كه عادت او به اندازه تمام روزهايى است كه خون ديده و در وسط پاك بوده است . و لازم نيست روزهايى كه در وسط پاك بوده در هر دو ماه به يك اندازه باشد مثلًا اگر در ماه اول از روز اول ماه تا سوم خون ببيند و سه روز پاك شود و دوباره سه روز خون ببيند و در ماه دوم بعد از آنكه سه روز خون ديد سه روز يا كمتر يا بيشتر پاك شود و دوباره خون ببيند و روى هم از نه روز بيشتر نشود همه حيض است و عادت اين زن نه روز مىباشد .\r\nمسأله 486 - زنى كه عادت وقتيه و عدديه دارد اگر در وقت عادت يا دو سه روز جلوتر يا دو سه روز عقبتر خون ببيند به طورى كه بگويند حيض را جلو يا عقب انداخته اگر چه آن خون نشانه‌هاى حيض را نداشته باشد بايد به احكامى كه براى زن حائض گفته شد عمل كند و چنانچه بعد بفهمد حيض نبوده مثل اينكه پيش از سه روز پاك شود بايد عبادتهايى را كه بجا نياورده قضا نمايد .\r\nمسأله 487 - زنى كه عادت وقتيه و عدديه دارد اگر چند روز پيش از عادت و همه روزهاى عادت و چند روز بعد از عادت خون ببيند و روى هم از ده روز بيشتر نشود همه حيض است و اگر از ده روز بيشتر شود فقط خونى را كه در ايام عادت خود ديده حيض است و خونى كه پيش از آن و بعد از آن ديده استحاضه مىباشد و بايد عبادتهايى را كه در روزهاى پيش از عادت و بعد از عادت بجا نياورده قضا نمايد و اگر همه روزهاى عادت را با چند روز پيش از عادت خون ببيند و روى هم از ده روز بيشتر نشود همه حيض است . و اگر از ده روز بيشتر شود ، فقط روزهاى عادت او حيض است و خونى كه جلوتر از آن ديده استحاضه مىباشد و چنانچه در آن روزها عبادت نكرده بايد قضا نمايد و اگر همه روزهاى عادت را با چند روز بعد از عادت خون ببيند و روى هم از ده روز بيشتر نشود همه حيض است . و اگر بيشتر شود فقط روزهاى عادت حيض و باقى استحاضه است و در تمام اين\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nمسأله بايد ملاحظه شود كه روزهاى پيش عادت به قدرى جلو نباشد كه بگويند عادت آن زن جلو افتاده و الّا فقط عادت او حيض است و اگر يك يا دو روز عادت او جلو افتاده باشد بنابر احتياط واجب جمع كند بين كارهايى كه بر مستحاضه واجب است پس انجام دهد و كارهايى كه براى حائض حرام است پس ترك نمايد .\r\nمسأله 488 - زنى كه عادت وقتيه و عدديه دارد اگر مقدارى از روزهاى عادت را با چند روز پيش از عادت خون ببيند و روى هم از ده روز بيشتر نشود همه حيض است و اگر از ده روز بيشتر شود روزهايى كه در عادت خون ديده با چند روز پيش از آن ، كه روى هم به مقدار عادت او شود را حيض و روزهاى اول را استحاضه قرار مىدهد و اگر مقدارى از روزهاى عادت را با چند روز بعد از عادت خون ببيند و روى هم از ده روز بيشتر نشود همه حيض است و اگر بيشتر شود بايد روزهايى كه در عادت خون ديده با چند روز بعد از آن كه روى هم به مقدار عادت او شود حيض و بقيه را استحاضه قرار دهد .\r\nمسأله 489 - زنى كه عادت دارد اگر بعد از آنكه سه روز يا بيشتر خون ديده پاك شود و دوباره خون ببيند و فاصله بين دو خون كمتر از ده روز باشد و همه روزهايى كه خون ديده با روزهايى كه در وسط پاك بوده از ده روز بيشتر باشد مثل آنكه پنج روز خون ببيند و پنج روز پاك شود و دوباره پنج روز خون ببيند چند صورت دارد :\r\nاول - آنكه تمام خونى كه دفعه اول ديده يا مقدارى از آن در روزهاى عادت باشد و خون دوم كه بعد از پاك شدن مىبيند در روزهاى عادت نباشد كه بايد همه خون اول را حيض و خون دوم را استحاضه قرار دهد .\r\nدوم - آنكه خون اول در روزهاى عادت نباشد و تمام خون دوم يا مقدارى از آن در روزهاى عادت باشد كه بايد همه خون دوم را حيض و خون اول را استحاضه قرار دهد .\r\nسوم - آنكه مقدارى از خون اول و دوم در روزهاى عادت باشد و خون اولى كه در روزهاى عادت بوده از سه روز كمتر نباشد و با پاكى وسط و مقدارى از خون دوم كه آن هم در روزهاى عادت بوده از ده روز بيشتر نباشد كه در اين صورت همه آنها حيض است و مقدارى از خون اول كه پيش از روزهاى عادت بوده و مقدارى از خون دوم كه بعد از روزهاى عادت بوده استحاضه است ، مثلًا اگر عادتش از سوم تا دهم ماه بوده در صورتى\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nكه يك ماه از اول تا ششم خون ببيند و دو روز پاك شود و بعد تا پانزدهم خون ببيند از سوم تا دهم حيض است و از اول تا سوم و همچنين از دهم تا پانزدهم استحاضه مىباشد .\r\nچهارم - آنكه مقدارى از خون اول و دوم در روزهاى عادت باشد ولى خون اولى كه در روزهاى عادت بوده از سه روز كمتر باشد كه بايد در تمام دو خون و پاكى وسط كارهايى را كه بر حائض حرام است و سابقاً گفته شد ترك كند و كارهاى استحاضه را بجا آورد يعنى به دستورى كه براى زن مستحاضه گفته شد عبادتهاى خود را انجام دهد .\r\nمسأله 490 - زنى كه عادت وقتيه و عدديه دارد اگر در وقت عادت خون نبيند و در غير آن وقت به شماره روزهاى حيضش خون بيند اگر صفات خون حيض را داشته باشد بايد همان را حيض قرار دهد و الّا بايد جمع كند بين اعمال مستحاضه و ترك كند كارهايى كه بر حائض حرام است چه پيش از وقت عادت ديده باشد چه بعد از آن .\r\nمسأله 491 - زنى كه عادت وقتيه و عدديه دارد اگر در وقت عادت خود خون ببيند ولى شمارهء روزهاى آن كمتر يا بيشتر از روزهاى عادت او باشد و بعد از پاك شدن دوباره به شماره روزهاى عادتى كه داشته خون ببيند بايد در هر دو خون كارهايى را كه بر حائض حرام است ترك كند و كارهاى استحاضه را بجا آورد .\r\nمسأله 492 - زنى كه عادت وقتيه و عدديه دارد اگر بيش از ده روز خون ببيند خونى كه در روزهاى عادت ديده اگر چه نشانه‌هاى حيض را نداشته باشد حيض است و خونى كه بعد از روزهاى عادت ديده اگر چه نشانه‌هاى حيض را داشته باشد استحاضه است . مثلًا زنى كه عادت حيض او از اول تا هفتم ماه است اگر از اول تا دوازدهم خون ببيند هفت روز اول آن حيض و پنج روز بعد استحاضه مىباشد .\r\n\r\n2 - صاحب عادت وقتيه\r\nمسأله 493 - زنهايى كه عادت وقتيه دارند سه دسته‌اند :\r\nاول - زنى كه دو ماه پشت سر هم در وقت معين خون حيض ببيند و بعد از چند روز پاك شود ولى شمارهء روزهاى آن در هر دو ماه يك اندازه نباشد ، مثلًا دو ماه پشت سر هم\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nروز اول ماه خون ببيند ولى ماه اول روز هفتم و ماه دوم روز هشتم از خون پاك شود ، كه اين زن بايد روز اول ماه را عادت حيض خود قرار دهد .\r\nدوم - زنى كه از خون پاك نمىشود ولى دو ماه پشت سر هم در وقت معين خون او نشانه‌هاى حيض را دارد يعنى غليظ و سياه و گرم است و با فشار و سوزش بيرون مىآيد و بقيه خونهاى او نشانه استحاضه را دارد و شمارهء روزهايى كه خون او نشانه حيض دارد در هر دو ماه يك اندازه نيست مثلًا در ماه اول از اول ماه تا هفتم و در ماه دوم از اول ماه تا هشتم خون او نشانه‌هاى حيض و بقيه نشانهء استحاضه را داشته باشد ، كه اين زن هم بايد روز اول ماه را روز اول عادت حيض خود قرار دهد .\r\nسوم - : زنى كه دو ماه پشت سر هم در وقت معين سه روز يا بيشتر خون حيض ببيند و بعد پاك شود و دو مرتبه خون ببيند و تمام روزهايى كه خون ديده با روزهايى كه در وسط پاك بوده از ده روز بيشتر نشود ولى ماه دوم كمتر يا بيشتر از ماه اول باشد مثلًا در ماه اول هشت روز و در ماه دوم نه روز باشد كه اين زن هم بايد روز اول ماه را روز اول عادت حيض خود قرار دهد .\r\nمسأله 494 - زنى كه عادت وقتيه دارد اگر در وقت عادت خود يا دو سه روز پيش از عادت ، يا دو سه روز بعد از عادت خون ببيند به طورى كه بگويند حيض را جلو يا عقب انداخته اگر چه آن خون نشانه‌هاى حيض را نداشته باشد بايد به احكامى كه براى زنهاى حائض گفته شد رفتار نمايد و اگر بعد بفهمد حيض نبوده مثل آنكه پيش از سه روز پاك شود بايد عبادتهايى را كه بجا نياورده قضا نمايد .\r\nمسأله 495 - زنى كه عادت وقتيه دارد اگر بيشتر از ده روز خون ببيند و نتواند حيض را به واسطه نشانه‌هاى آن تشخيص دهد بايد شماره عادت خويشان خود را حيض قرار دهد چه پدرى باشند چه مادرى ، زنده باشند يا مرده ، ولى در صورتى مىتواند عادت آنان را حيض خود قرار دهد كه شماره روزهاى حيض همه آنان يك اندازه باشد و اگر شمارهء روزهاى حيض آنان يك اندازه نباشد ، مثلًا عادت بعضى پنج روز و عادت بعض ديگر هفت روز باشد نمىتواند عادت آنان را حيض خود قرار دهد مگر كسانى كه عادتشان با ديگران\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nفرق دارد به قدرى كم باشند كه در مقابل آنان هيچ حساب شوند ، كه در اين صورت بايد عادت بيشتر آنان را حيض خود قرار دهد .\r\nمسأله 496 - زنى كه عادت وقتيه دارد و شماره عادت خويشان خود را حيض قرار مىدهد بايد روزى را كه در هر ماه ، اول عادت او بوده ، اول حيض خود قرار دهد مثلًا زنى كه هر ماه روز اول ماه خون مىديده و گاهى روز هفتم و گاهى روز هشتم پاك مىشده چنانچه يك ماه دوازده روز خون ببيند و عادت خويشانش هفت روز باشد بايد هفت روز اول ماه را حيض و باقى را استحاضه قرار دهد .\r\nمسأله 497 - زنى كه بايد شمارهء عادت خود را حيض قرار دهد چنانچه خويش نداشته باشد يا شماره عادت آنان مثل هم نباشد بهتر است در هر ماه از روزى كه خون مىبيند تا هفت روز را حيض و بقيه را استحاضه قرار دهد و مىتواند كه از سه روز تا ده روز هر عدد را كه خواست حيض قرار دهد يعنى مىتواند حيض خود را سه روز يا چهار روز يا پنج روز و يا شش و هفت و هشت و نه و ده روز قرار دهد البته اگر خون تا ده روز ادامه داشته باشد ولى اگر ادامه نداشت ، تا هر وقت خون ديد مىتواند هر عددى را كه خواست حيض قرار دهد و چون در عادت وقتيه مدار بر وقت است هر خونى كه در وقت بود بايد آن را حيض قرار دهد چه در اول يا وسط يا آخر باشد ، اگر چه احتياط مستحب آن است كه اگر خونى با صفات حيض بود آن را حيض قرار دهد .\r\n\r\n3 - صاحب عادت عدديه\r\nمسأله 498 - زنهايى كه عادت عدديه دارند سه دسته‌اند :\r\nاول - زنى كه شمارهء روزهاى حيض او در دو ماه پشت سر هم يك اندازه باشد ولى وقت خون ديدن او يكى نباشد كه در اين صورت هر چند روزى كه خون ديده عادت او مىشود مثلًا اگر ماه اول از روز اول تا پنجم و ماه دوم از يازدهم تا پانزدهم خون ببيند عادت او پنج روز مىشود .\r\nدوم - زنى كه از خون پاك نمىشود ولى دو ماه پشت سر هم چند روز از خونى كه مىبيند نشانه حيض و بقيه نشانهء استحاضه را دارد و شماره روزهايى كه خون نشانه حيض\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nدارد در هر دو ماه يك اندازه است اما وقت آن يكى نيست كه در اين صورت هر چند روزى كه خون او نشانه حيض را دارد عادت او مىشود مثلًا اگر يك ماه از اول ماه تا پنجم ، و ماه بعد از يازدهم تا پانزدهم خون او نشانه حيض و بقيه نشانه استحاضه را داشته باشد شماره روزهاى عادت او پنج روز مىشود .\r\nسوم - زنى كه دو ماه پشت سر هم سه روز يا بيشتر خون ببيند و يك روز يا بيشتر پاك شود و دو مرتبه خون ببيند و وقت ديدن خون در ماه اول با ماه دوم فرق داشته باشد كه اگر تمام روزهايى كه خون ديده و روزهايى كه در وسط پاك بوده از ده روز بيشتر نشود و شمارهء روزهاى آن هم به يك اندازه باشد تمام روزهايى كه خون ديده با روزهاى وسط كه پاك بوده عادت حيض او مىشود . و لازم نيست روزهايى كه در وسط پاك بوده در هر دو ماه به يك اندازه باشد مثلًا اگر ماه اول از روز اول ماه تا سوم خون ببيند و دو روز پاك شود و دوباره سه روز خون ببيند و ماه دوم از يازدهم تا سيزدهم خون ببيند و دو روز يا بيشتر يا كمتر پاك شود و دوباره خون ببيند و روى هم از هشت روز بيشتر نشود عادت او هشت روز مىشود .\r\nمسأله 499 - زنى كه عادت عدديه دارد اگر بيشتر از شمارهء عادت خود خون ببيند و از ده روز بيشتر شود چنانچه همه خونهايى كه ديده يك جور باشد بايد از موقع ديدن خون به شماره روزهاى عادتش حيض و بقيه را استحاضه قرار دهد و اگر همه خونهايى كه ديده يك جور نباشد بلكه چند روز از آن نشانه حيض و چند روز ديگر نشانه استحاضه را داشته باشد اگر روزهايى كه خون نشانه حيض را دارد با شماره روزهاى عادت او يك اندازه است بايد همان روزها را حيض و بقيه را استحاضه قرار دهد و اگر روزهايى كه خون نشانه حيض دارد از روزهاى عادت او بيشتر است فقط به اندازهء روزهاى عادت او حيض و بقيه استحاضه است و اگر روزهايى كه خون نشانه حيض دارد از روزهاى عادت كمتر است بايد آن روزها را با چند روز ديگر كه روى هم به اندازه روزهاى عادتش شود حيض و بقيه را استحاضه قرار دهد .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\n4 - مضطربه\r\nمسأله 500 - مضطربه يعنى زنى كه چند ماه خون ديده ولى عادت معينى پيدا نكرده است ، اگر زن مستحاضه بيشتر از ده روز خون ببيند و همه خونهايى كه ديده يك جور باشد چنانچه عادت خويشان او هفت روز است بايد هفت روز را حيض و بقيه را استحاضه قرار دهد و اگر كمتر است مثلًا پنج روز است بايد همان را حيض قرار دهد و بنابر احتياط مستحب در تفاوت بين شماره عادت آنان و هفت روز كه دو روز است كارهايى را كه بر حائض حرام است ترك نمايد و كارهاى استحاضه را بجا آورد يعنى به دستورى كه براى زن مستحاضه گفته شد عبادتهاى خود را انجام دهد و اگر عادت خويشانش بيشتر از هفت روز مثلًا نه روز است بايد نه روز را تماماً حيض قرار دهد .\r\nمسأله 501 - مضطربه اگر بيشتر از ده روز خونى ببيند كه چند روز آن نشانه حيض و چند روز ديگر نشانه استحاضه دارد چنانچه خونى كه نشانه حيض دارد كمتر از سه روز و يا بيشتر از ده روز باشد بايد به خويشان خود مراجعه نمايد و عادت آنان را هر چند روز كه هست حيض قرار دهد و اگر خويشان در عادت اختلاف دارند ، بين سه روز تا ده روز ، هر روز را خواست حيض قرار دهد . و اگر خونى كه نشانه حيض دارد كمتر از سه روز و بيشتر از ده روز نباشد همه آن حيض است . ولى اگر پيش از گذشتن ده روز از خونى كه نشانه حيض را دارد دوباره خونى ببيند كه آن هم نشانه حيض را داشته باشد مثل اينكه پنج روز خون سياه و نه روز خون زرد و دوباره پنج روز خون سياه ببيند ، بايد همان‌طور كه گذشت به عادت خويشان خود رجوع نمايد و اگر خويش ندارد و يا اختلاف عادت دارند بين سه روز تا ده روز هر عدد را خواست حيض قرار دهد . و بهتر ، اختيار هفت روز است در اين مسأله و مسأله 503 و 504 .\r\n\r\n5 - مبتدئه\r\nمسأله 502 - مبتدئه يعنى زنى كه دفعه اول خون ديدن اوست ، اگر بيش از ده روز خون ببيند و همه خونهايى را كه ديده يك جور باشد بايد عادت خويشان خود را به طورىكه گذشت حيض قرار دهد ولى اگر خويش ندارد و يا اختلاف عادت دارند بين سه روز تا ده روز هر عددى را خواست حيض قرار دهد .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nمسأله 503 - مبتدئه اگر بيشتر از ده روز خونى ببيند كه چند روز آن نشانه حيض و چند روز ديگر نشانهء استحاضه را داشته باشد ، چنانچه خونى كه نشانهء حيض دارد كمتر از سه روز و بيشتر از ده روز نباشد ، همهء آن حيض است ولى اگر پيش از گذشتن ده روز از خونى كه نشانه حيض دارد دوباره خونى ببيند كه آن هم نشانهء خون حيض داشته باشد ، مثل آنكه پنج روز خون سياه و نه روز خون زرد و دوباره پنج روز خون سياه ببيند ، بايد عادت خويشان خود را حيض و بقيه را استحاضه قرار دهد .\r\nمسأله 504 - مبتدئه اگر بيشتر از ده روز خونى ببيند كه چند روز آن نشانهء حيض و چند روز ديگر آن نشانهء استحاضه داشته باشد ، چنانچه خونى كه نشانهء حيض دارد از سه روز كمتر يا از ده روز بيشتر باشد ، بايد عادت خويشان خود را حيض و بقيه را استحاضه قرار دهد .\r\n\r\n6 - ناسيه\r\nمسأله 505 - ناسيه يعنى زنى كه عادت خود را فراموش كرده است اگر بيشتر از ده روز خون ببيند بايد روزهايى كه خون او نشانهء حيض را دارد ، حيض قرار دهد و اگر نتواند حيض را بواسطهء نشانه‌هاى آن تشخيص دهد مىتواند بين سه روز تا ده روز هر عددى را اختيار كرد حيض قرار دهد و بهتر است هفت روز را اختيار كند .\r\n\r\nمسائل متفرقه حيض\r\nمسأله 506 - مبتدئه و مضطربه و ناسيه و زنى كه عادت عدديه دارد اگر خونى ببيند كه نشانه‌هاى حيض داشته باشد بايد آن را حيض قرار دهد و اگر نشانه‌هاى حيض را ندارد احتياط كند تا سه روز به ترك كارهايى كه براى حائض حرام است و بجا آورد كارهايى كه براى مستحاضه واجب است و صرف اينكه يقين داشته باشد كه سه روز طول مىكشد براى حكم به حيض بودن خالى از اشكال نيست بخصوص كه اينچنين يقينى براى او مشكل است كه پيدا شود . و بر فرضى كه احتياط كند و يا نشانه‌هاى حيض را داشته باشد و بعد معلوم شود كه حيض نبوده بايد عبادتهايى كه بجا نياورده قضا نمايد و اگر خون او\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nسه روز طول كشيد بعد از سه روز و قبل از آن حيض مىباشد مگر اينكه بداند كه آن خون حيض نبوده است .\r\nمسأله 507 - زنى كه در حيض عادت دارد ، چه در وقت حيض عادت داشته باشد چه در عدد حيض ، يا هم در وقت و هم در عدد آن ، اگر دو ماه پشت سر هم بر خلاف عادت خود خونى ببيند كه وقت آن يا شماره روزهاى آن ، يا هم وقت و هم شمارهء روزهاى آن يكى باشد ، عادتش برمىگردد به آنچه در اين دو ماه ديده است مثلًا اگر از روز اول ماه تا هفتم خون مىديده و پاك مىشده چنانچه دو ماه از دهم تا هفدهم ماه خون ببيند و پاك شود ، از دهم تا هفدهم عادت او مىشود .\r\nمسأله 508 - مقصود از يك ماه ، از ابتداى خون ديدن است تاسى روز ، نه از روز اول ماه تا آخر ماه .\r\nمسأله 509 - زنى كه معمولًا ماهى يك مرتبه خون مىبيند اگر در يك ماه دو مرتبه خون ببيند و آن خون نشانه‌هاى حيض را داشته باشد ، چنانچه روزهايى كه در وسط پاك بوده از ده روز كمتر نباشد ، بايد هر دو را حيض قرار دهد .\r\nمسأله 510 - اگر سه روز يا بيشتر خونى ببيند كه نشانهء حيض را دارد ، بعد ده روز يا بيشتر خونى ببيند كه نشانهء استحاضه را دارد و دوباره سه روز خونى به نشانه‌هاى حيض ببيند ، بايد خون اول و خون آخر را كه نشانه‌هاى حيض داشته حيض قرار دهد .\r\nمسأله 511 - اگر زن پيش از ده روز پاك شود و بداند كه در باطن خون نيست بايد براى عبادتهاى خود غسل كند ، اگر چه گمان داشته باشد كه پيش از ده روز دوباره خون مىبيند ولى اگر يقين دارد كه پيش از تمام شدن ده روز دوباره خون مىبيند نبايد غسل كند و حكم حيض دارد و پيدا شدن يقين به آينده براى اكثر مردم ممكن نيست ولى از روى عادات و سابقه ممكن است گمان پيدا شود .\r\nمسأله 512 - اگر زن پيش از ده روز پاك شود و احتمال دهد كه در باطن خون هست ، بايد قدرى پنبه داخل فرج نمايد و كمى صبر كند و بيرون آورد پس اگر پاك بود ، غسل كند و عبادت‌هاى خود را بجا آورد و اگر پاك نبود اگر چه به آب زرد رنگى هم آلوده باشد چنانچه در حيض عادت ندارد ، يا عادت او ده روز است ، بايد صبر كند كه اگر پيش از\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nده روز پاك شد غسل كند و اگر سر ده روز پاك شد يا خون او از ده روز گذشت سر ده روز غسل نمايد و اگر عادتش كمتر از ده روز است ، در صورتى كه بداند پيش از تمام شدن ده روز يا سر ده روز پاك مىشود ، نبايد غسل كند و اگر احتمال دهد خون او از ده روز مىگذرد تا آخر ده روز بايد عبادت‌هاى خود را ترك كند و اگر پيش از تمام شدن ده روز يا سر ده روز از خون پاك شد تمامش حيض است و اگر از ده روز گذشت بايد عادت خود را حيض و بقيه را استحاضه قرار دهد و عبادت‌هايى را كه بعد از روزهاى عادت بجا نياورده قضاى آنها را بجا آورد .\r\nمسأله 513 - اگر چند روز را حيض قرار دهد و عبادت نكند بعد بفهمد حيض نبوده است بايد نماز و روزه‌اى را كه در آن روزها بجا نياورده قضا نمايد . و اگر چند روز را به گمان اينكه حيض نيست عبادت كند بعد بفهمد حيض بوده چنانچه آن روزها را روزه گرفته بايد قضا نمايد .\r\n\r\nنفاس\r\nمسأله 514 - از وقتى كه اولين جزء بچه از شكم مادر بيرون مىآيد هر خونى كه زن مىبيند اگر پيش از ده روز يا سر ده روز قطع شود خون نفاس است و زن را درحال نفاس نفساء مىگويند .\r\nمسأله 515 - خونى كه زن پيش از بيرون آمدن اولين جزء بچه مىبيند نفاس نيست .\r\nمسأله 516 - اگر خون بسته اى از رحم خارج شود كه خود زن بداند كه اگر در رحم مى ماند بچه مى شد حكم به نفاس بودن اين خون مشكل است و همچنين است اگر چهار نفر قابله يا يك نفر بگويند كه اگر مى ماند انسان مى شد بنابراين احتياط به جمع بين احكام نفاس و كارهايى كه بر مستحاضه واجب است ترك نشود تا مدت ده روز .\r\nمسأله 517 - ممكن است خون نفاس يك آن بيشتر نيايد ولى بيشتر از ده روز نمىشود .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nمسأله 518 - هرگاه شك كند كه چيزى سقط شده يا نه ، يا چيزى كه سقط شده اگر مىماند انسان مىشد يا نه لازم نيست وارسى كند و خونى كه از او خارج مىشود شرعاً خون نفاس نيست .\r\nمسأله 519 - توقف در مسجد و رساندن جايى از بدن به خط قرآن و كارهاى ديگرى كه بر حائض حرام است بر نفساء هم حرام است ، ولى داخل شدن مسجد و خواندن آيات سجده بنابر احتياط واجب ، بايد ترك شود .\r\nمسأله 520 - طلاق دادن زنى كه در حال نفاس است و نزديكى كردن با او حرام مىباشد و اگر شوهرش با او نزديكى كند احتياط مستحب آن است به دستورى كه در احكام حيض گفته شد كفاره بدهد .\r\nمسأله 521 - وقتى زن از خون نفاس پاك شد بايد غسل كند و عبادت‌هاى خود را بجا آورد . و اگر دوباره خون ببيند چنانچه روزهايى كه خون ديده با روزهايى كه در وسط پاك بوده روى هم ده روز يا كمتر از ده روز باشد تمام آن نفاس است و اگر روزهايى كه پاك بوده روزه گرفته باشد بايد قضا نمايد .\r\nمسأله 522 - اگر زن از خون نفاس پاك شود و احتمال دهد كه در باطن خون هست بايد مقدارى پنبه داخل فرج نمايد و كمى صبر كند كه اگر پاك است براى عبادت‌هاى خود غسل كند .\r\nمسأله 523 - اگر خون نفاس زن از ده روز بگذرد چنانچه در حيض عادت دارد به اندازهء روزهاى عادت او نفاس و بقيه استحاضه مىباشد ، و احتياط مستحب آن است كه كسى كه عادت دارد از روز بعد از عادت و كسى كه عادت ندارد بعد از روز دهم تا روز هيجدهم زايمان كارهاى استحاضه را بجا آورد و كارهايى را كه بر نفساء حرام است ترك كند .\r\nمسأله 524 - زنى كه عادت حيض او كمتر از ده روز است اگر بيشتر از روزهاى عادتش خون نفاس ببيند بايد تا ده روز عبادت را ترك كند و بنابر احتياط مستحب بهتر است تا دو روز عبادت را ترك نمايد و بعد از دو روز تا روز دهم كارهايى را كه بر\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nمستحاضه واجب است بجا آورد و كارهايى كه بر نفساء حرام است ترك نمايد ، و اين عمل را استظهار گويند ، و اگر از ده روز بگذرد بايد آنچه از خون كه بعد از ده روز مىبيند استحاضه قرار دهد ، و بايد روزهاى بعد از عادت تا روز دهم را هم استحاضه قرار دهد و عبادت‌هايى را كه در آن روزها انجام نداده قضا نمايد مثلًا زنى كه عادت او شش روز بوده اگر بيشتر از شش روز خون ببيند و خون او از ده روز بگذرد فقط شش روز عادت را نفاس قرار دهد .\r\nمسأله 525 - زنى كه در حيض عادت دارد اگر بعد از زاييدن تا يك ماه يا بيشتر از يك ماه پى در پى خون ببيند به اندازه روزهاى عادت او نفاس است و ده روزى كه بعد از نفاس خون مىبيند اگر چه در روزهاى عادت ماهانه‌اش باشد استحاضه است ، اگر چه بهتر است عبادت‌هايش را بجا آورد و كارهايى كه بر نفساء حرام است ترك نمايد مثلًا زنى كه عادت حيض او از بيستم هر ماه تا بيست‌وهفتم آن است اگر روز دهم ماه زاييد و تا يك ماه يا بيشتر خون ديد ، تا روز هفدهم نفاس ، و از روز هفدهم تا ده روز حتى خونى كه در روزهاى عادت خود كه از بيستم تا بيست‌وهفتم است مىبيند استحاضه مىباشد و بعد از گذشتن ده روز اگر خونى را كه مىبيند در روزهاى عادتش باشد ، حيض است چه نشانه‌هاى حيض را داشته باشد يا نداشته باشد و همچنين است اگر در روزهاى عادتش نباشد ولى نشانه‌هاى حيض را داشته باشد اما اگر خونى كه بعد از گذشتن ده روز از نفاس مىبيند ، در روزهاى عادت حيض او نباشد و نشانه‌هاى حيض را هم نداشته باشد استحاضه است .\r\nمسأله 526 - زنى كه در حيض عادت ندارد اگر بعد از زايمان تا يك ماه يا بيشتر از يك ماه خون ببيند ده روز اول آن نفاس و ده روز دوم آن استحاضه است و خونى كه بعد از آن مىبيند اگر نشانهء حيض را داشته باشد حيض و گرنه آن هم استحاضه مىباشد .\r\n\r\nغسل مس ميت\r\nمسأله 527 - اگر كسى بدن انسان مرده‌اى را كه سرد شده و غسلش نداده‌اند مس كند يعنى جايى از بدن خود را به آن برساند بايد غسل مس ميت نمايد ، چه در خواب مس\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nكند چه در بيدارى ، با اختيار مس كند يا بىاختيار ، حتى اگر ناخن و استخوان او به ناخن و استخوان ميت برسد بايد غسل كند ، ولى اگر حيوان مرده‌اى را مس كند غسل بر او واجب نيست .\r\nمسأله 528 - براى مس مرده‌اى كه تمام بدن او سرد نشده غسل واجب نيست اگر چه جايى را كه سرد شده مس نمايد .\r\nمسأله 529 - اگر موى خود را به بدن ميت برساند يا بدن خود را به موى ميت يا موى خود را به موى ميت برساند در صورتى كه موها بلند باشد كه مس بدن ميت صادق نيست غسل مس ميت واجب نمىشود اگر چه احتياط مستحب آن است كه غسل مس ميت نمايد .\r\nمسأله 530 - براى مس بچه مرده حتى بدن بچه سقط شده‌اى كه چهار ماه او تمام شده است غسل مس ميت واجب است و بنابر احتياط مستحب براى مس بچه سقط شده‌اى كه از چهار ماه كمتر دارد بايد غسل كرد ، بنابراين اگر بچه چهار ماهه‌اى مرده به دنيا بيايد ، مادر او بايد غسل مس ميت كند ، بلكه اگر از چهار ماه كمتر هم داشته باشد بنابر احتياط مستحب خوب است مادر او غسل نمايد .\r\nمسأله 531 - بچه‌اى كه بعد از مردن مادر به دنيا مىآيد وقتى بالغ شد واجب است غسل مس ميت كند و اگر در نزديكىهاى بلوغ هم باشد كه او را مميز مىگويند غسل نمايد غسل او صحيح است .\r\nمسأله 532 - اگر انسان ميتى را كه سه غسل او كاملًا تمام شده مس نمايد غسل بر او واجب نيست ولى اگر پيش از آنكه غسل سوم تمام شود جايى از بدن او را مس كند اگر چه غسل سوم آنجا تمام شده باشد ، بايد غسل مس ميت نمايد .\r\nمسأله 533 - اگر ديوانه يا بچه نابالغى ميت را مس كند بعد از آنكه آن ديوانه عاقل ، و يا بچه بالغ شد بايد غسل مس ميت نمايد و بچه اگر در نزديكىهاى بلوغ كه او را مميز مىگويند غسل مس ميت نمايد صحيح است .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nمسأله 534 - اگر از بدن زنده يا مرده‌اى كه غسلش نداده‌اند قسمتى كه داراى استخوان است جدا شود و پيش از آنكه قسمت جدا شده را غسل دهند ، انسان آن را مس نمايد بايد غسل مس ميت كند ولى اگر قسمتى كه جدا شده استخوان نداشته باشد براى مس آن غسل واجب نيست .\r\nمسأله 535 - براى مس استخوانى كه گوشت ندارد و آن را غسل نداده‌اند چه از مرده جدا شده باشد چه از زنده بنابر احتياط واجب بايد غسل كرد ، و همچنين است براى مس دندانى كه از مرده جدا شده در صورتى كه آن مرده را غسل نداده باشند ، ولى براى مس دندانى كه از زنده جدا شده و گوشت ندارد يا گوشت آن خيلى كم است غسل واجب نيست .\r\nمسأله 536 - غسل مس ميت را بايد مثل غسل جنابت انجام دهند ولى كسى كه غسل مس ميت كرده اگر بخواهد نماز بخواند بايد وضو هم بگيرد .\r\nمسأله 537 - اگر چند ميت را مس كند يا يك ميت را چند بار مس نمايد يك غسل كافى است .\r\nمسأله 538 - براى كسى كه بعد از مس ميت غسل نكرده است توقف در مسجد و جماع و خواندن سوره‌هايى كه سجده واجب دارد مانعى ندارد ، ولى براى نماز و مانند آن بايد غسل كند و اگر قبلًا وضو نداشته وضو هم بگيرد ، و الّا بنابر احتياط مستحب وضو بگيرد چون مس ميت وضوى او را به هم نمىزند .\r\n\r\nاحكام اموات\r\n\r\nاحكام محتضر\r\nمسأله 539 - مسلمانى كه محتضر است يعنى در حال جان دادن مىباشد مرد باشد يا زن ، بزرگ باشد يا كوچك ، بايد به پشت بخوابانند به طورى كه كف پاهايش به طرف قبله باشد و اگر خواباندن او كاملًا به اينطور ممكن نيست تا اندازه‌اى كه ممكن است بايد به اين دستور عمل كنند و چنانچه خواباندن او به هيچ قسم ممكن نباشد بايد او را رو به قبله بنشانند و اگر آن هم نشود ، بايد او را به پهلوى راست يا به پهلوى چپ رو به قبله بخوابانند و اگر محتضر در حال اسهال است نيز بايد پاى او را رو به قبله بكشند و اسهال\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nخالى شدن است نه تخلى و دوران امر بين حرمت استقبال در حال تخلى و وجوب آن در حال احتضار نيست .\r\nمسأله 540 - احتياط واجب آن است كه تا وقتى غسل ميت تمام نشده او را رو به قبله بخوابانند ولى بعد از آنكه غسلش تمام شد بهتر است او را مثل حالتى كه بر او نماز مىخوانند بخوابانند .\r\nمسأله 541 - رو به قبله كردن محتضر بر هر مسلمان واجب است و اجازه گرفتن از ولى او لازم است در صورتى كه خود محتضر به اختيار نباشد و الّا از خود او بايد اذن بگيرند و اگر ولى او يا خود او اذن نداد از حاكم شرع اذن بگيرند و در صورت دسترس نبودن او و يا مشقت داشتن رسيدن به او عدول مؤمنين اذن بدهند و اگر هيچ يك از اينها ممكن نيست ديگران بدون اذن بايد او را رو به قبله كنند .\r\nمسأله 542 - مستحب است شهادتين و اقرار به دوازده امام عليهم السلام و ساير عقايد حقه را ، به كسى كه در حال جان‌دادن است طورى تلقين كنند كه بفهمد ، و نيز مستحب است چيزهايى را كه گفته شد تا وقت مرگ تكرار كنند .\r\nمسأله 543 - مستحب است اين دعاها را طورى به محتضر تلقين كنند كه بفهمد : ( اللهُمَّ اغْفِرْ لِيَ الْكَثِيرَ مِنْ مَعاصِيكَ وَ اقْبَلْ مِنّي الْيَسِيرَ مِنْ طاعَتِكَ يا مَنْ يَقْبَلُ الْيَسِيرَ وَ يَعْفُو عَنِ الْكَثِيرِ اقْبَلْ مِنّي الْيَسِيْرَ وَ اعْفُ عَنّي الْكَثِيرَ انَّكَ انْتَ الْعَفُوُّ الْغَفُورُ اللهُمَّ ارْحَمْنِي فَانَّكَ رَحِيْمٌ ) .\r\nمسأله 544 - مستحب است كسى را كه سخت جان مىدهد اگر ناراحت نمىشود به جايى كه نماز مىخوانده ببرند .\r\nمسأله 545 - مستحب است براى راحت شدن محتضر بر بالين او سوره مباركه يس ، وَ الصافات و احزاب و آيةُالكُرسى و آيه پنجاه و چهارم از سوره اعراف و سه آيه آخر سوره بَقَرَه بلكه هر چه از قرآن ممكن است بخوانند .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nمسأله 546 - تنها گذاشتن محتضر و گذاشتن چيزى روى شكم او و بودن جنب و حائض نزد او و همچنين حرف زدن زياد و گريه كردن و تنها گذاشتن زنها نزد او مكروه است .\r\n\r\nاحكام بعد از مرگ\r\nمسأله 547 - بعد از مرگ مستحب است چشمها و لبها و چانه ميت را ببندند و دست و پاى او را دراز كنند و پارچه‌اى روى او بيندازند و اگر شب مرده است در جايى كه مرده ، چراغ روشن كنند و براى تشييع جنازه او مؤمنين را خبر كنند و در دفن او عجله نمايند ولى اگر يقين به مردن او ندارند بايد صبر كنند تا معلوم شود ، و نيز اگر ميت حامله باشد و بچه در شكم او زنده باشد بايد به قدرى دفن را عقب بيندازند كه پهلوى چپ او را بشكافند و طفل را بيرون آورند و پهلو را بدوزند .\r\n\r\nاحكام غسل و كفن و نماز و دفن ميت\r\nمسأله 548 - غسل و كفن و نماز و دفن مسلمان اگر چه دوازده امامى نباشد بر هر مكلف واجب است و اگر بعضى انجام دهند از ديگران ساقط مىشود و چنانچه هيچ كس انجام ندهد همه معصيت كرده‌اند .\r\nمسأله 549 - اگر كسى مشغول كارهاى ميت شود بر ديگران واجب نيست اقدام نمايند ولى اگر او عمل را نيمه‌كاره بگذارد بايد ديگران تمام كنند .\r\nمسأله 550 - اگر انسان يقين كند يا اطمينان داشته باشد كه ديگرى مشغول كارهاى ميت شده ، واجب نيست به كارهاى ميت اقدام كند ولى اگر شك يا گمان دارد ، بايد اقدام نمايد .\r\nمسأله 551 - اگر كسى بداند غسل يا كفن يا نماز يا دفن ميت را باطل انجام داده‌اند بايد دوباره انجام دهد ، ولى اگر گمان دارد كه باطل شده يا شك دارد كه درست بوده يا نه لازم نيست اقدام نمايد .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nمسأله 552 - براى غسل و كفن و نماز و دفن ميت بايد از ولى او اجازه بگيرند .\r\nمسأله 553 - ولى زن شوهر اوست و بعد از او ، مردهايى كه از ميت ارث مىبرند مقدم بر زن‌هاى ايشانند ، ولى اگر ميت پسر و مادر دارد بنابر احتياط واجب ، هم از پسر يا پسران او اذن بگيرند هم از مادرش .\r\nمسأله 554 - اگر كسى بگويد : ( من وصى يا ولى ميتم ) ، يا ( ولى ميت به من اجازه داده كه غسل و كفن و دفن ميت را انجام دهم ) ، چنانچه به حرف او اطمينان دارند و ديگرى هم نمىگويد : ( من ولى يا وصى ميتم ) ، يا ( ولى ميت به من اجازه داده است ) انجام كارهاى ميت با اوست . و اگر به حرف او اطمينان ندارند ، يا ديگرى مىگويد : ( من ولى يا وصى ميتم ) يا ( ولى ميت به من اجازه داده است ) ، در صورتى كه دو نفر عادل به گفته اولى شهادت دهند بايد حرف او را قبول كرد .\r\nمسأله 555 - اگر ميت براى غسل و كفن و دفن و نماز خود غير از ولى كس ديگرى را معين كند ، احتياط واجب آن است كه ولى و آن‌كس ، هر دو اجازه بدهند و لازم نيست كسى كه ميت او را براى انجام اين كارها معين كرده قبول كند اگر در حال زنده بودن وصيت كننده حاضر باشد و وصيت را رد نمايد ولى اگر بعد از مردن او وصيت به او برسد و وصيت كننده قيد نكرده باشد كه آن كارها را خود وصى انجام دهد بايد وصيت را قبول كند و وكيل بگيرد و اگر قيد كرده باشد مىتواند وصيت او را رد نمايد .\r\n\r\nاحكام غسل ميت\r\nمسأله 556 - واجب است ميت را سه غسل بدهند : اول - به آبى كه با سدر مخلوط باشد . دوم - به آبى كه با كافور مخلوط باشد . سوم - با آب خالص .\r\nمسأله 557 - سدر و كافور بايد به اندازه‌اى زياد نباشد كه آب را مضاف كند و به اندازه‌اى هم كم نباشد كه نگويند سدر و كافور با آب مخلوط شده است .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nمسأله 558 - اگر سدر و كافور به اندازه‌اى كه لازم است پيدا نشود بنابر احتياط واجب بايد مقدارى كه به آن دسترسى دارند در آب بريزند .\r\nمسأله 559 - كسى كه براى حج يا عمره احرام بسته است اگر پيش از تمام كردن طواف حج يا عمره بميرد نبايد او را با آب كافور غسل دهند و به جاى آن بايد با آب خالص غسلش بدهند .\r\nمسأله 560 - اگر سدر و كافور يا يكى از اينها پيدا نشود يا استعمال آن جايز نباشد مثل آنكه غصبى باشد بايد به جاى هر كدام كه ممكن نيست ميت را با آب خالص غسل بدهند .\r\nمسأله 561 - كسى كه ميت را غسل مىدهد بايد مسلمان دوازده امامى و بالغ و عاقل باشد و مسائل غسل را هم بداند .\r\nمسأله 562 - كسى كه ميت را غسل مىدهد بايد قصد قربت داشته باشد يعنى غسل را براى انجام فرمان خداوند عالم بجا آورد و در اولِ غسلِ دوم و سوم هم اگر نيت اول او باقى باشد كفايت مىكند و لازم نيست دوباره يا سه باره نيت را از ذهن خود بگذراند .\r\nمسأله 563 - غسل بچه مسلمان اگر چه از زنا باشد واجب ، و غسل و كفن و دفن كافر ، و اولاد او جايز نيست . و كسى كه از بچگى ديوانه بوده و به حال ديوانگى بالغ شده ، چنانچه پدر و مادر او يا يكى از آنان مسلمان باشند بايد او را غسل داد و اگر هيچ‌كدام آنان مسلمان نباشد غسل دادن او جايز نيست . و اما اگر كسى در شهرها و يا غير آن از زمين مسلمانان مردهء او پيدا شود محكوم به حكم اسلام است و بايد او را غسل داد و تمام احكام يك مسلمان را بر او مترتب كرد .\r\nمسأله 564 - بچه سقط شده اگر چهار ماه يا بيشتر دارد بايد او را غسل بدهند و اگر چهار ماه ندارد بايد در پارچه‌اى بپيچند و بدون غسل دفن كنند .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nمسأله 565 - حرام است مرد زن را ، و زن مرد را غسل بدهد ولى زن مىتواند شوهر خود را غسل دهد و شوهر هم مىتواند زن خود را غسل دهد ، اگر چه احتياط مستحب آن است كه زن ، شوهر خود و شوهر زن خود را غسل ندهد .\r\nمسأله 566 - مرد مىتواند دختر بچه‌اى كه سن او از سه سال بيشتر نيست غسل دهد زن هم مىتواند پسر بچه‌اى را كه سه سال بيشتر ندارد ، غسل دهد .\r\nمسأله 567 - اگر براى غسل دادن ميتى كه مرد است مرد پيدا نشود ، زنانى كه با او نسبت دارند و محرمند ، مثل مادر و خواهر و عمه و يا خاله ، يا بواسطهء شير خوردن با او محرم شده‌اند مىتوانند غسلش بدهند و لازم نيست كه از زير لباس غسل بدهند اگر چه احتياط مستحب است كه از زير لباس غسل دهند و به هر صورت پوشانيدن عورت ميت براى محارم و غير آنها واجب است و نيز اگر براى غسل ميت زن ، زن ديگرى نباشد ، مردهايى كه با او نسبت دارند و محرمند و يا به واسطه شير خوردن با او محرم شده‌اند ، مىتوانند از زير لباس او را غسل دهند .\r\nمسأله 568 - اگر ميت و كسى كه او را غسل مىدهد هر دو مرد يا هر دو زن باشند ، بهتر آن است كه غير از عورت جاهاى ديگر ميت برهنه باشد .\r\nمسأله 569 - نگاه كردن به عورت ميت حرام است و كسى كه او را غسل مىدهد اگر نگاه كند معصيت كرده ولى غسل باطل نمىشود .\r\nمسأله 570 - اگر جاى از بدن ميت نجس باشد بايد پيش از آنكه آنجا را غسل بدهند ، آب بكشند و احتياط مستحب آن است كه تمام بدن ميت پيش از شروع به غسل پاك باشد .\r\nمسأله 571 - غسل ميت مثل غسل جنابت است ، و احتياط واجب آن است كه تا غسل ترتيبى ممكن است ، ميت را غسل ارتماسى ندهند و در غسل ترتيبى هم اگر ممكن است هر يك از سه قسمت بدن را در آب فرو نبرند ، بلكه آب را روى آن بريزند .\r\nمسأله 572 - كسى كه در حال حيض يا در حال جنابت مرده ، لازم نيست غسل حيض يا غسل جنابت بدهند ، بلكه همان غسل ميت براى او كافى است .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nمسأله 573 - مزد گرفتن براى غسل دادن ميت حرام است و اگر كسى براى گرفتن مزد ، ميت را غسل دهد ، آن غسل باطل است ولى مزد گرفتن براى كارهاى مقدماتى غسل حرام نيست .\r\nمسأله 574 - اگر آب پيدا نشود يا استعمال آن مانعى داشته باشد بايد عوض هر غسل ، ميت را يك تيمم بدهند و احتياط مستحب آن است كه يك تيمم ديگر هم عوض هر سه غسل بدهند و اگر كسى كه تيمم مىدهد در تيمم سوم قصد مافىالذمه نمايد يعنى نيت كند كه اين تيمم را براى آنكه به تكليف عمل شده باشد انجام مىدهم تيمم چهارم اصلًا لازم نيست .\r\nمسأله 575 - كسى كه ميت را تيمم مىدهد بايد دست خود را به زمين بزند و به صورت و پشت دست‌هاى ميت بكشد و اگر ممكن باشد بنابر احتياط واجب با دست ميت هم او را تيمم بدهد .\r\nمسأله 576 - كسى كه در راه خدا در ميدان جنگ با دشمن اسلام از دنيا برود شهيد است و غسل ندارد و دست زدن به بدن او بنابر احتياط واجب سبب غسل مس ميت است ولى اگر بيرون از ميدان جنگ جان بدهد اگر چه در ميدان زخمى شده باشد بايد او را غسل بدهند .\r\n\r\nاحكام كفن ميت\r\nمسأله 577 - ميت مسلمان را بايد با سه پارچه كه آنها را لنگ و پيراهن و سرتاسرى مىگويند كفن نمايند .\r\nمسأله 578 - لنگ بايد از ناف تا زانو ، اطراف بدن را بپوشاند . و بهتر آن است كه از سينه تا روى پا برسد . و پيراهن ، بايد از سر شانه تا نصف ساق پا ، تمام بدن را بپوشاند و بهتر آن است كه تا روى پا برسد و درازاى سرتاسرى بايد به قدرى باشد كه دو سر آن به هم برسد چه با بستن دو سر آن و چه به نحو ديگر ، اگر چه احتياط مستحب آن است كه دو سر آن به قدرى بلند باشد كه آن را ببندند و پهناى آن بايد به اندازه‌اى باشد كه يك طرف آن روى طرف ديگر بيايد .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nمسأله 579 - مقدارى از لنگ كه از ناف تا زانو را مىپوشاند و مقدارى از پيراهن كه از شانه تا نصف ساق را مىپوشاند مقدار واجب كفن است و آنچه بيشتر از اين مقدار در مسأله قبل گفته شد ، مقدار مستحب كفن مىباشد .\r\nمسأله 580 - اگر ورثه بالغ باشند و اجازه دهند كه بيشتر از مقدار واجب كفن را ، كه در مسأله قبل گفته شد از سهم آنان بردارند اشكال ندارد و احتياط مستحب آن است كه بيشتر از مقدار واجب كفن را ، از سهم وارثى كه بالغ نشده برندارند و همچنين احتياط مستحب است در چيزهايى كه براى عموم مردم است مثل عمامه براى مرد و روسرى براى زن ، و اما مثل روكشهاى اضافى كه بعد از كفن كردن بر آن قرار مىدهند نبايد از سهم وارثى كه بالغ نشده بردارند .\r\nمسأله 581 - اگر كسى وصيت كرده باشد كه مقدار مستحب كفن را كه در دو مسأله قبل گفته شد از ثلث مال او بردارند ، يا وصيت كرده باشد كه ثلث مال او را به مصرف خود او برسانند ولى مصرف آن را معين نكرده باشد يا فقط مصرف مقدارى از آن را معين كرده باشد مىتوانند مقدار مستحب كفن را از ثلث او بردارند .\r\nمسأله 582 - اگر ميت وصيت نكرده باشد كه كفن را از ثلث مال او بردارند و بخواهند از اصل مال او بردارند مىتوانند به حسب معمول مردم از براى او كفن بخرند ولى احتياط مستحب آن است كه كفن را به ارزانترين قيمتى كه ممكن است تهيه نمايند ولى كسانى كه از ورثه بالغ هستند و مىتوانند در مال خود تصرف نمايند به هر قيمتى بخواهند مىتوانند كفن خريدارى نمايند و اضافه قيمت معمولى را از سهم خود حساب نمايند .\r\nمسأله 583 - كفن زن بر شوهر است ، اگر چه زن از خودش مال داشته باشد و همچنين اگر زن را به شرطى كه در كتاب طلاق گفته مىشود طلاق رجعى بدهند و پيش از تمام شدن عده بميرد ، شوهرش بايد كفن او را بدهد و چنانچه شوهر بالغ نباشد يا ديوانه باشد ولى شوهر بايد از مال او كفن زن را بدهد .\r\nمسأله 584 - كفن ميت بر خويشان او واجب نيست مگر در صورتى كه شخص ميت نفقه او بر آنها در حال زندگى واجب بوده باشد كه كفن او هم بر آنها واجب است و\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nاگر خويش ندارد و يا دارد و نفقه او بر او واجب نبوده و يا واجب بوده و فعلًا مال ندارد كه كفن او را بدهد ، بايد مسلمين اگر چه از زكات از سهم سبيل اللّه باشد او را كفن نمايند و بهتر است اگر از زكات مىدهند آن را به خويشان فقير او بدهند كه براى او كفن تهيه نمايند .\r\nمسأله 585 - احتياط واجب آن است كه هر يك از سه پارچه كفن به قدرى نازك نباشد ، كه بدن ميت از زير آن پيدا باشد .\r\nمسأله 586 - كفن كردن با پوست مردار و چيز غصبى اگر چيز ديگرى هم پيدا نشود جايز نيست و چنانچه كفن ميت غصبى باشد و صاحب آن راضى نباشد ، بايد از تنش بيرون آورند ، اگر چه او را دفن كرده باشند مگر اينكه صاحب آن كفن راضى شود كه عوض آن را به او بدهند .\r\nمسأله 587 - كفن كردن ميت با چيز نجس و با پارچه ابريشمى خالص ، يا پارچه‌اى كه با طلا بافته شده جايز نيست ، ولى در حال ناچارى اشكال ندارد .\r\nمسأله 588 - كفن كردن با پارچه‌اى كه از پشم يا موى حيوان حرام‌گوشت تهيه شده در حال اختيار جايز نيست ، و احتياط واجب آن است كه با پوست حيوان‌حلال گوشتى هم كه به دستور شرع كشته شده ميت را كفن نكنند ولى اگر كفن از مو و پشم حيوان‌حلال گوشت باشد اشكال ندارد ، اگر چه احتياط مستحب آن است كه با اين دو هم كفن ننمايند .\r\nمسأله 589 - اگر كفن ميت به نجاست خود او ، يا به نجاست ديگرى نجس شود ، چنانچه كفن ضايع نمىشود مثل وقتى كه جاى نجس كم باشد بايد مقدار نجس را بشويند يا ببرند ، اگر چه بعد از گذاشتن در قبر باشد و اگر شستن يا بريدن آن ممكن نيست در صورتى كه عوض كردن آن ممكن باشد بايد عوض نمايند .\r\nمسأله 590 - كسى كه براى حج يا عمره احرام بسته اگر بميرد بايد مثل ديگران كفن شود و پوشاندن سر و صورتش اشكال ندارد .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nمسأله 591 - مستحب است انسان در حال سلامتى كفن و سدر و كافور خود را تهيه كند .\r\n\r\nاحكام حنوط\r\nمسأله 592 - بعد از غسل واجب است ميت را حنوط كنند يعنى به پيشانى و كف دستها و سر زانوها و سر دو انگشت بزرگ پاهاى او كافور بمالند و چنانچه بر آن گذاشته شود به طورى كه قرار گيرد و باقى بماند ماليدن واجب نيست و گذاشتن آن كفايت مىكند .\r\nمسأله 593 - احتياط مستحب آن است كه ، اول كافور را به پيشانى ميت بمالند ولى در جاهاى ديگر ترتيب لازم نيست .\r\nمسأله 594 - بهتر آن است كه ميت را پيش از كفن كردن حنوط نمايند اگر چه در بين كفن كردن و بعد از آن هم مانعى ندارد .\r\nمسأله 595 - كسى كه براى حج يا عمره احرام بسته است اگر پيش از تمام كردن طواف بميرد حنوط كردن او جايز نيست .\r\nمسأله 596 - زنى كه شوهر او مرده و هنوز عده‌اش تمام نشده اگر چه حرام است خود را خوشبو كند ولى چنانچه بميرد حنوط او واجب است .\r\nمسأله 597 - احتياط واجب آن است كه ميت را با مشك و عنبر و عود و عطرهاى ديگر خوشبو نكنند و اينها را با كافور مخلوط ننمايند .\r\nمسأله 598 - مستحب است قدرى تربت حضرت سيدالشهدا عليه السلام با كافور مخلوط كنند ولى بايد از آن كافور به جاهايى كه بىاحترامى مىشود نرسانند ، و نيز بايد تربت به قدرى زياد نباشد كه وقتى با كافور مخلوط شد آن را كافور نگويند .\r\nمسأله 599 - اگر كافور پيدا نشود ، يا فقط به اندازهء غسل باشد حنوط لازم نيست و چنانچه از غسل زياد بيايد ولى به همه هفت عضو نرسد ، بايد اول به پيشانى و اگر زياد آمد به جاهاى ديگر بمالند .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nمسأله 600 - مستحب است دو چوب تر و تازه در قبر همراه ميت بگذارند .\r\n\r\nاحكام نماز ميت\r\nمسأله 601 - نماز خواندن بر ميت مسلمان ، اگر چه بچه باشد واجب است ، ولى بايد پدر و مادر آن بچه يا يكى از آنان مسلمان باشند و شش سال بچه تمام شده باشد .\r\nمسأله 602 - نماز خواندن بر بچه‌اى كه شش سال او تمام نشده مستحب است ولى نماز خواندن بر بچه‌اى كه مرده به دنيا آمده مستحب نيست .\r\nمسأله 603 - نماز ميت بايد بعد از غسل و حنوط و كفن كردن او خوانده شود ، و اگر پيش از اينها ، يا در بين اينها بخوانند ، اگر چه از روى فراموشى يا ندانستن مسأله باشد كافى نيست .\r\nمسأله 604 - كسى كه مىخواهد نماز ميت بخواند ، لازم نيست با وضو يا غسل يا تيمم باشد و بدن و لباسش پاك باشد و اگر لباس او غصبى هم باشد اشكال ندارد ، اگر چه احتياط مستحب آن است كه تمام چيزهايى را كه در نمازهاى ديگر لازم است ، رعايت كند .\r\nمسأله 605 - كسى كه بر ميت نماز مىخواند ، بايد رو به قبله باشد و نيز واجب است ميت را مقابل او به پشت بخوابانند به طورى كه سر او به طرف راست نمازگزار و پاى او به طرف چپ نمازگزار باشد .\r\nمسأله 606 - مكان نمازگزار بايد غصبى نباشد و نيز بايد از جاى ميت پست‌تر يا بلندتر نباشد ولى پستى و بلندى مختصر اشكال ندارد .\r\nمسأله 607 - نمازگزار بايد از ميت دور نباشد ولى كسى كه نماز ميت را به جماعت مىخواند اگر از ميت دور باشد چنانچه صفها به يكديگر متصل باشد اشكال ندارد .\r\nمسأله 608 - نمازگزار بايد مقابل ميت بايستد ولى اگر نماز به جماعت خوانده شود و صف جماعت از دو طرف ميت بگذرد نماز كسانى كه مقابل ميت نيستند اشكال ندارد .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nمسأله 609 - بين ميت و نمازگزار بايد پرده و ديوار يا چيزى مانند اينها نباشد ولى اگر ميت در تابوت و مانند آن باشد اشكال ندارد .\r\nمسأله 610 - در وقت خواندن نماز بايد عورت ميت پوشيده باشد و اگر كفن كردن او ممكن نيست بايد عورتش را اگر چه با تخته و آجر و مانند اينها باشد بپوشانند .\r\nمسأله 611 - نماز ميت را بايد ايستاده و با قصد قربت بخواند و در موقع نيت ميت را معين كند مثلًا نيت كند نماز مىخوانم بر اين ميت قربة الى اللّه .\r\nمسأله 612 - اگر كسى نباشد كه بتواند نماز ميت را ايستاده بخواند مىشود نشسته بر او نماز خواند .\r\nمسأله 613 - اگر ميت وصيت كرده باشد كه شخص معينى بر او نماز بخواند احتياط واجب آن است كه آن شخص از ولى ميت اجازه بگيرد و بر ولى هم واجب است كه اجازه بدهد .\r\nمسأله 614 - مكروه است بر ميت چند مرتبه نماز بخوانند ولى اگر ميت اهل علم و تقوى باشد مكروه نيست .\r\nمسأله 615 - اگر ميت را عمداً يا از روى فراموشى يا به جهت عذرى بدون نماز دفن كنند يا بعد از دفن معلوم شود نمازى كه بر او خوانده شده باطل بوده است تا وقتى جسد او از هم نپاشيده واجب است با شرطهايى كه براى نماز ميت گفته شد به قبرش نماز بخوانند .\r\n\r\nدستور نماز ميت\r\nمسأله 616 - نماز ميت پنج تكبير دارد و اگر نمازگزار پنج تكبير به اين ترتيب بگويد كافى است : بعد از نيت و گفتن تكبير اول بگويد : ( اشْهَدُ انْ لا الهَ الَّا اللهُ وَ انَّ مُحَمَّداً رَسُولُ اللهِ ) و بعد از تكبير دوم بگويد : ( اللّهُمَّ صَلّ عَلي مُحَمَّدٍ وَ آلِ مُحَمَّدٍ ) و بعد از تكبير سوم بگويد : ( اللّهُمَّ اغْفِرْ لِلْمُؤمِنِينَ وَ الْمُؤمِناتِ ) و بعد از تكبير چهارم اگر ميت مرد است بگويد :\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n( اللّهُمَّ اغْفِر لِهذَا الْمَيّتِ ) و اگر زن است بگويد : ( اللّهُمَّ اغْفِر لِهذِهِ الْمَيّتِ ) و بعد تكبير پنجم را بگويد و بهتر است بعد از تكبير اول بگويد : ( اشْهَدُ انْ لا الهَ الَّا اللهُ وَحْدَهُ لا شَرِيكَ لَهُ وَ اشْهَدُ انَّ مُحَمَّداً عَبْدُهُ وَ رَسُولُهُ ارْسَلَهُ بِالْحَقّ بَشِيراً وَ نَذِيراً بَيْنَ يَدَيِ السّاعَة ) و بعد از تكبير دوم بگويد : ( اللّهُمَّ صَلّ عَلي مُحَمَّدٍ وَ آلِ مُحَمَّدٍ وَ بارِكْ عَلي مُحَمَّدٍ وَ آلِ مُحَمَّدٍ وَ ارْحَمْ مُحَمَّداً وَ آلَ مُحَمَّدٍ كَافْضَلِ ما صَلَّيْتَ وَ بارَكْتَ وَ تَرَحَّمْتَ عَلي ابْراهِيمَ وَ آلِ ابراهِيمَ انَّكَ حَمِيدٌ مَجِيدٌ وَ صَلِّ عَلي جَمِيعِ الانْبِياءِ وَ الْمُرْسَلينَ وَ الشُّهَداءِ و الصّدّيقِيْنَ وَ جَمِيعِ عِبادِاللهِ الصّالِحِينَ ) و بعد از تكبير سوم بگويد : ( اللّهُمَّ اغْفِرْ لِلْمُؤمِنِينَ وَ الْمُؤْمِناتِ وَ الْمُسْلِمِينَ وَ الْمُسْلِماتِ الْاحْياءِ مِنْهُمْ وَ الْامْواتِ تابِعْ بَيْنَنا وَ بَيْنَهُمْ بِالْخَيراتِ انَّكَ مُجِيبُ الدَّعَواتِ انَّكَ عَلي كُلّ شَيْءٍ قَديرٌ ) و بعد از تكبير چهارم اگر ميت مرد است بگويد : ( اللّهُمَّ انَّ هَذا عَبْدُكَ وَ ابْنُ عَبْدِكَ وَ ابْنُ امَتِكَ نَزَلَ بِكَ وَ انْتَ خَيْرُ مَنْزُولٍ بِهِ اللّهُمَّ انّا لانَعْلَمُ مِنْهُ الّاخَيْراً وَ انْتَ اعْلَمُ بِهِ مِنّا اللّهُمَّ انْ كانَ مُحْسِناً فَزِدْ فِي احْسانِهِ وَ انْ كانَ مُسِيئاً فَتَجاوَزْ عَنْهُ وَ اغْفِرْ لَهُ اللّهُمَّ اجْعَلْهُ عِنْدَكَ فِي اعْلي عِلِيّيّنَ وَ اخْلُفْ عَلي اهْلِهِ فِي الغابِرِينَ وَ ارْحَمْهُ بِرَحْمَتِكَ يا ارْحَمَ الرّاحِمِينَ ) و بعد تكبير پنجم را بگويد . ولى اگر ميت زن است بعد از تكبير چهارم بگويد : ( اللّهُمَّ انَّ هذِهِ امَتُكَ وَ ابْنَةُ عَبْدِكَ وَ ابْنَةُ امَتِكَ نَزَلَتْ بِكَ وَ انْتَ خَيْرُ مَنْزُولٍ بِهِ اللّهُمَّ انّا لانَعْلَمُ مِنْها الّاخَيْراً وَ انْتَ اعْلَمُ بِها مِنّا اللّهُمَّ انْ كانَتْ مُحْسِنَةً فَزِدْ فِي احْسانِها وَ انْ كانَتْ مُسِيئةً فَتَجاوَزْ عَنْها وَ اغْفِرْ لَها اللّهُمَّ اجْعَلْها عِنْدَكَ فِي اعْلي عِلِيّيّنَ وَ اخْلُفْ عَلي اهْلِها فِي الْغابِرِيْنَ وَ ارْحَمْها بِرَحْمَتِكَ يا ارْحَمَ الرّاحِمِينَ ) .\r\nمسأله 617 - بايد تكبيرها و دعاها را طورى پشت سر هم بخواند كه نماز از صورت خود خارج نشود .\r\nمسأله 618 - كسى كه نماز ميت را به جماعت مىخواند بايد تكبيرها و دعاهاى آن را هم بخواند .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n\r\nمستحبات نماز ميت\r\nمسأله 619 - چند چيز در نماز ميت مستحب است :\r\nاول - آن كه نماز ميت مىخواند با وضو يا غسل يا تيمم باشد و احتياط مستحب آن است كه در صورتى تيمم كند كه وضو و غسل ممكن نباشد و اگر ممكن باشد نيز اگر به اميد رسيدن به واقع تيمم كند اشكال ندارد و نيز اگر بترسد كه اگر مشغول وضو و غسل شود طول مىكشد و به نماز ميت نمىرسد مىتواند تيمم كند .\r\nدوم - اگر ميت مرد است ، امام جماعت يا كسى كه فرادى به او نماز مىخواند مقابل وسط قامت او بايستد و اگر ميت زن است مقابل سينه‌اش بايستد .\r\nسوم - پا برهنه نماز بخواند .\r\nچهارم - در هر تكبير دستها را بلند كند .\r\nپنجم - فاصله او با ميت به قدرى كم باشد كه اگر باد لباسش را حركت دهد به جنازه برسد .\r\nششم - نماز ميت را به جماعت بخواند .\r\nهفتم - امام جماعت تكبير و دعاها را بلند بخواند و كسانى كه با او نماز مىخوانند ، آهسته بخوانند .\r\nهشتم - در جماعت اگر چه مأموم يك نفر باشد عقب امام بايستد .\r\nنهم - نمازگزار به ميت و مؤمنين زياد دعا كند .\r\nدهم - پيش از نماز سه مرتبه بگويد : ( الصَّلاة ) .\r\nيازدهم - نماز را در جايى بخوانند ، كه مردم براى نماز ميت بيشتر به آنجا مىروند .\r\nدوازدهم - زن حائض اگر نماز ميت را به جماعت مىخواند در صفى تنها بايستد .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nمسأله 620 - خواندن نماز ميت در مساجد مكروه است ولى در مسجدالحرام مكروه نيست .\r\n\r\nاحكام دفن\r\nمسأله 621 - واجب است ميت را طورى در زمين دفن كنند ، كه بوى او بيرون نيايد و درندگان هم نتوانند بدنش را بيرون آورند و اگر ترس آن باشد كه جانور بدن او را بيرون آورد ، بايد قبر را با آجر و مانند آن محكم كنند .\r\nمسأله 622 - اگر دفن ميت در زمين ممكن نباشد ، مىتوانند به جاى دفن ، او را در بنا يا تابوت بگذارند ، و اگر ممكن باشد كه دور بنا يا تابوت را خاك بريزند كه مثل قبر دفن حساب شود بايد چنين كنند مثل زمينهايى كه نمىشود آنها را كَند و قبر را در آن بنا مىكنند .\r\nمسأله 623 - ميت را بايد در قبر به پهلوى راست طورى بخوابانند كه جلوى بدن او رو به قبله باشد .\r\nمسأله 624 - اگر كسى در كشتى بميرد ، چنانچه جسد او فاسد نمىشود و بودن او در كشتى مانعى ندارد ، بايد صبر كنند تا به خشكى برسند و او را در زمين دفن كنند و گرنه بايد در كشتى غسلش بدهند و حنوط و كفن كنند و پس از خواندن نماز ميت چيز سنگينى به پايش ببندند و به دريا بيندازند ، يا او را در خمره بگذارند و درش را ببندند و به دريا بيندازند و اگر ممكن است بايد او را در جايى بيندازند كه فوراً طعمه حيوانات نشود .\r\nمسأله 625 - اگر بترسند كه دشمن قبر ميت را بشكافد و بدن او را بيرون آورد و گوش يا بينى يا اعضاى ديگر او را ببرد ، چنانچه ممكن باشد بايد به طورى كه در مسأله پيش گفته شد او را به دريا بيندازند .\r\nمسأله 626 - مخارج انداختن در دريا و مخارج محكم كردن قبر ميت را در صورتى كه لازم باشد ، بايد از اصل مال ميت بردارند .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nمسأله 627 - اگر زن كافره بميرد و بچه در شكم او مرده باشد يا هنوز روح به بدن او داخل نشده باشد چنانچه پدر بچه مسلمان باشد ، بايد زن را در قبر به پهلوى چپ پشت به قبله بخوابانند كه روى بچه به طرف قبله باشد و نيز بايد در قبرستان مسلمانان دفن شود و جايز نيست او را در قبرستان كفار دفن نمايند براى احترام بچه‌اى كه محكوم به اسلام است .\r\nمسأله 628 - دفن مسلمان ، در قبرستان كفار و دفن كافر ، در قبرستان مسلمانان جايز نيست .\r\nمسأله 629 - دفن مسلمان در جايى كه بىاحترامى به او باشد ، مانند جايى كه خاكروبه و كثافت مىريزند ، جايز نيست .\r\nمسأله 630 - دفن ميت در قبر مردهء ديگر جايز نيست مگر آنكه قبر ، كهنه شده و ميت اولى از بين رفته باشد .\r\nمسأله 631 - دفن ميت در جاى غصبى و در زمينى كه مثل مسجد براى غير دفن كردن وقف شده ، جايز نيست .\r\nمسأله 632 - چيزى كه از ميت جدا مىشود ، اگر چه مو و ناخن و دندانش باشد بايد با او دفن شود و دفن ناخن و دندانى كه در حال زندگى از انسان جدا مىشود مستحب است .\r\nمسأله 633 - اگر كسى در چاه بميرد و بيرون آوردنش ممكن نباشد بايد در چاه را ببندند و همان چاه را قبر او قرار دهند .\r\nمسأله 634 - اگر بچه در رحم مادر بميرد و ماندنش در رحم براى مادر خطر داشته باشد ، بايد به آسانترين راه او را بيرون آورند و چنانچه ناچار شوند كه او را قطعه قطعه كنند اشكال ندارد ولى بايد بوسيله شوهرش اگر اهل فن است يا زنى كه اهل فن باشد ، او را بيرون بياورند و اگر ممكن نيست ، مرد محرمى كه اهل فن باشد و اگر آن هم ممكن نشود ، مرد نامحرمى كه اهل فن باشد بچه را بيرون بياورد و در صورتى كه آن هم پيدا نشود كسى كه اهل فن نباشد مىتواند بچه را بيرون آورد .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nمسأله 635 - هرگاه مادر بميرد و بچه در شكمش زنده باشد اگر چه اميد زنده ماندن طفل را نداشته باشند ، بايد بوسيله كسانى كه در مسأله پيش گفته شد پهلوى چپ او را بشكافند و بچه را بيرون آورند و دوباره بدوزند .\r\n\r\nمستحبات دفن\r\nمسأله 636 - مستحب است قبر را به اندازه قد انسان متوسط گود كنند و ميت را در نزديك‌ترين قبرستان دفن نمايند مگر آنكه قبرستان دور تر از جهتى بهتر باشد مثل آنكه مردمان خوب در آنجا دفن شده باشند يا مردم براى فاتحه اهل قبور بيشتر به آنجا بروند . و نيز مستحب است جنازه را در چند ذرعى قبر زمين بگذارند و تا سه مرتبه كم كم نزديك ببرند و در هر مرتبه زمين بگذارند و بردارند و در نوبت چهارم وارد قبر كنند و اگر ميت مرد است در دفعه سوم طورى زمين بگذارند كه سر او طرف پايين قبر باشد و در دفعه چهارم از طرف سر وارد قبر نمايند و اگر زن است در دفعه سوم طرف قبله قبر بگذارند و به پهنا وارد قبر كنند و در موقع وارد كردن پارچه‌اى روى قبر بگيرند و نيز مستحب است جنازه را به آرامى از تابوت بگيرند و وارد قبر كنند و دعاهايى كه دستور داده شده پيش از دفن و موقع دفن بخوانند و بعد از آنكه ميت را در لحد گذاشتند گره‌هاى كفن را باز كنند و صورت ميت را روى خاك بگذارند و بالشى از خاك زير سر او بسازند و پشت ميت خشت خام يا كلوخى بگذارند كه ميت به پشت برنگردد و پيش از آنكه لحد را بپوشانند دست راست را به شانه راست ميت بزنند و دست چپ را به قوت بر شانه چپ ميت بگذارند و دهان را نزديك گوش او ببرند و بشدت حركتش دهند و سه مرتبه بگويند : ( اسْمَعْ افْهَمْ يا فُلانَ ابنَ فُلانٍ ) و به جاى فلان بن فلان اسم ميت و پدرش را بگويند مثلًا اگر اسم او محمد و اسم پدرش على است سه مرتبه بگويند : ( اسْمَعْ افْهَمْ يا مُحَمَّدَ بْنَ عَليّ ) پس از آن بگويند : ( هَلْ انتَ عَلَي الْعَهْدِ الَّذِي فارَقْتَنا عَلَيْهِ مِنْ شَهادَةِ انْ لا الهَ الَّا اللهُ وَحْدَهُ لا شَرِيكَ لَهُ وَ انَّ مُحَمَّداً صلي الله عليه و آله و سلم عَبْدُهُ وَ رَسُولُهُ وَ سَيّدُ النَّبِيّينَ وَ خاتَمُ الْمُرْسَلِينَ وَ انَّ عَلِيّاً أَمِيرُالمُؤمِنِينَ وَ سَيّدُ الوَصِيّينَ وَ امامٌ افْتَرَضَ اللهُ طاعَتَهُ عَلَي الْعالَمِينَ ، وَ انَّ الْحَسَنَ وَ الْحُسَيْنَ وَ عَلِيَ بْنَ الْحُسَيْنِ وَ مُحَمَّدَ بْنَ عَلِيٍ وَ جَعْفَرَ بْنَ مُحَمَّدٍ وَ مُوسَي بْنَ جَعْفَرٍ وَ عَلِيَ بْنَ مُوسي وَ مُحَمَّدَ بْنَ\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nعَلِيٍ وَ عَلِيَّ بْنَ مُحَمَّدٍ وَ الْحَسَنَ بْنَ عَلِيٍ وَ الْقائِمَ الْحُجَّةَ الْمَهْدِيّ صَلَواتُ اللهِ عَلَيْهِمْ ائِمَةُ الْمُؤمِنِيْنَ وَ حُجَجُ اللهِ عَلي الْخَلْقِ اجْمَعِينَ وَ أَئِمَّتُكَ أَئِمَةُ هُدَيً بِكَ ابْرارٌ يا فُلانَ بْنَ فُلان ) و به جاى فلان و فلان اسم ميت و پدرش را بگويد و بعد بگويد : ( اذا أَتاكَ الْمَلَكانِ المُقَّرَبانِ رَسُولَينِ مِنْ عِندِاللهِ تَبارَكَ وَ تَعالي وَ سَأَلاكَ عَنْ رَبّكَ وَ عَنْ نَبِيّكَ وَ عَنْ دِيْنِكَ وَ عَنْ كِتابِكَ وَ عَنْ قِبْلَتِكَ وَ عَنْ ائِمَّتِكَ فَلا تَخَفْ وَ لا تَحْزَنْ وَ قُلْ فِي جَوابِهِما اللهُ رَبّي وَ مُحَمَّدٌ صَلّي اللهُ عَليهِ وَ آلهِ نَبِيّي وَ الْاسْلامُ دِيْنِي وَ الْقُرآنُ كِتابِي وَ الْكَعْبَةُ قِبْلَتِي وَ امِيرُالْمُؤمِنِينَ عَلِيُّ بْنُ أَبِي طالِبٍ امامِي وَ الْحَسَنُ بْنُ عَلِيّ الْمُجْتَبي امامِي وَ الْحُسَيْنُ بْنُ عَلِيٍ الشَّهِيدُ بِكَرْبَلا امامِي وَ عَلِيٌّ زَيْنُ الْعابِدِينَ امامِي وَ مُحَمَّدٌ الْباقِرُ امامِي وَ جَعْفَرٌ الْصادِقُ امامِي وَمُوسَي الْكاظِمُ امامِي وَ عَلِيٌّ الْرِضا امامِي وَ مُحَمَّدٌ الْجَوادُ امامِي وَ عَلِيٌّ الْهادِي امامِي وَ الْحَسَنُ الْعَسْكَرِيُّ امامِي وَ الحُجَّةُ الْمُنْتَظَرُ امامِي هؤُلاءِ صَلَواتُ اللهِ عَلَيْهِم اجْمَعِينَ ائِمَّتِي وَ سادَتِي وَ قادَتِي وَ شُفَعائِي بِهِمْ أَتَوَلّي وَ مِنْ اعْدائِهِمْ اتَبَّرأُ فِي الدُّنْيا وَ الْاخِرَةِ ، ثُمَّ اعْلَمْ يا فُلانَ بْنَ فُلانٍ ) و به جاى فلان بن فلان اسم ميت و پدرش را بگويد . بعد بگويد : انَّ اللهَ تَبارَكَ وَ تَعالي نِعْمَ الرَّبُّ وَ انَّ مُحَمَّداً صَلَّي اللهُ عَلَيهِ وَ آلِهِ نِعْمَ الرَّسُولُ وَ انَّ عَلِيَّ بْنَ ابِيطالِبٍ وَ اوْلادَهُ الْمَعْصُومِينَ الْائِمَّةَ الْاثْني عَشَرَ نِعْمَ الْائِمَّ - ةُ وَ انَّ ماجاءَ بِهِ مُحَمَّدٌ صَلَّي اللهُ عَلَيهِ وَ آلِهِ حَقٌ وَ انَّ الْمَوْتَ حَقٌّ وَ سُؤالَ مُنْكَرٍ وَ نَكِيرٍ فِي الْقَبْرِ حَقٌّ وَ الْبَعْثَ حَقٌّ وَ الْنُّشُورَ حَقٌّ وَ الصّراطَ حَقٌّ وَ المِيزانَ حَقٌّ وَ تَطايُرَ الْكُتُبِ حَقٌّ وَ انَّ الْجَنَّةَ حَقٌّ وَ النّارَ حَقٌّ وَ انَّ السّاعَةَ آتِيَةٌ لا رَيْبَ فِيها وَ انَّ اللهَ يَبْعَثُ مَنْ فِي الْقُبُورِ ) پس بگويد : ( افَهِمْتَ يا فُلانُ ) و به جاى فلان اسم ميت را بگويد پس از آن بگويد : ( ثَبَّتَكَ اللهُ بِالْقَولِ الثابِتِ وَ هَداكَ اللهُ الِي صِراطٍ مُسْتَقِيمٍ عَرَّفَ اللهُ بَيْنَكَ وَ بَيْنَ اوْلِيائِكَ فِي مُستَقَرّ مِنْ رَحْمَتِهِ ) پس بگويد : ( اللّهُمَّ جافِ الْارْضَ عَنْ جَنْبَيْهِ وَ اصْعَدْ بِرُوحِهِ الَيْكَ وَ لَقّهِ مِنْكَ بُرْهاناً اللّهُمَّ عَفْوَكَ عَفْوَكَ ) .\r\nمسأله 637 - مستحب است كسى كه ميت را در قبر مىگذارد با طهارت و سر برهنه و پا برهنه باشد و از طرف پاى ميت از قبر بيرون بيايد و غير از خويشان ميت\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nكسانى كه حاضرند با پشت دست خاك بر قبر بريزند و بگويند ( انالِلّهِ وَ انّا الَيهِ راجِعُونَ ) . و اگر ميت زن است كسى كه با او محرم مىباشد او را در قبر بگذارد و اگر محرمى نباشد خويشانش او را در قبر بگذارند .\r\nمسأله 638 - مستحب است قبر را مربع يا مربع مستطيل بسازند و به اندازهء چهار انگشت از زمين بلند كنند و نشانه‌اى روى آن بگذارند كه اشتباه نشود و روى قبر آب بپاشند و بعد از پاشيدن آب كسانى كه حاضرند ، دستها را بر قبر بگذارند و انگشتها را باز كرده ، در خاك فرو برند و هفت مرتبه سوره مباركه انا انزلنا بخوانند و براى ميت طلب آمرزش كنند و اين دعا را بخوانند : ( اللهُمَّ جافِ الأَرْضَ عَنْ جَنْبَيْهِ وَ اصْعَدْ الَيْكَ رُوحَهُ و لَقِّهِ مِنْكَ رِضْواناً وَ أَسْكِنْ قَبْرَهُ مِنْ رَحْمَتِكَ ما تُغْنِيهِ بِهِ عَنْ رَحْمَةِ مَن سِواكَ ) .\r\nمسأله 639 - پس از رفتن كسانى كه تشييع جنازه كرده‌اند مستحب است ولى ميت يا كسى كه از طرف ولى اجازه دارد ، دعاهايى كه دستور داده شده ، به ميت تلقين كند .\r\nمسأله 640 - بعد از دفن ، مستحب است صاحبان عزا را سر سلامتى دهند ولى اگر مدتى گذشته است كه بواسطهء سر سلامتى دادن ، مصيبت يادشان مىآيد ترك آن بهتر است و نيز مستحب است تا سه روز براى اهل خانه ميت غذا بفرستند و غذا خوردن نزد آنان و در منزلشان مكروه است .\r\nمسأله 641 - مستحب است انسان در مرگ خويشان ، مخصوصاً در مرگ فرزند صبر كند و هر وقت ميت را ياد مىكند ، ( انّالِلّهِ وَ انّا الَيْهِ راجِعُونَ ) بگويد و براى ميت قرآن بخواند و سر قبر پدر و مادر از خداوند حاجت بخواهد و قبر را محكم بسازد كه زود خراب نشود .\r\nمسأله 642 - جايز نيست انسان در مرگ كسى صورت و بدن را بخراشد و به خود لطمه بزند .\r\nمسأله 643 - پاره كردن يقه در مرگ غير پدر و برادر جايز نيست و احتياط واجب آن است كه در مصيبت آنان هم يقه پاره نكنند .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nمسأله 644 - اگر زن در عزاى ميت صورت خود را بخراشد يا موى خود را بكند بايد يك بنده آزاد كند يا ده فقير را طعام دهد و يا آنها را بپوشاند و همچنين است اگر مرد در مرگ زن يا فرزند يقه يا لباس خود را پاره كند .\r\nمسأله 645 - احتياط واجب آن است كه در گريه بر ميت صدا را خيلى بلند نكنند .\r\n\r\nنماز وحشت\r\nمسأله 646 - مستحب است در شب اول قبر دو ركعت نماز وحشت براى ميت بخوانند و دستور آن اين است كه در ركعت اول بعد از حمد يك مرتبه ( آيةالكرسى ) و در ركعت دوم بعد از حمد ده مرتبه سورهء ( انا انزلناه ) بخوانند و بعد از سلام نماز بگويد : ( اللّهُمَّ صَلّ عَلي مُحَمَّدٍ وَ آلِ مُحَمَّدٍ وَ ابْعَثْ ثَوابَها الي قَبْرِ فُلانٍ ) و به جاى كلمه فلان اسم ميت را بگويد .\r\nمسأله 647 - نماز وحشت را در هر موقع از شب اول قبر مىشود خواند ، ولى بهتر است در اول شب ، بعد از نماز عشا خوانده شود .\r\nمسأله 648 - اگر بخواهند ميت را به شهر دورى ببرند ، يا به جهت ديگر دفن او تأخير بيفتد ، بايد نماز وحشت را تا شب اول قبر او تأخير بيندازد .\r\n\r\nنبش قبر\r\nمسأله 649 - نبش قبر مسلمان يعنى شكافتن قبر او اگر چه طفل يا ديوانه باشد حرام است . ولى اگر بدنش از بين رفته و خاك شده باشد اشكال ندارد .\r\nمسأله 650 - نبش قبر امامزاده‌ها و شهدا و علما و صلحا اگر چه سالها بر آن گذشته باشد حرام است .\r\nمسأله 651 - شكافتن قبر در چند مورد حرام نيست :\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nاول - آنكه ميت در زمين غصبى دفن شده باشد و مالك زمين راضى نشود كه در آنجا بماند .\r\nدوم - آنكه كفن يا چيز ديگرى كه با ميت دفن شده غصبى باشد و صاحب آن راضى نشود كه در قبر بماند و همچنين است اگر چيزى از مال خود ميت كه به ورثه او رسيده با او دفن شده باشد و ورثه راضى نشوند كه آن چيز در قبر بماند ولى اگر وصيت كرده باشد كه دعا يا قرآن يا انگشترى را با او دفن كنند براى بيرون آوردن اينها نمىتوانند قبر را بشكافند .\r\nسوم - آنكه ميت بىغسل يا بىكفن دفن شده باشد يا بفهمند غسلش باطل بوده ، يا به غير دستور شرع كفن شده يا در قبر او را رو به قبله نگذاشته‌اند ، ولى همه آنچه ذكر شد در صورتى جايز است كه بىاحترامى به ميت نشود مثل اينكه مدتى از دفن گذشته باشد كه در اين صورت نبش قبر جايز نيست .\r\nچهارم - آنكه براى ثابت شدن حقى بخواهند بدن ميت را ببينند .\r\nپنجم - آنكه ميت را در جايى كه بىاحترامى به اوست مثل قبرستان كفار يا جايى كه كثافت و خاكروبه مىريزند دفن كرده باشند .\r\nششم - آنكه براى يك مطلب شرعى كه اهميت آن از شكافتن قبر بيشتر است ، قبر را بشكافند مثلًا بخواهند بچه زنده را از شكم زن حامله‌اى كه دفنش كرده‌اند بيرون آورند كه در اين صورت نبش قبر براى آن مطلب اهم ، نه تنها جايز است بلكه واجب است .\r\nهفتم - آنكه بترسند درنده‌اى بدن ميت را پاره كند يا سيل او را ببرد يا دشمن بيرون آورد كه در اين صورت هم نبش علاوه بر جواز واجب است .\r\nهشتم - آنكه قسمتى از بدن ميت را كه با او دفن نشده بخواهند دفن كنند ولى احتياط واجب آن است كه آن قسمت از بدن را طورى در قبر بگذارند كه بدن ميت ديده نشود .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n\r\nغسل‌هاى مستحب\r\nمسأله 652 - غسل‌هاى مستحب در شرع مقدس اسلام بسيار است و از آن جمله است :\r\n1 - غسل جمعه و وقت آن از اذان صبح است تا ظهر و بهتر است نزديك ظهر بجا آورد و اگر تا ظهر انجام ندهد بهتر است كه بدون نيت ادا و قضا تا عصر جمعه بجا آورد و اگر در روز جمعه غسل نكند مستحب است از صبح شنبه تا غروب قضاى آن را بجا آورد . و كسى كه مىترسد در روز جمعه آب پيدا نكند مىتواند روز پنجشنبه يا شب جمعه غسل را انجام دهد و همچنين است اگر احتمال دهد عذر ديگرى براى او پيش آيد نيز به اميد ثواب و رسيدن به واقع مىتواند غسل را روز پنجشنبه بجا آورد و در شب جمعه هم اگر به اميد ثواب باشد و قصد ورود نكند مىتواند بجا آورد و مستحب است انسان در موقع غسل جمعه بگويد : ( اشْهَدُ انْ لااله‌َالَّااللهُ وَحْدَهُ لا شَرِيكَ لَهُ وَ انَّ مُحَمَّداً عَبْدُهُ وَ رَسُولُهُ اللّهُمَّ صَلّ عَلي مُحَمَّدٍ وَ آلِ مُحَمَّدٍ وَ اجْعَلْنِي مِنَ التَّوابِينَ وَ اجْعَلْنِي مِنَ الْمُتَطَهّرِينَ ) .\r\n2 - غسل شب اول ماه رمضان و تمام شب‌هاى فرد مثل شب سوم و پنجم و هفتم ، ولى از شب بيست‌ويكم مستحب است همه شب غسل كند و براى غسل شب اول و پانزدهم و هفدهم و نوزدهم و بيست‌ويكم و بيست‌وسوم و بيست‌وپنجم و بيست‌وهفتم و بيست‌ونهم بيشتر سفارش شده است و وقت غسل شب‌هاى ماه رمضان تمام شب است و بهتر است مقارن غروب بجا آورده شود ولى از شب بيست‌ويكم تا آخر ماه بهتر است غسل را بين نماز مغرب و عشا بجا آورد و نيز مستحب است در شب بيست‌وسوم غير از غسل اول شب يك غسل هم در آخر شب انجام دهد .\r\n3 - غسل روز عيد فطر و عيد قربان ، و وقت آن از اذان صبح است تا غروب و بهتر است آن را پيش از نماز عيد بجا آورد .\r\n4 - غسل شب عيد فطر و وقت آن از اول مغرب است تا اذان صبح و بهتر است در اول شب بجا آورده شود .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n5 - غسل روز هشتم و نهم ذيحجه و در روز نهم بهتر است آن را نزديك ظهر بجا آورد .\r\n6 - غسل روز اول و پانزدهم و بيست و هفتم و آخر ماه رجب .\r\n7 - غسل روز عيد غدير و بهتر است پيش از ظهر آن را انجام دهد .\r\n8 - غسل روز بيست و چهارم ذيحجه .\r\n9 - غسل روز عيد نوروز و پانزدهم شعبان و نهم و هفدهم ربيع‌الاول و روز بيست‌وپنجم ذيقعده .\r\n10 - غسل دادن بچه‌اى كه تازه به دنيا آمده .\r\n11 - غسل زنى كه براى غير شوهرش بوى خوش استعمال كرده است .\r\n12 - غسل كسى كه در حال مستى خوابيده .\r\n13 - غسل كسى كه جايى از بدنش را به بدن ميتى كه غسل داده‌اند رسانده .\r\n14 - غسل كسى كه در موقع گرفتن خورشيد و ماه نماز آيات را عمداً نخوانده در صورتى كه تمام ماه و خورشيد گرفته باشد .\r\n15 - غسل كسى كه براى تماشاى دار آويخته‌اى رفته و آن را ديده باشد ولى اگر اتفاقاً يا از روى ناچارى نگاهش بيفتد يا مثلًا براى شهادت دادن رفته باشد غسل مستحب نيست .\r\nمسأله 653 - پيش از داخل شدن در حرم مكه ، شهر مكه ، مسجدالحرام ، خانه كعبه ، حرم مدينه ، شهر مدينه ، مسجد پيغمبر و حرم امامان عليهم السلام مستحب است انسان غسل كند و اگر در يك روز چند مرتبه مشرف شود يك غسل كافى است و كسى كه مىخواهد در يك روز داخل حرم مكه و مسجدالحرام و خانه كعبه شود اگر به نيت همه يك غسل كند كافى است و نيز اگر در يك روز بخواهد داخل حرم مدينه و شهر مدينه و مسجد پيغمبر صلى الله عليه و آله و سلم شود يك غسل براى همه كفايت مىكند و براى زيارت پيغمبر و امامان\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nاز دور يا نزديك و براى حاجت خواستن از خداوند عالم و همچنين براى توبه و نشاط به جهت عبادت و براى سفر رفتن خصوصاً سفر زيارت حضرت سيدالشهدا عليه السلام مستحب است انسان غسل كند و اگر يكى از غسل‌هايى را كه در اين مسأله گفته شد بجا آورد و بعد كارى كند كه وضو را باطل مىنمايد مثلًا بخوابد غسل او باطل مىشود و مستحب است دوباره غسل را بجا آورد .\r\nمسأله 654 - انسان نمىتواند با غسل مستحبى كارى كه مانند نماز وضو لازم دارد انجام دهد .\r\nمسأله 655 - اگر چند غسل بر كسى مستحب باشد و به نيت همه يك غسل بجا آورد كافى است .\r\n\r\nتيمم\r\nدر هفت مورد به جاى وضو و غسل بايد تيمم كرد :\r\nاول - آنكه تهيهء آب به قدر وضو يا غسل ممكن نباشد .\r\nمسأله 656 - اگر انسان در آبادى باشد بايد براى تهيهء آب وضو و غسل به قدرى جستجو كند كه از پيدا شدن آن نااميد شود و اگر در بيابان باشد چنانچه زمين آن پست و بلند است ، بايد در هر يك از چهار طرف به اندازهء پرتاب يك تير قديمى كه با كمان پرتاب مىكردند ( و مجلسى قدس سره در كتاب شرح من لا يحضره الفقيه ، مقدار پرتاب تير را دويست گام معين فرموده است ) در جستجوى آب برود و اگر زمين آن پست و بلند نيست ، بايد در هر طرف به اندازهء پرتاب دو تير جستجو نمايد .\r\nمسأله 657 - اگر بعضى از چهار طرف هموار و بعض ديگر پست و بلند باشد بايد در طرفى كه هموار است به اندازه پرتاب دو تير و در طرفى كه هموار نيست به اندازه پرتاب يك تير جستجو كند .\r\nمسأله 658 - در هر طرفى كه يقين دارد آب نيست در آن طرف جستجو لازم نيست .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nمسأله 659 - كسى كه وقت نماز او تنگ نيست و براى تهيه آب وقت دارد اگر يقين دارد در محلى دور تر از مقدارى كه بايد جستجو كند آب هست بايد براى تهيه آب برود و اگر گمان دارد آب هست ، رفتن به آن محل لازم نيست ولى اگر گمان او قوى باشد بنابر احتياط واجب بايد براى تهيهء آب به آن محل برود .\r\nمسأله 660 - لازم نيست خود انسان در جستجوى آب برود ، بلكه مىتواند كسى را كه به گفته او اطمينان دارد بفرستد و در اين صورت اگر يك نفر از طرف چند نفر برود كافى است .\r\nمسأله 661 - اگر احتمال دهد كه داخل بار سفر خود ، يا در منزل يا در قافله آب هست بايد به قدرى جستجو نمايد كه به نبودن آب يقين كند ، يا از پيدا كردن آن نااميد شود .\r\nمسأله 662 - اگر پيش از وقت نماز جستجو نمايد و آب پيدا نكند و تا وقت نماز همانجا بماند ، چنانچه احتمال دهد كه آب پيدا مىكند ، احتياط واجب آن است كه دوباره در جستجوى آب برود در صورتى كه احتمال او در نظر عقلا جا داشته باشد مثلًا ابرى در آن طرف ديده كه احتمال دهد بارندگى شده و يا نوبت آب صحرا به آنجا رسيده باشد ، و امثال اينها و همين طور است حكم در مسأله 663 .\r\nمسأله 663 - اگر بعد از داخل شدن وقت نماز جستجو كند و آب پيدا نكند و تا وقت نماز ديگر در همانجا بماند چنانچه احتمال دهد كه آب پيدا مىشود احتياط واجب آن است كه دوباره در جستجوى آب برود .\r\nمسأله 664 - اگر وقت نماز تنگ باشد ، يا از دزد و درنده بترسد ، يا جستجوى آب به قدرى سخت باشد كه نتواند تحمل كند جستجو لازم نيست .\r\nمسأله 665 - اگر در جستجوى آب نرود تا وقت نماز تنگ شود ، معصيت كرده ولى نمازش با تيمم صحيح است .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nمسأله 666 - كسى كه يقين دارد آب پيدا نمىكند چنانچه دنبال آب نرود و با تيمم نماز بخواند و بعد از نماز بفهمد كه اگر جستجو مىكرد آب پيدا مىشد ، بنابر احتياط واجب نمازش را بايد دوباره بخواند .\r\nمسأله 667 - اگر بعد از جستجو آب پيدا نكند و با تيمم نماز بخواند و بعد از نماز بفهمد در جايى كه جستجو كرده آب بوده بنابر احتياط واجب بايد نمازش را دوباره بخواند .\r\nمسأله 668 - كسى كه يقين دارد وقت نماز تنگ است ، اگر بدون جستجو با تيمم نماز بخواند و بعد از نماز بفهمد كه براى جستجو وقت داشته ، احتياط واجب آن است كه دوباره نمازش را بخواند و اگر وقت گذشته قضا نمايد .\r\nمسأله 669 - اگر بعد از داخل شدن وقت نماز ، وضو داشته باشد و بداند كه اگر وضوى خود را باطل كند تهيهء آب براى او ممكن نيست ، يا نمىتواند وضو بگيرد چنانچه بتواند وضوى خود را نگهدارد ، نبايد آن را باطل نمايد .\r\nمسأله 670 - اگر پيش از وقت نماز ، وضو داشته باشد و بداند كه اگر وضوى خود را باطل كند تهيه آب براى او ممكن نيست ، چنانچه بتواند وضوى خود را نگهدارد ، احتياط واجب آن است كه آن را باطل نكند .\r\nمسأله 671 - كسى كه فقط به مقدار وضو يا به مقدار غسل آب دارد و مىداند كه اگر آن را بريزد آب پيدا نمىكند ، چنانچه وقت نماز داخل شده باشد ، ريختن آن حرام است و احتياط واجب آن است كه پيش از وقت نماز هم آن را نريزد .\r\nمسأله 672 - كسى كه مىداند آب پيدا نمىكند ، اگر بعد از داخل شدن وقت نماز ، وضوى خود را باطل كند يا آبى كه دارد بريزد معصيت كرده ، ولى نمازش با تيمم صحيح است ، اگر چه احتياط مستحب آن است كه قضاى آن نماز را بخواند .\r\nدوم از موارد تيمم :\r\nمسأله 673 - اگر به واسطه پيرى ، يا ترس از دزد و جانور و مانند اينها ، يا نداشتن وسيله‌اى كه آب از چاه بكشد ، دسترسى به آب نداشته باشد ، بايد تيمم كند و همچنين\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nاست اگر تهيه كردن آب يا استعمال آن به قدرى مشقت داشته باشد كه مردم تحمل آن را نكنند .\r\nمسأله 674 - اگر براى كشيدن آب از چاه ، دلو و ريسمان و مانند اينها لازم دارد و مجبور است بخرد ، يا كرايه نمايد ، اگر چه قيمت آن چند برابر معمول باشد ، بايد تهيه كند و همچنين است اگر آب را به چندين برابر قيمتش بفروشند ولى اگر تهيهء آنها به قدرى پول مىخواهد كه نسبت به حال او آن مقدار پول ضرر دارد ، واجب نيست تهيه نمايد .\r\nمسأله 675 - اگر ناچار شود كه براى تهيهء آب قرض كند ، بايد قرض نمايد ولى كسى كه مىداند يا گمان دارد كه نمىتواند قرض خود را بدهد ، واجب نيست قرض كند .\r\nمسأله 676 - اگر كندن چاه مشقت ندارد ، بايد براى تهيه آب ، چاه بكند .\r\nمسأله 677 - اگر كسى مقدارى آب بىمنت به او ببخشد بايد قبول كند .\r\nسوم از موارد تيمم :\r\nمسأله 678 - اگر از استعمال آب بر جان خود بترسد ، يا بترسد به واسطه استعمال آن مرض يا عيبى در او پيدا شود يا مرضش طول بكشد ، يا شدت كند ، يا به سختى معالجه شود ، بايد تيمم نمايد ولى اگر آب گرم براى او ضرر ندارد ، بايد با آب گرم وضو بگيرد و يا غسل كند .\r\nمسأله 679 - لازم نيست يقين كند كه آب براى او ضرر دارد بلكه اگر احتمال ضرر بدهد چنانچه احتمال او در نظر مردم بجا باشد و از آن احتمال ترس براى او پيدا شود بايد تيمم كند .\r\nمسأله 680 - كسى كه مبتلا به درد چشم است و آب براى او ضرر دارد بايد تيمم نمايد .\r\nمسأله 681 - اگر به واسطه يقين يا ترس از ضرر تيمم كند و پيش از نماز بفهمد كه آب برايش ضرر ندارد تيمم او باطل است . و اگر بعد از نماز بفهمد بنابر احتياط واجب بايد دوباره نماز را با وضو يا غسل بخواند و اگر وقت گذشته قضا نمايد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nمسأله 682 - كسى كه مىداند آب برايش ضرر ندارد چنانچه غسل كند يا وضو بگيرد و بعد بفهمد كه آب براى او ضرر داشته وضو و غسل او صحيح نيست و بايد تيمم نمايد و با احتياط نيز موافق است .\r\nچهارم از موارد تيمم :\r\nمسأله 683 - هرگاه بترسد كه اگر آب را به مصرف وضو يا غسل برساند خود او يا عيال و اولاد او يا رفيقش و كسانى كه با او مربوطند مانند نوكر و كلفت از تشنگى بميرند يا مريض شوند يا به قدرى تشنه شوند كه تحمل آن مشقت دارد بايد به جاى وضو و غسل تيمم نمايد و نيز اگر بترسد حيوانى كه مال خود اوست از تشنگى تلف شود بايد آب را به آن بدهد و تيمم نمايد و همچنين است اگر كسى كه حفظ جان او واجب است به طورى تشنه باشد كه اگر انسان آب را به او ندهد تلف شود .\r\nمسأله 684 - اگر غير از آب پاكى كه براى وضو يا غسل دارد آب نجس هم به مقدار آشاميدن خود و كسانى كه با او مربوطند داشته باشد بايد آب پاك را براى آشاميدن بگذارد و با تيمم نماز بخواند ولى چنانچه آب را براى حيوانش بخواهد بايد آب نجس را به آن بدهد و با آب پاك وضو و غسل را انجام دهد .\r\nپنجم از موارد تيمم :\r\nمسأله 685 - كسى كه بدن يا لباسش نجس است و كمى آب دارد كه اگر با آن وضو بگيرد يا غسل كند براى آب كشيدن بدن يا لباس او نمىماند بايد بدن يا لباس را آب بكشد و با تيمم نماز بخواند ولى اگر چيزى نداشته باشد كه بر آن تيمم كند بايد آب را به مصرف وضو يا غسل برساند و با بدن يا لباس نجس نماز بخواند .\r\nششم از موارد تيمم :\r\nمسأله 686 - اگر غير از آب يا ظرفى كه استعمال آن حرام است آب يا ظرف ديگرى ندارد مثلًا آب يا ظرفش غصبى است و غير از آن ، آب و ظرف ديگرى ندارد بايد به جاى وضو و غسل تيمم كند .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nهفتم از موارد تيمم :\r\nمسأله 687 - هرگاه وقت به قدرى تنگ باشد كه اگر وضو بگيرد يا غسل كند تمام نماز يا مقدارى از آن بعد از وقت خوانده مىشود بايد تيمم كند .\r\nمسأله 688 - اگر عمداً نماز را به قدرى تأخير بيندازد كه وقت وضو يا غسل نداشته باشد معصيت كرده ولى نماز او با تيمم صحيح است اگر چه احتياط مستحب آن است كه قضاى آن نماز را بخواند .\r\nمسأله 689 - كسى كه شك دارد كه اگر وضو بگيرد يا غسل كند وقت براى نماز او مىماند يا نه ، بايد وضو يا غسل را بجا آورد .\r\nمسأله 690 - كسى كه بواسطهء تنگى وقت تيمم كرده چنانچه بعد از نماز آبى كه داشته از دستش برود اگر چه تيمم خود را نشكسته باشد در صورتى كه وظيفه‌اش تيمم باشد بايد دوباره تيمم نمايد .\r\nمسأله 691 - كسى كه آب دارد اگر بواسطهء تنگى وقت با تيمم مشغول نماز شود و در بين نماز آبى كه داشته از دستش برود چنانچه وظيفه‌اش تيمم باشد احتياط واجب آن است كه براى نمازهاى بعد دوباره تيمم كند مگر اينكه عذر او براى نماز بعد از آن نيز تنگى وقت باشد .\r\nمسأله 692 - اگر انسان به قدرى وقت دارد كه مىتواند وضو بگيرد يا غسل كند و نماز را بدون كارهاى مستحبى آن مثل اقامه و قنوت بجا آورد بلكه اگر به اندازه سوره هم وقت ندارد بايد غسل كند يا وضو بگيرد و نماز را بدون سوره بخواند .\r\n\r\nچيزهايى كه تيمم به آنها صحيح است\r\nمسأله 693 - تيمم بر خاك و ريگ و كلوخ و سنگ صحيح است ، ولى احتياط مستحب آن است كه اگر خاك ممكن باشد بر چيز ديگر تيمم نكند و اگر خاك نباشد ، بر ريگ يا كلوخ و چنانچه ريگ يا كلوخ نباشد بر سنگ تيمم نمايد .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nمسأله 694 - تيمم بر سنگ گچ و سنگ آهك صحيح است ولى تيمم بر گچ و آهك پخته در حال اختيار جايز نيست و در حال اضطرار كه غير آنها يافت نمىشود بنابر احتياط واجب بايد جمع نمايد بين تيمم بر آنها و بر غبار يا گِل كه در مرتبه بعد از آن است و اگر آنها نبود تيمم بر گچ و آهك پخته بنمايد و نماز بخواند و بعداً قضاى نماز را هم بجا آورد ، و نيز تيمم بر سنگ معدن مثل سنگ مرمر و سنگ عقيق نيز صحيح است .\r\nمسأله 695 - اگر خاك و ريگ و كلوخ و سنگ پيدا نشود بايد بر گرد و غبارى كه در فرش و لباس و مانند اينهاست تيمم نمايد و چنانچه گرد پيدا نشود بايد بر گل تيمم كند و اگر گل هم پيدا نشود احتياط واجب آن است كه نماز را بدون تيمم بخواند و واجب است بعداً قضاى آن را بجا آورد .\r\nمسأله 696 - اگر بتواند با تكاندن فرش و مانند آن خاك تهيه كند تيمم بر گرد باطل است و اگر بتواند گل را خشك كند و از آن خاك تهيه نمايد تيمم بر گل باطل مىباشد .\r\nمسأله 697 - كسى كه آب ندارد اگر برف يا يخ داشته باشد چنانچه ممكن است بايد آن را آب كند و با آن وضو بگيرد يا غسل نمايد و اگر ممكن نيست و چيزى هم كه تيمم بر آن صحيح است ندارد احتياط واجب آن است كه با برف يا يخ ، اعضاى وضو يا غسل را نمناك كند ، و اگر اين هم ممكن نيست بر يخ يا برف تيمم نمايد ، ولى در دو صورت اخير نمازى را كه خوانده بايد قضا كند .\r\nمسأله 698 - اگر با خاك و ريگ ، چيزى مانند كاه كه تيمم بر آن باطل است مخلوط شود نمىتواند بر آن تيمم كند ولى اگر آن چيز به قدرى كم باشد كه در خاك و يا ريگ از بين رفته حساب شود ، تيمم بر آن خاك و ريگ صحيح است .\r\nمسأله 699 - اگر چيزى ندارد كه بر آن تيمم كند چنان كه ممكن است ، بايد به خريدن و مانند آن تهيه نمايد .\r\nمسأله 700 - تيمم بر ديوار گلى صحيح است و احتياط مستحب آن است كه با بودن زمين يا خاك خشك ، بر زمين يا خاك نمناك تيمم نكند .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nمسأله 701 - چيزى كه بر آن تيمم مىكند بايد پاك باشد و اگر چيز پاكى كه تيمم بر آن صحيح است ندارد نماز را بايد بنابر احتياط واجب اداء بخواند و بعداً قضاى آن را هم بجا آورد .\r\nمسأله 702 - اگر يقين داشته باشد كه تيمم بر چيزى صحيح است و بر آن تيمم نمايد ، بعد بفهمد تيمم بر آن باطل بوده ، نمازهايى را كه با آن تيمم خوانده بايد دوباره بخواند .\r\nمسأله 703 - چيزى كه بر آن تيمم مىكند و مكان آن چيز بايد غصبى نباشد ، پس اگر بر خاك غصبى تيمم كند ، يا خاكى را كه مال خود اوست بىاجازه در ملك ديگرى بگذارد و بر آن تيمم كند تيمم او باطل مىباشد .\r\nمسأله 704 - تيمم در فضاى غصبى باطل است ، پس اگر در ملك خود ، دستها را به زمين بزند و بىاجازه داخل ملك ديگرى شود و دستها را به پيشانى بكشد ، تيمم او باطل مىباشد .\r\nمسأله 705 - تيمم بر چيز غصبى ، يا در فضاى غصبى يا بر چيزى كه در ملك غصبى است ، در صورتى باطل است كه انسان بداند غصب است و عمداً تيمم كند . و چنانچه نداند ، يا فراموش كرده باشد ، تيمم او صحيح است ولى اگر چيزى را خودش غصب كند و فراموش كند كه غصب كرده و بر آن تيمم كند ، يا ملكى را غصب نمايد و فراموش كند كه غصب كرده و چيزى را كه بر آن تيمم مىكند در آن ملك بگذارد يا در فضاى آن ملك تيمم نمايد ، تيمم او باطل است .\r\nمسأله 706 - كسى كه در جاى غصبى حبس است ، اگر آب و خاك او غصبى است بايد هر كدام از وضو و يا تيمم كه با انجام آن تصرف در غصب زيادتر از اصل بودن در آن مكان نيست انتخاب كند و اگر هر دو موجب تصرف زيادتر است نمىتواند وضو بگيرد و يا تيمم كند و حكم او حكم كسى كه آب و خاك براى تحصيل طهارت ندارد مىباشد كه بنابر احتياط واجب بايد بدون طهارت نماز بخواند و بعد از بر طرف شدن عذر نماز خود را با طهارت دوباره بخواند .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nمسأله 707 - مستحب است چيزى كه بر آن تيمم مىكند ، گَردى داشته باشد كه به دست بماند و بعد از زدن دست بر آن ، مستحب است دست را بتكاند كه گرد آن بريزد .\r\nمسأله 708 - تيمم بر زمين گود و خاك جاده و زمين شوره‌زار كه نمك روى آن را نگرفته مكروه است و اگر نمك روى آن را گرفته باشد باطل است .\r\n\r\nدستور تيمم بدل از وضو\r\nمسأله 709 - در تيمم بدل از وضو چهار چيز واجب است :\r\nاول : نيت . دوم : زدن كف دو دست با هم بر چيزى كه تيمم بر آن صحيح است . سوم : كشيدن كف هر دو دست به تمام پيشانى و دو طرف آن ، از جايى كه موى سر مىرويد تا ابروها و بالاى بينى و احتياطاً بايد دستها روى ابروها هم كشيده شود و بايد دو مرتبه دستها را با هم بر زمين بزند براى كشيدن به پشت دست‌ها . چهارم : كشيدن كف دست چپ به تمام پشت دست راست و بعد از آن كشيدن كف دست راست به تمام پشت دست چپ .\r\n\r\nدستور تيمم بدل از غسل\r\nمسأله 710 - در تيمم بدل از غسل ، بعد از آن كه نيت كرد و به دستورى كه در مسأله پيش گفته شد ، دستها را به زمين زد و به پيشانى كشيد بايد يك مرتبهء ديگر دستها را به زمين بزند و به پشت دستها بكشد و فرقى بين تيمم بدل از وضو و غسل نيست همين طور كه گذشت در اينكه واجب است در هر دو براى پشت دستها نيز دستها را به زمين بزند بلكه احتياط اين است كه در هر يك از صورت و پشت دستها دو دفعه پشت سر هم دست را به زمين بزند و به صورت و يا دستها بكشد .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\nاحكام تيمم\r\nمسأله 711 - اگر مختصرى از پيشانى و پشت دستها را هم مسح نكند تيمم باطل است ، چه عمداً مسح نكند ، يا مسأله را نداند ، يا فراموش كرده باشد . ولى دقت زياد هم لازم نيست و همين قدر كه بگويند تمام پيشانى و پشت دست مسح شده كافى است .\r\nمسأله 712 - براى آنكه يقين كند تمام پشت دست را مسح كرده بايد مقدارى بالاتر از مچ را هم مسح نمايد ، ولى مسح بين انگشتان لازم نيست .\r\nمسأله 713 - پيشانى و پشت دستها را بايد از بالا به پايين مسح نمايد و كارهاى آن را بايد پشت سر هم بجا آورد و اگر بين آنها به قدرى فاصله دهد ، كه نگويند تيمم مىكند باطل است .\r\nمسأله 714 - در موقع نيت بايد معين كند كه تيمم او بدل از غسل است ، يا بدل از وضو و اگر بدل از غسل باشد ، بايد آن غسل را معين نمايد و چنانچه اشتباهاً به جاى بدل از وضو بدل از غسل ، يا به جاى بدل از غسل ، بدل از وضو نيت كند ، يا مثلًا در تيمم بدل از غسل جنابت ، نيت تيمم بدل از غسل مس ميت نمايد ، تيمم او باطل است مگر اينكه قصد قربت براى آنچه كه بر ذمه او هست حاصل شده باشد ، و اشتباه او در تطبيق آنچه بر ذمه اوست با خارج باشد ( يعنى در باطن مثلًا قصد تيمم بدل از غسل جنابت داشته باشد و در ظاهر خيال كند كه آنچه بر او واجب است عنوانش غسل مس ميت است ) كه در اين صورت تيمم او صحيح است . ولى اگر قصد او عنوان خاص بدل از وضو يا بدل از غسل باشد نه غير آن تيمم او باطل است .\r\nمسأله 715 - انسان بايد براى تيمم انگشتر را از دست بيرون آورد و اگر در پيشانى يا پشت دستها يا در كف دستها مانعى باشد ، مثلًا چيزى به آنها چسبيده باشد ، بايد بر طرف نمايد .\r\nمسأله 716 - در تيمم بايد پيشانى و كف دستها و پشت دستها پاك باشد و اگر كف دست نجس باشد و نتواند آن را آب بكشد احتياط مستحب آن است كه دو تيمم كند يكى با كف دست و يكى با پشت دست يعنى پشت دست را بر چيزى كه تيمم به آن صحيح\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nاست بزند و به پيشانى و پشت دستها بكشد و لكن تيمم به يكى از پشت دست يا توى آن هم صحيح است .\r\nمسأله 717 - اگر پيشانى يا پشت دستها زخم است و پارچه يا چيز ديگرى را كه بر آن بسته نمىتواند باز كند بايد دست را روى آن بكشد و نيز اگر كف دست زخم باشد و پارچه يا چيز ديگرى را كه بر آن بسته نتواند باز كند بايد دست را با همان پارچه بر چيزى كه تيمم بر آن صحيح است بزند و بر پيشانى و پشت دستها بكشد .\r\nمسأله 718 - اگر پيشانى و پشت دستها مو داشته باشند اشكال ندارد ولى اگر موى سر روى پيشانى آمده باشد بايد آن را عقب بزند .\r\nمسأله 719 - اگر احتمال دهد كه در پيشانى و كف دستها يا پشت دستها مانعى هست چنانچه احتمال او در نظر مردم بجا باشد ، بايد جستجو نمايد تا يقين يا گمان كند كه مانعى نيست .\r\nمسأله 720 - اگر وظيفه او تيمم است و نمىتواند تيمم كند بايد نايب بگيرد و كسى كه نايب مىشود بايد او را با دست خود او تيمم دهد و اگر ممكن نباشد بايد نايب دست خود را به چيزى كه تيمم بر آن صحيح است بزند و به پيشانى و پشت دستهاى او بكشد .\r\nمسأله 721 - اگر در بين تيمم شك كند كه قسمتى از آن را فراموش كرده يا نه ، بايد آن قسمت را با آنچه بعد از آن است بجا آورد .\r\nمسأله 722 - اگر بعد از مسح دست چپ شك كند كه درست تيمم كرده يا نه ، تيمم او صحيح است .\r\nمسأله 723 - كسى كه وظيفه‌اش تيمم است نمىتواند پيش از وقت نماز براى نماز تيمم كند ، ولى اگر براى كار واجب ديگر يا مستحبى تيمم كند و تا وقت نماز عذر او باقى باشد ، مىتواند با همان تيمم نماز بخواند .\r\nمسأله 724 - كسى كه وظيفه‌اش تيمم است ، اگر بداند تا آخر وقت عذر او باقى مىماند ، در وسعت وقت مىتواند با تيمم نماز بخواند ولى اگر بداند كه تا آخر وقت عذر او بر طرف مىشود ، بايد صبر كند و با وضو يا غسل نماز بخواند و اگر اميد دارد كه عذرش\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nبر طرف شود مىتواند به اميد اينكه به واقع برسد تيمم كند پس اگر تا آخر وقت عذر او بر طرف شد نماز و تيمم او باطل است و بايد وضو بگيرد و نماز خود را دوباره بخواند و اگر عذر او تا آخر وقت بر طرف نشد همان نماز كه خوانده صحيح است ، و مىتواند هم نماز را تأخير بيندازد كه تا آخر وقت با وضو بخواند و اگر ممكن نشد با تيمم بخواند .\r\nمسأله 725 - كسى كه نمىتواند وضو بگيرد يا غسل كند ، اگر احتمال ندهد كه عذرش به زودى بر طرف شود ، مىتواند نمازهاى قضاى خود را با تيمم بخواند ولى اگر احتمال دهد به زودى عذر او بر طرف مىشود ، خواندن نماز قضا براى او اشكال دارد .\r\nمسأله 726 - كسى كه نمىتواند وضو بگيرد يا غسل كند جايز است نمازهاى مستحبى را كه مثل نافله‌هاى شبانه روز وقت معين دارد با تيمم بخواند ، و نيز اگر احتمال دهد كه تا آخر وقت آنها عذر او بر طرف مىشود مىتواند آنها را اول وقت به اميد رسيدن به واقع بخواند پس در آخر وقت اگر عذر او بر طرف نشد صحيح است و اگر بر طرف شد دوباره بخواند و مىتواند هم تأخير بيندازد تا آخر وقت هر چه وظيفه اوست از تيمم يا وضو به آن عمل نمايد .\r\nمسأله 727 - كسى كه بايد احتياطاً غسل جبيره‌اى و تيمم نمايد مثلًا جراحتى در پشت او است ، اگر بعد از غسل و تيمم نماز بخواند و بعد از نماز حدث اصغرى از او سر بزند مثلًا بول كند ، براى نمازهاى بعد بايد بدل از غسل احتياطاً تيمم كند و وضو هم بگيرد .\r\nمسأله 728 - اگر بواسطهء نداشتن آب يا عذر ديگرى تيمم كند بعد عذر او بر طرف شود تيمم او باطل است .\r\nمسأله 729 - چيزهايى كه وضو را باطل مىكند تيمم بدل از وضو را هم باطل مىكند . و چيزهايى كه غسل را باطل مىنمايد تيمم بدل از غسل را هم باطل مىنمايد .\r\nمسأله 730 - كسىكه نمىتواند غسل كند اگر چند غسل بر او واجب باشد اگر يك تيمم به نيت بدل همه آنها بنمايد كفايت مىكند . ولى احتياط مستحب آن است كه بدل از هر يك ، يك تيمم بنمايد .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nمسأله 731 - كسى كه نمىتواند غسل كند ، اگر بخواهد عملى را كه براى آن غسل واجب است انجام دهد ، بايد بدل از غسل تيمم نمايد و اگر نتواند وضو بگيرد و بخواهد عملى را كه براى آن وضو واجب است انجام دهد ، بايد بدل از وضو تيمم نمايد .\r\nمسأله 732 - اگر بدل از غسل جنابت تيمم كند ، لازم نيست براى نماز وضو بگيرد ولى اگر بدل از غسلهاى ديگر تيمم كند ، بايد وضو بگيرد و اگر نتواند وضو بگيرد بايد تيمم ديگرى هم بدل از وضو بنمايد .\r\nمسأله 733 - اگر بدل از غسل تيمم كند و بعد كارى كه وضو را باطل مىكند براى او پيش آيد چنانچه براى نمازهاى بعد نتواند غسل كند ، بايد وضو بگيرد و بنابر احتياط واجب بدل از غسل تيمم نمايد و اگر نمىتواند وضو بگيرد ، بايد دو تيمم كند : يكى بدل از غسل و ديگرى بدل از وضو ولى اگر تيمم او بدل از غسل جنابت باشد ، چنانچه يك تيمم نمايد ، به قصد اينكه آنچه تكليف اوست انجام داده باشد ، كافى است .\r\nمسأله 734 - كسى كه بايد براى انجام عملى مثلًا براى خواندن نماز ، بدل از وضو و بدل از غسل تيمم كند ، احتياط واجب آن است كه تيمم سومى هم به قصد اينكه بتواند آن عمل را انجام دهد بنمايد ولى اگر در تيمم اول ، نيت بدل از وضو يا نيت بدل از غسل نمايد و تيمم دوم را به قصد اينكه وظيفه خود را انجام داده باشد بجا آورد ، تيمم سوم لازم نيست .\r\nمسأله 735 - كسى كه وظيفه‌اش تيمم است اگر براى كارى تيمم كند ، تا تيمم و عذر او باقى است كارهايى را كه بايد با وضو يا غسل انجام داد ، مىتواند بجا آورد ولى اگر عذرش تنگى وقت بوده ، يا با داشتن آب براى نماز ميت يا خوابيدن ، تيمم كرده ، فقط كارى را كه براى آن تيمم نموده ، مىتواند انجام دهد .\r\nمسأله 736 - در چند مورد مستحب است نمازهايى را كه انسان با تيمم خوانده دوباره بخواند :\r\nاول - آنكه از استعمال آب ترس داشته و عمداً خود را جنب كرده و با تيمم نماز خوانده است .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nدوم - آنكه مىدانسته يا گمان داشته كه آب پيدا نمىكند و عمداً خود را جنب كرده و با تيمم نماز خوانده است .\r\nسوم - آنكه تا آخر وقت ، عمداً در جستجوى آب نرود و با تيمم نماز بخواند و بعد بفهمد كه اگر جستجو مىكرد آب پيدا مىشد .\r\nچهارم - آنكه عمداً نماز را تأخير انداخته و در آخر وقت با تيمم نماز خوانده است .\r\nپنجم - آنكه مىدانسته يا گمان داشته كه آب پيدا نمىشود و آبى را كه داشته ريخته است .\r\nششم - آنكه از ترس مزاحمت جمعيت و نرسيدن به نماز جماعت نماز جمعه را با تيمم خوانده است .\r\n\r\nنماز\r\nنماز يكى از مهمترين اعمال دينى است كه اگر قبول درگاه خداوند عالم شود ، عبادتهاى ديگر هم قبول مىشود و اگر پذيرفته نشود اعمال ديگر هم قبول نمىشود و همانطور كه اگر انسان شبانه روزى پنج نوبت در نهر آبى شستشو كند چرك در بدنش نمىماند ، نمازهاى پنجگانه انسان را از گناه پاك مىكند و سزاوار است كه انسان نماز را در اول وقت بخواند و كسى كه نماز را پست و سبك شمارد مانند كسى است كه نماز نمىخواند ، پيغمبر اكرم صلى الله عليه و آله و سلم فرموده‌اند : ( كسى كه به نماز اهميت ندهد و آن را سبك شمارد سزاوار عذاب آخرت است ) . روزى حضرت در مسجد تشريف داشتند ، مردى وارد و مشغول نماز شد و ركوع و سجودش را كاملًا بجا نياورد ، حضرت فرمودند : ( اگر اين مرد در حالى كه نمازش اينطور است از دنيا برود ، به دين من از دنيا نرفته است ) پس انسان بايد مواظب باشد كه به عجله و شتاب‌زدگى نماز نخواند و در حال نماز به ياد خدا و با خضوع و خشوع و وقار باشد و متوجه باشد كه با چه كسى سخن مىگويد و خود را در مقابل عظمت و بزرگى خداوند عالم بسيار پست و ناچيز ببيند و اگر انسان در موقع نماز كاملًا به\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nاين مطلب توجه كند ، از خود بىخبر مىشود ، چنان كه در حال نماز تير را از پاى مبارك اميرالمؤمنين عليه السلام بيرون كشيدند و آن حضرت متوجه نشدند و نيز بايد نمازگزار توبه و استغفار نمايد و گناهانى كه مانع قبول شدن نماز است ، مانند حسد ، كبر ، غيبت ، خوردن حرام ، آشاميدن مسكرات ، و ندادن خمس و زكات بلكه هر معصيتى را ترك كند و همچنين سزاوار است كارهايى كه ثواب نماز را كم مىكند بجا نياورد مثلًا در حال خواب آلودگى و خوددارى از بول به نماز نايستد و در موقع نماز به آسمان نگاه نكند و نيز كارهايى كه ثواب نماز را زياد مىكند بجا آورد ، مثلًا انگشترى عقيق به دست كند و لباس پاكيزه بپوشد و شانه و مسواك كند و خود را خوشبو نمايد .\r\n\r\nنمازهاى واجب\r\nنمازهاى واجب شش است :\r\nاول - نماز يوميه . دوم - نماز آيات . سوم - نماز ميت . چهارم - نماز طواف واجب خانه كعبه . پنجم - نماز قضاى پدر و مادر كه بر پسر بزرگتر واجب است . ششم - نمازى كه به واسطه اجاره و نذر و قسم و عهد واجب مىشود .\r\n\r\nنماز واجب يوميه\r\nنمازهاى واجب يوميه پنج است : ظهر و عصر هر كدام چهار ركعت ، مغرب سه ركعت ، عشا چهار ركعت ، صبح دو ركعت .\r\nمسأله 737 - در سفر بايد نمازهاى چهار ركعتى را با شرايطى كه گفته مىشود دو ركعت خواند .\r\n\r\nوقت نماز ظهر و عصر\r\nمسأله 738 - اگر چوب يا چيزى مانند آن را ، راست در زمين هموار فرو برند صبح كه خورشيد بيرون مىآيد سايه آن به طرف مغرب مىافتد و هر چه آفتاب بالا مىآيد اين سايه كم مىشود و در شهرهاى ما در اول ظهر شرعى ( ظهر شرعى در بعضى از مواقع\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nسال ، چند دقيقه پيش از ساعت دوازده به ساعت ظهر كوك و گاهى چند دقيقه بعد از ساعت دوازده است ) به آخرين درجه كمى مىرسد و ظهر كه گذشت ، سايه آن به طرف مشرق برمىگردد و هر چه خورشيد رو به مغرب مىرود ، سايه زيادتر مىشود بنابراين وقتى سايه به آخرين درجه كمى رسيد و دو مرتبه رو به زياد شدن گذاشت معلوم مىشود ظهر شرعى شده است ولى در بعضى شهرها مثل مكه كه گاهى موقع ظهر سايه به كلى از بين مىرود ، بعد از آنكه سايه دوباره پيدا شد ، معلوم مىشود ظهر شده است .\r\nمسأله 739 - چوب يا چيز ديگرى را كه براى معين كردن ظهر به زمين فرو مىبرند شاخص گويند .\r\nمسأله 740 - نماز ظهر و عصر هر كدام وقت مخصوص و مشتركى دارند : وقت مخصوص نماز ظهر از اول ظهر است تا وقتى كه از ظهر به اندازهء خواندن نماز ظهر بگذرد ، كه اگر كسى سهواً تمام نماز عصر را در اين وقت بخواند ، نمازش باطل است و وقت مخصوص نماز عصر موقعى است كه به اندازهء خواندن نماز عصر ، وقت به مغرب مانده باشد ، كه اگر كسى تا اين موقع نماز ظهر را نخواند ، نماز ظهر او قضا شده و بايد نماز عصر را بخواند ، و ما بين وقت مخصوص نماز ظهر و وقت مخصوص نماز عصر ، وقت مشترك نماز ظهر و نماز عصر است ، كه اگر كسى در اين وقت اشتباهاً تمام نماز عصر را پيش از نماز ظهر بخواند ، نمازش صحيح است و بايد نماز ظهر را بعد از آن بجا آورد .\r\nمسأله 741 - اگر پيش از خواندن نماز ظهر ، سهواً مشغول نماز عصر شود و در بين نماز بفهمد اشتباه كرده است ، چنانچه در وقت مشترك باشد ، بايد نيت را به نماز ظهر برگرداند يعنى نيت كند كه آنچه تا حال خوانده‌ام و آنچه را مشغولم و آنچه بعد مىخوانم همه نماز ظهر باشد و بعد از آنكه نماز را تمام كرد نماز عصر را بخواند و اگر در وقت مخصوص به ظهر باشد ، نمازش باطل است و بايد از اول ظهر را شروع نمايد ولى بنابر احتياط مستحب بهتر است نيت را به نماز ظهر برگرداند و نماز را تمام كند بعد هر دو نماز را به ترتيب بجا آورد .\r\nمسأله 742 - در زمان حضور امام عليه السلام واجب است ، انسان در روز جمعه به جاى نماز ظهر دو ركعت نماز جمعه بخواند ، ولى در زمان غيبت ، خواندن نماز جمعه به اميد رسيدن\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nبه واقع و ثواب احتمالى آن اشكال ندارد و اگر نماز جمعه را به اين قصد خواند بايد نماز ظهر را هم بخواند و نماز جمعه كفايت از ظهر نمىكند .\r\nمسأله 743 - وقت نماز جمعه از اول ظهر است تا وقتى كه سايهء شاخص به اندازهء خود شاخص شود .\r\n\r\nوقت نماز مغرب و عشا\r\nمسأله 744 - مغرب موقعى است كه سرخى طرف مشرق ، كه بعد از غروب آفتاب پيدا مىشود از بالاى سر انسان بگذرد .\r\nمسأله 745 - نماز مغرب و عشا هر كدام وقت مخصوص و مشتركى دارند : وقت مخصوص نماز مغرب از اول مغرب است ، تا وقتى كه از مغرب به اندازه خواندن سه ركعت نماز بگذرد ، كه اگر كسى مثلًا مسافر باشد و تمام نماز عشا را سهواً در اين وقت بخواند نمازش باطل است . و وقت مخصوص نماز عشا موقعى است كه به اندازهء خواندن نماز عشا به نصف شب باقى مانده باشد كه اگر كسى تا اين موقع نماز مغرب را نخواند بايد اول نماز عشا و بعد از آن نماز مغرب را بخواند و بين وقت مخصوص نماز مغرب و وقت مخصوص نماز عشا وقت مشترك نماز مغرب و عشا است ، كه اگر كسى در اين وقت اشتباها نماز عشا را پيش از نماز مغرب بخواند و بعد از نماز ملتفت شود ، نمازش صحيح است و بايد نماز مغرب را بعد از آن بجا آورد .\r\nمسأله 746 - وقت مخصوص و مشترك كه معنى آن در مسأله پيش گفته شد ، براى اشخاص فرق مىكند ، مثلًا اگر به اندازه خواندن دو ركعت نماز از اول ظهر بگذرد ، وقت مخصوص نماز ظهر كسى كه مسافر است تمام شده و داخل وقت مشترك مىشود و براى كسى كه مسافر نيست ، بايد به اندازه خواندن چهار ركعت نماز بگذرد .\r\nمسأله 747 - اگر پيش از خواندن نماز مغرب ، سهواً مشغول نماز عشا شود و در بين نماز بفهمد كه اشتباه كرده چنانچه تمام آنچه را خوانده يا مقدارى از آن را در وقت مشترك خوانده و به ركوع ركعت چهارم نرفته است بايد نيت را به نماز مغرب برگرداند و نماز را تمام كند و بعد نماز عشا را بخواند و اگر به ركوع ركعت چهارم رفته بايد نماز را\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nتمام كند بعد نماز مغرب را بخواند اما اگر تمام آنچه را خوانده در وقت مخصوص نماز مغرب خوانده باشد و پيش از ركوع ركعت چهارم يادش بيايد ، نمازش باطل است و بايد نماز مغرب را از اول شروع كند و بنابر احتياط مستحب نيت را به نماز مغرب برگرداند و نماز را تمام كند و دوباره نماز مغرب و بعد از آن عشا را بخواند .\r\nمسأله 748 - آخر وقت نماز عشا نصف شب است و اين كه شب را آيا بايد از اول غروب تا اذان صبح حساب كرد يا تا اول آفتاب در آن تأمل هست بنابراين احتياط واجب آن است كه نماز عشا را از ساعت يازده‌وربع به ساعت ظهر كوك تأخير نيندازد و نماز شب را اگر مىخواند بعد از ساعت دوازده شب بخواند .\r\nمسأله 749 - اگر از روى معصيت ، يا به واسطه عذرى نماز مغرب يا نماز عشا را تا نصف شب نخواند ، بنابر احتياط واجب ، بايد تا قبل از اذان صبح ، بدون اينكه نيت ادا و قضا كند بجا آورد .\r\n\r\nوقت نماز صبح\r\nمسأله 750 - نزديك اذان صبح از طرف مشرق ، سفيده‌اى رو به بالا حركت مىكند كه آن را فجر اول گويند ، موقعى كه آن سفيده پهن شد ، فجر دوم و اول وقت نماز صبح است ، و آخر وقت نماز صبح موقعى است كه آفتاب بيرون مىآيد .\r\n\r\nاحكام وقت نماز\r\nمسأله 751 - موقعى انسان مىتواند مشغول نماز شود ، كه يقين كند وقت داخل شده است ، يا دو مرد عادل به داخل شدن وقت خبر دهند .\r\nمسأله 752 - اگر بواسطهء ابر ، يا غبار ، يا نابينايى ، و يا بودن در زندان ، نتواند در اول وقت نماز ، به داخل شدن وقت يقين كند ، چنانچه گمان داشته باشد كه وقت داخل شده ، نمىتواند وارد نماز شود و بايد نماز را تأخير بيندازد تا يقين به داخل شدن وقت براى او حاصل شود .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nمسأله 753 - اگر دو مرد عادل به داخل شدن وقت خبر دهند ، يا انسان يقين كند كه وقت نماز شده و مشغول نماز شود و در بين نماز بفهمد كه هنوز وقت داخل نشده نماز او باطل است . و همچنين است اگر بعد از نماز بفهمد كه تمام نماز را پيش از وقت خوانده است . ولى اگر در بين نماز بفهمد وقت داخل شده يا بعد از نماز بفهمد كه در بين نماز وقت داخل شده ، نماز او صحيح است .\r\nمسأله 754 - اگر انسان ملتفت نباشد كه بايد با يقين به داخل شدن وقت مشغول نماز شود ، چنانچه بعد از نماز بفهمد كه تمام نماز را در وقت خوانده ، نماز او صحيح است و اگر بفهمد تمام نماز را پيش از وقت خوانده يا نفهمد كه در وقت خوانده يا پيش از وقت نمازش باطل است . بلكه اگر بعد از نماز بفهمد كه در بين نماز وقت داخل شده است واجب است كه دوباره آن نماز را بخواند .\r\nمسأله 755 - اگر يقين كند وقت داخل شده و مشغول نماز شود و در بين نماز شك كند كه وقت داخل شده يا نه نماز او باطل است ولى اگر در بين نماز يقين داشته باشد كه وقت داخل شده ، و شك كند كه آنچه از نماز خوانده در وقت بوده يا نه نمازش صحيح است .\r\nمسأله 756 - اگر وقت نماز به قدرى تنگ است ، كه بواسطهء بجا آوردن بعضى از كارهاى مستحب نماز ، مقدارى از آن بعد از وقت خوانده مىشود بايد آن مستحب را بجا نياورد مثلًا اگر به واسطه خواندن قنوت مقدارى از نماز بعد از وقت خوانده مىشود بايد قنوت نخواند .\r\nمسأله 757 - كسى كه به اندازه خواندن يك ركعت نماز وقت دارد بايد نماز را به نيت ادا بخواند ولى نبايد عمداً نماز را تا اين وقت تأخير بيندازد .\r\nمسأله 758 - كسى كه مسافر نيست اگر تا مغرب به اندازه خواندن پنج ركعت نماز وقت دارد بايد نماز ظهر و عصر ، هر دو را بخواند و اگر كمتر وقت دارد ، بايد فقط نماز عصر را بخواند و بعداً نماز ظهر را قضا كند . و همچنين است اگر تا نصف شب به اندازه خواندن پنج ركعت نماز وقت دارد ، بايد نماز مغرب و عشا را بخواند و اگر كمتر وقت دارد بايد فقط عشا را بخواند و بعداً مغرب را قضا نمايد .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nمسأله 759 - كسى كه مسافر است اگر تا مغرب به اندازه خواندن سه ركعت نماز وقت دارد بايد نماز ظهر و عصر را بخواند و اگر كمتر وقت دارد بايد فقط عصر را بخواند و بعداً نماز ظهر را قضا كند . و اگر تا نصف شب به اندازه خواندن چهار ركعت وقت دارد ، بايد نماز مغرب و عشا را بخواند و اگر كمتر وقت دارد فقط عشا را بخواند و بعداً مغرب را قضا نمايد و چنانچه بعد از خواندن عشا معلوم شود كه به مقدار يك ركعت يا بيشتر وقت به نصف شب مانده است بايد فوراً نماز مغرب را بنابر احتياط واجب به قصد آنچه بر ذمه اوست چه ادا يا قضا بجا آورد .\r\nمسأله 760 - مستحب است نماز را در اول وقت آن بخوانند و راجع به آن خيلى سفارش شده است و هر چه به اول وقت نزديكتر باشد بهتر است ، مگر آنكه تأخير آن از جهتى بهتر باشد ، مثلًا صبر كنند كه نماز را به جماعت بخوانند .\r\nمسأله 761 - هرگاه انسان عذرى دارد كه اگر بخواهد در اول وقت نماز بخواند ، ناچار است مثلًا با تيمم يا با لباس نجس نماز بخواند ، چنانچه بداند عذر او تا آخر وقت باقى است ، مىتواند در اول وقت ، نماز بخواند ولى اگر احتمال دهد كه عذر او از بين مىرود بايد صبر كند تا عذرش بر طرف شود و چنانچه عذر او بر طرف نشد در آخر وقت نماز بخواند و لازم نيست به قدرى صبر كند كه فقط بتواند كارهاى واجب نماز را انجام دهد بلكه اگر براى مستحبات نماز مانند اذان و اقامه و قنوت هم وقت دارد ، مىتواند تيمم كند و نماز را با آن مستحبات بجا آورد .\r\nمسأله 762 - كسى كه مسائل نماز و شكيات و سهويات را نمىداند و احتمال مىدهد كه يكى از اينها در نماز پيش آيد بايد براى ياد گرفتن اينها نماز را از اول وقت تأخير بيندازد ولى اگر اطمينان دارد كه نماز را به طور صحيح تمام مىكند ، مىتواند در اول وقت مشغول نماز شود ، پس اگر در نماز مسأله‌اى كه حكم آن را نمىداند پيش آيد ، جايز است به يكى از دو طرفى كه احتمال مىدهد عمل نمايد و نماز را تمام كند . ولى بعد از نماز بايد مسأله را بپرسد كه اگر نمازش باطل بوده دوباره بخواند ولى اگر صحيح بوده احتياط مستحب آن است كه دوباره بخواند .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nمسأله 763 - اگر وقت نماز وسعت دارد و طلبكار هم طلب خود را مطالبه مىكند ، در صورتى كه ممكن است بايد اول قرض خود را بدهد ، بعد نماز بخواند و همچنين است اگر كار واجب ديگرى كه بايد فوراً آن را بجا آورد پيشامد كند مثلًا ببيند مسجد نجس است كه بايد اول مسجد را تطهير كند ، بعد نماز بخواند و چنانچه اول نماز بخواند ، معصيت كرده ولى نماز او صحيح است .\r\n\r\nنمازهايى كه بايد به ترتيب خوانده شود\r\nمسأله 764 - انسان بايد نماز عصر را بعد از نماز ظهر و نماز عشا را بعد از نماز مغرب بخواند و اگر عمداً نماز عصر را پيش از نماز ظهر و نماز عشا را پيش از نماز مغرب بخواند باطل است .\r\nمسأله 765 - اگر به نيت نماز ظهر مشغول نماز شود و در بين نماز يادش بيايد كه نماز ظهر را خوانده است ، نمىتواند نيت را به نماز عصر برگرداند بلكه بايد نماز را بشكند و نماز عصر را بخواند و همين طور است در نماز مغرب و عشا .\r\nمسأله 766 - اگر در بين نماز عصر يقين كند كه نماز ظهر را نخوانده است و نيت را به نماز ظهر برگرداند ، چنانچه يادش بيايد كه نماز ظهر را خوانده ، اگر فقط نيت را برگردانده و بدون اينكه كارى انجام دهد يادش آمده ، و يا اينكه كار مختصرى كه موالات كارهاى نماز را به هم نمىزند انجام داده ، نيت را به نماز عصر برگرداند و نماز را از آنجايى كه نيت را به ظهر برگردانده به نيت عصر ادامه دهد ، صحيح است ، ولى اگر بعد از برگرداندن نيت نماز به ظهر ، كارهايى از نماز را كه موالات را به هم مىزند انجام داده مثل اينكه قنوت طولانى خوانده كه مدتى در اين وسط به نيت نماز ظهر بوده ، بنابر احتياط واجب بايد نيت را به نماز عصر برگرداند و بعد از تمام كردن نماز دوباره نماز عصر را بخواند .\r\nمسأله 767 - اگر در بين نماز عصر شك كند كه نماز ظهر را خوانده يا نه بايد نيت را به نماز ظهر برگرداند . ولى اگر وقت به قدرى كم است كه بعد از تمام شدن نماز ، مغرب مىشود بايد به نيت نماز عصر ، نماز را تمام كند .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nمسأله 768 - اگر در نماز عشا پيش از ركوع ركعت چهارم شك كند كه نماز مغرب را خوانده يا نه ، چنانچه وقت به قدرى كم است كه بعد از تمام شدن نماز نصف شب مىشود بايد به نيت عشا نماز را تمام كند و اگر بيشتر وقت دارد بايد نيت را به نماز مغرب برگرداند و نماز را سه ركعتى تمام كند بعد نماز عشا را بخواند .\r\nمسأله 769 - اگر در نماز عشا بعد از رسيدن به ركوع ركعت چهارم ، شك كند كه نماز مغرب را خوانده يا نه ، بايد نماز را تمام كند ، بعد نماز مغرب را بخواند .\r\nمسأله 770 - اگر انسان نمازى را كه خوانده احتياطاً دوباره بخواند و در بين نماز يادش بيايد ، نمازى را كه بايد پيش از آن بخواند نخوانده است نمىتواند نيت را به آن نماز برگرداند مثلًا موقعى كه نماز عصر را احتياطاً مىخواند ، اگر يادش بيايد نماز ظهر را نخوانده است ، نمىتواند نيت را به نماز ظهر برگرداند .\r\nمسأله 771 - برگرداندن نيت از نماز قضا به ادا و از نماز مستحب به نماز واجب جايز نيست .\r\nمسأله 772 - اگر وقت نماز ادا وسعت داشته باشد ، انسان مىتواند در بين نماز نيت را به نماز قضا برگرداند ، ولى بايد برگرداندن نيت ، به نماز قضا ممكن باشد مثلًا اگر مشغول نماز ظهر است ، در صورتى مىتواند نيت را به قضاى صبح برگرداند كه داخل ركعت سوم نشده باشد .\r\n\r\nنمازهاى مستحب\r\nمسأله 773 - نمازهاى مستحبى زياد است و آنها را نافله گويند و بين نمازهاى مستحبى به خواندن نافله‌هاى شبانه روز ، بيشتر سفارش شده و آنها در غير روز جمعه سىوچهار ركعتند كه هشت ركعت آن نافله ظهر و هشت ركعت آن نافله عصر و چهار ركعت نافله مغرب و دو ركعت نافله عشا و يازده ركعت نافله شب و دو ركعت نافله صبح مىباشد و چون دو ركعت نافله عشا را بنابر احتياط واجب بايد نشسته خواند يك ركعت حساب مىشود ، ولى در روز جمعه بر شانزده ركعت نافله ظهر و عصر ، چهار ركعت اضافه مىشود .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nمسأله 774 - از يازده ركعت نافله شب ، هشت ركعت را بايد به نيت نافله شب و دو ركعت را به نيت نماز شفع و يك ركعت آن ، به نيت نماز وتر خوانده شود و دستور كامل نماز شب در كتاب‌هاى دعا گفته شده است .\r\nمسأله 775 - نمازهاى نافله را مىشود نشسته خواند ولى بهتر است دو ركعت نماز نافله نشسته را يك ركعت حساب كنند مثلًا كسى كه مىخواهد نافله ظهر را كه هشت ركعت است نشسته بخواند بهتر است شانزده ركعت بخواند و اگر مىخواهد نماز وتر را نشسته بخواند دو نماز يك ركعتى نشسته بخواند .\r\nمسأله 776 - نافله ظهر و عصر و عشا را در سفر نبايد خواند .\r\nمسأله 777 - نافله نماز ظهر پيش از نماز ظهر خوانده مىشود و وقت آن از اول ظهر است تا موقعى كه آن مقدار از سايه شاخص كه بعد از ظهر پيدا مىشود به اندازه دو هفتم آن شود مثلًا اگر درازاى شاخص هفت وجب باشد هر وقت مقدار سايه‌اى كه بعد از ظهر پيدا مىشود به دو وجب رسيد ، آخر وقت نافله ظهر است .\r\nمسأله 778 - نافله عصر پيش از نماز عصر خوانده مىشود و وقت آن تا موقعى است كه آن مقدار از سايه شاخص كه بعد از ظهر پيدا مىشود به چهار هفتم آن برسد و چنانچه بخواهد نافله ظهر يا نافله عصر را بعد از وقت آنها بخواند بايد نافله ظهر را بعد از نماز ظهر و نافله عصر را بعد از نماز عصر بخواند و بنابر احتياط واجب نيت ادا و قضا نكند .\r\nمسأله 779 - وقت نافله مغرب بعد از نماز مغرب است تا وقتى كه سرخى طرف مغرب كه بعد از غروب كردن آفتاب در آسمان پيدا مىشود از بين برود .\r\nمسأله 780 - وقت نافله عشا بعد از تمام شدن نماز عشا تا نصف شب است و بهتر است بعد از نماز عشا بلافاصله خوانده شود .\r\nمسأله 781 - نافله صبح پيش از نماز صبح خوانده مىشود و وقت آن بعد از فجر اول است تا وقتى كه سرخى طرف مشرق پيدا شود و نشانه فجر اول در وقت نماز صبح گفته شد و ممكن است نافله صبح را بعد از نماز شب بلافاصله بخوانند .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nمسأله 782 - وقت نافله شب از نصف شب است تا اذان صبح و بهتر است نزديك اذان صبح خوانده شود .\r\nمسأله 783 - مسافر و كسى كه براى او سخت است كه نافله شب را بعد از نصف شب بخواند مىتواند آن را در اول شب بجا آورد .\r\n\r\nنماز غفيله\r\nمسأله 784 - يكى از نمازهاى مستحبى نماز غفيله است كه در بين نماز مغرب و عشا خوانده مىشود و وقت آن تا آخر وقت نماز مغرب و پيش از نماز عشا است كه در اين وقت اگر به اميد رسيدن به واقع و ثواب بخوانند صحيح است ولى بهتر است كه پيش از آنكه سرخى طرف مغرب از بين برود بجا آورند و كيفيت آن چنان است كه بايد در ركعت اول آن بعد از حمد به جاى سوره اين آيه را بخوانند : (   وَ ذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْهِ فَنادى فِي الظُّلُماتِ أَنْ لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ فَاسْتَجَبْنا لَهُ وَ نَجَّيْناهُ مِنَ الْغَمِّ وَ كَذلِكَ نُنْجِي الْمُؤْمِنِينَ )   و در ركعت دوم بعد از حمد به جاى سوره اين آيه را بخوانند :  ( وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ وَ يَعْلَمُ ما فِي الْبَرِّ وَ الْبَحْرِ وَ ما تَسْقُطُ مِنْ وَرَقَةٍ إِلَّا يَعْلَمُها وَ لا حَبَّةٍ فِي ظُلُماتِ الْأَرْضِ وَ لا رَطْبٍ وَ لا يابِسٍ إِلَّا فِي كِتابٍ مُبِينٍ )  و در قنوت آن بگويند : ( اللّهُمَّ انّي اسْئَلُكَ بِمَفاتِحِ الغَيْبِ الَّتي لا يَعْلَمُها الّا أَنتَ أَنْ تُصَّلِيَ عَلي مُحَمَّدٍ وَ آلِ مُحَمَّدٍ وَ انْ تَفْعَلَ بِي كَذا وَ كَذا ) و به جاى كلمه كذا و كذا حاجت خود را بگويند و بعد بگويند : ( اللّهُمَّ انْتَ وَلِيُّ نِعْمَتِي وَ الْقادِرُ عَلي طَلِبَتِي تَعْلَمُ حاجَتِي فَأَسْئَلُكَ بِحَقّ مُحَمَّدٍ وَ آلِ مُحَمَّدٍ عَلَيْهِ وَ عَلَيْهِمُ السَّلامُ لَمّا قَضَيْتَها لِي ) و اين كيفيت را نيز به اميد رسيدن به واقع و ثواب بجا آورند نه به قصد ورود . و نيز نماز غفيله را مىشود بدون خواندن دو آيه مخصوصه به اميد رسيدن به واقع و ثواب بجا آورند و بهتر است قصد عنوان خاص غفيله نكنند بلكه در حال نيت ، چنين نيت كنند كه دو ركعت نمازى كه در اين وقت مستحب است بجا مىآوريم به هر عنوانى كه باشد .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n\r\nاحكام قبله\r\nمسأله 785 - خانه كعبه كه در مكه معظمه مىباشد قبله است ، و بايد روبروى آن نماز خواند ولى كسى كه دور است ، اگر طورى بايستد كه بگويند رو به قبله نماز مىخواند كافى است و همچنين است كارهاى ديگرى كه مانند سر بريدن حيوانات بايد رو به قبله انجام گيرد .\r\nمسأله 786 - كسى كه نماز واجب را ايستاده مىخواند بايد صورت و سينه و شكم و جلوى پاهاى او رو به قبله باشد و احتياط مستحب آن است كه انگشتان پاى او و جلوى ساق پاى او نيز رو به قبله باشد .\r\nمسأله 787 - كسى كه بايد نشسته نماز بخواند ، اگر نمىتواند به طور معمول بنشيند و در موقع نشستن ، كف پاها را بر زمين مىگذارد بايد در موقع نماز صورت و سينه و شكم او رو به قبله باشد ولى ساق پا لازم نيست رو به قبله باشد اگر چه احتياط مستحب آن است كه ساق پا هم رو به قبله باشد .\r\nمسأله 788 - كسى كه نمىتواند نشسته نماز بخواند ، بايد در حال نماز به پهلوى راست طورى بخوابد كه جلوى بدن او رو به قبله باشد و اگر ممكن نيست بايد به پهلوى چپ طورى بخوابد كه جلوى بدن او رو به قبله باشد و اگر اين را هم نمىتواند بايد به پشت بخوابد به طورى كه كف پاهاى او رو به قبله باشد .\r\nمسأله 789 - نماز احتياط و سجده و تشهد فراموش شده را بايد رو به قبله بجا آورد و سجده سهو را نيز بنابر احتياط واجب بايد رو به قبله بجا آورد .\r\nمسأله 790 - نماز مستحبى را مىشود در حال راه رفتن و سوارى خواند و اگر انسان در اين دو حال ، نماز مستحبى بخواند ، لازم نيست رو به قبله باشد .\r\nمسأله 791 - كسى كه مىخواهد نماز بخواند ، بايد براى پيدا كردن قبله كوشش نمايد ، تا يقين كند كه قبله كدام طرف است و اگر نتواند يقين پيدا كند بايد به گمانى كه از محراب مسجد مسلمانان يا قبرهاى آنان يا از راه‌هاى ديگر پيدا مىشود عمل نمايد\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nحتى از گفته فاسق يا كافرى كه به واسطه قواعد علمى قبله را مىشناسد گمان به قبله پيدا كند كافى است .\r\nمسأله 792 - كسى كه گمان به قبله دارد ، اگر بتواند گمان قوىترى پيدا كند نمىتواند به گمان خود عمل نمايد ، مثلًا اگر ميهمان از گفته صاحب خانه گمان به قبله پيدا كند ولى بتواند از راه ديگر گمان قوىترى پيدا كند نبايد به حرف او عمل نمايد مگر در صورتى كه بدست آوردن گمان قوىتر مشقت زياد داشته باشد يعنى حرجى باشد ، كه در اين صورت لازم نيست دنبال آن برود .\r\nمسأله 793 - اگر براى پيدا كردن قبله وسيله‌اى ندارد ، يا با اينكه كوشش كرده ، گمانش به طرفى نمىرود ، چنانچه وقت نماز وسعت دارد ، بايد چهار نماز به چهار طرف بخواند و اگر به اندازهء چهار نماز وقت ندارد بايد به اندازه‌اى كه وقت دارد نماز بخواند مثلًا اگر فقط به اندازهء يك نماز وقت دارد ، بايد يك نماز به هر طرفى كه مىخواهد بخواند و بنابر احتياط واجب بعد از وقت هم در بقيه اطراف قضاى نماز را بجا آورد . و بايد نمازها را طورى بخواند كه يقين كند يكى از آنها رو به قبله بوده يا اگر از قبله كج بوده ، به طرف دست راست و دست چپ قبله نرسيده است .\r\nمسأله 794 - اگر يقين يا گمان كند كه قبله در يكى از دو طرف است بايد به هر دو طرف نماز بخواند ولى احتياط مستحب آن است كه در صورت گمان ، به چهار طرف نماز بخواند .\r\nمسأله 795 - كسى كه بايد به چند طرف نماز بخواند ، اگر بخواهد دو نماز بخواند كه مثل نماز ظهر و عصر بايد يكى بعد از ديگرى خوانده شود ، احتياط مستحب آن است كه نماز اول را به هر چند طرف كه واجب است بخواند بعد نماز دوم را شروع كند و مىتواند هم در هر طرف دو نماز را پشت سر هم بخواند .\r\nمسأله 796 - كسى كه يقين به قبله ندارد ، اگر بخواهد غير نماز ، كارى كند كه بايد رو به قبله انجام داد ، مثلًا بخواهد سر حيوانى را ببرد بايد به گمان عمل نمايد و اگر گمان ممكن نيست به هر طرف كه انجام دهد صحيح است و اگر قرعه بزند و به هر طرف كه قرعه به نام آن در آمد انجام دهد بهتر است .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n\r\nپوشاندن بدن در نماز\r\nمسأله 797 - مرد بايد در حال نماز اگر چه كسى او را نمىبيند ، عورتين خود را بپوشاند و بهتر است از ناف تا زانو را هم بپوشاند .\r\nمسأله 798 - زن بايد در موقع نماز تمام بدن حتى سر و موى خود را بپوشاند و احتياط واجب آن است كه كف پا را هم بپوشاند ولى پوشاندن صورت به مقدارى كه در وضو شسته مىشود و دستها تا مچ و روى پاها تا مچ پا لازم نيست . اما براى آنكه يقين كند كه مقدار واجب را پوشانده است بايد مقدارى از اطراف صورت و قدرى پايين‌تر از مچ را هم بپوشاند .\r\nمسأله 799 - موقعى كه انسان قضاى سجدهء فراموش شده يا تشهد فراموش شده را بجا مىآورد بايد خود را مثل موقع نماز بپوشاند ، بلكه بنابر احتياط واجب در موقع سجده سهو هم ، بايد خود را مثل موقع نماز بپوشاند .\r\nمسأله 800 - اگر انسان عمداً يا از روى ندانستن مسأله در نماز عورتش را نپوشاند ، نمازش باطل است مگر آنكه در ياد گرفتن مسأله كوتاهى نكرده باشد كه او را جاهل قاصر گويند كه در اين صورت نمازش صحيح است .\r\nمسأله 801 - اگر در بين نماز بفهمد كه عورتش پيدا است ، بايد آن را بپوشاند و احتياط واجب آن است كه نماز را تمام كند و دوباره بخواند ، ولى اگر بعد از نماز بفهمد كه عورت او پيدا بوده نمازش صحيح است .\r\nمسأله 802 - اگر در حال ايستاده لباسش عورت او را مىپوشاند ولى ممكن است در حال ديگر مثلًا در حال ركوع يا سجود نپوشاند اگر طورى است كه مىتواند قبل از ركوع و يا سجود و يا غير اينها عورت خود را قبل از اين كه پيدا شود با پارچه يا دست و يا غير آن بپوشاند و اين كار را انجام دهد نمازش صحيح است ، ولى اگر عورت او پيدا شود بعد آن را بپوشاند نماز او صحيح نيست و احتياط مستحب آن است كه اصلًا با آن لباس نماز نخواند .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nمسأله 803 - انسان مىتواند در نماز خود را به علف و برگ درختان بپوشاند ولى احتياط مستحب آن است كه موقعى خود را با اينها بپوشاند كه چيز ديگرى نداشته باشد .\r\nمسأله 804 - انسان در حال ناچارى مىتواند در نماز خود را با گل بپوشاند .\r\nمسأله 805 - اگر چيزى ندارد كه در نماز خود را با آن بپوشاند چنانچه احتمال دهد كه پيدا مىكند هم مىتواند در اول وقت به آنچه وظيفه اوست به اميد رسيدن به واقع عمل نمايد و اگر عذر او تا آخر وقت باقى بماند نماز او صحيح است و اگر تا آخر وقت عذرش بر طرف شد ، بايد نمازش را دوباره بخواند .\r\nمسأله 806 - كسى كه مىخواهد نماز بخواند ، اگر براى پوشاندن خود حتى برگ درخت و علف و گل و لجن نداشته باشد و آب گل آلود يا چاله‌اى هم كه در آن بايستد پيدا نكند و احتمال ندهد كه تا آخر وقت چيزى پيدا كند كه خود را با آن بپوشاند ، در صورتى كه احتمال دهد نامحرم او را مىبيند ، بايد نشسته نماز بخواند و براى ركوع و سجود به قدرى خم شود كه عورت او پيدا نشود و براى سجود كمى بيشتر از ركوع خم شود و مهر را بالا بياورد و پيشانى را بر آن بگذارد و اگر اطمينان دارد كه نامحرم او را نمىبيند اگر يك نماز ايستاده بخواند و براى ركوع و سجود اشاره كند و عورت را با دست بپوشاند نماز او صحيح است ولى احتياط مستحب آن است كه نماز ديگرى هم بخواند و ركوع و سجود كامل در آن بجا آورد و در هر صورت واجب است عورت خود را با دست بپوشاند .\r\n\r\nشرايط لباس نمازگزار\r\nمسأله 807 - لباس نمازگزار شش شرط دارد : اول - آنكه پاك باشد . دوم - آنكه مباح باشد . سوم - آنكه از اجزاء مردار نباشد . چهارم - آنكه از حيوان حرام‌گوشت نباشد . پنجم و ششم - آنكه اگر نمازگزار مرد است ، لباس او ابريشم خالص و طلا باف نباشد و تفصيل اينها در مسائل آينده گفته مىشود .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nشرط اول :\r\nمسأله 808 - لباس نماز گزار بايد پاك باشد و اگر كسى عمداً با بدن يا لباس نجس نماز بخواند ، نمازش باطل است .\r\nمسأله 809 - كسى كه نمىداند با بدن و لباس نجس نماز باطل است ، اگر با بدن و لباس نجس نماز بخواند نمازش باطل است ، ولى بايد دانست كه بودن نجاست در باطن بدن مثل داخل دهان و بينى نماز را باطل نمىكند .\r\nمسأله 810 - اگر به واسطه ندانستن مسأله چيز نجسى را نداند نجس است و با آن نماز بخواند نمازش باطل است مثلًا بنابر قول كسى كه عرق جنب از حرام را نجس مىداند اگر مقلد او نداند كه عرق جنب از حرام نجس است و با آن نماز بخواند نماز او باطل است و همچنين است اگر نداند كه عرق جنب از حرام مانع صحت نماز است و با آن نماز بخواند نماز او باطل است اگر چه نجس هم نباشد و گذشت در باب نجاسات كه عرق جنب از حرام نجس نيست .\r\nمسأله 811 - اگر نداند كه بدن يا لباسش نجس است و بعد از نماز بفهمد نجس بوده نماز او صحيح است ولى احتياط مستحب آن است كه اگر وقت دارد ، دوباره آن نماز را بخواند .\r\nمسأله 812 - اگر فراموش كند كه بدن يا لباسش نجس است و در بين نماز يا بعد از آن يادش بيايد ، بايد نماز را دوباره بخواند و اگر وقت گذشته قضا نمايد .\r\nمسأله 813 - كسى كه در وسعت وقت مشغول نماز است ، اگر در بين نماز ، بدن يا لباس او نجس شود و پيش از آنكه چيزى از نماز را با نجاست بخواند ملتفت شود كه نجس شده ، يا بفهمد بدن يا لباس او نجس است و شك كند كه همان وقت نجس شده يا از پيش نجس بوده ، در صورتى كه آب كشيدن بدن يا لباس يا عوض كردن لباس يا بيرون آوردن آن ، نماز را به هم نمىزند ، بايد در بين نماز بدن يا لباس را آب بكشد ، يا لباس را عوض نمايد ، يا اگر چيز ديگرى عورت او را پوشانده لباس را بيرون آورد ولى چنانچه طورى باشد كه اگر بدن يا لباس را آب بكشد يا لباس را عوض كند يا بيرون آورد ،\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nنماز به هم مىخورد و اگر لباس را بيرون آورد برهنه مىماند ، بايد نماز را بشكند و با بدن و لباس پاك نماز بخواند .\r\nمسأله 814 - كسى كه در تنگى وقت مشغول نماز است ، اگر در بين نماز لباس او نجس شود و پيش از آنكه چيزى از نماز را با نجاست بخواند بفهمد كه نجس شده يا بفهمد كه لباس او نجس است و شك كند كه همان وقت نجس شده يا از پيش نجس بوده ، در صورتى كه آب كشيدن يا عوض كردن يا بيرون آوردن لباس نماز را به هم نمىزند و مىتواند لباس را بيرون آورد بايد لباس را آب بكشد يا عوض كند يا اگر چيز ديگرى عورت او را پوشانده لباس را بيرون آورد و نماز را تمام كند اما اگر چيز ديگرى عورت او را نپوشانده و لباس را هم نمىتواند آب بكشد يا عوض كند ، لازم نيست لباس را بيرون آورد و به دستورى كه براى برهنگان گفته شده عمل نمايد بلكه مىتواند در همان لباس نماز بخواند ولى احتياط مستحب آن است كه نماز را دوباره بعد از بيرون آوردن لباس به دستورى كه براى برهنگان گفته شده بجا آورد و فرقى نيست بين موردى كه بواسطهء سرما و مانند آن نمىتواند لباس را بيرون بياورد و يا اگر بيرون بياورد و يا بخواهد آب بكشد نماز به هم مىخورد ، و بين موردى كه اينطور نباشد ، يعنى حال اضطرار و اختيار فرق نمىكند .\r\nمسأله 815 - كسى كه در تنگى وقت مشغول نماز است اگر در بين نماز بدن او نجس شود و پيش از آنكه چيزى از نماز را با نجاست بخواند ، ملتفت شود كه نجس شده ، يا بفهمد بدن او نجس است و شك كند كه همان وقت نجس شده يا از پيش نجس بوده ، در صورتى كه آب كشيدن بدن نماز را به هم نمىزند ، بايد آب بكشد و اگر نماز را به هم مىزند ، بايد با همان حال نماز را تمام كند و نماز او صحيح است .\r\nمسأله 816 - كسى كه در پاك بودن بدن يا لباس خود شك دارد چنانچه نماز بخواند و بعد از نماز بفهمد كه بدن يا لباسش نجس بوده نماز او صحيح است .\r\nمسأله 817 - اگر لباس را آب بكشد و يقين كند كه پاك شده است و با آن نماز بخواند و بعد از نماز بفهمد پاك نشده ، نمازش صحيح است و اعاده و قضا ندارد .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nمسأله 818 - اگر خونى در بدن يا لباس خود ببيند و يقين كند كه از خونهاى نجس نيست ، مثلًا يقين كند كه خون پشه است چنانچه بعد از نماز بفهمد از خونهايى بوده كه نمىشود با آن نماز خواند ، نماز او صحيح است .\r\nمسأله 819 - اگر يقين كند خونى كه در بدن يا لباس اوست خون نجسى است كه نماز با آن صحيح است ، مثلًا يقين كند خون زخم و دمل است ، چنانچه بعد از نماز بفهمد خونى بوده كه نماز با آن باطل است ، نماز او صحيح است ولى احتياط مستحب آن است كه نماز را دوباره بخواند و اگر وقت گذشته قضا نمايد .\r\nمسأله 820 - اگر نجس بودن چيزى را فراموش كند و بدن يا لباسش با رطوبت به آن برسد و در حال فراموشى نماز بخواند و بعد از نماز يادش بيايد ، نماز او صحيح است ولى اگر بدنش با رطوبت به چيزى كه نجس بودن آن را فراموش كرده برسد و بدون اينكه خود را آب بكشد ، غسل كند و نماز بخواند ، غسل و نمازش باطل است و نيز اگر جايى از اعضاى وضو با رطوبت به چيزى كه نجس بودن آن را فراموش كرده برسد و پيش از آن كه آنجا را آب بكشد ، وضو بگيرد و نماز بخواند ، وضو و نمازش باطل مىباشد .\r\nمسأله 821 - كسى كه يك لباس دارد ، اگر بدن و لباسش نجس شود و به اندازه آب كشيدن يكى از آنها آب داشته باشد ، بايد بدن را آب بكشد و نماز را با لباس نجس بخواند و احتياط مستحب آن است كه لباس را بيرون آورد و نماز ديگرى به دستورى كه براى برهنگان گفته شد بجا آورد ، و در صورتى كه بواسطهء سرما يا عذر ديگر نتواند لباس را بيرون آورد نيز بنابر احتياط واجب بدن را آب بكشد و با همان لباس نماز بخواند ولى اگر مثلًا نجاست يكى بول است كه اگر بخواهد با آب قليل آب بكشد بايد دو مرتبه آب روى آن بريزد و ديگرى خون است كه يك مرتبه ريختن كافى است بنابر احتياط واجب آن را كه به بول نجس شده آب بكشد .\r\nمسأله 822 - كسى كه غير از لباس نجس لباس ديگرى ندارد بايد با همان لباس نجس نماز بخواند و احتياط مستحب آن است كه نماز را به دستورى هم كه براى برهنگان گفته شد بجا آورد ، و فرقى نيست در اين كه مىشود با آن لباس نماز خواند بين كسى كه عذرى مثل سرما مانع او باشد از در آوردن آن لباس يا عذرى نداشته باشد .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nمسأله 823 - كسى كه دو لباس دارد ، اگر بداند يكى از آنها نجس است و نداند كدام يك از آنهاست ، چنانچه وقت دارد ، بايد با هر دو لباس نماز بخواند ، مثلًا اگر مىخواهد نماز ظهر و عصر بخواند بايد با هر كدام يك نماز ظهر و يك نماز عصر بخواند ولى اگر وقت تنگ است ، بايد نماز را با يكى از آنها در وقت بخواند و بنابر احتياط واجب در خارج از وقت هم با ديگرى قضاى آن را بخواند و نماز را اگر برهنه بخواند صحيح نيست .\r\nشرط دوم\r\nمسأله 824 - لباس نمازگزار بايد مباح باشد و كسى كه مىداند پوشيدن لباس غصبى حرام است ، اگر عمداً در لباس غصبى يا در لباسى كه نخ يا دكمه يا چيز ديگر آن غصبى است نماز بخواند ، نماز او باطل است .\r\nمسأله 825 - كسى كه مىداند پوشيدن لباس غصبى حرام است ، ولى نمىداند نماز را باطل مىكند ، اگر عمداً با لباس غصبى نماز بخواند نمازش باطل است .\r\nمسأله 826 - اگر نداند يا فراموش كند كه لباس او غصبى است و با آن نماز بخواند نمازش صحيح است ولى اگر كسى خودش لباسى را غصب نمايد و فراموش كند كه غصب كرده است و با آن نماز بخواند نمازش باطل است .\r\nمسأله 827 - اگر نداند يا فراموش كند كه لباس او غصبى است و در بين نماز بفهمد ، چنانچه چيز ديگرى عورت او را پوشانده است و مىتواند فوراً يا بدون اينكه موالات يعنى پىدرپى بودن نماز به هم بخورد ، لباس غصبى را بيرون آورد ، بايد آن را بيرون آورد و نمازش صحيح است . و اگر چيز ديگرى عورت او را نپوشانده يا نمىتواند لباس غصبى را فوراً بيرون آورد و يا اگر بيرون آورد پىدرپى بودن نماز به هم مىخورد در صورتى كه به مقدار يك ركعت هم وقت داشته باشد ، بايد نماز را بشكند و با لباس غير غصبى نماز بخواند و اگر به اين مقدار وقت ندارد بايد در حال نماز لباس را بيرون آورد و به دستور نماز برهنگان نماز را تمام نمايد .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nمسأله 828 - اگر كسى براى حفظ جانش با لباس غصبى نماز بخواند ، يا مثلًا براى اينكه دزد لباس غصبى را نبرد با آن نماز بخواند ، نمازش صحيح است .\r\nمسأله 829 - اگر با عين پولى كه خمس يا زكات آن را نداده لباس بخرد نماز خواندن در آن لباس باطل است .\r\nشرط سوم\r\nمسأله 830 - لباس نمازگزار بايد از اجزاى حيوان مرده‌اى كه خون جهنده دارد ، يعنى حيوانى كه اگر رگش را ببرند خون از آن جستن مىكند نباشد بلكه اگر از حيوان مرده‌اى كه مانند ماهى و مار ، خون جهنده ندارد لباس تهيه كنند احتياط واجب آن است كه با آن نماز نخوانند .\r\nمسأله 831 - هرگاه چيزى از مردار مانند گوشت و پوست آن كه روح داشته همراه نمازگزار باشد ، اگر چه لباس او نباشد نمازش باطل است .\r\nمسأله 832 - اگر چيزى از مردار حلال‌گوشت مانند مو و پشم كه روح ندارد همراه نمازگزار باشد ، يا با لباسى كه از آنها تهيه كرده‌اند نماز بخواند نمازش صحيح است .\r\nشرط چهارم\r\nمسأله 833 - لباس نمازگزار بايد از حيوان حرام‌گوشت نباشد و اگر مويى از آن همراه نمازگزار باشد نماز او باطل است .\r\nمسأله 834 - اگر آب دهان يا بينى يا رطوبت ديگرى از حيوان حرام‌گوشت مانند گربه بر بدن يا لباس نمازگزار باشد چنانچه تر باشد نماز باطل و اگر خشك شده و عين آن بر طرف شده باشد نماز صحيح است .\r\nمسأله 835 - اگر مو و عرق و آب دهان كسى بر بدن يا لباس نمازگزار باشد اشكال ندارد و همچنين است اگر مرواريد و موم و عسل همراه او باشد .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nمسأله 836 - اگر شك داشته باشد كه لباسى از حيوان حلال‌گوشت است يا حرام‌گوشت ، چه در داخله تهيه شده باشد چه در خارجه احتياط واجب آن است كه با آن نماز نخواند .\r\nمسأله 837 - صدف از حيوان حرام‌گوشت نيست و نماز با آن صحيح است و احتياط مستحب در اين است كه با آن نماز نخوانند و همچنين احتياط مستحب در آن است كه اگر چيزى را شك دارند كه از آن حيوان است يا نه مانند دكمه صدفى ، در آن نماز نخوانند .\r\nمسأله 838 - پوشيدن خز خالص در نماز اشكال ندارد ، ولى احتياط مستحب آن است كه با پوست سنجاب نماز نخوانند .\r\nمسأله 839 - اگر با لباسى كه نمىداند يا فراموش كرده كه از حيوان حرام‌گوشت است نماز بخواند ، بنابر احتياط مستحب خوب است آن نماز را دوباره بخواند و اگر وقت گذشته قضا نمايد و اين احتياط سزاوار است ترك نشود اگر چه نماز با آن لباس صحيح است .\r\nشرط پنجم\r\nمسأله 840 - پوشيدن لباس طلاباف بر مرد حرام و نماز با آن باطل است ، ولى براى زن در نماز و غير آن اشكال ندارد .\r\nمسأله 841 - زينت كردن به طلا مثل آويختن زنجير طلا به سينه و انگشتر طلا به دست كردن ، و بستن ساعت مچى طلا به دست ، براى مرد حرام و نماز خواندن با آنها باطل است و احتياط واجب آن است كه از استعمال عينك طلا هم خوددارى كند ولى زينت كردن به طلا ، براى زن در نماز و غير نماز اشكال ندارد .\r\nمسأله 842 - اگر مردى نداند يا فراموش كند كه انگشترى يا لباسى از طلا است يا شك داشته باشد و با آن نماز بخواند نماز او صحيح است و احتياط مستحب آن است كه آن نماز را دوباره بخواند و اگر وقت گذشته قضا نمايد و سزاوار نيست اين احتياط ترك شود .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nشرط ششم\r\nمسأله 843 - لباس مرد نمازگزار حتى عرقچين و بند شلوار او بايد ابريشم خالص نباشد و در غير نماز هم پوشيدن آن براى مرد حرام است .\r\nمسأله 844 - لباسى را كه نمىداند از ابريشم خالص است يا چيز ديگر اگر در غير نماز بپوشد اشكال ندارد . ولى احتياط مستحب آن است كه با آن نماز نخواند و سزاوار است اين احتياط ترك نشود .\r\nمسأله 845 - اگر آستر تمام لباس يا آستر مقدارى از آن ابريشم خالص باشد پوشيدن آن براى مرد حرام و نماز در آن باطل است .\r\nمسأله 846 - دستمال ابريشمى و مانند آن اگر در جيب مرد باشد اشكال ندارد و نماز را باطل نمىكند .\r\nمسأله 847 - پوشيدن لباس ابريشمى براى زن در نماز و غير نماز اشكال ندارد .\r\nمسأله 848 - پوشيدن لباس ابريشمى خالص و لباس غصبى و طلاباف و لباسى كه از مردار تهيه شده در حال ناچارى مانعى ندارد و نيز كسى كه ناچار است لباس بپوشد و لباس ديگرى غير از اينها ندارد مىتواند با اين لباسها نماز بخواند .\r\nمسأله 849 - اگر غير از لباس غصبى و لباسى كه از مردار تهيه شده لباس ديگرى ندارد و ناچار نيست لباس بپوشد ، بايد به دستورى كه براى برهنگان گفته شد نماز بخواند .\r\nمسأله 850 - اگر غير از لباسى كه از حيوان حرام‌گوشت تهيه شده لباس ديگرى ندارد چنانچه در پوشيدن لباس ناچار باشد مىتواند با همان لباس نماز بخواند و اگر ناچار نباشد بايد به دستورى كه براى برهنگان گفته شد نماز را بجا آورد و بنابر احتياط واجب يك نماز ديگر هم با همان لباس بخواند .\r\nمسأله 851 - اگر مرد غير از لباس ابريشمى خالص يا طلاباف ، لباس ديگرى نداشته باشد ، چنانچه در پوشيدن لباس ناچار نباشد ، بايد به دستورى كه براى برهنگان گفته شد نماز بخواند .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nمسأله 852 - اگر چيزى ندارد كه در نماز عورت خود را با آن بپوشاند واجب است اگر چه با كرايه يا خريدارى باشد ، تهيه نمايد . ولى اگر تهيه آن به قدرى پول لازم دارد كه نسبت به دارايى او زياد است ، يا طورى است كه اگر پول را به مصرف لباس برساند به حال او ضرر دارد ، بايد به دستورى كه براى برهنگان گفته شد نماز بخواند .\r\nمسأله 853 - كسى كه لباس ندارد اگر ديگرى لباس به او ببخشد يا عاريه دهد چنانچه قبول كردن آن براى او مشقت نداشته باشد ، بايد قبول كند بلكه اگر عاريه كردن يا طلب بخشش براى او سخت نيست بايد از كسى كه لباس دارد طلب بخشش يا عاريه نمايد .\r\nمسأله 854 - پوشيدن لباسى كه پارچه يا رنگ يا دوخت آن براى كسى كه مىخواهد آن را بپوشد معمول نيست ، مثل آنكه اهل علم در حال عادى لباس نظامى بپوشد حرام است اما اگر در حال جنگ و يا پاسدارى و حفظ امنيت ، چه در شهرها و چه در مرزها لباس نظامى مناسب آن حال را بپوشد اشكال ندارد و به هر حال اگر با آن لباس نماز بخواند نماز او صحيح است اگر چه پوشيدن آن در حال عادى حرام باشد .\r\nمسأله 855 - كسى كه بايد خوابيده نماز بخواند اگر برهنه باشد و لحاف يا تشك او نجس يا ابريشم خالص يا از اجزاء حيوان حرام‌گوشت باشد احتياط واجب آن است كه در نماز خود را با آنها نپوشاند .\r\nمسأله 856 - احتياط واجب آن است كه مرد لباس زنانه و زن لباس مردانه نپوشد ولى اگر با آن نماز بخواند اشكال ندارد .\r\n\r\nمواردى كه لازم نيست بدن يا لباس نمازگزار پاك باشد\r\nمسأله 857 - در سه صورت كه تفصيل آنها بعداً گفته مىشود اگر بدن يا لباس نمازگزار نجس باشد ، نماز او صحيح است :\r\nاول - آنكه بواسطهء زخم يا جراحت يا دملى كه در بدن او است ، لباس يا بدنش به خون آلوده شده باشد .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nدوم - آنكه بدن يا لباس او به مقدار كمتر از درهم ( كه تقريباً به اندازه يك اشرفى مىشود ) به خون آلوده باشد .\r\nسوم - آنكه ناچار باشد با بدن يا لباس نجس نماز بخواند .\r\nدر دو صورت اگر فقط لباس نمازگزار نجس باشد ، نماز او صحيح است :\r\nاول - آنكه لباس‌هاى كوچك او مانند جوراب و عرقچين نجس باشد .\r\nدوم - آنكه لباس زنى كه پرستار پسر بچه است نجس شده باشد و احكام اين پنج صورت مفصلًا در مسائل بعد گفته مىشود .\r\nمسأله 858 - اگر در بدن يا لباس نمازگزار ، خون زخم يا جراحت يا دمل باشد ، چنانچه طورى است كه آب كشيدن بدن يا لباس يا عوض كردن لباس براى بيشتر مردم سخت است ، تا وقتى كه زخم يا جراحت يا دمل خوب نشده است مىتواند با آن خون نماز بخواند و همچنين است اگر چركى كه با خون بيرون آمده يا دوايى كه روى زخم گذاشته‌اند و نجس شده ، در بدن يا لباس او باشد .\r\nمسأله 859 - اگر خون بريدگى و زخمى كه به زودى خوب مىشود و شستن آن آسان است در بدن يا لباس نمازگزار باشد نماز او باطل است .\r\nمسأله 860 - اگر جايى از بدن يا لباس كه با زخم فاصله دارد به رطوبت زخم نجس شود ، جايز نيست با آن نماز بخواند ولى اگر مقدارى از بدن يا لباس كه معمولًا به رطوبت زخم ، آلوده مىشود ، به رطوبت آن نجس شود ، نماز خواندن با آن مانعى ندارد .\r\nمسأله 861 - اگر از زخمى كه توى دهان و بينى و مانند اينها است ، خونى به بدن يا لباس برسد ، احتياط واجب آن است كه اگر رسيدن خون از باطن به ظاهر بدن و لباس خيلى كم اتفاق مىافتد با آن خون نماز نخواند و اگر آلوده شدن بدن و لباس با آن خون مثل خونى است كه در ظاهر بدن باشد به طورى كه زياد اتفاق مىافتد و آب كشيدن آن مشقت دارد نماز خواندن با آن خون صحيح است و همچنين است خون بواسير كه دانه‌هايش بيرون نباشد اگر در آلوده كردن مثل آن است كه دانه‌هايش بيرون باشد با آن\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nمىشود نماز خواند و اگر آلوده شدن بدن و لباس به آن كم اتفاق مىافتد احتياط واجب آن است كه با آن خون نماز نخوانند .\r\nمسأله 862 - كسى كه بدنش زخم است ، اگر در بدن يا لباس خود خونى ببيند و نداند از زخم است يا خون ديگر نماز با آن صحيح است ولى احتياط مستحب آن است كه با آن نماز نخواند .\r\nمسأله 863 - اگر چند زخم در بدن باشد و به طورى نزديك هم باشند كه يك زخم حساب شوند ، تا وقتى همه خوب نشده‌اند ، نماز خواندن با خون آنها اشكال ندارد . ولى اگر به قدرى از هم دور باشند كه هر كدام يك زخم حساب شود هر كدام كه خوب شد بايد براى نماز بدن و لباس را از خون آن آب بكشند .\r\nمسأله 864 - اگر سر سوزنى خون حيض يا نفاس يا استحاضه يا خون سگ يا خوك يا كافر يا مردار يا حيوان حرام‌گوشت در بدن ، يا لباس نمازگزار باشد ، نماز او باطل است . ولى خون‌هاى ديگر مثل خون بدن انسان يا خون حيوان حلال‌گوشت اگر چه در چند جاى بدن و لباس باشد در صورتى كه روى هم كمتر از درهم باشد ، ( كه تقريبا به اندازه يك اشرفى مىشود ) نماز خواندن با آن اشكال ندارد .\r\nمسأله 865 - خونى كه به لباس بىآستر بريزد و به پشت آن برسد ، يك خون حساب مىشود ولى اگر پشت آن جدا خونى شود ، بايد هر كدام را جدا حساب نمود پس اگر خونى كه در پشت و روى لباس است روى هم كمتر از درهم باشد ، نماز با آن صحيح و اگر بيشتر باشد ، نماز با آن باطل است .\r\nمسأله 866 - اگر خون ، روى لباسى كه آستر دارد بريزد و به آستر آن برسد و يا به آستر بريزد و روى لباس خونى شود ، بايد هر كدام را جدا حساب نمود ، پس اگر خون روى لباس و آستر ، كمتر از درهم باشد ، نماز با آن صحيح و اگر بيشتر باشد ، نماز با آن باطل است .\r\nمسأله 867 - اگر خون بدن يا لباس كمتر از درهم باشد و رطوبتى به آن برسد در صورتى كه خون و رطوبتى كه به آن رسيده به اندازه درهم يا بيشتر شود و اطراف را آلوده كند ، نماز با آن باطل است و اگر رطوبت و خون به اندازه درهم نشود و اطراف را هم آلوده\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nنكند نماز خواندن با آن اشكال ندارد در صورتى كه آن رطوبت از قبل نجس نباشد اگر چه احتياط مستحب آن است كه با آن نماز نخواند و اما اگر رطوبت هم نجس باشد و بعداً با خون ملاقات نمايد نمىشود با آن نماز خواند .\r\nمسأله 868 - اگر بدن يا لباس خونى نشود ولى به واسطه رسيدن به خون نجس شود و مقدارى كه نجس شده كمتر از درهم باشد نماز خواندن با آن اشكال ندارد اگر چه احتياط مستحب آن است كه با آن نماز نخوانند .\r\nمسأله 869 - اگر خونى كه در بدن يا لباس است كمتر از درهم باشد و نجاست ديگرى به آن برسد ، مثلًا يك قطره بول روى آن بريزد ، نماز خواندن با آن جايز نيست .\r\nمسأله 870 - اگر لباس‌هاى كوچك نمازگزار مثل عرقچين و جوراب كه نمىشود با آنها عورت را پوشانيد نجس باشد . چنانچه از مردار و حيوان حرام‌گوشت درست نشده باشد ، نماز با آنها صحيح است و نيز اگر با انگشترى نجس نماز بخواند اشكال ندارد .\r\nمسأله 871 - چيزهاى نجس مثل دستمال و كليد و چاقوى نجس اگر همراه نمازگزار باشد در جيب او باشد يا غير آن ، نماز خواندن با آنها اشكال ندارد ولى احتياط مستحب آن است كه اين قبيل چيزهاى نجس همراه او نباشد .\r\nمسأله 872 - زنى كه پرستار پسر بچه است و بيشتر از يك لباس ندارد ، چنانچه نتواند لباس ديگرى بخرد ، يا كرايه كند و يا عاريه نمايد هرگاه شبانه روزى يك مرتبه لباس خود را آب بكشد ، اگر چه تا روز ديگر لباسش به بول بچه نجس شود مىتواند با آن لباس نماز بخواند در صورتى كه آب كشيدن لباس براى او مشقت داشته باشد ولى اگر براى او مشقت ندارد بنابر احتياط واجب بايد لباس را آب بكشد و همچنين است اگر بيش از يك لباس دارد ولى به واسطه سرما و يا غير آن مجبور است همه را بپوشد و احتياط مستحب آن است كه در صورتى كه براى او شستن لباس مشقت دارد آن را طرف عصر براى نماز ظهر و عصر آب بكشد .\r\nمسأله 873 - هرگاه لباس پرستار به بول دختر بچه نجس شود اگر چه روزى يك مرتبه آن را آب بكشد ، چنانچه بعد از آن نجس شود احتياط واجب آن است كه با آن لباس نماز نخواند مگر در صورتى كه آب كشيدن آن براى او مشقت زياد داشته باشد .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nچيزهايى كه در لباس نمازگزار مستحب است\r\nمسأله 874 - چند چيز در لباس نمازگزار مستحب است كه از آن جمله است : عمامه با تَحت‌ُالحَنِك ، پوشيدن عبا و لباس سفيد و پاكيزه‌ترين لباسها و استعمال بوى خوش و دست كردن انگشترى عقيق .\r\n\r\nچيزهايى كه در لباس نمازگزار مكروه است\r\nمسأله 875 - چند چيز در لباس نمازگزار مكروه است و از آن جمله است : پوشيدن لباس سياه و چرك و تنگ و لباس شرابخوار و لباس كسى كه از نجاست پرهيز نمىكند و لباسى كه نقش صورت دارد و نيز باز بودن دكمه‌هاى لباس و دست كردن انگشترى كه نقش صورت دارد ، مكروه مىباشد .\r\n\r\nمكان نمازگزار\r\nمكان نمازگزار ده شرط دارد :\r\nشرط اول - آنكه مباح باشد .\r\nمسأله 876 - كسى كه در ملك غصبى نماز مىخواند اگر چه روى فرش و تخت و مانند اينها باشد ، نمازش باطل است و نماز خواندن در زير سقف غصبى و خيمه غصبى نيز باطل است .\r\nمسأله 877 - نماز خواندن در ملكى كه منفعت آن مال ديگرى است بدون اجازه كسى كه منفعت ملك مال او مىباشد باطل است ، مثلًا در خانهء اجاره‌اى اگر صاحب خانه يا ديگرى بدون اجازه كسى كه آن خانه را اجاره كرده نماز بخواند ، نمازش باطل است ، و همچنين است اگر در ملكى كه ديگرى در آن حقى دارد نماز بخواند مثلًا اگر شخصى وصيت كرده باشد كه ثلث مال او را به مصرفى برسانند ، تا وقتى ثلث را جدا نكنند نمىشود در ملك او نماز خواند .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nمسأله 878 - كسى كه در مسجد نشسته اگر ديگرى جاى او را غصب كند و در آنجا نماز بخواند نمازش باطل است .\r\nمسأله 879 - اگر در جايى كه نمىداند غصبى است نماز بخواند و بعد از نماز بفهمد ، يا در جايىكه غصبى بودن آن را فراموش كرده نماز بخواند و بعد از نماز يادش بيايد نماز او صحيح است ولى كسى كه خودش جايى را غصب كرده ، اگر فراموش كند و در آنجا نماز بخواند نمازش باطل است .\r\nمسأله 880 - اگر بداند جايى غصبى است ولى نداند كه در جاى غصبى نماز باطل است و در آنجا نماز بخواند ، نماز او باطل مىباشد .\r\nمسأله 881 - كسى كه ناچار است نماز واجب را سواره بخواند چنانچه حيوان سوارى يا زين ، يا نعل آن غصبى باشد نماز او باطل است . و همچنين است اگر بخواهد بر آن حيوان نماز مستحبى بخواند .\r\nمسأله 882 - كسى كه در ملكى با ديگرى شريك است اگر سهم او جدا نباشد بدون اجازهء شريكش نمىتواند در آن ملك تصرف كند و نماز بخواند .\r\nمسأله 883 - اگر با عين پولى كه خمس و زكات آن را نداده ملكى بخرد ، تصرف او در آن ملك حرام و نمازش هم در آن باطل است .\r\nمسأله 884 - اگر صاحب ملك به زبان ، اجازه نماز خواندن بدهد و انسان بداند كه قلباً راضى نيست ، نماز خواندن در ملك او باطل است . و اگر اجازه ندهد و انسان يقين كند كه قلباً راضى است نماز او صحيح است .\r\nمسأله 885 - تصرف در ملك ميتى كه خمس يا زكات بدهكار است حرام ، و نماز در آن باطل است ولى اگر بدهى او را بدهند يا ضامن شوند كه ادا نمايند ، تصرف و نماز در ملك او اشكال ندارد .\r\nمسأله 886 - تصرف در ملك ميتى كه به مردم بدهكار است حرام و نماز در آن باطل است ولى اگر ضامن شوند كه قرض‌هاى او را بپردازند ، يا اينكه طلبكارها و وصى ميت يا طلبكارها و حاكم شرع اجازه بدهند ، تصرف و نماز در ملك او مانعى ندارد .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nمسأله 887 - اگر ميت قرض نداشته باشد ولى بعضى از ورثه او صغير يا ديوانه يا غايب باشند تصرف در ملك او حرام و نماز در آن باطل است ، مگر آنكه وصى يا ولى و يا حاكم شرع با مراعات حق صغير و يا ديوانه و غايب و به ذمه گرفتن آن اذن بدهند .\r\nمسأله 888 - نماز خواندن در مسافرخانه و حمام و مانند اينها كه براى واردين آماده است اشكال ندارد ولى در غير اين قبيل جاها در صورتى مىشود نماز خواند كه مالك آن اجازه بدهد يا حرفى بزند كه معلوم شود كه براى نماز خواندن اذن داده است ، مثل اينكه به كسى اجازه دهد در ملك او بنشيند و بخوابد كه از اينها فهميده مىشود براى نماز خواندن هم اذن داده است .\r\nمسأله 889 - در زمين بسيار وسيعى كه براى بيشتر مردم مشكل است موقع نماز از آنجا به جاى ديگر بروند ، بىاجازه مالك مىشود نماز خواند .\r\nشرط دوم :\r\nمسأله 890 - مكان نمازگزار بايد بىحركت باشد و اگر به واسطه تنگى وقت يا جهت ديگر ناچار باشد در جايى كه حركت دارد مانند اتومبيل و كشتى و ترن نماز بخواند ، به قدرى كه ممكن است بايد در حال حركت چيزى نخواند و اگر آنها از قبله به طرف ديگر حركت كنند به طرف قبله برگردد .\r\nمسأله 891 - نماز خواندن در اتومبيل و كشتى و ترن و مانند اينها وقتى ايستاده‌اند مانعى ندارد .\r\nمسأله 892 - روى خرمن گندم و جو و مانند اينها كه نمىشود بىحركت ماند نماز باطل است .\r\nشرط سوم :\r\nمسأله 893 - بنابر احتياط مستحب بايد در جايى نماز بخواند كه اطمينان داشته باشد تمام مىكند و در جايى كه بواسطهء احتمال باد و باران و زيادى جمعيت و مانند اينها اطمينان ندارد كه بتواند نماز را تمام كند اگر به اميد اينكه بتواند تمام كند بخواند اشكال ندارد و اگر خواند و مانعى پيش نيامد نماز او صحيح است .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nشرط چهارم - آنكه در جايى كه ماندن در آن حرام است ، مثلًا زير سقفى كه نزديك است خراب شود نماز نخواند .\r\nشرط پنجم - آنكه روى چيزى كه ايستادن و نشستن روى آن حرام است مثل فرشى كه اسم خدا بر آن نوشته شده نماز نخواند .\r\nشرط ششم - آنكه در جايى كه سقف آن كوتاه است و نمىتواند در آنجا راست بايستد ، يا به اندازه‌اى كوچك است كه جاى ركوع و سجود ندارد ، نماز نخواند و اگر ناچار شود كه در چنين جايى نماز بخواند بايد به قدرى كه ممكن است قيام و ركوع و سجود را بجا آورد .\r\nشرط هفتم :\r\nمسأله 894 - بنابر احتياط واجب بايد جلوتر از قبر پيغمبر صلى الله عليه و آله و سلم و امام عليه السلام نماز نخواند ، و اگر طرف سر يا پاى ايشان بخواهد نماز بخواند بنابر احتياط واجب طورى بايستد كه جاى پاى او جلوتر از سر و پاى ايشان نباشد بلكه بهتر است محل سجده او از پا و سر ايشان جلوتر نباشد .\r\nمسأله 895 - اگر در نماز چيزى مانند ديوار بين او و قبر مطهر باشد كه بىاحترامى نشود اشكال ندارد و همچنين است اگر محل ايستادن او به قدرى دور از قبر شريف باشد كه مربوط به محل قبر نباشد و در نظر مردم جلوتر بودن بىاحترامى حساب نشود ، ولى فاصله شدن صندوق شريف و ضريح و پارچه‌اى كه روى آن افتاده كافى نيست .\r\nشرط هشتم - آنكه مكان نمازگزار اگر نجس است به طورى تر نباشد كه رطوبت آن به بدن يا لباس او برسد ، ولى جايى كه پيشانى را بر آن مىگذارد اگر نجس باشد ، در صورتى كه خشك هم باشد نماز باطل است و احتياط مستحب آن است كه مكان نمازگزار اصلًا نجس نباشد .\r\nشرط نهم :\r\nمسأله 896 - بنابر احتياط مستحب بهتر است زن عقب‌تر از مرد بايستد و جاى ايستادن او از جاى ايستادن مرد كمى عقب‌تر باشد ، و اگر فاصله بين آنها يك وجب باشد\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nمساوى بودن زن و يا جلوتر بودن او از مرد مكروه است و اگر فاصله بين آنها كمتر از يك وجب باشد احتياط واجب در آن است كه زن عقب‌تر باشد به طورى كه جاى ايستادن او از جاى ايستادن مرد عقب‌تر باشد .\r\nمسأله 897 - اگر زن برابر مرد يا جلوتر از او بايستد و با هم وارد نماز شوند اگر فاصله بين آنها كمتر از يك وجب باشد بنابر احتياط واجب نماز را دوباره بخوانند و اگر فاصله بين آنها يك وجب باشد احتياط مستحب آن است كه نماز را دوباره بخوانند . و اگر يكى زودتر از ديگرى به نماز بايستد ، و فاصله بين آنها كمتر از يك وجب باشد نماز هر دو اشكال دارد و اگر فاصله يك وجب باشد احتياط مستحب است كه نماز را دوباره بخوانند .\r\nمسأله 898 - اگر در بين زن و مرد ديوار يا پرده ، يا چيز ديگرى باشد كه يكديگر را نبينند ، يا بين آنان اقلًا ده ذراع كه تقريباً پنج ذرع مىشود فاصله باشد چنانچه زن برابر مرد يا جلوتر از او باشد نماز هر دو صحيح است و به اين مقدار فاصله كراهت بر طرف مىشود . و همچنين است اگر مكان يكى از آنها به قدرى بلند باشد كه نگويند زن جلوتر از مرد يا برابر او ايستاده است .\r\nشرط دهم - آنكه جاى پيشانى نمازگزار از جاى زانوها و سر انگشتان پاى او بيش از چهار انگشت بسته پست‌تر يا بلندتر نباشد . و تفصيل اين مسأله در احكام سجده گفته مىشود .\r\nمسأله 899 - بودن زن و مرد نامحرم در اطاقى كه كسى در آنجا نيست و كسى هم نمىتواند وارد شود در صورتى كه احتمال وقوع فتنه‌اى در كار باشد كه غالباً اين احتمال هست حرام است و احتياط واجب آن است كه در آنجا نماز نخوانند ولى اگر يكى از آنها مشغول نماز باشد و ديگرى كه با او نامحرم است وارد شود نماز او اشكال ندارد .\r\nمسأله 900 - نماز خواندن در جايى كه تار و مانند آن استعمال مىكنند صحيح است ولى گوش دادن به تار و مانند آن حرام است .\r\nمسأله 901 - خواندن نماز واجب در خانه كعبه و بر بام آن كراهت دارد مگر در حال ناچارى كه مكروه هم نيست .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nمسأله 902 - خواندن نماز مستحب در خانه كعبه و بر بام آن اشكال ندارد بلكه مستحب است در خانه مقابل هر ركنى دو ركعت نماز بخوانند .\r\n\r\nجاهايى كه نماز خواندن در آنها مستحب است\r\nمسأله 903 - در شرع مقدس اسلام بسيار سفارش شده است كه نماز را در مسجد بخوانند و بهتر از همهء مسجدها مسجدالحرام است و بعد از آن مسجد پيغمبر صلى الله عليه و آله و سلم و بعد مسجد كوفه و بعد از آن مسجد بيت‌المقدس و بعد از مسجد بيت‌المقدس ، مسجد جامع هر شهر و بعد از آن مسجد محله و بعد از مسجد محله ، مسجد بازار است و اندازهء ثواب در اين مساجد در كتاب‌هاى مفصل فقهى گفته شده است .\r\nمسأله 904 - براى زنها نماز خواندن در خانه بلكه در صندوق‌خانه و اطاق عقب بهتر است اگر چه بتوانند به مسجد بروند و كاملًا خود را از نامحرم حفظ نمايند .\r\nمسأله 905 - نماز در حرم امامان عليهم السلام مستحب بلكه بهتر از مسجد است و نماز در حرم مطهر حضرت اميرالمؤمنين عليه السلام برابر دويست هزار نماز است .\r\nمسأله 906 - زياد رفتن به مسجد و رفتن در مسجدى كه نمازگزار ندارد مستحب است و همسايه مسجد اگر عذرى نداشته باشد مكروه است در غير مسجد نماز بخواند .\r\nمسأله 907 - مستحب است انسان با كسى كه در مسجد حاضر نمىشود غذا نخورد و در كارها با او مشورت نكند و همسايه او نشود و از او زن نگيرد و به او زن ندهد .\r\n\r\nجاهايى كه نماز خواندن در آنها مكروه است\r\nمسأله 908 - نماز خواندن در چند جا مكروه است و از آن جمله است : حمام ، زمين نمكزار ، مقابل انسان ، مقابل درى كه باز است ، در جاده و خيابان و كوچه اگر براى كسانى كه عبور مىكنند زحمت نباشد و چنانچه زحمت باشد حرام و نماز باطل است ، مقابل آتش و چراغ ، در آشپزخانه و هر جا كه كوره آتش باشد ، مقابل چاه و چاله‌اى كه محل بول باشد ، روبروى عكس و مجسمه چيزى كه روح دارد مگر آنكه روى آن پرده بكشند ، در\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nاطاقى كه جنب در آن باشد ، در جايى كه عكس باشد اگر چه روبروى نمازگزار نباشد ، مقابل قبر ، روى قبر ، بين دو قبر و در قبرستان .\r\nمسأله 909 - كسى كه در محل عبور مردم نماز مىخواند ، يا كسى روبروى اوست مستحب است جلوى خود چيزى بگذارد و اگر چوب يا ريسمانى هم باشد كافى است .\r\n\r\nاحكام مسجد\r\nمسأله 910 - نجس كردن زمين و سقف و بام و طرف داخل ديوار مسجد حرام است و هر كس بفهمد نجس شده است بايد فوراً نجاست آن را بر طرف كند . و احتياط واجب آن است كه طرف بيرون مسجد را هم نجس نكنند بلكه اگر چيزى كه به آن نجس مىشود طورى باشد كه بىاحترامى به مسجد حساب شود نجس كردن آن حرام است مثل اينكه مقدار زيادى عين نجاست انسان به بيرون مسجد ماليده باشد كه بايد آن را بر طرف نمايند .\r\nمسأله 911 - اگر نتواند مسجد را تطهير نمايد ، يا كمك لازم داشته باشد و پيدا نكند تطهير مسجد بر او واجب نيست ولى واجب است به كسى كه مىتواند تطهير كند و احتمال مىدهد كه تطهير نمايد اطلاع دهد خصوصاً اگر نجاست طورى است كه باقيماندن آن بىاحترامى به مسجد حساب شود .\r\nمسأله 912 - اگر جايى از مسجد نجس شود كه تطهير آن بدون كندن يا خراب كردن ممكن نيست بايد آنجا را بكنند و يا خراب كنند و پر كردن جايى كه كنده‌اند و ساختن جايى كه خراب كرده‌اند ، واجب نيست ، ولى اگر چيزى مانند آجر مسجد نجس شود ، در صورتى كه ممكن باشد بايد بعد از آب كشيدن به جاى اولش بگذارند .\r\nمسأله 913 - اگر مسجدى را غصب كنند و به جاى آن خانه و مانند آن بسازند يا به طورى خراب شود كه نماز خواندن در آن ممكن نباشد ، باز هم نجس كردن آن حرام و تطهير آن واجب است .\r\nمسأله 914 - نجس كردن حرم امامان عليهم السلام حرام است و اگر يكى از آنها نجس شود چنانچه نجس ماندن آن بىاحترامى به آنجا باشد تطهير آن واجب است بلكه احتياط واجب آن است كه اگر بىاحترامى هم نباشد آن را تطهير كنند .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nمسأله 915 - اگر حصير مسجد نجس شود بايد آن را آب بكشند ولى چنانچه به واسطه آب كشيدن خراب مىشود و بريدن جاى نجس بهتر است بايد آن را ببرند .\r\nمسأله 916 - بردن عين نجس مانند خون در مسجد اگر بىاحترامى به مسجد باشد حرام است ولى اگر بىاحترامى به مسجد نباشد حرام نيست اگر چه احتياط مستحب است كه در اين صورت هم نبرند ، مثلًا كيسه‌هاى خون و امثال آنها كه براى تزريق مريض از آن استفاده مىكنند داخل كردن آن بىاحترامى به مسجد نيست اگر چه زياد باشد ولى نجاست انسان كه در ظرف سرباز باشد يا مقدار آن زياد باشد داخل كردن آن بىاحترامى به مسجد است و حرام است .\r\nمسأله 917 - اگر مسجد را براى روضه خوانى چادر بزنند و فرش كنند و سياهى بكوبند و اسباب چاى در آن ببرند ، در صورتى كه اين كارها به مسجد ضرر نرساند و مانع نماز خواندن نشود اشكال ندارد .\r\nمسأله 918 - زينت كردن مسجد به طلا حرام است و بنابر احتياط واجب نبايد صورت چيزهايى كه مثل انسان و حيوان روح دارد ، در مسجد نقش كنند ، و نقاشى چيزهايى كه روح ندارد ، مثل گل و بوته مكروه است .\r\nمسأله 919 - اگر مسجد خراب هم شود نمىتوانند آن را بفروشند ، يا داخل ملك و جاده نمايند .\r\nمسأله 920 - فروختن در و پنجره و چيزهاى ديگر مسجد حرام است و اگر مسجد خراب شود بايد اينها را صرف تعمير همان مسجد كنند و چنانچه به درد آن مسجد نخورد ، بايد در مسجد ديگر مصرف شود ولى اگر به درد مسجدهاى ديگر هم نخورد مىتوانند آن را بفروشند و پول آن را اگر ممكن است صرف تعمير همان مسجد و گرنه صرف تعمير مسجد ديگر نمايند .\r\nمسأله 921 - ساختن مسجد و تعمير مسجدى كه نزديك به خرابى مىباشد مستحب است و اگر مسجد طورى خراب شود كه تعمير آن ممكن نباشد ، مىتوانند آن را خراب كنند و دوباره بسازند بلكه مىتوانند مسجدى را كه خراب نشده براى احتياج مردم خراب كنند و بزرگتر بسازند اگر مالى براى ساختمان داشته باشد و يا كسى تبرعاً حاضر باشد كه\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nبسازد و اطمينان داشته باشند كه به قول خود عمل مىكند والّا قبل از در نظر گرفتن خرج ساختمان به احتمال اينكه از عموم مؤمنين شايد متبرعى پيدا شود نمىشود مسجد را خراب كرد و بنابر احتياط واجب اگر ممكن است از حاكم شرع هم كه بهتر مىتواند مورد را تشخيص دهد اذن بگيرند و مراد به احتياج مردم احتياجاتى است كه مربوط به نماز خواندن در آن مكان باشد و همچنين است تصرفاتى كه مزاحم با وقف مسجد براى نماز خواندن نباشد .\r\nمسأله 922 - تميز كردن مسجد و روشن كردن چراغ آن مستحب است و كسى كه مىخواهد مسجد برود ، مستحب است خود را خوشبو كند و لباس پاكيزه و قيمتى بپوشد و ته كفش خود را وارسى كند كه نجاستى به آن نباشد و موقع داخل شدن به مسجد ، اول پاى راست و موقع بيرون آمدن ، اول پاى چپ را بگذارد و همچنين مستحب است از همه زودتر به مسجد آيد و از همه ديرتر از مسجد بيرون رود .\r\nمسأله 923 - وقتى انسان وارد مسجد مىشود ، مستحب است دو ركعت نماز به قصد تحيت و احترام مسجد بخواند و اگر نماز واجب يا مستحب ديگرى هم بخواند كافى است .\r\nمسأله 924 - خوابيدن در مسجد ، اگر انسان ناچار نباشد و صحبت كردن راجع به كارهاى دنيا و مشغول صنعت شدن و خواندن شعرى كه نصيحت و مانند آن نباشد مكروه است . و نيز مكروه است آب بينى و دهان و اخلاط سينه را در مسجد بيندازد و گمشده‌اى را طلب كند و صداى خود را بلند كند ولى بلند كردن صدا براى اذان مانعى ندارد .\r\nمسأله 925 - راه دادن بچه و ديوانه به مسجد مكروه است و كسى كه پياز و سير و مانند اينها خورده كه بوى دهانش مردم را اذيت مىكند مكروه است به مسجد برود .\r\n\r\nاذان و اقامه\r\nمسأله 926 - براى مرد و زن مستحب است پيش از نمازهاى واجب يوميه اذان و اقامه بگويند و گفتن اقامه تأكيدش بيشتر است و تا مادامى كه ممكن باشد سزاوار نيست آن را ترك نمايند خصوصاً مردها ولى پيش از نمازهاى واجب غير يوميه مثل نماز آيات مستحب است سه مرتبه بگويند : ( الصَّلاة ) .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nمسأله 927 - مستحب است در روز اولى كه بچه به دنيا مىآيد يا پيش از آنكه بند نافش بيفتد در گوش راست او اذان و در گوش چپش اقامه بگويند .\r\nمسأله 928 - اذان هيجده جمله است : ( اللهُ اكْبَرُ ) چهار مرتبه ، ( اشْهَدُ انْ لا الهَ الَّا اللهُ . اشْهَدُ انَّ مُحَمَّداً رَسُولُ اللهِ . حَيَّ عَلَي الصَّلوةِ . حَيَّ عَلَي الْفَلاحِ . حَيَّ عَلي خَيْرِ الْعَمَلِ . اللهُ اكْبَرُ . لا الهَ الَّا اللهُ ) هر يك دو مرتبه ، و اقامه هفده جمله است يعنى : دو مرتبه ( اللهُ اكْبَرُ ) از اول اذان و يك مرتبه ( لا الهَ الَّا اللهُ ) از آخر آن كم مىشود و بعد از گفتن ( حَيَّ عَلي خَيْرِ العَمَلْ ) بايد دو مرتبه ( قَدْ قامَتِ الصَّلوةَ ) اضافه نمود .\r\nمسأله - ( اشْهَدُ انَّ عَلِياً وَلِيُّ اللهِ ) جزء اذان و اقامه نيست ولى خيلى خوب و مهم است كه بعد از ( اشْهَدُ انَّ مُحَمَّداً رَسُولُ اللهِ ) به قصد قربت گفته شود .\r\n\r\nترجمه اذان و اقامه\r\n( اللهُ اكْبَرُ ) يعنى خداى تعالى بزرگتر از آن است كه او را وصف كنند .\r\n( اشْهَدُ انْ لا الهَ الَّا اللهُ ) يعنى : شهادت مىدهم كه غير خدايى كه يكتا و بىهمتا است خداى ديگرى سزاوار پرستش نيست .\r\n( اشْهَدُ انَّ مُحَمَّداً رَسُولُ اللهِ ) يعنى : شهادت مىدهم كه حضرت محمد بن عبداللّه صلى الله عليه و آله و سلم پيغمبر و فرستاده خداست .\r\n( اشْهَدُ انَّ عَلِياً اميرَالمُؤمِنِينَ وَلِيُّ اللهِ ) يعنى : شهادت مىدهم كه حضرت على عليه السلام اميرالمؤمنين و ولى خدا بر همه خلق است .\r\n( حَيَّ عَلَي الصَّلاةِ ) يعنى : بشتاب براى نماز .\r\n( حَيَّ عَلَي الْفَلاحِ ) يعنى : بشتاب براى رستگارى .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n( حَيَّ عَلي خَيْرِ العَمَلِ ) يعنى : بشتاب براى بهترين كارها كه نماز است .\r\n( قَدْ قامَتِ الصَّلاةُ ) يعنى : به تحقيق نماز بر پا شد .\r\n( لا الهَ الَّا اللهُ ) يعنى : خدايى سزاوار پرستش نيست مگر خدايى كه يكتا و بىهمتا است .\r\nمسأله 930 - بين جمله‌هاى اذان و اقامه بايد خيلى فاصله نشود و اگر بين آنها بيشتر از معمول فاصله بيندازد بايد دوباره آن را از سر بگيرد .\r\nمسأله 931 - اگر در اذان و اقامه صدا را در گلو بيندازد چنانچه غنا شود ، يعنى به طور آوازه‌خوانى كه در مجالس لهو و بازيگرى معمول است ، اذان و اقامه را بگويد ، حرام است و اگر غنا نشود مكروه مىباشد .\r\nمسأله 932 - در سه نماز ، نمازگزار رخصت دارد كه اذان نگويد ولى لازم نيست ترك آن ، اگر چه بهتر است كه نگويد : اول - نماز عصر روز جمعه . دوم - نماز عصر روز عرفه كه روز نهم ذيحجه است سوم - نماز عشاى شب عيد قربان ، براى كسى كه در مشعرالحرام باشد .\r\nو در دو مورد به تفصيلى كه گفته مىشود اذان ساقط مىگردد : اول - نماز عصر و عشاى زن مستحاضه كه در صورتى كه اذان گفتن سبب شود كه خون از او بيرون بيايد ، و وقت و يا وسيله براى تطهير نداشته باشد بايد اذان را ترك نمايد ، و نمىتواند اذان بگويد . ولى اگر خون بيرون نيايد و يا اگر آمد وقت و وسيله براى تطهير دارد مىتواند اذان را ترك نمايد و مىتواند هم بگويد . دوم - نماز عصر و عشاى كسى كه نمىتواند از بيرون آمدن بول و غائط خوددارى كند ، كه در صورتى كه اذان سبب شود از او بول يا غائط بيرون آيد و وقت و يا وسيله براى تطهير نداشته باشد نبايد اذان بگويد . ولى اگر بول و غائط از او بيرون نيايد يا اگر بيايد وقت و وسيله براى تطهير دارد ، مىتواند اذان بگويد و مىتواند هم نگويد يعنى مرخص است .\r\nمسأله 933 - در پنج موردى كه در مسأله پيش گفته شد در صورتى اذان ساقط مىشود كه هيچ فاصله‌اى بين آن نماز و نماز قبلى نشود يا فاصلهء كمى بين آنها باشد ،\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nولى فاصله شدن نافله اگر طولانى نباشد اشكال ندارد و تشخيص طولانى بودن و طولانى نبودن آن به نظر مردم است .\r\nمسأله 934 - اگر براى نماز جماعتى اذان و اقامه گفته باشند ، كسى كه با آن جماعت نماز مىخواند ، نبايد براى نماز خود اذان و اقامه بگويد .\r\nمسأله 935 - اگر براى خواندن نماز جماعت مسجد رود و ببيند جماعت تمام شده ، تا وقتى كه صفها به هم نخورده و جمعيت متفرق نشده مىتواند براى نماز خود اذان و اقامه نگويد ، و اگر بگويد هم اشكال ندارد .\r\nمسأله 936 - در جايى كه عده‌اى مشغول نماز جماعتند ، يا نماز آنان تازه تمام شده و صفها به هم نخورده است اگر انسان بخواهد فرادى يا با جماعت ديگرى كه بر پا مىشود ، نماز بخواند با شش شرط اذان و اقامه از او ساقط مىشود :\r\nاول - آنكه نماز جماعت در مسجد باشد و اگر در مسجد نباشد ساقط شدن اذان و اقامه اشكال دارد . دوم - آنكه براى آن نماز اذان و اقامه گفته باشند . سوم - آنكه نماز جماعت باطل نباشد . چهارم - آنكه نماز او و نماز جماعت در يك مكان باشد ، پس اگر نماز جماعت داخل مسجد باشد و او بخواهد بر بام مسجد نماز بخواند مستحب است اذان و اقامه بگويد . پنجم - آنكه نماز او و نماز جماعت هر دو ادا باشند . ششم - آنكه وقت نماز او و نماز جماعت مشترك باشد مثلًا هر دو نماز ظهر و يا هر دو نماز عصر بخوانند يا نمازى كه به جماعت خوانده مىشود نماز ظهر باشد و او نماز عصر بخواند و يا او نماز ظهر بخواند و نماز جماعت نماز عصر باشد .\r\nمسأله 937 - اگر در شرط سوم از شرطهايى كه در مسأله پيش گفته شد شك كند كه نماز جماعت صحيح بوده يا نه اذان و اقامه از او ساقط است ولى اگر در يكى از پنج شرط ديگر شك كند مستحب است اذان و اقامه به اميد ثواب بگويد .\r\nمسأله 938 - كسى كه اذان و اقامه ديگرى را مىشنود مستحب است هر قسمتى را كه مىشنود بگويد .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nمسأله 939 - كسى كه اذان و اقامه ديگرى را شنيده چه با او گفته باشد يا نه در صورتى كه بين آن اذان و اقامه و نمازى كه مىخواهد بخواند زياد فاصله نشده باشد مىتواند براى نماز خود اذان و اقامه نگويد .\r\nمسأله 940 - اگر مرد اذان زن را با قصد لذت بشنود اذان از او ساقط نمىشود و اگر قصد لذت نداشته باشد اذان از او ساقط مىشود اگر چه بهتر است كه بگويد .\r\nمسأله 941 - اذان و اقامه نماز جماعت را بايد مرد بگويد ولى در جماعت زنان اگر زن اذان و اقامه بگويد كافى است .\r\nمسأله 942 - اقامه بايد بعد از اذان گفته شود و اگر قبل از اذان بگويند صحيح نيست .\r\nمسأله 943 - اگر كلمات اذان و اقامه را بدون ترتيب بگويد مثلًا ( حَيَّ عَلَي الفَلاحِ ) را پيش از ( حَيَّ عَلَي الصَّلاة ) بگويد ، بايد از جايى كه ترتيب به هم خورده دوباره بگويد .\r\nمسأله 944 - بايد بين اذان و اقامه فاصله ندهد و اگر بين آنها به قدرى فاصله دهدكه اذانى را كه گفته اذان اين اقامه حساب نشود ، مستحب است دوباره اذان و اقامه را بگويد و نيز اگر بين اذان و اقامه و نماز به قدرى فاصله دهد كه اذان و اقامه آن نماز حساب نشود مستحب است دوباره براى آن نماز اذان و اقامه بگويد .\r\nمسأله 945 - اذان و اقامه بايد به عربى صحيح گفته شود پس اگر به عربى غلط بگويند يا به جاى حرفى حرف ديگر بگويند يا مثلًا ترجمه آنها را به فارسى بگويند صحيح نيست ، ولى اگر غلط او خيلى كم باشد در اذان اعلامى چون مقصود حاصل مىشود كافى است . و در اذان نماز بايد همه كلمات به عربى صحيح باشد .\r\nمسأله 946 - اذان و اقامه بايد بعد از داخل شدن وقت نماز گفته شود و اگر عمداً يا از روى فراموشى پيش از وقت بگويد باطل است .\r\nمسأله 947 - اگر پيش از گفتن اقامه شك كند كه اذان گفته يا نه بايد اذان را بگويد ولى اگر مشغول اقامه شود و شك كند كه اذان گفته يا نه گفتن اذان لازم نيست .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nمسأله 948 - اگر در بين اذان يا اقامه پيش از آنكه قسمتى را بگويد شك كند كه قسمت پيش از آن را گفته يا نه ، بايد قسمتى را كه در گفتن آن شك كرده بگويد ولى اگر در حال گفتن قسمتى از اذان يا اقامه شك كند كه آنچه پيش از آن است گفته يا نه ، گفتن آن لازم نيست .\r\nمسأله 949 - مستحب است انسان در موقع گفتن اذان رو به قبله بايستد و با وضو يا غسل باشد و دستها را به گوش بگذارد و صدا را بلند نمايد و بكشد و بين جمله‌هاى اذان كمى فاصله دهد و بين آنها حرف نزند ، ولى در موقع اقامه بايد با وضو و يا غسل باشد و رو به قبله بودن و ايستادن در حال اقامه بنابر احتياط مستحب ترك نشود .\r\nمسأله 950 - مستحب است بدن انسان در حال گفتن اقامه آرام باشد و آن را از اذان آهسته‌تر بگويد و جمله‌هاى آن را به هم نچسباند ، ولى به اندازه‌اى كه بين جمله‌هاى اذان فاصله مىدهد بين جمله‌هاى اقامه فاصله ندهد .\r\nمسأله 951 - مستحب است بين اذان و اقامه يك قدم بردارد يا قدرى بنشيند يا سجده كند يا ذكر بگويد يا دعا بخواند يا قدرى ساكت باشد يا حرفى بزند يا دو ركعت نماز بخواند ، ولى حرف زدن بين اذان و اقامه نماز صبح مكروه است ، و نماز خواندن بين اذان و اقامه نماز مغرب مستحب نيست ، ولى فاصله انداختن به غير حرف زدن مستحب است . و نيز مستحب است اگر فاصله بين اذان و اقامه به سجده باشد در ذكر آن بگويد : ( سَجَدْتُ لَكَ خاضِعاً خاشِعاً ذَلِيلًا ) يا بگويد : ( لا الهَ الَّا اللهُ انْتَ رَبّي سَجَدْتُ لَكَ خاضِعاً خاشِعاً ذَلِيلًا ) .\r\nمسأله 952 - مستحب است كسى را كه براى گفتن اذان معين مىكنند عادل و وقت‌شناس و صدايش بلند باشد و اذان را در جاى بلند بگويد .\r\n\r\nواجبات نماز\r\nواجبات نماز يازده چيز است : اول : نيت . دوم : قيام ( يعنى ايستادن ) سوم : تكبيرةالاحرام ، يعنى گفتن اللّه اكبر در اول نماز . چهارم : ركوع . پنجم : سجود . ششم :\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nقرائت . هفتم : ذكر . هشتم : تشهد . نهم : سلام . دهم : ترتيب . يازدهم : موالات يعنى پىدرپى بودن اجزاء نماز .\r\nمسأله 953 - بعضى از واجبات نماز ركن است ، يعنى اگر انسان آنها را بجا نياورد يا در نماز اضافه كند ، عمداً باشد يا اشتباهاً ، نماز باطل مىشود و بعضى ديگر ركن نيست يعنى اگر عمداً كم يا زياد شود نماز باطل مىشود و چنانچه اشتباهاً ، كم يا زياد گردد نماز باطل نمىشود و ركن نماز پنج چيز است :\r\nاول : نيت . دوم : تكبيرةالاحرام . سوم : قيام در موقع گفتن تكبيرةالاحرام و قيام متصل به ركوع يعنى ايستادن پيش از ركوع . چهارم : ركوع . پنجم : دو سجده .\r\n\r\nنيت\r\nمسأله 954 - انسان بايد نماز را به نيت قربت ، يعنى براى انجام فرمان خداوند عالم بجا آورد و لازم نيست نيت را از قلب خود بگذارند يا مثلًا به زبان بگويد كه چهار ركعت نماز ظهر مىخوانم قربة الى اللّه بلكه بنابر احتياط واجب براى نماز احتياطى كه در بعضى از شك‌هاى صحيح لازم است نبايد نيت آن را به زبان بياورد .\r\nمسأله 955 - اگر در نماز ظهر يا در نماز عصر نيت كند كه چهار ركعت نماز مىخوانم و معين نكند ، ظهر است يا عصر ، نماز او باطل است و نيز كسى كه مثلًا قضاى نماز ظهر بر او واجب است ، اگر در وقت نماز ظهر بخواهد آن نماز يا نماز ظهر را بخواند بايد نمازى را كه مىخواند ، در نيت معين كند .\r\nمسأله 956 - انسان بايد از اول تا آخر نماز به نيت خود باقى باشد ، پس اگر در بين نماز به طورى غافل شود كه اگر بپرسند چه مىكنى نداند چه بگويد نمازش باطل است .\r\nمسأله 957 - انسان بايد فقط براى انجام امر خداوند عالم نماز بخواند ، پس كسى كه ريا كند يعنى براى نشان دادن به مردم نماز بخواند ، نمازش باطل است خواه فقط براى مردم باشد ، يا خدا و مردم هر دو را در نظر بگيرد .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nمسأله 958 - اگر قسمتى از نماز را هم براى غير خدا بجا آورد ، نماز باطل است ، اگر آن قسمت ، واجب باشد مثل حمد و سوره ، و اگر آن قسمت مستحب باشد مانند قنوت بنابر احتياط واجب نماز را تمام كند و دوباره بخواند . بلكه اگر تمام نماز را براى خدا بجا آورد ولى براى نشان دادن به مردم در جاى مخصوصى مثل مسجد ، يا در وقت مخصوصى مثل اول وقت ، يا به طرز مخصوصى ، مثلًا با جماعت نماز بخواند ، نمازش باطل است .\r\n\r\nتكبيرةالاحرام\r\nمسأله 959 - گفتن ( اللّهُ اكْبَر ) در اول هر نماز واجب و ركن است و بايد حروف ( اللّهُ ) و حروف ( اكْبَر ) و دو كلمهء ( اللّهُ ) و ( اكْبَر ) را پشت سر هم بگويد و نيز بايد اين دو كلمه به عربى صحيح گفته شود و اگر به عربى غلط بگويد ، يا مثلًا ترجمه آن را به فارسى بگويد صحيح نيست .\r\nمسأله 960 - احتياط واجب آن است كه تكبيرةالاحرام نماز را به چيزى كه پيش از آن مىخواند ، مثلًا به اقامه يا به دعايى كه پيش از تكبير مىخواند نچسباند .\r\nمسأله 961 - اگر انسان بخواهد ( اللّهُ اكْبَر ) را به چيزى كه بعد از آن مىخواند مثلًا به ( بِسْمِ اللّهِ الرَّحْمنِ الرَّحِيمِ ) بچسباند ، بايد ( ر ) اكبر را پيش بدهد .\r\nمسأله 962 - موقع گفتن تكبيرةالاحرام بايد بدن آرام باشد و اگر عمداً در حالى كه بدنش حركت دارد ، تكبيرةالاحرام را بگويد باطل است .\r\nمسأله 963 - تكبير و حمد و سوره و ذكر و دعا را بايد طورى بخواند كه خودش بشنود و اگر به واسطه سنگينى يا كرى گوش يا سر و صداى زياد نمىشنود ، بايد طورى بگويد كه اگر مانعى نباشد بشنود .\r\nمسأله 964 - كسى كه لال است يا زبان او مرضى دارد كه نمىتواند ( اللّهُ اكْبَر ) را درست بگويد ، بايد به هرطور كه مىتواند بگويد و اگر هيچ نمىتواند بگويد ، بايد در قلب\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nخود بگذراند و براى تكبير اشاره كند با انگشت خود و زبانش را هم اگر مىتواند حركت دهد .\r\nمسأله 965 - مستحب است بعد از تكبيرةالاحرام بگويد : ( يا مُحْسِنُ قَدْ أَتاكَ الْمُسِييءُ وَ قَدْ امَرْتَ الْمُحْسِنَ انْ يَتَجاوَزَ عَنِ الْمُسِييءِ انْتَ الْمُحْسِنُ وَ انَا الْمُسِييءُ بِحَقّ مُحَمَّدٍ وَ آلِ مُحَمَّدٍ صَلّ عَلي مُحَمَّدٍ وَ آلِ مُحَمَّدٍ وَ تَجاوَزْ عَنْ قَبِيحِ ما تَعْلَمُ مِنّي ) . يعنى : اى خدايى كه به بندگان احسان مىكنى بنده گنهكار به در خانه تو آمده و تو امر كرده‌اى كه نيكوكار از گنهكار بگذرد ، تو نيكوكارى و من گناهكار ، به حق محمد و آل محمد صلى الله عليه و آله و سلم رحمت خود را بر محمد و آل محمد بفرست و از بديهايى كه مىدانى از من سر زده بگذر .\r\nمسأله 966 - مستحب است موقع گفتن تكبير اول نماز و تكبيرهاى بين نماز دستها را تا مقابل گوشها بالا ببرد ولى از نرمه گوش بالاتر نبرد .\r\nمسأله 967 - اگر شك كند كه تكبيرةالاحرام را گفته يا نه ، چنانچه مشغول خواندن چيزى شده ، به شك خود اعتنا نكند و اگر چيزى نخوانده ، بايد تكبير را بگويد .\r\nمسأله 968 - اگر بعد از گفتن تكبيرةالاحرام شك كند كه آن را صحيح گفته يا نه چنانچه مشغول خواندن چيزى شده به شك خود اعتنا نكند و اگر چيزى نخوانده بايد تكبير را بگويد و احتياط مستحب آن است كه اول عملى كه نماز را باطل مىكند انجام دهد مثلًا صورت خود را از قبله برگرداند ، بعد تكبير را بگويد ، و اگر شك كند تكبيرى را كه گفته تكبيرةالاحرام بوده يا تكبير پيش از رفتن به ركوع بنا بگذارد بر اينكه تكبيرةالاحرام بوده است .\r\n\r\nقيام ( ايستادن )\r\nمسأله 969 - قيام در موقع گفتن تكبيرةالاحرام و قيام پيش از ركوع كه آن را قيام متصل به ركوع مىگويند ركن است ولى قيام در موقع خواندن حمد و سوره و قيام بعد از ركوع ركن نيست و اگر كسى آن را از روى فراموشى ترك كند ، نمازش صحيح است .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nمسأله 970 - واجب است پيش از گفتن تكبير و بعد از آن مقدارى بايستد تا يقين كند كه در حال ايستادن تكبير گفته است .\r\nمسأله 971 - اگر ركوع را فراموش كند و بعد از حمد و سوره بنشيند و يادش بيايد كه ركوع نكرده ، بايد بايستد و به ركوع رود و اگر بدون اينكه بايستد به حال خميدگى به ركوع برگردد ، چون قيام متصل به ركوع را بجا نياورده نماز او باطل است .\r\nمسأله 972 - موقعى كه ايستاده است ، بايد بدن را حركت ندهد و به طرفى خم نشود و به جايى تكيه نكند ولى اگر از روى ناچارى باشد ، يا در حال خم شدن براى ركوع پاها را حركت دهد اشكال ندارد .\r\nمسأله 973 - اگر موقعى كه ايستاده ، از روى فراموشى بدن را حركت دهد يا به طرفى خم شود ، يا به جايى تكيه كند ، اشكال ندارد و نيز اگر در قيام موقع گفتن تكبيرةالاحرام و قيام متصل به ركوع از روى فراموشى باشد بايد نماز را تمام كند و صحيح است ولى احتياط مستحب آن است كه دوباره بخواند .\r\nمسأله 974 - احتياط واجب آن است كه در موقع ايستادن هر دو پا روى زمين باشد ولى لازم نيست سنگينى بدن روى هر دو پا باشد و اگر روى يك پا هم باشد اشكال ندارد .\r\nمسأله 975 - كسى كه مىتواند درست بايستد اگر پاها را خيلى گشاد بگذارد كه به حال ايستادن معمولى نباشد نمازش باطل است .\r\nمسأله 976 - موقعى كه انسان در نماز مشغول خواندن چيزى است حتى موقع گفتن ذكرهاى مستحبى نماز بايد بدنش آرام باشد . و در موقعى كه مىخواهد كمى جلو يا عقب رود ، يا كمى بدن را به طرف راست يا چپ حركت دهد بايد چيزى نگويد ولى ( بِحَوْلِ اللّهِ وَ قُوَّتِهِ اقُومُ وَ اقْعُدُ ) را بايد در حال برخاستن بگويد .\r\nمسأله 977 - اگر در حال حركت بدن ذكر بگويد ، مثلًا موقع رفتن به ركوع يا رفتن به سجده تكبير بگويد ، چنانچه آن را به قصد ذكرى كه در نماز دستور داده‌اند بگويد ، بايد\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nاحتياطاً نماز را دوباره بخواند و اگر به اين قصد نگويد بلكه بخواهد ذكرى گفته باشد نمازش صحيح است .\r\nمسأله 978 - حركت دادن دست و انگشتان در موقع خواندن حمد اشكال ندارد اگر چه احتياط مستحب آن است كه آنها را هم حركت ندهد .\r\nمسأله 979 - اگر موقع خواندن حمد و سوره يا خواندن تسبيحات بىاختيار به قدرى حركت كند كه از حال آرام بودن بدن خارج شود ، احتياط واجب آن است كه بعد از آرام گرفتن بدن آنچه در حال حركت خوانده دوباره بخواند .\r\nمسأله 980 - اگر در بين نماز از ايستادن عاجز شود ، بايد بنشيند و اگر از نشستن هم عاجز شود ، بايد بخوابد ولى تا بدنش آرام نگرفته بايد چيزى نخواند .\r\nمسأله 981 - تا انسان مىتواند ايستاده نماز بخواند نبايد بنشيند . مثلًا كسى كه در موقع ايستادن بدنش حركت مىكند يا مجبور است به چيزى تكيه دهد ، يا بدنش را كج كند ، يا خم شود يا پاها را بيشتر از معمول گشاد بگذارد ، بايد به هرطور كه مىتواند ايستاده نماز بخواند ولى اگر به هيچ قسم حتى مثل حال ركوع هم نتواند بايستد بايد راست بنشيند و نشسته نماز بخواند .\r\nمسأله 982 - تا انسان مىتواند بنشيند نبايد خوابيده نماز بخواند و اگر نتواند راست بنشيند بايد هرطور كه مىتواند بنشيند و اگر به هيچ قسم نمىتواند بنشيند ، بايد به طورى كه در احكام قبله گفته شد به پهلوى راست بخوابد و اگر نمىتواند به پهلوى چپ و اگر آن هم ممكن نيست به پشت بخوابد به طورى كه كف پاهاى او رو به قبله باشد .\r\nمسأله 983 - كسى كه نشسته نماز مىخواند ، اگر بعد از خواندن حمد و سوره بتواند بايستد ، و ركوع را ايستاده بجا آورد بايد بايستد و از حال ايستاده به ركوع رود و اگر نتواند بايد ركوع را هم نشسته بجا آورد و اگر وقت وسعت دارد كه بتواند تمام نماز را با اجزاء و شرايط اختيارى بجا آورد بايد نماز را از اول بخواند .\r\nمسأله 984 - كسى كه خوابيده نماز مىخواند اگر در بين نماز بتواند بنشيند بايد مقدارى را كه مىتواند نشسته بخواند ، و نيز اگر مىتواند بايستد بايد مقدارى را كه مىتواند\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nايستاده بخواند ولى تا بدنش آرام نگرفته چيزى نخواند ولى اگر بتواند تمام آنچه را كه بايد ايستاده انجام داد ايستاده انجام دهد و يا تمام آنچه را كه بايد نشسته انجام داد نشسته انجام دهد بعد از اينكه خوابيده خوانده بايد نماز را از اول بخواند .\r\nمسأله 985 - كسى كه نشسته نماز مىخواند اگر در بين نماز بتواند بايستد بايد مقدارى را كه مىتواند ايستاده بخواند ولى تا بدنش آرام نگرفته بايد چيزى نخواند و اگر تمام نماز را بتواند ايستاده بخواند بايد نماز را از اول بخواند .\r\nمسأله 986 - كسى كه مىتواند بايستد اگر بترسد كه به واسطه ايستادن مريض شود يا ضررى به او برسد مىتواند نشسته نماز بخواند و اگر از نشستن هم بترسد مىتواند خوابيده نماز بخواند .\r\nمسأله 987 - اگر انسان احتمال بدهد كه تا آخر وقت بتواند ايستاده نماز بخواند مىتواند در اول وقت به اميد اينكه مطابق واقع وظيفه او باشد نماز بخواند تا فضيلت اول وقت را هم درك كرده باشد و اگر تا آخر وقت عذرش بر طرف شد بايد نماز را دوباره بخواند و مىتواند هم نماز را تأخير بيندازد و آخر وقت بخواند پس اگر نتوانست بايستد در آخر وقت مطابق وظيفه‌اش رفتار نمايد .\r\nمسأله 988 - مستحب است در حال ايستادن بدن را راست نگهدارد ، شانه‌ها را پايين بيندازد دستها را روى رانها بگذارد ، انگشتها را به هم بچسباند ، جاى سجده را نگاه كند ، سنگينى بدن را به طور مساوى روى دو پا بيندازد ، با خضوع و خشوع باشد ، پاها را پس و پيش نگذارد ، اگر مرد است پاها را از سه انگشتِ باز تا يك وجب فاصله دهد ، و اگر زن است پاها را به هم بچسباند .\r\n\r\nقرائت\r\nمسأله 989 - در ركعت اول و دوم نمازهاى واجب يوميه انسان بايد اول حمد و بعد از آن يك سوره تمام بخواند .\r\nمسأله 990 - اگر وقت نماز تنگ باشد يا انسان ناچار شود كه سوره را نخواند مثلًا بترسد كه اگر سوره را بخواند دزد يا درنده يا چيز ديگرى به او صدمه بزند نبايد سوره را\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nبخواند ، و همچنين است اگر عجله داشته باشد مثل اينكه در مسافرت با وسايل عمومى مثل ماشين و قطار ، اگر بخواهد سوره را بخواند ماشين و يا قطار حركت كند و منتظر او باشند .\r\nمسأله 991 - اگر عمداً سوره را پيش از حمد بخواند نمازش باطل است و اگر اشتباهاً سوره را پيش از حمد بخواند و در بين آن يادش بيايد ، بايد سوره را رها كند و بعد از خواندن حمد ، سوره را از اول بخواند .\r\nمسأله 992 - اگر حمد و سوره يا يكى از آنها را فراموش كند و بعد از رسيدن به ركوع بفهمد نمازش صحيح است ولى احتياط واجب آن است كه بعد از نماز دو سجده سهو بجا آورد .\r\nمسأله 993 - اگر پيش از آنكه براى ركوع خم شود بفهمد كه حمد و سوره را نخوانده بايد بخواند . و اگر بفهمد سوره را نخوانده بايد فقط سوره را بخواند ولى اگر بفهمد حمد تنها را نخوانده بايد اول حمد و بعد از آن دوباره سوره را بخواند و بنابر احتياط واجب بعد از نماز دو سجده سهو بجا آورد ، و نيز اگر خم شود و پيش از آنكه به ركوع برسد بفهمد حمد و سوره يا سوره تنها يا حمد تنها را نخوانده بايد بايستد و به همين دستور عمل نمايد .\r\nمسأله 994 - اگر در نماز يكى از چهار سوره‌اى را كه آيه سجده دارد و در مسأله 361 گفته شد عمداً بخواند نمازش باطل است .\r\nمسأله 995 - اگر اشتباهاً مشغول خواندن سوره‌اى شود كه سجده واجب دارد ، چنانچه پيش از رسيدن به آيه سجده بفهمد ، بايد آن سوره را رها كند و سوره ديگر بخواند و اگر بعد از خواندن آيه سجده بفهمد ، مىتواند سوره را تمام كند و سوره ديگرى به قصد قربت مطلقه ، نه به قصد سوره واجب بخواند و بنابر احتياط واجب براى سجده قرآن اشاره كند و بعد از نماز هم سجده آن را بجا آورد .\r\nمسأله 996 - اگر در نماز آيه سجده را بشنود ، نمازش صحيح است و بايد بعد از نماز سجده آن را بجا آورد و در بين نماز هم بنابر احتياط واجب براى سجده قرآن اشاره نمايد .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nمسأله 997 - در نماز مستحبى خواندن سوره لازم نيست اگر چه آن نماز به واسطه نذر كردن واجب شده باشد ولى در بعضى از نمازهاى مستحبى مثل نماز وحشت كه سوره مخصوصى دارد ، اگر بخواهد به دستور آن نماز رفتار كرده باشد بايد همان سوره را بخواند .\r\nمسأله 998 - در نماز جمعه و در نماز ظهر روز جمعه مستحب است در ركعت اول بعد از حمد ، سوره جمعه و در ركعت دوم بعد از حمد ، سوره منافقين را بخواند و اگر مشغول يكى از اينها شود ، بنابر احتياط واجب نمىتواند آن را رها كند و سوره ديگر بخواند .\r\nمسأله 999 - اگر بعد از حمد مشغول خواندن سوره (   قُلْ هُوَ اللَّهُ أَحَدٌ   ) ، يا سوره (   قُلْ يا أَيُّهَا الْكافِرُونَ   ) شود ، نمىتواند آن را رها كند و سوره ديگرى بخواند ، ولى در نماز جمعه و نماز ظهر روز جمعه اگر از روى فراموشى به جاى سوره جمعه و منافقين يكى از اين دو سوره را بخواند ، تا به نصف نرسيده ، مىتواند آن را رها كند و سوره جمعه و منافقين را بخواند .\r\nمسأله 1000 - اگر در نماز جمعه يا نماز ظهر روز جمعه عمداً سوره (   قُلْ هُوَ اللَّهُ أَحَدٌ   ) يا سوره (   قُلْ يا أَيُّهَا الْكافِرُونَ   ) بخواند ، اگر به نصف نرسيده باشد مىتواند رها كند و بنابر احتياط مستحب بهتر است كه آن سوره را رها نكند و سوره جمعه و منافقين نخواند .\r\nمسأله 1001 - اگر در نماز غير سوره (   قُلْ هُوَ اللَّهُ أَحَدٌ   ) و (   قُلْ يا أَيُّهَا الْكافِرُونَ   ) ، سوره ديگرى بخواند تا به نصف نرسيده مىتواند رها كند و سوره ديگرى بخواند .\r\nمسأله 1002 - اگر مقدارى از سوره را فراموش كند ، يا از روى ناچارى ، مثلًا به واسطه تنگى وقت يا جهت ديگر نشود آن را تمام نمايد ، مىتواند آن سوره را رها كند و سوره ديگر بخواند اگر چه از نصف گذشته باشد ، يا سوره‌اى را كه مىخوانده (   قُلْ هُوَ اللَّهُ أَحَدٌ   ) يا (   قُلْ يا أَيُّهَا الْكافِرُونَ   ) باشد .\r\nمسأله 1003 - بر مرد واجب است حمد و سوره نماز صبح و مغرب و عشا را بلند بخواند ، و بر مرد و زن واجب است حمد و سوره نماز ظهر و عصر را آهسته بخوانند .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nمسأله 1004 - مرد بايد در نماز صبح و مغرب و عشا مواظب باشد كه تمام كلمات حمد و سوره حتى حرف آخر آنها را بلند بخواند .\r\nمسأله 1005 - زن مىتواند حمد و سوره نماز صبح و مغرب و عشا را بلند يا آهسته بخواند ولى اگر نامحرم صدايش را بشنود ، بنابر احتياط واجب بايد آهسته بخواند .\r\nمسأله 1006 - اگر در جايى كه بايد نماز را بلند خواند ، عمداً آهسته بخواند يا در جايى كه بايد آهسته خواند ، عمداً بلند بخواند ، نمازش باطل است . ولى اگر از روى فراموشى يا ندانستن مسأله باشد صحيح است ؛ و اگر در بين خواندن حمد و سوره هم بفهمد اشتباه كرده ، لازم نيست مقدارى را كه خوانده دوباره بخواند .\r\nمسأله 1007 - اگر كسى در خواندن حمد و سوره بيشتر از معمول صدايش را بلند كند ، مثل آنكه آنها را با فرياد بخواند ، نمازش باطل است .\r\nمسأله 1008 - انسان بايد نماز را ياد بگيرد كه غلط نخواند و كسى كه به هيچ قسم نمىتواند صحيح آن را ياد بگيرد ، بايد هرطور كه مىتواند بخواند و بنابر احتياط واجب اگر نماز خواندن به جماعت براى او مشقت و زحمت ندارد بايد نماز را به جماعت بخواند و اگر مشقت و زحمت دارد هرطور بخواند كافى است .\r\nمسأله 1009 - كسى كه حمد و سوره و چيزهاى ديگر نماز را به خوبى نمىداند و مىتواند ياد بگيرد ، چنانچه وقت نماز وسعت دارد بايد ياد بگيرد و اگر وقت تنگ است بنابر احتياط واجب در صورتى كه ممكن باشد بايد نمازش را به جماعت بخواند .\r\nمسأله 1010 - مزد گرفتن براى ياد دادن واجبات نماز جايز است اگر چه احتياط مستحب آن است كه مزد نگيرد ، ولى اگر حفظ احكام اسلام متوقف باشد بر ياد دادن بدون عوض ، مثل اينكه كسى نخواهد نماز ياد بگيرد مگر اينكه مجانى و بدون عوض به او ياد دهند يا اينكه مزد گرفتن براى آن بىحرمتى به اسلام باشد ، مثل مزد گرفتن براى آن از كافرى كه تازه مسلمان شده و مانند اينها ، مزد گرفتن حرام است . و در مستحبات نماز هم اگر مزد گرفتن بىحرمتى به اسلام باشد جايز نيست ولى در غير اين صورت جايز است .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nمسأله 1011 - اگر يكى از كلمات حمد يا سوره را نداند يا عمداً آن را نگويد يا به جاى حرفى حرف ديگر بگويد مثلًا به جاى ( ض ) ( ظ ) بگويد ، يا جايى كه بايد بدون زير و زبر خوانده شود زير و زبر بدهد ، يا تشديد را نگويد نماز او باطل است .\r\nمسأله 1012 - اگر انسان كلمه‌اى را صحيح بداند و در نماز همانطور بخواند ، بعد بفهمد غلط خوانده نمازش صحيح است ، ولى احتياط مستحب آن است كه اگر وقت باقى است دوباره بخواند و اگر گذشته قضاى آن را بجا آورد .\r\nمسأله 1013 - اگر زير و زبر كلمه‌اى را نداند يا نداند مثلًا كلمه‌اى به ( س ) است يا به ( ص ) بايد ياد بگيرد ، ولى اگر كلمه‌اى باشد كه جايز باشد آخر آن را وقف كنند و هميشه به وقف بخواهد بخواند لازم نيست زير و زبر آن را ياد گيرد و نيز نمىتواند كلمه‌اى را كه نمىداند به چه نحو است به دو جور بخواند يعنى مثلًا هم به سين بخواند و هم به صاد و اگر چنين خواند نمازش باطل است .\r\nمسأله 1014 - اگر در كلمه‌اى واو باشد و حرف قبل از واو در آن كلمه پيش داشته باشد و حرف بعد از واو در آن كلمه همزه ( ء ) باشد مثل كلمه ( سُوء ) بايد آن واو را مد بدهد يعنى صداى خود را در آن كلمه بكشد . و همچنين اگر در كلمه‌اى الف باشد و حرف قبل از الف در آن كلمه زبر داشته باشد و حرف بعد از الف در آن كلمه همزه باشد مثل ( جآء ) بايد صدا را در الف بكشد و نيز اگر در كلمه‌اى ( ى ) باشد و حرف پيش از ( ى ) در آن كلمه زير داشته باشد و حرف بعد از ( ى ) در آن كلمه همزه باشد مثل ( جِىء ) بايد ( ى ) را با مد بخواند و اگر بعد از اين ( واو و الف و ى ) بجاى همزه ( ء ) حرفى باشد كه ساكن است يعنى زير و زبر و پيش ندارد باز هم بايد اين سه حرف را با مد بخواند مثلًا در  ( وَ لَا الضَّالِّينَ )  كه بعد از حرف الف حرف لام ساكن است ، بايد الف آن را با مد بخواند و چنانچه به دستورى كه گفته شد رفتار نكند بايد همان كلمه را دوباره با مد بخواند و نمازش صحيح است ولى احتياط مستحب آن است كه آن نماز را دوباره بخواند .\r\nمسأله 1015 - احتياط واجب آن است كه در نماز وقف به حركت ننمايد ولى وصل به سكون اشكال ندارد ، اگر چه احتياط مستحب در ترك آن است و معنى وقف به حركت آن\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nاست كه زير يا پيش آخر كلمه‌اى را بگويد و بين آن كلمه و كلمه بعدش فاصله دهد ، مثلًا بگويد  ( الرَّحْمنِ الرَّحِيمِ )  و ميم رحيم را زير بدهد و بعد قدرى فاصله دهد و بگويد (  مالِكِ يَوْمِ الدِّينِ )  ؛ و معنى وصل به سكون آن است كه زير يا زبر يا پيش كلمه‌اى را نگويد و آن كلمه را به كلمه بعد بچسباند مثل اينكه بگويد  ( الرَّحْمنِ الرَّحِيمِ )  و ميم الرحيم را زير ندهد و فوراً بگويد  ( مالِكِ يَوْمِ الدِّينِ )  .\r\nمسأله 1016 - در ركعت سوم و چهارم نماز مىتوان فقط يك حمد بخوانند و يا يك مرتبه بگويند : ( سُبْحانَ اللهِ وَ الْحَمْدُ لِلّهِ وَ لا الهَ الَّا اللهُ وَ اللهُ اكْبَرُ ) كه آن را تسبيحات اربعه مىگويند . ولى بنابر احتياط مستحب بهتر است سه مرتبه اين تسبيحات را بگويند . و مىتوانند در يك ركعت حمد و در ركعت ديگر تسبيحات را بخوانند و بهتر است در هر دو ركعت تسبيحات بخوانند .\r\nمسأله 1017 - در تنگى وقت بايد تسبيحات اربعه را يك مرتبه بگويند .\r\nمسأله 1018 - بر مرد و زن واجب است كه در ركعت سوم و چهارم نماز ، حمد يا تسبيحات را آهسته بخوانند .\r\nمسأله 1019 - اگر در ركعت سوم و چهارم حمد بخواند ، بنابر احتياط مستحب بهتر است ( بِسْمِ اللّه ) آن را آهسته بگويد .\r\nمسأله 1020 - كسى كه نمىتواند تسبيحات را ياد بگيرد يا درست بخواند ، بايد در ركعت سوم و چهارم حمد بخواند .\r\nمسأله 1021 - اگر در ركعت اول نماز به خيال اينكه دو ركعت آخر است تسبيحات بگويد ، چنانچه پيش از ركوع بفهمد ، بايد حمد و سوره را بخواند و اگر در ركوع يا بعد از ركوع بفهمد نمازش صحيح است ؛ ولى بنابر احتياط واجب دو سجده سهو براى كمى حمد و سوره و دو سجده سهو براى زيادى تسبيحات بجا آورد .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nمسأله 1022 - اگر در دو ركعت آخر نماز به خيال اينكه دو ركعت اول است حمد بخواند ، يا در دو ركعت اول نماز با اينكه گمان مىكرده در دو ركعت آخر است حمد بخواند ، چه در دو ركعت آخر باشد يا در دو ركعت اول نمازش صحيح است ؛ ولى اگر قصد داشته كه اگر در دو ركعت آخر است تسبيحات بخواند نمىشود اكتفا به آن حمد نمايد بلكه بايد از اول ، حمد يا تسبيحات را بخواند ؛ ولى اگر بعد از ركوع بفهمد نمازش صحيح است و در صورتى كه از اول قصد نداشته كه در دو ركعت آخر حمد بخواند ، بنابر احتياط واجب دو سجده سهو بجا آورد .\r\nمسأله 1023 - اگر در ركعت سوم يا چهارم مىخواست حمد بخواند تسبيحات به زبانش آمد ، يا مىخواست تسبيحات بخواند حمد به زبانش آمد بايد آن را رها كند و دوباره حمد يا تسبيحات را بخواند ، در صورتى كه با غفلت شروع نموده و توجه نداشته كه چه مىخواهد بخواند ؛ ولى اگر آنچه خوانده قصد خواندنش را داشته در حال شروع به آن چه عادت به خواندن آن داشته باشد يا نداشته باشد نمازش صحيح است .\r\nمسأله 1024 - كسى كه عادت دارد در ركعت سوم و چهارم تسبيحات بخواند اگر بدون قصد مشغول خواندن حمد شود بايد آن را رها كند و دوباره حمد يا تسبيحات را بخواند .\r\nمسأله 1025 - در ركعت سوم و چهارم مستحب است بعد از تسبيحات استغفار كند ، مثلًا بگويد : ( اسْتَغْفِرُ اللهَ رَبّي وَ اتُوبُ الَيْهِ ) يا بگويد : ( اللّهُمَّ اغْفِرْ لِي ) و كسى كه مشغول گفتن استغفار است اگر شك كند كه حمد يا تسبيحات را خوانده يا نه ، چنانچه عادت داشته در نماز فقط بعد از تسبيحات استغفار كند بايد به شك خود اعتنا ننمايد و اگر در جاهاى ديگر نماز هم استغفار مىكرده ، بايد حمد يا تسبيحات را بخواند .\r\nمسأله 1026 - اگر در ركوع ركعت سوم يا چهارم يا در حال رفتن به ركوع شك كند كه حمد يا تسبيحات را خوانده يا نه ، بايد به شك خود اعتنا نكند .\r\nمسأله 1027 - هرگاه شك كند آيه يا كلمه‌اى را درست گفته يا نه اگر به چيزى كه بعد از آن است مشغول نشده ، بايد آن آيه يا كلمه را به طور صحيح بگويد و اگر به چيزى كه بعد از آن است مشغول شده ، چنانچه آن چيز ركن باشد مثل آنكه در ركوع شك كند\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nكه فلان كلمه از سوره را درست گفته يا نه ، بايد به شك خود اعتنا نكند ؛ و اگر ركن نباشد مثلًا موقع گفتن  ( اللَّهُ الصَّمَدُ )  شك كند كه   ( قُلْ هُوَ اللَّهُ أَحَدٌ )   را درست گفته يا نه باز هم مىتواند به شك خود اعتنا نكند ولى اگر احتياطاً آن آيه يا كلمه را به طور صحيح بگويد اشكال ندارد و اگر چند مرتبه هم شك كند مىتواند چند مرتبه بگويد اما اگر به وسواس برسد و باز هم بگويد بنابر احتياط واجب بايد نمازش را دوباره بخواند .\r\nمسأله 1028 - مستحب است در ركعت اول پيش از خواندن حمد بگويد : ( اعُوذُ بِاللّهِ مِنَ الشَّيْطانِ الرَّجِيمِ ) و در ركعت اول و دوم نماز ظهر و عصر ( بِسْمِ اللّه ) را بلند بگويد و حمد و سوره را شمرده بخواند و در آخر هر آيه وقف كند يعنى آن آيه را به آيه بعد نچسباند و در حال خواندن حمد و سوره به معناى آن توجه داشته باشد . و مستحب است اگر نماز را به جماعت مىخواند ، بعد از تمام شدن حمد امام و اگر فرادى مىخواند بعد از آنكه حمد خودش تمام شد بگويد :  ( الْحَمْدُ لِلَّهِ رَبِّ الْعالَمِينَ )  و مستحب است بعد از خواندن سوره   ( قُلْ هُوَ اللَّهُ أَحَدٌ )   ، يك يا دو يا سه مرتبه ( كذلك الله ربي ) يا سه مرتبه ( كذلك الله ربنا ) بگويد و بعد از خواندن سوره كمى صبر كند ، بعد تكبير پيش از ركوع را بگويد يا قنوت را بخواند .\r\nمسأله 1029 - مستحب است در تمام نمازها در ركعت اول ، سورهء   ( إِنَّا أَنْزَلْناهُ )   و در ركعت دوم سورهء   ( قُلْ هُوَ اللَّهُ أَحَدٌ )   را بخواند .\r\nمسأله 1030 - مكروه است انسان در تمام نمازهاى يك شبانه روز سورهء   ( قُلْ هُوَ اللَّهُ أَحَدٌ )   نخواند .\r\nمسأله 1031 - خواندن سوره   ( قُلْ هُوَ اللَّهُ أَحَدٌ )   به يك نفس مكروه است .\r\nمسأله 1032 - سوره‌اى را كه در ركعت اول خوانده مكروه است در ركعت دوم بخواند . ولى اگر سورهء   ( قُلْ هُوَ اللَّهُ أَحَدٌ )   را در هر دو ركعت بخواند مكروه نيست .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n\r\nركوع\r\nمسأله 1033 - در هر ركعت بعد از قرائت بايد به اندازه‌اى خم شود كه بتواند دست را به زانوها بگذارد و اين عمل را ركوع مىگويند .\r\nمسأله 1034 - اگر به اندازهء ركوع خم شود ولى دستها را به زانوها نگذارد ، اشكال ندارد .\r\nمسأله 1035 - هرگاه ركوع را به طور غير معمول بجا آورد مثلًا به چپ يا راست خم شود ، اگر چه دست‌هاى او به زانوها برسد صحيح نيست .\r\nمسأله 1036 - خم شدن بايد به قصد ركوع باشد ، پس اگر به قصد كار ديگر مثلًا براى كشتن جانور خم شود ، نمىتواند آن را ركوع حساب كند ، بلكه بايد بايستد و دوباره براى ركوع خم شود و بواسطهء اين عمل ركن زياد نشده و نماز باطل نمىشود .\r\nمسأله 1037 - كسى كه دست يا زانوى او با دست و زانوى ديگران فرق دارد مثلًا دستش خيلى بلند است كه اگر كمى خم شود به زانو مىرسد ، يا زانوى او پايين‌تر از مردم ديگر است كه بايد خيلى خم شود تا دستش به زانو برسد ، بايد به اندازهء معمول خم شود . و كسى كه به واسطه پيرى و غير آن قد او خميده است اگر بتواند براى ركوع راست بايستد و ركوع نمايد و براى او مشقت نداشته باشد و همچنين براى خواندن حمد و سوره بتواند بايستد ، احتياط واجب آن است كه بعد از ايستادن به ركوع رود و اگر براى او مشقت دارد يا نمىتواند كه راست بايستد به همان حال بايد به مقدار ركوع خم شود و اگر خودبخود به اندازه ركوع قد او خميده است با سر اشاره نمايد .\r\nمسأله 1038 - كسى كه نشسته ركوع مىكند ، بايد به قدرى خم شود كه صورتش مقابل زانوها برسد و بهتر است به قدرى خم شود كه صورت نزديك جاى سجده برسد .\r\nمسأله 1039 - احتياط مستحب آن است كه در ركوع ، سه بار ( سُبْحانَ اللّهِ ) بگويد ولى هر ذكرى كه به مقدار سه بار ( سُبْحانَ اللّهِ ) هم طول بكشد مثل ( الحَمْدُ للّهِ ) و ( اللّهُ اكْبَرُ ) نيز كافى است ؛ و همچنين گفتن يك بار ( سُبْحانَ رَبّيَ الْعَظِيمِ وَ بِحَمْدِه ) نيز كافى\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nاست . ولى در تنگى وقت و در حال ناچارى چه مثل مرض شديد باشد يا غير آن گفتن يك ( سُبْحانَ اللّهِ ) كافى است .\r\nمسأله 1040 - ذكر ركوع بايد دنبال هم و به عربى صحيح گفته شود و مستحب است آن را سه يا پنج يا هفت مرتبه بلكه بيشتر بگويند .\r\nمسأله 1041 - در ركوع بايد به مقدار ذكر واجب بدن آرام باشد و در ذكر مستحب هم اگر آن را به قصد ذكرى كه براى ركوع دستور داده‌اند بگويد بنابر احتياط واجب آرام بودن بدن لازم است .\r\nمسأله 1042 - اگر موقعى كه ذكر واجب ركوع را مىگويد بىاختيار به قدرى حركت كند كه از حال آرام بودن بدن خارج شود بايد بعد از آرام گرفتن بدن دوباره ذكر را بگويد ؛ ولى اگر كمى حركت كند كه از حال آرام بودن بدن خارج نشود يا انگشتان را حركت دهد اشكال ندارد .\r\nمسأله 1043 - اگر پيش از آنكه به مقدار ركوع خم شود و بدن آرام گيرد عمداً ذكر ركوع را بگويد نمازش باطل است .\r\nمسأله 1044 - اگر پيش از تمام شدن ذكر واجب عمداً سر از ركوع بردارد نمازش باطل است و اگر سهواً سر بردارد چنانچه پيش از آنكه از حال ركوع خارج شود يادش بيايد كه ذكر ركوع را تمام نكرده بايد در حال آرامى بدن دوباره ذكر را بگويد و اگر بعد از آنكه از حال ركوع خارج شد يادش بيايد نماز او صحيح است .\r\nمسأله 1045 - اگر نتواند به مقدار ذكر در ركوع بماند احتياط واجب آن است كه بقيه آن را در حال برخاستن بگويد .\r\nمسأله 1046 - اگر به واسطه مرض و مانند آن در ركوع آرام نگيرد نماز صحيح است ؛ ولى بايد پيش از آنكه از حال ركوع خارج شود ذكر واجب يعنى ( سُبْحانَ رَبّيَ الْعَظِيْمِ وَ بِحَمْدِه ) يا سه مرتبه ( سُبحانَ اللّهِ ) را بگويد .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nمسأله 1047 - هرگاه نتواند به اندازهء ركوع خم شود بايد به چيزى تكيه دهد و ركوع كند و اگر موقعى هم كه تكيه داده نتواند به طور معمول ركوع كند بايد به هر اندازه مىتواند خم شود و اگر هيچ نتواند خم شود بايد موقع ركوع بنشيند و نشسته ركوع كند ؛ و احتياط مستحب آن است كه نماز ديگرى هم بخواند و براى ركوع آن با سر اشاره نمايد .\r\nمسأله 1048 - كسى كه مىتواند ايستاده نماز بخواند اگر در حال ايستاده يا نشسته نتواند ركوع كند بايد ايستاده نماز بخواند و براى ركوع با سر اشاره كند ؛ و اگر نتواند اشاره كند بايد به نيت ركوع چشم را هم بگذارد و ذكر آن را بگويد و به نيت برخاستن از ركوع چشمها را باز كند و اگر از اين هم عاجز است بايد در قلب نيت ركوع كند و ذكر آن را بگويد .\r\nمسأله 1049 - كسى كه نمىتواند ايستاده يا نشسته ركوع كند و براى ركوع فقط مىتواند در حالى كه نشسته است كمى خم شود يا در حالى كه ايستاده است با سر اشاره كند بايد ايستاده نماز بخواند و براى ركوع با سر اشاره نمايد . و احتياط مستحب آن است كه نماز ديگرى هم بخواند و موقع ركوع آن بنشيند و هر قدر مىتواند براى ركوع خم شود .\r\nمسأله 1050 - اگر بعد از رسيدن به حد ركوع و آرام گرفتن بدن سر بردارد و دو مرتبه به اندازهء ركوع خم شود ، يا بعد از آنكه به اندازهء ركوع خم شد و بدنش آرام گرفت به قدرى خم شود كه از اندازهء ركوع بگذرد و دوباره به ركوع برگردد چون ركوع زياد شده نمازش باطل است .\r\nمسأله 1051 - بعد از تمام شدن ذكر ركوع ، بايد راست بايستد و بعد از آنكه بدن آرام گرفت به سجده رود و اگر عمداً پيش از ايستادن ، يا پيش از آرام گرفتن بدن به سجده رود نمازش باطل است .\r\nمسأله 1052 - اگر ركوع را فراموش كند و پيش از آنكه به سجده برسد ، يادش بيايد ، بايد بايستد بعد به ركوع رود و چنانچه به حالت خميدگى به ركوع برگردد نمازش باطل است .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nمسأله 1053 - اگر بعد از آنكه پيشانى به زمين رسيد يادش بيايد كه ركوع نكرده بنابر احتياط واجب بايد برگردد و ركوع را بجا آورد و بعد از تمام كردن نماز دوباره آن را بخواند و دو سجدهء سهو هم براى سجده زياد شده بنابر احتياط واجب بجا آورد .\r\nمسأله 1054 - مستحب است پيش از رفتن به ركوع در حالى كه راست ايستاده تكبير بگويد و در ركوع زانوها را به عقب دهد و پشت را صاف نگهدارد و گردن را بكشد و مساوى پشت نگهدارد و بين دو قدم را نگاه كند و پيش از ذكر يا بعد از آن صلوات بفرستد و اگر صلوات را به نيت ذكر ركوع هم بگويد اشكال ندارد و بعد از آنكه از ركوع برخاست و راست ايستاد ، در حال آرامى بدن بگويد : ( سمع اللّه لمن حمده ) . و مكروه است سرش را زياد پايين يا زياد بالا نگهدارد و دست‌هايش را دو طرف خود يا ميان دو پاى خود قرار دهد و يا زير لباس روى بدن بگذارد و بهتر است در حال ركوع قرآن نخواند .\r\nمسأله 1055 - مستحب است در ركوع زنها دست را از زانو بالاتر بگذارند و زانوها را به عقب ندهند ولى به مقدار ركوع مرد بنابر احتياط واجب خم شوند يعنى خم شدن آنها كمتر از مقدار خم شدن مردها نباشد .\r\n\r\nسجود\r\nمسأله 1056 - نمازگزار بايد در هر ركعت از نمازهاى واجب و مستحب بعد از ركوع دو سجده كند . و سجده آن است كه پيشانى و كف دو دست و سر دو زانو و سر دو انگشت بزرگ پاها را بر زمين بگذارد بنابر احتياط ، و اگر پشت يا روى انگشت بزرگ را هم بگذارد نماز باطل نيست .\r\nمسأله 1057 - دو سجده روى هم يك ركن است كه اگر كسى در نماز واجب عمداً يا از روى فراموشى هر دو را در يك ركعت ترك كند يا دو سجدهء ديگر به آنها اضافه نمايد نمازش باطل است .\r\nمسأله 1058 - اگر عمداً يك سجده كم يا زياد كند نماز باطل مىشود و اگر سهواً يك سجده كم كند حكم آن بعداً گفته خواهد شد .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nمسأله 1059 - اگر پيشانى را عمداً يا سهواً به زمين نگذارد سجده نكرده است اگر چه جاهاى ديگر به زمين برسد . ولى اگر پيشانى را به زمين بگذارد و سهواً جاهاى ديگر را به زمين نرساند يا سهواً ذكر نگويد سجده صحيح است .\r\nمسأله 1060 - احتياط مستحب آن است كه در سجده سه مرتبه ( سُبْحانَ اللهِ ) يا يك مرتبه ( سُبْحانَ رَبّيَ الْاعْلي وَ بِحَمْدِهِ ) بگويد ولى هر ذكرى كه به مقدار سه مرتبه ( سُبحانَ اللّه ) باشد هم كافى است و بايد اين كلمات دنبال هم و به عربى صحيح گفته شود و مستحب است ( سُبْحانَ رَبّيَ الْاعْلي وَ بِحَمْدِهِ ) را سه يا پنج يا هفت مرتبه بگويد ؛ و نيز در حال ناچارى و تنگى وقت و در حال مرض شديد گفتن يك ( سُبحانَ اللّه ) كافى است .\r\nمسأله 1061 - در سجود بايد به مقدار ذكر واجب ، بدن آرام باشد و موقع گفتن ذكر مستحب هم اگر آن را به قصد ذكرى كه براى سجده دستور داده‌اند بگويد ، آرام بودن بدن لازم است .\r\nمسأله 1062 - اگر پيش از آنكه پيشانى به زمين برسد و بدن آرام بگيرد عمداً ذكر سجده را بگويد يا پيش از تمام شدن ذكر عمداً سر از سجده بردارد نماز باطل است .\r\nمسأله 1063 - اگر پيش از آنكه پيشانى به زمين برسد و بدن آرام گيرد سهواً ذكر سجده را بگويد و پيش از آنكه سر از سجده بردارد بفهمد اشتباه كرده است ، بايد دوباره در حال آرام بودن ذكر را بگويد .\r\nمسأله 1064 - اگر بعد از آنكه سر از سجده برداشت بفهمد كه پيش از آرام گرفتن بدن ذكر را گفته يا پيش از آنكه ذكر سجده تمام شود سر برداشته نمازش صحيح است .\r\nمسأله 1065 - اگر موقعى كه ذكر سجده را مىگويد يكى از هفت عضو را عمداً از زمين بردارد نماز باطل مىشود ؛ ولى موقعى كه مشغول گفتن ذكر نيست اگر غير پيشانى جاهاى ديگر را از زمين بردارد و دوباره بگذارد اشكال ندارد .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nمسأله 1066 - اگر پيش از تمام شدن ذكر سجده سهواً پيشانى را از زمين بردارد نمىتواند دوباره به زمين بگذارد و بايد آن را يك سجده حساب كند . ولى اگر جاهاى ديگر را سهواً از زمين بردارد بايد دو مرتبه به زمين بگذارد و ذكر را بگويد .\r\nمسأله 1067 - بعد از تمام شدن ذكر سجدهء اول بايد بنشيند تا بدن آرام گيرد و دوباره به سجده رود .\r\nمسأله 1068 - جاى پيشانى نمازگزار بايد از جاى زانوها و سر انگشتان پاى او بلندتر از چهار انگشت بسته نباشد بلكه احتياط واجب آن است كه جاى پيشانى او از جاى انگشتان پا و سر زانوهايش پست‌تر از چهار انگشت بسته نباشد .\r\nمسأله 1069 - در زمين سراشيب كه سراشيبى آن درست معلوم نيست اگر جاى پيشانى نمازگزار از جاى انگشتان پا و سر زانوهاى او مختصرى بيش از چهار انگشت بسته بلندتر باشد اشكال ندارد .\r\nمسأله 1070 - اگر پيشانى را به چيزى بگذارد كه از جاى انگشت‌هاى پا و سر زانوهاى او بلندتر از چهار انگشت بسته است چنانچه بلندى آن به قدرى است كه نمىگويند در حال سجده است بايد سر را بردارد و به چيزى كه بلندى آن به اندازهء چهار انگشت بسته يا كمتر است بگذارد ؛ و اگر بلندى آن به قدرى است كه مىگويند در حال سجده است ، احتياط واجب آن است كه پيشانى را از روى آن به روى چيزى كه بلندى آن به اندازه چهار انگشت بسته يا كمتر است بكشد ؛ و اگر كشيدن پيشانى ممكن نيست بنابر احتياط واجب بايد نماز را تمام كند و دوباره بخواند .\r\nمسأله 1071 - بايد بين پيشانى و آنچه بر آن سجده مىكنند چيزى نباشد پس اگر مهر به قدرى چرك باشد كه پيشانى به خود مهر نرسد سجده باطل است ؛ ولى اگر مثلًا رنگ مهر تغيير كرده باشد اشكال ندارد .\r\nمسأله 1072 - در سجده بايد كف دست را بر زمين بگذارد ؛ ولى در حال ناچارى پشت دست هم مانعى ندارد . و اگر پشت دست ممكن نباشد بايد مچ دست را بگذارد و\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nچنانچه آن را هم نتواند بايد تا آرنج هر جا را كه مىتواند بر زمين بگذارد و اگر آن هم ممكن نيست گذاشتن بازوان كافى است و اگر بازو هم ندارد گذاشتن دست ساقط است .\r\nمسأله 1073 - در سجده بايد سر دو انگشت بزرگ پاها را به زمين بگذارد و اگر انگشت‌هاى ديگر پا ، يا روى پا يا پشت پا را به زمين بگذارد نمازش باطل است ؛ ولى اگر پشت يا روى انگشت بزرگ پا را بر زمين بگذارد گذشت كه نماز او صحيح است اگر چه احتياط مستحب آن است كه سر انگشت بزرگ را بر زمين بگذارد ولى اگر ناخن او بلند است به طورى كه فقط سر ناخن بر زمين گذاشته شود نماز او باطل است و كسى كه بواسطهء ندانستن مسأله در موردى كه نماز باطل است آن طور نماز خوانده باشد بايد دوباره بخواند .\r\nمسأله 1074 - كسى كه مقدارى از شست پايش بريده بايد بقيهء آن را به زمين بگذارد و اگر چيزى از آن نمانده يا اگر مانده خيلى كوتاه است بايد بقيه انگشتان را بگذارد و اگر هيچ انگشت ندارد بايد هر مقدارى از پا باقى مانده به زمين بگذارد .\r\nمسأله 1075 - اگر به طور غير معمول سجده كند ، مثلًا سينه و شكم را به زمين بچسباند يا پاها را دراز كند اگر چه هفت عضوى كه گفته شد به زمين برسد بنابر احتياط واجب بايد نماز را دوباره بخواند .\r\nمسأله 1076 - مهر يا چيز ديگرى كه بر آن سجده مىكند بايد پاك باشد ؛ ولى اگر مثلًا مهر را روى فرش نجس بگذارد يا يك طرف مهر نجس باشد و پيشانى را به طرف پاك آن بگذارد اشكال ندارد .\r\nمسأله 1077 - اگر در پيشانى دمل و مانند آن باشد چنانچه ممكن است بايد با جاى سالم پيشانى سجده كند و اگر ممكن نيست بايد زمين را گود كند و دمل را در گودال و جاى سالم را به مقدارى كه براى سجده كافى باشد بر زمين بگذارد .\r\nمسأله 1078 - اگر دمل يا زخم تمام پيشانى را گرفته باشد بايد به يكى از دو طرف پيشانى سجده كند و اگر ممكن نيست به چانه و اگر به چانه هم ممكن نيست بايد به هر جاى از صورت كه ممكن است سجده كند و اگر به هيچ جاى از صورت ممكن نيست بايد با جلوى سر سجده نمايد .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nمسأله 1079 - كسى كه نمىتواند پيشانى را به زمين برساند بايد به قدرى كه مىتواند خم شود و مهر يا چيز ديگرى را كه سجده بر آن صحيح است روى چيز بلندى گذاشته و طورى پيشانى را بر آن بگذارد كه بگويند سجده كرده است ؛ ولى بايد كف دستها و زانوها و انگشتان پا را به طور معمول به زمين بگذارد .\r\nمسأله 1080 - كسى كه هيچ نمىتواند خم شود بايد براى سجده بنشيند و با سر اشاره كند و اگر نتواند بايد با چشمها اشاره نمايد و در هر دو صورت احتياط واجب آن است كه اگر مىتواند مهر را بلند كند و به پيشانى بگذارد و اگر با سر يا چشمها هم نمىتواند اشاره كند بايد در قلب نيت سجده كند و بنابر احتياط واجب با دست و مانند آن براى سجده اشاره نمايد .\r\nمسأله 1081 - كسى كه نمىتواند بنشيند بايد ايستاده نيت سجده كند و چنانچه مىتواند براى سجده با سر اشاره كند و اگر نمىتواند با چشمها اشاره نمايد و اگر اين را هم نمىتواند در قلب نيت سجده كند و بنابر احتياط واجب با دست و مانند آن براى سجده اشاره نمايد .\r\nمسأله 1082 - اگر پيشانى بىاختيار از جاى سجده بلند شود چنانچه ممكن باشد بايد نگذارد دوباره به جاى سجده برسد و اين يك سجده حساب مىشود ، چه ذكر سجده را گفته باشد يا نه ؛ و اگر نتواند سر را نگهدارد و بىاختيار دوباره به جاى سجده برسد روى هم يك سجده حساب مىشود و اگر ذكر نگفته باشد بايد بگويد و بهتر است نماز را هم اعاده كند .\r\nمسأله 1083 - جايى كه انسان بايد تقيه كند مىتواند بر فرش و مانند آن سجده نمايد و لازم نيست در صورتى كه مشقت داشته باشد به جاى ديگر برود ولى اگر مشقت نداشته باشد بايد به جاى ديگر برود ، مگر اينكه بتواند همان جا بر حصير و مانند آن كه سجده بر آنها صحيح است به طورى كه به مشقت و زحمت نيفتد سجده كند .\r\nمسأله 1084 - اگر روى تشك پر يا چيز ديگرى كه بدن روى آن آرام نمىگيرد سجده كند باطل است .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nمسأله 1085 - اگر انسان ناچار شود كه در زمين گل نماز بخواند ، چنانچه آلوده شدن بدن و لباس براى او مشقت ندارد بايد سجده و تشهد را به طور معمول بجا آورد و اگر مشقت دارد مىتواند در حالى كه ايستاده ، براى سجده با سر اشاره كند و تشهد را ايستاده بخواند و اگر سجده و تشهد را به طور معمول بجا آورد نماز او خالى از اشكال نيست .\r\nمسأله 1086 - در ركعت اول و ركعت سومى كه تشهد ندارد مثل ركعت سوم نماز ظهر و عصر و عشا بنابر احتياط واجب بايد بعد از سجدهء دوم قدرى بىحركت بنشيند و بعد برخيزد .\r\n\r\nچيزهايى كه سجده بر آنها صحيح است\r\nمسأله 1087 - بايد بر زمين و چيزهاى غير خوراكى كه از زمين مىرويد ، مانند چوب و برگ درخت سجده كرد و سجده بر چيزهاى خوراكى و پوشاكى و معدنى صحيح نيست ؛ و بر سنگ مرمر و مانند آن نيز سجده صحيح است اگر چه از محل مخصوصى بياورند و نام آن را معدن بگذارند .\r\nمسأله 1088 - بر برگ مو در زمانى كه از آن دلمه درست مىكنند نمىشود سجده كرد و در زمانى كه خوردنى نيست مىشود بر آن سجده كرد .\r\nمسأله 1089 - سجده بر چيزهايى كه از زمين مىرويد و خوراك حيوان است مثل علف و كاه صحيح است .\r\nمسأله 1090 - سجده بر گلهايى كه خوراكى نيستند صحيح ولى سجده بر دواهاى خوراكى كه از زمين مىرويد مانند گل بنفشه و گل گاو زبان صحيح نيست .\r\nمسأله 1091 - سجده بر گياهى كه خوردن آن در بعضى از شهرها معمول است و در شهرهاى ديگر معمول نيست و نيز سجده بر ميوه نارس صحيح نيست .\r\nمسأله 1092 - سجده بر سنگ آهك و سنگ گچ صحيح است و سجده بر گچ و آهك پخته و آجر و كوزه گلى و مانند آن نيز صحيح است اگر چه احتياط مستحب آن است كه در حال اختيار بر اين چيزها بعد از پخته شدن سجده نكنند .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nمسأله 1093 - اگر كاغذ را از چيزى كه سجده بر آن صحيح است مثلًا از كاه ساخته باشند مىشود بر آن سجده كرد و نيز سجده بر كاغذى كه از پنبه و مانند آن كه سجده بر آنها صحيح نيست ، ساخته شده صحيح است اگر چه بهتر است كه بر آن سجده نكنند .\r\nمسأله 1094 - براى سجده بهتر از هر چيز تربت حضرت سيدالشهدا عليه السلام است و بعد از آن خاك و بعد از خاك ، سنگ و بعد از سنگ ، گياه است .\r\nمسأله 1095 - اگر چيزى كه سجده بر آن صحيح است ندارد ، يا اگر دارد به واسطه سرما يا گرماى زياد و مانند اينها نمىتواند بر آن سجده كند چنانچه لباس او از كتان يا پنبه است بنابر احتياط واجب بايد به لباسش سجده كند و اگر از چيز ديگر است بايد بر پشت دست يا چيز معدنى مانند انگشترى عقيق سجده نمايد ؛ ولى احتياط مستحب آن است كه تا سجده بر پشت دست ممكن است ، بر چيز معدنى سجده نكند .\r\nمسأله 1096 - سجده بر گِل و خاك سستى كه پيشانى بر آن آرام نمىگيرد باطل است .\r\nمسأله 1097 - اگر در سجده اول مهر به پيشانى بچسبد و بدون اينكه مهر را بردارد ، دوباره به سجده رود صحيح نيست و بايد مهر را از پيشانى بكند و بعد براى سجده دوم سر را روى آن بگذارد .\r\nمسأله 1098 - اگر در بين نماز چيزى كه بر آن سجده مىكند گم شود و چيزى كه بر آن سجده كند نداشته باشد و نتواند چيزى را كه گم شده بدون اينكه از حالت نمازگزار خارج شود و يا يكى از مبطلات نماز را بجا آورد پيدا نمايد ، چنانچه وقت وسعت دارد بايد نماز را بشكند و اگر وقت تنگ است بايد بنابر احتياط واجب بر لباسش كه از پنبه و يا كتان است سجده كند و اگر از چيز ديگر است بر پشت دست يا چيز معدنى مانند انگشتر عقيق سجده نمايد . و احتياط مستحب آن است كه تا سجده بر پشت دست ممكن است ، به چيز معدنى سجده نكند .\r\nمسأله 1099 - هر گاه در حال سجده بفهمد پيشانى را بر چيزى گذاشته كه سجده بر آن باطل است ، اگر ممكن باشد ، بايد پيشانى را از روى آن بر روى چيزى كه سجده بر آن\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nصحيح است بكشد و اگر ممكن نباشد ، چنانچه وقت نماز وسعت دارد ، بايد نماز را بشكند و اگر وقت تنگ است ، در صورتى كه لباسش از پنبه يا كتان است ، بايد پيشانى را از روى آن بر روى لباسش بكشد و اگر از چيز ديگر است پيشانى را از روى آن به پشت دست يا چيزى معدنى بكشد .\r\nمسأله 1100 - اگر بعد از سجده بفهمد پيشانى را روى چيزى گذاشته كه سجده بر آن باطل است ، اشكال ندارد .\r\nمسأله 1101 - سجده كردن براى غير خداوند متعال حرام مىباشد و بعضى از مردم عوام كه مقابل قبر امامان عليهم السلام پيشانى را به زمين مىگذارند ، اگر براى شكر خداوند متعال باشد اشكال ندارد و گرنه حرام است .\r\n\r\nمستحبات و مكروهات سجده\r\nمسأله 1102 - در سجده چند چيز مستحب است :\r\n1 - كسى كه ايستاده نماز مىخواند بعد از آنكه سر از ركوع برداشت و كاملًا ايستاد و كسى كه نشسته نماز مىخواند بعد از آنكه كاملًا نشست براى رفتن به سجده تكبير بگويد .\r\n2 - موقعى كه مرد مىخواهد به سجده برود اول دستها را و زن اول زانوها را به زمين بگذارد .\r\n3 - بينى را به مهر يا چيزى كه سجده بر آن صحيح است بگذارد .\r\n4 - در حال سجده انگشتان دست را به هم بچسباند و برابر گوش بگذارد به طورى كه سر آنها رو به قبله باشد .\r\n5 - در سجده دعا كند و از خدا حاجت بخواهد و اين دعا را بخواند : ( يا خَيْرَ الْمَسؤولِينَ وَ يا خَيْرَ الْمُعْطِينَ ارْزُقْنِي وَ ارْزُقْ عِيالِي مِنْ فَضْلِكَ فَانَّكَ ذُوالْفَضْلِ الْعَظِيمِ ) يعنى : اى بهترين\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nكسى كه از او سؤال مىكنند و اى بهترين عطاكنندگان روزى بده به من و عيال من از فضل خودت پس بدرستى كه تو داراى فضل بزرگى .\r\n6 - بعد از سجده بر ران چپ بنشيند و روى پاى راست را بر كف پاى چپ بگذارد .\r\n7 - بعد از هر سجده وقتى نشست و بدنش آرام گرفت تكبير بگويد .\r\n8 - بعد از سجده اول بدنش كه آرام گرفت ( اسْتَغْفِرُ اللّهَ رَبّي وَ اتُوبُ الَيْهِ ) بگويد .\r\n9 - سجده را طول بدهد و در موقع نشستن دستها را روى رانها بگذارد .\r\n10 - براى رفتن به سجده دوم در حال آرامى بدن ( اللّهُ اكْبَر ) بگويد .\r\n11 - در سجده‌ها صلوات بفرستد ولى آن را به قصد ذكرى كه در سجده دستور داده‌اند نگويد .\r\n12 - در موقع بلند شدن دستها را بعد از زانوها از زمين بردارد .\r\n13 - مردها آرنجها و شكم را به زمين نچسبانند و بازوها را از پهلو جدا نگاه دارند و زنها آرنجها و شكم را بر زمين بگذارند و اعضاى بدن را به يكديگر بچسبانند .\r\nو مستحبات ديگر سجده در كتاب‌هاى مفصل گفته شده است .\r\nمسأله 1103 - قرآن خواندن در سجده مكروه است و نيز مكروه است براى بر طرف كردن گرد و غبار جاى سجده را فوت كند و اگر در اثر فوت كردن دو حرف از دهان بيرون آيد نماز باطل است . و غير از اينها مكروهات ديگرى هم در كتاب‌هاى مفصل گفته شده است .\r\n\r\nسجده واجب قرآن\r\nمسأله 1104 - در هريك از چهار سورهء ( وَالنَّجْم ) و ( اقْرأ ) و ( الم تَنْزِيْل ) و ( حم سجده ) يك آيه سجده است كه اگر انسان بخواند و يا گوش بدهد بعد از تمام شدن آيه ،\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nبايد فوراً سجده كند و اگر فراموش كرد ، هر وقت يادش آمد بايد سجده نمايد ، ولى براى شنيدن آيه اگر گوش نداده باشد سجده واجب نيست ، خصوصاً اگر در نماز باشد ؛ ولى احتياط مستحب آن است كه اگر شنيد و در غير حال نماز بود سجده نمايد .\r\nمسأله 1105 - اگر انسان موقعى كه آيه سجده را مىخواند از ديگرى هم بشنود بنابر احتياط واجب بايد دو سجده نمايد .\r\nمسأله 1106 - در غير نماز اگر در حال سجده آيه سجده را بخواند يا بشنود بايد سر از سجده بردارد و دوباره سجده كند .\r\nمسأله 1107 - اگر انسان از بچه غير مميز كه خوب و بد را نمىفهمد يا از كسى كه قصد خواندن قرآن ندارد آيه سجده را بشنود احتياط واجب آن است كه سجده كند و همچنين است اگر مثلًا از گرامافون و راديو آيهء سجده را بشنود .\r\nمسأله 1108 - در سجده واجب قرآن بايد جاى انسان غصبى نباشد و جاى پيشانى او از جاى زانوها و سر انگشتانش بيش از چهار انگشت بسته بلندتر نباشد ؛ ولى لازم نيست با وضو يا غسل و رو به قبله باشد و عورت خود را بپوشاند و بدن و جاى پيشانى او پاك باشد . و نيز چيزهايى كه در لباس نمازگزار شرط مىباشد در لباس او شرط نيست اما اگر لباس او غصبى است چنانچه سجده كردن تصرف در آن لباس باشد سجده باطل است .\r\nمسأله 1109 - احتياط واجب آن است كه در سجده واجب قرآن پيشانى را بر مهر يا چيز ديگرى كه سجده بر آن صحيح است گذاشته و جاهاى ديگر بدن را به دستورى كه در سجده نماز گفته شد بر زمين بگذارد .\r\nمسأله 1110 - هرگاه در سجده واجب قرآن پيشانى را به قصد سجده به زمين بگذارد اگر چه ذكر نگويد كافى است و گفتن ذكر مستحب است و بهتر است بگويد : ( لا الهَ الَّا اللهُ حَقاً حقاً لا الهَ الّا اللهُ ايماناً وَ تَصْدِيقاً لا الهَ الَّا اللهُ عُبُودِيَّةً وَ رِقّاً سَجَدْتُ لَكَ يا رَبّ تَعَبّداً وَ رِقّاً لا مَسْتَنْكِفاً وَ لا مُسْتَكْبِراً بَلْ انَا عَبْدٌ ذَلِيْلٌ ضَعِيْفٌ خائِفٌ مُسْتَجِيرٌ ) .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n\r\nتشهد\r\nمسأله 1111 - در ركعت دوم تمام نمازهاى واجب و ركعت سوم نماز مغرب و ركعت چهارم نماز ظهر و عصر و عشا بايد انسان بعد از سجده دوم بنشيند و در حال آرام بودن بدن تشهد بخواند يعنى بگويد : ( اشْهَدُ انْ لا الهَ الَّا اللهُ وَحْدَهُ لا شَرِيكَ لَهُ وَ اشْهَدُ انَّ مُحَمَّداً عَبْدُهُ وَ رَسُولُهُ اللّهُمَّ صَلّ عَلي مُحَمَّدٍ وَ آلِ مُحَمَّدٍ ) و احتياط واجب آن است كه به غير اين ترتيب نگويد .\r\nمسأله 1112 - كلمات تشهد بايد به عربى صحيح و به طورى كه معمول است پشت سر هم گفته شود .\r\nمسأله 1113 - اگر تشهد را فراموش كند و بايستد و پيش از ركوع يادش بيايد كه تشهد را نخوانده بايد بنشيند و تشهد را بخواند و دوباره بايستد و آنچه بايد در آن ركعت خوانده شود بخواند و نماز را تمام كند و بنابر احتياط واجب بعد از نماز براى ايستادن بى جا دو سجده سهو بجا آورد . و اگر در ركوع يا بعد از آن يادش بيايد بايد نماز را تمام كند و بعد از سلام نماز تشهد را قضا كند و براى تشهد فراموش شده دو سجده سهو بجا آورد .\r\nمسأله 1114 - مستحب است در حال تشهد بر ران چپ بنشيند و روى پاى راست را به كف پاى چپ بگذارد و پيش از تشهد بگويد : ( الْحَمْدُلِلّهِ ) يا بگويد : ( بِسْمِ اللهِ وَ بِاللهِ وَ الْحَمْدُللهِ وَ خَيْرُ الْاسْماءِ لِلّهِ ) و يا به جاى ( وَ خَيْرُ الْاسْماءِ لِلّهِ ) بگويد : ( وَ الْاسْماءُ الْحُسْني كُلُّها لِلّهِ ) . و نيز مستحب است دستها را بر رانها بگذارد و انگشتها را به يكديگر بچسباند و به دامان خود نگاه كند و بعد از تمام شدن تشهد بگويد : ( وَ تَقَبَّلْ شَفاعَتَهُ وَارْفَعْ دَرَجَتَهُ ) .\r\nمسأله 1115 - مستحب است زنها در وقت خواندن تشهد رانها را به هم بچسبانند .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n\r\nسلام نماز\r\nمسأله 1116 - بعد از تشهد ركعت آخر نماز ، مستحب است در حالى كه نشسته و بدن آرام است بگويد : ( السَّلامُ عَلَيْكَ ايُّهَا النَّبِيُّ وَ رَحْمَةُ اللهِ وَ بَرَكاتُهُ ) و بعد از آن بايد بگويد : ( السَّلامُ عَلَيْكُمْ وَ رَحْمَةُ اللهِ وَ بَرَكاتُهُ ) يا بگويد : ( السَّلامُ عَلَيْنا وَ عَلي عِبادِ اللهِ الصّالِحِينَ ) ولى اگر اين سلام را بگويد احتياط مستحب آن است كه بعد از آن ( السَّلامُ عَليْكُمْ وَ رَحْمَةُ اللهِ وَ بَرَكاتُهُ ) را هم بگويد .\r\nمسأله 1117 - اگر سلام نماز را فراموش كند و موقعى يادش بيايد كه صورت نماز به هم خورده است ، چنانچه پيش از آنكه صورت نماز به هم بخورد ، كارى كه عمدى و سهوى آن نماز را باطل مىكند ، مثل پشت به قبله كردن انجام نداده باشد ، نمازش صحيح است ؛ و اگر پيش از آنكه صورت نماز به هم بخورد ، كارى كه عمدى و سهوى آن نماز را باطل مىكند انجام داده باشد هم نمازش صحيح است ؛ و بنابر احتياط واجب بايد دو سجده سهو بجا آورد و احتياط مستحب آن است كه دوباره نمازش را بخواند .\r\nمسأله 1118 - اگر سلام نماز را فراموش كند و موقعى يادش بيايد كه صورت نماز به هم نخورده و كارى هم كه عمدى و سهوى آن نماز را باطل مىكند مثل پشت به قبله كردن انجام نداده بايد سلام را بگويد و نمازش صحيح است .\r\n\r\nترتيب\r\nمسأله 1119 - اگر عمداً ترتيب نماز را به هم بزند مثلًا سوره را پيش از حمد بخواند يا سجود را پيش از ركوع بجا آورد نماز باطل مىشود .\r\nمسأله 1120 - اگر ركنى از نماز را فراموش كند و ركن بعد از آن را بجا آورد مثلًا پيش از آنكه ركوع كند دو سجده نمايد نماز باطل است .\r\nمسأله 1121 - اگر ركنى را فراموش كند و چيزى را كه بعد از آن است و ركن نيست بجا آورد ، مثلًا پيش از آنكه دو سجده كند تشهد بخواند بايد ركن را بجا آورد و آنچه را اشتباهاً پيش از آن خوانده دوباره بخواند .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nمسأله 1122 - اگر چيزى را كه ركن نيست فراموش كند و ركن بعد از آن را بجا آورد مثلًا حمد را فراموش كند و مشغول ركوع شود نمازش صحيح است .\r\nمسأله 1123 - اگر چيزى را كه ركن نيست فراموش كند و چيزى را كه بعد از آن است و آن هم ركن نيست بجا آورد مثلًا حمد را فراموش كند و سوره را بخواند چنانچه مشغول ركن بعد شده باشد مثلًا در ركوع يادش بيايد كه حمد را نخوانده بايد بگذرد و نماز او صحيح است و اگر مشغول ركن بعد نشده باشد بايد آنچه را فراموش كرده بجا آورد و بعد از آن چيزى را كه اشتباهاً جلوتر خوانده دوباره بخواند .\r\nمسأله 1124 - اگر سجده اول را به خيال اينكه سجده دوم است يا سجده دوم را به خيال اينكه سجده اول است بجا آورد نماز صحيح است و سجده اول او سجده اول و سجده دوم او سجده دوم حساب مىشود .\r\n\r\nموالات\r\nمسأله 1125 - انسان بايد نماز را با موالات بخواند . يعنى كارهاى نماز مانند ركوع و سجود و تشهد را پشت سر هم بجا آورد و چيزهايى را كه در نماز مىخواند به طورى كه معمول است پشت سر هم بخواند و اگر به قدرى بين آنها فاصله بيندازد كه نگويند نماز مىخواند نمازش باطل است .\r\nمسأله 1126 - اگر در نماز سهواً بين حرفها و كلمات فاصله بيندازد و فاصله به قدرى نباشد كه صورت نماز از بين برود ، چنانچه مشغول ركن بعد نشده بايد آن حرفها يا كلمات را به طور معمول بخواند و اگر مشغول ركن بعد شده باشد نمازش صحيح است و اين در صورتى است كه آن كلمات ركن نباشد ولى اگر آن كلمات ركن باشد مثل تكبيرةالاحرام ، اگر فاصله به قدرى باشد كه در نظر عرف موالات به هم خورده ، نمازش باطل است .\r\nمسأله 1127 - طول دادن ركوع و سجود و خواندن سوره‌هاى بزرگ موالات را به هم نمىزند .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nقنوت\r\nمسأله 1128 - در تمام نمازهاى واجب و مستحب پيش از ركوع ركعت دوم مستحب است قنوت بخواند و در نماز وتر با آنكه يك ركعت مىباشد خواندن قنوت پيش از ركوع مستحب است و نماز جمعه در هر ركعت يك قنوت دارد و نماز آيات پنج قنوت ، و نماز عيد فطر و قربان در ركعت اول پنج قنوت و در ركعت دوم چهار قنوت دارد .\r\nمسأله 1129 - مستحب است در قنوت دستها را مقابل صورت و كف آنها را رو به آسمان و پهلوى هم نگهدارد و غير شست ، انگشتهاى ديگر را به هم بچسباند و به كف دستها نگاه كند .\r\nمسأله 1130 - در قنوت هر ذكرى بگويد اگر چه يك سبحان اللّه باشد كافى است و بهتر است بگويد : ( لا إله الا الله الحليم الكريم لا إله الا الله العلي العظيم سبحان الله رب السماوات السبع و رب الارضين السبع و ما فيهن و ما بينهن و رب العرش العظيم و الحمد لله رب العالمين ) .\r\nمسأله 1131 - مستحب است انسان قنوت را بلند بخواند ولى براى كسى كه نماز را به جماعت مىخواند اگر امام جماعت صداى او را بشنود بلند خواندن قنوت مستحب نيست .\r\nمسأله 1132 - اگر عمداً قنوت نخواند قضا ندارد و اگر فراموش كند و پيش از آنكه به اندازهء ركوع خم شود يادش بيايد مستحب است بايستد و بخواند ؛ و اگر در ركوع يادش بيايد مستحب است بعد از ركوع قضا كند و اگر در سجده يادش بيايد مستحب است بعد از سلام نماز قضا نمايد .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\nترجمه نماز\r\n\r\n1 - ترجمه سوره حمد\r\n ( بِسْمِ اللَّهِ الرَّحْمنِ الرَّحِيمِ )  يعنى : ابتدا مىكنم بنام خداوندى كه در دنيا بر مؤمن و كافر رحم مىكند و در آخرت بر مؤمن رحم مىنمايد .\r\n ( الْحَمْدُ لِلَّهِ رَبِّ الْعالَمِينَ )  يعنى : ثنا مخصوص خداوندى است كه پرورش دهنده همهء موجودات است .\r\n ( الرَّحْمنِ الرَّحِيمِ )  يعنى : در دنيا بر مؤمن و كافر و در آخرت بر مؤمن رحم مىكند .\r\n ( مالِكِ يَوْمِ الدِّينِ )  يعنى : پادشاه و صاحب اختيار روز قيامت است .\r\n ( إِيَّاكَ نَعْبُدُ وَ إِيَّاكَ نَسْتَعِينُ )  يعنى : فقط تو را عبادت مىكنيم و فقط از تو كمك مىخواهيم .\r\n ( اهْدِنَا الصِّراطَ الْمُسْتَقِيمَ )  يعنى : باقى بدار ما را به راه راست كه آن دين اسلام است .\r\n ( صِراطَ الَّذِينَ أَنْعَمْتَ عَلَيْهِمْ )  يعنى : به راه كسانى كه به آنان نعمت دادى كه آنان پيغمبران و جانشينان پيغمبران هستند .\r\n ( غَيْرِ الْمَغْضُوبِ عَلَيْهِمْ وَ لَا الضَّالِّينَ )  يعنى : نه به راه كسانى كه غضب كرده‌اى بر ايشان و نه آن كسانى كه گمراهند .\r\n\r\n2 - ترجمه سوره قل هو الله احد\r\n ( بِسْمِ اللَّهِ الرَّحْمنِ الرَّحِيمِ    قُلْ هُوَ اللَّهُ أَحَدٌ )   يعنى : بگو اى محمد صلى الله عليه و آله و سلم كه خداوند خدايى است يگانه .\r\n ( اللَّهُ الصَّمَدُ )  يعنى : خدايى كه از تمام موجودات بىنياز است .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n ( لَمْ يَلِدْ وَ لَمْ يُولَدْ )  يعنى : فرزند ندارد و فرزند كسى نيست .\r\n ( وَ لَمْ يَكُنْ لَهُ كُفُواً أَحَدٌ )  يعنى : هيچ كس از مخلوقات مثل او نيست .\r\n\r\n3 - ترجمه ذكر ركوع و سجود و ذكرهايى كه بعد از آنها مستحب است\r\n( سُبْحانَ رَبّيَ الْعَظِيْمِ وَ بِحَمْدِهِ ) يعنى : پروردگار بزرگ من از هر عيب و نقصى پاك و منزه است و من مشغول ستايش او هستم .\r\n( سُبْحانَ رَبّيَ الْاعْلي وَ بِحَمْدِهِ ) يعنى : پروردگار من كه از همه كس و هر چه تصور شود بالاتر مىباشد از هر عيب و نقصى پاك و منزه است و من مشغول ستايش او هستم .\r\n( سَمِعَ اللهُ لِمَنْ حَمِدَهُ ) يعنى : خدا بشنود و بپذيرد ثناى كسى كه او را ستايش مىكند .\r\n( اسْتَغْفِرُ اللهَ رَبّي وَ اتُوبُ الَيْهِ ) يعنى : طلب آمرزش و مغفرت مىكنم از خداوندى كه پرورش دهنده من است و من به طرف او بازگشت مىنمايم .\r\n( بِحَوْلِ اللّهِ وَ قُوَّتِهِ اقُومُ وَ اقْعُدُ ) يعنى : به يارى خداى متعال و قوه او برمىخيزم و مىنشينم .\r\n\r\n4 - ترجمه قنوت\r\n( لا إله الا الله الحليم الكريم ) يعنى : نيست خدايى سزاوار پرستش مگر خداى يكتاى بىهمتايى كه صاحب حلم و كرم است .\r\n( لا إله الا الله العلي العظيم ) يعنى : نيست خدايى سزاوار پرستش مگر خداى يكتاى بىهمتايى كه بلند مرتبه و بزرگ است .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n( سبحان الله رب السماوات السبع و رب الارضين السبع ) يعنى : پاك و منزه است خداوندى كه پروردگار هفت آسمان و پروردگار هفت زمين است .\r\n( و ما فيهن و ما بينهن و هو رب العرش العظيم ) يعنى : پروردگار هر چيزى است كه در آسمانها و زمينها و ما بين آنهاست و پروردگار عرش بزرگ است .\r\n ( وَ الْحَمْدُ لِلَّهِ رَبِّ الْعالَمِينَ )  يعنى : حمد و ثنا مخصوص خداوندى است كه پرورش دهنده تمام موجودات است .\r\n\r\n5 - ترجمه تسبيحات اربعه\r\n( سُبْحانَ اللهِ وَ الْحَمْدُ لِلّهِ وَ لا الهَ الَّا اللهُ وَ اللهُ اكْبَرُ ) يعنى : پاك و منزه است خداوند تعالى و ثنا مخصوص اوست و نيست خدايى سزاوار پرستش مگر خداى بىهمتا و بزرگتر است از اينكه او را وصف كنند .\r\n\r\n6 - ترجمه تشهد\r\n( الْحَمْدُ لِلّهِ اشْهَدُ انْ لا الهَ الَّا اللهُ وَحْدَهُ لا شَرِيكَ لَهُ ) يعنى : ستايش مخصوص پروردگار است و شهادت مىدهم كه خدايى سزاوار پرستش نيست مگر خدايى كه يگانه است و شريك ندارد .\r\n( وَ اشْهَدُ انَّ مُحَمَّداً عَبْدُهُ وَ رَسُولُهُ ) يعنى : شهادت مىدهم كه محمد صلى الله عليه و آله و سلم بنده خدا و فرستاده اوست .\r\n( اللّهُمَّ صَلّ عَلي مُحَمَّدٍ وَ آلِ مُحَمَّدٍ ) يعنى : خدايا رحمت بفرست بر محمد و آل محمد .\r\n( وَ تَقَبَّلْ شَفاعَتَهُ وَ ارْفَع دَرَجَتَهُ ) يعنى : قبول كن شفاعت پيغمبر را و درجه آن حضرت را نزد خود بلند كن .\r\n( السَّلامُ عَلَيْكَ ايُّهَا النَّبِيُّ وَ رَحْمَةُ اللهِ وَ بَرَكاتُهُ ) يعنى : سلام بر تو اى پيغمبر و رحمت و بركات خدا بر تو باد .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n( السَّلامُ عَلَيْنا وَ عَلي عِبادِ اللهِ الصّالِحِينَ ) يعنى : سلام از خداوند عالم بر نمازگزاران و تمام بندگان خوب او .\r\n( السَّلامُ عَلَيْكُمْ وَ رَحْمَةُ اللهِ وَ بَرَكاتُهُ ) يعنى : سلام و رحمت و بركات خداوند بر شما باد كه مستحق سلام هستيد .\r\n\r\nتعقيب نماز\r\nمسأله 1133 - مستحب است انسان بعد از نماز مقدارى مشغول تعقيب يعنى خواندن ذكر و دعا و قرآن شود و بهتر است پيش از آنكه از جاى خود حركت كند و وضو و غسل و تيمم او باطل شود رو به قبله تعقيب را بخواند و لازم نيست تعقيب به عربى باشد ولى بهتر است چيزهايى را كه در كتاب‌هاى دعا دستور داده‌اند بخواند و از تعقيب‌هايى كه خيلى سفارش شده است تسبيح حضرت زهرا سلام الله عليها است كه بايد به اين ترتيب گفته شود : 34 مرتبه ( اللّه اكبر ) بعد 33 مرتبه ( الْحَمْدُ لِلّهِ ) بعد از آن 33 مرتبه ( سُبْحانَ اللهِ ) و مىشود ( سُبْحانَ اللّهِ ) را پيش از ( الْحَمْدُ للّهِ ) گفت ولى بهتر است بعد از ( الْحَمْدُ للّهِ ) گفته شود و حضرت صادقفرموده‌اند تسبيح فاطمه سلام الله عليها در پشت سر هر نماز محبوب‌تر است پيش من از هزار ركعت نماز در هر روز .\r\nمسأله 1134 - مستحب است بعد از نماز سجده شكر نمايد و همين قدر كه پيشانى را به قصد شكر بر زمين بگذارد كافى است ولى بهتر است صد مرتبه يا سه مرتبه يا يك مرتبه ( شُكْراً لِلّهِ ) يا ( شُكْر اً ) يا ( عَفْوا ) بگويد و نيز مستحب است هر وقت نعمتى به انسان مىرسد يا بلايى از او دور مىشود سجده شكر بجا آورد و همچنين هر وقت ياد آن نعمت افتاد ولو بر كف دست سجده شكر نمايد .\r\n\r\nصلوات بر پيغمبر ( ص )\r\nمسأله 1135 - هر وقت انسان اسم مبارك حضرت رسول صلى الله عليه و آله و سلم مانند محمد و احمد يا لقب و كنيه آن جناب را مثل مصطفى و ابوالقاسم بگويد يا بشنود اگر چه در نماز باشد\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nمستحب است صلوات بفرستد و در خبر است كه وقتى كه ياد شود پيغمبر صلى الله عليه و آله و سلم پس زياد كنيد صلوات بر او را . بدرستى كه كسى كه درود بفرستد بر پيغمبر يك درود يعنى يك صلوات ، خداوند درود بر او مىفرستد به هزار صلوات با هزار صف از ملائكه و چيزى از خلق خداى تعالى نمىماند جز اينكه صلوات مىفرستد بر آن بنده براى صلوات خداى تعالى بر او و صلوات ملائكه او پس كسى كه رغبت نداشته باشد در اين همه ثواب پس او جاهلِ گول خورده است و خدا و رسول او و اهل بيت رسول از او برى هستند .\r\nمسأله 1136 - موقع نوشتن اسم مبارك حضرت رسول صلى الله عليه و آله و سلم مستحب است صلوات را هم بنويسند و نيز بهتر است هر وقت آن حضرت را ياد مىكنند صلوات بفرستد .\r\n\r\nمبطلات نماز\r\nمسأله 1137 - دوازده چيز نماز را باطل مىكند و آنها را مبطلات مىگويند :\r\nاول - آنكه در بين نماز يكى از شرطهاى آن از بين برود مثلًا در بين نماز بفهمد مكانش غصبى است .\r\nدوم - آنكه در بين نماز عمداً يا سهواً يا از روى ناچارى چيزى كه وضو يا غسل را باطل مىكند پيش آيد مثلًا بول از او بيرون آيد ولى كسى كه نمىتواند از بيرون آمدن بول و غائط خوددارى كند اگر در بين نماز بول يا غائط از او خارج شود چنانچه به دستورى كه در احكام وضو گفته شد « 1 » رفتار نمايد نمازش باطل نمىشود و نيز اگر در بين نماز از زن مستحاضه خون خارج شود در صورتى كه به دستور استحاضه رفتار كرده باشد نمازش صحيح است .\r\nمسأله 1138 - كسى كه بىاختيار خوابش برده اگر نداند كه در بين نماز خوابش برده يا بعد از آن بايد نمازش را دوباره بخواند .\r\nمسأله 1139 - اگر بداند به اختيار خودش خوابيده و شك كند كه بعد از نماز بوده يا در بين نماز يادش رفته كه مشغول نماز است و خوابيده ، نمازش صحيح است .\r\n\r\n\r\n","description":"","footnote":"\r\n( 1 ) از مسأله 313 تا 321 .\r\n","page_name":" 207 ","page_number":207},
  {"content":"\r\n\r\nمسأله 1140 - اگر در حال سجده از خواب بيدار شود و شك كند كه در سجده آخر نماز است يا در سجده شكر بايد آن نماز را دوباره بخواند .\r\nسوم - از مبطلات نماز آن است كه بنابر احتياط مثل بعض كسانى كه شيعه نيستند دستها را روى هم بگذارد .\r\nمسأله 1141 - هرگاه براى ادب دستها را روى هم بگذارد اگر چه مثل آنها نباشد بنابر احتياط واجب بايد نماز را دوباره بخواند . ولى اگر از روى فراموشى يا ناچارى يا براى كار ديگر مثل خاراندن دست و مانند آن دستها را روى هم بگذارد اشكال ندارد .\r\nچهارم - از مبطلات نماز آن است كه بعد از خواندن حمد آمين بگويد ولى اگر اشتباهاً يا از روى تقيه بگويد نمازش باطل نمىشود .\r\nپنجم - از مبطلات نماز آن است كه عمداً يا از روى فراموشى پشت به قبله كند يا به طرف راست يا چپ قبله برگردد ، بلكه اگر عمداً به قدرى برگردد كه نگويند رو به قبله است اگر چه به طرف راست يا چپ نرسد نمازش باطل است .\r\nمسأله 1142 - اگر عمداً سر را به قدرى بگرداند كه بتواند پشت سر را ببيند نمازش باطل است و اگر سهواً سر را به اين مقدار بگرداند ، احتياط واجب آن است كه نماز را تمام كند و دوباره بخواند ولى اگر سر را كمى بگرداند عمداً باشد يا اشتباهاً نمازش باطل نمىشود .\r\nششم - از مبطلات نماز آن است كه عمداً كلمه‌اى بگويد كه دو حرف يا بيشتر باشد اگر چه معنى هم نداشته باشد و اگر يك حرف باشد و يا اگر براى اينكه ديگرى آن را بگويد گفته شود مثل اينكه وقتى كسى مىخواهد حروف الفبا درس بدهد بگويد : ( ب ) تا شخص ديگر آن را تكرار كند و ياد بگيرد ، نماز باطل مىشود و اگر براى ياد دادن و مانند آن نباشد نماز باطل نمىشود و به هر صورت اگر سهواً نيز بگويد نماز باطل نمىشود .\r\nمسأله 1143 - اگر كلمه‌اى بگويد كه يك حرف دارد چنانچه آن كلمه معنا داشته باشد مثل ( ق ) كه در زبان عرب به معناى اين است كه نگهدارى كن چنانچه معناى آن\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nرا بداند و قصد آن را نمايد نمازش باطل مىشود بلكه اگر قصد معناى آن را نكند ولى ملتفت معناى آن باشد احتياط واجب آن است كه كه نماز را دوباره بخواند .\r\nمسأله 1144 - سرفه كردن و آروغ زدن و آه كشيدن در نماز اشكال ندارد ولى گفتن آخ و آه و مانند اينها كه دو حرف است اگر عمدى باشد نماز را باطل مىكند .\r\nمسأله 1145 - اگر كلمه‌اى را به قصد ذكر بگويد مثلًا به قصد ذكر بگويد : ( اللّهُ اكْبَر ) و در موقع گفتن آن ، صدا را بلند كند كه چيزى را به ديگرى بفهماند ، اشكال ندارد ولى چنانچه به قصد اينكه چيزى را به كسى بفهماند بگويد ، اگر چه قصد ذكر هم داشته باشد ، نماز باطل مىشود و اگر قصد چيز فهماندن به غير در عرض قصد ذكر باشد احتياط مستحب در اين است كه نماز را تمام كند و دوباره بخواند ولى نمازش باطل نيست .\r\nمسأله 1146 - خواندن قرآن در نماز غير از چهار سوره‌اى كه سجده واجب دارد و در احكام جنابت گفته شد و نيز دعا كردن در نماز اشكال ندارد ولى احتياط واجب آن است كه به غير عربى و به عربى غلط دعا نكند .\r\nمسأله 1147 - اگر چيزى از حمد و سوره و ذكرهاى نماز را عمداً يا احتياطاً چند مرتبه بگويد اشكال ندارد ولى اگر از روى وسواس چند مرتبه بگويد نماز باطل مىشود .\r\nمسأله 1148 - در حال نماز انسان نبايد به ديگرى سلام كند و اگر ديگرى به او سلام كند بايد همانطور كه او سلام كرده جواب دهد ، مثلًا اگر گفته ( سَلامٌ عَلَيْكُم ) در جواب بگويد : ( سَلامٌ عَلَيْكُم ) و در جواب ( عَلَيْكُمْ السَلامْ ) نيز بايد بگويد : ( عَلَيْكُمْ السَلامْ ) و نبايد بگويد : ( سَلامٌ عَلَيْكُمْ ) .\r\nمسأله 1149 - انسان بايد جواب سلام را چه در نماز و چه در غير نماز فوراً بگويد و اگر عمداً يا از روى فراموشى جواب سلام را به قدرى طول دهد كه اگر جواب بگويد جواب آن سلام حساب نشود ، چنانچه در نماز باشد ، نبايد جواب بدهد و اگر در نماز نباشد جواب دادن واجب نيست .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nمسأله 1150 - بايد جواب سلام را طورى بگويد كه سلام كننده بشنود ؛ ولى اگر سلام كننده كر باشد چنانچه انسان به طور معمول جواب او را بدهد كافى است و اگر در نماز است نبايد جواب سلام غير معمولى را بدهد مثل كسى كه از مكان خيلى دور سلام كند كه اين سلام غير معمولى است ولى جواب سلام كر را كه مىدهد بنابر احتياط واجب بايد به اشاره به دست و يا غير آن به او بفهماند .\r\nمسأله 1151 - اگر كسى به نمازگزار غلط سلام كند به طورىكه سلام حساب نشود ، جواب او واجب نيست .\r\nمسأله 1152 - جواب سلام كسى كه از روى مسخره يا شوخى سلام مىكند واجب نيست ولى جواب سلام مرد و زن غير مسلمان واجب است ولى در جواب يا بايد بگويد : ( سَلام ) يا بايد بگويد : ( عَلَيْك ) .\r\nمسأله 1153 - اگر كسى به عده‌اى سلام كند جواب سلام او بر همه آنان واجب است ، ولى اگر يكى از آنان جواب دهد كافى است .\r\nمسأله 1154 - نمازگزار بايد جواب سلام را به قصد تحيت بدهد و اگر مثل ( سَلامٌ عَلَيْكُم ) باشد قصد قرآن كردن خلاف تحيت نيست و عرفاً تحيت صادق است ولى قصد دعا نمودن خلاف احتياط است و معنى آن اين است كه از خداوند متعال براى سلام كننده سلامتى بخواهد .\r\nمسأله 1155 - اگر زن يا مرد نامحرم يا بچه مميز يعنى بچه‌اى كه خوب و بد را مىفهمد به نمازگزار سلام كند واجب است نمازگزار جواب او را بدهد و در جواب سلام زن بايد مراعات مثل بودن جواب سلام را كه در نماز واجب است بنمايد . پس اگر زن گفت : ( سَلامٌ عَلَيْك ) او هم بگويد : ( سَلامٌ عَلَيْك ) و اگر او گفت : ( سَلامٌ عَلَيْكُمْ ) در جواب او بگويد : ( سَلامٌ عَلَيكُنَّ ) و نمىتواند در جواب بگويد : ( سَلامٌ عَلَيْكُم ) چون اين رقم جواب غلط است و نيز اگر زن گفت : ( سَلامٌ عَلَيْك ) مىتواند در جواب او كاف را زير بدهد و بگويد : ( سَلامٌ عَلَيْكِ ) ولى زير و زبر و پيش دادن كاف معنايى ندارد .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nمسأله 1156 - اگر نمازگزار جواب سلام را ندهد معصيت كرده ولى نمازش صحيح است .\r\nمسأله 1157 - اگر كسى به عده‌اى سلام كند و كسى كه بين آنها مشغول نماز است شك كند كه سلام‌كننده قصد سلام كردن به او را هم داشته يا نه ، نبايد جواب بدهد و همچنين است اگر بداند قصد او را هم داشته و ديگرى جواب سلام را بدهد اما اگر بداند كه قصد او را هم داشته و ديگرى جواب ندهد بايد جواب او را بگويد .\r\nمسأله 1158 - اگر كسى به عده‌اى سلام كند و كسى كه سلام كننده قصد سلام دادن به او را نداشته جواب دهد باز هم جواب سلام بر آن عده واجب است .\r\nمسأله 1159 - سلام كردن مستحب است و خيلى سفارش شده است كه سواره به پياده و ايستاده به نشسته و كوچكتر به بزرگتر سلام كند .\r\nمسأله 1160 - اگر دو نفر با هم به يكديگر سلام كنند بر هر يك واجب است جواب سلام ديگرى را بدهد .\r\nمسأله 1161 - در غير نماز ، مستحب است جواب سلام را بهتر از سلام بگويد مثلًا اگر كسى گفت ) سَلامٌ عَلَيْكُمْ ( در جواب بگويد ) سَلامٌ عَلَيْكُمْ وَ رَحْمَةُ اللّه ( .\r\nهفتم - از مبطلات نماز خنده با صدا و عمدى است و چنانچه سهواً با صدا بخندد در صورتى نمازش باطل است كه به قدرى بخندد كه از صورت نمازگزار خارج شود و صرف اينكه خنده با صدا باشد در حال سهوى نماز را باطل نمىكند و لبخند نماز را باطل نمىكند اگر چه عمدى باشد .\r\nمسأله 1162 - اگر براى جلوگيرى از صداى خنده حالش تغيير كند ، مثلًا رنگش سرخ شود ، نمازش باطل نيست ولى احتياط مستحب آن است كه نماز را تمام كند و دوباره بخواند .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nهشتم - از مبطلات نماز آن است كه براى كار دنيا عمداً با صدا گريه كند و احتياط واجب آن است كه براى كار دنيا بىصدا هم گريه نكند ولى اگر از ترس خدا ، يا براى آخرت گريه كند آهسته باشد يا بلند ، اشكال ندارد بلكه از بهترين اعمال است .\r\nنهم - از مبطلات نماز كارى است كه صورت نماز را به هم بزند مثل دست زدن و به هوا پريدن و مانند اينها كم باشد يا زياد عمداً باشد يا از روى فراموشى ولى كارى كه صورت نماز را به هم نزند مثل اشاره كردن به دست اشكال ندارد .\r\nمسأله 1163 - اگر در بين نماز به قدرى ساكت بماند كه نگويند نماز مىخواند نمازش باطل است .\r\nمسأله 1164 - اگر در بين نماز كارى انجام دهد يا مدتى ساكت شود و شك كند كه نماز به هم خورده يا نه نمازش صحيح است .\r\nدهم - از مبطلات نماز خوردن و آشاميدن است ، كه اگر در نماز طورى بخورد يا بياشامد كه نگويند نماز مىخواند عمداً باشد يا از روى فراموشى نمازش باطل مىشود . ولى اگر صورت نماز به هم نخورد و سهواً باشد نمازش باطل نمىشود ولى كسى كه مىخواهد روزه بگيرد اگر پيش از اذان صبح مشغول نماز وتر باشد و در حال دعا خواندن باشد و نخواهد نماز را زود تمام كند و دعا را رها كند مىتواند آب بخورد و در غير وتر بنابر احتياط واجب نبايد آب بخورد و اگر خورد نمازش باطل مىشود و همچنين است نمازهاى مستحبى ديگر ، و خوردن آب در وتر هم در صورتى است كه آب روبروى او در دو سه قدمى باشد كه بتواند بدون اينكه رو از قبله بگرداند يا كار ديگرى كه نماز را باطل مىكند انجام دهد آب بياشامد .\r\nمسأله 1165 - به واسطه خوردن يا آشاميدن عمدى ، چه موالات نماز به هم بخورد يا به هم نخورد نماز باطل مىشود .\r\nمسأله 1166 - اگر در بين نماز غذايى را كه در دهان يا لاى دندانها مانده فرو ببرد نمازش باطل نمىشود و نيز اگر قند يا شكر و مانند اينها در دهان مانده باشد و در حال نماز كم كم آب شود و فرو رود اشكال ندارد .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nيازدهم - از مبطلات نماز شك در ركعتهاى نماز دو ركعتى يا سه ركعتى يا در دو ركعت اول نمازهاى چهار ركعتى است .\r\nدوازدهم - از مبطلات نماز آن است كه ركن نماز را عمداً يا سهواً كم يا زياد كند يا چيزى را كه ركن نيست عمداً كم يا زياد نمايد .\r\nمسأله 1167 - اگر بعد از نماز شك كند كه در بين نماز كارى كه نماز را باطل مىكند انجام داده يا نه نمازش صحيح است .\r\n\r\nچيزهايى كه در نماز مكروه است\r\nمسأله 1168 - مكروه است در نماز صورت را كمى به طرف راست يا چپ بگرداند و چشمها را هم بگذارد يا به طرف راست و چپ بگرداند و با ريش و دست خود بازى كند و انگشتها را داخل هم نمايد و آب دهان بيندازد و به خط قرآن يا كتاب يا خط انگشترى نگاه كند و نيز مكروه است موقع خواندن حمد و سوره و گفتن ذكر براى شنيدن حرف كسى ساكت شود بلكه هر كارى كه خضوع و خشوع را از بين ببرد مكروه مىباشد .\r\nمسأله 1169 - موقعى كه انسان خوابش مىآيد و نيز موقع خوددارى كردن از بول و غائط مكروه است نماز بخواند و همچنين پوشيدن جوراب تنگ كه پا را فشار دهد در نماز مكروه مىباشد و غير از اينها مكروهات ديگرى هم در كتابهاى مفصل گفته شده است .\r\n\r\nمواردى كه مىشود نماز واجب را شكست\r\nمسأله 1170 - شكستن نماز واجب از روى اختيار حرام است ولى براى حفظ مال و جلوگيرى از ضرر مالى يا بدنى مانعى ندارد .\r\nمسأله 1171 - اگر حفظ جان خود انسان يا كسى كه حفظ جان او واجب است يا حفظ مالى كه نگهدارى آن واجب مىباشد بدون شكستن نماز ممكن نباشد بايد نماز را بشكند ولى شكستن نماز براى مالى كه اهميت ندارد مكروه است .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nمسأله 1172 - اگر در وسعت وقت مشغول نماز باشد و طلبكار طلب خود را از او مطالبه كند چنانچه بتواند در بين نماز طلب او را بدهد بايد در همان حال بپردازد و اگر بدون شكستن نماز ، دادن طلب او ممكن نيست بايد نماز را بشكند و طلب او را بدهد بعد نماز را بخواند .\r\nمسأله 1173 - اگر در بين نماز بفهمد كه مسجد نجس است چنانچه وقت تنگ باشد بايد نماز را تمام كند و اگر وقت وسعت دارد و تطهير مسجد نماز را به هم نمىزند بايد در بين نماز تطهير كند بعد بقيه نماز را بخواند و اگر نماز را بهم مىزند در صورتى كه بعد از نماز تطهير مسجد ممكن باشد شكستن نماز جايز نيست و اگر بعد از نماز ، تطهير مسجد ممكن نباشد بايد نماز را بشكند و مسجد را تطهير نمايد بعد نماز را بخواند .\r\nمسأله 1174 - كسى كه بايد نماز را بشكند اگر نماز را تمام كند معصيت كرده ولى نماز او صحيح است ؛ اگر چه احتياط مستحب آن است كه دوباره بخواند .\r\nمسأله 1175 - اگر پيش از شروع در خواندن حمد و سوره يادش بيايد كه اقامه را فراموش كرده مىتواند نماز را بشكند ولى اگر فقط اذان را فراموش كرده و اقامه را گفته نمىتواند نماز خود را بشكند . و اگر هر دو را فراموش كرده تا پيش از ركوع هم مىتواند نماز را بشكند .\r\n\r\nشكيات\r\nشكيات نماز 23 قسم است : هشت قسم آن شك‌هايى است كه نماز را باطل مىكند و به شش قسم آن نبايد اعتنا كرد و نه قسم ديگر آن صحيح است .\r\n\r\nشك‌هاى باطل\r\nمسأله 1176 - شك‌هايى كه نماز را باطل مىكند از اين قرار است :\r\nاول - شك در شماره ركعت‌هاى نماز دو ركعتى مثل نماز صبح و نماز مسافر ولى شك در شماره ركعت‌هاى نماز مستحب دو ركعتى و نماز احتياط نماز را باطل نمىكند .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nدوم - شك در شمارهء ركعتهاى نماز سه ركعتى .\r\nسوم - آنكه در نماز چهار ركعتى شك كند كه يك ركعت خوانده يا بيشتر .\r\nچهارم - آنكه در نماز چهار ركعتى پيش از تمام شدن سجده دوم شك كند كه دو ركعت خوانده يا بيشتر ( تفصيل اين مسأله در صورت چهارم در شك‌هاى صحيح مىآيد ) .\r\nپنجم - شك بين دو و پنج يا دو و بيشتر از پنج .\r\nششم - شك بين سه و شش يا سه و بيشتر از شش .\r\nهفتم - شك در ركعت‌هاى نماز كه نداند چند ركعت خوانده است .\r\nهشتم - شك بين چهار و شش يا چهار و بيشتر از شش پيش از تمام شدن سجده دوم . ولى اگر بعد از سجده دوم شك بين چهار و شش يا چهار و بيشتر از شش براى او پيش آيد احتياط واجب آن است كه بنا را بر چهار بگذارد و نماز را تمام كند و بعد از نماز دو سجده سهو بجا آورد و نماز را هم دوباره بخواند .\r\nمسأله 1177 - اگر يكى از شك‌هاى باطل براى انسان پيش آيد نمىتواند نماز را به هم بزند بلكه بايد به قدرى فكر كند كه صورت نماز به هم بخورد يا از پيدا شدن يقين يا گمان نااميد شود .\r\n\r\nشك‌هايى كه نبايد به آنها اعتنا كرد\r\nمسأله 1178 - شك‌هايى كه نبايد به آنها اعتنا كرد از اين قرار است :\r\nاول - شك در چيزى كه محل بجا آوردن آن گذشته است مثل آنكه در ركوع شك كند كه حمد را خوانده يا نه .\r\nدوم - شك بعد از سلام نماز .\r\nسوم - شك بعد از گذشتن وقت نماز .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nچهارم - شك كثيرالشك ، يعنى كسى كه زياد شك مىكند .\r\nپنجم - شك امام در شماره ركعت‌هاى نماز ، در صورتى كه مأموم شماره آنها را بداند و همچنين است شك مأموم در صورتى كه امام شماره ركعت‌هاى نماز را بداند . و نيز اگر در كار ديگرى از كارهاى نماز مثل سجده شك كند كه يك دفعه انجام داده يا دو دفعه و يكى از آنها بداند بايد آنكه شك دارد از آنكه مىداند تبعيت كند و به شك خود اعتنا نكند .\r\nششم - شك در نماز مستحبى .\r\n\r\n1 - شك در چيزى كه محل آن گذشته است\r\nمسأله 1179 - اگر در بين نماز شك كند كه يكى از كارهاى واجب آن را انجام داده يا نه ، مثلًا شك كند كه حمد خوانده يا نه ، چنانچه مشغول كارى كه بايد بعد از آن انجام دهد نشده بايد آنچه را كه در انجام آن شك كرده بجا آورد و اگر مشغول كارى كه بايد بعد از آن انجام دهد شده به شك خود اعتنا نكند .\r\nمسأله 1180 - اگر در بين خواندن آيه‌اى شك كند كه آيه پيش را خوانده يا نه ، يا وقتى آخر آيه را مىخواند شك كند كه اول آن را خوانده يا نه بايد به شك خود اعتنا نكند .\r\nمسأله 1181 - اگر بعد از ركوع يا سجود شك كند كه كارهاى واجب آن مانند ذكر و آرام بودن بدن را انجام داده يا نه بايد به شك خود اعتنا نكند .\r\nمسأله 1182 - اگر در حالى كه به سجده مىرود شك كند كه ركوع كرده يا نه ، يا شك كند كه بعد از ركوع ايستاده يا نه ، به شك خود اعتنا نكند .\r\nمسأله 1183 - اگر در حال برخاستن شك كند كه سجده يا تشهد را بجا آورده يا نه ، بايد برگردد و بجا آورد .\r\nمسأله 1184 - كسى كه نشسته يا خوابيده نماز مىخواند ، اگر موقعى كه حمد يا تسبيحات مىخواند شك كند كه سجده يا تشهد را بجا آورده يا نه ، بايد به شك خود اعتنا نكند و اگر پيش از آنكه مشغول حمد يا تسبيحات شود شك كند كه سجده يا تشهد را بجا آورده يا نه بايد بجا آورد .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nمسأله 1185 - اگر شك كند كه يكى از ركنهاى نماز را بجا آورده يا نه ، چنانچه مشغول كارى كه بعد از آن است نشده بايد آن را بجا آورد . مثلًا اگر پيش از خواندن تشهد شك كند كه دو سجده را بجا آورده يا نه بايد بجا آورد و چنانچه بعد يادش بيايد كه آن ركن را بجا آورده بوده چون ركن زياد شده نمازش باطل است .\r\nمسأله 1186 - اگر شك كند عملى را كه ركن نيست بجا آورده يا نه ، چنانچه مشغول كارى كه بعد از آن است نشده بايد آن را بجا آورد . مثلًا اگر پيش از خواندن سوره شك كند كه حمد را خواند يا نه بايد حمد را بخواند و اگر بعد از انجام آن يادش بيايد كه آن را بجا آورده بوده چون ركن زياد نشده نماز صحيح است .\r\nمسأله 1187 - اگر شك كند كه ركنى را بجا آورده يا نه ، چنانچه مشغول تشهد است اگر شك كند كه دو سجده را بجا آورده يا نه بايد به شك خود اعتنا نكند و اگر يادش بيايد كه آن ركن را بجا نياورده ، در صورتى كه مشغول ركن بعد نشده بايد آن را بجا آورد و اگر مشغول ركن بعد شده نمازش باطل است مثلًا اگر پيش از ركوع ركعت بعد يادش بيايد كه دو سجده را بجا نياورده بايد بجا آورد و اگر در ركوع ركعت بعد يا بعد از آن يادش بيايد نمازش باطل است .\r\nمسأله 1188 - اگر شك كند عملى را كه ركن نيست بجا آورده يا نه ، چنانچه مشغول كارى كه بعد از آن است شده ، بايد به شك خود اعتنا نكند . مثلًا موقعى كه مشغول خواندن سوره است اگر شك كند كه حمد را خوانده يا نه بايد به شك خود اعتنا نكند و اگر بعد يادش بيايد كه آن را بجا نياورده در صورتى كه مشغول ركن بعد نشده بايد بجا آورد و اگر مشغول ركن بعد شده نمازش صحيح است بنابراين اگر مثلًا در قنوت يادش بيايد كه حمد را نخوانده بايد بخواند و اگر در ركوع يادش بيايد نماز او صحيح است .\r\nمسأله 1189 - اگر شك كند كه سلام نماز را گفته يا نه ، يا شك كند درست گفته يا نه چنانچه مشغول تعقيب نماز يا مشغول نماز ديگر شده يا به واسطه انجام كارى كه نماز را به هم مىزند از حال نمازگزار بيرون رفته بايد به شك خود اعتنا نكند و اگر پيش از اينها شك كند بايد سلام را بگويد .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n\r\n2 - شك بعد از سلام\r\nمسأله 1190 - اگر بعد از سلام نماز شك كند كه نمازش صحيح بوده يا نه ، مثلًا شك كند ركوع كرده يا نه ، يا بعد از سلام نماز چهار ركعتى شك كند كه چهار ركعت خوانده يا پنج ركعت ، به شك خود اعتنا نكند ولى اگر هر دو طرف شك او باطل باشد ، مثلًا بعد از سلام نماز چهار ركعتى شك كند كه سه ركعت خوانده يا پنج ركعت ، نمازش باطل است .\r\n\r\n3 - شك بعد از وقت\r\nمسأله 1191 - اگر بعد از گذشتن وقت نماز شك كند كه نماز خوانده يا نه ، يا گمان كند كه نخوانده خواندن آن لازم نيست ولى اگر پيش از گذشتن وقت شك كند كه نماز خوانده يا نه ، يا گمان كند كه نخوانده ، بايد آن نماز را بخواند بلكه اگر گمان كند كه خوانده بايد آن را بجا آورد .\r\nمسأله 1192 - اگر بعد از گذشتن وقت شك كند كه نماز را درست خوانده يا نه به شك خود اعتنا نكند .\r\nمسأله 1193 - اگر بعد از گذشتن وقت نماز ظهر و عصر بداند چهار ركعت نماز خوانده ولى نداند به نيت ظهر خوانده يا به نيت عصر ، بايد چهار ركعت نماز قضا به نيت نمازى كه بر او واجب است بخواند .\r\nمسأله 1194 - اگر بعد از گذشتن وقت نماز مغرب و عشا بداند يك نماز خوانده ولى نداند سه ركعتى خوانده يا چهار ركعتى بايد قضاى نماز مغرب و عشا را بخواند .\r\n\r\n4 - كثيرالشك ( كسى كه زياد شك مىكند )\r\nمسأله 1195 - اگر كسى در يك نماز سه مرتبه شك كند يا در سه نماز پشت سر هم ، مثلًا در نماز صبح و ظهر و عصر شك كند كثيرالشك است . يعنى طورى است كه مردم مىگويند زياد شك مىكند و چنانچه زياد شك كردن او از غضب يا ترس يا پريشانى حواس نباشد ، به شك خود اعتنا نكند .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nمسأله 1196 - كثيرالشك اگر در بجا آوردن چيزى شك كند ، چنانچه بجا آوردن آن نماز را باطل نمىكند بايد بنا را بگذارد كه آن را بجا آورده ، مثلًا اگر شك كند كه ركوع كرده يا نه بايد بنا بگذارد كه ركوع كرده است و اگر بجا آوردن آن نماز را باطل مىكند ، بايد بنا بگذارد كه آن را انجام نداده ؛ مثلًا اگر شك كند كه يك ركوع كرده يا بيشتر چون زياد شدن ركوع نماز را باطل مىكند بايد بنا بگذارد كه بيشتر از يك ركوع نكرده است .\r\nمسأله 1197 - ملاك كثيرالشك اين است كه در نظر عرف بگويند زياد شك مىكند . پس چه در يك چيز نماز زياد شك كند ، مثل اينكه زياد شك مىكند كه سجده را بجا آورده يا نه ، يا در چيزهاى مختلف در يك نماز يا در سه نماز زياد شك كند مثل اينكه در خواندن حمد و سوره و ركوع و سجود در يك نماز و يا در سه نماز پشت سر هم شك كند ، نبايد به شك خود اعتنا نمايد .\r\nمسأله 1198 - كسى كه در نماز مخصوصى مثلًا در نماز ظهر زياد شك مىكند ، اگر در نماز ديگر مثلًا در نماز عصر شك كند اگر طورى باشد كه جزء همان حالت شيطانى و وسوسه شيطان است كه عادت كرده كه انسان را به شك بيندازد ، نبايد به شك خود اعتنا كند و گذشت كه ملاك زياد شك كردن نظر عرف است .\r\nمسأله 1199 - كسى كه وقتى در جاى مخصوصى نماز مىخواند ، زياد شك مىكند ، اگر در غير آنجا نماز بخواند و شكى براى او پيش بيايد نيز بايد مراعات حال خود را كه در مسأله قبل گذشت بنمايد كه اگر دنبال حالت كثيرالشكى مىباشد نبايد اعتنا كند و الّا بايد اعتنا نمايد و عمل به دستور شك كند .\r\nمسأله 1200 - اگر انسان شك كند كه كثيرالشك شده يا نه ، بايد به دستور شك عمل نمايد . و كثيرالشك تا وقتى يقين نكند كه به حال معمولى مردم برگشته بايد به شك خود اعتنا نكند .\r\nمسأله 1201 - كسى كه زياد شك مىكند اگر شك كند ركنى را بجا آورده يا نه و اعتنا نكند ، بعد يادش بيايد كه آن را بجا نياورده ، چنانچه مشغول ركن بعد نشده بايد آن را بجا آورد و اگر مشغول ركن بعد شده نمازش باطل است مثلًا اگر شك كند ركوع كرده يا\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nنه و اعتنا نكند ، چنانچه پيش از سجده يادش بيايد كه ركوع نكرده بايد ركوع كند و اگر در سجده يادش بيايد نمازش باطل است .\r\nمسأله 1202 - كسى كه زياد شك مىكند اگر شك كند چيزى را كه ركن نيست بجا آورده يا نه و اعتنا نكند و بعد يادش بيايد كه آن را بجا نياورده چنانچه از محل بجا آوردن آن نگذشته بايد آن را بجا آورد و اگر از محل آن گذشته نمازش صحيح است مثلًا اگر شك كند كه حمد خوانده يا نه و اعتنا نكند چنانچه در قنوت يادش بيايد كه حمد نخوانده بايد بخواند و اگر در ركوع يادش بيايد نماز او صحيح است و بنابر احتياط بايد دو سجده سهو بعد از نماز براى كم شدن حمد بجا آورد .\r\n\r\n5 - شك امام و مأموم\r\nمسأله 1203 - اگر امام جماعت در شمارهء ركعت‌هاى نماز شك كند مثلًا شك كند كه سه ركعت خوانده يا چهار ركعت چنانچه مأموم يقين يا گمان داشته باشد كه چهار ركعت خوانده و به امام بفهماند كه چهار ركعت خوانده است امام بايد نماز را تمام كند و خواندن نماز احتياط لازم نيست و نيز اگر امام يقين يا گمان داشته باشد كه چند ركعت خوانده است و مأموم در شمارهء ركعت‌هاى نماز شك كند بايد به شك خود اعتنا ننمايد و همچنين است اگر مأموم يا امام گمان داشته باشد و ديگرى يقين ، بايد تبعيت از آنكه يقين دارد بنمايد و اگر توانست احراز كند يقين او را به گمان خود اعتنا نكند .\r\n\r\n6 - شك در نماز مستحبى\r\nمسأله 1204 - اگر در شماره ركعتهاى نماز مستحبى شك كند چنانچه طرفِ بيشترِ شك نماز را باطل مىكند بايد بنا را بر كمتر بگذارد مثلًا اگر در نافله صبح شك كند كه دو ركعت خوانده يا سه ركعت ، بايد بنا بگذارد كه دو ركعت خوانده است و اگر طرف بيشتر شك نماز را باطل نمىكند مثلًا شك كند كه دو ركعت خوانده يا يك ركعت به هر طرف شك عمل كند نمازش صحيح است .\r\nمسأله 1205 - كم شدن ركن ، نافله را باطل مىكند ولى زياد شدن ركن آن را باطل نمىكند پس اگر يكى از كارهاى نافله را فراموش كند و موقعى يادش بيايد كه مشغول\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nركن بعد از آن شده بايد آن كار را انجام دهد و دوباره آن ركن را بجا آورد مثلًا اگر در بين ركوع يادش بيايد كه سوره را نخوانده ، بايد برگردد و سوره را بخواند و دوباره به ركوع رود .\r\nمسأله 1206 - اگر در يكى از كارهاى نافله شك كند ، خواه ركن باشد يا غير ركن ، چنانچه محل آن نگذشته بايد بجا آورد و اگر محل آن گذشته به شك خود اعتنا نكند .\r\nمسأله 1207 - اگر در نماز مستحبى دو ركعتى گمانش به سه ركعت يا بيشتر برود بايد اعتنا نكند و نمازش صحيح است ؛ و اگر گمانش به دو ركعت يا كمتر برود واجب است به همان گمان عمل كند مثلًا اگر گمانش به يك ركعت مىرود بايد يك ركعت ديگر بخواند .\r\nمسأله 1208 - اگر در نماز نافله كارى كند كه براى آن سجده سهو واجب مىشود يا يك سجده يا تشهد را فراموش نمايد لازم نيست بعد از نماز سجده سهو يا قضاى سجده و تشهد را بجا آورد .\r\nمسأله 1209 - اگر شك كند كه نماز مستحبى را خوانده يا نه چنانچه آن نماز مثل نماز جعفر طيار وقت معين نداشته باشد بنا بگذارد كه نخوانده است و همچنين است اگر مثل نافله يوميه وقت معين داشته باشد و پيش از گذشتن وقت شك كند كه آن را بجا آورده يا نه ، ولى اگر بعد از گذشتن وقت شك كند كه خوانده است يا نه به شك خود اعتنا نكند .\r\n\r\nشكهاى صحيح\r\nمسأله 1210 - در نه صورت اگر در شماره ركعت‌هاى نماز چهار ركعتى شك كند بايد فوراً فكر نمايد ، پس اگر يقين يا گمان به يك طرف شك پيدا كرد ، همان طرف را بگيرد و نماز را تمام كند و گرنه به دستورهايى كه گفته مىشود عمل نمايد ، و آن نه صورت از اين قرار است :\r\nاول - آنكه بعد از سر برداشتن از سجده دوم و يا بعد از تمام شدن ذكر واجب سجده دوم شك كند دو ركعت خوانده يا سه ركعت ؛ كه بايد بنا بگذارد سه ركعت خوانده و يك\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nركعت ديگر بخواند و نماز را تمام كند و بعد از نماز يك ركعت نماز احتياط ايستاده يا دو ركعت نشسته به دستورى كه بعداً گفته مىشود بجا آورد و احتياط مستحب آن است كه يك ركعت ايستاده را اختيار كند و از آن بهتر اينكه اول يك ركعت ايستاده و بعد دو ركعت نشسته را بخواند و نيز احتياط مستحب آن است كه در صورتى كه شك او بعد از تمام شدن ذكر سجده دوم باشد بعد از اين اعمال نماز را هم دوباره بخواند و همين طور است در دو صورت بعدى شك .\r\nدوم - شك بين دو و چهار بعد از سر برداشتن از سجده دوم و يا بعد از تمام شدن ذكر واجب سجده دوم ؛ كه بايد بنا بگذارد چهار ركعت خوانده و نماز را تمام كند و بعد از نماز دو ركعت نماز احتياط ايستاده بخواند .\r\nسوم - شك بين دو و سه و چهار بعد از سر برداشتن از سجده دوم و يا بعد از تمام شدن ذكر واجب سجده دوم ؛ كه بايد بنابر چهار بگذارد و بعد از نماز دو ركعت نماز احتياط ايستاده و بعد دو ركعت نشسته بجا آورد و بعد بودن دو ركعت نماز احتياط نشسته از دو ركعت ايستاده بنابر احتياط واجب است .\r\nچهارم - شك بين چهار و پنج بعد از سر برداشتن از سجده دوم و يا بعد از تمام شدن ذكر واجب سجده دوم كه بايد بنابر چهار بگذارد و نماز را تمام كند و بعد از نماز دو سجده سهو بجا آورد ولى اگر بعد از سجده اول يا پيش از سر برداشتن از سجده دوم براى او يكى از اين چهار شك پيش آيد بنابر احتياط مستحب بهتر است به دستور همان شك عمل كند و نماز را هم دوباره بخواند .\r\nپنجم - شك بين سه و چهار ، كه در هر جاى نماز باشد بايد بنا را بر چهار بگذارد و نماز را تمام كند و بعد از نماز يك ركعت نماز احتياط ايستاده يا دو ركعت نشسته بجا آورد ، ولى در اينجا بهتر است دو ركعت نماز احتياط نشسته را مقدم بر ايستاده بدارد و بهتر از آن اينكه احتياط كند به جمع بين آن دو و يك ركعت احتياط ايستاده هم بعد از دو ركعت نماز احتياط نشسته بجا آورد .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nششم - شك بين چهار و پنج در حال ايستاده ؛ كه بايد بنشيند و تشهد بخواند و نماز را سلام دهد و يك ركعت نماز احتياط ايستاده يا دو ركعت نشسته بجا آورد .\r\nهفتم - شك بين سه و پنج در حال ايستاده ؛ كه بايد بنشيند و تشهد بخواند و نماز را سلام دهد و دو ركعت نماز احتياط ايستاده بجا آورد .\r\nهشتم - شك بين سه و چهار و پنج در حال ايستاده ؛ كه بايد بنشيند و تشهد بخواند و بعد از سلام نماز دو ركعت نماز احتياط ايستاده و بعد دو ركعت نشسته بجا آورد .\r\nنهم - شك بين پنج و شش در حال ايستاده ؛ كه بايد بنشيند و تشهد بخواند و نماز را سلام دهد و دو سجدهء سهو بجا آورد و بنابر احتياط مستحب دو سجده سهو ديگر براى ايستادن بىجا بنمايد .\r\nمسأله 1211 - اگر يكى از شك‌هاى صحيح براى انسان پيش آيد نبايد نماز را بشكند و چنانچه نماز را بشكند معصيت كرده است . پس اگر پيش از انجام كارى كه نماز را باطل مىكند مثل رو گرداندن از قبله نماز را از سر گيرد نماز دومش هم باطل است و اگر بعد از انجام كارى كه نماز را باطل مىكند مشغول نماز شود نماز دومش صحيح است .\r\nمسأله 1212 - اگر يكى از شك‌هايى كه نماز احتياط براى آنها واجب است در نماز پيش آيد چنانچه انسان نماز را تمام كند و بدون خواندن نماز احتياط نماز را از سر بگيرد معصيت كرده است . پس اگر پيش از انجام كارى كه نماز را باطل مىكند نماز را از سر گرفته ، نماز دومش هم باطل است و اگر بعد از انجام كارى كه نماز را باطل مىكند مشغول نماز شده نماز دومش صحيح است و بايد نماز احتياط را بعد از آن بخواند .\r\nمسأله 1213 - وقتى يكى از شك‌هاى صحيح براى انسان پيش آيد چنان كه گفته شد بايد فوراً فكر كند ولى اگر چيزهايى كه بواسطهء آنها ممكن است يقين يا گمان به يك طرف شك پيدا شود ، از بين نمىرود چنانچه كمى بعد فكر كند اشكال ندارد مثلًا اگر در سجده شك كند مىتواند تا بعد از سجده فكر كردن را تأخير بيندازد .\r\nمسأله 1214 - اگر اول گمانش به يك طرف بيشتر باشد بعد دو طرف در نظر او مساوى شود بايد به دستور شك عمل نمايد و اگر اول دو طرف در نظر او مساوى باشد و\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nبه طرفى كه وظيفه اوست بنا بگذارد بعد گمانش به طرف ديگر برود بايد همان طرف را بگيرد و نماز را تمام كند .\r\nمسأله 1215 - كسى كه نمىداند گمانش به يك طرف بيشتر است ، يا هر دو طرف در نظر او مساوى است ، بايد به دستور شك عمل كند .\r\nمسأله 1216 - اگر بعد از نماز بداند كه در بين نماز حال ترديدى داشته كه مثلًا دو ركعت خوانده يا سه ركعت و بنا را بر سه گذاشته ولى نداند كه گمانش به خواندن سه ركعت بوده يا هر دو طرف در نظر او مساوى بوده مستحب است نماز احتياط را بخواند .\r\nمسأله 1217 - اگر موقعى كه تشهد مىخواند يا بعد از ايستادن شك كند كه دو سجده را بجا آورده يا نه و در همان موقع يكى از شك‌هايى كه اگر بعد از تمام شدن دو سجده اتفاق بيفتد صحيح مىباشد براى او پيش آيد ، مثلًا شك كند كه دو ركعت خوانده يا سه ركعت چنانچه به دستور آن شك عمل كند نمازش صحيح است .\r\nمسأله 1218 - اگر پيش از آنكه مشغول تشهد شود يا پيش از ايستادن شك كند كه دو سجده را بجا آورده يا نه و در همان موقع يكى از شك‌هايى كه بعد از تمام شدن دو سجده صحيح است برايش پيش آيد نماز باطل است .\r\nمسأله 1219 - اگر موقعى كه ايستاده بين سه و چهار يا بين سه و چهار و پنج شك كند و يادش بيايد كه دو سجده از ركعت پيش بجا نياورده نمازش باطل است .\r\nمسأله 1220 - اگر شك او از بين برود و شك ديگرى برايش پيش آيد مثلًا اول شك كند كه دو ركعت خوانده يا سه ركعت بعد شك كند كه سه ركعت خوانده يا چهار ركعت بايد به دستور شك دوم عمل نمايد .\r\nمسأله 1221 - اگر بعد از نماز شك كند كه در نماز مثلًا بين دو و چهار شك كرده يا بين سه و چهار احتياط واجب آن است كه به دستور هر دو عمل كند و نماز را هم دوباره بخواند .\r\nمسأله 1222 - اگر بعد از نماز بفهمد كه در نماز شكى براى او پيش آمده ولى نداند از شك‌هاى باطل بوده يا از شكهاى صحيح ، و اگر از شكهاى صحيح بوده كدام قسم آن\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nبوده است ، بايد دو ركعت نماز احتياط ايستاده و دو ركعت نشسته و دو سجده سهو بجا آورد و نماز را هم دوباره بخواند .\r\nمسأله 1223 - كسى كه نشسته نماز مىخواند اگر شكى كند كه بايد براى آن يك ركعت نماز احتياط ايستاده يا دو ركعت نشسته بخواند بايد يك ركعت نشسته بجا آورد و اگر شكى كند كه بايد براى آن دو ركعت نماز احتياط ايستاده بخواند بايد دو ركعت نشسته بجا آورد .\r\nمسأله 1224 - كسى كه ايستاده نماز مىخواند اگر موقع خواندن نماز احتياط از ايستادن عاجز شود ، بايد مثل كسى كه نماز را نشسته مىخواند و حكم آن در مسأله پيش گفته شد نماز احتياط را بجا آورد .\r\nمسأله 1225 - كسى كه نشسته نماز مىخواند اگر موقع خواندن نماز احتياط بتواند بايستد بايد به وظيفه كسى كه نماز را ايستاده مىخواند عمل كند .\r\n\r\nنماز احتياط\r\nمسأله 1226 - كسى كه نماز احتياط بر او واجب است بعد از سلام نماز بايد فوراً نيت نماز احتياط كند و تكبير بگويد و حمد را بخواند و به ركوع رود و دو سجده نمايد پس اگر يك ركعت نماز احتياط بر او واجب است بعد از دو سجده تشهد بخواند و سلام دهد و اگر دو ركعت نماز احتياط بر او واجب است بعد از دو سجده يك ركعت ديگر مثل ركعت اول بجا آورد و بعد از تشهد سلام دهد .\r\nمسأله 1227 - نماز احتياط سوره و قنوت ندارد و بايد آن را آهسته بخوانند و نيت آن را به زبان نياورند و احتياط واجب آن است كه بسم اللّه آن را هم آهسته بگويند .\r\nمسأله 1228 - اگر پيش از خواندن نماز احتياط بفهمد نمازى كه خوانده درست بوده لازم نيست نماز احتياط را بخواند . و اگر در بين نماز احتياط بفهمد لازم نيست آن را تمام نمايد .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nمسأله 1229 - اگر پيش از خواندن نماز احتياط بفهمد كه ركعت‌هاى نمازش كم بوده چنانچه كارى كه نماز را باطل مىكند انجام نداده بايد آنچه از نماز نخوانده بخواند و براى سلام بىجا دو سجده سهو بنمايد . و اگر كارى كه نماز را باطل مىكند انجام داده مثلًا پشت به قبله كرده بايد نماز را دوباره بجا آورد .\r\nمسأله 1230 - اگر بعد از نماز احتياط بفهمد كسرى نمازش به مقدار نماز احتياط بوده ، مثلًا در شك بين سه و چهار ، يك ركعت نماز احتياط بخواند بعد بفهمد نماز را سه ركعت خوانده نمازش صحيح است .\r\nمسأله 1231 - اگر بعد از خواندن نماز احتياط بفهمد كسرى نماز كمتر از نماز احتياط بوده ، مثلًا در شك بين دو و چهار ، دو ركعت نماز احتياط بخواند بعد بفهمد نماز را سه ركعت خوانده بايد نماز را دوباره بخواند .\r\nمسأله 1232 - اگر بعد از خواندن نماز احتياط بفهمد كسرى نماز بيشتر از نماز احتياط بوده ، مثلًا در شك بين سه و چهار ، يك ركعت نماز احتياط بخواند ، بعد بفهمد نماز را دو ركعت خوانده چنانچه بعد از نماز احتياط كارى كه نماز را باطل مىكند انجام داده مثلًا پشت به قبله كرده بايد نماز را دوباره بخواند ، و اگر كارى كه نماز را باطل مىكند انجام نداده بايد دو ركعت كسرى نمازش را بجا آورد و نماز را هم دوباره بخواند .\r\nمسأله 1233 - اگر بين دو و سه و چهار شك كند و بعد از خواندن دو ركعت نماز احتياط ايستاده يادش بيايد كه نماز را دو ركعت خوانده لازم نيست دو ركعت نماز احتياط نشسته را بخواند .\r\nمسأله 1234 - اگر بين سه و چهار شك كند و موقعى كه دو ركعت نماز احتياط نشسته يا يك ركعت ايستاده را مىخواند يادش بيايد كه نماز را سه ركعت خوانده بايد نماز احتياط را تمام كند و بنابر احتياط واجب نماز را دوباره بخواند .\r\nمسأله 1235 - اگر بين دو و سه و چهار شك كند و موقعى كه دو ركعت نماز احتياط ايستاده را مىخواند پيش از ركوع ركعت دوم يادش بيايد كه نماز را سه ركعت خوانده بايد بنشيند و نماز احتياط را يك ركعتى تمام كند و بنابر احتياط واجب نماز را دوباره بخواند .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nمسأله 1236 - اگر در بين نماز احتياط بفهمد كسرى نمازش بيشتر يا كمتر از نماز احتياط بوده چنانچه نتواند نماز احتياط را مطابق كسرى نمازش تمام كند بايد آن را رها كند و كسرى نماز را بجا آورد و بنابر احتياط واجب نماز را دوباره بخواند مثلًا در شك بين سه و چهار ، اگر موقعى كه دو ركعت نماز احتياط نشسته را مىخواند يادش بيايد كه نماز را دو ركعت خوانده چون نمىتواند دو ركعت نشسته را به جاى دو ركعت ايستاده حساب كند بايد نماز احتياط نشسته را رها كند و دو ركعت كسرى نمازش را بخواند و احتياطاً نماز را هم دوباره بجا آورد .\r\nمسأله 1237 - اگر شك كند نماز احتياطى را كه بر او واجب بوده بجا آورده يا نه چنانچه وقت نماز گذشته به شك خود اعتنا نكند و اگر وقت دارد در صورتى كه مشغول كار ديگرى نشده و از جاى نماز برنخاسته و كارى هم مثل روگرداندن از قبله كه نماز را باطل مىكند انجام نداده بايد نماز احتياط را بخواند و اگر مشغول كار ديگرى شده يا كارى كه نماز را باطل مىكند بجا آورده يا بين نماز و شك او زياد طول كشيده احتياط واجب آن است كه نماز احتياط را بجا آورد و نماز را هم دوباره بخواند .\r\nمسأله 1238 - اگر در نماز احتياط ، ركنى را زياد كند يا مثلًا به جاى يك ركعت دو ركعت بخواند نماز احتياط باطل مىشود و بايد دوباره نماز احتياط و اصل نماز را بخواند .\r\nمسأله 1239 - موقعى كه مشغول نماز احتياط است اگر در يكى از كارهاى آن شك كند چنانچه محل آن نگذشته بايد بجا آورد و اگر محلش گذشته بايد به شك خود اعتنا نكند مثلًا اگر شك كند كه حمد خوانده يا نه چنانچه به ركوع نرفته بايد بخواند و اگر به ركوع رفته بايد به شك خود اعتنا نكند .\r\nمسأله 1240 - اگر در شماره ركعتهاى نماز احتياط شك كند چنانچه طرف بيشترِ شكِ نماز را باطل مىكند بايد بنا را بر كمتر بگذارد و اگر طرفِ بيشترِ شك نماز را باطل نمىكند بايد بنا را بر بيشتر بگذارد مثلًا موقعى كه مشغول خواندن دو ركعت نماز احتياط است اگر شك كند كه دو ركعت خوانده يا سه ركعت ، چون طرفِ بيشترِ شك نماز را باطل مىكند بايد بنا بگذارد كه دو ركعت خوانده ؛ و اگر شك كند كه يك ركعت خوانده يا دو\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nركعت چون طرفِ بيشترِ شك نماز را باطل نمىكند بايد بنا بگذارد كه دو ركعت خوانده است و بنابر احتياط واجب نماز احتياط را اعاده نمايد و اصل نماز را هم اعاده كند .\r\nمسأله 1241 - اگر در نماز احتياط چيزى كه ركن نيست سهواً كم يا زياد شود بنابر احتياط واجب بايد بعد از نماز سجده سهو بجا آورد .\r\nمسأله 1242 - اگر بعد از سلام نماز احتياط شك كند كه يكى از اجزاء يا شرايط آن را بجا آورده يا نه ، به شك خود اعتنا نكند .\r\nمسأله 1243 - اگر در نماز احتياط ، تشهد يا يك سجده را فراموش كند احتياط واجب آن است كه بعد از سلام آن را قضا نمايد .\r\nمسأله 1244 - اگر نماز احتياط و قضاى يك سجده يا قضاى يك تشهد يا دو سجده سهو بر او واجب شود بايد اول نماز احتياط را بجا آورد .\r\nمسأله 1245 - حكم گمان در نماز در مورد شك در ركعتها حكم يقين است و اما در غير ركعتها گمان حكم شك را دارد مثلًا اگر انسان گمان دارد كه نماز را چهار ركعت خوانده ، نبايد نماز احتياط بخواند و اگر گمان دارد كه ركوع كرده اگر در محل است بايد بجا آورد و اگر از محل آن گذشته نبايد بجا آورد و نيز اگر گمان دارد كه حمد را نخوانده بايد چنانچه در محل است يعنى هنوز وارد سوره نشده آن را بخواند و اگر وارد سوره شده حكم شك بعد از محل را دارد كه نبايد آن را بخواند و نمازش صحيح است .\r\nمسأله 1246 - حكم شك و سهو و گمان در نمازهاى واجب يوميه و نمازهاى واجب ديگر فرق ندارد مثلًا اگر در نماز آيات شك كند كه يك ركعت خوانده يا دو ركعت چون شك او در نماز دو ركعتى است نمازش باطل مىشود .\r\n\r\nسجده سهو\r\nمسأله 1247 - براى پنج چيز بعد از سلام نماز انسان بايد دو سجده سهو به دستورى كه بعداً گفته مىشود بجا آورد :\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nاول - آنكه در بين نماز سهواً حرف بزند .\r\nدوم - جايى كه نبايد نماز را سلام دهد مثلًا در ركعت اول سهواً سلام بدهد .\r\nسوم - آنكه يك سجده را فراموش كند .\r\nچهارم - آنكه تشهد را فراموش كند .\r\nپنجم - آنكه در نماز چهار ركعتى بعد از سجده دوم شك كند كه چهار ركعت خوانده يا پنج ركعت و نيز اگر در جايى كه بايد بايستد مثلًا موقع خواندن حمد و سوره اشتباهاً بنشيند يا در جايى كه بايد بنشيند مثلًا موقع خواندن تشهد اشتباهاً بايستد ، بنابر احتياط واجب بايد دو سجده سهو بجا آورد ، بلكه براى هر چيزى كه در نماز اشتباهاً كم يا زياد كند احتياط واجب آن است كه دو سجده سهو بنمايد و احكام اين چند صورت در مسائل آينده گفته مىشود .\r\nمسأله 1248 - اگر انسان اشتباهاً يا به خيال اينكه نمازش تمام شده حرف بزند بايد دو سجده سهو بجا آورد .\r\nمسأله 1249 - براى حرفى كه از آه كشيدن و سرفه پيدا مىشود سجده سهو واجب نيست ولى اگر مثلًا سهواً آخ يا آه بگويد بايد سجده سهو نمايد .\r\nمسأله 1250 - اگر چيزى را كه غلط خوانده دوباره به طور صحيح بخواند براى دوباره خواندن آن سجده سهو واجب نيست .\r\nمسأله 1251 - اگر در نماز سهواً مدتى حرف بزند چه تمام آنها يك مرتبه حساب شود يا يكى حساب نشود دو سجده سهو تنها بعد از نماز كافى است و حكم يك سهو طولانى را دارد اگر چه احتياط مستحب آن است كه اگر يك مرتبه بيشتر حساب شود براى هر يك دو سجده سهو بجا آورد .\r\nمسأله 1252 - اگر سهواً تسبيحات اربعه را نگويد يا دو مرتبه يا بيشتر از سه مرتبه بگويد بنابر احتياط واجب بايد بعد از نماز دو سجده سهو بجا آورد .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nمسأله 1253 - اگر در جايى كه نبايد سلام نماز را بگويد سهواً بگويد : ( السَّلامُ عَلَيْنا وَعَلي عِبادِ اللّهِ الصّالِحِين ) يا بگويد : ( السَّلامُ عَليْكُمْ وَ رَحْمَةُ اللّهِ وَ بَرَكاتُهُ ) ، بايد دو سجده سهو نمايد ولى اگر اشتباهاً مقدارى از اين دو سلام را بگويد يا بگويد : ( السَّلامُ عَلَيْكَ ايُّهَا النَّبِيُّ وَ رَحْمَةُ اللّهِ وَ بَرَكاتُهُ ) احتياط واجب آن است كه دو سجده سهو بجا آورد .\r\nمسأله 1254 - اگر جايى كه نبايد سلام دهد اشتباهاً هر سه سلام را بگويد دو سجده سهو كافى است .\r\nمسأله 1255 - اگر يك سجده يا تشهد را فراموش كند و پيش از ركوع ركعت بعد يادش بيايد بايد برگردد و بجا آورد و بعد از نماز بنابر احتياط مستحب براى ايستادن بىجا دو سجده سهو نمايد .\r\nمسأله 1256 - اگر در ركوع يا بعد از آن يادش بيايد كه يك سجده يا تشهد را از ركعت پيش فراموش كرده بايد بعد از سلام نماز سجده يا تشهد را قضا نمايد و بعد از آن دو سجده سهو بجا آورد .\r\nمسأله 1257 - اگر سجده سهو را بعد از سلام نماز عمداً بجا نياورد معصيت كرده و واجب است هر چه زودتر آن را انجام دهد و چنانچه سهواً بجا نياورد هر وقت يادش آمد بايد فوراً انجام دهد و لازم نيست نماز را دوباره بخواند .\r\nمسأله 1258 - اگر شك دارد كه سجده سهو بر او واجب شده يا نه لازم نيست بجا آورد .\r\nمسأله 1259 - كسى كه شك دارد مثلًا دو سجده سهو بر او واجب شده يا چهار تا ، اگر دو سجده بنمايد كافى است .\r\nمسأله 1260 - اگر بداند يكى از دو سجده سهو را بجا نياورده بايد دو سجده سهو بجا آورد و اگر بداند سهواً سه سجده كرده احتياط واجب آن است كه دوباره دو سجدهء سهو بنمايد .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n\r\nدستور سجده سهو\r\nمسأله 1261 - دستور سجده سهو اين است كه بعد از سلام نماز فوراً نيت سجده سهو كند و پيشانى را به چيزى كه سجده بر آن صحيح است بگذارد و بگويد : ( بِسْمِ اللهِ وَ بِاللهِ وَ صَلَّي اللهُ عَلي مُحَمَّدٍ وَ آلِ مُحَمَّدٍ ) يا ( بِسْمِ اللهِ وَ بِاللهِ اللّهُمَّ صَلّ عَلي مُحَمَّدٍ وَ آلِ مُحَمَّدٍ ) ولى بهتر است بگويد : ( بِسْمِ اللّهِ و بِاللهِ السَّلامُ عَلَيْكَ ايُّهَا النَّبِيُّ وَ رَحْمَةُ اللهِ وَ بَرَكاتُهُ ) بعد بايد بنشيند و دوباره به سجده رود و يكى از ذكرهايى را كه گفته شد بگويد و بنشيند و بعد از خواندن تشهد سلام دهد .\r\n\r\nقضاى سجده و تشهد فراموش شده\r\nمسأله 1262 - سجده و تشهدى را كه انسان فراموش كرده ، و بعد از نماز ، قضاى آن را بجا مىآورد بايد تمام شرايط نماز مانند پاك بودن بدن و لباس و رو به قبله بودن و شرطهاى ديگر را داشته باشد .\r\nمسأله 1263 - اگر سجده يا تشهد را چند دفعه فراموش كند مثلًا يك سجده از ركعت اول و يك سجده از ركعت دوم فراموش نمايد بايد بعد از نماز قضاى هر دو را با سجده‌هاى سهوى كه براى آنها لازم است بجا آورد و لازم نيست معين كند كه قضاى كدام يك از آنها است .\r\nمسأله 1264 - اگر يك سجده و تشهد را فراموش كند احتياط واجب آن است كه هر كدام را اول فراموش كرده اول قضا نمايد و اگر نداند كدام اول فراموش شده بايد احتياطاً يك سجده و تشهد و بعد يك سجدهء ديگر بجا آورد يا يك تشهد و يك سجده و بعد يك تشهد ديگر بجا آورد تا يقين كند سجده و تشهد را به ترتيبى كه فراموش كرده قضا نموده است .\r\nمسأله 1265 - اگر به خيال اينكه اول سجده را فراموش كرده اول قضاى آن را بجا آورد و بعد از خواندن تشهد يادش بيايد كه اول تشهد را فراموش كرده ، احتياط واجب آن است كه دوباره سجده را قضا نمايد و نيز اگر به خيال اينكه اول تشهد را فراموش كرده\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nاول قضاى آن را بجا آورد و بعد از سجده يادش بيايد كه اول سجده را فراموش كرده بنابر احتياط واجب بايد دوباره تشهد را بخواند .\r\nمسأله 1266 - اگر بين سلام نماز و قضاى سجده يا تشهد كارى كند كه اگر عمداً يا سهواً در نماز اتفاق بيفتد نماز باطل مىشود ، مثلًا پشت به قبله نمايد احتياط واجب آن است كه بعد از قضاى سجده و تشهد دوباره نماز را بخواند .\r\nمسأله 1267 - اگر بعد از سلام نماز يادش بيايد كه يك سجده از ركعت آخر فراموش كرده چنانچه كارى كه عمدى و سهوى آن نماز را باطل مىكند مثل روگرداندن از قبله انجام نداده بنابر احتياط واجب بايد به قصد اينكه وظيفه خود را انجام داده باشد سجده فراموش شده و بعد از آن تشهد و سلام و دو سجده سهو بجا آورد و نيز اگر يادش بيايد كه تشهد ركعت آخر را فراموش كرده احتياطاً بايد به قصد اينكه وظيفه خود را انجام داده باشد تشهد را بخواند و بعد از آن سلام دهد و دو سجده سهو بنمايد .\r\nمسأله 1268 - اگر بين سلام نماز و قضاى سجده يا تشهد كارى كند كه براى آن سجده سهو واجب مىشود مثل آنكه سهواً حرف بزند بنابر احتياط واجب بايد سجده يا تشهد را قضا كند و غير از سجده سهوى كه براى قضاى سجده يا تشهد لازم است دو سجده ديگر بنمايد .\r\nمسأله 1269 - اگر نداند كه سجده را فراموش كرده يا تشهد را بايد هر دو را قضا نمايد و هر كدام را اول بجا آورد اشكال ندارد .\r\nمسأله 1270 - اگر شك دارد كه سجده يا تشهد را فراموش كرده يا نه واجب نيست قضا نمايد .\r\nمسأله 1271 - اگر بداند سجده يا تشهد را فراموش كرده و شك كند كه پيش از ركوع ركعت بعد بجا آورده يا نه احتياط واجب آن است كه آن را قضا نمايد .\r\nمسأله 1272 - كسى كه بايد سجده يا تشهد را قضا نمايد اگر براى كار ديگرى هم سجده سهو بر او واجب شود بايد بعد از نماز سجده يا تشهد را قضا نمايد بعد سجده سهو را بجا آورد .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nمسأله 1273 - اگر شك دارد كه بعد از نماز قضاى سجده يا تشهد فراموش شده را بجا آورده يا نه ، چنانچه وقت نماز نگذشته بايد سجده يا تشهد را قضا نمايد و اگر وقت نماز گذشته قضاى آن مستحب است .\r\n\r\nكم و زياد كردن اجزاء و شرايط نماز\r\nمسأله 1274 - هرگاه چيزى از واجبات نماز را عمداً كم يا زياد كند اگر چه يك حرف آن باشد نماز باطل است .\r\nمسأله 1275 - اگر به واسطه ندانستن مسأله چيزى از واجبات نماز را كم يا زياد كند نماز باطل است ولى چنانچه به واسطه ندانستن مسأله حمد و سوره نماز صبح و مغرب و عشا را آهسته بخواند يا حمد و سوره نماز ظهر و عصر را بلند بخواند يا در مسافرت نماز ظهر و عصر و عشا را چهار ركعتى بخواند نمازش صحيح است .\r\nمسأله 1276 - اگر در بين نماز بفهمد وضو يا غسلش باطل بوده يا بدون وضو يا غسل مشغول نماز شده بايد نماز را به هم بزند و دوباره با وضو يا غسل بخواند و اگر بعد از نماز بفهمد بايد دوباره نماز را با وضو يا غسل بجا آورد و اگر وقت گذشته قضا نمايد .\r\nمسأله 1277 - اگر بعد از رسيدن به ركوع يادش بيايد كه دو سجده از ركعت پيش فراموش كرده نمازش باطل است و اگر پيش از رسيدن به ركوع يادش بيايد بايد برگردد و دو سجده را بجا آورد و برخيزد و حمد و سوره يا تسبيحات را بخواند و نماز را تمام كند و بعد از نماز بنابر احتياط واجب براى ايستادن بىجا دو سجده سهو بنمايد .\r\nمسأله 1278 - اگر پيش از گفتن ( السَّلامُ عَلَيْنا ) و ( السَّلامُ عَلَيْكُم ) يادش بيايد كه دو سجده ركعت آخر را بجا نياورده بايد دو سجده را بجا آورد و دوباره تشهد بخواند و نماز را سلام دهد .\r\nمسأله 1279 - اگر پيش از سلام نماز يادش بيايد كه يك ركعت يا بيشتر از آخر نماز نخوانده بايد مقدارى را كه فراموش كرده بجا آورد .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nمسأله 1280 - اگر بعد از سلام نماز يادش بيايد كه يك ركعت يا بيشتر از آخر نماز را نخوانده چنانچه كارى انجام داده كه اگر در نماز عمداً يا سهواً اتفاق بيفتد نماز را باطل مىكند ، مثلًا پشت به قبله كرده نمازش باطل است و اگر كارى كه عمدى و سهوى آن نماز را باطل مىكند انجام نداده بايد فوراً مقدارى را كه فراموش كرده بجا آورد .\r\nمسأله 1281 - هرگاه بعد از سلام نماز ، عملى انجام دهد كه اگر در نماز عمداً يا سهواً اتفاق بيفتد نماز را باطل مىكند مثلًا پشت به قبله نمايد و بعد يادش بيايد كه دو سجده آخر را بجا نياورده نمازش باطل است و اگر پيش از انجام كارى كه نماز را باطل مىكند يادش بيايد بايد دو سجده‌اى را كه فراموش كرده بجا آورد و دوباره تشهد را بخواند و نماز را سلام دهد و دو سجده سهو براى سلامى كه اول گفته است بنمايد .\r\nمسأله 1282 - اگر بفهمد نماز را پيش از وقت خوانده يا پشت به قبله يا به طرف راست يا به طرف چپ قبله بجا آورده بايد دوباره بخواند و اگر وقت گذشته قضا نمايد .\r\n\r\nنماز مسافر\r\nمسافر بايد نماز ظهر و عصر و عشا را با هشت شرط شكسته بجا آورد يعنى دو ركعت بخواند .\r\nشرط اول - آنكه كمتر از هشت فرسخ شرعى نباشد و فرسخ شرعى به حسب حدى كه شرع مقدس تعيين نموده دوازده هزار ذراع است و ذراع از سر انگشتان دست است تا آرنج و اين مقدار به حسب دست عادى اندازه‌گيرى شد بدست آمد كه هر دو ذراع تقريبا يك متر است بنابراين فرسخ شرعى شش كيلومتر است كه هر كيلومتر هزار متر است و اگر مسافت به اين اندازه نباشد نماز او تمام است و احتياط مستحب آن است كه اگر مسافت هشت فرسخ باشد با حساب هر فرسخ پنج كيلومتر و نيم نماز را هم شكسته و هم تمام بخواند .\r\nمسأله 1283 - كسى كه رفتن و برگشتن او هشت فرسخ است ، اگر در شب يا روز برود و برگردد نماز او شكسته است و لازم نيست همان روز و يا همان شب كه مىرود\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nبرگردد بلكه اگر در وسط نه شب و يا نه روز بماند همين حكم را دارد ، چنانچه رفتن او كمتر از چهار فرسخ نباشد ، بنابراين اگر رفتن او سه فرسخ و برگشتن پنج فرسخ باشد ، بايد نماز را تمام يعنى چهار ركعتى بخواند .\r\nمسأله 1284 - اگر رفتن و برگشتن هشت فرسخ باشد ولى روزى كه مىرود همان روز و يا شب آن برنگردد مثلًا امروز برود و فردا برگردد احتياط مستحب آن است كه نماز را هم تمام و هم شكسته بخواند و روزه بگيرد و قضاى آن را هم بگيرد .\r\nمسأله 1285 - اگر سفر مختصرى از هشت فرسخ كمتر باشد ، يا انسان نداند كه سفر او هشت فرسخ است يا نه ، نبايد نماز را شكسته بخواند و چنانچه شك كند كه سفر او هشت فرسخ است يا نه ، در صورتى كه تحقيق كردن برايش مشقت دارد ، بايد نماز را تمام بخواند و اگر مشقت ندارد و به آسانى مىتواند تحقيق كند و سؤال كردن از غير هم براى او مشقت و ذلت ندارد ، واجب است تحقيق كند پس اگر دو نفر عادل يا يك نفر مورد اطمينان بگويند كه سفر او هشت فرسخ است نماز را شكسته بخواند و همچنين است اگر در نزد مردم معروف باشد كه سفر او هشت فرسخ است .\r\nمسأله 1286 - اگر يك نفر عادل يا مورد اطمينان بگويد كه سفر انسان هشت فرسخ است احتياط مستحب آن است كه نمازش را هم شكسته و هم تمام بخواند و روزه بگيرد و قضاى آن را هم بجا آورد ولى در مسأله پيش گذشت كه مىتواند تنها شكسته بخواند و روزه هم مىتواند نگيرد و بعد قضاى آن را بايد بجا آورد .\r\nمسأله 1287 - كسى كه يقين دارد سفر او هشت فرسخ است اگر نماز را شكسته بخواند و بعد بفهمد كه هشت فرسخ نبوده بايد آن را چهار ركعتى بجا آورد و اگر وقت گذشته قضا نمايد .\r\nمسأله 1288 - كسى كه يقين دارد سفرش هشت فرسخ نيست يا شك دارد كه هشت فرسخ هست يا نه ، چنانچه در بين راه بفهمد كه سفر او هشت فرسخ بوده اگر چه كمى از راه باقى باشد بايد نماز را شكسته بخواند و اگر تمام خوانده دوباره شكسته بجا آورد .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nمسأله 1289 - اگر بين دو محلى كه فاصله آنها كمتر از چهار فرسخ است چند مرتبه رفت و آمد كند اگر چه روى هم رفته هشت فرسخ شود بايد نماز را تمام بخواند .\r\nمسأله 1290 - اگر محلى دو راه داشته باشد يك راه آن كمتر از هشت فرسخ و راه ديگر آن هشت فرسخ يا بيشتر باشد چنانچه انسان از راهى كه هشت فرسخ است به آنجا برود بايد نماز را شكسته بخواند و اگر از راهى كه هشت فرسخ نيست برود بايد تمام بخواند .\r\nمسأله 1291 - اگر شهر ديوار دارد بايد ابتداى هشت فرسخ را از ديوار شهر حساب كند و اگر ديوار ندارد ، بايد از خانه‌هاى آخر شهر حساب نمايد و اين حكم در شهرهاى كوچك است ، ولى در شهرهاى بزرگ مثل تهران آخر محله خود را اول هشت فرسخ حساب نمايد و احتياط مستحب آن است كه اگر از ابتداى آخر شهر هشت فرسخ نباشد نماز را جمع بخواند و روزه بگيرد و قضاى آن را هم بگيرد .\r\nشرط دوم - آنكه از اول مسافرت قصد هشت فرسخ را داشته باشد پس اگر به جايى كه كمتر از هشت فرسخ است مسافرت كند و بعد از رسيدن به آنجا قصد كند جايى برود كه با مقدارى كه آمده هشت فرسخ شود ، چون از اول قصد هشت فرسخ را نداشته بايد نماز را تمام بخواند . ولى اگر بخواهد از آنجا هشت فرسخ برود يا چهار فرسخ برود و همان روز يا شب آن به وطنش يا به جايى كه مىخواهد ده روز بماند برگردد بايد نماز را شكسته بخواند .\r\nمسأله 1292 - كسى كه نمىداند سفرش چند فرسخ است ، مثلًا براى پيدا كردن گمشده‌اى مسافرت مىكند و نمىداند كه چه مقدار بايد برود تا آن را پيدا كند بايد نماز را تمام بخواند ولى در برگشتن چنانچه تا وطنش يا جايى كه مىخواهد ده روز در آنجا بماند هشت فرسخ يا بيشتر باشد بايد نماز را شكسته بخواند ، و نيز اگر در بين رفتن قصد كند كه چهار فرسخ برود و همان روز يا شب آن برگردد چنانچه رفتن و برگشتن هشت فرسخ شود بايد نماز را شكسته بخواند .\r\nمسأله 1293 - مسافر در صورتى بايد نماز را شكسته بخواند كه تصميم داشته هشت فرسخ برود پس كسى كه از شهر بيرون مىرود و مثلًا قصدش اين است كه اگر رفيق پيدا\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nكند سفر هشت فرسخى برود چنانچه اطمينان دارد كه رفيق پيدا مىكند بايد نماز را شكسته بخواند و اگر اطمينان ندارد بايد تمام بخواند .\r\nمسأله 1294 - كسى كه قصد هشت فرسخ دارد ، اگر چه هر روز مقدار كمى راه برود وقتى به جايى برسد كه ديوار شهر را نبيند و اذان شهر را نشنود بايد نماز را شكسته بخواند و مقدار راه رفتن اگر خيلى هم كم باشد ضرر به عنوان مسافر بودن نمىزند ، مگر اينكه عرفاً صادق باشد كه ده روز در آن محل مانده است و الّا به صرف اينكه در راه است و دور از وطن صادق است نمازش شكسته است .\r\nمسأله 1295 - كسى كه در سفر به اختيار ديگرى است مانند نوكرى كه با آقاى خود مسافرت مىكند چنانچه بداند سفر او هشت فرسخ است بايد نماز را شكسته بخواند و اگر نداند كه سفر او هشت فرسخ است ، پس اگر سؤال كردن براى او مشقت و ذلت داشته باشد ، مثل مسلمانى كه او را اسير كرده‌اند كه سؤال او از كسى كه در دست او گرفتار است غالباً ذلت دارد واجب نيست سؤال كند ولى اگر سؤال كردن براى او مشقت و ذلت ندارد مثل سؤال نوكر از آقاى خود و سؤال پدر و فرزند و امثال اينها از همديگر ، واجب است سؤال كند كه اگر سفر او هشت فرسخ است نماز را شكسته بخواند .\r\nمسأله 1296 - كسى كه در سفر به اختيار ديگرى است ، اگر بداند يا گمان داشته باشد كه پيش از رسيدن به چهار فرسخ از او جدا مىشود بايد نماز را تمام بخواند .\r\nمسأله 1297 - كسى كه در سفر به اختيار ديگرى است اگر شك دارد كه پيش از رسيدن به چهار فرسخ از او جدا مىشود يا نه يا گمان جدا شدن و يا امكان جدا شدن داشته باشد مىتواند قصد مسافت شرعى بنمايد و نماز او شكسته است مگر اينكه مانعى قبل از رسيدن به حد سفر پيش آيد كه بايد بعد از آن نماز را تمام بخواند ، و احتياط مستحب آن است كه در صورتى كه گمان به جدا شدن دارد نماز را جمع بخواند . و به هر صورت اگر قصد مسافت شرعى ننمايد نماز او تمام است . ولى اگر كسى در سفر به طورى مجبور باشد كه از خود هيچ اختيارى نداشته باشد مثل كسى كه به زور او را در ماشين مىگذارند و مىبرند اگر آن سفر به هشت فرسخ برسد نماز او شكسته است .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nشرط سوم - آنكه در بين راه از قصد خود برنگردد پس اگر پيش از رسيدن به چهار فرسخ از قصد خود برگردد و يا مردد شود ، بايد نماز را تمام بخواند .\r\nمسأله 1298 - اگر بعد از رسيدن به چهار فرسخ از قصد مسافرت برگردد چنانچه تصميم داشته باشد همانجا بماند يا بعد از ده روز برگردد يا در برگشتن و ماندن مردد باشد ، بايد نماز را تمام بخواند .\r\nمسأله 1299 - اگر بعد از رسيدن به چهار فرسخ از قصد مسافرت منصرف شود و تصميم داشته باشد همان روز يا شب آن برگردد ، بايد نماز را شكسته بخواند و نيز اگر همان روز يا همان شب برنگردد و بخواهد كمتر از ده روز در آنجا بماند بايد نماز را شكسته بخواند ولى احتياط مستحب آن است كه نماز را هم تمام و هم شكسته بخواند .\r\nمسأله 1300 - اگر براى رفتن به محلى حركت كند و بعد از رفتن مقدارى از راه بخواهد به جاى ديگر برود چنانچه از محلى كه از قصد محل اول برگشته تا جايى كه مىخواهد برود هشت فرسخ بخواهد برود يا چهار فرسخ برود و برگردد نمازش شكسته است و اگر چنين نباشد نمازش تمام است اگر چه از محل اولى كه سفر خود را شروع كرده با مقدارى كه تا جاى ديگر مانده جمعاً هشت فرسخ باشد و يا چهار فرسخ رفتن و چهار فرسخ برگشتن باشد . و حاصل اينكه آنچه از محل اول تا آنجايى كه از قصد خود برگشته آمده جزء مسافت شرعى حساب نمىشود .\r\nمسأله 1301 - اگر پيش از آنكه به هشت فرسخ برسد مردد شود كه بقيه راه را برود يا نه ، و در موقعى كه مردد است راه نرود و بعد تصميم بگيرد كه بقيه راه را برود ، بايد تا آخر مسافرت نماز را شكسته بخواند در صورتى كه بعد از تصميم ، سفر را ادامه دهد ، و در صورتى كه در مكان خود باشد و هنوز شروع به رفتن نكرده بايد نماز را تمام بخواند ولى احتياط به جمع نيكو است .\r\nمسأله 1302 - اگر پيش از آنكه به هشت فرسخ برسد مردد شود كه بقيه راه را برود يا نه و در موقعى كه مردد است مقدارى راه برود و بعد تصميم بگيرد كه هشت فرسخ ديگر برود و يا چهار فرسخ برود و برگردد ، تا آخر مسافرت بايد نماز را شكسته بخواند .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nمسأله 1303 - اگر پيش از آنكه به هشت فرسخ برسد ، مردد شود كه بقيه راه را برود يا نه ، و در موقعى كه مردد است مقدارى راه برود و بعد تصميم بگيرد كه بقيه راه را برود ، چنانچه باقيمانده سفر او كمتر از هشت فرسخ باشد و نخواهد روز يا شب برگردد بايد نماز را تمام بخواند . و در صورتى كه از آن محل كه ترديد حاصل شده مقدار هشت فرسخ بخواهد برود و يا چهار فرسخ برود و برگردد و شروع كند رفتن را ، نماز او شكسته است و اگر بعد از قصد مسافت در آن مكان باقى باشد بايد تا مادامى كه در آن مكان است نماز خود را تمام بخواند ولى احتياط به جمع مستحب است .\r\nشرط چهارم - آن كه نخواهد پيش از رسيدن به هشت فرسخ از وطن خود بگذرد يا ده روز يا بيشتر در جايى بماند . پس كسى كه مىخواهد پيش از رسيدن به هشت فرسخ از وطنش بگذرد يا ده روز در محلى بماند بايد نماز را تمام بخواند .\r\nمسأله 1304 - كسى كه نمىداند پيش از رسيدن به هشت فرسخ از وطنش مىگذرد يا نه يا ده روز در محلى مىماند يا نه ، بايد نماز را تمام بخواند .\r\nمسأله 1305 - كسى كه مىخواهد پيش از رسيدن به هشت فرسخ از وطنش بگذرد يا ده روز در محلى بماند و نيز كسى كه مردد است كه از وطنش بگذرد يا ده روز در محلى بماند ، اگر از ماندن ده روز يا گذشتن از وطن منصرف شود باز هم بايد نماز را تمام بخواند ولى اگر باقيمانده راه هشت فرسخ باشد يا چهار فرسخ باشد و بخواهد برود و برگردد بايد نماز را شكسته بخواند .\r\nشرط پنجم - آنكه براى كار حرام سفر نكند و اگر براى كار حرامى مانند دزدى سفر كند بايد نماز را تمام بخواند و همچنين است اگر خود سفر حرام باشد مثل آنكه براى او ضرر داشته باشد يا زن بدون اجازه شوهر و فرزند با نهى پدر و مادر سفرى بروند كه بر آنان واجب نباشد ولى اگر مثل سفر حج واجب باشد بايد نماز را شكسته بخوانند .\r\nمسأله 1306 - سفرى كه اسباب اذيت پدر و مادر باشد حرام است و انسان بايد در آن سفر نماز را تمام بخواند و روزه هم بگيرد .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nمسأله 1307 - كسى كه سفر او حرام نيست و براى كار حرام هم سفر نمىكند اگر چه در سفر معصيتى انجام دهد مثلًا غيبت كند يا شراب بخورد بايد نماز را شكسته بخواند .\r\nمسأله 1308 - اگر مخصوصاً براى آنكه كار واجبى را ترك كند مسافرت نمايد نمازش تمام است پس كسى كه بدهكار است اگر بتواند بدهى خود را بدهد و طلبكار هم مطالبه كند چنانچه در سفر نتواند بدهى خود را بدهد و مخصوصاً براى فرار از دادن قرض مسافرت نمايد بايد نماز را تمام بخواند ولى اگر مخصوصاً براى ترك واجب مسافرت نكند بايد نماز را شكسته بخواند و احتياط مستحب آن است كه هم شكسته و هم تمام بخواند .\r\nمسأله 1309 - اگر سفر او سفر حرام نباشد ولى حيوان يا مركب سوارى ديگرى كه سوار است غصبى باشد ، يا در زمين غصبى مسافرت كند ، بايد نماز را تمام بخواند و احتياط مستحب آن است كه بين نماز شكسته و تمام جمع نمايد .\r\nمسأله 1310 - كسى كه با ظالم مسافرت مىكند اگر ناچار نباشد و مسافرت او كمك به ظالم باشد ، بايد نماز را تمام بخواند و اگر ناچار باشد يا مثلًا براى نجات دادن مظلومى با او مسافرت كند نمازش شكسته است .\r\nمسأله 1311 - اگر به قصد تفريح و گردش مسافرت كند حرام نيست و بايد نماز را شكسته بخواند .\r\nمسأله 1312 - اگر براى لهو و خوشگذرانى به شكار رود ، نمازش تمام است و چنانچه براى تهيه معاش به شكار رود ، نمازش شكسته است و بهتر است كه تا مجبور و مضطر نباشد براى تهيه معاش هم به سفر براى شكار نرود و اگر رفت نمازش را هم تمام بخواند و هم شكسته ؛ و اگر براى كسب و زياد كردن مال برود بايد نمازش را تمام بخواند و روزه‌اش را بايد افطار نمايد و احتياط مستحب آن است كه نمازش را هم شكسته و هم تمام بخواند و روزه‌اش را بگيرد و قضا هم بنمايد .\r\nمسأله 1313 - كسى كه براى معصيت سفر كرده ، موقعى كه از سفر برمىگردد اگر برگشتن او براى معصيت نباشد نمازش در حال برگشتن شكسته است چه از معصيت\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nگذشته توبه كرده باشد يا نه اگر چه احتياط مستحب آن است كه اگر توبه نكرده ، هم تمام بخواند و هم شكسته .\r\nمسأله 1314 - كسى كه سفر او سفر معصيت است ، اگر در بين راه از قصد معصيت برگردد ، چنانچه باقيمانده راه هشت فرسخ باشد يا چهار فرسخ باشد و بخواهد برود و برگردد بايد نماز را شكسته بخواند .\r\nمسأله 1315 - كسى كه براى معصيت سفر نكرده ، اگر در بين راه قصد كند كه بقيه راه را براى معصيت برود ، بايد نماز را تمام بخواند ولى نمازهايى را كه شكسته خوانده صحيح است در صورتى كه سفر گذشته او به اندازه هشت فرسخ باشد و اگر چنين نباشد بايد قضا و يا اعاده نمايد .\r\nشرط ششم - آنكه از صحرانشينانى نباشد كه در بيابانها گردش مىكنند و هر جا آب و خوراك براى خود و حشمشان پيدا كنند مىمانند و بعد از چندى به جاى ديگر مىروند ، و صحرانشينها در اين مسافرتها بايد نماز را تمام بخوانند .\r\nمسأله 1316 - اگر يكى از صحرانشينها براى پيدا كردن منزل و چراگاه حيواناتشان سفر كنند چنانچه سفر او هشت فرسخ باشد احتياط واجب آن است كه هم شكسته و هم تمام بخواند ولى اگر منزل و همه چيز خود را همراه نبرد و خودش بدون آن سفر كند براى پيدا كردن منزل ديگر بايد نمازش را شكسته بخواند .\r\nمسأله 1317 - اگر صحرانشين براى زيارت يا حج يا تجارت و مانند اينها مسافرت كند ، بايد نماز را شكسته بخواند .\r\nشرط هفتم - آنكه شغل او مسافرت نباشد . بنابراين شتردار و راننده و چوبدار و كشتىبان و مانند اينها ، اگر چه براى بردن اثاثيهء منزل خود مسافرت كنند ، در غير سفر اول بايد نماز را تمام بخوانند و همچنين است اگر كسى شغل او سفر نباشد ولى لازمهء كار او سفر زياد باشد چه مسافرت او بيشتر از روزهايى باشد كه در وطن است يا نه به طورى كه مردم بگويند سفر كار اوست چون زياد سفر مىكند و ده روز در وطن خود نمىماند مثل اينكه همه هفته سفر كند ، نماز او تمام است و روزه‌اش را بايد بگيرد بنابراين معلمان\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nو دانشجويان و اهل كارخانه‌ها و كاسبها و اهل مؤسسات كه به شهرهاى ديگر و يا مكانهاى ديگر مسافرت مىنمايند نماز ايشان تمام است و روزه را بايد بگيرند و همين طور است حكم طلابى كه مثلًا هفته‌اى يك بار از قم به تهران مىروند و برمىگردند ، و حاصل اينكه كار كسى سفر بودن منحصر به شوفر و امثال آن نمىباشد و مدار بر عرف است كه بگويند سفر كار اوست كه با شرايط شرعيه نمازش تمام است .\r\nمسأله 1318 - كسى كه شغلش مسافرت است اگر براى كار ديگرى مثلًا براى زيارت يا حج مسافرت كند بايد نماز را شكسته بخواند . ولى اگر مثلًا شوفر اتومبيل خود را براى زيارت كرايه بدهد و در ضمن خودش هم زيارت كند بايد نماز را تمام بخواند .\r\nمسأله 1319 - حمله دار يعنى كسى كه براى رساندن حاجيها به مكه مسافرت مىكند چنانچه شغلش مسافرت باشد بايد نماز را تمام بخواند و اگر شغلش مسافرت نباشد بايد شكسته بخواند .\r\nمسأله 1320 - كسى كه شغل او حمله‌دارى است و حاجيها را از راه دور به مكه مىبرد چنانچه تمام سال يا بيشتر سال را در راه باشد بايد نماز را تمام بخواند .\r\nمسأله 1321 - كسى كه در مقدارى از سال شغلش مسافرت است مثل شوفرى كه فقط در تابستان يا زمستان اتومبيل خود را كرايه مىدهد بايد در سفر نماز را تمام بخواند و احتياط مستحب آن است كه هم شكسته و هم تمام بخواند .\r\nمسأله 1322 - راننده و دوره‌گردى كه در دو سه فرسخى شهر رفت و آمد مىكند چنانچه اتفاقاً سفر هشت فرسخى برود بايد نماز را شكسته بخواند ولى اگر مردم بگويند شغل او مسافرت است ، در صورتى كه سفر هشت فرسخى برود بنابر احتياط واجب بايد نماز را هم شكسته و هم تمام بخواند .\r\nمسأله 1323 - كسى كه شغلش مسافرت است اگر ده روز يا بيشتر در وطن خود بماند چه از اول قصد ماندن ده روز را داشته باشد چه بدون قصد بماند بايد در سفر اولى كه بعد از ده روز مىرود نماز را شكسته بخواند .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nمسأله 1324 - كسى كه شغلش مسافرت است اگر در غير وطن خود ده روز بماند چنانچه از اول قصد ماندن ده روز را داشته در سفر اولى كه بعد از ده روز مىرود بايد نماز را شكسته بخواند و اگر از اول قصد ماندن ده روز را نداشته بايد در سفر اول تمام بخواند و احتياط مستحب آن است كه هم شكسته و هم تمام بخواند .\r\nمسأله 1325 - كسى كه شغلش مسافرت است اگر شك كند كه در وطن خود يا جاى ديگر ده روز مانده يا نه بايد نماز را تمام بخواند .\r\nمسأله 1326 - كسى كه در شهرها سياحت مىكند و براى خود وطنى اختيار نكرده بايد نماز را تمام بخواند .\r\nمسأله 1327 - كسى كه شغلش مسافرت نيست اگر مثلًا در شهرى يا در دهى جنسى دارد كه براى حمل آن مسافرت‌هاى پىدرپى مىكند بايد نماز را شكسته بخواند .\r\nمسأله 1328 - كسى كه از وطنش صرف نظر كرده و مىخواهد وطن ديگرى براى خود اختيار كند اگر شغلش مسافرت نباشد بايد در مسافرت نماز را شكسته بخواند .\r\nشرط هشتم - آنكه به حد ترخص برسد يعنى از وطنش يا جايى كه قصد كرده ده روز در آنجا بماند به قدرى دور شود كه ديوار شهر را نبيند و صداى اذان آن را نشنود ولى بايد در هوا غبار يا چيز ديگرى نباشد كه از ديدن ديوار و شنيدن اذان جلوگيرى كند و لازم نيست به قدرى دور شود كه مناره‌ها و گنبدها را نبيند يا ديوارها هيچ پيدا نباشد بلكه همين‌قدر كه ديوارها كاملًا معلوم نباشد كافى است .\r\nمسأله 1329 - كسى كه به سفر مىرود اگر به جايى برسد كه اذان را نشنود ولى ديوار شهر را ببيند ، يا ديوارها را نبيند و صداى اذان را بشنود ، چنانچه بخواهد در آنجا نماز بخواند ، بايد نماز را شكسته بخواند ولى احتياط مستحب آن است كه هم شكسته و هم تمام بخواند .\r\nمسأله 1330 - مسافرى كه به وطنش برمىگردد ، وقتى ديوار وطن خود را ببيند و صداى اذان آن را بشنود ، بايد نماز را تمام بخواند . و نيز مسافرى كه مىخواهد ده روز در\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nمحلى بماند ، وقتى ديوار آنجا را ببيند و صداى اذانش را بشنود ، بنابر احتياط واجب بايد نماز را در آن محل هم شكسته و هم تمام بخواند .\r\nمسأله 1331 - هرگاه شهر در بلندى باشد كه از دور ديده شود يا به قدرى گود باشد كه اگر انسان كمى دور شود ديوار آن را نبيند كسى كه از آن شهر مسافرت مىكند وقتى به اندازه‌اى دور شود كه اگر آن شهر در زمين هموار بود ديوارش از آنجا ديده نمىشد بايد نماز خود را شكسته بخواند و نيز اگر پستى و بلندى خانه‌ها بيشتر از معمول باشد بايد ملاحظه معمول را بنمايد .\r\nمسأله 1332 - اگر از محلى مسافرت كند كه خانه و ديوار ندارد وقتى به جايى برسد كه اگر آن محل ديوار داشت از آنجا ديده نمىشد بايد نماز را شكسته بخواند .\r\nمسأله 1333 - اگر به قدرى دور شود كه نداند صدايى را كه مىشنود صداى اذان است يا صداى ديگر بايد نماز را شكسته بخواند ولى اگر بفهمد اذان مىگويند و كلمات آن را تشخيص ندهد بايد تمام بخواند .\r\nمسأله 1334 - اگر به قدرى دور شود كه اذان خانه‌ها را نشنود ولى اذان شهر را كه معمولًا در جاى بلند مىگويند بشنود نبايد نماز را شكسته بخواند .\r\nمسأله 1335 - اگر به جايى برسد كه اذان شهر را كه معمولًا در جاى بلند مىگويند نشنود ولى اذانى را كه در جاى خيلى بلند مىگويند بشنود ، اگر بلندى مثل جاى اذان در مكان‌هاى مرتفع مسجدها و امثال آن باشد مثل مأذنه اين بلندى معمولى حساب مىشود و تا وقتى اذان را از آنجا بشنود نبايد نماز را شكسته بخواند . ولى مثلًا اگر سر مناره‌ها باشد يا مثل زمان ما از بلندگو و امثال آن بشنود غير معمولى است و ملاك در شكسته و يا تمام خواندن اذان معمولى است بنابراين بايد نماز شكسته بخواند اگر چه صداى اذان را از آن جاى خيلى بلند بشنود .\r\nمسأله 1336 - اگر چشم يا گوش او يا صداى اذان غير معمولى باشد در محلى بايد نماز را شكسته بخواند كه چشم متوسط ديوار خانه‌ها را نبيند و گوش متوسط صداى اذان معمولى را نشنود .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nمسأله 1337 - اگر موقعى كه سفر مىرود شك كند كه به حد ترخص يعنى جايى كه اذان را نشنود و ديوار را نبيند رسيده يا نه بايد نماز را تمام بخواند و در موقع برگشتن اگر شك كند كه به حد ترخص رسيده يا نه بايد شكسته بخواند .\r\nمسأله 1338 - مسافرى كه در سفر از وطن خود عبور مىكند وقتى به جايى برسد كه ديوار وطن خود را ببيند و صداى اذان آن را بشنود بايد نماز را تمام بخواند .\r\nمسأله 1339 - مسافرى كه در بين مسافرت به وطنش رسيده تا وقتى در آنجا هست بايد نماز را تمام بخواند ولى اگر بخواهد از آنجا هشت فرسخ برود يا چهار فرسخ برود و همان روز يا شب آن برگردد وقتى به جايى برسد كه ديوار وطن را نبيند و صداى اذان آن را نشنود بايد نماز را شكسته بخواند .\r\nمسأله 1340 - محلى را كه انسان براى اقامت و زندگى خود اختيار كرده وطن اوست چه در آنجا به دنيا آمده و وطن پدر و مادرش باشد يا خودش آنجا را براى زندگى اختيار كرده باشد .\r\nمسأله 1341 - اگر قصد دارد در محلى كه وطن اصليش نيست مدتى بماند و بعد به جاى ديگر رود آنجا وطن او حساب نمىشود مگر اينكه مدت زيادى مثل بيست يا سى سال در آنجا بماند و طورى زندگى كند كه كسانى كه قصد وطن بودن آنجا را كرده‌اند زندگى مىكنند مثل اينكه پسران خود را از آنجا زن بدهد و دختران خود را آنجا شوهر بدهد و توسعه در خويشاوندى و خريد املاك بدهد و ملاك اين است كه عرف و عموم مردم آنجا را وطن او حساب نمايند خصوصاً در صورتى كه وطن ديگرى نداشته باشد كه آن در صدق وطن عرفى دخيل است و نيز اگر وطن او حساب نشود و ليكن طورى است كه هر جا مسافرت مىرود به آنجا برمىگردد نماز او تمام است و روزه نيز بايد بگيرد اگر چه قصد ماندن ده روز را ننمايد پس طلابى كه در شهر مقدس قم و نجف اشرف و غير اينها مدتى مىمانند و هر جا به مسافرت مىروند به آنجا برمىگردند حكم شخصى را دارند كه آنجا را وطن گرفته باشد و اگر در سال در ايام تحصيلى حوزه چنين باشند و در ايام تعطيلى مثل تابستان كه در وطن‌هاى خودشان هستند و به هر جا بروند به وطن خود برمىگردند فقط در ايام تحصيلى اين حكم را دارند .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nمسأله 1342 - جايى را كه انسان محل زندگى خود قرار داده و مثل كسى كه آنجا وطن اوست در آنجا زندگى مىكند كه اگر مسافرتى براى او پيش آيد دوباره به همان‌جا برمىگردد اگر قصد اينكه وطن او باشد نداشته باشد و در نظر مردم هم وطن حساب نشود وطن او نيست ولى گذشت كه حكم وطن را دارد كه بايد نماز را تمام بخواند و روزه هم بگيرد و خلاصه نماز مسافر شكسته است و اين شخص را مسافر نمىگويند اگر چه متوطن هم حساب نشود .\r\nمسأله 1343 - كسى كه در دو محل زندگى مىكند مثلًا شش ماه در شهرى و شش ماه در شهر ديگر مىماند هر دو وطن اوست و نيز اگر بيشتر از دو محل را براى زندگى خود اختيار كرده همه آنها وطن او حساب مىشود .\r\nمسأله 1344 - كسى كه در محلى ملك دارد اگر موقعى كه آن ملك را دارد شش ماه در آنجا بماند تا وقتى كه آن ملك مال اوست هر وقت در مسافرت به آنجا برسد بايد نماز را تمام بخواند ، البته در صورتى كه آن ملك قابل سكونت بوده باشد مثل خانه و باغ و زمين و امثال اينها و اما اگر آن ملك مثل درخت خرما يا غير آن باشد كه ملك قابل سكونت نيست اين حكم را ندارد .\r\nمسأله 1345 - اگر به جايى برسد كه وطن او بوده و از آنجا صرف نظر كرده نبايد نماز را تمام بخواند اگر چه وطن ديگرى هم براى خود اختيار نكرده باشد .\r\nمسأله 1346 - مسافرى كه قصد دارد ده روز پشت سر هم در محلى بماند يا مىداند كه بدون اختيار ده روز در محلى مىماند در آن محل بايد نماز را تمام بخواند .\r\nمسأله 1347 - مسافرى كه مىخواهد ده روز در محلى بماند لازم نيست قصد ماندن شب اول يا شب يازدهم را داشته باشد و همين كه قصد كند اذان صبح روز اول تا غروب روز دهم بماند بايد نماز را تمام بخواند ولى اگر مثلًا قصدش اين باشد كه از ظهر روز اول تا ظهر روز يازدهم بماند احتياط واجب آن است كه نماز را هم شكسته و هم تمام بخواند .\r\nمسأله 1348 - مسافرى كه مىخواهد ده روز در محلى بماند در صورتى بايد نماز را تمام بخواند كه بخواهد تمام ده روز را در يك جا بماند پس اگر بخواهد مثلًا ده روز در نجف و كوفه يا در تهران و شميران بماند بايد نماز را شكسته بخواند .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nمسأله 1349 - مسافرى كه مىخواهد ده روز در محلى بماند ، اگر قصد داشته باشد كه در بين ده روز به اطراف آنجا برود ، چنانچه جايى كه مىخواهد برود به قدرى دور باشد كه از آنجا صداى اذان آن محل را نشنود و ديوار آن را نبيند و كمتر از چهار فرسخ برود و در قسمتى از روز برود و برگردد به طورى كه مردم نگويند روز را در جاى ديگر بسر برده ، نمازش تمام است . پس اگر وقتى روز بالا آمد برود و عصر برگردد هم ضرر به قصد ده روز او نمىزند چه رسد به اينكه دو يا سه ساعت برود و برگردد و اگر مقدار آن كم باشد همه روز هم برود و برگردد مانعى ندارد چه از اول قصد داشته باشد و يا بعد از قصد ده روز بخواهد برود ، و ملاك در قصد ده روز اين است كه در يك مكان قصد كند ده روز بماند و يك مكان بودن وقتى در نظر عموم مردم صادق باشد به اطراف رفتن ضرر به قصد نمىزند پس اگر بگويند مثلًا فلانى ده روز در مشهد مقدس مانده ، كفايت مىكند اگر چه به دقت عقلى كمتر باشد و يا در چند مكان نزديك هم باشد مثل اين محله و آن محله و اين كوچه و آن كوچه ، ولى اگر مقدارى كه دور مىشود به اندازه‌اى نباشد كه اذان را نشنود و ديوار را نبيند به هر مقدار كه بماند به قصد او ضرر نمىزند .\r\nمسأله 1350 - مسافرى كه تصميم ندارد ده روز در محلى بماند مثلًا قصدش اين است كه اگر رفيقش بيايد ، يا منزل خوبى پيدا كند ، ده روز بماند ، بايد نماز را شكسته بخواند .\r\nمسأله 1351 - كسى كه تصميم دارد ، ده روز در محلى بماند ، اگر چه احتمال بدهد كه براى ماندن او مانعى برسد ، بايد نماز را تمام بخواند .\r\nمسأله 1352 - اگر مسافر بداند كه مثلًا ده روز يا بيشتر به آخر ماه مانده و قصد كند كه تا آخر ماه در جايى بماند ، بايد نماز را تمام بخواند . ولى اگر نداند تا آخر ماه چقدر مانده و قصد كند كه تا آخر ماه بماند در صورتى كه امكان داشته باشد كه به آسانى و بدون مشقت تحقيق كند بايد سؤال كند تا معلوم شود وظيفه او چيست و چون وظيفه او تا وقت معلوم شدن حال نماز شكسته است بايد بعد از معلوم شدن اينكه از وقت قصد تا آخر ماه ده روز بوده نماز را تمام بخواند اگر چه يك روز يا دو روز مانده باشد و نمازهايى را هم كه شكسته خوانده به حسب وظيفه ظاهرى قضاى آن را تمام بجا آورد و بهتر است از اول احتياط كند به جمع بين نماز شكسته و تمام ، و همچنين بهتر است احتياط به جمع نمايد\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nحتى بعد از معلوم شدن حال خود . و اگر معلوم شد كه از وقت قصد تا آخر ماه ده روز نبوده نماز او از اول قصد تا آخر شكسته است .\r\nمسأله 1353 - اگر مسافر قصد كند ده روز در محلى بماند چنانچه پيش از خواندن يك نماز چهار ركعتى از ماندن منصرف شود يا مردد شود كه در آنجا بماند يا به جاى ديگر برود بايد نماز را شكسته بخواند و اگر بعد از خواندن يك نماز چهار ركعتى از ماندن منصرف شود يا مردد شود تا وقتى در آنجا هست بايد نماز را تمام بخواند .\r\nمسأله 1354 - مسافرى كه قصد كرده ده روز در محلى بماند اگر روزه بگيرد و بعد از ظهر از ماندن در آنجا منصرف شود چنانچه يك نماز چهار ركعتى خوانده باشد روزه‌اش صحيح است و تا وقتى در آنجا هست بايد نمازهاى خود را تمام بخواند و اگر يك نماز چهار ركعتى نخوانده باشد روزه آن روز او در صورتى صحيح است كه بعد از غروب آفتاب از قصد خود برگردد ولى اگر بعد از ظهر از قصد خود برگردد روزه او صحيح نيست ولى احتياط مستحب آن است كه روزهء آن روز را تمام كند و قضاى آن را هم بجا آورد ، اما نمازهاى خود را بايد شكسته بخواند و روزهاى بعد هم نمىتواند روزه بگيرد .\r\nمسأله 1355 - مسافرى كه قصد كرده ده روز در محلى بماند اگر از ماندن منصرف شود و شك كند پيش از آنكه از قصد ماندن برگردد يك نماز چهار ركعتى خوانده يا نه بايد نمازهاى خود را شكسته بخواند .\r\nمسأله 1356 - اگر مسافر به نيت اينكه نماز را شكسته بخواند مشغول نماز شود و در بين نماز تصميم بگيرد كه ده روز يا بيشتر بماند بايد نماز را چهار ركعتى تمام نمايد .\r\nمسأله 1357 - مسافرى كه قصد كرده ده روز در محلى بماند ، اگر در بين نماز چهار ركعتى از قصد خود برگردد چنانچه مشغول ركعت سوم نشده بايد نماز را دو ركعتى تمام نمايد و بقيه نمازهاى خود را شكسته بخواند و اگر مشغول ركعت سوم شده اگر چه به ركوع نرفته باشد نمازش صحيح است و بايد تا وقتى در آنجا هست نمازها را شكسته بخواند و همچنين است اگر به ركوع ركعت سوم رفته باشد مىتواند نماز را چهار ركعتى تمام نمايد و صحيح است و مىتواند هم نمازش را از اول شروع نمايد و شكسته بخواند ولى سزاوار است كه در اين صورت نماز را چهار ركعتى تمام كند و بعد دوباره شكسته\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nبخواند و همچنين سزاوار است تا آنجا هست نماز را جمع بخواند اگر چه تنها شكسته خواندن هم كافى است .\r\nمسأله 1358 - مسافرى كه قصد كرده ده روز در محلى بماند اگر بيشتر از ده روز در آنجا بماند تا وقتى مسافرت نكرده بايد نمازش را تمام بخواند و لازم نيست دوباره قصد ماندن ده روز كند .\r\nمسأله 1359 - مسافرى كه قصد كرده ده روز در محلى بماند بايد روزهء واجب را بگيرد و مىتواند روزه مستحبى را هم بجا آورد و نماز جمعه و نافله ظهر و عصر و عشا را هم بخواند .\r\nمسأله 1360 - مسافرى كه قصد كرده ده روز در محلى بماند ، اگر بعد از خواندن يك نماز چهار ركعتى بخواهد به جايى كه كمتر از چهار فرسخ است برود و برگردد و دوباره در جاى اول خود ده روز بماند بايد بعد از برگشتن و قصد ده روز نماز را تمام بخواند و در هنگام رفتن و برگشتن و در آن محلى كه مىرود بايد نماز را هم تمام و هم شكسته بخواند ، ولى اگر نخواهد بعد از برگشتن ده روز بماند در موقع رفتن به جايى كه كمتر از چهار فرسخ است و در مدتى كه در آنجا مىماند و در وقت برگشتن بايد نماز را هم تمام و هم شكسته بخواند ، و اما بعد از برگشتن اگر بعنوان اينكه محل اقامت او بوده به آنجا برگشته بايد نماز را هم شكسته و هم تمام بخواند و اگر مىخواهد بعنوان اينكه آنجا در راه اوست از آنجا بگذرد بايد نماز را شكسته بخواند .\r\nمسأله 1361 - مسافرى كه قصد كرده ده روز در محلى بماند اگر بعد از خواندن يك نماز چهار ركعتى بخواهد به جاى ديگرى كه كمتر از هشت فرسخ است برود و ده روز در آنجا بماند بايد در رفتن و در محلى كه قصد ماندن ده روز دارد نمازهاى خود را تمام بخواند ولى اگر محلى كه مىخواهد برود هشت فرسخ يا بيشتر باشد و نخواهد ده روز در آنجا بماند بايد موقع رفتن و مدتى كه در آنجا مىماند نمازهاى خود را شكسته بخواند .\r\nمسأله 1362 - مسافرى كه قصد كرده ده روز در محلى بماند اگر بعد از خواندن يك نماز چهار ركعتى بخواهد به جايى كه كمتر از چهار فرسخ است برود ، چنانچه مردد باشد كه به محل اولش برگردد يا نه يا به كلى از برگشتن به آنجا غافل باشد يا بخواهد برگردد\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nولى مردد باشد كه ده روز در آنجا بماند يا نه ، يا آنكه از ده روز ماندن در آنجا و مسافرت از آنجا غافل باشد ، در تمام اين موارد بنابر احتياط واجب بايد هم تمام و هم شكسته بخواند .\r\nمسأله 1363 - اگر به خيال اينكه رفقايش مىخواهند ده روز در محلى بمانند قصد كند كه ده روز در آنجا بماند و بعد از خواندن يك نماز چهار ركعتى بفهمد كه آنها قصد نكرده‌اند ، اگر چه خودش هم از ماندن منصرف شود تا مدتى كه در آنجا هست ، بايد نماز را تمام بخواند در صورتى كه ماندن رفقا تأثير در قصد او نداشته باشد به طورى كه اگر آنها نمانند او هم قصد ماندن نداشته باشد بلكه خيال كرده آنها مىمانند و نمانده‌اند ولى او به هر صورت قصد ماندن ده روز داشته است .\r\nمسأله 1364 - اگر مسافر بعد از رسيدن به هشت فرسخ سى روز در محلى بماند و در تمام سى روز در رفتن و ماندن مردد باشد بعد از گذشتن سى روز اگر چه مقدار كمى در آنجا بماند ، بايد نماز را تمام بخواند . و چنانچه اتفاق بيفتد و از اول حقيقى يك ماه كه بيست‌ونه روز تمام است تا آخر حقيقى آن در محلى بماند احتياط واجب آن است كه در روز سىام نماز را جمع بخواند و اگر پيش از رسيدن به هشت فرسخ در بقيه راه مردد شود ، از وقتى كه مردد مىشود بايد نماز را تمام بخواند در صورتى كه قصد برگشتن در همان روز و يا بعد از آن تا قبل از گذشت ده روز را نيز نداشته باشد و الّا در صورتى كه رفتن او مقدار چهار فرسخ شده باشد بايد نماز را شكسته بخواند .\r\nمسأله 1365 - مسافرى كه مىخواهد نه روز يا كمتر در محلى بماند اگر بعد از آنكه نه روز يا كمتر در آنجا ماند بخواهد دوباره نه روز ديگر يا كمتر بماند و همين طور تا سى روز ، روز سىويكم بايد نماز را تمام بخواند .\r\nمسأله 1366 - مسافرى كه سى روز مردد بوده در صورتى بايد نماز را تمام بخواند كه سى روز را در يك جا بماند پس اگر مقدارى از آن را در جايى و مقدارى را در جاى ديگر بماند بعد از سى روز هم بايد نماز را شكسته بخواند .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\nمسائل متفرقه\r\nمسأله 1367 - مسافر مستحب است در مسجدالحرام و مسجد پيغمبر صلى الله عليه و آله و سلم بلكه در تمام شهر مكه و شهر مدينه و در مسجد كوفه نمازش را تمام بخواند و اگر شكسته هم بخواند مانعى ندارد و در مسجد كوفه آن‌جايى كه از اول جزء آن نبوده احتياط واجب آن است كه شكسته بخواند و نيز مسافر مىتواند در حائر حضرت سيدالشهدا عليه السلام نماز را تمام بخواند و حد حائر بايد از محل قبر مقدس تا بيست‌وپنج ذراع كه نزديك به دوازده متر و نيم مىباشد حساب شود و بهتر است هر چه بتواند محل نزديك‌تر به قبر مقدس را براى نماز اختيار كند و در خارج از اين حد بايد نماز را شكسته بخواند .\r\nمسأله 1368 - كسى كه مىداند مسافر است و بايد نماز را شكسته بخواند اگر در غير چهار مكانى كه در مسأله پيش گفته شد عمداً تمام بخواند نمازش باطل است و همچنين است اگر فراموش كند كه نماز مسافر شكسته است و تمام بخواند .\r\nمسأله 1369 - كسى كه مىداند مسافر است و بايد نماز را شكسته بخواند اگر فراموش كند و تمام بخواند نمازش باطل است .\r\nمسأله 1370 - مسافرى كه نمىداند بايد نماز را شكسته بخواند اگر تمام بخواند و بعد از وقت حكم آن را بفهمد نمازش صحيح است ولى اگر در وقت حكم آن را بفهمد ظاهر اين است كه بايد نمازش را دوباره شكسته بخواند .\r\nمسأله 1371 - مسافرى كه مىداند بايد نماز را شكسته بخواند اگر بعضى از خصوصيات آن را نداند مثلًا نداند كه در سفر هشت فرسخى بايد شكسته بخواند چنانچه تمام بخواند نمازش باطل است .\r\nمسأله 1372 - مسافرى كه مىداند بايد نماز را شكسته بخواند اگر به گمان اينكه سفر او كمتر از هشت فرسخ است تمام بخواند وقتى بفهمد كه سفر هشت فرسخ بوده نمازى را كه تمام خوانده بايد دوباره شكسته بخواند و اگر وقت گذشته قضا نمايد .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nمسأله 1373 - اگر فراموش كند كه مسافر است و نماز را تمام بخواند چنانچه در وقت يادش بيايد بايد شكسته بجا آورد و اگر بعد از وقت يادش بيايد قضاى آن نماز بر او واجب نيست .\r\nمسأله 1374 - كسى كه بايد نماز را تمام بخواند اگر شكسته بجا آورد نمازش باطل است چه فراموش كند كه مسافر است و يا فراموش كند كه حكم مسافر نماز شكسته است و تمام بخواند و يا فراموش نكند و از روى بىالتفاتى نماز را تمام بخواند .\r\nمسأله 1375 - اگر مشغول نماز چهار ركعتى شود و در بين نماز يادش بيايد كه مسافر است ، يا ملتفت شود كه سفر او هشت فرسخ است ، چنانچه به ركوع ركعت سوم نرفته ، بايد نماز را دو ركعتى تمام كند و اگر به ركوع ركعت سوم رفته نمازش باطل است و در صورتى كه به مقدار خواندن يك ركعت هم وقت داشته باشد ، بايد نماز را شكسته بخواند و اگر به مقدار يك ركعت وقت ندارد بنابر احتياط واجب نمازش را تمام كند و بعداً قضاى آن را نيز بجا آورد .\r\nمسأله 1376 - اگر مسافر بعضى از خصوصيات نماز مسافر را نداند مثلًا نداند كه اگر چهار فرسخ برود و همان روز يا شب آن برگردد بايد شكسته بخواند چنانچه به نيت نماز چهار ركعتى مشغول نماز شود و پيش از ركوع ركعت سوم مسأله را بفهمد بايد نماز را دو ركعتى تمام كند و اگر در ركوع ملتفت شود نمازش باطل است و در صورتى كه به مقدار يك ركعت از وقت هم مانده باشد بايد نماز را شكسته بخواند .\r\nمسأله 1377 - مسافرى كه بايد نماز را تمام بخواند اگر به واسطه ندانستن مسأله به نيت نماز دو ركعتى مشغول نماز شود و در بين نماز مسأله را بفهمد بايد نماز را چهار ركعتى تمام كند و احتياط مستحب آن است كه بعد از تمام شدن نماز دوباره آن نماز را چهار ركعتى بخواند .\r\nمسأله 1378 - مسافرى كه نماز نخوانده اگر پيش از تمام شدن وقت به وطنش برسد يا به جايى برسد كه مىخواهد ده روز بماند بايد نماز را تمام بخواند و كسى كه مسافر نيست اگر در اول وقت نماز نخواند و مسافرت كند در سفر بايد نماز را شكسته بخواند ولى احتياط مستحب در هر دو صورت جمع بين شكسته و تمام است .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nمسأله 1379 - اگر از مسافرى كه بايد نماز را شكسته بخواند نماز ظهر يا عصر يا عشا قضا شود بايد آن را دو ركعتى قضا نمايد اگر چه در غير سفر بخواهد قضاى آن را بجا آورد و اگر از كسى كه مسافر نيست يكى از اين سه نماز قضا شود بايد چهار ركعتى قضا نمايد اگر چه در سفر بخواهد آن را قضا نمايد و مسافرى كه در وقت جاهل بوده به اينكه نماز مسافر شكسته است و اصلًا نماز نخوانده و بعد از وقت به مسأله آشنا شود بايد قضاى نماز را شكسته بخواند اگر چه اگر در وقت تمام مىخواند و بعد از وقت به مسأله آشنا مىشد همان نماز تمام ، او را كفايت مىكرد .\r\nمسأله 1380 - مستحب است انسان بعد از هر نماز واجب يوميه سى مرتبه بگويد ( سُبحانَ اللهِ وَ الحَمدُ للهِ وَ لا الهَ الَّا اللهُ وَ اللهُ اكبَرُ ) و اگر مسافر است مستحب است سى بار به قصد تعقيب در هر نماز و سى بار هم به قصد تكميل نمازهايى كه شكسته خوانده مثل نماز ظهر و عصر و عشا آن تسبيح را بگويد و در حديث معتبر وارد شده كه رسول خدا صلى الله عليه و آله و سلم فرمودند : ( مىگويد يكى از شما وقتى كه فارغ شد از نماز آن تسبيح را سى مرتبه و آن سى مرتبه تسبيح جلوگيرى مىكند از خرابى و غرق شدن و سوختن و افتادن در چاه و از درندگان كه كسى را بخورند و از بد مردن و بلايى كه بنا بوده در آن روز بر بنده وارد شود ) ، پس به اميد اين آثار و ثواب اخروى ، سزاوار است كه اين تعقيب را بخوانند .\r\n\r\nنماز قضا\r\nمسأله 1381 - كسى كه نماز واجب خود را در وقت آن نخوانده بايد قضاى آن را بجا آورد اگر چه در تمام وقت نماز خواب مانده يا به واسطه مستى نماز نخوانده باشد ولى نمازهاى يوميه‌اى كه زن در حال حيض يا نفاس نخوانده قضا ندارد و همچنين است نمازهايى كه ديوانه و كسى كه بيهوش شده نخوانده باشند اگر به اختيار خود و با كار خود ، خود را ديوانه و بيهوش نكرده باشند و الّا احتياط ترك نشود و قضا را بجا آورد و همچنين است سنى اگر شيعه شود نمازهاى او كه بر طبق مذهب خودش يا مذهب شيعه صحيح خوانده باشد قضا ندارد .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nمسأله 1382 - اگر بعد از وقت نماز بفهمد نمازى را كه خوانده باطل بوده بايد قضاى آن را بخواند .\r\nمسأله 1383 - كسى كه نماز قضا دارد بايد در خواندن آن كوتاهى نكند ولى واجب نيست فوراً آن را بجا آورد .\r\nمسأله 1384 - كسى كه نماز قضا دارد مىتواند نماز مستحبى بخواند .\r\nمسأله 1385 - اگر انسان احتمال دهد كه نماز قضايى دارد يا نمازهايى را كه خوانده صحيح نبوده مستحب است احتياطاً قضاى آنها را بجا آورد .\r\nمسأله 1386 - قضاى نمازهاى يوميه بايد به ترتيب خوانده شود مثلًا كسى كه يك روز نماز عصر و روز بعد نماز ظهر را نخوانده بايد اول نماز عصر و بعد از آن نماز ظهر را قضا نمايد .\r\nمسأله 1387 - اگر بخواهد قضاى چند نماز غير يوميه مانند نماز آيات را بخواند يا مثلًا بخواهد قضاى يك نماز يوميه و چند نماز غير يوميه را بخواند لازم نيست آنها را به ترتيب بجا آورد .\r\nمسأله 1388 - اگر ترتيب نمازهايى را كه نخوانده فراموش كند واجب است آنها را طورى بخواند كه يقين كند به ترتيبى كه قضا شده بجا آورده است مثلًا اگر قضاى يك نماز ظهر و يك نماز مغرب بر او واجب است و نمىداند كدام اول قضا شده ، احتياطاً بايد اول يك نماز مغرب و بعد از آن يك نماز ظهر و دوباره نماز مغرب را بخواند يا اول يك نماز ظهر و بعد از آن يك نماز مغرب و دوباره نماز ظهر را بخواند تا يقين كند هر كدام را كه اول قضا شده اول خوانده است . ولى اگر نمازهايى كه ترتيب آنها را فراموش كرده به قدرى زياد باشد كه اگر بخواهد به ترتيب بخواند خيلى مشقت دارد لازم نيست آنها را به ترتيب بجا آورد .\r\nمسأله 1389 - اگر نماز ظهر يك روز و نماز عصر روز ديگر يا دو نماز ظهر يا دو نماز عصر از او قضا شده و نمىداند كدام اول قضا شده است چنانچه دو نماز چهار ركعتى\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nبخواند به نيت اينكه اولى قضاى نماز روز اول و دومى قضاى نماز روز دوم باشد كافى است .\r\nمسأله 1390 - اگر يك نماز ظهر و يك نماز عشا يا يك نماز عصر و يك نماز عشا از او قضا شود و نداند كدام اول قضا شده است بنابر احتياط واجب بايد طورى آنها را بخواند كه يقين كند به ترتيب بجا آورده است مثلًا اگر يك نماز ظهر و يك نماز عشا از او قضا شده و اولى آنها را نمىداند بايد اول يك نماز ظهر بعد يك نماز عشا دوباره يك نماز ظهر يا اول يك نماز عشا بعد يك نماز ظهر دوباره يك نماز عشا بخواند .\r\nمسأله 1391 - كسى كه مىداند يك نماز چهار ركعتى نخوانده ولى نمىداند نماز ظهر است يا نماز عصر اگر يك نماز چهار ركعتى به نيت قضاى نمازى كه نخوانده بجا آورد كافى است .\r\nمسأله 1392 - كسى كه پنج نماز پشت سر هم از او قضا شده و نمىداند اولى آنها كدام است بايد نه نماز به ترتيب بخواند مثلًا از نماز صبح شروع كند و بعد از آنكه ظهر و عصر و مغرب و عشا را خواند دو مرتبه نماز صبح و ظهر و عصر و مغرب را بخواند و اگر شش نماز پشت سر هم از او قضا شده و اولى آنها را نمىداند بايد ده نماز به ترتيب قضا كند و همين طور براى هر يك نمازى كه به نمازهاى قضاى او اضافه مىشود در صورتى كه پشت سر هم قضا شده باشد بايد يك نماز بر مقدارى كه گفته شد اضافه نمايد مثلًا اگر هفت نماز او قضا شده و اولى آنها را نمىداند بايد يازده نماز به ترتيب بجا آورد .\r\nمسأله 1393 - كسى كه مىداند نمازهاى پنجگانه او هر كدام از يك روز قضا شده و ترتيب آنها را نمىداند بايد نماز پنج شبانه روز را بخواند و اگر شش نماز از شش روز از او قضا شده بايد نماز شش شبانه روز را بخواند و همچنين براى هر نمازى كه به نمازهاى قضاى او اضافه شود بايد يك شبانه روز بيشتر بخواند تا يقين كند به ترتيبى كه قضا شده بجا آورده است مثلًا اگر هفت نماز از هفت روز نخوانده باشد بايد نماز هفت شبانه روز را قضا نمايد .\r\nمسأله 1394 - كسى كه مثلًا چند نماز صبح يا چند نماز ظهر از او قضا شده و شماره آنها را نمىداند كه سه يا چهار يا پنج نماز بوده چنانچه مقدار كمتر را بخواند كافى است\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nولى اگر شماره آنها را مىدانسته و فراموش كرده بنابر احتياط مستحب بايد به قدرى نماز بخواند كه يقين كند تمام آنها را خوانده است مثلًا اگر فراموش كرده كه چند نماز صبح از او قضا شده است و يقين دارد كه بيشتر از ده تا نبوده احتياطاً بايد ده نماز صبح بخواند .\r\nمسأله 1395 - كسى كه فقط يك نماز قضا از روزهاى پيش دارد بنابر احتياط مستحب بايد اول آن را بخواند بعد مشغول نماز آن روز شود و تا ممكن است سزاوار نيست اين احتياط ترك شود و نيز اگر از روزهاى پيش نماز قضا ندارد ولى يك نماز يا بيشتر از همان روز از او قضا شده است در صورتى كه ممكن باشد بنابر احتياط مستحب نماز قضاى آن روز را پيش از نماز ادا بخواند و سزاوار نيست اين احتياط تا ممكن است ترك شود .\r\nمسأله 1396 - اگر در بين نماز يادش بيايد كه يك نماز يا بيشتر از همان روز از او قضا شده ، يا فقط يك نماز قضا از روزهاى پيش دارد چنانچه وقت وسعت دارد و ممكن است نيت را به نماز قضا برگرداند سزاوار است كه بنابر احتياط مستحب نيت قضا كند و تا ممكن است اين احتياط را ترك نكند مثلًا اگر در نماز ظهر پيش از تمام شدن ركعت دوم يادش بيايد كه نماز صبح آن روز قضا شده در صورتى كه وقت نماز ظهر تنگ نباشد مستحب است نيت را به نماز صبح برگرداند و آن را دو ركعتى تمام كند بعد نماز ظهر را بخواند ولى اگر وقت تنگ است يا نمىتواند نيت را به نماز قضا برگرداند مثلًا در ركوع ركعت سوم نماز ظهر يادش بيايد كه نماز صبح را نخوانده چون اگر بخواهد نيت نماز صبح كند يك ركوع كه ركن است زياد مىشود نبايد نيت را به قضاى صبح برگرداند .\r\nمسأله 1397 - اگر از روزهاى گذشته نمازهاى قضا دارد و يك نماز يا بيشتر از همان روز او قضا شده ، چنانچه براى تمام آنها وقت ندارد يا نمىخواهد همه را در آن روز بخواند مستحب است نماز قضاى آن روز را پيش از نماز ادا بخواند و در صورتى كه ترتيب كه بين دو نماز ظهر و عصر و مغرب و عشا شرط است مراعات شده باشد لازم نيست كه بعد از خواندن قضاى نمازهاى ديگر دوباره قضاى آنچه را پيش از ادا خوانده بجا آورد و اگر ترتيب مراعات نشود قضاى قبل از ادا از اصل صحيح نيست پس كسى كه نماز صبح روزى را نخوانده و پيش از نماز ظهر آن روز آن را مىخواند ، و قضاهاى ديگرى هم قبل از آن دارد لازم نيست بعد از آنكه آن قضاها را خوانده دوباره نماز صبح را قضا نمايد .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nمسأله 1398 - تا انسان زنده است اگر چه از خواندن نماز قضاهاى خود عاجز باشد ديگرى نمىتواند نمازهاى او را قضا نمايد .\r\nمسأله 1399 - نماز قضا را با جماعت مىشود خواند چه نماز امام جماعت ادا باشد يا قضا و لازم نيست هر دو يك نماز را بخوانند مثلًا اگر نماز قضاى صبح را با نماز ظهر يا عصر امام بخواند اشكال ندارد .\r\nمسأله 1400 - مستحب است بچه مميز يعنى بچه‌اى كه خوب و بد را مىفهمد به نماز خواندن و عبادت‌هاى ديگر عادت دهند بلكه مستحب است او را به قضاى نمازها هم وادار نمايند .\r\n\r\nنماز قضاى پدر و مادر كه بر پسر بزرگتر واجب است\r\nمسأله 1401 - اگر پدر و مادر نماز و روزه خود را بجا نياورده باشند ، چنانچه از روى نافرمانى ترك نكرده باشند و مىتوانسته‌اند قضا كنند ، بر پسر بزرگتر واجب است كه بعد از مرگشان بجا آورد يا براى آنان اجير بگيرد و همچنين است اگر از روى نافرمانى ترك كرده باشند مگر در صورتى كه نمازها و روزه‌هاى قضاى آنان به قدرى زياد باشد كه بجا آوردن آنها براى او مشقت و زحمت داشته باشد ولى روزه‌اى را كه در سفر نگرفته‌اند اگر چه نمىتوانسته‌اند قضا كنند ، احتياط واجب آن است كه پسر بزرگتر قضا نمايد ، يا براى آن اجير بگيرد .\r\nمسأله 1402 - اگر پسر بزرگتر شك دارد كه پدر و مادرش نماز و روزهء قضا داشته‌اند يا نه چيزى بر او واجب نيست .\r\nمسأله 1403 - اگر پسر بزرگتر بداند كه پدر و مادرش نماز قضا داشته‌اند و شك كند كه بجا آورده‌اند يا نه بنابر احتياط واجب بايد قضا نمايد .\r\nمسأله 1404 - اگر معلوم نباشد كه پسر بزرگتر كدام است قضاى نماز و روزهء پدر و مادر بر هيچ‌كدام از پسرها واجب نيست ولى احتياط مستحب آن است كه نماز و روزهء آنان را بين خودشان قسمت كنند يا براى انجام آن قرعه بزنند .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nمسأله 1405 - اگر ميت وصيت كرده باشد كه براى نماز و روزه او اجير بگيرند بعد از آنكه اجير نماز و روزه او را به طور صحيح بجا آورد بر پسر بزرگتر چيزى واجب نيست و همين كه اطمينان دارند كه اجير بجا مىآورد كافى است و لازم نيست بپرسند .\r\nمسأله 1406 - اگر پسر بزرگتر بخواهد نماز پدر و مادر را بخواند بايد به تكليف خود عمل كند مثلًا قضاى نماز صبح و مغرب و عشاى مادرش را بايد بلند بخواند .\r\nمسأله 1407 - كسى كه خودش نماز و روزه قضا دارد اگر نماز و روزه پدر و مادر هم بر او واجب شود هر كدام را اول بجا آورد صحيح است .\r\nمسأله 1408 - اگر پسر بزرگتر موقع مرگ پدر يا مادر نابالغ يا ديوانه باشد وقتى كه بالغ شد يا عاقل گرديد بايد نماز و روزهء پدر و مادر را قضا نمايد و چنانچه پيش از بالغ شدن يا عاقل شدن بميرد بر پسر دوم چيزى واجب نيست .\r\nمسأله 1409 - اگر پسر بزرگتر پيش از آنكه نماز و روزه پدر يا مادر را قضا كند بميرد چنانچه بين مرگ پدر يا مادر و مرگ او به قدرى طول كشيده كه مىتوانسته قضاى نماز و روزهء آنها را بجا آورد بر پسر دوم چيزى واجب نيست و اگر اين مقدار طول نكشيده قضاى آنها بر پسر دوم مستحب است چه او قدرت داشته باشد يا نداشته باشد .\r\n\r\nنماز جماعت\r\nمسأله 1410 - مستحب است نمازهاى واجب خصوصاً نمازهاى يوميه را به جماعت بخوانند و در نماز صبح و مغرب و عشا خصوصاً براى همسايهء مسجد و كسى كه صداى اذان مسجد را مىشنود بيشتر سفارش شده است .\r\nمسأله 1411 - اگر يك نفر به امام جماعت اقتدا كند هر ركعت از نماز آنان ثواب صدوپنجاه نماز دارد و اگر دو نفر اقتدا كنند هر ركعتى ثواب ششصد نماز دارد و هر چه بيشتر شوند ثواب نمازشان بيشتر مىشود تا به ده نفر برسند و عده آنان كه از ده گذشت اگر تمام آسمانها كاغذ و درياها مركب و درختها قلم ، و جن و انس و ملائكه نويسنده شوند نمىتوانند ثواب يك ركعت آن را بنويسند .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nمسأله 1412 - حاضر نشدن به نماز جماعت از روى بىاعتنايى جايز نيست و سزاوار نيست كه انسان بدون عذر نماز جماعت را ترك كند .\r\nمسأله 1413 - مستحب است انسان صبر كند كه نماز را به جماعت بخواند و نماز جماعت از نماز اول وقت كه فرادى يعنى تنها خوانده شود بهتر است و نيز نماز جماعتى را كه مختصر بخوانند از نماز فرادى كه آن را طول بدهند بهتر مىباشد .\r\nمسأله 1414 - وقتى كه جماعت برپا مىشود مستحب است كسى كه نمازش را فرادى خوانده دوباره با جماعت بخواند و اگر بعد بفهمد كه نماز اولش باطل بوده نماز دوم او كافى است .\r\nمسأله 1415 - اگر امام يا مأموم بخواهد نمازى را كه به جماعت خوانده دوباره با جماعت بخواند اشكال دارد .\r\nمسأله 1416 - كسى كه در نماز وسواس دارد و فقط در صورتى كه نماز را با جماعت بخواند از وسواس راحت مىشود بايد نماز را با جماعت بخواند .\r\nمسأله 1417 - اگر پدر يا مادر به فرزند خود امر كند كه نماز را به جماعت بخواند در صورتى واجب است كه ترك آن موجب اذيت آنان شود .\r\nمسأله 1418 - نماز مستحب را نمىشود به جماعت خواند مگر نماز استسقاء كه براى آمدن باران مىخوانند و نمازى كه واجب بوده و به جهتى مستحب شده است مانند نماز عيد فطر و قربان كه در زمان امام عليه السلام واجب بوده و به واسطه غايب شدن ايشان مستحب مىباشد .\r\nمسأله 1419 - موقعى كه امام جماعت نماز يوميه مىخواند هر كدام از نمازهاى يوميه را مىشود به او اقتدا كرد ولى اگر نماز يوميه‌اش را احتياطاً دوباره مىخواند اقتدا كردن به او اشكال دارد و احتياط واجب ترك آن است .\r\nمسأله 1420 - اگر امام جماعت قضاى نماز يوميه خود يا كس ديگر را كه فوت آن يقينى باشد مىخواند مىشود به او اقتدا كرد ولى اگر نماز خود يا كس ديگر را احتياطاً قضا مىكند اقتداى به او صحيح نيست .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nمسأله 1421 - اگر انسان نداند نمازى را كه امام مىخواند نماز واجب يوميه است يا نماز مستحب نمىتواند به او اقتدا كند .\r\nمسأله 1422 - اگر امام در محراب باشد و كسى پشت سر او اقتدا نكرده باشد كسانى كه دو طرف محراب ايستاده‌اند و به واسطه ديوار محراب از امام جدا مىشوند نمىتوانند اقتدا كنند ولى كسانى كه دو طرف محراب ايستاده‌اند لازم نيست امام را ببينند بنابراين كسانى كه در دو طرف مأموم كه پشت سر امام و متصل به امام است ايستاده و به واسطه او اتصال به امام براى آنها حاصل است نمازشان صحيح است و اشكال ندارد .\r\nمسأله 1423 - اگر به واسطه درازى صف اول كسانى كه دو طرف صف ايستاده‌اند امام را نبينند مىتوانند اقتدا كنند و نيز اگر به واسطه درازى يكى از صف‌هاى ديگر كسانى كه دو طرف آن ايستاده‌اند ، صف جلوى خود را نبينند مىتوانند اقتدا نمايند .\r\nمسأله 1424 - اگر صف‌هاى جماعت تا درب مسجد برسد كسى كه مقابل درب پشت صف ايستاده نمازش صحيح است و نيز نماز كسانى كه پشت سر او اقتدا مىكنند صحيح مىباشد ، و همچنين نماز كسانى كه دو طرف او ايستاده‌اند و صف جلو را نمىبينند صحيح است و اشكالى ندارد .\r\nمسأله 1425 - كسى كه پشت ستون ايستاده ، اگر از طرف راست يا چپ بواسطهء مأموم ديگر به امام متصل نباشد ، نمىتواند اقتدا كند .\r\nمسأله 1426 - جاى ايستادن امام بايد از جاى مأموم بلندتر نباشد ، ولى اگر مكان امام مقدار خيلى كمى كه از حدود يك وجب كمتر باشد بلندتر باشد اشكال ندارد و نيز اگر زمين سراشيب باشد و امام در طرفى كه بلندتر است بايستد در صورتى كه سراشيبى آن زياد نباشد و طورى باشد كه به آن ، زمين مسطح بگويند مانعى ندارد .\r\nمسأله 1427 - اگر جاى مأموم بلندتر از جاى امام باشد اشكال ندارد . ولى اگر به قدرى بلند باشد كه نگويند ، اجتماع كرده‌اند جماعت صحيح نيست .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nمسأله 1428 - اگر بين كسانى كه در يك صف ايستاده‌اند بچهء مميز يعنى بچه‌اى كه خوب و بد را مىفهمد فاصله شود چنانچه ندانند نماز او باطل است مىتوانند اقتدا كنند .\r\nمسأله 1429 - بعد از تكبير امام اگر صف جلو آماده نماز و تكبير گفتن آنان نزديك باشد كسى كه در صف بعد ايستاده مىتواند تكبير بگويد . ولى احتياط مستحب آن است كه صبر كند تا تكبير صف جلو تمام شود .\r\nمسأله 1430 - اگر بداند نماز يك صف از صف‌هاى جلو باطل است در صف‌هاى بعد نمىتواند اقتدا كند ولى اگر نداند نماز آنان صحيح است يا نه مىتواند اقتدا نمايد .\r\nمسأله 1431 - هرگاه بداند نماز امام باطل است مثلًا بداند امام وضو ندارد اگر چه خود امام ملتفت نباشد نمىتواند به او اقتدا كند .\r\nمسأله 1432 - اگر مأموم بعد از نماز بفهمد كه امام عادل نبوده يا كافر بوده يا به جهتى نمازش باطل بوده مثلًا بىوضو نماز خوانده نمازش صحيح است .\r\nمسأله 1433 - اگر در بين نماز شك كند كه اقتدا كرده يا نه چنانچه در حالى باشد كه وظيفه مأموم است مثلًا به حمد و سوره امام گوش مىدهد بايد نماز را به جماعت تمام كند و اگر مشغول كارى باشد كه هم وظيفه امام و هم وظيفه مأموم است مثلًا در ركوع يا سجده باشد بايد نماز را به نيت فرادى تمام نمايد .\r\nمسأله 1434 - مأموم در بين نماز جماعت هر جا كه بخواهد مىتواند قصد فرادى نمايد و لازم نيست ناچار باشد به قصد فرادى .\r\nمسأله 1435 - اگر مأموم به واسطه عذرى بعد از حمد و سوره امام ، نيت فرادى كند ، لازم نيست حمد و سوره را بخواند ، ولى اگر پيش از تمام شدن حمد و سوره نيت فرادى نمايد بايد حمد و سوره را از اول بخواند .\r\nمسأله 1436 - اگر در بين نماز جماعت نيت فرادى نمايد نمىتواند دوباره نيت جماعت كند ، ولى اگر مردد شود كه نيت فرادى كند يا نه و بعد تصميم بگيرد كه نماز را با جماعت تمام كند نمازش صحيح است .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nمسأله 1437 - اگر شك كند كه نيت فرادى كرده يا نه بايد بنا بگذارد كه نيت فرادى نكرده است .\r\nمسأله 1438 - اگر موقعى كه امام در ركوع است اقتدا كند و به ركوع امام برسد اگر چه ذكر امام تمام شده باشد نمازش صحيح است و يك ركعت حساب مىشود اما اگر به مقدار ركوع خم شود و به ركوع امام نرسد نمازش باطل است .\r\nمسأله 1439 - اگر موقعى كه امام در ركوع است اقتدا كند و به مقدار ركوع خم شود و شك كند كه به ركوع امام رسيده يا نه نمازش باطل است .\r\nمسأله 1440 - اگر موقعى كه امام در ركوع است اقتدا كند و پيش از آنكه به اندازه ركوع خم شود امام سر از ركوع بردارد مىتواند نيت فرادى نمايد و يا صبر كند تا امام برخيزد اگر برخاستن او زياد طول نكشد به طورى كه بگويند نماز اين شخص مربوط به اين نماز جماعت نيست و آن ركعت را ركعت اول خود حساب كند ولى اگر برخاستن امام به قدرى طول بكشد كه نگويند اين شخص نماز جماعت مىخواند بايد نيت فرادى نمايد .\r\nمسأله 1441 - اگر اول نماز يا بين حمد و سوره اقتدا كند و پيش از آنكه به ركوع برود امام سر از ركوع بردارد نماز جماعت او صحيح است .\r\nمسأله 1442 - اگر موقعى برسد كه امام مشغول خواندن تشهد آخر نماز است چنانچه بخواهد به ثواب جماعت برسد بايد بعد از نيت و گفتن تكبيرةالاحرام بنشيند و تشهد را با امام بخواند ولى سلام را نگويد و صبر كند تا امام سلام نماز را بدهد بعد بايستد و بدون آنكه دوباره نيت كند و تكبير بگويد حمد و سوره را بخواند و آن را ركعت اول نماز خود حساب كند .\r\nمسأله 1443 - مأموم نبايد جلوتر از امام بايستد و اگر مساوى او بايستد اشكال ندارد و احتياط مستحب آن است كه كمى عقب‌تر بايستد ولى اگر قد او از امام بلندتر است ، بنابر احتياط واجب بايد طورى بايستد كه در ركوع و سجود جلوتر از امام نباشد .\r\nمسأله 1444 - در نماز جماعت بايد بين مأموم و امام پرده و مانند آن كه پشت آن ديده نمىشود فاصله نباشد و همچنين است بين انسان و مأموم ديگرى كه انسان بواسطهء\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nاو به امام متصل شده است ، ولى اگر امام مرد و مأموم زن باشد چنانچه بين زن و امام يا بين آن زن و مأموم ديگرى كه مرد است و زن به واسطه او به امام متصل شده است پرده و مانند آن باشد اشكال ندارد ولى اگر امام جماعت زنان زن است نبايد فاصله بين او و مأمومين به پرده و مانند آن باشد .\r\nمسأله 1445 - اگر بعد از شروع به نماز بين مأموم و امام يا بين مأموم و كسى كه مأموم به واسطه او متصل به امام است پرده يا چيز ديگرى كه پشت او را نمىتوان ديد فاصله شود ، چنانچه مأموم در صورتى كه ملتفت شود قصد فرادى نكند نماز او باطل است و اگر ملتفت نشود نماز او قهراً فرادى مىشود و نماز او صحيح است مگر در صورتى كه چيزى كه عمدى و سهوى آن نماز را باطل مىكند پيش آيد مثل اينكه ركن زياد شود و مثلًا به خيال اينكه در جماعت است به قصد متابعت امام بعد از سر برداشتن از ركوع دوباره به ركوع رود كه در اين صورت چون ركن زياد شده نماز باطل مىشود .\r\nمسأله 1446 - احتياط واجب آن است كه بين جاى سجده مأموم و جاى ايستادن امام بيشتر از يك قدم معمولى فاصله نباشد . و نيز اگر انسان بواسطهء مأمومى كه جلوى او ايستاده به امام متصل باشد ، بنابر احتياط واجب بايد فاصلهء جاى سجده‌اش از جاى ايستادن او بيشتر از يك قدم معمولى نباشد . و احتياط مستحب آن است كه جاى سجدهء مأموم با جاى كسى كه جلوى او ايستاده ، هيچ فاصله نداشته باشد .\r\nمسأله 1447 - اگر مأموم به واسطه كسى كه طرف راست يا چپ او اقتدا كرده به امام متصل باشد و از جلو به امام متصل نباشد ، بنابر احتياط واجب بايد با كسى كه در طرف راست يا چپ او اقتدا كرده بيشتر از يك قدم معمولى فاصله نداشته باشد .\r\nمسأله 1448 - اگر در نماز ، بين مأموم و امام و يا بين مأموم و كسى كه مأموم بواسطهء او به امام متصل است ، بيشتر از يك قدم فاصله پيدا شود ، چنانچه فوراً قصد فرادى نكند نمازش باطل است مگر در صورتى كه ملتفت نشود و كارى كه عمدى و سهوى آن نماز را باطل مىكند مثل زيادى ركن انجام ندهد همين طورى كه در مسأله قبل گفته شد كه در اين فرض قهراً فرادى مىشود و نماز او صحيح است .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nمسأله 1449 - اگر نماز همه كسانى كه در صف جلو هستند تمام شود ، يا همه نيت فرادى نمايند ، چنانچه كسانى كه در صف بعد ايستاده‌اند فوراً نيت فرادى نمايند نماز آنها صحيح است و اگر ملتفت نشوند كه نماز كسانى كه در صف قبل بوده تمام يا فرادى شده نماز آنان قهراً فرادى مىشود كه حكم آن گذشت . و اگر نماز صف اول كه تمام شد فوراً هم دوباره اقتدا كنند براى صف بعد فايده ندارد و جماعت صف بعد باطل است .\r\nمسأله 1450 - اگر در ركعت دوم اقتدا كند ، لازم نيست حمد و سوره بخواند ولى قنوت و تشهد را اگر بخواهد مىتواند به قصد تبعيت با امام بخواند و واجب است كه موقعى كه امام تشهدش را مىخواند مأموم انگشتان دست و سينه پا را به زمين بگذارد و زانوها را بلند كند و بايد بعد از تشهد با امام برخيزد و حمد و سوره را بخواند و اگر براى سوره وقت ندارد اگر به ركوع امام مىرسد سوره را نخواند و به ركوع رود و اگر به ركوع امام نمىرسد بايد نيت فرادى نمايد و نماز را براى خودش تمام كند و اگر مىتواند بعد از تمام كردن حمد خود را به سجده برساند نيز بايد نيت فرادى نمايد و با رسيدن به سجده امام نماز او صحيح نيست .\r\nمسأله 1451 - اگر موقعى كه امام در ركعت دوم نماز چهار ركعتى است اقتدا كند ، بايد در ركعت دوم نمازش كه ركعت سوم امام است بعد از دو سجده بنشيند و تشهد را به مقدار واجب بخواند و برخيزد و چنانچه براى گفتن سه مرتبه تسبيحات وقت دارد مستحب است سه مرتبه را بگويد و اگر وقت ندارد بايد يك مرتبه بگويد و يك مرتبه گفتن كافى است چه وقت داشته باشد يا نداشته باشد ، و خود را در ركوع به امام برساند و اگر در ركوع نمىرسد بايد قصد فرادى نمايد .\r\nمسأله 1452 - اگر امام در ركعت سوم يا چهارم باشد و مأموم بداند كه اگر اقتدا كند و حمد را بخواند به ركوع امام نمىرسد مىتواند صبر كند تا امام به ركوع رود و اقتدا كند و مىتواند هم نماز خودش را فرادى بخواند و اگر بخواهد اقتدا كند بنابر احتياط واجب بايد صبر كند تا امام به ركوع رود و اقتدا نمايد و نمىتواند قبل از آنكه امام به ركوع رود اقتدا نمايد .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nمسأله 1453 - اگر در ركعت سوم يا چهارم امام اقتدا كند بايد حمد و سوره را بخواند و اگر وقت ندارد اگر به ركوع امام مىرسد اگر فقط حمد را بخواند بايد حمد را بخواند و در ركوع خود را به امام برساند و اگر به ركوع نمىرسد بايد نماز خود را فرادى تمام كند و رسيدن به سجده امام فايده ندارد .\r\nمسأله 1454 - كسى كه مىداند اگر سوره يا قنوت را تمام كند به ركوع امام نمىرسد چنانچه عمداً سوره يا قنوت را بخواند و به ركوع امام نرسد نمازش فرادى صحيح است و اگر به ركوع امام هم برسد نمازش اشكال دارد مگر اينكه فرادى تمام نمايد .\r\nمسأله 1455 - كسى كه اطمينان دارد كه اگر سوره را شروع كند يا تمام نمايد به ركوع امام مىرسد احتياط واجب آن است كه سوره را شروع كند يا اگر شروع كرده تمام نمايد .\r\nمسأله 1456 - كسى كه يقين دارد اگر سوره را بخواند به ركوع امام مىرسد چنانچه سوره را بخواند و به ركوع نرسد نمازش صحيح است .\r\nمسأله 1457 - اگر امام ايستاده باشد و مأموم نداند كه در كدام ركعت است مىتواند اقتدا كند ولى بايد حمد و سوره را به قصد قربت بخواند و اگر بعد بفهمد كه امام در ركعت اول يا دوم بوده نمازش صحيح است .\r\nمسأله 1458 - اگر به خيال اينكه امام در ركعت اول يا دوم است حمد و سوره نخواند و بعد از ركوع بفهمد كه در ركعت سوم يا چهارم بوده ، نمازش صحيح است ، ولى اگر پيش از ركوع بفهمد ، بايد حمد و سوره را بخواند و اگر وقت ندارد اگر مىتواند فقط حمد را بخواند و به ركوع امام برسد نمازش به جماعت صحيح است و اگر به ركوع نمىرسد اگر چه به سجده برسد بايد قصد فرادى نمايد و نمازش به جماعت صحيح نيست .\r\nمسأله 1459 - اگر به خيال اينكه امام در ركعت سوم يا چهارم است حمد و سوره بخواند و پيش از ركوع يا بعد از آن بفهمد كه در ركعت اول يا دوم بوده نمازش صحيح است و نيز اگر در بين حمد و سوره بفهمد لازم نيست آنها را تمام كند .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nمسأله 1460 - اگر موقعى كه مشغول نماز مستحبى است جماعت بر پا شود چنانچه اطمينان ندارد كه اگر نماز را تمام كند به جماعت برسد مستحب است نماز را رها كند و مشغول نماز جماعت شود بلكه اگر اطمينان نداشته باشد كه به ركعت اول برسد مستحب است به همين دستور رفتار نمايد .\r\nمسأله 1461 - اگر موقعى كه مشغول نماز سه ركعتى يا چهار ركعتى است جماعت برپا شود چنانچه به ركوع ركعت سوم نرفته و اطمينان ندارد كه اگر نماز را تمام كند به جماعت برسد مستحب است به نيت نماز مستحبى نماز را دو ركعتى تمام كند و خود را به جماعت برساند .\r\nمسأله 1462 - اگر نماز امام تمام شود و مأموم مشغول تشهد يا سلام اول باشد لازم نيست نيت فرادى كند .\r\nمسأله 1463 - كسى كه يك ركعت از امام عقب مانده وقتى امام تشهد ركعت آخر را مىخواند مىتواند قصد فرادى نمايد و برخيزد و نمازش را تمام نمايد ولى احتياط مستحب آن است كه وقتى امام تشهد ركعت آخر را مىخواند ، انگشتان دست و سينهء پا را به زمين بگذارد و زانوها را بلند نگهدارد و صبر كند تا امام سلام نماز را بگويد و بعد برخيزد .\r\n\r\nشرايط امام جماعت\r\nمسأله 1464 - امام جماعت بايد بالغ و عاقل و شيعه دوازده امامى و عادل و حلال‌زاده باشد و نماز را به طور صحيح بخواند و نيز اگر مأموم مرد است امام او هم بايد مرد باشد و اقتدا كردن بچه مميز كه خوب و بد را مىفهمد به بچه مميز ديگر اگر به اميد ثواب باشد مانعى ندارد ولى شرط تحقق جماعت اين است كه امام جماعت بالغ باشد اگر چه مأمومين او بچه‌ها باشند .\r\nمسأله 1465 - امامى را كه عادل مىدانسته اگر شك كند به عدالت خود باقى است يا نه مىتواند به او اقتدا كند .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nمسأله 1466 - كسى كه ايستاده نماز مىخواند نمىتواند به كسى كه نشسته يا خوابيده نماز مىخواند اقتدا كند . و كسى كه نشسته نماز مىخواند نمىتواند به كسى كه خوابيده نماز مىخواند اقتدا نمايد .\r\nمسأله 1467 - كسى كه نشسته يا خوابيده نماز مىخواند مىتواند به كسى كه نشسته نماز مىخواند اقتدا كند و كسى كه خوابيده نماز مىخواند مىتواند به كسى كه خوابيده نماز مىخواند اقتدا كند .\r\nمسأله 1468 - اگر امام جماعت به واسطه عذرى با لباس نجس يا با تيمم يا با وضوى جبيره‌اى نماز بخواند مىشود به او اقتدا كرد .\r\nمسأله 1469 - اگر امام مرضى دارد كه نمىتواند از بيرون آمدن بول و غائط خوددارى كند مىشود به او اقتدا كرد و نيز زنى كه مستحاضه نيست مىتواند به زن مستحاضه اقتدا نمايد .\r\nمسأله 1470 - كسى كه مرض خوره يا پيسى دارد و يا كسى كه حد شرعى خورده است و توبه كرده است اقتدا كردن به او مكروه است .\r\n\r\nاحكام جماعت\r\nمسأله 1471 - موقعى كه مأموم نيت مىكند بايد امام را معين نمايد ولى دانستن اسم او لازم نيست مثلًا اگر نيت كند اقتدا مىكنم به امام حاضر نمازش صحيح است .\r\nمسأله 1472 - مأموم بايد غير از حمد و سوره همه چيز نماز را خودش بخواند ولى اگر ركعت اول يا دوم او ركعت سوم يا چهارم امام باشد بايد حمد و سوره را بخواند .\r\nمسأله 1473 - اگر مأموم در ركعت اول و دوم نماز صبح و مغرب و عشا صداى حمد و سوره امام را بشنود ، اگر چه كلمات را تشخيص ندهد ، نبايد حمد و سوره را بخواند و احتياط مستحب آن است كه ذكر هم نگويد و ساكت باشد و اگر صداى امام را نشنود مستحب است حمد و سوره را بخواند ولى بايد آهسته بخواند و چنانچه سهواً بلند بخواند اشكال ندارد و همچنين است اگر بلند خواندن از روى ندانستن مسأله باشد .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nمسأله 1474 - اگر مأموم بعضى از كلمات حمد و سوره امام را بشنود احتياط واجب آن است كه حمد و سوره را نخواند .\r\nمسأله 1475 - اگر مأموم سهواً حمد و سوره بخواند يا خيال كند صدايى را كه مىشنود صداى امام نيست و حمد و سوره بخواند و بعد بفهمد صداى امام بوده نمازش صحيح است .\r\nمسأله 1476 - اگر شك كند كه صداى امام را مىشنود يا نه يا صدايى بشنود و نداند صداى امام است يا صداى كس ديگر مىتواند حمد و سوره را بخواند ولى احتياط مستحب در ترك آن است .\r\nمسأله 1477 - احتياط مستحب آن است كه مأموم در ركعت اول و دوم نماز ظهر و عصر حمد و سوره نخواند و خواندن آن كراهت دارد و مستحب است به جاى آن ذكر بگويد و صلوات بر محمد صلى الله عليه و آله و سلم و آل او بفرستد .\r\nمسأله 1478 - مأموم نبايد تكبير ة الاحرام را پيش از امام بگويد بلكه احتياط واجب آن است كه تا تكبير امام تمام نشده تكبير نگويد .\r\nمسأله 1479 - اگر مأموم سلام امام را بشنود ، يا بداند چه وقت سلام مىگويد ، احتياط مستحب آن است كه پيش از امام سلام نگويد و چنانچه عمداً پيش از امام سلام دهد ، نماز و جماعت او صحيح است و همچنين است اگر سهواً پيش از امام سلام دهد ، ولى بهتر است بعد از امام سلام بگويد .\r\nمسأله 1480 - اگر مأموم غير از تكبيرةالاحرام و سلام چيزهاى ديگر نماز را پيش از امام بگويد اشكال ندارد ولى اگر آنها را بشنود يا بداند امام چه وقت مىگويد احتياط مستحب آن است كه پيش از امام نگويد .\r\nمسأله 1481 - مأموم بايد غير از آنچه در نماز خوانده مىشود ، كارهاى ديگر آن ، مانند ركوع و سجود را با امام يا كمى بعد از امام بجا آورد . و اگر عمداً پيش از امام يا مدتى بعد از امام انجام دهد ، نماز او فرادى مىشود و بايد به وظيفهء شخص فرادى عمل\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nنمايد و اين عمل او معصيت نيست مگر اينكه قصد تشريع كرده باشد كه خود تشريع حرام است و ربطى به صحت نماز ندارد .\r\nمسأله 1482 - اگر سهواً پيش از امام سر از ركوع بردارد ، چنانچه امام در ركوع باشد ، بايد به ركوع برگردد ، و با امام سر بردارد و در اين صورت زياد شدن ركوع كه ركن است نماز را باطل نمىكند و نيز اگر به ركوع برگردد و پيش از آنكه به ركوع برسد ، امام سر بردارد نمازش باطل نيست و احتياط مستحب آن است كه نماز را تمام نمايد و بعد از آن دوباره بخواند .\r\nمسأله 1483 - اگر اشتباهاً سر بردارد و ببيند امام در سجده است بايد به سجده برگردد و چنانچه در هر دو سجده اين اتفاق بيفتد براى زياد شدن دو سجده كه ركن است نماز باطل نمىشود .\r\nمسأله 1484 - كسى كه اشتباهاً پيش از امام سر از سجده برداشته هرگاه به سجده برگردد ، و هنوز به سجده نرسيده امام سر بردارد ، نمازش صحيح است و نيز اگر در هر دو سجده هم اين اتفاق بيفتد ، نمازش صحيح است و احتياط مستحب آن است كه دوباره بخواند .\r\nمسأله 1485 - اگر اشتباهاً سر از ركوع يا سجده بردارد و سهواً يا به خيال اينكه به امام نمىرسد ، به ركوع يا سجده نرود نمازش صحيح است .\r\nمسأله 1486 - اگر سر از سجده بردارد و ببيند امام در سجده است ، چنانچه سجده دوم امام بوده ، سجده دوم او حساب مىشود و اگر به خيال اينكه سجده دوم امام است به سجده رود و بفهمد سجده اول امام بوده ، بايد به قصد اينكه با امام سجده كند تمام كند و دوباره با امام به سجده رود . و در هر دو صورت احتياط مستحب آن است كه نماز را به جماعت تمام كند و دوباره بخواند .\r\nمسأله 1487 - اگر سهواً پيش از امام به ركوع رود و طورى باشد كه اگر سر بردارد به مقدارى از قرائت امام مىرسد چنانچه سر بردارد و با امام به ركوع رود نمازش صحيح است . و اگر عمداً برنگردد بايد فرادى تمام نمايد و مراعات وظيفه شخص فرادى را بنمايد .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nمسأله 1488 - اگر سهواً پيش از امام به ركوع رود و طورى باشد كه اگر برگردد به چيزى از قرائت امام نمىرسد نبايد صبر كند تا امام برسد ، و بايد اگر امام را در حال قيام درك مىكند برگردد و با او به ركوع رود و اگر عمداً برنگشت نماز او فرادى مىشود .\r\nمسأله 1489 - اگر سهواً پيش از امام به سجده رود ، در صورتى كه صبر كند تا امام به او برسد نمازش صحيح نيست بلكه بايد اگر امام را قبل از اينكه به سجده رود درك مىنمايد برگردد و با او به سجده رود .\r\nمسأله 1490 - اگر امام در ركعتى كه قنوت ندارد اشتباهاً قنوت بخواند يا در ركعتى كه تشهد ندارد اشتباهاً تشهد بخواند مأموم نبايد قنوت و تشهد را بخواند ولى نمىتواند پيش از امام به ركوع رود يا پيش از ايستادن امام بايستد بلكه بايد صبر كند تا قنوت و تشهد امام تمام شود و بقيه نماز را با او بخواند .\r\n\r\nچيزهايى كه در نماز جماعت مستحب است\r\nمسأله 1491 - اگر مأموم يك مرد باشد مستحب است طرف راست امام بايستد و اگر يك زن باشد مستحب است در طرف راست امام طورى بايستد كه جاى سجده‌اش مساوى زانو يا قدم امام باشد و اگر يك مرد و يك زن يا يك مرد و چند زن باشند ، مستحب است مرد طرف راست امام و باقى پشت سر امام بايستند . و اگر چند مرد يا چند زن باشند ، مستحب است پشت سر امام بايستند . و اگر چند مرد و چند زن باشند ، مستحب است مردها عقب امام و زنها پشت مردها بايستند .\r\nمسأله 1492 - اگر امام و مأموم هر دو زن باشند بهتر است كه رديف يكديگر بايستند و امام جلوتر از ديگران نايستد .\r\nمسأله 1493 - مستحب است امام در وسط صف بايستد و اهل علم و كمال و تقوى در صف اول بايستند .\r\nمسأله 1494 - مستحب است صف‌هاى جماعت منظم باشد و بين كسانى كه در يك صف ايستاده‌اند فاصله نباشد و شانه آنان رديف يكديگر باشند .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nمسأله 1495 - مستحب است بعد از گفتن ( قَدْ قامَتِ الصَّلوة ) مأمومين برخيزند .\r\nمسأله 1496 - مستحب است امام جماعت حال مأمومى را كه از ديگران ضعيف‌تر است رعايت كند و قنوت و ركوع و سجود را طول ندهد مگر بداند همه كسانى كه به او اقتدا كرده‌اند مايلند .\r\nمسأله 1497 - مستحب است امام جماعت در حمد و سوره و ذكرهايى كه بلند مىخواند صداى خود را به قدرى بلند كند كه ديگران بشنوند ولى بايد بيش از اندازه صدا را بلند نكند .\r\nمسأله 1498 - اگر امام در ركوع بفهمد كسى تازه رسيده و مىخواهد اقتدا كند مستحب است ركوع را دو برابر هميشه طول بدهد و بعد برخيزد اگر چه بفهمد كس ديگرى هم براى اقتدا وارد شده است .\r\n\r\nچيزهايى كه در نماز جماعت مكروه است\r\nمسأله 1499 - اگر در صف‌هاى جماعت جا باشد مكروه است انسان تنها بايستد .\r\nمسأله 1500 - مكروه است مأموم ذكرهاى نماز را طورى بگويد كه امام بشنود .\r\nمسأله 1501 - مسافرى كه نماز ظهر و عصر و عشا را دو ركعت مىخواند مكروه است در اين نمازها به كسى كه مسافر نيست اقتدا كند و كسى كه مسافر نيست مكروه است در اين نمازها به مسافر اقتدا نمايد .\r\n\r\nنماز آيات\r\n\r\nموارد وجوب نماز آيات\r\nمسأله 1502 - نماز آيات كه دستور آن بعداً گفته خواهد شد ، به واسطه چهار چيز واجب مىشود :\r\nاول - گرفتن خورشيد .\r\nدوم - گرفتن ماه ، اگر چه به مقدار كمى از آنها گرفته شود و كسى هم از آن نترسد .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nسوم - زلزله ، اگر چه كسى هم نترسد .\r\nچهارم - رعد و برق و بادهاى سياه و سرخ و مانند اينها در صورتى كه بيشتر مردم بترسند .\r\nمسأله 1503 - اگر از چيزهايى كه نماز آيات بر آنها واجب است بيشتر از يكى اتفاق بيفتد انسان بايد براى هر يك از آنها يك نماز آيات بخواند ، مثلًا اگر خورشيد بگيرد و زلزله هم بشود بايد دو نماز آيات بخواند .\r\nمسأله 1504 - كسى كه قضاى چند نماز آيات بر او واجب است اگر همهء آنها براى يك چيز بر او واجب شده باشد ، مثلًا سه مرتبه خورشيد گرفته و نماز آنها را نخوانده است ، موقعى كه قضاى آنها را مىخواند لازم نيست معين كند كه براى كدام دفعهء آنها باشد . و همچنين است اگر چند نماز براى رعد و برق و بادهاى سياه و سرخ و مانند اينها بر او واجب شده باشد ، و نيز اگر براى ماه گرفتن و آفتاب گرفتن و زلزله ، يا براى دو تاى اينها نمازهايى بر او واجب شده باشد ، لازم نيست موقع نيت معين نمايد كه نماز آيات براى كدام يك از آنها است اگر چه احتياط مستحب است تعيين نمايد ، ولى اگر در جايى فرض شود كه از نظر اثر و وظيفه شرعى متفاوت باشند مثل اينكه زلزله و گرفتن خورشيد يا ماه در يك وقت واقع شود و وقت آن دو تنگ باشد كه اگر بخواهد نماز زلزله بخواند خورشيد يا ماه باز مىشوند ولى وقت نماز زلزله تا آخر عمر فرض شود فوراً ففوراً ، در اين صورت بايد با نيت تعيين كند كه براى كدام يك نماز مىخواند و آنكه مقدم است بايد جلوتر نيت آن را بنمايد .\r\nمسأله 1505 - چيزهايى كه نماز آيات براى آنها واجب است در هر شهرى اتفاق بيفتد فقط مردم همان شهر بايد نماز آيات بخوانند و بر مردم جاهاى ديگر واجب نيست ولى اگر مكان آنها به قدرى نزديك باشد كه با آن شهر يكى حساب شود ( به اين معنى كه ترس براى آنها كه نزديكند هم پيدا شود مثل كسى كه در مكان خودش زلزله نيست ولى آثار زلزله را از حركت زمين و غير آن ببيند و مثل خورشيد و ماه كه وقتى در افق آن شهر و يا مملكت نباشد وحدت مكانى در نظر عرف ملاك نيست و تا ديده نشوند نماز آيات واجب نيست ) نماز آيات بر آنها هم واجب است .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nمسأله 1506 - از وقتى كه خورشيد يا ماه شروع به گرفتن مىكند انسان بايد نماز آيات را بخواند و بنابر احتياط واجب بايد به قدرى تأخير نيندازد كه شروع به باز شدن كند .\r\nمسأله 1507 - اگر خواندن نماز آيات را به قدرى تأخير بيندازد كه آفتاب يا ماه شروع به باز شدن كند بنابر احتياط واجب بايد نيت ادا و قضا نكند ولى اگر بعد از باز شدن تمام آن نماز بخواند بايد نيت قضا نمايد .\r\nمسأله 1508 - اگر مدت گرفتن خورشيد يا ماه به اندازه خواندن يك ركعت نماز يا كمتر باشد نمازى كه مىخواند ادا است و همچنين است اگر مدت گرفتن آنها بيشتر باشد ولى انسان نماز را نخواند تا به اندازهء خواندن يك ركعت به آخر وقت آن مانده باشد .\r\nمسأله 1509 - موقعى كه زلزله و رعد و برق و مانند اينها اتفاق مىافتد انسان بايد فوراً نماز آيات را بخواند و اگر نخواند معصيت كرده و تا آخر عمر بر او واجب است و هر وقت بخواند ادا است .\r\nمسأله 1510 - اگر بعد از باز شدن آفتاب يا ماه بفهمد كه تمام آن گرفته بوده بايد قضاى نماز آيات را بخواند . ولى اگر بفهمد مقدارى از آن گرفته بوده قضا بر او واجب نيست . و در زلزله و مانند آن اگر بعد از آن بداند كه واقع شده ظاهر آن است كه نماز آيات بر او واجب است و هر وقت بخواند ادا است و بايد فوراً بخواند ، و در موارد ديگر مثل زلزله ، اگر بعداً متوجه شود كه واقع شده بنابر احتياط واجب بايد نماز آيات را بخواند .\r\nمسأله 1511 - اگر عده‌اى بگويند كه خورشيد يا ماه گرفته است چنانچه انسان از گفته آنان يقين پيدا نكند و نماز آيات نخواند و بعد معلوم شود راست گفته‌اند در صورتى كه تمام خورشيد يا ماه گرفته باشد بايد نماز آيات را بخواند بلكه اگر مقدارى از آن هم گرفته باشد احتياط مستحب خواندن نماز آيات است و همچنين است اگر دو نفر كه عادل بودن آنها معلوم نيست بگويند خورشيد يا ماه گرفته است بعد معلوم شود كه عادل بوده‌اند و نيز اگر يك نفر كه مورد وثوق هم باشد بگويد حكم دو نفر عادل را دارد پس اگر در واقع مورد وثوق بوده و معلوم شود باز هم احتياط ، واجب نيست بلكه مستحب است .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nمسأله 1512 - اگر انسان به گفته كسانى كه از روى قاعدهء علمى وقت گرفتن خورشيد يا ماه را مىدانند اطمينان پيدا كند كه خورشيد يا ماه گرفته است بنابر احتياط واجب بايد نماز آيات را بخواند و نيز اگر بگويند فلان وقت خورشيد يا ماه مىگيرد و فلان مقدار طول مىكشد و انسان به گفته آنان اطمينان پيدا كند بنابر احتياط واجب بايد به حرف آنان عمل نمايد مثلًا اگر بگويند آفتاب فلان ساعت شروع به باز شدن مىكند احتياطاً بايد نماز را تا آن وقت تأخير نيندازد .\r\nمسأله 1513 - اگر بفهمد نماز آياتى كه خوانده باطل بوده بايد دوباره بخواند و اگر وقت گذشته قضا نمايد .\r\nمسأله 1514 - اگر در وقت نماز يوميه نماز آيات هم بر انسان واجب شود چنانچه براى هر دو نماز وقت دارد هر كدام را اول بخواند اشكال ندارد . و اگر وقت يكى از آن دو تنگ باشد بايد اول آن را بخواند . و اگر وقت هر دو تنگ باشد بايد اول نماز يوميه را بخواند .\r\nمسأله 1515 - اگر در بين نماز يوميه بفهمد كه وقت نماز آيات تنگ است چنانچه وقت نماز يوميه هم تنگ باشد بايد آن را تمام كند بعد نماز آيات را بخواند و اگر وقت نماز يوميه تنگ نباشد بايد آن را بشكند و اول نماز آيات ، بعد نماز يوميه را بجا آورد .\r\nمسأله 1516 - اگر در بين نماز آيات بفهمد كه وقت نماز يوميه تنگ است بايد نماز آيات را رها كند و مشغول نماز يوميه شود و بعد از آنكه نماز را تمام كرد پيش از انجام كارى كه نماز را به هم بزند بقيه نماز آيات را از همان جا كه رها كرده بخواند .\r\nمسأله 1517 - اگر در حال حيض يا نفاس زن آفتاب يا ماه بگيرد نماز آيات در آن حال بر او واجب نيست ولى بنابر احتياط واجب بايد قضاى آن را بجا آورد و نيز اگر زلزله يا رعد و برق و مانند اينها اتفاق بيفتد احتياط واجب آن است كه بعد از پاك شدن نماز آيات را بخواند .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n\r\nدستور نماز آيات\r\nمسأله 1518 - نماز آيات دو ركعت است و در هر ركعت پنج ركوع دارد و دستور آن اين است كه انسان بعد از نيت ، تكبير بگويد و يك حمد و يك سوره تمام بخواند و به ركوع رود و سر از ركوع بردارد دوباره يك حمد و يك سوره بخواند باز به ركوع رود تا پنج مرتبه و بعد از بلند شدن از ركوع پنجم دو سجده نمايد و برخيزد و ركعت دوم را هم مثل ركعت اول بجا آورد و تشهد بخواند و سلام دهد .\r\nمسأله 1519 - در نماز آيات ممكن است انسان بعد از نيت و تكبير و خواندن حمد آيه‌هاى يك سوره را پنج قسمت كند و يك آيه يا بيشتر از آن را بخواند و به ركوع رود و سر بردارد و بدون اينكه حمد بخواند قسمت دوم از همان سوره را بخواند و به ركوع رود و همين طور تا پيش از ركوع پنجم سوره را تمام نمايد مثلًا به قصد سورهء قُلْ هُوَ اللّهُ احَد ( بَسْمِ اللّهِ الرَّحْمنِ الرَّحِيمِ ) بگويد و به ركوع رود بعد بايستد و بگويد : ( قُلْ هُوَ اللّهُ احَدٌ ) دوباره به ركوع رود و بعد از ركوع بايستد و بگويد : ( اللهُ الصَّمَدُ ) باز به ركوع رود و بايستد و بگويد : ( لَمْ يَلِدْ وَ لَمْ يُولَدْ ) و به ركوع برود باز هم سر بردارد و بگويد : ( وَ لَمْ يَكُنْ لَهُ كُفُواً احَدٌ ) و بعد از آن به ركوع پنجم رود و بعد از سر برداشتن دو سجده كند و ركعت دوم را هم مثل ركعت اول بجا آورد و بعد از سجده دوم تشهد بخواند و نماز را سلام دهد .\r\nمسأله 1520 - اگر در يك ركعت از نماز آيات پنج مرتبه حمد و سوره بخواند و در ركعت ديگر يك حمد بخواند و سوره را پنج قسمت كند مانعى ندارد .\r\nمسأله 1521 - چيزهايى كه در نماز يوميه واجب و مستحب است در نماز آيات هم واجب و مستحب است ولى در نماز آيات مستحب است به جاى اذان و اقامه سه مرتبه بگويد : ( الصَّلوة ) .\r\nمسأله 1522 - مستحب است بعد از ركوع پنجم و دهم بگويد : ( سَمِعَ اللهُ لِمَنْ حَمِدَهُ ) و نيز پيش از ركوع و بعد از آن تكبير بگويد ولى بعد از ركوع پنجم و دهم گفتن تكبير مستحب نيست .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nمسأله 1523 - مستحب است پيش از ركوع دوم و چهارم و ششم و هشتم و دهم قنوت بخواند و اگر فقط يك قنوت پيش از ركوع دهم بخواند كافى است .\r\nمسأله 1524 - اگر در نماز آيات شك كند كه چند ركعت خوانده و فكرش به جايى نرسد نماز باطل است .\r\nمسأله 1525 - اگر شك كند كه در ركوع آخر ركعت اول است يا در ركوع اول ركعت دوم و فكرش به جايى نرسد نماز باطل است ولى اگر مثلًا شك كند كه چهار ركوع كرده يا پنج ركوع چنانچه براى رفتن به سجده خم نشده بايد ركوعى را كه شك دارد بجا آورده يا نه ، بجا آورد و اگر براى رفتن به سجده خم شده بايد به شك خود اعتنا نكند .\r\nمسأله 1526 - هر يك از ركوع‌هاى نماز آيات ركن است كه اگر عمداً يا اشتباهاً كم يا زياد شود نماز باطل است .\r\n\r\nنماز عيد فطر و قربان\r\nمسأله 1527 - نماز عيد فطر و قربان در زمان حضور امام عليه السلام واجب است و بايد به جماعت خوانده شود و در زمان ما كه امام عليه السلام غايب است مستحب مىباشد و مىشود آن را به جماعت يا فرادى خواند .\r\nمسأله 1528 - وقت نماز عيد فطر و قربان از اول آفتاب روز عيد است تا ظهر .\r\nمسأله 1529 - مستحب است نماز عيد قربان را بعد از بلند شدن آفتاب بخوانند و در عيد فطر مستحب است بعد از بلند شدن آفتاب افطار كنند و زكات فطره را هم بدهند بعد نماز عيد را بخوانند .\r\nمسأله 1530 - نماز عيد فطر و قربان دو ركعت است كه در ركعت اول بعد از خواندن حمد و سوره بايد پنج تكبير بگويد و بعد از هر تكبير يك قنوت بخواند و بعد از قنوت پنجم تكبير ديگرى بگويد و به ركوع رود و دو سجده بجا آورد و برخيزد و در ركعت دوم چهار تكبير بگويد و بعد از هر تكبير قنوت بخواند و تكبير پنجم را بگويد و به ركوع رود و بعد از ركوع دو سجده كند و تشهد بخواند و نماز را سلام دهد .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nمسأله 1531 - در قنوت نماز عيد فطر و قربان هر دعا و ذكرى بخوانند كافى است ولى بهتر است اين دعا را بخوانند : ( اللّهُمَّ اهْلَ الْكِبْرِياءِ وَ الْعَظَمَةِ وَ اهْلَ الْجُودِ وَ الْجَبَرُوتِ وَ اهْلَ الْعَفْوِ وَ الْرَحْمَةِ وَ أَهْلَ التَّقْوي وَ الْمَغْفِرَةِ اسْئَلُكَ بِحَقّ هذَا الْيَوْمَ الَّذِي جَعَلْتَهُ لِلْمُسْلِمِينَ عِيداً وَ لِمُحَمَّدٍ صَلّي اللهُ عَلَيهِ وَ آلِهِ ذُخْرَاً وَ شَرَفاً وَ كَرامَةً وَ مَزِيداً انْ تُصَلّيَ عَلي مُحَمَّدٍ وَ آلِ مُحَمَّدٍ وَ انْ تُدْخِلَني فِي كُلّ خَيْرٍ أَدْخَلْتَ فِيهِ مُحَمَّداً وَ آلَ مُحَمَّدٍ وَ أَنْ تُخْرِجَنِي مِنْ كُلّ سوُءٍ اخْرَجْتَ مِنْهُ مُحَمَّداً وَ آلَ مُحَمَّدٍ صَلَواتُكَ عَلَيْهِ وَ عَلَيْهِمْ اللّهُمَّ انّي اسْئَلُكَ خَيْرَ ما سَئَلَكَ بِهِ عِبادُكَ الصّالِحُونَ وَ أَعُوذُ بِكَ مِمَّا اسْتَعاذَ مِنهُ عِبادُكَ الْمُخْلَصُون ) .\r\nمسأله 1532 - در زمان غايب بودن امام عليه السلام مستحب است بعد از نماز عيد فطر و قربان دو خطبه بخوانند . و بهتر است كه در خطبه عيد فطر احكام زكات فطره و در خطبه عيد قربان احكام قربانى را بگويند .\r\nمسأله 1533 - نماز عيد سوره مخصوصى ندارد ولى بهتر است كه در ركعت اول آن سوره شَمس ( سوره 91 ) و در ركعت دوم سوره غاشِيَه ( سوره 88 ) را بخوانند يا در ركعت اول سوره سَبِّح اسم ( سوره 87 ) و در ركعت دوم سوره شمس را بخوانند .\r\nمسأله 1534 - مستحب است نماز عيد را در صحرا بخوانند ولى در مكه مستحب است در مسجدالحرام خوانده شود .\r\nمسأله 1535 - مستحب است پياده و پا برهنه و با وقار به نماز عيد بروند و پيش از نماز غسل كنند و عمامه سفيد بر سر بگذارند .\r\nمسأله 1536 - مستحب است در نماز عيد بر زمين سجده كنند و در حال گفتن تكبيرها دستها را بلند كنند و كسى كه نماز عيد مىخواند اگر امام جماعت است يا فرادى نماز مىخواند ، نماز را بلند بخواند .\r\nمسأله 1537 - بعد از نماز مغرب و عشا شب عيد فطر و بعد از نماز صبح آن و بعد از نماز عيد فطر مستحب است اين تكبيرها را بگويد : ( اللهُ اكْبَرُ ، اللهُ اكْبَرُ ، لا الهَ الَّا اللهُ وَ اللهُ اكْبَرُ ، اللهُ اكْبَرُ وَ لِلّهِ الْحَمْدُ ، اللهُ اكْبَرُ عَلي ما هَدانا ) .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nمسأله 1538 - مستحب است انسان در عيد قربان بعد از ده نماز كه اول آنها نماز ظهر روز عيد و آخر آنها نماز صبح روز دوازدهم است ، تكبيرهايى را كه در مسأله پيش گفته شد بگويد و بعد از آن بگويد : ( اللهُ اكْبَرُ عَلي ما رَزَقَنا مِنْ بَهِيْمَةِ الْانْعامِ وَ الْحَمْدُ لِلّهِ عَلي ما ابْلانا ) ولى اگر عيد قربان را در منى باشد مستحب است بعد از پانزده نماز كه اول آنها نماز ظهر روز عيد و آخر آنها نماز صبح روز سيزدهم ذيحجه است اين تكبيرها را بگويد .\r\nمسأله 1539 - احتياط مستحب آن است كه زنها از رفتن به نماز عيد خوددارى كنند ولى اين احتياط براى زن‌هاى پير نيست .\r\nمسأله 1540 - در نماز عيد هم مثل نمازهاى ديگر ، مأموم بايد غير از حمد و سوره چيزهاى ديگر نماز را خودش بخواند .\r\nمسأله 1541 - اگر مأموم موقعى برسد كه امام مقدارى از تكبيرها را گفته بعد از آنكه امام به ركوع رفت بايد آنچه از تكبيرها و قنوتها را كه با امام نگفته خودش بگويد و اگر در هر قنوت يك ( سُبحانَ اللّهِ ) و يا يك ( الْحَمْدُ لِلّهِ ) بگويد كفايت مىكند .\r\nمسأله 1542 - اگر در نماز عيد موقعى برسد كه امام در ركوع است مىتواند نيت كند و تكبير اول نماز را بگويد و به ركوع رود .\r\nمسأله 1543 - اگر در نماز عيد يك سجده يا تشهد را فراموش كند احتياط آن است كه بعد از نماز آن را بجا آورد و نيز اگر كارى كه سجده سهو بر آن لازم است پيش آيد ، بنابر احتياط بايد بعد از نماز دو سجده سهو بنمايد .\r\n\r\nاجير گرفتن براى نماز\r\nمسأله 1544 - بعد از مرگ انسان ، مىشود براى نماز و عبادت‌هاى ديگر او كه در زندگى بجا نياورده ديگرى را اجير كنند يعنى به او مزد بدهند كه آنها را بجا آورد و اگر كسى بدون مزد هم آنها را انجام دهد صحيح است .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nمسأله 1545 - انسان مىتواند براى بعضى از كارهاى مستحبى مثل زيارت قبر پيغمبر صلى الله عليه و آله و سلم و امامان عليهم السلام ، از طرف زندگان اجير شود و نيز مىتواند كارهاى مستحبى را انجام دهد و ثواب آن را براى مردگان يا زندگان هديه نمايد .\r\nمسأله 1546 - كسى كه براى نماز قضاى ميت اجير شده ، بايد يا مجتهد باشد يا مسائل نماز را از روى تقليد صحيح بداند .\r\nمسأله 1547 - اجير بايد موقع نيت ميت را معين نمايد و لازم نيست اسم او را بداند ، پس اگر نيت كند از طرف كسى كه براى او اجير شده‌ام نماز مىخوانم كافى است .\r\nمسأله 1548 - اجير بايد خود را به جاى ميت فرض كند و عبادت‌هاى او را قضا نمايد و اگر عملى را انجام دهد و ثواب آن را براى او هديه كند كافى نيست .\r\nمسأله 1549 - بايد كسى را اجير كنند كه اطمينان داشته باشند عمل را به طور صحيح انجام مىدهد .\r\nمسأله 1550 - كسى كه ديگرى را براى نمازهاى ميت اجير كرده اگر بفهمد كه عمل را بجا نياورده يا باطل انجام داده بايد دوباره اجير بگيرد .\r\nمسأله 1551 - هرگاه شك كند كه اجير عمل را انجام داده يا نه اگر چه بگويد انجام داده‌ام بايد دوباره اجير بگيرد . ولى اگر شك كند كه عمل او صحيح بوده يا نه گرفتن اجير لازم نيست .\r\nمسأله 1552 - كسى را كه عذرى دارد و مثلًا با تيمم يا نشسته نماز مىخواند نمىشود براى نمازهاى ميت اجير كرد اگر چه نماز ميت هم همانطور قضا شده باشد .\r\nمسأله 1553 - مرد براى زن و زن براى مرد مىتواند اجير شود و در بلند خواندن و آهسته خواندن نماز بايد به تكليف خود عمل نمايد .\r\nمسأله 1554 - قضاى نمازهاى ميت بايد به ترتيب خوانده شود و اگر ترتيب آنها را نمىدانند بايد با اجير شرط كنند به قدرى نماز بخواند كه ترتيب به عمل آيد .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nمسأله 1555 - اگر با اجير شرط كنند كه عمل را به طور مخصوصى انجام دهد بايد همانطور بجا آورد . و اگر با او شرط نكنند احتياط واجب آن است كه از وظيفه خودش و ميت هر كدام كه با احتياط نزديكتر است به آن عمل كند مثلًا اگر وظيفه ميت گفتن سه مرتبه تسبيحات اربعه بوده و تكليف او يك مرتبه است سه مرتبه بگويد .\r\nمسأله 1556 - اگر با اجير شرط نكنند كه نماز را با چه مقدار از مستحبات آن بخواند بايد مقدارى از مستحبات نماز را كه معمول است بجا آورد .\r\nمسأله 1557 - اگر انسان چند نفر را براى نماز قضاى ميت اجير كند بايد براى هر كدام آنها وقتى را معين نمايد مثلًا اگر با يكى از آنها قرار گذاشت كه از صبح تا ظهر نماز قضا بخواند با ديگرى قرار بگذارد كه از ظهر تا شب بخواند و نيز بايد نمازى را كه در هر دفعه شروع مىكند معين نمايد مثلًا قرار بگذارد اول نمازى را كه مىخواند صبح باشد يا ظهر يا عصر و همچنين بايد با آنها قرار بگذارد كه در هر دفعه نماز يك شبانه روز را تمام كنند و اگر ناقص بگذارند آن را حساب نكنند و دفعه بعد نماز يك شبانه روز را از سر شروع نمايند .\r\nمسأله 1558 - اگر كسى اجير شود كه مثلًا در مدت يك سال نمازهاى ميت را بخواند و پيش از تمام شدن سال بميرد بنابر احتياط واجب بايد براى نمازهايى كه مىدانند يا احتمال مىدهند بجا نياورده ديگرى را اجير نمايند .\r\nمسأله 1559 - كسى را كه براى نمازهاى ميت اجير كرده‌اند اگر پيش از تمام كردن نمازها بميرد و اجرت همه آنها را گرفته باشد چنانچه شرط كرده باشند كه تمام نمازها را خودش بخواند بايد اجرت مقدارى را كه نخوانده از مال او به ولى ميت بدهند مثلًا اگر نصف آنها را نخوانده بايد نصف پولى را كه گرفته از مال او به ولى ميت بدهند و اگر شرط نكرده باشند بايد ورثه‌اش از مال او اجير بگيرند اما اگر مال نداشته باشد بر ورثهء او چيزى واجب نيست .\r\nمسأله 1560 - اگر اجير پيش از تمام كردن نمازهاى ميت بميرد و خودش هم نماز قضا داشته باشد بايد از مال او براى نمازهايى كه اجير بوده ديگرى را اجير نمايند و اگر\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nچيزى زياد آمد در صورتى كه وصيت كرده باشد و ورثه اجازه بدهند براى تمام نمازهاى او اجير بگيرند و اگر اجازه ندهند ثلث آن را به مصرف نماز خودش برسانند .\r\n\r\nاحكام روزه\r\nروزه آن است كه انسان براى انجام فرمان خداوند عالم از اذان صبح تا مغرب از چيزهايى كه روزه را باطل مىكند و شرح آنها بعداً گفته مىشود خوددارى نمايد .\r\n\r\nنيت\r\nمسأله 1561 - لازم نيست انسان نيت روزه را از قلب خود بگذارند يا مثلًا بگويد فردا را روزه مىگيرم بلكه همين قدر كه براى انجام فرمان خداوند عالم از اذان صبح تا مغرب كارى كه روزه را باطل مىكند انجام ندهد كافى است و براى آنكه يقين كند تمام اين مدت را روزه بوده بايد مقدارى پيش از اذان صبح و مقدارى هم بعد از مغرب از انجام كارى كه روزه را باطل مىكند خوددارى نمايد .\r\nمسأله 1562 - انسان مىتواند در هر شب از ماه رمضان براى روزه فرداى آن نيت كند و بهتر است كه شب اول ماه هم نيت روزهء همه ماه را بنمايد .\r\nمسأله 1563 - وقت نيت روزه ماه رمضان از اول شب است تا اذان صبح .\r\nمسأله 1564 - وقت نيت روزه مستحبى از اول شب است تا موقعى كه به اندازه نيت كردن به مغرب وقت مانده باشد كه اگر تا اين وقت كارى كه روزه را باطل مىكند انجام نداده باشد و نيت روزه مستحبى كند روزهء او صحيح است .\r\nمسأله 1565 - كسى كه پيش از اذان صبح بدون نيت روزه خوابيده است اگر پيش از ظهر بيدار شود و نيت كند روزه او صحيح است چه روزهء او واجب باشد چه مستحب و اگر بعد از ظهر بيدار شود نمىتواند نيت روزهء واجب نمايد ولى اگر ماه رمضان است بايد امساك كند .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nمسأله 1566 - اگر بخواهد غير روزهء رمضان روزه ديگرى بگيرد بايد آن را معين نمايد مثلًا نيت كند كه روزهء قضا يا روزه نذر مىگيرم ولى در ماه رمضان لازم نيست نيت كند كه روزهء ماه رمضان مىگيرم بلكه اگر نداند ماه رمضان است يا فراموش نمايد و روزه ديگرى را نيت كند روزهء ماه رمضان حساب مىشود .\r\nمسأله 1567 - اگر بداند ماه رمضان است و عمداً نيت روزه غير رمضان كند نه روزهء رمضان حساب مىشود و نه روزه‌اى كه قصد كرده است .\r\nمسأله 1568 - اگر مثلًا به نيت روز اول ماه رمضان روزه بگيرد بعد بفهمد دوم يا سوم بوده روزهء او صحيح است .\r\nمسأله 1569 - اگر پيش از اذان صبح نيت كند و بيهوش شود و در بين روز به هوش آيد بنابر احتياط واجب بايد روزه آن روز را تمام نمايد و اگر تمام نكرد قضاى آن را بجا آورد .\r\nمسأله 1570 - اگر پيش از اذان صبح نيت كند و مست شود و در بين روز به هوش آيد احتياط واجب آن است كه روزهء آن روز را تمام كند و قضاى آن را هم بجا آورد .\r\nمسأله 1571 - اگر پيش از اذان صبح نيت كند و بخوابد و بعد از مغرب بيدار شود روزه‌اش صحيح است .\r\nمسأله 1572 - اگر نداند يا فراموش كند كه ماه رمضان است و پيش از ظهر ملتفت شود چنانچه كارى كه روزه را باطل مىكند انجام نداده باشد بايد نيت كند و روزهء او صحيح است و اگر كارى كه روزه را باطل مىكند انجام داده باشد يا بعد از ظهر ملتفت شود كه ماه رمضان است روزه او باطل مىباشد ولى بايد تا مغرب كارى كه روزه را باطل مىكند انجام ندهد و بعد از رمضان هم آن روزه را قضا نمايد .\r\nمسأله 1573 - اگر بچه پيش از اذان صبح ماه رمضان بالغ شود بايد روزه بگيرد و اگر بعد از اذان بالغ شود روزه آن روز بر او واجب نيست .\r\nمسأله 1574 - كسى كه براى بجا آوردن روزه ميتى اجير شده اگر روزهء مستحبى بگيرد اشكال ندارد ولى كسى كه روزه قضا يا روزهء واجب ديگرى دارد نمىتواند روزهء\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nمستحبى بگيرد و چنانچه فراموش كند و روزهء مستحب بگيرد در صورتى كه پيش از ظهر يادش بيايد روزهء مستحبى او به هم مىخورد و مىتواند نيت خود را به روزهء واجب برگرداند و اگر بعد از ظهر ملتفت شود روزهء او باطل است و اگر بعد از مغرب يادش بيايد روزه‌اش صحيح است .\r\nمسأله 1575 - اگر غير از روزهء ماه رمضان روزهء معين ديگرى بر انسان واجب باشد مثلًا نذر كرده باشد كه روز معينى را روزه بگيرد چنانچه عمداً تا اذان صبح نيت نكند روزه‌اش باطل است و اگر نداند كه روزه آن روز بر او واجب است يا فراموش كند و پيش از ظهر يادش بيايد چنانچه كارى كه روزه را باطل مىكند انجام نداده باشد و نيت كند روزهء او صحيح و گرنه باطل مىباشد .\r\nمسأله 1576 - اگر براى روزه واجب غير معينى مثل روزهء كفاره عمداً تا نزديك ظهر نيت نكند اشكال ندارد بلكه اگر پيش از نيت تصميم داشته باشد كه روزه نگيرد يا ترديد داشته باشد كه بگيرد يا نه چنانچه كارى كه روزه را باطل مىكند انجام نداده باشد و پيش از ظهر نيت كند روزهء او صحيح است .\r\nمسأله 1577 - اگر در ماه رمضان پيش از ظهر كافر مسلمان شود و از اذان صبح تا آن وقت كارى كه روزه را باطل مىكند انجام نداده باشد بنابر احتياط واجب بايد نيت روزه كند و روزه را تمام نمايد و اگر آن روز را روزه نگيرد قضاى آن را بجا آورد .\r\nمسأله 1578 - اگر مريض پيش از ظهر ماه رمضان خوب شود و از اذان صبح تا آن وقت كارى كه روزه را باطل مىكند انجام نداده باشد ، نيت روزه كند و آن روز را روزه بگيرد و چنانچه بعد از ظهر خوب شود روزه آن روز بر او واجب نيست .\r\nمسأله 1579 - روزى را كه انسان شك دارد آخر شعبان است يا اول رمضان واجب نيست روزه بگيرد و اگر بخواهد روزه بگيرد نمىتواند نيت روزه رمضان كند ولى اگر به نيت امر واقعى كه فعلًا به عهده اوست از قضا يا اداى واجب يا مستحب روزه بگيرد روزه او به اين نحو هم صحيح است و اين ترديد در نيت نيست كه سبب بطلان شود بلكه ترديد در منوى است پس قصد امر خدا را مىكند اگر چه عنوان مأمور به را نداند و بهتر\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nاست كه قصد روزه قضا يا مستحبى بنمايد و به هر صورت چنانچه بعداً معلوم شد كه رمضان بوده از رمضان حساب مىشود .\r\nمسأله 1580 - اگر روزى را كه شك دارد آخر شعبان است يا اول رمضان به نيت روزه قضا يا روزه مستحبى و مانند آن روزه بگيرد و در بين روز بفهمد كه ماه رمضان است بايد نيت روزهء رمضان كند .\r\nمسأله 1581 - اگر در روزه واجب معينى مثل روزهء رمضان مردد شود كه روزهء خود را باطل كند يا نه يا قصد كند كه روزه را باطل كند روزه‌اش باطل مىشود اگر چه از قصدى كه كرده توبه نمايد و كارى هم كه روزه را باطل مىكند انجام ندهد .\r\nمسأله 1582 - در روزهء مستحب و روزه واجبى كه وقت آن معين نيست مثل روزه كفاره اگر قصد كند كارى كه روزه را باطل مىكند انجام دهد يا مردد شود كه بجا آورده يا نه چنانچه بجا نياورد و پيش از ظهر دوباره نيت روزه كند روزه او صحيح است و در روزه مستحب اگر پيش از غروب هم نيت كند روزه او صحيح است .\r\n\r\nچيزهايى كه روزه را باطل مىكند\r\nمسأله 1583 - نه چيز روزه را باطل مىكند :\r\nاول - خوردن و آشاميدن . دوم - جماع . سوم - استمناء و استمناء آنست كه انسان با خود كارى كند كه منى از او بيرون آيد . چهارم - دروغ بستن به خدا و پيغمبر و جانشينان پيغمبر صلى الله عليه و آله و سلم . پنجم - رساندن غبار غليظ به حلق . ششم - فرو بردن سر در آب . هفتم - باقيماندن بر جنابت و حيض و نفاس تا اذان صبح . هشتم - اماله كردن با چيزهاى روان . نهم - قى كردن . و احكام اينها در مسائل آينده گفته مىشود .\r\n\r\n1 - خوردن و آشاميدن\r\nمسأله 1584 - اگر روزه‌دار عمداً چيزى بخورد و يا بياشامد روزه او باطل مىشود ، چه خوردن و آشاميدن آن چيز معمول باشد مثل نان و آب ، چه معمول نباشد مثل خاك و\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nشيره درخت و چه كم باشد يا زياد ، حتى اگر مسواك را از دهان بيرون آورد و دوباره به دهان ببرد و رطوبت آن را فرو دهد روزه او باطل مىشود مگر آنكه رطوبت مسواك در آب دهان به طورى از بين برود كه رطوبت خارج به آن گفته نشود يعنى صادق باشد كه آب دهان است فقط نه ممزوج به غير آن در نظر عرف .\r\nمسأله 1585 - اگر موقعى كه مشغول غذا خوردن است بفهمد صبح شده بايد لقمه را از دهان بيرون آورد و چنانچه عمداً فرو برد روزه‌اش باطل است و به دستورى كه بعداً گفته خواهد شد كفاره هم بر او واجب مىشود .\r\nمسأله 1586 - اگر روزه‌دار سهواً چيزى بخورد و يا بياشامد روزه‌اش باطل نمىشود .\r\nمسأله 1587 - احتياط واجب آن است كه روزه‌دار از استعمال آمپولى كه به جاى غذا به كار مىرود خوددارى كند و همچنين است هر چيزى كه جزء بدن شود و يا داخل معده گردد از راه غير دهان ، و آمپولى كه براى دوا و تقويت استعمال مىشود روزه را باطل نمىكند ولى بهتر است كه تا ممكن است احتياط ترك نشود اگر چه خوردن و آشاميدن بر امثال اينها صادق نيست ولى تزريق آمپولى كه عضو را بىحس مىكند اشكال ندارد .\r\nمسأله 1588 - اگر روزه‌دار چيزى را كه لاى دندان مانده است عمداً فرو ببرد ، روزه‌اش باطل مىشود .\r\nمسأله 1589 - كسى كه مىخواهد روزه بگيرد ، لازم نيست پيش از اذان دندان‌هايش را خلال كند ولى اگر بداند غذايى كه لاى دندان مانده در روز فرو مىرود ، چنانچه خلال نكند و چيزى از آن فرو رود ، روزه‌اش باطل مىشود .\r\nمسأله 1590 - فرو بردن آب دهان ، اگر چه به واسطه خيال كردن ترشى و مانند آن در دهان جمع شده باشد ، روزه را باطل نمىكند .\r\nمسأله 1591 - فرو بردن اخلاط سينه و سر ، تا به فضاى دهان نرسيده اشكال ندارد ولى اگر داخل فضاى دهان شود احتياط واجب آن است كه آن را فرو نبرند .\r\nمسأله 1592 - اگر روزه‌دار به قدرى تشنه شود كه بترسد از تشنگى بميرد واجب است آب بياشامد و همچنين است اگر ترس مرگ از گرسنگى براى او حاصل شود بايد\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nغذا بخورد ولى به مقدارى كه از مردن نجات پيدا كند و به هر صورت روزه او باطل مىشود و اگر ماه رمضان است بايد در بقيه آن روز از بجا آوردن كارى كه روزه را باطل مىكند خوددارى نمايد . و نيز اگر مضطر شود كه بخورد يا بياشامد به طورى كه اگر ترك كند سبب ضررى كمتر از مردن باشد نيز مىتواند به مقدارى كه ضرر را جلوگيرى كند افطار نمايد .\r\nمسأله 1593 - جويدن غذا براى بچه يا پرنده و چشيدن غذا و مانند اينها كه معمولًا به حلق نمىرسد ، اگر چه اتفاقاً به حلق برسد ، روزه را باطل نمىكند . ولى اگر انسان از اول بداند كه به حلق مىرسد ، روزه‌اش باطل مىشود و بايد قضاى آن را بگيرد و كفاره هم بر او واجب است .\r\nمسأله 1594 - انسان نمىتواند براى ضعف ، روزه را بخورد ولى اگر ضعف او به قدرى است كه معمولًا نمىشود آن را تحمل كرد يعنى موجب ضرر مىشود يا به حد اضطرار و ناچارى برسد خوردن روزه اشكال ندارد و بايد قضاى آن را بجا آورد .\r\n\r\n2 - جماع\r\nمسأله 1595 - جماع روزه را باطل مىكند ، اگر چه فقط به مقدار ختنه‌گاه داخل شود و منى هم بيرون نيايد .\r\nمسأله 1596 - اگر كمتر از مقدار ختنه‌گاه داخل شود و منى هم بيرون نيايد روزه باطل نمىشود .\r\nمسأله 1597 - اگر شك كند كه به اندازه ختنه‌گاه داخل شده يا نه روزه او صحيح است .\r\nمسأله 1598 - اگر فراموش كند كه روزه است و جماع نمايد ، يا او را به جماع مجبور نمايند روزه او باطل نمىشود ولى چنانچه در بين جماع يادش بيايد يا ديگر مجبور نباشد ، بايد فوراً از حال جماع خارج شود ، و اگر خارج نشود روزه او باطل است .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n\r\n3 - استمناء\r\nمسأله 1599 - اگر روزه‌دار استمناء كند يعنى با خود كارى كند كه منى از او بيرون آيد روزه‌اش باطل مىشود .\r\nمسأله 1600 - اگر بىاختيار منى از او بيرون آيد ، روزه‌اش باطل نيست . ولى اگر كارى كند كه بىاختيار منى از او بيرون آيد ، روزه‌اش باطل مىشود .\r\nمسأله 1601 - روزه‌دار اگر بداند كه اگر بخوابد محتلم مىشود يعنى در خواب از او منى بيرون مىآيد مىتواند بخوابد اگر چه احتياط مستحب آن است كه اگر نخوابيدن براى او مشقت ندارد ، نخوابد . و اگر خوابيد و محتلم شد روزه او باطل نمىشود .\r\nمسأله 1602 - اگر روزه‌دار در حال بيرون آمدن منى از خواب بيدار شود واجب نيست از بيرون آمدن آن جلوگيرى كند .\r\nمسأله 1603 - روزه‌دارى كه محتلم شده مىتواند بول كند و از بول هم استبراء نمايد اگر چه بداند به واسطه بول يا استبراء كردن باقيمانده منى از مجرا بيرون مىآيد .\r\nمسأله 1604 - روزه‌دارى كه محتلم شده اگر بداند منى در مجرا مانده و در صورتى كه پيش از غسل بول نكند بعد از غسل منى از او بيرون مىآيد بنابر احتياط مستحب بايد پيش از غسل بول كند .\r\nمسأله 1605 - كسى كه مىداند كه اگر عمداً منى از خود بيرون آورد روزه‌اش باطل مىشود در صورتى كه به قصد بيرون آمدن منى با كسى بازى و شوخى كند اگر چه منى از او بيرون نيايد بنابر احتياط واجب بايد روزه را تمام كند و قضا هم بنمايد .\r\nمسأله 1606 - اگر روزه دار بدون قصد بيرون آمدن منى با كسى بازى و شوخى كند چنانچه اطمينان دارد كه منى از او خارج نمىشود اگر چه اتفاقاً منى بيرون آيد بنابر احتياط واجب بايد قضاى آن روز را هم بجا آورد ولى اگر اطمينان نداشته باشد در صورتى كه منى از او بيرون آيد روزه‌اش باطل است .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n\r\n4 - دروغ بستن به خدا و پيغمبر ( ص )\r\nمسأله 1607 - اگر روزه‌دار به گفتن يا به نوشتن يا به اشاره و مانند اينها به خدا و پيغمبران و جانشينان عمداً نسبت دروغ بدهد اگر چه فوراً بگويد دروغ گفتم يا توبه كند بنابر احتياط واجب روزه او باطل است و احتياط واجب آن است كه به حضرت زهرا سلام الله عليها هم نسبت دروغ ندهد .\r\nمسأله 1608 - اگر بخواهد خبرى را كه نمىداند راست است يا دروغ نقل كند بنابر احتياط واجب بايد از كسى كه آن خبر را گفته يا از كتابى كه آن خبر در آن نوشته شده نقل نمايد .\r\nمسأله 1609 - اگر چيزى را به اعتقاد اينكه راست است از قول خدا يا پيغمبر صلى الله عليه و آله و سلم نقل كند و بعد بفهمد دروغ بوده روزه‌اش باطل نمىشود .\r\nمسأله 1610 - اگر بداند دروغ بستن به خدا و پيغمبر روزه را باطل مىكند و چيزى را كه مىداند دروغ است به آنان نسبت دهد و بعداً بفهمد آنچه را كه گفته راست بوده احتياط واجب آن است كه روزه را تمام كند و قضاى آن را هم بجا آورد .\r\nمسأله 1611 - اگر دروغى را كه ديگرى ساخته عمداً به خدا و پيغمبر و جانشينان پيغمبر نسبت دهد روزه‌اش باطل مىشود ولى اگر از قول كسى نقل كند اشكال ندارد در صورتى كه از قول او اخبار به واقع ظاهر نباشد و معلوم باشد كه نقل از قول دروغگو است .\r\nمسأله 1612 - اگر از روزه‌دار بپرسند كه آيا پيغمبر صلى الله عليه و آله و سلم چنين مطلبى فرموده‌اند و او جايى كه در جواب بايد بگويد : ( نه ) عمداً بگويد : ( بلى ) يا جايى كه بايد بگويد : ( بلى ) عمداً بگويد : ( نه ) ، روزه‌اش باطل مىشود .\r\nمسأله 1613 - اگر از قول خدا يا پيغمبر حرف راستى را بگويد بعد بگويد دروغ گفتم يا در شب دروغى را به آنان نسبت دهد و فرداى آن كه روزه مىباشد بگويد آنچه ديشب گفتم راست است روزه‌اش باطل مىشود .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n\r\n5 - رساندن غبار غليظ به حلق\r\nمسأله 1614 - رساندن غبار غليظ به حلق روزه را باطل مىكند ، چه غبار چيزى باشد كه خوردن آن حلال است مثل آرد ، يا غبار چيزى باشد كه خوردن آن حرام است مثل خاك . و بنابر احتياط واجب بايد غبارى را هم كه غليظ نيست به حلق نرساند .\r\nمسأله 1615 - اگر به واسطه باد غبار غليظى پيدا شود و انسان با اينكه متوجه است مواظبت نكند و به حلق برسد ، روزه‌اش باطل مىشود .\r\nمسأله 1616 - احتياط واجب آن است كه روزه‌دار بخار غليظ و دود سيگار و تنباكو و مانند اينها را هم به حلق نرساند .\r\nمسأله 1617 - اگر مواظبت نكند و غبار يا بخار يا دود و مانند اينها داخل حلق شود ، چنانچه يقين داشته كه به حلق نمىرسد روزه‌اش صحيح است و اگر گمان مىكرده كه به حلق نمىرسد ، بنابر احتياط واجب بايد آن روزه را قضا كند .\r\nمسأله 1618 - اگر فراموش كند كه روزه است و مواظبت نكند ، يا بىاختيار غبار و مانند آن به حلق او برسد روزه‌اش باطل نمىشود و چنانچه ممكن است بايد آن را بيرون آورد .\r\n\r\n6 - فرو بردن سر در آب\r\nمسأله 1619 - اگر روزه‌دار عمداً تمام سر را در آب فرو برد ، اگر چه باقى بدن او از آب بيرون باشد ، روزه‌اش باطل مىشود ولى اگر تمام بدن را آب بگيرد و مقدارى از سر بيرون باشد روزه‌اش باطل نمىشود .\r\nمسأله 1620 - اگر نصف سر را يك دفعه و نصف ديگر آن را دفعه ديگر در آب فرو برد ، روزه‌اش باطل نمىشود .\r\nمسأله 1621 - اگر شك كند كه تمام سر زير آب رفته يا نه روزه‌اش صحيح است .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nمسأله 1622 - اگر تمام سر زير آب برود ولى مقدارى از موها بيرون بماند روزه باطل مىشود .\r\nمسأله 1623 - فرو بردن سر در آب مضاف چه گلاب باشد يا چيز ديگر روزه را باطل نمىكند و همچنين است فرو بردن سر در چيزهاى روان ديگر مثل سركه و شيره و ماست ولى احتياط مستحب در آب‌هاى مضاف آن است كه سر را در آن فرو نبرد .\r\nمسأله 1624 - اگر روزه‌دار بىاختيار در آب بيفتد و تمام سر او را آب بگيرد ، يا فراموش كند كه روزه است و سر در آب فرو برد ، روزه او باطل نمىشود .\r\nمسأله 1625 - اگر به خيال اينكه آب سر او را نمىگيرد خود را در آب بيندازد و آب تمام سر او را بگيرد ، چنانچه آب طورى است كه عادتاً سر زير آن مىرود روزه‌اش باطل است ولى در صورتى كه چنين نباشد و علم و اطمينان نداشته باشد كه سر او زير آب مىرود روزه‌اش صحيح است .\r\nمسأله 1626 - اگر فراموش كند كه روزه است و سر را در آب فرو برد ، يا ديگرى به زور سر او را در آب فرو برد ، چنانچه در زير آب يادش بيايد كه روزه است ، يا آن كس دست خود را بردارد ، بايد فوراً سر را بيرون آورد و چنانچه بيرون نياورد ، روزه‌اش باطل مىشود .\r\nمسأله 1627 - اگر فراموش كند كه روزه است و به نيت غسل سر را در آب فرو برد ، روزه و غسل او صحيح است .\r\nمسأله 1628 - اگر بداند كه روزه است و عمداً براى غسل سر را در آب فرو برد ، چنانچه روزه او مثل روزه رمضان واجب معين باشد ، روزه و غسل هر دو باطل است و اگر روزه مستحب باشد ، يا روزه واجبى باشد كه مثل روزه كفاره وقت معينى ندارد ، غسل صحيح و روزه باطل مىباشد .\r\nمسأله 1629 - اگر براى آنكه كسى را از غرق شدن نجات دهد ، سر را در آب فرو برد اگر چه نجات دادن او واجب باشد روزه‌اش باطل مىشود .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n\r\n7 - باقى ماندن بر جنابت و حيض و نفاس تا اذان صبح\r\nمسأله 1630 - اگر جنب عمداً تا اذان صبح غسل نكند يا اگر وظيفه او تيمم است عمداً تيمم ننمايد ، روزه‌اش باطل است .\r\nمسأله 1631 - اگر در روزه واجبى كه مثل روزه ماه رمضان وقت آن معين است تا اذان صبح غسل نكند و تيمم هم ننمايد ولى از روى عمد نباشد ، مثل آنكه ديگرى نگذارد غسل و تيمم كند روزه‌اش صحيح است .\r\nمسأله 1632 - كسى كه جنب است و مىخواهد روزه واجبى بگيرد كه مثل روزه رمضان وقت آن معين است چنانچه عمداً غسل نكند تا وقت تنگ شود ، بنابر احتياط واجب بايد تيمم كند و روزه بگيرد و قضاى آن را هم بجا آورد .\r\nمسأله 1633 - اگر جنب در ماه رمضان غسل را فراموش كند و بعد از يك روز يادش بيايد ، بايد روزه آن روز را قضا نمايد و اگر بعد از چند روز يادش بيايد بايد روزه هر چند روزى را كه يقين دارد جنب بوده قضا نمايد مثلًا اگر نمىداند سه روز جنب بوده يا چهار روز ، بايد روزه سه روز را قضا كند ولى كسى كه نمىدانسته كه جنب است و بعد از يك يا چند روز ملتفت شده كه جنب بوده روزه‌هايى كه گرفته صحيح است و همچنين زنى كه غسل حيض يا نفاس را فراموش كرده روزه‌هاى او كه در حال فراموشى گرفته صحيح است .\r\nمسأله 1634 - كسى كه در شب ماه رمضان براى هيچ‌كدام از غسل و تيمم وقت ندارد اگر خود را جنب كند روزه‌اش باطل است و قضا و كفاره بر او واجب مىشود ولى اگر براى تيمم وقت دارد ، چنانچه خود را جنب كند بايد تيمم نمايد و روزه بگيرد و روزه او صحيح است و قضا ندارد اگر چه احتياط مستحب آن است كه قضاى آن را هم بجا آورد .\r\nمسأله 1635 - اگر براى آنكه بفهمد وقت دارد يا نه ، جستجو نمايد و گمان كند كه به اندازه غسل وقت دارد و خود را جنب كند و بعد بفهمد وقت تنگ بوده چنانچه تيمم كند روزه‌اش صحيح است و اگر بدون جستجو گمان كند كه وقت دارد و خود را جنب\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nنمايد و بعد بفهمد وقت تنگ بوده و با تيمم روزه بگيرد ، روزه او صحيح است و احتياط مستحب آن است كه قضاى آن را هم بجا آورد .\r\nمسأله 1636 - كسى كه در شب ماه رمضان جنب است و مىداند كه اگر بخوابد تا صبح بيدار نمىشود نبايد بخوابد و چنانچه بخوابد و تا صبح بيدار نشود روزه‌اش باطل است و قضا و كفاره بر او واجب مىشود .\r\nمسأله 1637 - هرگاه جنب در شب ماه رمضان بخوابد و بيدار شود احتياط واجب آن است كه پيش از غسل نخوابد اگر چه احتمال بدهد كه اگر دوباره بخوابد پيش از اذان صبح بيدار مىشود .\r\nمسأله 1638 - كسى كه در شب ماه رمضان جنب است و مىداند يا احتمال مىدهد كه اگر بخوابد پيش از اذان صبح بيدار مىشود چنانچه تصميم داشته باشد كه بعد از بيدار شدن غسل كند و با اين تصميم بخوابد و تا اذان خواب بماند روزه‌اش صحيح است .\r\nمسأله 1639 - كسى كه در شب ماه رمضان جنب است و مىداند يا احتمال مىدهد كه اگر بخوابد پيش از اذان صبح بيدار مىشود چنانچه غفلت داشته باشد كه بعد از بيدار شدن بايد غسل كند در صورتى كه بخوابد و تا اذان صبح خواب بماند ، قضا و كفاره بر او واجب نيست مگر اينكه خواب دوم يا بيشتر باشد كه فقط در اين صورت قضا بر او واجب مىشود .\r\nمسأله 1640 - كسى كه در شب ماه رمضان جنب است و مىداند يا احتمال مىدهد كه اگر بخوابد پيش از اذان صبح بيدار مىشود چنانچه نخواهد بعد از بيدار شدن غسل كند يا ترديد داشته باشد كه غسل كند يا نه در صورتى كه بخوابد و بيدار نشود روزه‌اش باطل است و قضا و كفاره بر او واجب است مثل كسى كه عمداً غسل را ترك كند .\r\nمسأله 1641 - اگر جنب در شب ماه رمضان بخوابد و بيدار شود و بداند يا احتمال دهد كه اگر دوباره بخوابد پيش از اذان صبح بيدار مىشود و تصميم هم داشته باشد كه بعد از بيدار شدن غسل كند چنانچه دوباره بخوابد و تا اذان بيدار نشود بايد روزه آن روز را قضا كند و اگر از خواب دوم بيدار شود و براى مرتبه سوم بخوابد و تا اذان صبح بيدار نشود واجب است قضاى آن را بجا آورد و احتياط مستحب دادن كفاره است .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nمسأله 1642 - خواب اول خوابى است كه بعد از بيدار شدن خوابى كه در آن محتلم شده ، مىرود ، پس اگر بعد از بيدار شدن دوباره بخوابد و بداند يا احتمال دهد كه بيدار مىشود و تصميم هم داشته باشد كه بعد از بيدار شدن غسل كند چنانچه تا اذان صبح خواب بماند ، قضاى آن روز بر او واجب نيست و اگر دوباره بيدار شود و بداند يا احتمال دهد كه اگر بخوابد بيدار مىشود و تصميم هم داشته باشد كه بعد از بيدار شدن غسل نمايد و تا اذان صبح خواب بماند بايد قضاى آن روز را بگيرد و احتياط مستحب آن است كه كفاره هم بدهد ولى واجب نيست .\r\nمسأله 1643 - اگر روزه‌دار در روز محتلم شود واجب نيست فوراً غسل كند .\r\nمسأله 1644 - هرگاه در ماه رمضان بعد از اذان صبح بيدار شود و ببيند محتلم شده اگر چه بداند پيش از اذان محتلم شده روزه او صحيح است .\r\nمسأله 1645 - كسى كه مىخواهد قضاى روزه رمضان را بگيرد هرگاه تا اذان صبح جنب بماند اگر چه از روى عمد نباشد روزه او باطل است .\r\nمسأله 1646 - كسى كه مىخواهد قضاى روزه رمضان را بگيرد اگر بعد از اذان صبح بيدار شود و ببيند محتلم شده و بداند پيش از اذان محتلم شده چنانچه وقت قضاى روزه تنگ است مثلًا پنج روز روزهء قضاى رمضان دارد و پنج روز هم به رمضان مانده است بنابر احتياط واجب بايد آن روز را روزه بگيرد و بعد از رمضان هم عوض آن را بجا آورد و اگر وقت قضاى روزه تنگ نيست روزه او باطل است .\r\nمسأله 1647 - اگر در روزه واجبى غير روزه رمضان و قضاى آن تا اذان صبح جنب بماند ولى از روى عمد نباشد چنانچه وقت آن روزه معين است مثلًا نذر كرده كه آن روز را روزه بگيرد روزه‌اش صحيح است و اگر مثل روزه كفاره وقت آن معين نيست احتياط مستحب آن است كه غير از آن روز ، روز ديگرى را هم روزه بگيرد .\r\nمسأله 1648 - اگر زن پيش از اذان صبح از حيض يا نفاس پاك شود و عمداً غسل نكند يا اگر وظيفه او تيمم است عمداً تيمم نكند روزه‌اش باطل است .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nمسأله 1649 - اگر زن پيش از اذان صبح از حيض يا نفاس پاك شود و براى غسل وقت نداشته باشد چنانچه بخواهد روزهء ماه رمضان را بگيرد بايد تيمم نمايد ولى در غير ماه رمضان لازم نيست كه با طهارت چه غسل و چه تيمم وارد صبح شود ولى احتياط مستحب آن است كه اگر مىتواند غسل كند و اگر نمىتواند به واسطه تنگى وقت غسل نمايد تيمم نمايد و سزاوار است كه اين احتياط تا ممكن است ترك نشود و همچنين است اگر بخواهد روزه مستحب يا روزه واجبى كه وقت معين ندارد بگيرد تحصيل طهارت قبل از اذان از حيض و نفاس شرط نيست و روزه بدون آن صحيح است .\r\nمسأله 1650 - اگر زن نزديك اذان صبح از حيض يا نفاس پاك شود و براى هيچ كدام از غسل و تيمم وقت نداشته باشد يا بعد از اذان بفهمد كه پيش از اذان پاك شده چنانچه روزه‌اى را كه مىگيرد روزهء رمضان باشد صحيح است و نيز اگر روزه مستحب يا روزه‌اى باشد كه مثل روزه كفاره وقت آن معين نيست يا روزه‌اى كه غير از ماه رمضان باشد و وقت آن معين مثل روزه نذر معين ، روزه او صحيح است حاصل اينكه تمام اقسام روزه‌ها در اين صورت صحيح است .\r\nمسأله 1651 - اگر زن بعد از اذان صبح از خون حيض يا نفاس پاك شود يا در بين روز خون حيض يا نفاس ببيند اگر چه نزديك مغرب باشد روزه‌اش باطل است .\r\nمسأله 1652 - اگر زن غسل حيض يا نفاس را فراموش كند و بعد از يك روز يا چند روز يادش بيايد ، روزه‌هايى كه گرفته صحيح است .\r\nمسأله 1653 - اگر زن پيش از اذان صبح از حيض يا نفاس پاك شود و در غسل كردن كوتاهى كند و تا اذان ، غسل نكند روزه‌اش باطل است ولى چنانچه كوتاهى نكند مثلًا منتظر باشد كه حمام ، زنانه شود اگر چه سه مرتبه بخوابد و تا اذان غسل نكند روزهء او صحيح است .\r\nمسأله 1654 - اگر زنى كه در حال استحاضه است غسل‌هاى خود را به تفصيلى كه در احكام استحاضه گفته شد بجا آورد روزهء او صحيح است .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nمسأله 1655 - كسى كه مس ميت كرده يعنى جايى از بدن خود را به بدن ميت رسانده مىتواند بدون غسل مس ميت روزه بگيرد . و اگر در حال روزه هم ميت را مس نمايد روزهء او باطل نمىشود .\r\n\r\n8 - اماله كردن\r\nمسأله 1656 - اماله كردن با چيز روان اگر چه از روى ناچارى و براى معالجه باشد روزه را باطل مىكند .\r\n\r\n9 - قى كردن\r\nمسأله 1657 - هرگاه روزه‌دار عمداً قى كند اگر چه به واسطه مرض و مانند آن ناچار باشد ، روزه‌اش باطل مىشود ولى اگر سهواً و بىاختيار قى كند اشكال ندارد .\r\nمسأله 1658 - اگر در شب چيزى بخورد كه مىداند به واسطه خوردن آن در روز بىاختيار قى مىكند ، احتياط واجب آن است كه روزهء آن روز را قضا نمايد .\r\nمسأله 1659 - اگر مگس در گلوى روزه‌دار برود چنانچه ممكن باشد بايد آن را بيرون آورد و روزهء او باطل نمىشود و اگر بداند كه به واسطه بيرون آوردن مگس ، قى مىكند در صورتى كه ممكن نباشد كه آن را به طريق عادى مثل سرفه كردن و امثال آن بيرون آورد جايز نيست كه بواسطهء قى كردن آن را بيرون آورد و روزهء خود را باطل كند ولى اگر مىشود آن را به طريق عادى بيرون آورد بايد آن را بيرون آورد اگر چه موجب قى كردن و بطلان روزه شود .\r\nمسأله 1660 - اگر روزه‌دار بتواند از قى كردن خوددارى كند چنانچه براى او ضرر و مشقت نداشته باشد بايد خوددارى نمايد .\r\nمسأله 1661 - اگر سهواً چيزى را فرو برد و پيش از رسيدن به شكم يادش بيايد كه روزه است روزهء او صحيح است و بعد از پايين رفتن از گلو كه خوردن و آشاميدن صدق مىكند لازم نيست آن را به راههاى غير عادى خارج كند .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nمسأله 1662 - اگر يقين داشته باشد كه بواسطهء آروغ زدن چيزى از گلو بيرون مىآيد نبايد عمداً آروغ بزند ولى اگر يقين نداشته باشد اشكال ندارد .\r\nمسأله 1663 - اگر آروغ بزند و چيزى در گلو يا دهانش بيايد بايد آن را بيرون بريزد و اگر بىاختيار فرو رود روزه‌اش صحيح است و اگر با اختيار فرو ببرد بنابر احتياط واجب روزه‌اش باطل مىشود .\r\n\r\nاحكام چيزهايى كه روزه را باطل مىكند\r\nمسأله 1664 - اگر انسان عمداً و از روى اختيار كارى كه روزه را باطل مىكند انجام دهد روزهء او باطل مىشود و چنانچه از روى عمد نباشد اشكال ندارد ولى جنب اگر بخوابد و به تفصيلى كه در مسأله 1641 گذشت تا اذان صبح غسل نكند روزهء او باطل است .\r\nمسأله 1665 - اگر روزه‌دار سهواً يكى از كارهايى كه روزه را باطل مىكند انجام دهد و به خيال اينكه روزه‌اش باطل شده عمداً دوباره يكى از آنها را بجا آورد روزه او باطل مىشود .\r\nمسأله 1666 - اگر چيزى به زور در گلوى روزه‌دار بريزند يا سر او را به زور در آب فرو برند روزه او باطل نمىشود . ولى اگر مجبورش كنند كه روزه خود را باطل كند مثلًا به او بگويند اگر غذا نخورى ضرر مالى يا جانى به تو مىزنيم و خودش براى جلوگيرى از ضرر چيزى بخورد روزه او باطل مىشود .\r\nمسأله 1667 - روزه‌دار نبايد جايى برود كه مىداند چيزى در گلويش مىريزند يا مجبورش مىكنند كه خودش روزه خود را باطل كند و اگر برود و چيزى در گلويش بريزند يا از روى ناچارى كارى كه روزه را باطل مىكند انجام دهد روزهء او باطل مىشود بلكه اگر قصد رفتن كند اگر چه نرود روزه‌اش باطل است .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n\r\nآنچه براى روزه‌دار مكروه است\r\nمسأله 1668 - چند چيز براى روزه‌دار مكروه است و از آن جمله است : دوا ريختن به چشم و سرمه كشيدن در صورتى كه مزه يا بوى آن به حلق برسد ، انجام دادن هر كارى كه مانند خون گرفتن و حمام رفتن باعث ضعف مىشود ، انفيه كشيدن اگر نداند كه به حلق مىرسد و اگر بداند به حلق مىرسد جايز نيست ، بو كردن گياههاى معطر ، نشستن زن در آب ، استعمال شياف ، تر كردن لباسى كه در بدن است ، كشيدن دندان و هر كارى كه به واسطه آن از دهان خون بيايد ، مسواك كردن به چوبِ تر ، بىجهت آب در دهان كردن و بهتر است چيز ديگر غير از آب هم بىجهت در دهان نكند اگر چه دليل بر كراهت نداريم . و نيز مكروه است انسان بدون قصد بيرون آمدن منى زن خود را ببوسد يا كارى كند كه شهوت خود را به حركت آورد . و اگر به قصد بيرون آمدن منى باشد روزهء او باطل مىشود .\r\n\r\nجاهايى كه قضا و كفاره واجب است\r\nمسأله 1669 - اگر در روزه رمضان عمداً قى كند يا در شب جنب شود و به تفصيلى كه در مسأله 1641 گفته شد بيدار شود و دوباره بخوابد و تا اذان صبح بيدار نشود فقط بايد قضاى آن روز را بگيرد . ولى اگر كار ديگرى كه روزه را باطل مىكند عمداً انجام دهد ، در صورتى كه مىدانسته آن كار روزه را باطل مىكند قضا و كفاره بر او واجب مىشود .\r\nمسأله 1670 - اگر به واسطه ندانستن مسأله كارى انجام دهد كه روزه را باطل مىكند چنانچه مىتوانسته مسأله را ياد بگيرد بنابر احتياط كفاره بر او واجب مىشود و اگر نمىتوانسته مسأله را ياد بگيرد كفاره بر او واجب نيست ، و اگر مىتوانسته مسأله را ياد بگيرد ولى اصلًا التفات به آن مسأله پيش نيامده تا سؤال كند نيز كفاره بر او واجب نيست .\r\n\r\nكفاره روزه\r\nمسأله 1671 - كسى كه كفاره روزه رمضان بر او واجب است بايد يك بنده آزاد كند يا به دستورى كه در مسأله بعد گفته مىشود دو ماه روزه بگيرد يا شصت فقير را سير كند\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nيا به هر كدام يك مد كه تقريباً ده سير است طعام يعنى گندم يا جو و مانند اينها بدهد و چنانچه اينها برايش ممكن نباشد مىتواند هيجده روز پىدرپى روزه بگيرد يا هر چند مد كه مىتواند به فقير بدهد و بهتر است كه اگر نتواند روزه بگيرد هر چند مد كه مىتواند به فقرا طعام بدهد و اگر مىتواند روزه بگيرد روزه را مقدم بدارد و اگر نتواند روزه بگيرد و طعام بدهد بايد استغفار كند اگر چه مثلًا يك مرتبه بگويد : ( اسْتَغْفِرُ اللّهَ ) و احتياط واجب آن است كه هر وقت بتواند كفاره را بدهد .\r\nمسأله 1672 - كسى كه مىخواهد دو ماه كفاره روزه رمضان را بگيرد بايد سىويك روز آن را پىدرپى بگيرد و اگر بقيه آن پىدرپى نباشد اشكال ندارد .\r\nمسأله 1673 - كسى كه مىخواهد دو ماه كفاره روزه رمضان را بگيرد نبايد موقعى شروع كند كه در بين سىويك روز روزى باشد كه مانند عيد قربان روزهء آن حرام است .\r\nمسأله 1674 - كسى كه بايد پىدرپى روزه بگيرد اگر در بين آن بدون عذر يك روز روزه نگيرد يا وقتى شروع كند كه در بين آن به روزى برسد كه روزه آن واجب است مثلًا به روزى برسد كه نذر كرده آن روز را روزه بگيرد بايد روزه‌ها را از سر بگيرد .\r\nمسأله 1675 - اگر در بين روزهايى كه بايد پىدرپى روزه بگيرد عذرى مثل حيض يا نفاس يا سفرى كه در رفتن آن مجبور است براى او پيش آيد بعد از بر طرف شدن عذر واجب نيست روزه‌ها را از سر بگيرد بلكه بقيه را بعد از بر طرف شدن عذر بجا آورد .\r\nمسأله 1676 - اگر به چيز حرامى روزه خود را باطل كند چه آن چيز اصلًا حرام باشد مثل شراب و زنا ، يا به جهتى حرام شده باشد ، مثل خوردن غذاى حلالى كه براى انسان ضرر دارد و نزديكى كردن با عيال خود در حال حيض ، كفاره جمع بر او واجب مىشود يعنى بايد يك بنده آزاد كند و دو ماه روزه بگيرد و شصت فقير را سير كند يا به هر كدام آنها يك مد كه تقريباً ده سير است گندم يا جو يا نان و مانند اينها بدهد و چنانچه هر سه برايش ممكن نباشد هر كدام كه ممكن است بايد انجام دهد .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nمسأله 1677 - اگر روزه‌دار دروغى را به خدا و پيغمبر صلى الله عليه و آله و سلم نسبت دهد ، اگر چه روزه خود را به چيز حرام باطل كرده ، ولى كفاره جمع كه در مسأله پيش گفته شد بر او واجب نمىشود و بلكه اصلًا كفاره بر او واجب نيست و فقط قضاى آن را بايد بجا آورد .\r\nمسأله 1678 - اگر روزه‌دار در يك روز ماه رمضان چند مرتبه جماع كند ، بنابر احتياط براى هر دفعه يك كفاره بر او واجب است ، ولى اگر جماع او حرام باشد ، براى هر دفعه يك كفاره جمع بنابر احتياط بر او واجب مىشود .\r\nمسأله 1679 - اگر روزه‌دار در يك روز ماه رمضان چند مرتبه غير جماع كار ديگرى كه روزه را باطل مىكند انجام دهد ، براى همه آنها يك كفاره كفايت مىكند .\r\nمسأله 1680 - اگر روزه‌دار غير از جماع كار ديگرى كه روزه را باطل مىكند انجام دهد و بعد با حلال خود جماع نمايد يك كفاره كافى است ولى بنابر احتياط مستحب بهتر است براى هر يك ، يك كفاره بدهد .\r\nمسأله 1681 - اگر روزه‌دار غير از جماع كار ديگرى كه حلال است و روزه را باطل مىكند انجام دهد مثلًا آب بياشامد و بعد كار ديگرى كه حرام است و روزه را باطل مىكند انجام دهد مثلًا غذاى حرامى بخورد ، يك كفاره كافى است .\r\nمسأله 1682 - اگر روزه‌دار آروغ بزند و چيزى در دهانش بيايد چنانچه عمداً آن را فرو برد روزه‌اش باطل است و بايد قضاى آن را بگيرد و كفاره هم بر او واجب مىشود . و اگر خوردن آن چيز حرام باشد مثلًا موقع آروغ زدن خون يا غذايى كه از صورت غذا بودن خارج شده به دهان او بيايد و عمداً آن را فرو برد بايد قضاى آن روزه را بگيرد و بنابر احتياط كفاره جمع هم بر او واجب مىشود .\r\nمسأله 1683 - اگر نذر كند كه روز معينى را روزه بگيرد ، چنانچه در آن روز عمداً روزه خود را باطل كند ، بايد يك بنده آزاد نمايد يا دو ماه پىدرپى روزه بگيرد يا به شصت فقير طعام بدهد .\r\nمسأله 1684 - كسى كه مىتواند وقت را تشخيص دهد ، اگر به گفته كسى كه مىگويد مغرب شده افطار نمايد و بعد بفهمد مغرب نبوده اگر خبر دهنده كسى باشد كه\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nنبايد به قول او اعتماد كرد قضا و كفاره بر او واجب مىشود و اگر خبر دهنده كسى است كه مىشود به قول او اعتماد كرد مثل عادل يا شخص مورد وثوق فقط قضا كافى است .\r\nمسأله 1685 - كسى كه عمداً روزه خود را باطل كرده ، اگر بعد از ظهر مسافرت كند ، يا پيش از ظهر براى فرار از كفاره سفر نمايد كفاره از او ساقط نمىشود بلكه اگر قبل از ظهر مسافرتى براى او پيشامد كند ، بنابر احتياط كفاره بر او واجب است .\r\nمسأله 1686 - اگر عمداً روزه خود را باطل كند ، و بعداً عذرى مانند حيض يا نفاس يا مرض براى او پيدا شود ، كفاره بر او واجب نيست .\r\nمسأله 1687 - اگر يقين كند كه روز اول ماه رمضان است و عمداً روزه خود را باطل كند ، بعد معلوم شود كه آخر شعبان بوده كفاره بر او واجب نيست .\r\nمسأله 1688 - اگر انسان شك كند كه آخر رمضان است يا اول شوال و عمداً روزه خود را باطل كند ، بعد معلوم شود اول شوال بوده كفاره بر او واجب نيست .\r\nمسأله 1689 - اگر روزه‌دار در ماه رمضان با زن خود كه روزه‌دار است جماع كند ، چنانچه زن را مجبور كرده باشد كفاره روزه خودش و روزه زن را بايد بدهد ، و اگر زن به جماع راضى بوده ، بر هر كدام يك كفاره واجب مىشود .\r\nمسأله 1690 - اگر زنى شوهر روزه‌دار خود را مجبور كند كه جماع نمايد يا كار ديگرى كه روزه را باطل مىكند انجام دهد ، واجب نيست كفاره روزه شوهر را بدهد .\r\nمسأله 1691 - اگر روزه‌دار در ماه رمضان زن خود را مجبور به جماع كند و در بين جماع ، زن راضى شود ، بنابر احتياط واجب بايد مرد دو كفاره و زن يك كفاره بدهد .\r\nمسأله 1692 - اگر روزه‌دار در ماه رمضان با زن روزه‌دار خود كه خواب است جماع نمايد ، يك كفاره بر او واجب مىشود و روزه زن صحيح است و كفاره هم بر او واجب نيست .\r\nمسأله 1693 - اگر مرد زن خود را مجبور كند كه غير جماع كار ديگرى كه روزه را باطل مىكند بجا آورد ، كفاره زن را نبايد بدهد و بر خود زن هم كفاره واجب نيست .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nمسأله 1694 - كسى كه به واسطه مسافرت يا مرض روزه نمىگيرد ، نمىتواند زن روزه‌دار خود را مجبور به جماع كند . ولى اگر مجبور نمايد ، كفاره بر مرد واجب نيست .\r\nمسأله 1695 - انسان نبايد در بجا آوردن كفاره كوتاهى كند ، ولى لازم نيست فوراً آن را انجام دهد .\r\nمسأله 1696 - اگر كفاره بر انسان واجب شود و چند سال آن را بجا نياورد چيزى بر آن اضافه نمىشود .\r\nمسأله 1697 - كسى كه بايد براى كفاره يك روز شصت فقير را طعام بدهد اگر به شصت فقير دسترسى دارد ، نبايد به هر كدام از آنها بيشتر از يك مد كه تقريباً ده سير است طعام بدهد ، يا يك فقير را بيشتر از يك مرتبه سير نمايد ، ولى مىتواند براى هر يك از عيالات فقير اگرچه صغير باشند يك مد به آن فقير بدهد .\r\nمسأله 1698 - كسى كه قضاى روزه رمضان را گرفته اگر بعد از ظهر عمداً كارى كه روزه را باطل مىكند انجام دهد ، بايد به ده فقير هر كدام يك مد كه تقريباً ده سير است طعام بدهد و اگر نمىتواند سه روز روزه بگيرد .\r\n\r\nجاهايى كه فقط قضاى روزه واجب است\r\nمسأله 1699 - در چند صورت فقط قضاى روزه بر انسان واجب است و كفاره واجب نيست :\r\nاول - آنكه روزه‌دار در روز ماه رمضان عمداً قى كند .\r\nدوم - آنكه در شب ماه رمضان جنب باشد و به تفصيلى كه در مسأله 1641 گفته شد تا اذان صبح از خواب دوم بيدار نشود و همچنين است اگر از خواب سوم بيدار نشود قضاى تنها كافى است اگر چه دادن كفاره در اين صورت بنابر احتياط مستحب است .\r\nسوم - عملى كه روزه را باطل مىكند بجا نياورد ولى نيت روزه نكند ، يا ريا كند ، يا قصد كند كه روزه نباشد يا قصد كند كارى كه روزه را باطل مىكند انجام دهد با اينكه\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nملتفت باشد كه لازمه قصد كارى كه روزه را باطل مىكند نبودن قصد روزه است همين طور كه غالباً التفات هست .\r\nچهارم - آنكه در ماه رمضان غسل جنابت را فراموش كند و با حال جنابت يك روز يا چند روز روزه بگيرد .\r\nپنجم - آنكه در ماه رمضان بدون اينكه تحقيق كند صبح شده يا نه ، كارى كه روزه را باطل مىكند انجام دهد بعد معلوم شود صبح بوده و نيز اگر بعد از تحقيق با اينكه گمان دارد صبح شده كارى كه روزه را باطل مىكند انجام دهد ، بعد معلوم شود صبح بوده ، قضاى آن روزه بر او واجب است . بلكه اگر بعد از تحقيق شك كند كه صبح شده يا نه و كارى كه روزه را باطل مىكند انجام دهد ، بعد معلوم شود صبح بوده ، احتياط واجب آن است كه قضاى روزه آن را بجا آورد .\r\nششم - آنكه كسى بگويد صبح نشده و انسان به گفتهء او كارى كه روزه را باطل مىكند انجام دهد ، بعد معلوم شود صبح بوده است .\r\nهفتم - آنكه كسى بگويد صبح شده و انسان به گفته او يقين نكند و يا خيال كند شوخى مىكند و كارى كه روزه را باطل مىكند انجام دهد ، بعد معلوم شود صبح بوده است .\r\nهشتم - آنكه كور و مانند آن به گفته كس ديگرى افطار كند بعد معلوم شود مغرب نبوده است .\r\nنهم - آنكه در هواى صاف به واسطه تاريكى يقين كند كه مغرب شده و افطاركند ، بعد معلوم شود مغرب نبوده است ، ولى اگر در هواى ابر به گمان اينكه مغرب شده افطار كند بعد معلوم شود مغرب نبوده ، قضا لازم نيست .\r\nدهم - آنكه براى خنك شدن ، يا بىجهت مضمضه كند يعنى آب در دهان بگرداند و بىاختيار فرو رود . ولى اگر فراموش كند كه روزه است و آب را فرو دهد ، يا براى وضو مضمضه كند و بىاختيار فرو رود ، قضا بر او واجب نيست .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nمسأله 1700 - اگر غير آب چيز ديگرى در دهان ببرد و بىاختيار فرو رود يا آب داخل بينى كند و بىاختيار فرو رود قضا بر او واجب نيست .\r\nمسأله 1701 - مضمضه زياد ، براى روزه‌دار مكروه است . و اگر بعد از مضمضه بخواهد آب دهان را فرو برد بهتر است سه مرتبه آب دهان را بيرون بريزد .\r\nمسأله 1702 - اگر انسان بداند كه به واسطه مضمضه بىاختيار يا از روى فراموشى آب وارد گلويش مىشود نبايد مضمضه كند .\r\nمسأله 1703 - اگر در ماه رمضان بعد از تحقيق يقين كند كه صبح نشده و كارى كه روزه را باطل مىكند انجام دهد ، بعد معلوم شود كه صبح بوده قضا لازم نيست .\r\nمسأله 1704 - اگر انسان شك كند كه مغرب شده يا نه نمىتواند افطار كند ولى اگر شك كند كه صبح شده يا نه پيش از تحقيق هم مىتواند كارى كه روزه را باطل مىكند انجام دهد مثلًا مشغول سحرى خوردن باشد .\r\n\r\nاحكام روزه قضا\r\nمسأله 1705 - اگر ديوانه عاقل شود ، واجب نيست روزه‌هاى وقتى را كه ديوانه بوده قضا نمايد .\r\nمسأله 1706 - اگر كافر مسلمان شود ، واجب نيست روزه‌هاى وقتى كه كافر بوده قضا نمايد . ولى اگر مسلمان كافر شود و دوباره مسلمان گردد روزه‌هاى وقتى را كه كافر بوده بايد قضا نمايد .\r\nمسأله 1707 - روزه‌اى كه از انسان به واسطه مستى فوت شده بايد قضا نمايد اگر چه چيزى را كه بواسطهء آن مست شده براى معالجه خورده باشد .\r\nمسأله 1708 - اگر براى عذرى چند روز روزه نگيرد و بعد شك كند كه چه وقت عذر او بر طرف شده ، واجب است مقدارى را كه بيشتر احتمال مىدهد روزه نگرفته قضا نمايد مثلًا كسى كه پيش از ماه رمضان مسافرت كرده و نمىداند پنجم رمضان برگشته يا ششم بايد شش روز روزه بگيرد . ولى كسى كه نمىداند چه وقت عذر برايش پيدا شده ، مىتواند\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nمقدار كمتر را قضا بگيرد مثلًا اگر در آخرهاى ماه رمضان مسافرت كند و بعد از رمضان برگردد و نداند كه بيست‌وپنجم مسافرت كرده ، يا بيست‌وششم ، مىتواند مقدار كمتر يعنى پنج روز را قضا نمايد ( بر فرضى كه ماه سى روز بوده باشد ) اگر چه احتياط مستحب آن است كه مقدار بيشتر يعنى شش روز را قضا نمايد ( بر فرض سابق ) .\r\nمسأله 1709 - اگر از چند ماه رمضان روزه قضا داشته قضاى هر كدام را اول بگيرد مانعى ندارد . ولى اگر وقت قضاى رمضان آخر تنگ باشد ، مثلًا پنج روز از رمضان آخر قضا داشته باشد و پنج روز هم به رمضان مانده باشد احتياط آن است كه اول قضاى رمضان آخر را بگيرد .\r\nمسأله 1710 - اگر قضاى روزه چند رمضان بر او واجب باشد و در نيت معين نكند روزه‌اى را كه مىگيرد قضاى كدام رمضان است فقط به اندازه روزه‌اى كه گرفته قضا از گردنش ساقط مىشود و قضاى سال اول حساب نمىشود و همچنين قضاى سال آخر هم حساب نمىشود و آثار هيچ كدام را ندارد مثلًا كفاره تأخير از سال اول كه يك مد طعام است از گردنش ساقط نمىشود .\r\nمسأله 1711 - كسى كه قضاى روزه رمضان را گرفته ، اگر وقت قضاى روزه او تنگ نباشد مىتواند پيش از ظهر روزه خود را باطل كند .\r\nمسأله 1712 - اگر قضاى روزه ميتى را گرفته باشد واجب است كه بعد از ظهر روزه را باطل نكند .\r\nمسأله 1713 - اگر به واسطه مرض يا حيض يا نفاس روزه رمضان را نگيرد و پيش از تمام شدن رمضان بميرد ، لازم نيست روزه‌هايى را كه نگرفته براى او قضا كنند .\r\nمسأله 1714 - اگر به واسطه مرضى روزه رمضان را نگيرد و مرض او تا رمضان ديگر طول بكشد قضاى روزه‌هايى را كه نگرفته بر او واجب نيست و بايد براى هر روز يك مد كه تقريباً ده سير است طعام يعنى گندم يا جو و مانند اينها به فقير بدهد . ولى اگر به واسطه عذر ديگرى مثلًا براى مسافرت روزه نگرفته باشد و عذر او تا رمضان بعد باقى بماند روزه‌هايى را كه نگرفته بايد قضا كند و احتياط مستحب آن است كه براى هر روز يك مد طعام هم به فقير بدهد .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nمسأله 1715 - اگر به واسطه مرضى روزه ماه رمضان را نگيرد و بعد از رمضان مرض او بر طرف شود ولى عذر ديگرى پيدا كند كه نتواند تا رمضان بعد قضاى روزه را بگيرد ، بايد روزه‌هايى را كه نگرفته قضا نمايد و نيز اگر در ماه رمضان ، غير مرض عذر ديگرى داشته باشد و بعد از رمضان آن عذر بر طرف شود و تا رمضان سال بعد به واسطه مرض نتواند روزه بگيرد ، روزهايى را كه نگرفته بايد قضا كند .\r\nمسأله 1716 - اگر در ماه رمضان به واسطه عذرى روزه نگيرد و بعد از رمضان عذر او بر طرف شود و تا رمضان آينده عمداً قضاى روزه را نگيرد ، بايد روزه را قضا كند و براى هر روز يك مد گندم يا جو و مانند اينها هم به فقير بدهد .\r\nمسأله 1717 - اگر در قضاى رمضان كوتاهى كند تا وقت تنگ شود و در تنگى وقت عذرى پيدا كند بايد قضا را بگيرد و براى هر روز يك مد گندم يا جو و مانند اينها به فقير بدهد و نيز اگر موقعى كه عذر دارد ، تصميم داشته باشد كه بعد از بر طرف شدن عذر روزه‌هاى خود را قضا كند و پيش از آنكه قضا نمايد در تنگى وقت عذر پيدا كند ، بنابر احتياط واجب بايد يك مد طعام را براى هر روز بدهد و اين كفاره از او ساقط نمىشود .\r\nمسأله 1718 - اگر مرض انسان چند سال طول بكشد بعد از آنكه خوب شد ، بايد قضاى رمضان آخر را بگيرد و براى هر روز از سال‌هاى پيش يك مد كه تقريباً ده سير است طعام يعنى گندم يا جو و مانند اينها به فقير بدهد .\r\nمسأله 1719 - كسى كه بايد براى هر روز يك مد طعام به فقير بدهد ، مىتواند كفاره چند روز را به يك فقير بدهد .\r\nمسأله 1720 - اگر قضاى روزه رمضان را چند سال تأخير بيندازد بايد قضا را بگيرد و براى هر روز فقط يك مد طعام به فقير بدهد و طول كشيدن چند سال در تأخير سبب اضافه كفاره نمىشود .\r\nمسأله 1721 - اگر روزه رمضان را عمداً نگيرد بايد قضاى آن را بجا آورد و براى هر روز دو ماه پىدرپى روزه بگيرد ، يا به شصت فقير طعام بدهد ، يا يك بنده آزاد كند و\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nچنانچه تا رمضان آينده قضاى آن را بجا نياورد و عذرى نداشت بايد براى هر روز يك مد طعام هم به فقير بدهد و اين كفاره هم از او ساقط نيست .\r\nمسأله 1722 - اگر روزه رمضان را عمداً نگيرد و در روز مكرر جماع كند ، بنابر احتياط واجب كفاره هم مكرر مىشود . ولى اگر چند مرتبه كار ديگرى كه روزه را باطل مىكند انجام دهد مثلًا چند مرتبه غذا بخورد يك كفاره كافى است .\r\nمسأله 1723 - بعد از مرگ پدر و مادر پسر بزرگتر بايد قضاى نماز و روزه آنان را به تفصيلى كه در باب خود گذشت بجا آورد .\r\nمسأله 1724 - اگر پدر و مادر غير از روزه ماه رمضان روزه ديگرى را مانند روزه نذر نگرفته باشند ، احتياط واجب آن است كه پسر بزرگتر قضا نمايد .\r\n\r\nاحكام روزه مسافر\r\nمسأله 1725 - مسافرى كه بايد نمازهاى چهار ركعتى را در سفر دو ركعت بخواند ، نبايد روزه بگيرد و مسافرى كه بايد نمازش را تمام بخواند مثل كسى كه شغلش مسافرت يا سفر او سفر معصيت است بايد در سفر روزه بگيرد .\r\nمسأله 1726 - مسافرت در ماه رمضان اشكال ندارد . ولى اگر براى فرار از روزه باشد مكروه است و اگر بعد از گذشتن بيست‌وسوم آن باشد مكروه هم نيست .\r\nمسأله 1727 - اگر غير روزه رمضان روزه معين ديگرى بر انسان واجب باشد مثلًا نذر كرده باشد روز معينى را روزه بگيرد تا ناچار نشود نمىتواند در آن روز مسافرت كند و اگر در سفر باشد چنانچه ممكن است بايد قصد كند كه ده روز در جايى بماند و آن روز را روزه بگيرد .\r\nمسأله 1728 - اگر نذركند روزه بگيرد و روز آن را معين نكند نمىتواند آن را در سفر بجا آورد . ولى چنانچه نذر كند كه روز معينى را در سفر روزه بگيرد بايد آن را در سفر بجا آورد و نيز اگر نذر كند روز معينى را چه مسافر باشد يا نباشد روزه بگيرد بايد آن روز را اگر چه مسافر باشد روزه بگيرد .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nمسأله 1729 - مسافر مىتواند براى خواستن حاجت سه روز در مدينه طيبه روزه مستحبى بگيرد .\r\nمسأله 1730 - كسى كه نمىداند روزه مسافر باطل است اگر در سفر روزه بگيرد و در بين روز مسأله را بفهمد روزه‌اش باطل مىشود و اگر تا مغرب نفهمد روزه‌اش صحيح است .\r\nمسأله 1731 - اگر فراموش كند كه مسافر است يا فراموش كند كه روزه مسافر باطل مىباشد و در سفر روزه بگيرد روزهء او باطل است .\r\nمسأله 1732 - اگر روزه‌دار بعد از ظهر مسافرت نمايد بايد روزه خود را تمام كند و اگر پيش از ظهر مسافرت كند وقتى به حد ترخص برسد يعنى به جايى برسد كه ديوار شهر را نبيند بايد روزه خود را باطل كند يعنى نبايد نيت روزه داشته باشد و لازم نيست كه مفطرات ديگر مثل خوردن و يا آشاميدن و يا غير آنها را بجا آورد بلكه اگر نيت نكند و ساير مفطرات را بجا نياورد و پيش از ظهر به وطن خود برسد يا به حد ترخص از وطن خود برسد بايد نيت روزه كند اگر ماه رمضان است و يا روزه واجب معين ديگر ، و روزه او صحيح است و اگر غير آنها باشد مىتواند نيت روزه نمايد .\r\nمسأله 1733 - اگر مسافر پيش از ظهر به وطنش برسد يا به جايى كه مىخواهد ده روز در آنجا بماند چنانچه كارى كه روزه را باطل مىكند انجام نداده بايد آن روز را روزه بگيرد و اگر انجام داده روزه آن روز بر او واجب نيست .\r\nمسأله 1734 - اگر مسافر بعد از ظهر به وطنش برسد يا به جايى برسد كه مىخواهد ده روز در آنجا بماند نبايد آن روز را روزه بگيرد .\r\nمسأله 1735 - مسافر و كسى كه از روزه گرفتن عذر دارد مكروه است در روز ماه رمضان جماع نمايد و در خوردن و آشاميدن كاملًا خود را سير كند .\r\n\r\n","description":"","footnote":"","page_name":" 307 ","page_number":307},
  {"content":"\r\n\r\n\r\nكسانى كه روزه بر آنها واجب نيست\r\nمسأله 1736 - كسى كه به واسطه پيرى نمىتواند روزه بگيرد يا براى او مشقت دارد روزه بر او واجب نيست ولى بنابر احتياط واجب بايد براى هر روز يك مد طعام كه تقريباً ده سير است گندم يا جو و مانند اينها به فقير بدهد .\r\nمسأله 1737 - كسى كه به واسطه پيرى روزه نگرفته اگر بعد از ماه رمضان بتواند روزه بگيرد بايد قضاى روزه‌هايى را كه نگرفته بجا آورد .\r\nمسأله 1738 - اگر انسان مرضى دارد كه زياد تشنه مىشود و نمىتواند تشنگى را تحمل كند يا براى او مشقت دارد روزه بر او واجب نيست ولى در هر صورت بايد براى هر روز يك مد گندم يا جو و مانند اينها به فقير بدهد و احتياط مستحب آن است كه بيشتر از مقدارى كه ناچار است آب نياشامد و چنانچه بعد بتواند روزه بگيرد بايد روزه‌هايى را كه نگرفته قضا نمايد .\r\nمسأله 1739 - زنى كه زاييدن او نزديك است و روزه براى حملش ضرر دارد روزه بر او واجب نيست و بايد براى هر روز يك مد طعام يعنى گندم يا جو و مانند اينها به فقير بدهد و نيز اگر روزه براى خودش ضرر دارد روزه بر او واجب نيست و واجب است براى هر روز يك مد طعام به فقير بدهد و در هر دو صورت روزه‌هايى را كه نگرفته بايد قضا نمايد .\r\nمسأله 1740 - زنى كه بچه شير مىدهد و شير او كم است چه مادر بچه يا دايه او باشد يا بىاجرت شير دهد اگر روزه براى بچه كه شير مىدهد ضرر دارد روزه بر او واجب نيست و بايد براى هر روز يك مد طعام يعنى گندم يا جو و مانند اينها به فقير بدهد و نيز اگر براى خودش ضرر دارد روزه بر او واجب نيست و واجب است براى هر روز ، يك مد طعام به فقير بدهد . و در هر دو صورت روزه‌هايى را كه نگرفته بايد قضا كند ولى اگر كسى پيدا شود كه بىاجرت بچه را شير بدهد يا براى شير دادن بچه از پدر يا مادر بچه يا از كس ديگرى كه اجرت او را بدهد اجرت بگيرد واجب است بچه را به او بدهد و روزه بگيرد .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n\r\nراه ثابت شدن اول ماه\r\nمسأله 1741 - اول ماه به پنج چيز ثابت مىشود :\r\nاول - آنكه خود انسان ماه را ببيند .\r\nدوم - عده‌اى كه از گفته آنان يقين پيدا مىشود ، بگويند ماه را ديده‌ايم و همچنين است هر چيزى كه بواسطهء آن يقين پيدا شود .\r\nسوم - دو مرد عادل بگويند كه در شب ماه را ديده‌ايم ولى اگر صفت ماه را بر خلاف يكديگر بگويند اول ماه ثابت نمىشود .\r\nچهارم - سى روز از اول ماه شعبان بگذرد كه به واسطه آن اول ماه رمضان ثابت مىشود ، و سىروز از اول ماه رمضان بگذرد كه بواسطهء آن اول ماه شوال ثابت مىشود .\r\nپنجم - حاكم شرع حكم كند كه اول ماه است .\r\nمسأله 1742 - اگر حاكم شرع حكم كند كه اول ماه است كسى كه تقليد او را هم نمىكند بايد به حكم او عمل نمايد ولى كسى كه مىداند حاكم شرع اشتباه كرده نمىتواند به حكم او عمل نمايد .\r\nمسأله 1743 - اول ماه با پيشگويى منجمان ثابت نمىشود ولى اگر انسان از گفته آنان يقين پيدا كند بايد به آن عمل نمايد .\r\nمسأله 1744 - بلند بودن ماه يا دير غروب كردن آن ، دليل نمىشود كه شب پيش شب اول ماه بوده است .\r\nمسأله 1745 - اگر اول ماه رمضان براى كسى ثابت نشود و روزه نگيرد ، چنانچه دو مرد عادل بگويند كه شب پيش ماه را ديده‌اند بايد روزه آن را قضا نمايد .\r\nمسأله 1746 - اگر در شهرى اول ماه ثابت شود براى مردم شهر ديگر فايده ندارد ، مگر آن دو شهر با هم نزديك باشند يا انسان بداند كه افق آنها يكى است .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nمسأله 1747 - اول ماه به تلگراف ثابت نمىشود مگر دو شهرى كه از يكى به ديگرى تلگراف كرده‌اند نزديك به هم يا هم‌افق باشند و انسان بداند كه تلگراف از روى حكم حاكم شرع يا شهادت دو مرد عادل بوده است .\r\nمسأله 1748 - روزى را كه انسان نمىداند آخر رمضان است يا اول شوال بايد روزه بگيرد . ولى اگر پيش از مغرب بفهمد كه اول شوال است بايد افطار كند .\r\nمسأله 1749 - اگر زندانى نتواند به ماه رمضان يقين كند بايد به گمان عمل نمايد و اگر آن هم ممكن نباشد هر ماهى را كه روزه بگيرد صحيح است ، ولى بايد بعد از گذشتن يازده ماه از ماهى كه روزه گرفته ، دوباره يك ماه روزه بگيرد .\r\n\r\nروزه‌هاى حرام و مكروه\r\nمسأله 1750 - روزه عيد فطر و قربان حرام است و نيز روزى را كه انسان نمىداند آخر شعبان است ، يا اول رمضان ، اگر به نيت اول رمضان روزه بگيرد حرام مىباشد .\r\nمسأله 1751 - اگر زن به واسطه گرفتن روزه مستحبى حق شوهرش از بين برود ، روزه او حرام است . و احتياط واجب آن است كه اگر حق شوهر هم از بين نرود بدون اجازه او روزه مستحبى نگيرد .\r\nمسأله 1752 - روزه مستحبى اولاد اگر اسباب اذيت پدر و مادر ، يا جد شود حرام است .\r\nمسأله 1753 - اگر پسر بدون اجازه پدر روزه مستحبى بگيرد و در بين روز پدر او را نهى كند ، بايد افطار نمايد .\r\nمسأله 1754 - كسى كه مىداند روزه براى او ضرر ندارد اگر چه دكتر بگويد ضرر دارد بايد روزه بگيرد ، و كسى كه يقين يا گمان دارد كه روزه برايش ضرر دارد اگر چه دكتر بگويد ضرر ندارد بايد روزه نگيرد و اگر روزه بگيرد صحيح نيست .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nمسأله 1755 - اگر انسان احتمال بدهد كه روزه برايش ضرر دارد و از آن احتمال ، ترس براى او پيدا شود چنانچه احتمال او در نظر مردم بجا باشد ، نبايد روزه بگيرد و اگر روزه بگيرد صحيح نيست .\r\nمسأله 1756 - كسى كه عقيده‌اش اين است كه روزه براى او ضرر ندارد اگر روزه بگيرد و بعد از مغرب بفهمد روزه براى او ضرر داشته بنابر احتياط واجب بايد قضاى آن را بجا آورد .\r\nمسأله 1757 - غير از روزه‌هايى كه گفته شد ، روزه‌هاى حرام ديگرى هم هست كه در كتاب‌هاى مفصل گفته شده است .\r\nمسأله 1758 - روزه روز عاشورا و روزى كه انسان شك دارد روز عرفه است يا عيد قربان مكروه است .\r\n\r\nروزه‌هاى مستحب\r\nمسأله 1759 - روزهء تمام روزهاى سال ، غير از روزه‌هاى حرام و مكروه كه گفته شد ، مستحب است و براى بعضى از روزها بيشتر سفارش شده است كه از آن جمله است :\r\n1 . پنجشنبه اول و پنجشنبه آخر هر ماه و چهارشنبه اولى كه بعد از روز دهم ماه است . و اگر كسى اينها را بجا نياورد ، مستحب است قضا نمايد و چنانچه اصلًا نتواند روزه بگيرد ، مستحب است براى هر روز يك مد طعام يا دوازده و شش دهم ( 6 / 12 ) نخود نقره به فقير بدهد .\r\n2 . سيزدهم و چهاردهم و پانزدهم هر ماه .\r\n3 . تمام ماه رجب و شعبان و بعضى از اين دو ماه اگر چه يك روز باشد .\r\n4 . روز عيد نوروز .\r\n5 . روز چهارم تا نهم شوال .\r\n6 . روز بيست‌وپنجم و بيست‌ونهم ذيقعده .\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n7 . روز اول تا روز نهم ذيحجه ( روز عرفه ) ولى اگر به واسطه ضعف روزه ، نتواند دعاهاى روز عرفه را بخواند روزهء آن روز مكروه است .\r\n8 . عيد سعيد غدير ( 18 ذيحجه ) .\r\n9 . روز مباهله ( 24 ذيحجه ) .\r\n10 . روز اول و سوم و هفتم محرم .\r\n11 . ميلاد مسعود پيغمبر اكرم صلى الله عليه و آله و سلم ( 17 ربيع الاول ) .\r\n12 . پانزدهم جمادى الاولى .\r\n13 . روز مبعث حضرت رسول اكرم صلى الله عليه و آله و سلم ( 27 رجب ) .\r\nو اگر كسى روزه مستحبى بگيرد واجب نيست آن را به آخر رساند ، بلكه اگر برادر مؤمنش او را به غذا دعوت كند مستحب است دعوت او را قبول كند ، و در بين روز افطار نمايد .\r\n\r\nمواردى كه مستحب است انسان از كارهايى كه روزه را باطل مىكند خوددارى نمايد\r\nمسأله 1760 - براى شش نفر مستحب است در ماه رمضان اگر چه روزه نيستند از كارهايى كه روزه را باطل مىكند خوددارى نمايند :\r\nاول - مسافرى كه در سفر كارى كه روزه را باطل مىكند انجام داده باشد و پيش از ظهر به وطنش يا به جايى كه مىخواهد ده روز بماند برسد .\r\nدوم - مسافرى كه بعد از ظهر به وطنش يا به جايى كه مىخواهد ده روز در آنجا بماند برسد .\r\nسوم - مريضى كه پيش از ظهر خوب شود و كارى كه روزه را باطل مىكند انجام داده باشد .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nچهارم - مريضى كه بعد از ظهر خوب شود .\r\nپنجم - زنى كه در بين روز از خون حيض يا نفاس پاك شود .\r\nششم - كافرى كه بعد از ظهر مسلمان شود .\r\nمسأله 1761 - مستحب است روزه‌دار نماز مغرب و عشا را پيش از افطار كردن بخواند ولى اگر كسى منتظر اوست يا ميل زيادى به غذا دارد كه نمىتواند با حضور قلب نماز بخواند ، بهتر است اول افطار كند ولى به قدرى كه ممكن است نماز را در وقت فضيلت آن بجا آورد .\r\n\r\nاحكام خمس\r\nمسأله 1762 - در هفت چيز خمس واجب مىشود : اول - منفعت كسب . دوم - معدن . سوم - گنج . چهارم - مال حلال مخلوط به حرام . پنجم - جواهرى كه بواسطهء غواصى يعنى فرو رفتن در دريا بدست مىآيد . ششم - غنيمت جنگ . هفتم - زمينى كه كافر ذمى از مسلمان بخرد . و احكام اينها مفصلًا گفته خواهد شد .\r\n\r\n1 - منفعت كسب\r\nمسأله 1763 - هرگاه انسان از تجارت يا صنعت يا كسب‌هاى ديگر مالى بدست آورد ، اگر چه مثلًا نماز و روزه ميتى را بجا آورد و از اجرت آن ، مالى تهيه كند چنانچه از مخارج سال خود او و عيالاتش زياد بيايد بايد خمس يعنى پنج يك آن را به دستورى كه بعداً گفته مىشود بدهد .\r\nمسأله 1764 - اگر از غير كسب مالى بدست آورد مثلًا چيزى به او ببخشند واجب است خمس آن را بدهد در صورتى كه از مخارج سالش زياد بيايد .\r\nمسأله 1765 - مهرى را كه زن مىگيرد خمس ندارد و همچنين ارثى كه به انسان مىرسد ولى اگر مثلًا با كسى خويشاوندى دورى داشته باشد و نداند چنين خويشى دارد ،\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nاحتياط مستحب آن است كه خمس ارثى را كه از او مىبرد ، اگر از مخارج سالش زياد بيايد بدهد .\r\nمسأله 1766 - اگر مالى به ارث به او برسد و بداند كسى كه اين مال از او به ارث رسيده خمس آن را نداده ، بايد خمس آن را بدهد . و نيز اگر در خود آن مال خمس نباشد ولى انسان بداند كسى كه آن مال از او به ارث رسيده خمس بدهكار است بايد خمس را از مال او بدهد .\r\nمسأله 1767 - اگر به واسطه قناعت كردن چيزى از مخارج سال انسان زياد بيايد ، بايد خمس آن را بدهد .\r\nمسأله 1768 - كسى كه ديگرى مخارج او را مىدهد ، بايد خمس تمام مالى را كه بدست مىآورد بدهد .\r\nمسأله 1769 - اگر ملكى را بر افراد معينى مثلًا بر اولاد خود وقف نمايد ، چنانچه در آن ملك زراعت و درختكارى كنند و از آن چيزى بدست آورند و از مخارج سال آنان زياد بيايد ، بايد خمس آن را بدهند . بلكه اگر طور ديگرى هم از ملك نفع ببرند مثلًا اجاره آن را بگيرند ، واجب است خمس مقدارى را كه از مخارج سالشان زياد مىآيد بدهند .\r\nمسأله 1770 - اگر مالى را كه فقير بابت خمس و زكات و صدقه مستحبى گرفته از مخارج سالش زياد بيايد ، واجب است خمس آن را بدهد . و نيز اگر از مالى كه به او داده‌اند منفعتى ببرد مثلًا از درختى كه بابت خمس به او داده‌اند ميوه‌اى بدست آورد و از مخارج سالش زياد بيايد ، بايد خمس آن را بدهد .\r\nمسأله 1771 - اگر با عين پول خمس نداده جنسى را بخرد يعنى به فروشنده بگويد اين جنس را به اين پول مىخرم ، چنانچه حاكم شرع معامله پنج يك آن را اجازه بدهد ، معامله آن مقدار صحيح است . و انسان بايد پنج يك جنسى را كه خريده به حاكم شرع بدهد و اگر اجازه ندهد معامله آن مقدار باطل است پس اگر پولى را كه فروشنده گرفته از بين نرفته حاكم شرع خمس همان پول را مىگيرد و اگر از بين رفته عوض خمس را از فروشنده يا خريدار مطالبه مىكند .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nمسأله 1772 - اگر جنسى را بخرد و بعد از معامله قيمت آن را از پول خمس نداده بدهد معامله‌اى كه كرده صحيح است . ولى چون از پولى كه خمس در آن است به فروشنده داده ، به مقدار پنج يك آن پول به او مديون مىباشد و پولى را كه به فروشنده داده اگر از بين نرفته حاكم شرع پنج يك همان را مىگيرد و اگر از بين رفته عوض آن را از خريدار يا فروشنده مطالبه مىكند .\r\nمسأله 1773 - اگر مالى را كه خمس آن داده نشده بخرد ، چنانچه حاكم شرع معامله پنج يك آن را اجازه ندهد معامله آن مقدار باطل است و حاكم شرع مىتواند پنج يك آن مال را بگيرد و اگر اجازه بدهد معامله صحيح است و خريدار بايد مقدار پنج يك پول آن را به حاكم شرع بدهد و اگر به فروشنده داده مىتواند از او پس بگيرد .\r\nمسأله 1774 - اگر چيزى را كه خمس آن داده نشده به كسى ببخشد ، پنج يك آن چيز مال او نمىشود .\r\nمسأله 1775 - اگر از كافر يا كسى كه به دادن خمس عقيده ندارد مالى به دست انسان آيد ، واجب نيست خمس آن را بدهد .\r\nمسأله 1776 - تاجر و كاسب و صنعت‌گر و مانند اينها از وقتى كه شروع به كاسبى مىكند يك سال كه بگذرد ، بايد خمس آنچه را كه از خرج سال ايشان زياد مىآيد بدهند و كسى كه شغلش كاسبى نيست ، اگر اتفاقاً منفعتى ببرد ، بعد از آن كه يك سال از موقعى كه فايده برده بگذرد ، بايد خمس مقدارى كه از خرج سالش زياد آمده بدهد .\r\nمسأله 1777 - انسان مىتواند در بين سال هر وقت منفعتى به دستش آيد خمس آن را بدهد . و جايز است دادن خمس را تا آخر سال تأخير بيندازد و اگر براى دادن خمس سال شمسى قرار دهد ، مانعى ندارد .\r\nمسأله 1778 - كسى كه مانند تاجر و كاسب بايد براى دادن خمس ، سال قرار دهد ، اگر منفعتى به دست آورد و در بين سال بميرد ، بايد مخارج تا موقع مرگش را از آن منفعت كسر كنند و خمس باقيمانده را بدهند .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nمسأله 1779 - اگر قيمت جنسى را كه براى تجارت خريده بالا رود و آن را نفروشد و در بين سال قيمتش پايين آيد خمس مقدارى كه بالا رفته بر او واجب نيست .\r\nمسأله 1780 - اگر قيمت جنسى كه براى تجارت خريده بالا رود و به اميد اين كه قيمت آن بالاتر رود تا بعد از تمام شدن سال آن را نفروشد و قيمتش پايين آيد چنانچه به اندازه‌اى نگهداشته كه معمولًا تجار براى گران شدن جنس آن را نگه مىدارند خمس مقدارى كه بالا رفته بر او واجب نيست .\r\nمسأله 1781 - اگر غير مال‌التجاره مالى داشته باشد كه خمسش را داده يا خمس ندارد مثلًا به ارث به او رسيده چنانچه قيمتش بالا رود اگر آن را بفروشد مقدارى كه بر قيمتش اضافه شده واجب است خمس آن را اگر از خرج سالش زياد بيايد بدهد و بهتر است حاكم شرع در مقدار خمس با بدهكار مصالحه كند و نيز اگر مثلًا درختى كه خريده ميوه بياورد يا گوسفند چاق شود در صورتى كه مقصود او از نگهدارى آنها اين بوده كه منفعتى از آن ببرد بايد خمس آنچه زياد شده بدهد . بلكه اگر مقصودش منفعت بردن هم نبوده بنابر احتياط واجب بايد خمس آن را بدهد .\r\nمسأله 1782 - اگر باغى احداث كند براى آنكه بعد از بالا رفتن قيمتش بفروشد بايد خمس ميوه و نموّ درختها را بدهد ولى زيادى قيمت بازار باغ تا وقتى فروخته نشده خمس ندارد و نيز اگر قصدش اين باشد كه از ميوه آن استفاده كند فقط بايد خمس ميوه و نمو درختها را بدهد .\r\nمسأله 1783 - اگر درخت بيد و چنار و مانند اينها را بكارد سالى كه موقع فروش آنها است اگر چه آنها را نفروشد ، بايد زيادى آنها را به نظر خبره تخمين بزند و به قيمت در آورد و خمس آنها را بدهد ولى اگر مثلًا از شاخه‌هاى آن كه معمولًا هر سال مىبرند استفاده‌اى ببرد و به تنهايى يا با منفعت‌هاى ديگر كسبش از مخارج سال او زياد بيايد در آخر هر سال بايد خمس آن را بدهد .\r\nمسأله 1784 - كسى كه چند رشته كسب دارد مثلًا اجاره ملك مىگيرد و خريد و فروش و زراعت هم مىكند بايد خمس آنچه را در آخر سال از مخارج او زياد مىآيد بدهد .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nو چنانچه از يك رشته نفع ببرد و از رشته ديگر ضرر كند بنابر احتياط واجب بايد خمس نفعى را كه برده بدهد .\r\nمسأله 1785 - خرجهايى را كه انسان براى بدست آوردن فايده مىكند مانند دلالى و حمالى مىتواند جزء مخارج ساليانه حساب نمايد .\r\nمسأله 1786 - آنچه از منافع كسب در بين سال به مصرف خوراك و پوشاك و اثاثيه و خريد منزل و عروسى و جهيزيه دختر و زيارت و مانند اينها مىرساند در صورتى كه از شأن او زياد نباشد و زياده‌روى هم نكرده باشد خمس ندارد .\r\nمسأله 1787 - مالى را كه انسان به مصرف نذر و كفاره مىرساند جزء مخارج ساليانه است و نيز مالى را كه به كسى مىبخشد يا جايزه مىدهد در صورتى كه از شأن او زياد نباشد از مخارج ساليانه حساب مىشود .\r\nمسأله 1788 - اگر انسان در شهرى باشد كه معمولًا هر سال مقدارى از جهيزيه دختر را تهيه مىكنند چنانچه در بين سال از منافع آن سال جهيزيه بخرد خمس آن را نبايد بدهد و اگر از منافع آن سال در سال بعد جهيزيه تهيه نمايد در صورتى كه معمول باشد كه پول جهيزيه يا چيز ديگر را كنار بگذارند و بعداً جهيزيه بخرند نيز خمس ندارد در صورتى كه مقدار آن زياده از شأن او نباشد .\r\nمسأله 1789 - مالى را كه خرج سفر حج و زيارتهاى ديگر مىكند از سالى حساب مىشود كه در آن سال شروع به مسافرت كرده و چنانچه در وسط سفر سال خمس او برسد مخارجى را كه قبلًا كرده و از دست او رفته و در نظر عرف خرج شده حساب مىشود و برگشت ندارد مثل پولى كه دولت از كسانى كه مىخواهند به حج بروند قبلًا مىگيرد تا در سنوات آينده آنها را به حج ببرد و اگر بگيرد هم او را به حج نمىبرند يا كرايه ماشينى كه سوار است و قبلًا از او گرفته‌اند خمس ندارد ، ولى آنچه از مخارج سفر كه بعد از رسيدن سال خمس او برايش پيش مىآيد و در دست خود اوست اگر بخواهد از درآمد سال قبل خرج نمايد بايد خمس آن را بدهد و اگر از درآمد همان سال خرج كند خمس ندارد .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nمسأله 1790 - كسى كه از كسب و تجارت فايده‌اى برده ، اگر مال ديگرى هم دارد كه خمس آن واجب نيست ، مىتواند مخارج خود را فقط از فايده كسب حساب كند .\r\nمسأله 1791 - اگر آذوقه‌اى كه براى مصرف سالش خريده در آخر سال زياد بيايد بايد خمس آن را بدهد . و چنانچه بخواهد قيمت آن را بدهد در صورتى كه قيمتش از وقتى كه خريده زياد شده باشد بايد قيمت آخر سال را حساب كند .\r\nمسأله 1792 - اگر از منفعت كسب پيش از دادن خمس اثاثيه‌اى براى منزل بخرد ، هر وقت احتياجش از آن بر طرف شد ، احتياط واجب آن است كه خمس آن را بدهد و همچنين است زيور آلات زنانه ، اگر وقت زينت كردن زن به آنها گذشته باشد .\r\nمسأله 1793 - اگر در يك سال منفعتى نبرد ، نمىتواند مخارج آن سال را از منفعتى كه در سال بعد مىبرد كسر نمايد .\r\nمسأله 1794 - اگر در اول سال منفعتى نبرد و از سرمايه خرج كند ، و پيش از تمام شدن سال منفعتى به دستش آيد مىتواند مقدارى را كه از سرمايه برداشته از منافع كسر كند .\r\nمسأله 1795 - اگر مقدارى از سرمايه از بين برود و از باقيمانده آن منافعى ببرد كه از خرج سالش زياد بيايد ، نمىتواند مقدارى را كه از سرمايه كم شده ، از منافع بردارد ، ولى اگر با سرمايه‌اى كه براى او مانده ، نتواند كسبى كند كه سزاوار شأن او باشد ، يا منافعى كه از آن پيدا مىشود براى مخارج سال او كافى نباشد ، مىتواند مقدارى را كه از سرمايه كم شده از منافع كسر نمايد .\r\nمسأله 1796 - اگر غير از سرمايه چيز ديگرى از مالهاى او از بين برود ، نمىتواند از منفعتى كه به دست او مىآيد آن چيز را تهيه كند ، ولى اگر در همان سال به آن چيز احتياج داشته باشد ، مىتواند در بين سال از منافع كسب آن را تهيه نمايد .\r\nمسأله 1797 - اگر در اول سال براى مخارج خود قرض كند و پيش از تمام شدن سال منفعتى ببرد مىتواند مقدار قرض خود را از آن منفعت كسر نمايد .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nمسأله 1798 - اگر در تمام سال منفعتى نبرد و براى مخارج خود قرض كند مىتواند از منافع سال‌هاى بعد قرض خود را ادا نمايد .\r\nمسأله 1799 - اگر براى زياد كردن مال ، يا خريدن ملكى كه به آن احتياج ندارد قرض كند ، نمىتواند از منافع كسب آن قرض را بدهد ولى اگر مالى را كه قرض كرده و چيزى را كه از قرض خريده از بين برود و ناچار شود كه قرض خود را بدهد ، مىتواند از منافع كسب قرض را ادا نمايد .\r\nمسأله 1800 - انسان مىتواند خمس هر چيز را از همان چيز بدهد ، يا به مقدار قيمت خمس كه بدهكار است ، پول يا جنس ديگر بدهد .\r\nمسأله 1801 - كسى كه قصد دادن خمس را دارد نمىتواند در مالى كه خمس آن را نداده تصرف نمايد مگر در صورتى كه حاكم شرع به او اذن بدهد كه در آن مال تصرف نمايد و قصد دادن خمس اثرى ندارد .\r\nمسأله 1802 - كسى كه خمس بدهكار است نمىتواند آن را به ذمه بگيرد يعنى خود را بدهكار اهل خمس بداند و در تمام مال يا بعض آن تصرف كند و چنانچه تصرف كند و آن مال تلف شود بايد خمس آن را بدهد .\r\nمسأله 1803 - كسى كه خمس بدهكار است اگر با حاكم شرع مصالحه كند مىتواند در تمام مال تصرف نمايد و بعد از مصالحه منافعى كه از آن بدست مىآيد مال خود او است .\r\nمسأله 1804 - كسى كه با ديگرى شريك است ، اگر خمس منافع خود را بدهد و شريك او ندهد و در سال بعد از مالى كه خمسش را نداده براى سرمايه شركت بگذارد ، هيچ كدام نمىتوانند در آن تصرف كنند .\r\nمسأله 1805 - اگر بچه صغير سرمايه‌اى داشته باشد و از آن منافعى بدست آيد ، بنابر احتياط واجب بعد از آنكه بالغ شد بايد خمس آن را بدهد .\r\nمسأله 1806 - انسان نمىتواند در مالى كه يقين دارد خمسش را نداده‌اند تصرف كند ولى در مالى كه شك دارد خمس آن را داده‌اند يا نه ، مىتواند تصرف نمايد .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nمسأله 1807 - كسى كه از اول تكليف خمس نداده اگر ملكى بخرد و قيمت آن بالا رود چنانچه آن ملك را براى آن نخريده كه قيمتش بالا برود و بفروشد مثلًا زمينى را براى زراعت خريده است در صورتى كه آن را خريده و از پول خمس نداده قيمت آن را داده بايد خمس قيمتى را كه خريده بدهد ولى اگر مثلًا پول خمس نداده را به فروشنده داده و به او گفته اين ملك را به اين پول مىخرم ، در صورتى كه حاكم شرع معامله پنج يك آن را اجازه بدهد خريدار بايد خمس مقدارى كه آن ملك ارزش دارد بدهد .\r\nمسأله 1808 - كسى كه از اول تكليف خمس نداده ، اگر از منافع كسب چيزى كه به آن احتياج ندارد خريده و يك سال از خريد آن گذشته ، بايد خمس آن را بدهد . و اگر اثاث خانه و چيزهاى ديگرى كه به آنها احتياج دارد مطابق شأن خود خريده پس اگر بداند در بين سالى كه در آن سال فايده برده آنها را خريده ، لازم نيست خمس آنها را بدهد . و اگر نداند كه در بين سال خريده يا بعد از تمام شدن سال ، بنابر احتياط واجب بايد با حاكم شرع مصالحه كند .\r\n\r\n2 - معدن\r\nمسأله 1809 - اگر از معدن طلا ، نقره ، سرب ، مس ، آهن ، نفت ، ذغال سنگ ، فيروزه ، عقيق ، زاج ، نمك و معدن‌هاى ديگر چيزى بدست آورد در صورتى كه به مقدار نصاب باشد ، بايد خمس آن را بدهد .\r\nمسأله 1810 - نصاب معدن بنابر احتياط 105 مثقال معمولى نقره يا 15 مثقال معمولى طلا است ، يعنى اگر قيمت چيزى را كه از معدن بيرون آورده ، بعد از كم كردن مخارجى كه براى آن كرده به 105 مثقال نقره يا 15 مثقال طلا برسد بنابر احتياط واجب بايد خمس آن را بدهد و مثقال معمولى طلا و نقره 24 نخود است .\r\nمسأله 1811 - استفاده‌اى كه از معدن برده اگر قيمت آن به 105 مثقال نقره يا 15 مثقال طلا نرسد ، خمس آن در صورتى لازم است كه به تنهايى يا با منفعتهاى ديگر كسب او از مخارج سالش زياد بيايد .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nمسأله 1812 - گچ و آهك و گل سرشور و گِل سرخ از چيزهاى معدنى مىباشد و بايد خمس آنها را اگر به مقدار نصاب برسند بدهد و اگر كمتر باشند اگر از مخارج سال زياد بيايد بايد خمس آنها را بدهد .\r\nمسأله 1813 - كسى كه از معدن چيزى بدست مىآورد بايد خمس آن را بدهد چه معدن روى زمين باشد يا زير آن ، در زمينى باشد كه ملك است يا در جايى باشد كه مالك ندارد مثل زمين‌هاى موات .\r\nمسأله 1814 - اگر نداند قيمت چيزى را كه از معدن بيرون آورده به 105 مثقال نقره يا 15 مثقال طلا مىرسد يا نه ، بايد به وزن كردن يا از راه ديگر قيمت آن را معلوم كند .\r\nمسأله 1815 - اگر چند نفر چيزى از معدن بيرون آورند چنانچه بعد از كم كردن مخارجى كه براى آن كرده‌اند ، قيمت آن به 105 مثقال نقره يا 15 مثقال طلا برسد اگر چه سهم هر كدام آنها اين مقدار نباشد ، بنابر احتياط مستحب بهتر است خمس آن را بدهند .\r\nمسأله 1816 - اگر معدنى را كه در ملك ديگرى است بيرون آورد آنچه از آن به دست مىآيد ، مال صاحب ملك است ، و چون صاحب ملك براى بيرون آوردن آن خرجى نكرده ، بايد خمس تمام آنچه را كه از معدن بيرون آمده بدهد .\r\n\r\n3 - گنج\r\nمسأله 1817 - گنج مالى است كه در زمين يا درخت يا كوه يا ديوار پنهان باشد و كسى آن را پيدا كند و طورى باشد كه به آن گنج بگويند .\r\nمسأله 1818 - اگر انسان در زمينى كه ملك كسى نيست گنجى پيدا كند مال خود اوست و بايد خمس آن را بدهد .\r\nمسأله 1819 - نصاب گنج بنابر احتياط 105 مثقال نقره يا 15 مثقال طلا است يعنى اگر قيمت چيزى را كه از گنج بدست مىآورد بعد از كم كردن مخارجى كه براى آن كرده به 105 مثقال نقره يا 15 مثقال طلا برسد ، بنابر احتياط واجب بايد خمس آن را بدهد .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nمسأله 1820 - اگر در زمينى كه از ديگرى خريده گنجى پيدا كند و بداند مال كسانى كه قبلًا مالك آن زمين بوده‌اند نيست مال خود او مىشود و بايد خمس آن را بدهد ، ولى اگر احتمال دهد كه مال يكى از آنان است بايد به او اطلاع دهد و چنانچه معلوم شود مال او نيست ، بايد به كسى كه پيش از او مالك زمين بوده اطلاع دهد و به همين ترتيب به تمام كسانى كه پيش از او مالك زمين بوده‌اند خبر دهد و اگر معلوم شود مال هيچ يك آنان نيست مال خود او مىشود و بايد خمس آن را بدهد .\r\nمسأله 1821 - اگر در ظرف‌هاى متعددى كه در يك جا دفن شده مالى پيدا كند كه قيمت آنها روى هم 105 مثقال معمولى ( 24 نخود ) نقره يا 15 مثقال طلا باشد بنابر احتياط واجب بايد خمس آن را بدهد . ولى چنانچه در چند جا گنج پيدا كند هر كدام آنها كه قيمتش به اين مقدار برسد بنابر احتياط خمس آن واجب است و گنجى كه قيمت آن به اين مقدار نرسيده خمس ندارد .\r\nمسأله 1822 - اگر دو نفر گنجى پيدا كنند كه قيمت آن به 105 مثقال نقره يا 15 مثقال طلا برسد اگر سهم هر يك از آنان به اين مقدار نباشد دادن خمس واجب نيست ولى احتياط مستحب است كه خمس آن را بدهند .\r\nمسأله 1823 - اگر كسى حيوانى بخرد و در شكم آن مالى پيدا كند چنانچه احتمال دهد كه مال فروشنده است ، بايد به او خبر دهد . و اگر معلوم شود مال او نيست ، بايد به ترتيب صاحبان قبلى آن را خبر كند و چنانچه معلوم شود كه مال هيچ يك از آنان نيست ، اگر چه قيمت آن 105 مثقال نقره يا 15 مثقال طلا نباشد بنابر احتياط واجب بايد خمس آن را بدهد .\r\n\r\n4 - مال حلال مخلوط به حرام\r\nمسأله 1824 - اگر مال حلال با مال حرام به طورى مخلوط شود كه انسان نتواند آنها را از يكديگر تشخيص دهد و صاحب مال حرام و مقدار آن ، هيچ كدام معلوم نباشد ، بايد خمس تمام مال را بدهد و بعد از دادن خمس ، بقيه مال حلال مىشود .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nمسأله 1825 - اگر مال حلال با حرام مخلوط شود و انسان مقدار حرام را بداند ولى صاحب آن را نشناسد بايد آن مقدار را به نيت صاحبش صدقه بدهد و احتياط واجب آن است كه از حاكم شرع اذن بگيرد .\r\nمسأله 1826 - اگر مال حلال با حرام مخلوط شود و انسان مقدار حرام را نداند ولى صاحبش را بشناسد ، بايد يكديگر را راضى نمايند و چنانچه صاحب مال راضى نشود ، در صورتى كه انسان بداند چيز معينى مال اوست و شك كند كه بيشتر از آن هم مال او هست يا نه ، بايد چيزى را كه يقين دارد مال اوست به او بدهد و احتياط مستحب آن است كه مقدار بيشترى را كه احتمال مىدهد مال اوست به او بدهد ، و اگر مالك ادعاى زيادتر از آن كرد بايد به حاكم شرع مراجعه شود تا فصل خصومت نمايد .\r\nمسأله 1827 - اگر خمس مال حلال مخلوط به حرام را بدهد و بعد بفهمد كه مقدار حرام بيشتر از خمس بوده بنابر احتياط واجب بايد مقدارى را كه مىداند از خمس بيشتر بوده ، از طرف صاحب آن صدقه بدهد .\r\nمسأله 1828 - اگر خمس مال حلال مخلوط به حرام را بدهد ، يا مالى كه صاحبش را نمىشناسد به نيت او صدقه بدهد ، بعد از آنكه صاحبش پيدا شد بنابر احتياط مستحب بهتر است به مقدار مالش به او بدهد ولى واجب نيست .\r\nمسأله 1829 - اگر مال حلالى با حرام مخلوط شود و مقدار حرام معلوم باشد و انسان بداند كه صاحب آن از چند نفر معين بيرون نيست ، ولى نتواند بفهمد كيست ، بايد اگر ممكن است رضايت آنها را فراهم نمايد و اگر راضى نمىشوند بايد قرعه بزنند تا معلوم شود به كدام يك بايد بدهند .\r\n\r\n5 - جواهرى كه به واسطه فرو رفتن در دريا بدست مىآيد\r\nمسأله 1830 - اگر به واسطه غواصى يعنى فرو رفتن در دريا لؤلؤ و مرجان و يا جواهر ديگرى بيرون آورند ، روييدنى باشد ، يا معدنى ، چنانچه بعد از كم كردن مخارجى كه براى بيرون آوردن آن كرده‌اند ، قيمت آن به هيجده نخود طلا برسد ، بايد خمس آن را بدهند و اين مقدار نصاب است در صورتى كه يك دفعه آن را بيرون بياورند يا فاصله\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nزمانى بين دفعه‌ها كم باشد به طورى كه در نظر عرف يك دفعه استفاده حساب شود . ولى اگر فاصله زمانى بين دفعات زياد باشد بايد هر دفعه آن به مقدار هيجده نخود طلا برسد تا خمس آن واجب باشد و نيز اين مقدار نصاب فرقى ندارد كه آنچه بيرون مىآورند از يك جنس باشد يا از چند جنس . ولى اگر چند نفر با شركت آن را بيرون آورند در صورتى خمس آن واجب است كه سهم هر يك به اين مقدار برسد اگر چه احتياط مستحب آن است كه سهم همه اگر به اين مقدار نيز رسيد خمس آن را بدهند .\r\nمسأله 1831 - اگر بدون فرو رفتن در دريا يا به وسيله اسبابى جواهر بيرون آورند و بعد از كم كردن مخارجى كه براى آن كرده قيمت آن به 18 نخود طلا برسد بنابر احتياط خمس آن واجب است ولى اگر از روى آب دريا يا از كنار دريا جواهر بگيرد در صورتى بايد خمس آن را بدهد كه آنچه را بدست آورده به تنهايى يا با منفعت‌هاى ديگر كسب او از مخارج سالش زيادتر باشد .\r\nمسأله 1832 - خمس ماهى و حيوانات ديگرى كه انسان بدون فرو رفتن در دريا مىگيرد در صورتى واجب است كه به تنهايى يا با منفعتهاى ديگر كسب او از مخارج سالش زيادتر باشد .\r\nمسأله 1833 - اگر انسان بدون قصد اينكه چيزى از دريا بيرون آورد در دريا فرو رود و اتفاقاً جواهرى به دستش آيد بنابر احتياط واجب بايد خمس آن را بدهد .\r\nمسأله 1834 - اگر انسان در دريا فرو رود و حيوانى را بيرون آورد و در شكم آن جواهرى پيدا كند كه قيمتش هيجده نخود طلا يا بيشتر باشد چنانچه آن حيوان مانند صدف باشد كه نوعاً در شكمش جواهر هست بايد خمس آن را بدهد و اگر اتفاقاً جواهر بلعيده باشد در صورتى خمس آن واجب است كه به تنهايى يا با منفعت‌هاى ديگر كسب او از مخارج سالش زيادتر باشد .\r\nمسأله 1835 - اگر در رودخانه‌هاى بزرگ مانند دجله و فرات فرو رود و جواهرى بيرون آورد چنانچه در آن رودخانه جواهر عمل مىآيد بايد خمس آن را بدهد .\r\nمسأله 1836 - اگر در آب فرو رود و مقدارى عنبر بيرون آورد كه قيمت آن 18 نخود طلا يا بيشتر باشد بايد خمس آن را بدهد . و چنانچه از روى آب يا از كنار دريا\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nبدست آورد اگر قيمت آن به مقدار 18 نخود طلا هم نرسد بنابر احتياط خمس آن واجب است .\r\nمسأله 1837 - كسى كه كسبش غواصى يا بيرون آوردن معدن است اگر خمس آنها را بدهد و چيزى از مخارج سالش زياد بيايد لازم نيست دوباره خمس آن را بدهد .\r\nمسأله 1838 - اگر بچه‌اى معدنى را بيرون آورد يا مال حلال مخلوط به حرام داشته باشد يا گنجى پيدا كند يا به واسطه فرو رفتن در دريا جواهرى بيرون آورد ولى او بايد خمس آنها را بدهد .\r\n\r\n6 - غنيمت\r\nمسأله 1839 - اگر مسلمانان به امر امام عليه السلام با كفار جنگ كنند و چيزهايى در جنگ بدست آورند به آنها غنيمت گفته مىشود و مخارجى را كه براى غنيمت كرده‌اند مانند مخارج نگهدارى و حمل و نقل آن و نيز مقدارى را كه امام عليه السلام صلاح مىداند به مصرفى برساند و چيزهايى كه مخصوص به امام است بايد از غنيمت كنار بگذارند و خمس بقيه آن را بدهند .\r\n\r\n7 - زمينى كه كافر ذمى از مسلمان بخرد\r\nمسأله 1840 - اگر كافر ذمى زمينى را از مسلمان بخرد ، بايد خمس آن را از همان زمين يا از مال ديگرش بدهد . و نيز اگر خانه و دكان و مانند اينها را از مسلمان بخرد بايد خمس زمين آن را بدهد ولى اگر غرض اصلى فقط تعلق به ساختمان گرفته باشد واجب بودن خمس زمين مشكل است و احتياط آن است كه خمس آن را بدهد . و در دادن اين خمس قصد قربت لازم نيست بلكه حاكم شرع هم كه خمس را از او مىگيرد ، لازم نيست قصد قربت نمايد .\r\nمسأله 1841 - اگر كافر ذمى زمينى را كه از مسلمان خريده به مسلمان ديگرى هم بفروشد بايد خمس آن را بدهد و نيز اگر بميرد و مسلمانى آن زمين را از او ارث ببرد ، بايد خمس آن را از همان زمين يا از مال ديگرش بدهند .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nمسأله 1842 - اگر كافر ذمى موقع خريدن زمين شرط كند كه خمس ندهد ، يا شرط كند كه فروشنده خمس آن را بدهد ، شرط او صحيح نيست و بايد خمس را بدهد . ولى اگر شرط كند كه فروشنده مقدار خمس را از طرف او به صاحبان خمس بدهد اشكال ندارد .\r\nمسأله 1843 - اگر مسلمان زمينى را به غير خريد و فروش ملك كافر كند و عوض آن را بگيرد مثلًا به او صلح نمايد ، در صورتى كه مسلمان با او شرط كند كه خمس آن را بدهد بايد بدهد و سزاوار است كه مسلمان اين شرط را احتياطاً بنمايد و اما اگر شرط ننمايد خمس آن واجب نيست .\r\nمسأله 1844 - اگر كافر ذمى صغير باشد و ولى او برايش زمين بخرد ، بايد خمس آن را بدهد .\r\n\r\nمصرف خمس\r\nمسأله 1845 - خمس را بايد دو قسمت كنند يك قسمت آن سهم سادات است و بايد به سيد فقير يا سيد يتيم فقير يا به سيدى كه در سفر درمانده شده بدهند و احتياط مستحب آن است كه از مجتهد اجازه بگيرند و اين احتياط در مواردى كه مبلغ آن زياد باشد سزاوار نيست ترك شود و نصف ديگر آن سهم امام عليه السلام است كه در اين زمان بايد به مجتهد جامع‌الشرايط بدهند ، يا به مصرفى كه او اجازه مىدهد برسانند ولى اگر انسان بخواهد سهم امام را به مجتهدى كه از او تقليد نمىكند بدهد ، در صورتى به او اذن داده مىشود كه بداند آن مجتهد و مجتهدى كه از او تقليد مىكند سهم امام را به يك طور مصرف مىكنند .\r\nمسأله 1846 - سيد يتيمى كه به او خمس مىدهند بايد فقير باشد ولى به سيدى كه در سفر درمانده شده ، اگر در وطنش فقير هم نباشد مىشود خمس داد .\r\nمسأله 1847 - به سيدى كه در سفر درمانده شده ، اگر سفر او سفر معصيت باشد ، بنابر احتياط واجب نبايد خمس بدهند .\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nمسأله 1848 - به سيدى كه عادل نيست مىشود خمس داد ولى به سيدى كه دوازده امامى نيست نبايد خمس بدهند .\r\nمسأله 1849 - به سيدى كه معصيت‌كار است ، اگر خمس دادن كمك به معصيت او باشد نمىشود خمس داد . و به سيدى هم كه آشكارا معصيت مىكند ، اگر چه دادن خمس كمك به معصيت او نباشد بنابر احتياط واجب نبايد خمس بدهند .\r\nمسأله 1850 - اگر كسى بگويد سيدم نمىشود به او خمس داد ، مگر آنكه دو نفر عادل سيد بودن او را تصديق كنند ، يا در بين مردم به طورى معروف باشد كه انسان يقين كند سيد است .\r\nمسأله 1851 - به كسى كه در شهر خودش مشهور باشد سيد است و اختلافى بين مردم در سيادت او نيست اگر چه انسان به سيد بودن او يقين نداشته باشد مىشود خمس داد .\r\nمسأله 1852 - كسى كه زنش سيده است نمىتواند خمس خود را به او بدهد كه براى مخارجش صرف نمايد ولى اگر نفقه آن زن كه بر او واجب است از روى معصيت ندهد و آن زن فقير باشد مىتواند خمس از شوهر و يا غير او قبول نمايد و نيز اگر مخارج ديگران بر آن زن واجب باشد و نتواند مخارج آنان را بدهد جايز است انسان خمس به آن زن بدهد كه به مصرف آنان برساند .\r\nمسأله 1853 - اگر مخارج سيدى كه زن انسان نيست بر انسان واجب باشد نمىتواند از خمس خوراك و پوشاك او را بدهد مگر اينكه خرج غير آن سيد بر آن سيد واجب باشد و نتواند بدهد و يا غير از خوراك و پوشاك مخارج ديگرى داشته باشد و نداشته باشد خرج نمايد كه در اين صورت مىشود به او خمس داد تا خرج آن موارد نمايد .\r\nمسأله 1854 - به سيد فقيرى كه مخارج او بر ديگرى واجب است و او نمىتواند مخارج آن سيد را بدهد مىشود خمس داد .\r\nمسأله 1855 - احتياط واجب آن است كه بيشتر از مخارج يك سال به يك سيد فقير خمس ندهد .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nمسأله 1856 - اگر در شهر انسان ، سيد مستحقى نباشد و احتمال هم ندهد كه پيدا شود يا نگهدارى خمس تا پيدا شدن مستحق ممكن نباشد ، بايد خمس را به شهر ديگر ببرد و به مستحق برساند و مىتواند مخارج بردن آن را از خمس بردارد . و اگر خمس از بين برود ، چنانچه در نگهدارى آن كوتاهى كرده ، بايد عوض آن را بدهد و اگر كوتاهى نكرده ، چيزى بر او واجب نيست .\r\nمسأله 1857 - هرگاه در شهر خودش مستحقى نباشد ولى احتمال دهد كه پيدا شود اگر چه نگهدارى خمس تا پيدا شدن مستحق ممكن باشد مىتواند خمس را به شهر ديگر ببرد و چنانچه در نگهدارى آن كوتاهى نكند و تلف شود ، نبايد چيزى بدهد ولى نمىتواند مخارج بردن آن را از خمس بردارد .\r\nمسأله 1858 - اگر در شهر خودش مستحق پيدا شود ، باز هم مىتواند خمس را به شهر ديگر ببرد و به مستحق برساند ولى مخارج بردن آن را بايد از خودش بدهد و در صورتى كه خمس از بين برود اگر چه در نگهدارى آن كوتاهى نكرده باشد ضامن است .\r\nمسأله 1859 - اگر به اذن حاكم شرع خمس را به شهر ديگر ببرد ، و از بين برود لازم نيست دوباره خمس بدهد و همچنين است اگر به كسى بدهد كه از طرف حاكم شرع وكيل بوده كه خمس را بگيرد و از آن شهر به شهر ديگر ببرد .\r\nمسأله 1860 - اگر خمس را از خود مال ندهد و از جنس ديگر بدهد ، بايد به قيمت واقعى آن جنس حساب كند و چنانچه گرانتر از قيمت حساب كند اگر چه مستحق به آن قيمت راضى شده باشد بايد مقدارى را كه زياد حساب كرده بدهد .\r\nمسأله 1861 - كسى كه از مستحق طلبكار است و مىخواهد طلب خود را بابت خمس حساب كند بنابر احتياط واجب بايد خمس را به او بدهد و بعد مستحق بابت بدهى خود به او برگرداند .\r\nمسأله 1862 - مستحق نمىتواند خمس را بگيرد و به مالك ببخشد ، ولى كسى كه مقدار زيادى خمس بدهكار است و فقير شده و مىخواهد مديون اهل خمس نباشد اگر مستحق راضى شود كه خمس را از او بگيرد و به او ببخشد اشكال ندارد ولى در اين گونه موارد احتياط آن است كه آن كسى كه خمس را مىبخشد در شأن او آن مقدار بخشش\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nباشد به اين معنى كه اگر از مال شخصى خود هم مىخواست ببخشد شأن او بود كه ببخشد و شؤونات اشخاص در مقدار بخشش آنان فرق مىكند .\r\n\r\nاحكام زكات\r\nمسأله 1863 - زكات نه چيز واجب است : اول : گندم . دوم : جو . سوم : خرما . چهارم : كشمش . پنجم : طلا . ششم : نقره . هفتم : شتر . هشتم : گاو . نهم : گوسفند . و اگر كسى مالك يكى از اين نه چيز باشد ، با شرايطى كه بعداً گفته مىشود ، بايد مقدارى كه معين شده ، به يكى از مصرفهايى كه دستور داده‌اند برساند .\r\nمسأله 1864 - سلت كه دانه‌اى است به نرمى گندم و خاصيت جو دارد و علس كه مثل گندم است و خوراك مردمان صنعا مىباشد ، زكاتشان بنابر احتياط واجب بايد داده شود .\r\n\r\nشرايط واجب شدن زكات\r\nمسأله 1865 - زكات در صورتى واجب مىشود كه مال به مقدار نصاب كه بعداً گفته مىشود برسد و مالك آن بالغ و عاقل و آزاد باشد و بتواند در آن مال تصرف كند .\r\nمسأله 1866 - اگر انسان يازده ماه مالك گاو و گوسفند و شتر و طلا و نقره باشد ، اول ماه دوازدهم بايد زكات آن را بدهد . ولى اول سال بعد را بايد بعد از تمام شدن ماه دوازدهم حساب كند .\r\nمسأله 1867 - اگر مالك گاو و گوسفند و شتر و طلا و نقره در بين سال بالغ شود ، احتياط واجب آن است كه زكات را بدهد مثلًا اگر بچه‌اى در اول محرم مالك چهل گوسفند شود و بعد از گذشتن دو ماه بالغ گردد يا يازده ماه كه از اول محرم بگذرد ، اگر شرايط ديگر را هم دارا باشد احتياطاً بايد زكات آن را بدهد .\r\nمسأله 1868 - زكات گندم و جو وقتى واجب مىشود كه به آنها گندم و جو گفته شود و در كشمش وقتى واجب مىشود كه به آن كشمش مىگويند و در خرما وقتى واجب\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nمىشود كه خشك شده و آن را تمر مىگويند ولى احتياط مستحب آن است كه زكات كشمش را از وقتى حساب نمايند كه به آن انگور مىگويند بلكه بهتر است وقتى حساب نمايند كه غوره است و نيز احتياط مستحب در خرما آن است كه وقتى بر درخت زرد يا سرخ شود زكات آن را حساب نمايند ولى وقت دادن زكات در گندم و جو موقع خرمن و جدا كردن آنها و در خرما و كشمش موقعى است كه خشك شده باشند .\r\nمسأله 1869 - اگر موقع واجب شدن زكات گندم و جو و كشمش و خرما كه در مسائل پيش گفته شد ، صاحب آنها بالغ باشد ، بايد زكات آنها را بدهد .\r\nمسأله 1870 - اگر صاحب گاو و گوسفند و شتر و طلا و نقره در تمام سال ديوانه باشد ، زكات بر او واجب نيست . ولى اگر در مقدارى از سال ديوانه باشد و در آخر سال عاقل گردد ، بنابر احتياط ، زكات بر او واجب است خصوصاً اگر يك ساعت يا چند ساعت در سال ديوانه بوده باشد .\r\nمسأله 1871 - اگر صاحب گاو و گوسفند و شتر و طلا و نقره در مقدارى از سال مست يا بيهوش شود ، زكات از او ساقط نمىشود . و همچنين است اگر موقع واجب شدن زكات گندم و جو و خرما و كشمش مست يا بيهوش باشد .\r\nمسأله 1872 - مالى را كه از انسان غصب كرده‌اند و نمىتواند در آن تصرف كند زكات ندارد . ولى اگر زراعتى را از او غصب كنند و موقعى كه زكات آن واجب مىشود در دست غصب كننده باشد ، هر وقت به صاحبش برگشت ، احتياط واجب آن است كه زكات آن را بدهد .\r\nمسأله 1873 - اگر طلا و نقره يا چيز ديگرى را كه زكات آن واجب است قرض كند و يك سال نزد او بماند بايد زكات آن را بدهد و بر كسى كه قرض داده چيزى واجب نيست .\r\n\r\nزكات گندم و جو و خرما و كشمش\r\nمسأله 1874 - زكات گندم و جو و خرما و كشمش وقتى واجب مىشود كه به مقدار نصاب برسند و نصاب آنها 288 من تبريز ، 45 مثقال كم است كه تقريباً 8 / 863 كيلوگرم\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nمىشود ولى وقت وجوب كه از وقت دادن زكات مقدم است بايد به حساب خشك اينها نصاب را حساب نمايد مثلًا انگور را حساب كند چه مقدار كشمش مىشود پس اگر كشمش به مقدار نصاب مىشود زكات آن را بايد بدهد اگر كمتر باشد زكات آن واجب نيست و اين معناى اين است كه كشمش زكات دارد .\r\nمسأله 1875 - اگر پيش از دادن زكات از انگور و خرما و جو و گندمى كه زكات آنها واجب شده خود و عيالاتش بخورند ، يا مثلًا به فقير بدهد ، بايد زكات مقدارى را كه مصرف كرده بدهد .\r\nمسأله 1876 - اگر بعد از آنكه زكات گندم و جو و خرما و انگور واجب شد مالك آن بميرد ، بايد مقدار زكات را از مال او بدهند . ولى اگر پيش از واجب شدن زكات بميرد ، هر يك از ورثه كه سهم او به اندازهء نصاب است ، بايد زكات سهم خود را بدهد .\r\nمسأله 1877 - كسى كه از طرف حاكم شرع مأمور جمع آورى زكات است موقع خرمن كه گندم و جو را از كاه جدا مىكنند و بعد از خشك شدن خرما و انگور مىتواند زكات را مطالبه كند . و اگر مالك ندهد و چيزى كه زكات آن واجب شده از بين برود بايد عوض آن را بدهد .\r\nمسأله 1878 - اگر بعد از مالك شدن درخت خرما و انگور يا زراعت گندم و جو زكات آنها واجب شود ، مثلًا خرما در ملك او خشك شود و غوره ، انگور شود و گندم و جو چيدنى شود ، بايد زكات آن را بدهد .\r\nمسأله 1879 - اگر بعد از آنكه زكات گندم و جو و خرما و انگور واجب شد زراعت و درخت را بفروشد ، بايد زكات آنها را بدهد .\r\nمسأله 1880 - اگر انسان گندم يا جو يا خرما يا انگور را بخرد و بداند كه فروشنده زكات آن را داده ، يا شك كند كه داده يا نه ، چيزى بر او واجب نيست . و اگر بداند كه زكات آن را نداده ، چنانچه حاكم شرع معاملهء مقدارى را كه بايد از بابت زكات داده شود ، اجازه ندهد معاملهء آن مقدار باطل است ، و حاكم شرع مىتواند مقدار زكات را از خريدار بگيرد . و اگر معاملهء مقدار زكات را اجازه دهد معامله صحيح است ، و خريدار بايد قيمت آن\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nمقدار را به حاكم شرع بدهد و در صورتى كه قيمت آن مقدار را به فروشنده داده باشد مىتواند از او پس بگيرد .\r\nمسأله 1881 - اگر وزن گندم و جو و خرما و كشمش موقعى كه تر است به 288 من ، 45 مثقال كم برسد و بعد از خشك شدن كمتر از اين مقدار شود ، زكات آن واجب نيست .\r\nمسأله 1882 - اگر گندم و جو و خرما را پيش از خشك شدن مصرف كند چنانچه خشك آنها به اندازه نصاب باشد ، بايد زكات آنها را بدهد .\r\nمسأله 1883 - خرمايى كه تازه آن را مىخورند و اگر بماند خيلى كم مىشود يا بعد از خشك شدن ، خرما به آن نمىگويند ، چنانچه مقدارى باشد كه خشك آن به 288 من ، 45 مثقال كم برسد ، زكات آن واجب است .\r\nمسأله 1884 - گندم و جو و خرما و كشمشى كه زكات آنها را داده ، اگر چند سال هم نزد او بماند زكات ندارد .\r\nمسأله 1885 - اگر گندم و جو و خرما و انگور از آب باران يا نهر مشروب شود ، يا مثل زراعت‌هاى مصر از رطوبت زمين استفاده كند ، زكات آن ده يك است و اگر با دلو و مانند آن آبيارى شود ، زكات آن بيست يك است و اگر مقدارى از باران ، يا نهر ، يا رطوبت زمين استفاده كند و به همان مقدار از آبيارى با دلو و مانند آن استفاده نمايد ، زكات نصف آن ده يك و زكات نصف ديگر آن بيست يك مىباشد يعنى از چهل قسمت سه قسمت آن را بايد بابت زكات بدهند .\r\nمسأله 1886 - اگر گندم و جو و خرما و انگور ، هم از آب باران مشروب شود و هم از آب دلو و مانند آن استفاده كند ، چنانچه طورى باشد كه بگويند آبيارى با دلو و مانند آن غلبه داشته ، زكات آن بيست يك است و اگر بگويند آبيارى با آب نهر و باران غلبه داشته ، زكات آن ده يك است ، بلكه اگر نگويند آب باران و نهر غلبه داشته ولى آبيارى با آب باران و نهر بيشتر از آب دلو و مانند آن باشد ، بنابر احتياط واجب زكات آن ده يك مىباشد .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nمسأله 1887 - اگر شك كند كه آبيارى با آب باران و آب دلو به يك اندازه بوده يا آب باران غلبه داشته ، مىتواند از نصف آن ده يك و از نصف ديگر آن بيست يك بدهد و نيز اگر شك كند كه هر دو به يك اندازه بوده ، يا آبيارى با دلو غلبه داشته مىتواند زكات تمام آن را بيست يك بدهد .\r\nمسأله 1888 - اگر گندم و جو و خرما و انگور با آب باران و نهر مشروب شود و به آب دلو و مانند آن محتاج نباشد ولى با آب دلو هم آبيارى شود ، و آب دلو به زياد شدن محصول كمك نكند ، زكات آن ده يك است و اگر با دلو و مانند آن آبيارى شود و به آب نهر و باران محتاج نباشد ولى با آب نهر و باران هم مشروب شود و آنها به زياد شدن محصول كمك نكنند ، زكات آن بيست يك است .\r\nمسأله 1889 - اگر زراعتى را با دلو و مانند آن آبيارى كنند و در زمينى كه پهلوى آن است زراعتى كنند كه از رطوبت آن زمين استفاده نمايد و محتاج به آبيارى نشود ، زكات زراعتى كه با دلو آبيارى شده ، بيست يك و زكات زراعتى كه پهلوى آن است ، ده يك مىباشد .\r\nمسأله 1890 - مخارجى را كه براى گندم و جو و خرما و انگور كرده است حتى مقدارى از قيمت اسباب و لباس را كه بواسطهء زراعت كم شده مىتواند از حاصل كسر كند و چنانچه باقيماندهء آن به 288 من ، 45 مثقال كم برسد ، بايد زكات آن را بدهد .\r\nمسأله 1891 - تخمى را كه به مصرف زراعت رسانده ، اگر از خودش باشد به مقدار وزن آن مىتواند از حاصل كسر كند و اگر خريده باشد ، مىتواند قيمتى را كه براى خريد آن داده جزء مخارج حساب نمايد .\r\nمسأله 1892 - اگر زمين و اسباب زراعت يا يكى از اين دو ملك خود او باشد ، نبايد كرايه آنها را جزء مخارج حساب كند . و نيز براى كارهايى كه خودش كرده يا ديگرى بىاجرت انجام داده ، چيزى از حاصل ، كسر نمىشود .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nمسأله 1893 - اگر درخت انگور يا خرما را بخرد ، قيمت آن جزء مخارج نيست ولى اگر خرما يا انگور را پيش از چيدن بخرد ، پولى را كه براى آن داده جزء مخارج حساب مىشود .\r\nمسأله 1894 - اگر زمينى را بخرد و در آن زمين گندم يا جو بكارد ، پولى را كه براى خريد زمين داده جزء مخارج حساب نمىشود ، ولى اگر زراعت را بخرد پولى را كه براى خريد آن داده مىتواند جزء مخارج حساب نمايد و از حاصل كم كند ، اما بايد قيمت كاهى را كه از آن بدست مىآيد ، از پولى كه براى خريد زراعت داده كسر نمايد مثلًا اگر زراعتى را پانصد تومان بخرد و قيمت كاه آن صد تومان باشد ، فقط چهار صد تومان آن را مىتواند جزء مخارج حساب نمايد .\r\nمسأله 1895 - كسى كه بدون گاو و چيزهاى ديگرى كه براى زراعت لازم است مىتواند زراعت كند ، اگر اينها را بخرد نبايد پولى را كه براى خريد اينها داده جزء مخارج حساب نمايد .\r\nمسأله 1896 - كسى كه بدون گاو و چيزهاى ديگرى كه براى زراعت لازم است نمىتواند زراعت كند ، اگر آنها را بخرد و به واسطه زراعت به كلى از بين بروند مىتواند تمام قيمت آنها را جزء مخارج حساب نمايد و اگر مقدارى از قيمت آنها كم شود مىتواند آن مقدار را جزء مخارج حساب كند ولى اگر بعد از زراعت چيزى از قيمتشان كم نشود ، نبايد چيزى از قيمت آنها را جزء مخارج حساب نمايد .\r\nمسأله 1897 - اگر در يك زمين جو و گندم و چيزى مثل برنج و لوبيا كه زكات آن واجب نيست بكارد ، چنانچه مقصودش زراعت كردن چيزى بوده كه زكات ندارد و بعداً چيزى را كه زكات دارد زراعت كرده نبايد مخارج را حساب كند و اگر مقصودش زراعت كردن چيزى بوده كه زكات دارد و بعداً چيزى را كه زكات ندارد زراعت كرده مىتواند تمام مخارج را حساب نمايد و از حاصل كم كند و در صورتى كه مقصودش زراعت هر دو بوده مخارجى را كه كرده ، بايد به هر دو قسمت نمايد مثلًا اگر هر دو به يك اندازه بوده مىتواند نصف مخارج را از جنسى كه زكات دارد كسر نمايد .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nمسأله 1898 - اگر براى شخم زدن يا كار ديگرى كه تا چند سال براى زراعت فايده دارد خرجى كند ، مىتواند آن را جزء مخارج سال اول حساب نمايد ولى احتياط مستحب آن است كه آن مخارج را تقسيم نمايد نسبت به سال‌هاى ديگر و فقط قسمت سال اول را كسر نمايد .\r\nمسأله 1899 - اگر انسان در چند شهر كه فصل آنها با يكديگر اختلاف دارد و زراعت و ميوهء آنها در يك وقت بدست نمىآيد گندم يا جو يا خرما يا انگور داشته باشد و همه آنها محصول يك سال حساب شود ، چنانچه چيزى كه اول مىرسد به اندازه نصاب يعنى 288 من ، 45 مثقال كم باشد ، بايد زكات آن را موقعى كه مىرسد بدهد و زكات بقيه را هر وقت بدست مىآيد ادا نمايد و اگر آنچه اول مىرسد به اندازه نصاب نباشد در صورتى كه يقين دارد با آنچه بعد بدست مىآيد به اندازه نصاب مىشود ، باز هم واجب است زكات آنچه را كه رسيده همان وقت و زكات بقيه را موقعى كه مىرسد بدهد و اگر يقين ندارد كه همه آنها به اندازه نصاب شود ، صبر مىكند تا بقيه آن برسد پس اگر روى هم به مقدار نصاب شود ، زكات آن واجب است و اگر به مقدار نصاب نشود ، زكات آن واجب نيست .\r\nمسأله 1900 - اگر درخت خرما يا انگور در يك سال دو مرتبه ميوه دهد ، چنانچه روى هم به مقدار نصاب باشد بنابر احتياط ، زكات آن واجب است .\r\nمسأله 1901 - اگر مقدارى خرما يا انگور تازه دارد كه خشك آن به اندازه نصاب مىشود ، چنانچه به قصد زكات از تازه آن به قدرى به مستحق بدهد كه اگر خشك شود به اندازه زكاتى باشد كه بر او واجب است اشكال ندارد .\r\nمسأله 1902 - اگر زكات خرماى خشك يا كشمش بر او واجب باشد ، نمىتواند زكات آن را خرماى تازه يا انگور بدهد و نيز اگر زكات خرماى تازه يا انگور بر او واجب باشد نمىتواند زكات آن را خرماى خشك يا كشمش بدهد . اما اگر يكى از اينها يا چيز ديگرى را به قصد قيمت زكات بدهد مانعى ندارد يعنى اگر قيمت آن مقدارى كه از خشك آنها بر عهده اوست حساب نمايد و به جاى آن ، چيز ديگر به همان قيمت بدهد مانعى ندارد .\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nمسأله 1903 - كسى كه بدهكار است و مالى هم دارد كه زكات آن واجب شده اگر بميرد و ارث او به اندازه تمام بدهكارىهاى او نباشد بايد اول تمام زكات را از عين يا قيمت مالى كه به آن زكات تعلق گرفته بدهند و بعد قرض‌هاى ديگر او را از بقيه مال به هر اندازه كه به طلبكاران ديگر رسيد بدهند ولى اگر ارث او به اندازه اداى تمام بدهكارىهاى او باشد يا زيادتر ، بايد همه بدهكارىهاى او را بدهند .\r\nمسأله 1904 - كسى كه بدهكار است و گندم يا جو يا خرما و انگور هم دارد اگر بميرد چه ورثه قرض او را از مال ديگر داده باشند يا نداده باشند بايد اول بدهىهاى او را از آن مال كم كنند و بعداً هر كدام از ورثه كه سهم او به مقدار نصاب يعنى 288 من ، 45 مثقال كم برسد بايد زكات سهم خود را بدهد و اگر به مقدار نصاب نرسيد زكات واجب نيست . البته اين در صورتى است كه قبل از مردن آن شخص زكات مال بر او واجب نشده باشد و الّا بايد زكات را از آن مال بدهند و بقيه را تقسيم نمايند .\r\nمسأله 1905 - اگر گندم و جو و خرما و كشمشى كه زكات آنها واجب شده خوب و بد دارد واجب است زكات هر نوعى را از آن نوع بدهند مگر اينكه بخواهد زكات نوع بد را هم از نوع خوب بدهد كه در اين صورت مانعى ندارد بلكه بهتر است .\r\n\r\nنصاب طلا\r\nمسأله 1906 - طلا دو نصاب دارد : نصاب اول آن بيست مثقال شرعى است كه هر مثقال آن 18 نخود است پس وقتى طلا به بيست مثقال شرعى كه پانزده مثقال معمولى است برسد اگر شرايط ديگر را هم كه گفته شده داشته باشد ، انسان بايد چهل يك آن را كه نه نخود مىشود از بابت زكات بدهد و اگر به اين مقدار نرسد زكات آن واجب نيست . و نصاب دوم آن چهار مثقال شرعى كه سه مثقال معمولى مىشود يعنى اگر سه مثقال به پانزده مثقال اضافه شود ، بايد زكات تمام 18 مثقال را از قرار چهل يك بدهد و اگر كمتر از سه مثقال اضافه شود فقط بايد زكات پانزده مثقال آن را بدهد و زيادى آن زكات ندارد و همچنين است هر چه بالا رود ، يعنى اگر سه مثقال اضافه شود بايد زكات تمام آن را بدهد و اگر كمتر اضافه شود ، مقدارى كه اضافه شده زكات ندارد .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\n\r\nنصاب نقره\r\nمسأله 1907 - نقره دو نصاب دارد : نصاب اول آن 105 مثقال معمولى است كه اگر نقره به 105 مثقال برسد و شرايط ديگر را هم كه گفته شد داشته باشد ، انسان بايد چهل يك آن را كه دو مثقال و پانزده نخود است از بابت زكات بدهد و اگر به اين مقدار نرسد ، زكات آن واجب نيست . و نصاب دوم آن بيست‌ويك مثقال است يعنى اگر 21 مثقال به 105 مثقال اضافه شود بايد زكات تمام 126 مثقال را به طورى كه گفته شد بدهد و اگر كمتر از 21 مثقال اضافه شود ، فقط بايد زكات 105 مثقال آن را بدهد و زيادى آن زكات ندارد و همچنين است هر چه بالا رود يعنى اگر 21 مثقال اضافه شود ، بايد زكات تمام آن را بدهد و اگر كمتر اضافه شود ، مقدارى كه اضافه شده و كمتر از 21 مثقال است زكات ندارد . بنابراين اگر انسان چهل يك هر چه نقره دارد بدهد ، زكاتى را كه بر او واجب بوده داده و گاهى هم بيشتر از مقدار واجب داده است مثلًا كسى كه 110 مثقال نقره دارد ، اگر چهل يك آن را بدهد زكات 105 مثقال آن را كه واجب بوده داده و مقدارى هم براى 5 مثقال آن داده كه واجب نبوده است .\r\nمسأله 1908 - كسى كه طلا يا نقره او به اندازه نصاب است ، اگر چه زكات آن را داده باشد ، تا وقتى از نصاب اول كم نشده ، همه ساله بايد زكات آن را بدهد .\r\nمسأله 1909 - زكات طلا و نقره در صورتى واجب مىشود كه آن را سكه زده باشند و معامله با آن رايج باشد و اگر سكه آن از بين هم رفته باشد ، بايد زكات آن را هم بدهند . و اگر از اصل سكه نداشته و معامله با آن رايج نيست زكات ندارد و اگر معامله با آن رايج است بنابر احتياط واجب زكات آن را بدهد .\r\nمسأله 1910 - طلا و نقره سكه‌دارى كه زنها براى زينت به كار مىبرند ، در صورتى كه معاملهء با آن رايج باشد ، زكات آن واجب است . بلكه اگر معامله با آن رايج نباشد ولى پول طلا و نقره به آن بگويند ، بنابر احتياط زكات آن واجب مىباشد .\r\nمسأله 1911 - كسى كه طلا و نقره دارد اگر هيچ كدام آنها به اندازه نصاب اول نباشد مثلًا 104 مثقال نقره و 14 مثقال طلا داشته باشد ، زكات بر او واجب نيست .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nمسأله 1912 - چنانچه سابقاً گفته شد زكات طلا و نقره در صورتى واجب مىشود كه انسان يازده ماه مالك مقدار نصاب باشد و اگر در بين يازده ماه طلا و نقره او از نصاب اول كمتر شود ، زكات بر او واجب نيست .\r\nمسأله 1913 - اگر در بين يازده ماه طلا و نقره‌اى را كه دارد با طلا يا نقره يا چيز ديگر عوض نمايد يا آنها را آب كند ، زكات بر او واجب نيست ولى اگر براى فرار از دادن زكات اين كارها را بكند ، احتياط مستحب آن است كه زكات را بدهد .\r\nمسأله 1914 - اگر در ماه دوازدهم پول طلا و نقره را آب كند ، بايد زكات آنها را بدهد و چنانچه بواسطهء آب كردن ، وزن يا قيمت آنها كم شود ، بايد زكاتى را كه پيش از آب كردن بر او واجب بوده بدهد .\r\nمسأله 1915 - اگر طلا و نقره‌اى كه دارد خوب و بد داشته باشد ، مىتواند زكات هر كدام از خوب و بد را از خود آن بدهد ولى بهتر است زكات همه آنها را از طلا و نقره خوب بدهد .\r\nمسأله 1916 - طلا و نقره‌اى كه بيشتر از اندازه معمول فلز ديگر دارد ، اگر خالص آن به اندازهء نصاب كه مقدار آن گفته شد برسد ، انسان بايد زكات آن را بدهد . و چنانچه شك دارد كه خالص آن به اندازهء نصاب هست يا نه ، بنابر احتياط واجب بايد بوسيله آب كردن يا از راه ديگر مقدار خالص آن را معلوم كند بلكه در صورتى كه آب كردن و يا راه ديگر آسان باشد واجب است كه خالص آن را بدست آورد .\r\nمسأله 1917 - اگر طلا و نقره‌اى كه دارد به مقدار معمول فلز ديگر با آن مخلوط باشد ، نمىتواند زكات آن را طلا و نقره‌اى بدهد كه بيشتر از معمول فلز ديگر دارد ولى اگر به قدرى بدهد كه يقين كند طلا و نقره خالصى كه در آن هست ، به اندازهء زكاتى مىباشد كه بر او واجب است اشكال ندارد .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\n\r\nزكات شتر و گاو و گوسفند\r\nمسأله 1918 - زكات شتر و گاو و گوسفند غير از شرطهايى كه گفته شد دو شرط ديگر دارد :\r\nاول - آنكه حيوان در تمام سال بيكار باشد ولى اگر در تمام سال يكى دو روز كار كرده باشد واجب است زكات آن را بدهد .\r\nدوم - آنكه در تمام سال از علف بيابان بچرد ، پس اگر تمام سال يا مقدارى از آن را از علف چيده شده ، يا از زراعتى كه ملك مالك يا ملك كس ديگر است بچرد زكات ندارد . ولى اگر در تمام سال يك روز يا دو روز از علف مالك بخورد واجب است زكات آن را بدهد .\r\nمسأله 1919 - اگر انسان براى شتر و گاو و گوسفند خود چراگاهى را كه كسى نكاشته بخرد يا اجاره كند ، يا براى چراندن در آن باج بدهد اگر مال الاجاره و باج آن مقدار قابل اعتنايى نباشد بايد زكات را بدهد ولى اگر مقدار قابل اعتنايى باشد كه عرفاً مثل خريدن علف حساب شود واجب نيست زكات بدهد ولى احتياط مستحب آن است كه زكات بدهد .\r\n\r\nنصاب شتر\r\nمسأله 1920 - شتر دوازده نصاب دارد :\r\nاول - پنج شتر و زكات آن يك گوسفند است و تا شماره شتر به اين مقدار نرسد زكات ندارد .\r\nدوم - ده شتر و زكات آن دو گوسفند است .\r\nسوم - پانزده شتر و زكات آن سه گوسفند است .\r\nچهارم - بيست شتر و زكات آن چهار گوسفند است .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nپنجم - بيست‌وپنج شتر و زكات آن پنج گوسفند است .\r\nششم - بيست‌وشش شتر و زكات آن يك شتر است كه داخل سال دوم شده باشد .\r\nهفتم - سىوشش شتر و زكات آن يك شتر است كه داخل سال سوم شده باشد .\r\nهشتم - چهل‌وشش شتر و زكات آن يك شتر است كه داخل سال چهارم شده باشد .\r\nنهم - شصت‌ويك شتر و زكات آن يك شتر است كه داخل سال پنجم شده باشد .\r\nدهم - هفتادوشش شتر و زكات آن دو شتر است كه داخل سال سوم شده باشد .\r\nيازدهم - نودويك شتر و زكات آن دو شتر است كه داخل سال چهارم شده باشد .\r\nدوازدهم - 121 شتر و بالاتر از آن است كه بايد يا چهل تا چهل تا حساب كند و براى هر چهل تا يك شترى بدهد كه داخل سال سوم شده باشد ، يا پنجاه تا پنجاه تا حساب كند و براى هر پنجاه تا يك شترى بدهد كه داخل سال چهارم شده باشد و يا با چهل و پنجاه حساب كند ولى در هر صورت بايد طورى حساب كند كه چيزى باقى نماند ، يا اگر چيزى باقى مىماند از نه تا بيشتر نباشد ، مثلًا اگر 140 شتر دارد بايد براى صد تا دو شترى كه داخل سال چهارم شده و براى چهل تا يك شترى كه داخل سال سوم شده بدهد و شتر زكات بايد ماده باشد .\r\nمسأله 1921 - زكات ما بين دو نصاب واجب نيست پس اگر شماره شترهايى كه دارد از نصاب اول كه پنج است بگذرد ، تا به نصاب دوم كه ده تا است نرسيده ، فقط بايد زكات پنج تاى آن را بدهد و همچنين است در نصاب‌هاى بعد .\r\n\r\nنصاب گاو\r\nمسأله 1922 - گاو دو نصاب دارد : نصاب اول آن سى تا است كه وقتى شمارهء گاو به سى رسيد اگر شرايطى را كه گفته شد داشته باشد ، انسان بايد يك گوساله‌اى كه داخل سال دوم شده از بابت زكات بدهد . و نصاب دوم آن چهل است و زكات آن يك\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nگوساله ماده‌اى است كه داخل سال سوم شده باشد و زكات ما بين سى و چهل واجب نيست مثلًا كسى كه سىونه گاو دارد فقط بايد زكات سى تاى آنها را بدهد و نيز اگر از چهل گاو زيادتر داشته باشد تا به شصت نرسيده ، فقط بايد زكات چهل تاى آن را بدهد و بعد از آنكه به شصت رسيد ، چون دو برابر نصاب اول را دارد ، بايد دو گوساله‌اى كه داخل سال دوم شده بدهد و همچنين هر چه بالا رود ، بايد يا سى تا سى تا حساب كند يا چهل تا چهل تا حساب كند يا با سى و چهل حساب نمايد و زكات آن را به دستورى كه گفته شد بدهد ولى بايد طورى حساب كند كه چيزى باقى نماند يا اگر چيزى باقى مىماند از نه تا بيشتر نباشد ، مثلًا اگر هفتاد گاو دارد ، بايد به حساب سى و چهل حساب كند و براى سى تاى آن زكات سى تا و براى چهل تاى آن زكات چهل تا را بدهد ، چون اگر به حساب سى تا حساب كند ، ده تا زكات نداده مىماند .\r\n\r\nنصاب گوسفند\r\nمسأله 1923 - گوسفند پنج نصاب دارد : اول - چهل ، و زكات آن يك گوسفند است و تا گوسفند به چهل نرسد زكات ندارد . دوم - 121 و زكات آن دو گوسفند است . سوم - 201 و زكات آن سه گوسفند است . چهارم - 301 و زكات آن چهار گوسفند است . پنجم - 400 و بالاتر از آن است كه بايد آنها را صد تا صد تا حساب كند و براى هر صد تاى آنها يك گوسفند بدهد و لازم نيست زكات را از خود گوسفندها بدهد ، بلكه اگر گوسفند ديگرى بدهد ، يا مطابق قيمت گوسفند پول يا جنس ديگر بدهد كافى است .\r\nمسأله 1924 - زكات ما بين دو نصاب واجب نيست پس اگر شماره گوسفندهاى كسى از نصاب اول كه چهل است بيشتر باشد تا به نصاب دوم كه 121 است نرسيده ، فقط بايد زكات چهل تاى آن را بدهد و زيادى آن زكات ندارد و همچنين است در نصاب‌هاى بعد .\r\nمسأله 1925 - زكات شتر و گاو و گوسفندى كه به مقدار نصاب برسد واجب است چه همه آنها نر باشند يا ماده ، يا بعضى نر باشند و بعضى ماده .\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nمسأله 1926 - در زكات ، گاو و گاوميش يك جنس حساب مىشود و شتر عربى و غير عربى يك جنس است و همچنين بز و ميش و شيشك در زكات با هم فرق ندارند .\r\nمسأله 1927 - اگر گوسفند براى زكات بدهد ، بنابر احتياط واجب بايد اقلًا داخل سال دوم شده باشد و اگر بز بدهد احتياطاً بايد داخل سال سوم شده باشد .\r\nمسأله 1928 - گوسفندى را كه بابت زكات مىدهد ، اگر قيمتش مختصرى از گوسفندهاى ديگر او كمتر باشد اشكال ندارد ولى بهتر است گوسفندى را كه قيمت آن از تمام گوسفندهايش بيشتر است بدهد و همچنين است در گاو و شتر .\r\nمسأله 1929 - اگر چند نفر با هم شريك باشند هر كدام آنان كه سهمش به نصاب اول رسيده ، بايد زكات بدهد و بر كسى كه سهم او كمتر از نصاب اول است زكات واجب نيست .\r\nمسأله 1930 - اگر يك نفر در چند جا گاو و يا شتر يا گوسفند داشته باشد و روى هم به اندازه نصاب باشند ، بايد زكات آنها را بدهد .\r\nمسأله 1931 - اگر گاو و گوسفند و شترى كه دارد همه مريض يا معيوب يا پير باشند مىتواند زكات را از خود آنها بدهد . ولى اگر همه سالم و بىعيب و جوان باشند ، نمىتواند زكات آنها را مريض ، يا معيوب ، يا پير بدهد . بلكه اگر بعضى از آنها سالم و بعضى مريض و دسته‌اى معيوب و دسته ديگرى بىعيب و مقدارى پير و مقدارى جوان باشند احتياط واجب آن است كه براى زكات آنها سالم و بىعيب و جوان بدهد .\r\nمسأله 1932 - اگر گاو و گوسفند و شترى كه دارد مريض و معيوب هم باشند بايد زكات آنها را بدهد .\r\nمسأله 1933 - اگر پيش از تمام شدن ماه يازدهم ، گاو و گوسفند و شترى را كه دارد با چيز ديگر عوض كند ، يا نصابى را كه دارد با مقدار نصاب از همان جنس عوض نمايد ، مثلًا چهل گوسفند بدهد و چهل گوسفند ديگر بگيرد زكات بر او واجب نيست .\r\nمسأله 1934 - كسى كه بايد زكات گاو و گوسفند و شتر را بدهد ، اگر زكات آنها را از مال ديگرش بدهد تا وقتى شماره آنها از نصاب كم نشده همه ساله بايد زكات را بدهد و\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nاگر از خود آنها بدهد و از نصاب اول كمتر شود زكات بر او واجب نيست مثلًا كسى كه چهل گوسفند دارد ، اگر از مال ديگرش زكات آنها را بدهد تا وقتى كه گوسفندهاى او از چهل كم نشده همه ساله بايد يك گوسفند بدهد و اگر از خود آنها بدهد تا وقتى به چهل نرسيده زكات بر او واجب نيست .\r\n\r\nمصرف زكات\r\nمسأله 1935 - انسان مىتواند زكات را در هشت مورد مصرف كند :\r\nاول - فقير و آن كسى است كه مخارج سال خود و عيالاتش را ندارد و كسى كه صنعت يا ملك يا سرمايه‌اى دارد كه مىتواند مخارج سال خود را بگذراند فقير نيست .\r\nدوم - مسكين و آن كسى است كه از فقير سخت‌تر مىگذراند .\r\nسوم - كسى كه از طرف امام عليه السلام يا نايب امام مأمور است كه زكات را جمع آورى و نگهدارى نمايد و به حساب آن رسيدگى كند و آن را به امام يا نايب امام يا فقير برساند .\r\nچهارم - مؤلفهء قلوبهم و ايشان كسانى هستند كه اسلام را ظاهراً قبول كرده‌اند ولى در باطن هنوز نپذيرفته‌اند كه دادن زكات به آنها براى اينكه در اسلام ثابت شوند و اسلامشان نيكو گردد جايز است ولى به كافرى كه كفر خود را ظاهر مىسازد از اين سهم نمىشود چيزى داد اگر چه براى بدست آوردن دل او باشد ، ولى اگر طورى باشد كه دادن زكات به او از سبيل اللّه يعنى راه خدا حساب شود مىشود به او از بابت اين سهم زكات داد مثلًا اگر مسلمانها با كفار ديگر جنگ دارند و با اين دسته جنگ ندارند كه اگر چيزى به آنها بدهند مسلمانان را كمك مىكنند براى جنگ يا براى اينكه آسيب از طرف ايشان به آنها نرسد و بتوانند با آنهايى كه جنگ دارند به پيروزى برسند ، زكات دادن به آنها از بابت سهم سبيل اللّه حساب مىشود و اشكال ندارد .\r\nپنجم - خريدارى بنده‌ها و آزاد كردن آنان .\r\nششم - بدهكارى كه نمىتواند قرض خود را بدهد .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nهفتم - سبيل اللّه يعنى كارهايى كه منفعت عمومى دينى دارد ، مثل ساختن مسجد و مدرسه‌اى كه علوم دينيه در آن خوانده مىشود .\r\nهشتم - ابن سبيل يعنى مسافرى كه در سفر درمانده شده و احكام اينها در مسائل آينده گفته خواهد شد .\r\nمسأله 1936 - احتياط واجب آن است كه فقير و مسكين بيشتر از مخارج سال خود و عيالاتش را از زكات نگيرد و اگر مقدارى پول يا جنس دارد ، فقط به اندازهء كسرى مخارج يك سالش زكات بگيرد .\r\nمسأله 1937 - كسى كه مخارج سالش را داشته ، اگر مقدارى از آن را مصرف كند و بعد شك كند كه آنچه باقيمانده به اندازهء مخارج سال او هست يا نه ، نمىتواند زكات بگيرد .\r\nمسأله 1938 - صنعتگر يا مالك يا تاجرى كه درآمد او از مخارج سالش كمتر است ، مىتواند براى كسرى مخارجش زكات بگيرد ، و لازم نيست ابزار كار يا ملك يا سرمايه خود را به مصرف مخارج برساند .\r\nمسأله 1939 - فقيرى كه خرج سال خود و عيالاتش را ندارد اگر خانه‌اى دارد كه ملك اوست و در آن نشسته ، يا مال سوارى دارد ، چنانچه بدون اينها نتواند زندگى كند ، اگر چه براى حفظ آبرويش باشد ، مىتواند زكات بگيرد . و همچنين است اثاث خانه و ظرف و لباس زمستانى و تابستانى و چيزهايى كه به آنها احتياج دارد . و فقيرى كه اينها را ندارد ، اگر به اينها احتياج داشته باشد مىتواند از زكات خريدارى نمايد .\r\nمسأله 1940 - فقيرى كه ياد گرفتن صنعت براى او مشكل نيست ، بنابر احتياط واجب بايد ياد بگيرد و با گرفتن زكات زندگى نكند ، ولى تا وقتى مشغول ياد گرفتن است ، مىتواند زكات بگيرد بلكه اگر معصيت كرد و نرفت كار ياد بگيرد نيز مىشود به او زكات داد و همچنين است بعد از ياد گرفتن ، در صورتى كه هنوز كارى نكرده باشد كه از عنوان فقير بودن خارج شود ، مىشود به او زكات داد .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nمسأله 1941 - به كسى كه قبلًا فقير بوده و مىگويد فقيرم ، اگر چه انسان از گفته او اطمينان پيدا نكند ، مىشود زكات داد .\r\nمسأله 1942 - كسى كه مىگويد فقيرم و قبلًا فقير نبوده يا معلوم نيست فقير بوده يا نه ، چنانچه از گفته او اطمينان پيدا نشود احتياط واجب آن است كه به او زكات ندهند .\r\nمسأله 1943 - كسى كه بايد زكات بدهد ، اگر از فقيرى طلبكار باشد ، مىتواند طلبى را كه از او دارد بابت زكات حساب كند .\r\nمسأله 1944 - اگر فقير بميرد و مال او به اندازهء قرضش نباشد ، انسان مىتواند طلبى را كه از او دارد بابت زكات حساب كند . و نيز اگر مال او به اندازه قرضش باشد و ورثه قرض او را ندهند ، يا به جهت ديگر انسان نتواند طلب خود را بگيرد مىتواند طلب خود را از بابت زكات حساب نمايد ولى بنابر احتياط مستحب نبايد طلب خود را از بابت زكات حساب نمايد و اين احتياط تا ممكن است ترك نشود .\r\nمسأله 1945 - چيزى را كه انسان بابت زكات به فقير مىدهد لازم نيست به او بگويد كه زكات است ، بلكه اگر فقير خجالت بكشد ، مستحب است به اسم پيشكش بدهد ولى بايد قصد زكات نمايد .\r\nمسأله 1946 - اگر به خيال اينكه كسى فقير است به او زكات بدهد ، بعد بفهمد فقير نبوده ، يا از روى ندانستن مسأله به كسى كه مىداند فقير نيست زكات بدهد ، چنانچه چيزى را كه به او داده باقى باشد بايد از او بگيرد و به مستحق بدهد و اگر از بين رفته باشد پس اگر كسى كه آن چيز را گرفته مىدانسته زكات است ، انسان بايد عوض آن را از او بگيرد و به مستحق بدهد و اگر نمىدانسته و طورى است كه از طرف دهنده زكات گول‌خورده حساب شود در تلف كردن آن مال ، مىتواند آنچه به ذمه او مىآيد عوض آنچه از طرف دهنده گول‌خورده حساب نمايد . ولى ندانستن او سبب اينكه ضامن آنچه تلف كرده نباشد نيست .\r\nمسأله 1947 - كسى كه بدهكار است و نمىتواند بدهى خود را بدهد اگر چه مخارج سال خود را داشته باشد ، مىتواند براى دادن قرض خود زكات بگيرد ، ولى بايد مالى را كه\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nقرض كرده در معصيت خرج نكرده باشد ، چه از آن معصيت توبه كرده باشد يا توبه نكرده باشد ولى در اين صورت اگر اداى قرض او از سبيل اللّه حساب شود ، مىشود از سهم سبيل اللّه قرض او را از سهم بدهكاران ادا نمود و همچنين است اگر عنوان ديگرى از عنوانهاى مستحقان زكات بر او منطبق باشد .\r\nمسأله 1948 - اگر به كسى كه بدهكار است و نمىتواند بدهى خود را بدهد زكات بدهد ، بعد بفهمد قرض را در معصيت مصرف كرده ، چنانچه آن بدهكار فقير باشد مىتواند آنچه را به او داده بابت زكات حساب كند ولى احتياط مستحب آن است كه اگر از آن معصيت توبه نكرده چيزى را كه به او داده بابت زكات حساب نكند مگر اينكه شرابخوار باشد و يا علنى معصيت انجام دهد كه احتياط واجب است آنچه به او داده از بابت زكات حساب ننمايد .\r\nمسأله 1949 - كسى كه بدهكار است و نمىتواند بدهى خود را بدهد اگر چه فقير نباشد انسان مىتواند طلبى را كه از او دارد بابت زكات حساب كند .\r\nمسأله 1950 - مسافرى كه خرجى او تمام شده ، يا مركبش از كار افتاده ، چنانچه سفر او سفر معصيت نباشد و نتواند با قرض كردن يا فروختن چيزى خود را به مقصد برساند ، اگر چه در وطن خود فقير نباشد مىتواند زكات بگيرد ولى اگر بتواند در جاى ديگر با قرض كردن يا فروختن چيزى مخارج سفر خود را فراهم كند فقط به مقدارى كه به آنجا برسد ، مىتواند زكات بگيرد .\r\nمسأله 1951 - مسافرى كه در سفر درمانده شده و زكات گرفته بعد از آنكه به وطنش رسيد اگر چيزى از زكات زياد آمده باشد ، بايد آن را به حاكم شرع بدهد و بگويد آن چيز زكات است .\r\n\r\nشرايط كسانى كه مستحق زكات‌اند\r\nمسأله 1952 - كسى كه زكات مىگيرد بايد شيعهء دوازده امامى باشد و اگر انسان كسى را شيعه بداند و به او زكات بدهد ، بعد معلوم شود شيعه نبوده ، بايد دوباره زكات بدهد .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nمسأله 1953 - اگر طفل يا ديوانه‌اى از شيعه فقير باشد ، انسان مىتواند به ولى او زكات بدهد ، به قصد اينكه آنچه را مىدهد ملك طفل يا ديوانه باشد .\r\nمسأله 1954 - اگر به ولى طفل و ديوانه دسترسى ندارد مىتواند خودش يا به وسيله يك نفر امين زكات را به مصرف طفل يا ديوانه برساند و بايد موقعى كه زكات به مصرف آنان مىرسد نيت زكات كنند .\r\nمسأله 1955 - به فقيرى كه گدايى مىكند ، مىشود زكات داد ، ولى به كسى كه زكات را در معصيت مصرف مىكند نمىشود زكات داد .\r\nمسأله 1956 - به كسى كه معصيت كبيره را آشكارا بجا مىآورد ، احتياط واجب آن است كه زكات ندهند .\r\nمسأله 1957 - به كسى كه بدهكار است و نمىتواند بدهى خود را بدهد ، اگر چه مخارج او بر انسان واجب باشد ، مىشود زكات داد .\r\nمسأله 1958 - انسان نمىتواند مخارج كسانى را كه مثل اولاد خرجشان بر او واجب است از زكات بدهد ، ولى اگر مخارج آنان را ندهد ، ديگران مىتوانند به آنان زكات بدهند .\r\nمسأله 1959 - اگر انسان زكات به پسرش بدهد كه خرج زن و نوكر و كلفت خود نمايد اشكال ندارد .\r\nمسأله 1960 - اگر پسر به كتاب‌هاى علمى دينى احتياج داشته باشد ، پدر مىتواند براى خريدن آنها به او زكات بدهد .\r\nمسأله 1961 - پدر مىتواند به پسرش زكات بدهد كه براى خود زن بگيرد پسر هم مىتواند براى آنكه پدرش زن بگيرد زكات خود را به او بدهد .\r\nمسأله 1962 - به زنى كه شوهرش مخارج او را مىدهد ، يا خرجى نمىدهد ولى ممكن است او را به دادن خرجى مجبور كند ، نمىشود زكات داد .\r\nمسأله 1963 - زنى كه صيغه شده اگر فقير باشد شوهرش و ديگران مىتوانند به او زكات بدهند . ولى اگر شوهرش در ضمن عقد شرط كند كه مخارج او را بدهد يا به جهت\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nديگرى دادن مخارجش بر او واجب باشد ، در صورتى كه بتواند مخارج آن زن را بدهد نمىشود به آن زن زكات داد .\r\nمسأله 1964 - زن مىتواند به شوهر فقير خود زكات بدهد ، اگر چه شوهر زكات را صرف مخارج خود آن زن نمايد .\r\nمسأله 1965 - سيد نمىتواند از غير سيد زكات بگيرد ولى اگر خمس و ساير وجوهات كفايت مخارج او را نكند و از گرفتن زكات ناچار باشد ، مىتواند از غير سيد زكات بگيرد .\r\nمسأله 1966 - به كسى كه معلوم نيست سيد است يا نه ، مىشود زكات داد .\r\nمسأله 1967 - انسان بايد زكات را به قصد قربت يعنى براى انجام فرمان خداوند عالم بدهد و در نيت معين كند كه آنچه را مىدهد زكات مال است يا زكات فطره ، ولى اگر مثلًا زكات گندم و جو بر او واجب باشد لازم نيست معين كند چيزى را كه مىدهد زكات گندم است يا زكات جو .\r\nمسأله 1968 - كسى كه زكات چند مال بر او واجب شده ، اگر مقدارى زكات بدهد و نيت هيچ كدام آنها را نكند ، چنانچه چيزى را كه داده هم‌جنس يكى از آنها باشد ، زكات همان جنس حساب مىشود و اگر هم‌جنس هيچ كدام آنها نباشد ، به همهء آنها قسمت مىشود ، پس كسى كه زكات چهل گوسفند و زكات پانزده مثقال طلا بر او واجب است ، اگر مثلًا يك گوسفند از بابت زكات بدهد و نيت هيچ كدام آنها را نكند ، زكات گوسفند حساب مىشود ، ولى اگر مقدارى نقره بدهد به زكاتى كه براى گوسفند و طلا بدهكار است تقسيم مىشود .\r\nمسأله 1969 - اگر كسى را وكيل كند كه زكات مال او را بدهد ، موقعى كه زكات را به آن وكيل مىدهد ، بنابر احتياط واجب بايد نيت كند كه آنچه را وكيل او بعداً به فقير مىدهد زكات باشد ، وكيل هم وقتى كه زكات را به فقير مىدهد ، بايد از طرف مالك نيت زكات كند . و در صورتى كه فقط شخص وكيل باشد كه زكات را به اهلش برساند نه اينكه وكيل باشد در دادن زكات ، واجب است وقتى زكات به دست وكيل مىدهد نيت كند و اين نيت باقى باشد تا وقتى كه زكات به فقير برسد .\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nمسأله 1970 - اگر مالك يا وكيل او بدون قصد قربت زكات را به فقير بدهد و پيش از آنكه آن مال از بين برود ، خود مالك نيت زكات كند ، زكات حساب مىشود و همچنين است اگر از بين برود و كسى كه به او زكات داده ضامن باشد ، كه در اين صورت هم مىتواند قيمت آن را از بابت زكات حساب نمايد و ذمه او را برى كند .\r\n\r\nمسائل متفرقه زكات\r\nمسأله 1971 - موقعى كه گندم و جو را از كاه جدا مىكنند و موقع خشك شدن خرما و انگور ، انسان بايد زكات را به فقير بدهد ، يا از مال خود جدا كند و زكات طلا و نقره و گاو و گوسفند و شتر را بعد از تمام شدن ماه يازدهم بايد به فقير بدهد ، يا از مال خود جدا نمايد و نيز اگر منتظر فقير معينى باشد يا بخواهد به فقيرى بدهد كه از جهتى برترى دارد بايد زكات را جدا نمايد و نمىتواند جدا نكرده صبر كند تا به آن فقير برسد .\r\nمسأله 1972 - بعد از جدا كردن زكات لازم نيست فوراً آن را به مستحق بدهد ولى اگر به كسى كه مىشود زكات داد دسترسى دارد ، احتياط مستحب آن است كه دادن زكات را تأخير نيندازد .\r\nمسأله 1973 - كسى كه مىتواند زكات را به مستحق برساند ، اگر ندهد و به واسطه كوتاهى او از بين برود ، بايد عوض آن را بدهد .\r\nمسأله 1974 - كسى كه مىتواند زكات را به مستحق برساند ، اگر زكات را ندهد و بدون آنكه در نگهدارى آن كوتاهى كند از بين برود ، چنانچه دادن زكات را به قدرى تأخير انداخته كه نمىگويند فوراً داده است ، بايد عوض آن را بدهد . و اگر به اين مقدار تأخير نينداخته مثلًا دو سه ساعت يا نصف روز و يا امثال اين مقدارها تأخير انداخته و در همان وقت تلف شده ، در صورتى كه مستحق حاضر نبوده ، چيزى بر او واجب نيست و اگر مستحق حاضر بوده بنابر احتياط واجب بايد عوض آن را بدهد .\r\nمسأله 1975 - اگر زكات را از خود مال كنار بگذارد ، مىتواند در بقيه آن تصرف كند و اگر از مال ديگرش كنار بگذارد ، مىتواند در تمام مال تصرف نمايد .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nمسأله 1976 - انسان نمىتواند زكاتى را كه كنار گذاشته براى خود بردارد و چيز ديگرى به جاى آن بگذارد .\r\nمسأله 1977 - اگر از زكاتى كه كنار گذاشته منفعتى ببرد مثلًا گوسفندى كه براى زكات گذاشته بره بياورد ، مال فقير است .\r\nمسأله 1978 - اگر موقعى كه زكات را كنار مىگذارد مستحقى حاضر باشد ، بهتر است زكات را به او بدهد ، مگر كسى را در نظر داشته باشد كه دادن زكات به او از جهتى بهتر باشد .\r\nمسأله 1979 - اگر بدون اجازه حاكم شرع با مالى كه براى زكات كنار گذاشته تجارت كند و ضرر نمايد ، نبايد چيزى از زكات كم كند ، و نيز اگر منفعت كند صحت و بطلان معامله نسبت به مقدار زكات ، متوقف است بر اجازه حاكم شرع و چه بسا مصلحت در اجازه باشد تا منفعت از مال مستحق شود و چه بسا مصلحت در ردّ آن معامله باشد نسبت به مقدار زكات مثلًا در موردى كه عين زكات بهتر به درد فقير بخورد بايد از منفعت صرف نظر كرد و عين را براى او گرفت در صورتى كه دهنده زكات بخواهد عين را بدهد .\r\nمسأله 1980 - اگر پيش از آنكه زكات بر او واجب شود ، چيزى بابت زكات به فقير بدهد ، زكات حساب نمىشود و بعد از آنكه زكات بر او واجب شد ، اگر چيزى را كه به فقير داده از بين نرفته باشد و آن فقير هم به فقر خود باقى باشد ، مىتواند چيزى را كه به او داده بابت زكات حساب كند .\r\nمسأله 1981 - فقيرى كه مىداند زكات بر انسان واجب نشده ، اگر چيزى بابت زكات بگيرد و پيش او تلف شود ضامن است پس موقعى كه زكات بر انسان واجب مىشود ، اگر آن فقير به فقر خود باقى باشد ، مىتواند عوض چيزى را كه به او داده بابت زكات حساب كند .\r\nمسأله 1982 - فقيرى كه نمىداند زكات بر انسان واجب نشده اگر چيزى را بابت زكات بگيرد و پيش او تلف شود بنابر احتياط واجب نمىشود عوض آن را از بابت زكات حساب نمايد و او در صورتى كه گول‌خورده حساب شود اگر چه به واسطه نادانى او بوده باشد عوض آنچه را كه نزد او تلف شده نمىشود از او گرفت .\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nمسأله 1983 - مستحب است زكات گاو و گوسفند و شتر را به فقيرهاى آبرومند بدهد و در دادن زكات خويشان خود را بر ديگران ، و اهل علم و كمال را بر غير آنان و كسانى را كه اهل سؤال نيستند بر اهل سؤال مقدم بدارد . ولى اگر دادن زكات به فقيرى از جهت ديگرى بهتر باشد ، مستحب است زكات را به او بدهد .\r\nمسأله 1984 - بهتر است زكات را آشكارا و صدقهء مستحبى را مخفى بدهند .\r\nمسأله 1985 - اگر در شهر كسى كه مىخواهد زكات بدهد مستحقى نباشد و نتواند زكات را به مصرف ديگرى هم كه براى آن معين شده برساند ، چنانچه اميد نداشته باشد كه بعداً مستحق پيدا كند بايد زكات را به شهر ديگر ببرد و به مصرف زكات برساند و مىتواند مخارج بردن به آن شهر را از زكات بردارد و اگر زكات تلف شود ضامن نيست .\r\nمسأله 1986 - اگر در شهر خودش مستحق پيدا شود ، مىتواند زكات را به شهر ديگر ببرد . ولى مخارج بردن به آن شهر را بايد از خودش بدهد و اگر زكات تلف شود ضامن است ، مگر با اجازه حاكم شرع برده باشد يعنى حاكم شرع زكات را قبول كرده باشد و او را وكيل نموده باشد به شهر ديگر ببرد .\r\nمسأله 1987 - اجرت وزن كردن و پيمانه نمودن گندم و جو و كشمش و خرمايى را كه براى زكات مىدهد با خود او است .\r\nمسأله 1988 - كسى كه دو مثقال و پانزده نخود نقره يا بيشتر از بابت زكات بدهكار است ، بنابر احتياط واجب بايد كمتر از دو مثقال و پانزده نخود نقره به يك فقير ندهد و نيز اگر غير نقره چيز ديگرى مثل گندم و جو بدهكار باشد و قيمت آن به دو مثقال و پانزده نخود نقره برسد ، بنابر احتياط واجب بايد به يك فقير كمتر از آن ندهد .\r\nمسأله 1989 - مكروه است انسان از مستحق درخواست كند كه زكاتى را كه از او گرفته به او بفروشد ولى اگر مستحق بخواهد چيزى را كه گرفته بفروشد بعد از آنكه به قيمت رساند ، كسى كه زكات را به او داده در خريدن آن بر ديگران مقدم است .\r\nمسأله 1990 - اگر شك كند زكاتى را كه بر او واجب بوده داده يا نه ، بايد زكات را بدهد ، هر چند شك او براى زكات سالهاى پيش باشد .\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nمسأله 1991 - فقير نمىتواند زكات را به كمتر از مقدار آن صلح كند ، يا چيزى را گران‌تر از قيمت آن بابت زكات قبول نمايد ، يا زكات را از مالك بگيرد و به او ببخشد . ولى كسى كه زكات زيادى بدهكار است و فقير شده و نمىتواند زكات را بدهد چنانچه بخواهد توبه كند ، فقير مىتواند زكات را از او بگيرد و به او ببخشد .\r\nمسأله 1992 - انسان مىتواند از زكات از سهم سبيل اللّه ، قرآن يا كتاب دينى يا كتاب دعا بخرد و وقف نمايد ، اگر چه بر اولاد خود و بر كسانى وقف كند كه خرج آنان بر او واجب است و نيز مىتواند توليت وقف را براى خود يا اولاد خود قرار دهد .\r\nمسأله 1993 - انسان نمىتواند از زكات ، ملك بخرد و بر اولاد خود يا بر كسانى كه مخارج آنان بر او واجب است وقف نمايد كه عايدى آن را به مصرف مخارج خود برسانند .\r\nمسأله 1994 - فقير مىتواند براى رفتن به حج و زيارت و مانند اينها زكات بگيرد ، ولى اگر به مقدار خرج سالش زكات گرفته باشد ، براى زيارت و مانند آن نمىتواند زكات بگيرد .\r\nمسأله 1995 - اگر مالك ، فقيرى را وكيل كند كه زكات مال او را بدهد چنانچه آن فقير احتمال دهد كه قصد مالك اين بوده كه خود آن فقير از زكات بر ندارد ، نمىتواند چيزى از آن را براى خودش بردارد ، و اگر يقين داشته باشد كه قصد مالك اين نبوده براى خودش هم مىتواند بردارد .\r\nمسأله 1996 - اگر فقير ، شتر و گاو و گوسفند و طلا و نقره را بابت زكات بگيرد ، چنانچه شرطهايى كه براى واجب شدن زكات گفته شد در آنها جمع شود ، بايد زكات آنها را بدهد .\r\nمسأله 1997 - اگر دو نفر در مالى كه زكات آن واجب شده با هم شريك باشند و يكى از آنان زكات قسمت خود را بدهد و بعد مال را تقسيم كنند ، چنانچه بداند شريكش زكات سهم خود را نداده ، تصرف او در سهم خودش هم اشكال دارد .\r\nمسأله 1998 - كسى كه خمس يا زكات بدهكار است و كفاره و نذر و مانند اينها هم بر او واجب است و قرض هم دارد ، چنانچه نتواند همهء آنها را بدهد ، اگر مالى كه خمس يا\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nزكات آن واجب شده از بين نرفته باشد بايد خمس و زكات را بدهد ، و اگر از بين رفته باشد مىتواند خمس يا زكات را بدهد ، يا كفاره و نذر و قرض و مانند اينها را ادا نمايد .\r\nمسأله 1999 - كسى كه خمس يا زكات بدهكار است و نذر و مانند اينها هم بر او واجب است و قرض هم دارد ، اگر بميرد و مال او براى همهء آنها كافى نباشد چنانچه مالى كه خمس و زكات آن واجب شده ، از بين نرفته باشد ، بايد خمس يا زكات را بدهند و بقيهء مال او را به چيزهاى ديگرى كه بر او واجب است قسمت كنند و اگر مالى كه خمس و زكات آن واجب شده از بين رفته باشد ، بايد مال او را به خمس و زكات و قرض و نذر و مانند اينها قسمت نمايند مثلًا اگر چهل تومان خمس بر او واجب است و بيست تومان به كسى بدهكار است و همه مال او سى تومان است بايد بيست تومان بابت خمس و ده تومان به دين او بدهند .\r\nمسأله 2000 - كسى كه مشغول تحصيل علم است و اگر تحصيل نكند مىتواند براى معاش خود كسب كند ، چنانچه تحصيل آن علم ، واجب يا مستحب باشد ، مىشود به او زكات داد . و اگر تحصيل آن علم ، واجب يا مستحب هم نباشد ، زكات دادن به او اشكال ندارد تا مادامى كه كسب نكرده و چيزى بدست نياورده باشد .\r\n\r\nزكات فطره\r\nمسأله 2001 - كسى كه پيش از غروب شب عيد فطر ولو يك آن قبل از آن باشد ، بالغ و عاقل و هشيار است ، و فقير و بنده كس ديگر نيست ، بايد براى خودش و كسانى كه نان‌خور او هستند ، هر نفرى يك صاع كه مقدار آن از سه كيلوگرم 25 مثقال و 18 نخود كمتر است گندم يا جو يا خرما يا كشمش يا برنج يا ذرت و مانند اينها به مستحق بدهد و اگر پول يكى از اينها را هم بدهد كافى است .\r\nمسأله 2002 - كسى كه مخارج سال خود و عيالاتش را ندارد و كسى هم ندارد كه بتواند مخارج سال خود و عيالاتش را بگذراند فقير است و دادن زكات فطره بر او واجب نيست .\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nمسأله 2003 - انسان بايد فطره كسانى را كه در غروب شب عيد فطر نان خور او حساب مىشوند بدهد كوچك باشند يا بزرگ ، مسلمان باشند يا كافر ، دادن خرج آنان بر او واجب باشد يا نه ، در شهر خود او باشند يا در شهر ديگر .\r\nمسأله 2004 - اگر كسى را كه نان‌خور اوست و در شهر ديگر است وكيل كند كه از مال او فطره خود را بدهد چنانچه اطمينان داشته باشد كه فطره را مىدهد لازم نيست خودش فطره او را بدهد .\r\nمسأله 2005 - فطره مهمانى كه پيش از غروب شب عيد فطر با رضايت صاحبخانه وارد شده و نان‌خور او حساب مىشود ، بر او واجب است و نيز اگر مهمان بر او صادق باشد ولو نسبت به مكانى كه در آن زندگى مىكنند بنابر احتياط فطره او واجب است اگر چه نان‌خور حساب نشود و چيزى نزد او نخورد .\r\nمسأله 2006 - فطره مهمانى كه پيش از غروب شب عيد فطر بدون رضايت صاحب خانه وارد مىشود و مدتى نزد او مىماند بنابر احتياط ، واجب است و همچنين است فطره كسى كه انسان را مجبور كرده‌اند كه خرجى او را بدهد .\r\nمسأله 2007 - فطره مهمانى كه بعد از غروب شب عيد فطر وارد مىشود ، بر صاحبخانه واجب نيست ، اگر چه پيش از غروب او را دعوت كرده باشد و در خانه او هم افطار كند .\r\nمسأله 2008 - اگر كسى موقع غروب شب عيد فطر ديوانه يا بيهوش باشد زكات فطره بر او واجب نيست .\r\nمسأله 2009 - اگر پيش از غروب شب عيد فطر ولو يك آن قبل از غروب باشد ، بچه بالغ شود ، يا ديوانه عاقل گردد ، يا فقير غنى شود ، در صورتى كه شرايط واجب شدن فطره را دارا باشد ، بايد زكات فطره را بدهد .\r\nمسأله 2010 - كسى كه موقع غروب شب عيد فطر ، زكات فطره بر او واجب نيست ، اگر تا پيش از ظهر روز عيد شرطهاى واجب شدن فطره در او پيدا شود ، مستحب است زكات فطره را بدهد .\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nمسأله 2011 - كافرى كه بعد از غروب شب عيد فطر مسلمان شده ، فطره بر او واجب نيست ، ولى مسلمانى كه شيعه نبوده ، اگر بعد از ديدن ماه شيعه شود ، بايد زكات فطره را بدهد .\r\nمسأله 2012 - كسى كه فقط به اندازهء يك صاع كه تقريباً سه كيلو است گندم و مانند آن دارد ، مستحب است زكات فطره را بدهد و چنانچه عيالاتى داشته باشد و بخواهد فطره آنها را هم بدهد مىتواند به قصد فطره آن يك صاع را به يكى از عيالاتش بدهد و او هم به همين قصد به ديگرى بدهد و همچنين تا به نفر آخر برسد و بهتر است نفر آخر چيزى را كه مىگيرد به كسى بدهد كه از خودشان نباشد . و اگر يكى از آنها صغير باشد ، ولى او به جاى او مىگيرد و احتياط آن است چيزى را كه براى صغير گرفته به كسى ندهد . و يا اينكه خود ولى از طرف خودش از غير صغير قبول نمايد و از مال خود به اميد ثواب از طرف صغير فطره را به ديگرى بدهد .\r\nمسأله 2013 - اگر بعد از غروب شب عيد فطر بچه‌دار شود ، يا كسى نان‌خور او حساب شود واجب نيست فطره او را بدهد . اگر چه مستحب است فطره كسانى را كه بعد از غروب تا پيش از ظهر روز عيد نان‌خور او حساب مىشوند بدهد .\r\nمسأله 2014 - اگر انسان نان‌خور كسى باشد و پيش از غروب ولو آنى قبل از آن نان‌خور كس ديگر شود ، فطره او بر كسى كه نان‌خور او شده واجب است مثلًا اگر دختر پيش از غروب به خانه شوهر رود ، شوهرش بايد فطره او را بدهد .\r\nمسأله 2015 - كسى كه ديگرى بايد فطره او را بدهد ، واجب نيست فطره خود را بدهد .\r\nمسأله 2016 - اگر فطره انسان بر كسى واجب باشد و او فطره را ندهد ، بر خود انسان واجب نمىشود .\r\nمسأله 2017 - اگر كسى كه فطرهء او بر ديگرى واجب است خودش فطره را بدهد ، از كسى كه فطره بر او واجب شده ساقط نمىشود .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nمسأله 2018 - زنى كه شوهرش مخارج او را نمىدهد چنانچه نان‌خور كس ديگر باشد ، فطره‌اش بر آن كس واجب است . و اگر نان‌خور كس ديگر نيست در صورتى كه فقير نباشد بايد فطره خود را بدهد .\r\nمسأله 2019 - كسى كه سيد نيست نمىتواند به سيد فطره بدهد ، حتى اگر سيدى نان‌خور او باشد نمىتواند فطره او را به سيد ديگر بدهد .\r\nمسأله 2020 - فطره طفلى كه از مادر يا دايه شير مىخورد ، بر كسى است كه مخارج مادر يا دايه را مىدهد . ولى اگر مادر يا دايه مخارج خود را از مال طفل برمىدارد ، فطره طفل بر كسى واجب نيست .\r\nمسأله 2021 - انسان اگر چه مخارج عيالاتش را از مال حرام بدهد ، بايد فطره آنان را از مال حلال بدهد .\r\nمسأله 2022 - اگر انسان كسى را اجير نمايد و شرط كند كه مخارج او را بدهد بايد فطره او را هم بدهد ، ولى چنانچه شرط كند كه مقدار مخارج او را بدهد و مثلًا پولى براى مخارجش بدهد ، واجب نيست فطره او را بدهد .\r\nمسأله 2023 - اگر كسى بعد از غروب شب عيد فطر بميرد ، بايد فطره او و عيالاتش را از مال او بدهند . ولى اگر پيش از غروب بميرد ، واجب نيست فطره او و عيالاتش را از مال او بدهند .\r\n\r\nمصرف زكات فطره\r\nمسأله 2024 - اگر زكات فطره را به يكى از هشت مصرفى كه سابقا براى زكات مال گفته شد برسانند كافى است . ولى احتياط مستحب آن است كه فقط به فقراى شيعه بدهند .\r\nمسأله 2025 - اگر طفل شيعه‌اى فقير باشد ، انسان مىتواند فطره را به مصرف او برساند ، يا بواسطهء دادن به ولى طفل ، ملك طفل نمايد .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nمسأله 2026 - فقيرى كه فطره به او مىدهند ، لازم نيست عادل باشد ولى احتياط واجب آن است كه به شرابخوار و كسى كه آشكارا معصيت مىكند فطره ندهند .\r\nمسأله 2027 - به كسى كه فطره را در معصيت مصرف مىكند نبايد فطره بدهند .\r\nمسأله 2028 - واجب است كه به يك فقير كمتر از يك صاع كه تقريباً از سه كيلو 25 مثقال و 18 نخود كمتر است ، فطره ندهند ولى اگر بيشتر بدهند اشكال ندارد .\r\nمسأله 2029 - اگر از جنسى كه قيمتش دو برابر قيمت معمولى آن است مثلًا از گندمى كه قيمت آن دو برابر قيمت گندم معمولى است ، نصف صاع كه معناى آن در مسأله پيش گفته شد بدهد كافى نيست ، و اگر آن را به قصد قيمت فطره هم بدهد اشكال دارد . مگر آنكه پول يك صاع گندم معمولى به عنوان فطره بدهد به فقير و بعد فقير اگر خودش خواست از او اين نصف صاع را بخرد .\r\nمسأله 2030 - انسان نمىتواند نصف صاع را از يك جنس مثلًا گندم و نصف ديگر آن را از جنس ديگر مثلًا جو بدهد . و اگر آن را به قصد قيمت فطره هم بدهد اشكال دارد .\r\nمسأله 2031 - مستحب است در دادن زكات فطره ، خويشان فقير خود را بر ديگران مقدم دارد و بعد همسايگان فقير را ، بعد اهل علم فقير را ، ولى اگر ديگران از جهتى برترى داشته باشند ، مستحب است آنها را مقدم بدارد .\r\nمسأله 2032 - اگر انسان به خيال اينكه كسى فقير است به او فطره بدهد و بعد بفهمد فقير نبوده ، چنانچه مالى را كه به او داده از بين نرفته باشد ، بايد پس بگيرد و به مستحق بدهد و اگر نتواند بگيرد بايد از مال خودش فطره را بدهد . و اگر از بين رفته باشد ، در صورتى كه گيرنده فطره مىدانسته آنچه را گرفته فطره است ، بايد عوض آن را بدهد . و اگر نمىدانسته در صورتى كه از طرف دهنده گول‌خورده حساب شود مىتواند كه عوض آنچه را تلف شده به دهنده زكات ندهد . و انسان بايد دوباره فطره را بدهد .\r\nمسأله 2033 - اگر كسى بگويد فقيرم ، نمىشود به او فطره داد ، مگر آنكه از گفتهء او اطمينان پيدا شود ، يا انسان بداند كه قبلًا فقير بوده است .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n\r\nمسائل متفرقه زكات فطره\r\nمسأله 2034 - انسان بايد زكات فطره را به قصد قربت يعنى براى انجام فرمان خداوند عالم بدهد و موقعى كه آن را مىدهد نيت دادن فطره نمايد .\r\nمسأله 2035 - اگر پيش از ماه رمضان فطره را بدهد صحيح نيست و احتياط واجب آن است كه در ماه رمضان هم فطره را ندهد . ولى اگر پيش از رمضان يا در ماه رمضان به فقير قرض بدهد و بعد از آنكه فطره بر او واجب شد ، طلب خود را بابت فطره حساب كند مانعى ندارد .\r\nمسأله 2036 - گندم يا چيز ديگرى را كه براى فطره مىدهد ، بايد به جنس ديگر يا خاك مخلوط نباشد و چنانچه مخلوط باشد ، اگر خالص آن به يك صاع كه تقريباً از سه كيلو 25 مثقال و 18 نخود كم است برسد در صورتى كه آنچه به آن مخلوط شده خيلى زياد مثل يك صاع ريگ در دو صاع يا بيشتر نباشد مگر آنكه جدا كردن آن به وسيله‌اى آسان باشد يا آنچه مخلوط شده به قدرى كم باشد كه قابل اعتنا نباشد اشكال ندارد .\r\nمسأله 2037 - اگر فطره را از چيز معيوب بدهد كافى نيست .\r\nمسأله 2038 - كسىكه فطره چند نفر را مىدهد ، لازم نيست همه را از يك جنس بدهد و اگر مثلًا فطره بعضى را گندم و فطره بعض ديگر را جو بدهد كافى است .\r\nمسأله 2039 - كسىكه نماز عيد فطر مىخواند بنابر احتياط واجب ، بايد فطره را پيش از نماز عيد بدهد . ولى اگر نماز عيد نمىخواند ، مىتواند دادن فطره را تا ظهر تأخير بيندازد .\r\nمسأله 2040 - اگر به نيت فطره مقدارى از مال خود را كنار بگذارد و تا ظهر روز عيد به مستحق ندهد ، احتياط واجب آن است كه هر وقت آن را مىدهد نيت فطره نمايد و نيز در وقتى كه كنار مىگذارد هم بايد نيت فطره داشته باشد .\r\nمسأله 2041 - اگر موقعى كه دادن زكات فطره واجب است ، فطره را ندهد و كنار هم نگذارد ، بعداً بايد بدون اينكه نيت ادا و قضا كند فطره را بدهد .\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nمسأله 2042 - اگر فطره را كنار بگذارد ، نمىتواند آن را براى خودش بردارد و مالى ديگر را براى فطره بگذارد .\r\nمسأله 2043 - اگر انسان مالى داشته باشد كه قيمتش از فطره بيشتر است ، چنانچه فطره را ندهد و نيت كند كه مقدارى از آن مال براى فطره باشد اشكال دارد .\r\nمسأله 2044 - اگر مالى را كه براى فطره كنار گذاشته از بين برود چنانچه دسترسى به فقير داشته و دادن فطره را تأخير انداخته بايد عوض آن را بدهد و اگر دسترسى به فقير نداشته ضامن نيست .\r\nمسأله 2045 - اگر در محل خودش مستحق پيدا شود نبايد فطره را به جاى ديگر ببرد و اگر به جاى ديگر ببرد و تلف شود ، بايد عوض آن را بدهد .\r\n\r\nاحكام حج\r\nمسأله 2046 - حج عبارت است از مجموع عباداتى كه در مكان‌هاى مختلف بايد انجام داد و از لوازم آن زيارت كردن خانه خداوند متعال است و در تمام عمر بر كسى كه اين شرايط را دارا باشد ، يك مرتبه واجب مىشود :\r\nاول - آنكه بالغ باشد .\r\nدوم - آنكه عاقل و آزاد باشد .\r\nسوم - به واسطه رفتن به حج مجبور نشود كه كار حرامى را انجام دهد ، يا عمل واجبى را كه از حج مهمتر است ترك نمايد ، پس اگر مثلًا مجبور باشد از راه غصبى برود و راه ديگرى هم نباشد نبايد حج برود .\r\nچهارم - آنكه مستطيع باشد .\r\nو مستطيع بودن به چند چيز است :\r\nاول - آنكه توشه راه و مركب سوارى يا مالى كه بتواند آنها را تهيه كند داشته باشد .\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nدوم - سلامت مزاج و توانايى آن را داشته باشد كه بتواند مكه رود و حج را بجا آورد .\r\nسوم - در راه مانعى از رفتن نباشد و اگر راه بسته باشد ، يا انسان بترسد كه در راه ، جان يا عرض او از بين برود ، يا مال او را ببرند ، حج بر او واجب نيست . ولى اگر از راه ديگرى بتواند برود ، اگر چه دور تر باشد ، بايد از آن راه برود .\r\nچهارم - به قدر بجا آوردن اعمال حج وقت داشته باشد .\r\nپنجم - مخارج كسانى را كه خرجى آنان بر او واجب است مثل زن و بچه و مخارج كسانى را كه مردم خرجى دادن به آنها را لازم مىدانند داشته باشد .\r\nششم - بعد از برگشتن كسب ، يا زراعت ، يا عايدى ملك ، يا راه ديگرى براى معاش خود داشته باشد كه مجبور نشود به زحمت زندگى كند .\r\nمسأله 2047 - كسى كه بدون خانهء ملكى رفع احتياجش نمىشود يعنى خانهء اجاره‌اى مثلًا خلاف شأن اوست به طورى كه از نداشتن خانهء ملكى به مشقت و حرج بيفتد ، وقتى حج بر او واجب است كه پول خانه را هم داشته باشد .\r\nمسأله 2048 - زنى كه مىتواند مكه برود ، اگر بعد از برگشتن ، از خودش مال نداشته باشد و شوهرش هم مثلًا فقير باشد و خرجى او را ندهد و ناچار شود كه به سختى و حرج زندگى كند ، حج بر او واجب نيست .\r\nمسأله 2049 - اگر كسى توشهء راه و مركب سوارى نداشته باشد و ديگرى به او بگويد حج برو من خرج تو و عيالات تو را در موقعى كه در سفر حج هستى مىدهم در صورتى كه اطمينان داشته باشد كه خرج او را مىدهد و اطمينان او هم در نظر عقلاء صحيح باشد ، در صورتى كه اصل قبول آن خرج براى او خوارى نداشته باشد و يا حرجى نباشد حج بر او واجب مىشود .\r\nمسأله 2050 - اگر خرجى رفتن و برگشتن و خرجى عيالات كسى را در مدتى كه مكه مىرود و برمىگردد ، به او ببخشند و با او شرط كنند كه حج كند و او قبول نمايد ، حج\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nبر او واجب مىشود ، اگر چه قرض داشته باشد و در موقع برگشتن هم مالى كه بتواند با آن زندگى كند نداشته باشد .\r\nمسأله 2051 - اگر مخارج رفتن و برگشتن و مخارج عيالات كسى را در مدتى كه مكه مىرود و برمىگردد به او بدهند و به او بگويند حج برو ولى ملك او نكنند ، در صورتى كه اطمينان داشته باشد كه از او پس نمىگيرند ، حج بر او واجب مىشود .\r\nمسأله 2052 - اگر مقدارى مال كه براى حج كافى است به كسى بدهند و با او شرط كنند كه در راه مكه خدمت كسى كه مال را داده بنمايد ، اگر آن مال را قبول ننمايد ، حج بر او واجب نمىشود .\r\nمسأله 2053 - اگر مقدارى مال به كسى بدهند و حج بر او واجب شود ، چنانچه حج نمايد ، هر چند بعداً مالى از خود پيدا كند ، ديگر حج بر او واجب نيست .\r\nمسأله 2054 - اگر براى تجارت مثلًا تا جده برود و مالى بدست آورد كه اگر بخواهد از آنجا به مكه رود مستطيع باشد ، بايد حج كند و در صورتى كه حج نمايد ، اگر چه بعداً مالى پيدا كند كه بتواند از وطن خود به مكه رود ، ديگر حج بر او واجب نيست .\r\nمسأله 2055 - اگر انسان اجير شود كه از طرف كس ديگرى حج كند ، چنانچه خودش نتواند برود و بخواهد ديگرى را از طرف خودش بفرستد ، در صورتى كه فقط خود او را اجير كرده باشند ، بايد از كسى كه او را اجير كرده اجازه بگيرد ولى اگر با او شرط نكرده كه خودش بجا بياورد و اجير كردن او هم به خودى خود طورى نباشد كه بگويند خودش بايد بجا بياورد مىتواند ديگرى را از طرف او بفرستد و همچنين اگر صريحاً به او اجازه دهد كه ديگرى را اجير بگيرد مىتواند ديگرى را از طرف او بفرستد .\r\nمسأله 2056 - اگر كسى مستطيع شود و مكه نرود و فقير شود ، بايد اگر چه به زحمت باشد بعداً حج كند و اگر به هيچ قسم نتواند حج برود ، چنانچه كسى او را براى حج اجير كند ، بايد به مكه رود و حج كسى را كه براى او اجير شده بجا آورد و تا سال بعد در مكه بماند و براى خود حج نمايد . ولى اگر ممكن باشد كه اجير شود و اجرت را نقد بگيرد و كسى كه او را اجير كرده راضى شود كه حج او در سال بعد بجا آورده شود ، بايد سال اول براى خود و سال بعد براى كسى كه اجير شده حج نمايد .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nمسأله 2057 - اگر در سال اولى كه مستطيع شده به مكه رود و در وقت معينى كه دستور داده‌اند به عرفات و مشعرالحرام نرسد ، چنانچه در سالهاى بعد مستطيع نباشد ، حج بر او واجب نيست ولى اگر از سالهاى پيش مستطيع بوده و نرفته ، اگر چه به زحمت باشد بايد حج كند .\r\nمسأله 2058 - اگر در سال اولى كه مستطيع شده حج نكند و بعد بواسطهء پيرى يا مرض و ناتوانى نتواند حج نمايد و نااميد باشد از اينكه بعداً خودش حج كند ، بايد ديگرى را از طرف خود بفرستد ، بلكه اگر در سال اولى كه به قدر رفتن حج مال پيدا كرده ، بواسطهء پيرى يا مرض يا ناتوانى نتواند حج كند ، احتياط مستحب آن است كه كسى را از طرف خود بفرستد تا حج نمايد .\r\nمسأله 2059 - كسى كه از طرف ديگرى براى حج اجير شده ، بايد طواف نسا را از طرف او بجا آورد و اگر بجا نياورد ، زن بر آن اجير حرام مىشود .\r\nمسأله 2060 - اگر طواف نسا را درست بجا نياورد يا فراموش كند چنانچه بعد از چند روز يادش بيايد و از بين راه برگردد و بجا آورد صحيح است .\r\n\r\nاحكام خريد و فروش\r\n\r\nچيزهايى كه در خريد و فروش مستحب است\r\nمسأله 2061 - پنج چيز در خريد و فروش مستحب است :\r\nاول - ياد گرفتن احكام آن مگر اينكه بداند در بين معاملاتى كه انجام مىدهد به واسطه ندانستن مسأله مبتلا به حرام مثل ربا در معامله مىشود كه در اين صورت واجب است مسائل آن را ياد بگيرد . حضرت صادق عليه السلام فرمودند : كسى كه مىخواهد خريد و فروش كند ، بايد احكام آن را ياد بگيرد و اگر پيش از ياد گرفتن احكام آن ، خريد و فروش كند به واسطه معامله‌هاى باطل و شبهه‌ناك به هلاكت مىافتد .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nدوم - آنكه در قيمت جنس بين مشتريهاى مسلمان فرق نگذارد مگر آنكه به جهت تقوى و يا خويش بودن و رحيم بودن برترى داشته باشد يا آنكه به آن كس وعده نيكى داده باشد كه در اين موارد فرق گذاشتن مانعى ندارد بلكه بهتر است .\r\nسوم - آنكه در قيمت جنس سخت‌گيرى نكند .\r\nچهارم - چيزى را كه مىفروشد زيادتر بدهد و آنچه را مىخرد كمتر بگيرد .\r\nپنجم - كسى كه با او معامله كرده ، اگر پشيمان شود و از او تقاضا كند كه معامله را به هم بزند ، براى به هم زدن معامله حاضر شود .\r\nمسأله 2062 - اگر انسان نداند معامله‌اى كه كرده صحيح است يا باطل ، نمىتواند در مالى كه گرفته تصرف نمايد مگر اينكه بداند طرف معامله به تصرف او راضى است ، اگر چه بداند كه آن عقد باطل است و رضايت او از غير جهت عقد باشد و نيز اگر شك او از جهت ندانستن مسأله نباشد بلكه بعد از معامله شك كند در صحت وقوع معامله در خارج و الّا نمىتواند تصرف نمايد و بايد برود مسأله را ياد بگيرد .\r\nمسأله 2063 - كسى كه مال ندارد و مخارجى بر او واجب است مثل خرج زن و بچه ، بايد كسب كند و براى كارهاى مستحب مانند وسعت دادن به عيالات و دستگيرى از فقرا ، كسب كردن مستحب است .\r\n\r\nمعاملات مكروه\r\nمسأله 2064 - عمده معاملات مكروه از اين قرار است :\r\nاول - ملك فروشى در صورتى كه ملك خود را بفروشد و عوض آن ملك را نخرد . دوم - قصابى . سوم - كفن فروشى . چهارم - معامله با مردمان پست . پنجم - معامله بين اذان صبح و اول آفتاب . ششم - آنكه كار خود را خريد و فروش گندم و جو و مانند اينها قرار دهد . هفتم - آنكه براى خريدن جنسى كه ديگرى مىخواهد بخرد ، داخل معامله او شود .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\n\r\nمعاملات حرام\r\nمسأله 2065 - معاملات حرام شش است :\r\nاول - خريد و فروش عين نجس مثل بول و غائط ، در صورتى كه منفعت حلال مثل ريختن پاى درخت و زراعت ، براى آن نباشد مثل نبودن منفعت به اين نحو و امثال آن در بعضى از جاها و در صورت وجود منفعت حلال شايع خريد و فروش آن اشكال ندارد و همين طور است حكم در ساير نجاسات .\r\nدوم - خريد و فروش مال غصبى ، ولى صرف جارى كردن صيغه عقد حرام نيست . بلكه آنچه حرام است تصرف در مال غير به دادن و گرفتن است و با اجراى صيغه عقد فقط معامله فضولى است كه با اجازه مالك مىشود صحيح باشد .\r\nسوم - خريد و فروش چيزى كه مال نيست مثل حيوانات درنده و اگر در عرف مردم مال حساب شود مثل شير در باغ‌وحش خريد و فروش آن مانعى ندارد ، و مگس و پشه و حشرات ديگر امثال آنها نيز مال حساب نمىشوند .\r\nچهارم - معامله چيزى كه منافع معمولى آن فقط كار حرام باشد ، مانند اسباب قمار .\r\nپنجم - معامله‌اى كه در آن ربا باشد .\r\nششم - فروش جنسى كه با چيز ديگر مخلوط باشد در صورتى كه آن چيز معلوم نباشد و فروشنده هم به خريدار نگويد ، مثل فروختن روغنى كه با پيه مخلوط كرده است و اين عمل را غش مىگويند پيغمبر اكرم صلى الله عليه و آله و سلم فرمود : از ما نيست كسى كه در معامله با مسلمانان غش كند يا به آنان ضرر بزند يا تقلب و حيله نمايد و هر كه با برادر مسلمان غش كند ، خداوند بركت روزى او را مىبرد و راه معاش او را مىبندد و او را به خودش واگذار مىكند . و بنابر احتياط معامله هم باطل است .\r\nمسأله 2066 - فروختن چيز پاكى كه نجس شده و آب كشيدن آن ممكن است اشكال ندارد ، ولى اگر مشترى آن چيز را براى كارى بخواهد كه شرط آن پاك بودن است\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nمثلًا لباس است كه مىخواهد با آن نماز بخواند ، بنابر احتياط واجب بايد فروشنده نجس بودن آن را به او بگويد .\r\nمسأله 2067 - اگر چيز پاكى مانند روغن و نفت كه آب كشيدن آن ممكن نيست نجس شود ، چنانچه آن را براى كارى بخواهند كه شرطش پاك بودن است مثلًا روغن نجس را براى خوردن بخواهند ، فروش آن حرام است و اگر براى كارى بخواهند كه شرط آن پاك بودن نيست مثلًا بخواهند نفت نجس را بسوزانند فروش آن اشكال ندارد .\r\nمسأله 2068 - خريد و فروش دواهاى نجس جايز و صحيح است ولى اگر احتياطاً پول را براى ظرف آن يا براى زحمت دوافروش بدهند بهتر است .\r\nمسأله 2069 - خريد و فروش روغن و دواهاى روان و عطرهايى كه از ممالك غير اسلامى مىآورند ، اگر نجس بودن آنها معلوم نباشد اشكال ندارد . ولى روغنى را كه از حيوان بعد از جان دادن آن مىگيرند ، چنانچه در شهر كفار از دست كافر بگيرند و از حيوانى باشد كه اگر رگ آن را ببرند خون از آن جستن مىكند اگر چه نجس است ولى اگر منفعت حلال رايج و شايع داشته باشد معامله آن صحيح است و اگر اين طور منفعت نداشته باشد معامله آن باطل است .\r\nمسأله 2070 - اگر روباه را به غير دستورى كه در شرع معين شده كشته باشند يا خودش مرده باشد ، خريد و فروش پوست آن چون منفعت حلال شايع ندارد حرام و باطل است ولى اگر در جايى منفعت حلال شايع داشته باشد مىشود آن را فروخت و يا خريد و معامله آن صحيح است .\r\nمسأله 2071 - خريد و فروش گوشت و پيه و چرمى كه از دست مسلمان گرفته شود اشكال ندارد . ولى اگر انسان بداند كه آن مسلمان آن را از دست كافر گرفته و تحقيق نكرده كه از حيوانى است كه به دستور شرع كشته شده يا نه ، خريدن آن حرام و معامله آن باطل است در صورتى كه منفعت حلال شايع غير از خوردن نداشته باشد و الّا خريد و فروش آن حلال و صحيح است .\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nمسأله 2072 - خريد و فروش گوشت و پيه و چرمى كه از ممالك غير اسلامى مىآورند ، يا از دست كافر گرفته مىشود باطل است مگر در صورتى كه منفعت حلال شايع داشته باشد ( كه غالباً هم دارد ) كه بنابراين خريد و فروش آنها صحيح است .\r\nمسأله 2073 - خريد و فروش مسكرات ، حرام و معامله آنها باطل است . و مسكرات چيزهاى مست كننده را گويند .\r\nمسأله 2074 - فروختن مال غصبى باطل است و فروشنده بايد پولى را كه از خريدار گرفته به او برگرداند .\r\nمسأله 2075 - اگر خريدار قصدش اين باشد كه پول جنس را ندهد معامله اشكال دارد .\r\nمسأله 2076 - اگر خريدار بخواهد پول جنس را بعداً از حرام بدهد ، معامله صحيح است ولى بايد مقدارى را كه بدهكار است از مال حلال بدهد .\r\nمسأله 2077 - خريد و فروش آلات لهو مثل تار و ساز ، حتى سازهاى كوچك حرام است .\r\nمسأله 2078 - اگر چيزى را كه مىشود استفاده حلال از آن ببرند به قصد اين بفروشد كه آن را در حرام مصرف كنند مثلًا انگور را به اين قصد بفروشد كه از آن شراب تهيه نمايند معامله آن حرام و باطل است .\r\nمسأله 2079 - ساختن مجسمه حرام است و خريد و فروش مجسمه مكروه است ولى خريد و فروش صابونى كه روى آن مجسمه دارد اگر مقصود معامله صابون باشد اشكال ندارد .\r\nمسأله 2080 - خريدن چيزى كه از قمار ، يا دزدى يا از معامله باطل تهيه شده حرام است ، و اگر كسى آن را بخرد بايد به صاحب اصليش برگرداند .\r\nمسأله 2081 - اگر روغنى را كه با پيه مخلوط است بفروشد چنانچه آن را معين كند مثلًا بگويد اين يك من روغن را مىفروشم ، معامله به مقدار پيهى كه در آن است باطل\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nمىباشد و پولى كه فروشنده براى پيه آن گرفته مال مشترى و پيه مال فروشنده است و مشترى مىتواند معامله روغن خالصى را كه در آن است به هم بزند ولى اگر آن را معين نكند بلكه يك من روغن بفروشد بعد روغنى كه پيه دارد بدهد مشترى مىتواند آن روغن را پس بدهد و روغن خالص مطالبه نمايد .\r\nمسأله 2082 - اگر مقدارى از جنسى را كه با وزن يا پيمانه مىفروشند به زيادتر از همان جنس بفروشد مثلًا يك من گندم را به يك من‌ونيم گندم بفروشد ربا و حرام است و گناه يك درهم ربا بزرگتر از آن است كه انسان هفتاد مرتبه با محرم خود زنا كند بلكه اگر يكى از دو جنس سالم و ديگرى معيوب يا جنس يكى خوب و جنس ديگرى بد باشد يا با يكديگر تفاوت قيمت داشته باشد چنانچه بيشتر از مقدارى كه مىدهد بگيرد باز هم ربا و حرام است پس اگر مس درست را بدهد و بيشتر از آن مس شكسته بگيرد يا برنج صدرى را بدهد و بيشتر از آن برنج گرده بگيرد يا طلاى ساخته را بدهد و بيشتر از آن طلاى نساخته بگيرد ربا و حرام مىباشد .\r\nمسأله 2083 - اگر چيزى را كه اضافه مىگيرد غير از جنسى باشد كه مىفروشد مثلًا يك من گندم به يك من گندم و يك قِران پول بفروشد باز هم ربا و حرام است بلكه اگر چيزى زيادتر نگيرد ولى شرط كند كه خريدار عملى براى او انجام دهد ربا و حرام مىباشد .\r\nمسأله 2084 - اگر كسى كه مقدار كمتر را مىدهد چيزى علاوه كند مثلًا يك من گندم و يك دستمال را به يك من‌ونيم گندم بفروشد اشكال ندارد و همچنين است اگر از هر دو طرف چيزى زياد كنند مثلًا يك من گندم و يك دستمال را به يك من‌ونيم و يك دستمال بفروشد .\r\nمسأله 2085 - اگر چيزى را كه مثل پارچه با متر و ذرع مىفروشند يا چيزى را كه مثل گردو و تخم‌مرغ با شماره معامله مىكنند بفروشد و زيادتر بگيرد مثلًا ده تا تخم‌مرغ بدهد و يازده تا بگيرد اشكال ندارد .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nمسأله 2086 - جنسى را كه در بعضى از شهرها با وزن يا پيمانه مىفروشند و در بعضى از شهرها با شماره معامله مىكنند احتياط واجب آن است كه آن جنس را به زيادتر از آن نفروشند .\r\nمسأله 2087 - اگر چيزى را كه مىفروشد و عوضى را كه مىگيرد از يك جنس نباشد زيادى گرفتن اشكال ندارد پس اگر يك من برنج بفروشد و دو من گندم بگيرد معامله صحيح است .\r\nمسأله 2088 - اگر جنسى را كه مىفروشد و عوضى را كه مىگيرد از يك چيز عمل آمده باشد بايد در معامله زيادى نگيرد پس اگر يك من روغن بفروشد و در عوض آن يك من‌ونيم پنير بگيرد ربا و حرام است و احتياط واجب آن است كه اگر ميوه رسيده را با ميوه نارس معامله كند زيادى نگيرد .\r\nمسأله 2089 - جو و گندم در ربا يك جنس حساب مىشود پس اگر يك من گندم بدهد و يك من و پنج سير جو بگيرد ربا و حرام است و نيز اگر مثلًا ده من جو بخرد كه سر خرمن ده من گندم بدهد چون جو را نقد گرفته و بعد از مدتى گندم را مىدهد مثل آن است كه زيادى گرفته و حرام مىباشد .\r\nمسأله 2090 - اگر مسلمان از كافرى كه در پناه اسلام نيست ربا بگيرد اشكال ندارد و نيز پدر و فرزند و زن و شوهر مىتوانند از يكديگر ربا بگيرند .\r\n\r\nشرايط فروشنده و خريدار\r\nمسأله 2091 - براى فروشنده و خريدار شش چيز شرط است :\r\nاول - آنكه بالغ باشند .\r\nدوم - آنكه عاقل باشند .\r\nسوم - آنكه سفيه نباشند يعنى مال خود را در كارهاى بيهوده مصرف نكنند .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nچهارم - آنكه قصد خريد و فروش داشته باشند پس اگر مثلًا به شوخى بگويد مال خود را فروختم معامله باطل است .\r\nپنجم - آنكه كسى آنها را مجبور نكرده باشد .\r\nششم - آنكه جنس و عوضى را كه مىدهند مالك باشند و يا اختيار مال را داشته باشند مثل وكيل ، يا ولى بچه نابالغ . و احكام اينها در مسائل آينده گفته خواهد شد .\r\nمسأله 2092 - معامله با بچه نابالغ باطل است مگر در چيزهاى كم قيمت كه معمول است بچه‌ها مىخرند كه در صورتى كه بچه مميز باشد اشكال ندارد و صحيح است و اگر پدر يا جد آن بچه هم به او اجازه معامله داده باشند معامله او صحيح نيست . اما اگر طفل وسيله باشد كه پول را به فروشنده بدهد و جنس را به خريدار برساند يا جنس را به خريدار بدهد و پول را به فروشنده برساند چون واقعاً دو نفر بالغ با يكديگر معامله كرده‌اند معامله صحيح است ، ولى بايد فروشنده و خريدار يقين داشته باشند كه طفل جنس و پول را به صاحب آن مىرساند .\r\nمسأله 2093 - اگر از بچه نابالغ چيزى بخرد ، يا چيزى به او بفروشد ، بايد جنس يا پولى را كه از او گرفته به صاحب آن بدهد و اگر پول مال خود بچه است به ولى شرعى او بدهد و تصرف او با رضايت صاحب آن و با اذن ولى شرعى بچه مانعى ندارد و اگر صاحب آن را نمىشناسد و براى شناختن او هم وسيله‌اى ندارد ، بايد چيزى را كه از بچه گرفته به حاكم شرع بدهد تا او هرطور صلاح ديد عمل نمايد و از بابت مظالم و يا صدقه براى صاحبش به فقير بدهد .\r\nمسأله 2094 - اگر كسى با بچه نابالغ معامله كند و جنس ، يا پولى كه به بچه داده از بين برود مىتواند از ولى او مطالبه نمايد يا بعد از بلوغ از خودش مطالبه نمايد اگر چه در نظر عقلاء خود او مذمت مىشود كه مال خود را در موردى كه در معرض تلف بوده قرار داده است ولى اين مذمت مانع از طلب مال نمىشود .\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nمسأله 2095 - اگر خريدار يا فروشنده را به معامله مجبور كنند چنانچه بعد از معامله راضى شود و بگويد راضى هستم ، معامله صحيح است ولى احتياط مستحب آن است كه دوباره صيغه معامله را بخواند .\r\nمسأله 2096 - اگر انسان مال كسى را بدون اجازه او بفروشد چنانچه صاحب مال به فروش آن راضى نشود و اجازه ندهد ، يا نه اجازه دهد و نه رد كند معامله باطل است .\r\nمسأله 2097 - پدر و جد پدرى طفل و نيز وصى پدر و وصى جد پدرى مىتوانند مال طفل را بفروشند و مجتهد عادل هم مىتواند مال ديوانه يا طفل يتيم يا مال كسى را كه غايب است بفروشد ، ولى در تمام موارد بايد مصلحت طفل و يا ديوانه و يا غايب مراعات شود و فروش مال غايب در صورتى جايز است كه فروش آن از نظر حكم شرعى واجب باشد مثل فروش براى اداى بدهكارى او يا نفقهء عيالات او .\r\nمسأله 2098 - اگر كسى مالى را غصب كند و بفروشد و بعد از فروش ، صاحب مال معامله را براى خودش اجازه دهد ، معامله صحيح است و چيزى را كه غصب‌كننده به مشترى داده و منفعت‌هاى آن از موقع معامله ملك مشترى است و چيزى را كه مشترى داده و منفعت‌هاى آن از موقع معامله ملك كسى است كه مال او را غصب كرده‌اند .\r\nمسأله 2099 - اگر كسى مالى را غصب كند و بفروشد ، به قصد اينكه پول آن مال خودش باشد ، چنانچه صاحب مال ، معامله را اجازه ندهد معامله باطل است و اگر براى كسى هم كه مال را غصب كرده اجازه نمايد معامله صحيح است و اشكال ندارد .\r\n\r\nشرايط جنس و عوض آن\r\nمسأله 2100 - جنسى كه مىفروشند و چيزى كه عوض آن مىگيرند پنج شرط دارد :\r\nاول - آنكه مقدار آن با وزن يا پيمانه يا شماره و مانند اينها معمول باشد .\r\nدوم - آنكه بتوانند آن را تحويل دهند ، بنابراين فروختن اسبى كه فرار كرده صحيح نيست ، مگر در صورتى كه خريدار قدرت گرفتن آن اسب را داشته باشد اگر چه فروشنده قدرت گرفتن و تحويل آن را نداشته باشد كه در اين صورت فروش آن به قيمت مناسب\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nمانعى ندارد و صحيح است و نيز اگر اسبى را كه فرار كرده با چيزى كه مىتواند تحويل دهد مثلًا با يك فرش بفروشد ، اگر چه آن اسب پيدا نشود ، معامله صحيح است .\r\nسوم - خصوصياتى را كه در جنس و عوض هست و بواسطهء آنها ميل مردم به معامله فرق مىكند معين نمايد .\r\nچهارم - كسى در جنس يا در عوض آن حقى نداشته باشد ، پس مالى را كه انسان پيش كسى گرو گذاشته بدون اجازه او نمىتواند بفروشد و اگر فروخت در صورتى صحيح است كه صاحب حق از حق خود صرف نظر كرده و معامله را اجازه نمايد .\r\nپنجم - خود جنس را بفروشد نه منفعت آن را پس اگر مثلًا منفعت يك‌ساله خانه را بفروشد ، صحيح نيست ولى چنانچه خريدار به جاى پول ، منفعت ملك خود را بدهد ، مثلًا فرشى را از كسى بخرد و عوض آن ، منفعت يك‌سالهء خانه خود را به او واگذار كند اشكال ندارد و احكام اينها در مسائل آينده گفته خواهد شد .\r\nمسأله 2101 - جنسى را كه در شهرى با وزن يا پيمانه معامله مىكنند ، در آن شهر انسان بايد با وزن يا پيمانه بخرد ، ولى مىتواند همان جنس را در شهرى كه با ديدن معامله مىكنند ، با ديدن خريدارى نمايد .\r\nمسأله 2102 - چيزى را كه با وزن خريد و فروش مىكنند با پيمانه هم مىشود معامله كرد ، به اين طور كه اگر مثلًا مىخواهد ده من گندم بفروشد ، با پيمانه‌اى كه يك من گندم مىگيرد ده پيمانه بدهد .\r\nمسأله 2103 - اگر يكى از شرطهايى كه گفته شد در معامله نباشد ، معامله باطل است مگر در بعضى از مواردى كه مىشود معامله را صحيح انجام داد كه شرح آن گذشت ( مثل فروش اسب فرارى به كسى كه مىتواند او را بگيرد ) و اگر خريدار و فروشنده راضى باشند كه در مال يكديگر تصرف كنند ولو با فرض باطل بودن معامله تصرف آنها اشكال ندارد .\r\nمسأله 2104 - معامله چيزى كه وقف شده باطل است ، ولى اگر به طورى خراب شود كه نتوانند استفاده‌اى را كه مال براى آن وقف شده از آن ببرند ، مثلًا حصير مسجد به طورى پاره شود كه نتوانند روى آن نماز بخوانند فروش آن اشكال ندارد در صورتى كه\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nنشود در مسجدى كه استفاده از آن در آن مسجد به نظر واقف نزديك‌تر است از آن استفاده كرد پس اگر طورى باشد كه بدانيم نظر واقف اين بوده كه از عين آن چيز استفاده شود بايد تا ممكن است همانطور رفتار شود ولى اگر ممكن نيست مىتوانند با اذن حاكم شرع آن را بفروشند و پول آن را در همان مسجد به مصرفى برسانند كه به مقصود وقف كننده نزديك‌تر باشد مثلًا حصير بزرگ پاره‌اى را كه جز به درد سوختن نمىخورد بفروشند و از پول آن براى آن مسجد حصير كوچكى يا فرش مناسب ديگر تهيه نمايند .\r\nمسأله 2105 - هرگاه بين كسانى كه مال را براى آنان وقف كرده‌اند به طورى اختلاف پيدا شود كه اگر مال وقف را نفروشند اطمينان داشته باشند يا گمانى كه نزديك به اطمينان است كه جانى تلف شود مىتوانند آن را بفروشند و به مصرفى كه به مقصود وقف كننده نزديكتر است برسانند . ولى اگر اطمينان يا گمان نزديك به آن داشته باشند كه اگر وقف را نفروشند مالى تلف مىشود اگر حفظ آن مال مهمتر باشد از بقاى وقف ، و يا مال ، مال خود وقف باشد مىشود وقف را فروخت و به مصرفى كه به نظر وقف‌كننده نزديك‌تر باشد رسانيد ولى اگر چنين نباشد براى تلف هر مالى نمىتوان وقف را فروخت .\r\nمسأله 2106 - خريد و فروش ملكى كه آن را به ديگرى اجاره داده‌اند اشكال ندارد ، ولى استفاده آن ملك در مدت اجاره مال مستأجر است . و اگر خريدار نداند كه آن ملك را اجاره داده‌اند ، يا به گمان اينكه مدت اجاره كم است ملك را خريده باشد ، پس از اطلاع مىتواند معامله خودش را به هم بزند .\r\n\r\nصيغهء خريد و فروش\r\nمسأله 2107 - در خريد و فروش لازم نيست صيغه عربى بخوانند ، مثلًا اگر فروشنده به فارسى بگويد اين مال را در عوض اين پول فروختم و مشترى بگويد قبول كردم معامله صحيح است ، ولى خريدار و فروشنده بايد قصد انشا داشته باشند ، يعنى به گفتن اين دو جمله مقصودشان ايجاد خريد و فروش در ظرف اعتبار به سبب اين لفظ باشد .\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nمسأله 2108 - اگر در موقع معامله صيغه نخوانند ، ولى فروشنده در مقابل مالى كه از خريدار مىگيرد ، مال خود را ملك او كند و او بگيرد معامله صحيح است و هر دو مالك مىشوند .\r\n\r\nخريد و فروش ميوه‌ها\r\nمسأله 2109 - فروش ميوه‌اى كه گل آن ريخته و دانه بسته به طورى كه از آفت رسته باشد و در خرما علاوه بر دانه بستن بايد دانه سرخ يا زرد شده باشد ، پيش از چيدن صحيح است و نيز فروختن غوره بر درخت اشكال ندارد .\r\nمسأله 2110 - اگر بخواهند ميوه‌اى را كه بر درخت است پيش از آنكه دانه ببندد و گلش بريزد بفروشند بايد چيزى از حاصل زمين مانند سبزيها را با آن بفروشند يا با مشترى شرط كنند كه ميوه را پيش از دانه بستن بچيند در صورتى كه چيدن آن ميوه با اين شرط به حسب زمان و يا مكان سفهى نباشد و الّا معامله آن با اين شرط هم اشكال دارد ، مگر اينكه ميوه بيشتر از يك سال را به او بفروشند .\r\nمسأله 2111 - اگر خرمايى را كه زرد يا سرخ شده ، بر درخت بفروشند اشكال ندارد ، ولى نبايد عوض آن را خرما بگيرند ، اما اگر كسى يك درخت خرما در خانه يا باغ كس ديگر داشته باشد در صورتى كه مقدار آن را تخمين كنند و صاحب درخت آن را به صاحب خانه يا باغ بفروشد و عوض آن خرما بگيرد چنانچه خرمايى را كه مىگيرد كم‌تر يا زيادتر از مقدارى كه تخمين زده‌اند نباشد اشكال ندارد .\r\nمسأله 2112 - فروختن خيار و بادنجان و سبزيها و مانند اينها كه سالى چند مرتبه چيده مىشود در صورتى كه ظاهر و نمايان شده باشد و معين كنند كه مشترى در سال چند دفعه آن را بچيند اشكال ندارد .\r\nمسأله 2113 - اگر خوشه گندم و جو را بعد از آنكه دانه بسته به چيز ديگرى غير گندم و جو بفروشند اشكال ندارد .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\n\r\nنقد و نسيه\r\nمسأله 2114 - اگر جنسى را نقد بفروشند ، خريدار و فروشنده بعد از معامله مىتوانند جنس و پول را از يكديگر مطالبه نموده و تحويل بگيرند ، و تحويل دادن خانه و زمين و مانند اينها از اموال غير منقوله به اين است كه آن را در اختيار خريدار بگذارند كه بتواند در آن تصرف كند يعنى تسلط بر آن داشته باشد به هرطور تصرفى كه بخواهد ، و تحويل دادن فرش و لباس و مانند اينها به اين است كه آن را طورى در اختيار خريدار بگذارند كه اگر بخواهد آن را به جاى ديگر ببرد فروشنده جلوگيرى نكند .\r\nمسأله 2115 - در معامله نسيه بايد مدت كاملًا معلوم باشد ، پس اگر جنسى را بفروشد كه سر خرمن پول آن را بگيرد ، چون مدت كاملًا معين نشده معامله باطل است .\r\nمسأله 2116 - اگر جنسى را نسيه بفروشد پيش از تمام شدن مدتى كه قرار گذاشته‌اند ، نمىتواند عوض آن را از خريدار مطالبه نمايد . ولى اگر خريدار بميرد و از خودش مال داشته باشد فروشنده مىتواند پيش از تمام شدن مدت ، طلبى را كه دارد از ورثه او مطالبه نمايد .\r\nمسأله 2117 - اگر جنسى را نسيه بفروشد ، بعد از تمام شدن مدتى كه قرار گذاشته‌اند ، مىتواند عوض آن را از خريدار مطالبه نمايد ، ولى اگر خريدار نتواند بپردازد ، بايد او را مهلت دهد تا مال‌دار شود و بدهى خود را بدهد .\r\nمسأله 2118 - اگر به كسى كه قيمت جنس را نمىداند مقدارى نسيه بدهد و قيمت آن را به او نگويد معامله باطل است ، مگر اينكه فروشنده را وكيل كند كه تعيين قيمت را خودش بنمايد كه در اين صورت قيمتى را كه به حسب معمول و بدون اجحاف با مشترىهاى ديگر حساب مىكند اگر براى او تعيين كرد بايد قبول نمايد و معامله صحيح است . و نيز اگر به كسى كه قيمت نقدى جنس را مىداند نسيه بدهد و گران‌تر حساب كند ، مثلًا بگويد جنسى را كه به تو نسيه مىدهم تومانى يك ريال از قيمتى كه نقد مىفروشم گران‌تر حساب مىكنم و او قبول كند اشكال ندارد در صورتى كه معامله به طور جزم صيغهء آن خوانده شود ، نه به ترديد بين دو قيمت مثلًا بگويد نسيه فروختم به اين مبلغ نه اينكه بگويد نسيه به اين مبلغ و نقد به آن مبلغ .\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nمسأله 2119 - كسى كه جنسى را نسيه فروخته و براى گرفتن پول آن مدتى قرار داده ، اگر مثلًا بعد از گذشتن نصف مدت مقدارى از طلب خود را كم كند و بقيه را نقد بگيرد اشكال ندارد بنابراين اگر در عوض جنس چك مدت‌دار داده و بخواهد مبلغى از آن چك را كم نمايد و نقد بدهد اشكال ندارد .\r\n\r\nمعاملهء سلف\r\nمسأله 2120 - معاملهء سلف آن است كه مشترى پول را بدهد كه بعد از مدتى جنس را تحويل بگيرد و البته آن جنس بايد كلى باشد كه با ذكر صفات آن معين شود و اگر بگويد اين پول را مىدهم كه مثلًا بعد از شش ماه فلان جنس را بگيرم و فروشنده بگويد قبول كردم ، يا فروشنده پول را بگيرد و بگويد فلان جنس را فروختم كه بعد از شش ماه تحويل بدهم معامله صحيح است .\r\nمسأله 2121 - اگر پولى را سلف بفروشد و عوض آن را پول بگيرد اگر پول طلا و نقره باشد معامله باطل است ولى اگر اسكناس باشد صحيح است بنابراين مىشود اسكناس را به كمتر يا زيادتر خريد و فروش نمود ولى نمىشود قرض داد و زياده گرفت . ولى سزاوار است احتياط در معامله اسكناس به اسكناس نيز ترك نشود . ولى اگر جنسى را سلف بفروشد و عوض آن را جنس ديگر يا پول بگيرد معامله صحيح است . و احتياط مستحب آن است كه در عوض جنسى كه مىفروشد پول بگيرد و جنس ديگر نگيرد .\r\n\r\nشرايط معاملهء سلف\r\nمسأله 2122 - معاملهء سلف شش شرط دارد :\r\nاول - خصوصياتى را كه قيمت جنس بواسطهء آنها فرق مىكند معين نمايند ولى دقت زياد هم لازم نيست ، همين قدر كه مردم بگويند خصوصيات آن معلوم شده كافى است ، پس معاملهء سلف در نان و گوشت و پوست حيوان و مانند اينها كه نمىشود خصوصياتشان را كاملًا معين كرد باطل است ، ولى در بعضى از موارد كه ممكن است خصوصيات را طورى توصيف كرد كه آن معامله از جهل و غرر بيرون آيد مثل بعضى از انواع پوست\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nدباغى شده معامله باطل نيست و همين طور است هر موردى كه تعيين آن به نظر عقلاى مردم ممكن باشد معامله آن باطل نيست مثل نان‌هاى سوخارى و بيسكويت از فلان كارخانه مخصوص كه خصوصيات آن در نظر مردم معين است .\r\nدوم - پيش از آنكه خريدار و فروشنده از هم جدا شوند خريدار تمام قيمت را به فروشنده بدهد ، يا به مقدار پول آن از فروشنده طلبكار باشد و طلب خود را بابت قيمت جنس حساب كند و او قبول نمايد در صورتى كه وقت پرداخت طلب او رسيده باشد و بهتر است كه بعد از اينكه معامله در ذمه انجام گرفت در خارج تطبيق كنند بر طلبى كه مشترى از فروشنده دارد ، و چنانچه مقدارى از قيمت آن را بدهد ، اگر چه معامله به آن مقدار صحيح است ولى فروشنده مىتواند معاملهء همان مقدار را به هم بزند .\r\nسوم - مدت را كاملًا معين كنند و اگر مثلًا بگويد تا اول خرمن جنس را تحويل مىدهم چون مدت كاملًا معلوم نشده معامله باطل است .\r\nچهارم - وقتى را براى تحويل جنس معين كنند كه در آن وقت جنس به قدرى كمياب نباشد كه فروشنده نتواند آن را تحويل دهد .\r\nپنجم - جاى تحويل جنس را معين نمايند ، ولى اگر از حرفهاى آنان جاى آن معلوم باشد ، لازم نيست اسم آنجا را ببرند .\r\nششم - وزن يا پيمانه آن را معين كنند و جنسى را هم كه معمولا با ديدن معامله مىكنند اگر سلف بفروشند اشكال ندارد ولى بايد مثل بعضى از اقسام گردو و تخم‌مرغ تفاوت افراد آن به قدرى كم باشد كه مردم به آن اهميت ندهند .\r\n\r\nاحكام معاملهء سلف\r\nمسأله 2123 - انسان نمىتواند جنسى را كه سلف خريده پيش از تمام شدن مدت بفروشد و بعد از تمام شدن مدت اگر چه آن را تحويل نگرفته باشد فروختن آن اشكال ندارد . ولى فروختن غله مانند گندم و جو پيش از تحويل گرفتن آن مكروه است .\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nمسأله 2124 - در معامله سلف اگر فروشنده جنسى را كه قرارداد كرده بدهد ، مشترى بايد قبول كند و نيز اگر بهتر از آنچه قرار گذاشته بدهد و طورى باشد كه از همان جنس قراردادى حساب شود مشترى بايد قبول نمايد ولى اگر از آن جنس حساب نشود ولى بهتر باشد چون اغراض مردم در معاملات متفاوت است و ممكن است بهتر مطلوب او نباشد مىتواند بهتر را قبول نمايد و يا همان جنس قراردادى را مطالبه نمايد و لازم نيست كه آن بهتر را قبول نمايد .\r\nمسأله 2125 - اگر جنسى را كه فروشنده مىدهد ، پست‌تر از جنسى باشد كه قرارداد كرده ، مشترى مىتواند قبول نكند .\r\nمسأله 2126 - اگر فروشنده به جاى جنسى كه قرارداد كرده ، جنس ديگرى بدهد در صورتى كه مشترى راضى شود اشكال ندارد .\r\nمسأله 2127 - اگر جنسى را كه سلف فروخته در موقعى كه بايد آن را تحويل دهد ناياب شود و نتواند آن را تهيه كند مشترى مىتواند صبر كند تا تهيه نمايد ، يا معامله را به هم بزند و چيزى را كه داده پس بگيرد .\r\nمسأله 2128 - اگر جنسى را بفروشد و قرار بگذارد كه بعد از مدتى تحويل دهد و پول آن را هم بعد از مدتى بگيرد ، معامله باطل است .\r\n\r\nفروش طلا و نقره به طلا و نقره\r\nمسأله 2129 - اگر طلا را به طلا يا نقره را به نقره بفروشد ، سكه‌دار باشد يا بىسكه در صورتى كه وزن يكى از آنها زيادتر از ديگرى باشد معامله حرام و باطل است .\r\nمسأله 2130 - اگر طلا را به نقره يا نقره را به طلا بفروشد معامله صحيح است و لازم نيست وزن آنها مساوى باشد .\r\nمسأله 2131 - اگر طلا يا نقره را به طلا ، يا نقره بفروشند بايد فروشنده و خريدار پيش از آنكه از يكديگر جدا شوند ، جنس و عوض آن را به يكديگر تحويل دهند و اگر هيچ مقدار از چيزى را كه قرار گذاشته‌اند تحويل ندهند معامله باطل است .\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nمسأله 2132 - اگر فروشنده يا خريدار تمام چيزى را كه قرار گذاشته تحويل دهد و ديگرى مقدارى از آن را تحويل دهد و از يكديگر جدا شوند ، اگر چه معامله نسبت به آن مقدار صحيح است ولى كسى كه تمام مال به دست او نرسيده مىتواند معامله را به هم بزند .\r\nمسأله 2133 - اگر خاك نقرهء معدن را به نقره خالص و خاك طلاى معدن را به طلاى خالص بفروشند يعنى يك مثقال خاك نقره و يا طلا را در مقابل يك مثقال طلاى خالص و يا نقره خالص بدهد ، معامله باطل است . ولى اگر مقدار يك مثقال خالص طلا و نقره مخلوط به خاك را به مثل آن بفروشد اشكال ندارد و نيز فروختن خاك نقره به طلا و خاك طلا به نقره اشكال ندارد .\r\n\r\nخيارات\r\nبه مواردى كه انسان مىتواند معامله را به هم بزند خيار گويند .\r\nمسأله 2134 - حق به هم زدن معامله را خيار مىگويند و خريدار و فروشنده در يازده صورت مىتوانند معامله را به هم بزنند :\r\nاول - آنكه از مجلس معامله متفرق نشده باشند و اين خيار را خيار مجلس مىگويند .\r\nدوم - آنكه مغبون شده باشند ( خيار غَبن ) .\r\nسوم - در معامله قرارداد كنند كه تا مدت معينى هر دو يا يكى از آنان بتوانند معامله را به هم بزنند ( خيار شرط ) .\r\nچهارم - فروشنده يا خريدار مال خود را بهتر از آنچه هست نشان دهد و طورى كند كه قيمت مال در نظر مردم زياد شود ( خيار تَدليس ) .\r\nپنجم فروشنده يا خريدار شرط كند كه كارى انجام دهد يا شرط كند مالى را كه مىدهد طور مخصوصى باشد و به آن شرط عمل نكند و يا آن مال به آن طور مخصوص نباشد كه در اين صورت ديگرى مىتواند معامله را به هم بزند ( خيار تخلف شرط ) .\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nششم - در جنس يا عوض آن عيبى باشد ( خيار عيب ) .\r\nهفتم - معلوم شود مقدارى از جنس را كه فروخته‌اند مال ديگرى است كه اگر صاحب آن به معامله راضى نشود خريدار مىتواند معامله را به هم بزند يا پول آن مقدار را از فروشنده بگيرد و نيز اگر معلوم شود مقدارى از چيزى را كه خريدار عوض قرار داده مال ديگرى است و صاحب آن راضى نشود فروشنده مىتواند معامله را به هم بزند يا عوض آن مقدار را از خريدار بگيرد ( خيار شركت ) و در صورتى خيار ، خيار شركت است كه آن مقدار مال غير مخلوط باشد ولى اگر مخلوط نباشد و ضميمه كرده باشد آن را خيار تَبَعُّضِ صَفْقَه مىنامند .\r\nهشتم - فروشنده خصوصيات جنس معين را كه مشترى نديده به او بگويد بعد معلوم شود طورى كه گفته ، نبوده است كه در اين صورت مشترى مىتواند معامله را به هم بزند و نيز اگر مشترى خصوصيات عوض معينى را كه مىدهد بگويد بعد معلوم شود طورى كه گفته نبوده است فروشنده مىتواند معامله را به هم بزند ( خيار رؤيت ) .\r\nنهم - مشترى پول جنسى را كه نقد خريده تا سه روز ندهد و فروشنده هم جنس را تحويل ندهد كه اگر مشترى شرط نكرده باشد كه دادن پول را تأخير بيندازد فروشنده مىتواند معامله را به هم بزند . ولى اگر جنسى را كه خريده مثل بعضى از ميوه‌ها باشد كه اگر يك روز بماند ضايع مىشود چنانچه تا شب پول آن را بدهد و شرط نكرده باشد كه دادن پول را تأخير بياندازد فروشنده مىتواند معامله را به هم بزند ( خيار تأخير ) .\r\nدهم - حيوانى را خريده باشد كه تا سه روز مىتواند معامله را به هم بزند و اگر در عوض حيوانى كه خريده حيوان ديگرى داده باشد فروشنده هم تا سه روز مىتواند معامله را به هم بزند ( خيار حيوان ) و خيار حيوان مخصوص مشترى است و فروشنده خيار ندارد و اگر عوض هم حيوان باشد كه مشترى مىدهد خيار داشتن فروشنده اشكال دارد .\r\nيازدهم - فروشنده نتواند جنسى را كه فروخته تحويل دهد مثلًا اسبى را كه فروخته فرار نمايد كه در اين صورت مشترى مىتواند معامله را به هم بزند ( خيار تَعَّذُرِ تسليم ) و احكام اينها در مسائل آينده گفته خواهد شد .\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nمسأله 2135 - اگر خريدار قيمت جنس را نداند ، يا در موقع معامله غفلت كند و جنس را گران‌تر از قيمت معمولى آن بخرد ، چنانچه به قدرى گران خريده كه مردم به آن اهميت مىدهند ( يعنى در نظر مردم گول حساب شود چه نسبت به خريدار و چه نسبت به فروشنده ) مىتواند معامله را به هم بزند . و نيز اگر فروشنده قيمت جنس را نداند يا موقع معامله غفلت كند و جنس را ارزان‌تر از قيمت آن بفروشد در صورتى كه مردم به مقدارى كه ارزان فروخته اهميت بدهند مىتواند معامله را به هم بزند .\r\nمسأله 2136 - در معامله بيع شرط كه مثلًا خانه هزار تومانى را به دويست تومان مىفروشند و قرار مىگذارند كه اگر فروشنده سر مدت پول را بدهد بتواند معامله را به هم بزند در صورتى كه خريدار و فروشنده قصد خريد و فروش داشته باشند معامله صحيح است .\r\nمسأله 2137 - در معامله بيع شرط اگر چه فروشنده اطمينان داشته باشد كه هرگاه سر مدت پول را ندهد خريدار ملك را به او مىدهد معامله صحيح است ولى اگر سر مدت پول را ندهد ، حق ندارد ملك را از خريدار مطالبه كند و اگر خريدار بميرد يعنى بعد از اينكه سر مدت رسيد و ملكيت او ثابت شد بميرد نمىتواند ملك را از ورثه او مطالبه نمايد .\r\nمسأله 2138 - اگر چاى اعلا را با چاى پست مخلوط كند و به اسم چاى اعلا بفروشد ، مشترى مىتواند معامله را به هم بزند .\r\nمسأله 2139 - اگر خريدار بفهمد مالى را كه گرفته عيبى دارد مثلًا حيوانى را بخرد و بفهمد كه يك چشم آن كور است چنانچه آن عيب پيش از معامله در مال بوده و او نمىدانسته ، مىتواند معامله را به هم بزند ، يا فرق قيمت سالم و معيوب آن را معين كند و به نسبت تفاوت قيمت سالم و معيوب از پولى كه به فروشنده داده پس بگيرد مثلًا مالى را كه به چهار تومان خريده ، اگر بفهمد معيوب است در صورتى كه قيمت سالم آن هشت تومان و قيمت معيوب آن شش تومان باشد چون فرق قيمت سالم و معيوب يك چهارم مىباشد مىتواند يك چهارم پولى را كه داده يعنى يك تومان از فروشنده بگيرد و اين خيار و يا گرفتن تفاوت سالم و معيوب كه آن را ارش گويند در صورتى است كه آنچه را خريده معامله بر شخص آن واقع شده باشد ولى اگر معامله بر كلى باشد ولى آن فردى را\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nكه در مقام ادا و تطبيق مىدهد معيوب باشد سبب خيار و يا ارش نمىگردد بلكه بايد به عوض آن فرد صحيح ديگرى بدهد و حكم در مسائل آينده هم بر همين منوال است .\r\nمسأله 2140 - اگر فروشنده بفهمد در عوضى كه گرفته عيبى هست ، چنانچه آن عيب پيش از معامله در عوض بوده و او نمىدانسته مىتواند معامله را به هم بزند يا تفاوت قيمت سالم و معيوب را به دستورى كه در مسأله پيش گفته شد بگيرد در صورتى معامله روى عوض معين شخصى واقع شده باشد و اگر بر كلى عوض معامله شده باشد بايد فرد ديگرى كه سالم باشد بدهد و خيار ندارد و ارش نمىتواند بگيرد .\r\nمسأله 2141 - اگر بعد از معامله و پيش از تحويل گرفتن مال ، عيبى در آن پيدا شود ، خريدار مىتواند معامله را به هم بزند و نيز اگر در عوض مال بعد از معامله و پيش از تحويل گرفتن ، عيبى پيدا شود ، فروشنده مىتواند معامله را به هم بزند و اگر بخواهند تفاوت قيمت هم بگيرند اشكال ندارد .\r\nمسأله 2142 - اگر بعد از معامله عيب مال را بفهمد و فوراً معامله را به هم نزند حق به هم زدن معامله را ندارد يعنى طورى تأخير بيندازد كه مردم حق او را ساقط بدانند پس اگر منتظر است كه به طريق عادى به فروشنده خبر دهد كه معامله را به هم زده اگر چه طول بكشد خيار او ساقط نمىشود حاصل اينكه ملاك فوريت عرفى است .\r\nمسأله 2143 - هرگاه بعد از خريدن جنس عيب آن را بفهمد اگر چه فروشنده حاضر نباشد مىتواند معامله را به هم بزند و بعداً به او خبر دهد .\r\nمسأله 2144 - در چهار صورت اگر خريدار بفهمد مال عيبى دارد نمىتواند معامله را به هم بزند ، يا تفاوت قيمت بگيرد :\r\nاول - آنكه موقع خريدن ، عيب مال را بداند .\r\nدوم - آنكه به عيب مال راضى شود .\r\nسوم - در وقت معامله بگويد اگر مال عيبى داشته باشد پس نمىدهم و تفاوت قيمت هم نمىگيرم يعنى حق خيار و ارش را ساقط كند .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nچهارم - فروشنده در وقت معامله بگويد اين مال را با هر عيبى كه دارد مىفروشم ولى اگر عيبى را معين كند و بگويد مال را با اين عيب مىفروشم و بعد معلوم شود كه عيب ديگرى هم داشته يا دارد خريدار مىتواند براى عيبى كه فروشنده معين نكرده مال را پس دهد ، يا تفاوت قيمت بگيرد .\r\nمسأله 2145 - در سه صورت اگر خريدار بفهمد كه مال عيبى دارد نمىتواند معامله را به هم بزند ولى مىتواند تفاوت قيمت بگيرد :\r\nاول - آنكه بعد از معامله در مال تصرفى كه قابل اعتنا باشد بكند ولى اين حكم در تصرفات جزئى مثل دست زدن به آن مشكل است .\r\nدوم - بعد از معامله بفهمد مال عيب دارد و فقط حق برگرداندن آن را ساقط كند .\r\nسوم - بعد از تحويل گرفتن مال ، عيب ديگرى در آن پيدا شود . ولى اگر حيوان معيوبى را بخرد و پيش از گذشتن سه روز عيب ديگرى پيدا كند اگر چه آن را تحويل گرفته باشد مىتواند معامله را به هم بزند .\r\nمسأله 2146 - اگر انسان مالى داشته باشد كه خودش آن را نديده و ديگرى خصوصيات آن را برايش گفته باشد ، چنانچه او همان خصوصيات را به مشترى بگويد و آن را بفروشد و بعد از فروش بفهمد كه بهتر از آن بوده مىتواند معامله را به هم بزند .\r\n\r\nمسائل متفرقه\r\nمسأله 2147 - اگر فروشنده قيمت خريد را به مشترى بگويد بايد تمام چيزهايى را كه به واسطه آنها قيمت مال كم و يا زياد مىشود بگويد ، اگر چه به همان قيمت يا به كمتر از آن بفروشد مثلًا بايد بگويد كه نقد خريده است يا نسيه و اگر نسيه خريده با چند روز مدت خريده است .\r\nمسأله 2148 - اگر انسان جنسى را به كسى بدهد و قيمت آن را معين كند و بگويد اين جنس را به اين قيمت به فروش و هر چه زيادتر فروختى مال خودت باشد ، هر چه\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nزيادتر از آن قيمت بفروشد از مال صاحب مال است مگر آنكه آن زياده را به عنوان حق فروش و به عنوان جعاله براى فروشنده مال قرار دهد كه در اين صورت زيادى مال فروشنده است و بهتر است احتياطاً در اين صورت هم بعد از معامله زيادى را به فروشنده ببخشد . و در صورتى هم كه مال صاحب مال باشد فروشنده مىتواند مزد زحمت خود را از صاحب مال بگيرد . ولى اگر بگويد اين جنس را به تو فروختم به اين قيمت و او بگويد قبول كردم يا به قصد فروختن جنس را به او بدهد و او هم به قصد خريدن بگيرد هر چه زيادتر از آن قيمت بفروشد از مال خود اوست چون بعد از اينكه مالك مال شده آن را براى خود فروخته ، نه به عنوان وكالت از طرف صاحب مال .\r\nمسأله 2149 - اگر قصاب گوشت نر بفروشد و به جاى آن گوشت ماده بدهد معصيت كرده ، پس اگر آن گوشت را معين كرده و گفته اين گوشت نر را مىفروشم مشترى مىتواند معامله را به هم بزند . و اگر آن را معين نكرده در صورتى كه مشترى به گوشتى كه گرفته راضى نشود قصاب بايد به او گوشت نر بدهد .\r\nمسأله 2150 - اگر مشترى به بزاز بگويد پارچه‌اى مىخواهم كه رنگ آن نرود و بزاز پارچه‌اى به او بفروشد كه رنگ آن برود مشترى مىتواند معامله را به هم بزند .\r\nمسأله 2151 - قسم خوردن در معامله اگر راست باشد مكروه است و اگر دروغ باشد حرام است .\r\n\r\nاحكام شركت\r\nمسأله 2152 - اگر دو نفر بخواهند با هم شركت كنند چنانچه هر كدام مقدارى از مال خود را با مال ديگرى مخلوط كند كه از يكديگر تشخيص داده نشود شركت حاصل مىشود و تصرفات بعد از آن متوقف است بر رضايت هر دو طرف شركت ، ولى عقد شركت را مىشود به عربى و يا به فارسى و مانند اينها خواند و اگر كارى هم انجام دهند كه از آن معلوم شود مىخواهند با هم شريك باشند صحيح است .\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nمسأله 2153 - اگر چند نفر در مزدى كه از كار خودشان مىگيرند با يكديگر شركت كنند ، مثل دلاكها كه قرار مىگذارند هر قدر مزد گرفتند با هم قسمت كنند شركت آنان صحيح نيست ، ولى اگر با رضايت مزدى را كه گرفته‌اند تقسيم كنند اشكال ندارد .\r\nمسأله 2154 - اگر دو نفر با يكديگر شركت كنند كه هر كدام به اعتبار خود جنسى بخرد و قيمت آن را خودش بدهكار شود ولى در جنسى كه هر كدام خريده‌اند و در استفادهء آن با يكديگر شريك باشند صحيح نيست ، اما اگر هر كدام ديگرى را وكيل كند كه جنس را براى او نسيه بخرد و بعد هر شريكى جنس را براى خودش و شريكش بخرد كه هر دو بدهكار شوند شركت صحيح است ، و همچنين اگر نصف آن مال را از او بخرد و با عقد شركت بنا بگذارند كه بعداً با هم با آن سرمايه كار كنند و شريك باشند صحيح است .\r\nمسأله 2155 - كسانى كه به واسطه عقد شركت با هم شريك مىشوند بايد مكلف و عاقل باشند و از روى قصد و اختيار شركت كنند و نيز بايد بتوانند در مال خود تصرف نمايند ، پس آدم سفيهى كه مال خود را در كارهاى بيهوده مصرف مىكند چون حق ندارد در مال خود تصرف نمايد ، اگر شركت كند صحيح نيست .\r\nمسأله 2156 - اگر در عقد شركت شرط كنند كسى كه كار مىكند يا بيشتر از شريك ديگر كار مىكند بيشتر منفعت ببرد بايد آنچه را شرط كرده‌اند به او بدهد ولى اگر شرط كنند كسى كه كار نمىكند يا كمتر كار مىكند بيشتر منفعت ببرد شركت آنان اشكال دارد ، ولى اگر در ضمن عقد لازم اين شرط را بنمايد اشكال ندارد .\r\nمسأله 2157 - اگر قرار بگذارند كه همه استفاده را يك نفر ببرد يا تمام ضرر و يا بيشتر آن را يكى از آنان بدهد شركت و شرط صحيح است ، ولى بهتر است بناى آنها بر اين باشد كه بعد از اينكه شريك سهم خود را مالك شد تمام آن را به ديگرى بدهد و تمام ضرر يا بعض آن را از مال خود بدهد .\r\nمسأله 2158 - اگر شرط نكنند كه يكى از شريكها بيشتر منفعت ببرد چنانچه سرمايه آنان يك اندازه باشد منفعت و ضرر را هم به يك اندازه مىبرند و اگر سرمايه آنان به يك اندازه نباشد بايد منفعت و ضرر را به نسبت سرمايه قسمت نمايند مثلًا اگر دو نفر شركت كنند و سرمايه يكى از آنان دو برابر سرمايه ديگرى باشد سهم او از منفعت و ضرر\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nدو برابر سهم ديگرى است چه هر دو به يك اندازه كار كنند يا يكى كمتر كار كند يا هيچ كار نكند .\r\nمسأله 2159 - اگر در عقد شركت شرط كنند كه هر دو با هم خريد و فروش نمايند يا هر كدام به تنهايى معامله كنند ، يا فقط يكى از آنان معامله كند بايد به قرارداد عمل نمايند .\r\nمسأله 2160 - اگر معين نكنند كه كدام يك از آنان با سرمايه خريد و فروش نمايد هيچ يك از آنان بدون اجازه ديگرى نمىتواند با آن سرمايه معامله كند .\r\nمسأله 2161 - شريكى كه اختيار سرمايه شركت با اوست بايد به قرارداد شركت عمل كند . مثلًا اگر با او قرار گذاشته‌اند كه نسيه بخرد يا نقد بفروشد يا جنس را از محل مخصوصى بخرد بايد به همان قرارداد رفتار نمايد و اگر با او قرارى نگذاشته باشند بايد به طور معمول معامله كند و داد و ستدى نمايد كه براى شركت ضرر نداشته باشد و نسيه خريدن و فروختن و مال شركت را در مسافرت همراه بردن جايز نيست مگر در صورتى كه خريد و فروش نسيه و مال شركت را به همراه بردن در سفر متعارف باشد و شركتها و مسافرتها در خصوصيات با هم فرق دارند و نيز اگر متعارف نسيه نسبت به بعض ثمن است نمىتواند تمام را نسيه نمايد و اگر متعارف نسيه نسبت به تمام ثمن است نمىتواند بعض آن را نقد حساب نمايد .\r\nمسأله 2162 - شريكى كه با سرمايه شركت معامله مىكند اگر بر خلاف قراردادى كه با او كرده‌اند خريد و فروش كند و خسارتى براى شركت پيش آيد اگر خسارت مربوط به ذات معامله است معامله فضولى حساب مىشود و شريك مىتواند مثلًا چيزى كه فروخته شده معامله آن را امضا نكند و اگر خارج از ذات معامله است مثل مسافرت بىجايى كه نموده است خود شريك ضامن است ، و اگر بعداً بخواهد بر طبق قرارداد قبلى عمل نمايد در صورتى كه اصل شركت مقيد نشده باشد به عدم تخطى از آن ، معاملات بعدى او صحيح است و اگر شركت مقيد شده باشد به اينكه تخطى از آن ننمايد تصرفات بعد از آن احتياج به اذن جديد شريك دارد و همچنين است اگر با او قراردادى نكرده باشند و بر خلاف معمول معامله نمايد .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nمسأله 2163 - شريكى كه با سرمايه شركت معامله مىكند اگر زياده‌روى ننمايد و در نگهدارى سرمايه كوتاهى نكند و اتفاقاً مقدارى از آن يا تمام آن تلف شود ضامن نيست .\r\nمسأله 2164 - شريكى كه با سرمايه شركت معامله مىكند اگر بگويد سرمايه تلف شده و پيش حاكم شرع قسم بخورد ، بايد حرف او را قبول كرد .\r\nمسأله 2165 - اگر تمام شريكها از اجازه‌اى كه به تصرف در مال يكديگر داده‌اند برگردند هيچ‌كدام نمىتوانند در مال شركت تصرف كنند و اگر يكى از آنان از اجازه خود برگردد شريك‌هاى ديگر حق تصرف ندارند ولى كسى كه از اجازه خود برگشته مىتواند در مال شركت تصرف نمايد در صورتى كه ديگران راضى باشند كه او با قطع نظر از شركت هم تصرف نمايد و الا اگر رضايت آنان از غير جهت شركت معلوم نباشد تصرف او هم خالى از اشكال نيست .\r\nمسأله 2166 - هر وقت يكى از شريكها تقاضا كند كه سرمايه شركت را قسمت كنند اگر قسمت كردن سرمايه سبب ضرر و زيان ديگران نباشد بايد ديگران قبول نمايند اگر چه شركت مدت داشته باشد ولى اگر قسمت ، سبب ضرر و زيان ديگران است قبول آن واجب نيست .\r\nمسأله 2167 - اگر يكى از شريكها بميرد و يا ديوانه و يا بيهوش شود و يا از طرف حاكم شرع از تصرف در اموالش به واسطه مفلس بودن و يا غير آن ممنوع گردد شريك‌هاى ديگر نمىتوانند در مال شركت تصرف كنند و همچنين است اگر يكى از آنان سفيه شود يعنى مال خود را در كارهاى بيهوده مصرف نمايد كه در عرف او را سفيه بدانند .\r\nمسأله 2168 - اگر شريك چيزى را نسيه براى خود بخرد نفع و ضررش از مال خود اوست ، ولى اگر براى شركت بخرد و نسيه خريدن براى شركت خلاف متعارف نباشد نفع و ضررش مال هر دوى آنان است و احتياجى به رضايت شريك ديگر ندارد ولى اگر نسيه خريدن خلاف متعارف است اگر شريك ديگر به آن معامله راضى شود نفع و ضررش مال هر دوى آنان است و اگر راضى نشود از مال خود خريدار حساب مىشود .\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nمسأله 2169 - اگر با سرمايه شركت معامله‌اى بكنند بعد بفهمند شركت باطل بوده ، چنانچه همه شركا آن معامله را امضا نمايند معامله صحيح است و هر چه از آن معامله پيدا شود از مال همه آنان است و اگر راضى نشوند و امضا ننمايند معامله باطل است و اين معامله حكم معامله فضولى را دارد و فرق نمىكند كه شركا اگر مىدانستند شركت باطل است راضى به تصرف در آن مال باشند يا راضى نباشند ، و كارى را هم كه شريك انجام داده است اگر چه با دستور بقيه شركا بوده باشد اگر از روى حساب شركت صحيح بوده مزد ندارد ولى اگر معلوم باشد كه دستور آنها به انجام معامله و مقدمات آن حتى بر فرض بطلان شركت هم بوده است بايد مزد او را به حسب متعارف بدهند .\r\n\r\nاحكام صلح\r\nمسأله 2170 - صلح آن است كه انسان با ديگرى سازش كند كه مقدارى از مال يا منفعت مال خود را ملك او كند ، يا از طلب ، يا حق خود بگذرد كه او هم در عوض مقدارى از مال يا منفعت مال خود را به او واگذار نمايد ، يا از طلب ، يا حقى كه دارد بگذرد . بلكه اگر بدون آنكه عوض بگيرد مقدارى از مال يا منفعت خود را به كسى واگذار كند يا از طلب يا حق خود بگذرد باز هم صلح صحيح است .\r\nمسأله 2171 - دو نفرى كه چيزى را به يكديگر صلح مىكنند ، بايد بالغ و عاقل باشند و كسى آنها را مجبور نكرده باشد و قصد صلح داشته باشند و سفيه و كسى كه به حكم حاكم شرع از تصرف در مالش ممنوع شده نيز نباشند .\r\nمسأله 2172 - لازم نيست صيغه صلح به عربى خوانده شود بلكه با هر لفظى كه بفهماند با هم صلح و سازش كرده‌اند صحيح است .\r\nمسأله 2173 - اگر كسى گوسفندهاى خود را به چوپان بدهد كه مثلًا يك سال نگهدارى كند و از شير آن استفاده نمايد و مقدارى روغن بدهد چنانچه شير گوسفند را در مقابل زحمت‌هاى چوپان و آن روغن صلح كند صحيح است ولى اگر گوسفند را يك سال به چوپان اجاره دهد كه از شير آن استفاده كند و در عوض مقدارى روغن بدهد ، اگر به\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nروغنى بدهد كه از خود آن گوسفند به عمل آمده است اشكال دارد ولى اگر به روغن ديگرى بدهد اشكال ندارد .\r\nمسأله 2174 - اگر كسى بخواهد طلب يا حق خود را به ديگرى صلح كند در صورتى صحيح است كه او قبول نمايد ، و همچنين است اگر بخواهد از طلب يا حق خود بگذرد ، و اگر آن شخص قبول ننمايد چه از باب اين باشد كه نخواهد منت از ديگرى ببرد و يا از باب ديگر ، مالك نمىشود و به زور نمىشود كسى را مالك چيزى كرد كه او نمىخواهد قبول كند .\r\nمسأله 2175 - اگر انسان مقدار بدهى خود را بداند و طلبكار او نداند ، چنانچه طلب خود را به كمتر از مقدارى كه هست صلح كند ، مثلًا پنجاه تومان طلبكار باشد و طلب خود را به ده تومان صلح كند ، زيادى براى بدهكار حلال نيست مگر آنكه مقدار بدهى خود را به او بگويد و او را راضى كند يا طورى باشد كه اگر مقدار طلب خود را مىدانست باز هم به آن مقدار صلح مىكرد .\r\nمسأله 2176 - اگر بخواهند دو چيزى را كه از يك جنس و وزن آنها معلوم است به يكديگر صلح كنند واجب است كه وزن يكى بيشتر از ديگرى نباشد ، و اگر وزن آنها معلوم نباشد و احتمال دهند كه وزن يكى بيشتر از ديگرى است نيز بنابر احتياط واجب صلح صحيح نيست بنابراين بعد از اينكه احراز شد كه در آن جنس ربا مىآيد بايد مساوى بودن هر يك با ديگرى بنابر احتياط واجب احراز شود مگر اينكه هر يك از آنها حق خود را به ديگرى ببخشد كه در اين صورت بخشش اشكال ندارد .\r\nمسأله 2177 - اگر دو نفر از يكديگر طلبكار باشند يا دو نفر از دو نفر ديگر طلبكار باشند و بخواهند طلب‌هاى خود را به يكديگر صلح كنند چنانچه طلب آنان از يك جنس و وزن آنها يكى باشد مثلًا هر دو ده من گندم طلبكار باشند ، مصالحه آنان صحيح است و همچنين است اگر جنس طلب آنان يكى نباشد مثلًا يكى ده من برنج و ديگرى دوازده من گندم طلبكار باشد . ولى اگر طلب آنان از يك جنس و چيزى باشد كه معمولًا با وزن يا پيمانه آن را معامله مىكنند در صورتى كه وزن يا پيمانه آنها مساوى نباشد مصالحه آنان باطل است .\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nمسأله 2178 - اگر از كسى طلبى دارد كه بايد بعد از مدتى بگيرد ، چنانچه طلب خود را به مقدار كمترى صلح كند و مقصودش اين باشد كه از مقدارى از طلب خود گذشت كند و بقيه را نقد بگيرد ، اگر اين گذشت به معنى بخشش بقيه است اشكال ندارد ولى اگر مراد صلح است بايد آن دو چيز از يك جنس نباشند ولى اگر از يك جنس باشند ربا مىشود و ربا حرام است .\r\nمسأله 2179 - اگر دو نفر چيزى را با هم صلح كنند ، با رضايت يكديگر مىتوانند صلح را به هم بزنند . و نيز اگر در ضمن معامله براى هر دو يا يكى از آنان حق به هم زدن معامله را قرار داده باشند ، كسى كه آن حق را دارد مىتواند صلح را به هم بزند .\r\nمسأله 2180 - تا وقتى خريدار و فروشنده از مجلس متفرق نشده‌اند مىتوانند معامله را به هم بزنند . و نيز اگر مشترى حيوانى را بخرد ، تا سه روز حق به هم زدن معامله را دارد . و همچنين اگر پول جنسى را كه نقد خريده تا سه روز ندهد و جنس را تحويل نگيرد ، فروشنده مىتواند معامله را به هم بزند ، ولى كسى كه مالى را صلح مىكند در اين سه صورت حق به هم زدن صلح را ندارد و در هشت صورت ديگر كه در احكام خريد و فروش گفته شد مىتواند صلح را به هم بزند ، و از جمله آن هشت صورت است خيار غبن در صورتى كه غبن نسبت به صلح صادق باشد چون تسامح در مقابله و معاوضه است در صلح هم حدى دارد اگر چه آن حدى كه براى غبن در خريد و فروش ملاحظه مىشود در صلح ملاحظه نمىشود .\r\nمسأله 2181 - اگر چيزى را كه به صلح گرفته معيوب باشد مىتواند صلح را به هم بزند ولى اگر بخواهد تفاوت قيمت صحيح و معيوب را بگيرد اشكال دارد ولى اگر طرفين به تفاوت قيمت راضى باشند گرفتن تفاوت اشكال ندارد .\r\nمسأله 2182 - هرگاه مال خود را به كسى صلح نمايد و با او شرط كند كه اگر بعد از مرگ وارثى نداشتم بايد چيزى را كه به تو صلح كرده‌ام وقف كنى و او هم اين شرط را قبول كند بايد به شرط عمل نمايد و اين شرط مخالف مقتضاى عقد نيست بلكه مخالف اطلاق آن است و مانعى ندارد كه شرط مخالف اطلاق عقد باشد .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n\r\nاحكام اجاره\r\nمسأله 2183 - اجاره دهنده و كسى كه چيزى را اجاره مىكند بايد مكلف و عاقل باشند و به اختيار خودشان اجاره را انجام دهند يعنى غير بالغ مستقلًا نمىتواند اجاره دهد يا اجاره كند و با اذن ولى جايز است و نيز بايد در مال خود حق تصرف داشته باشند پس سفيهى كه مال خود را در كارهاى بيهوده مصرف مىكند چون حق ندارد در مال خود تصرف نمايد اگر چيزى را اجاره كند يا اجاره دهد صحيح نيست .\r\nمسأله 2184 - انسان مىتواند از طرف ديگرى وكيل شود و مال او را اجاره دهد .\r\nمسأله 2185 - اگر ولى يا قيم بچه مال او را اجاره دهد يا خود او را اجير ديگرى نمايد اشكال ندارد . و اگر مدتى از زمان بالغ شدن او را جزء مدت اجاره قرار دهد بعد از آنكه بچه بالغ شد مىتواند بقيه اجاره را به هم بزند ولى هرگاه طورى بوده كه اگر مقدارى از زمان بالغ بودن بچه را جزء مدت اجاره نمىكرد بر خلاف مصلحت بچه بود نمىتواند اجاره را به هم بزند .\r\nمسأله 2186 - بچه صغيرى را كه ولى ندارد بدون اجازه مجتهد نمىشود اجير كرد و كسى كه به مجتهد دسترسى ندارد مىتواند از چند نفر مؤمن كه عادل باشند اجازه بگيرد و او را اجير نمايد .\r\nمسأله 2187 - اجاره دهنده و مستأجر لازم نيست صيغه عربى بخوانند بلكه اگر مالك به كسى بگويد ملك خود را به تو اجاره دادم و او بگويد قبول كردم اجاره صحيح است و نيز اگر حرفى نزنند و مالك به قصد اينكه ملك را اجاره دهد آن را به مستأجر واگذار كند و او هم به قصد اجاره كردن بگيرد اجاره صحيح مىباشد .\r\nمسأله 2188 - اگر انسان بدون صيغه خواندن بخواهد براى انجام عملى اجير شود همين كه مشغول آن عمل شد اجاره صحيح است .\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nمسأله 2189 - كسى كه نمىتواند حرف بزند اگر با اشاره بفهماند كه ملك را اجاره داده يا اجاره كرده صحيح است .\r\nمسأله 2190 - اگر خانه يا دكان يا اطاقى را اجاره كند و صاحب ملك با او شرط كند كه فقط خود او از آن استفاده نمايد و يا عقد اجاره در نظر مردم منصرف باشد به اينكه مستأجر خودش فقط از آن استفاده نمايد ، مستأجر نمىتواند آن را به ديگرى اجاره دهد . و اگر شرط نكند و يا اجاره منصرف به مباشرت مستأجر نباشد مىتواند آن را به ديگرى اجاره دهد ، ولى اگر بخواهد به زيادتر از مقدارى كه اجاره كرده آن را اجاره دهد بايد كارى مانند تعمير و سفيدكارى انجام داده باشد . و فرق نمىكند كه به غير جنسى كه آن را اجاره كرده اجاره دهد مثلًا اگر با پول اجاره كرده به گندم يا چيز ديگر اجاره دهد و يا به همان جنسى كه اجاره كرده اجاره بدهد مثلًا به گندم اجاره كند و به گندم اجاره دهد ، به هر صورت زيادتر از مقدارى كه اجاره كرده نمىتواند اجاره بدهد مگر آنكه در آن كارى انجام داده باشد .\r\nمسأله 2191 - اگر اجير با انسان شرط كند كه فقط براى خود انسان كار كند يا اجاره منصرف به اين معنى باشد ، نمىشود او را به ديگرى اجاره داد و اگر شرط نكند مىشود او را به ديگرى اجاره داد ولى نمىتواند زيادتر از اجرتى كه براى او قرار داده بگيرد چه مثل آن اجرت را بگيرد يا غير آن اجرت را پس اگر او را به پول اجير كرده و بخواهد به ديگرى او را اجاره دهد و اجرت او را گندم و غير آن قرار دهد باز هم نمىتواند زياده بگيرد .\r\nمسأله 2192 - اگر غير خانه و دكان و اطاق و اجير ، چيز ديگر مثلًا زمين را اجاره كند و مالك با او شرط نكند فقط خودش از آن استفاده نمايد ، اگر چه بيشتر از مقدارى كه اجاره كرده آن را اجاره دهد اشكال ندارد .\r\nمسأله 2193 - اگر خانه يا دكانى را مثلًا يك‌ساله به صد تومان اجاره كند و از نصف آن خودش استفاده نمايد مىتواند نصف ديگر آن را به صد تومان اجاره دهد ولى اگر بخواهد نصف آن را به زيادتر از مقدارى كه اجاره كرده مثلًا به صد و بيست تومان اجاره دهد ، بايد در آن كارى مانند تعمير انجام داده باشد .\r\n\r\n","description":"","footnote":"","page_name":" 391 ","page_number":391},
  {"content":"\r\n\r\n\r\nشرايط مالى كه آن را اجاره مىدهند\r\nمسأله 2194 - مالى را كه اجاره مىدهند چند شرط دارد :\r\nاول - آنكه معين باشد ، پس اگر بگويد يكى از خانه‌هاى خود را اجاره دادم درست نيست .\r\nدوم - مستأجر آن را ببيند ، يا كسى كه آن را اجاره مىدهد طورى خصوصيات آن را بگويد كه كاملًا معلوم باشد .\r\nسوم - تحويل دادن آن ممكن باشد ، پس اجاره دادن اسبى كه فرار كرده باطل است . ولى اگر تحويل گرفتن آن براى مستأجر ممكن باشد اجاره صحيح است پس اسب فرارى كه مستأجر مىتواند او را بگيرد و از آن استفاده ببرد اگر چه كسى كه اجاره مىدهد اين قدرت را نداشته باشد صحيح است و همچنين است چيزى كه دست ظالم بر آن است و كسى كه اجاره داده نمىتواند تحويل دهد ولى كسى كه اجاره كرده مىتواند تحويل بگيرد .\r\nچهارم - آن مال به واسطه استفاده كردن از بين نرود ، پس اجاره دادن نان و ميوه و خوردنىهاى ديگر صحيح نيست .\r\nپنجم - استفاده‌اى كه مال را براى آن اجاره داده‌اند ممكن باشد ، پس اجاره دادن زمين براى زراعت در صورتى كه آب باران كفايت آن را نكند و از آب نهر هم مشروب نشود ، صحيح نيست .\r\nششم - چيزى را كه اجاره مىدهد مال خود او باشد و اگر مال كس ديگرى را اجاره دهد در صورتى صحيح است كه صاحبش رضايت دهد .\r\nمسأله 2195 - اجاره دادن درخت براى آنكه از ميوه‌اش استفاده كنند اشكال ندارد و صحيح است .\r\nمسأله 2196 - زن مىتواند براى آنكه از شيرش استفاده كنند اجير شود و لازم نيست از شوهر خود اجازه بگيرد ، ولى اگر به واسطه شير دادن ، حق شوهر از بين برود ،\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nبدون اجازه او نمىتواند اجير شود و همچنين است اگر زن كه عقد دائم است بخواهد بدون اذن شوهر خود در خانه ديگرى برود و بچه شير بدهد و يا خانه از مال شوهر فقط باشد و شوهر اجازه ندهد بچه ديگران را در خانه او بياورند كه در اين دو صورت هم شوهر مىتواند از اجير شدن زن خود مانع شود .\r\n\r\nشرايط استفاده‌اى كه مال را براى آن اجاره مىدهند\r\nمسأله 2197 - استفاده‌اى كه مال را براى آن اجاره مىدهند چهار شرط دارد :\r\nاول - آنكه حلال باشد ، بنابراين اجاره دادن دكان براى شراب فروشى يا نگهدارى شراب و كرايه دادن حيوان و ماشين و مانند آن براى حمل و نقل شراب باطل است .\r\nدوم - پول دادن براى آن استفاده در نظر مردم بيهوده نباشد .\r\nسوم - اگر چيزى را كه اجاره مىدهند چند استفاده دارد ، استفاده‌اى را كه مستأجر بايد از آن ببرد معين نمايد مثلًا اگر حيوانى را كه سوارى مىدهد و بار مىبرد اجاره دهند ، بايد در موقع اجاره معين كنند كه سوارى يا باربرى آن مال مستأجر است يا همهء استفاده‌هاى آن .\r\nچهارم - مدت استفاده را معين نمايند و اگر مدت معلوم نباشد ولى عمل را معين كنند مثلًا با خياط قرار بگذارند كه لباس معينى را به طور مخصوصى بدوزد كافى است . و در صورتى كه اول وقت آن را تعيين نكند ، اول وقت آن بعد از صيغهء عقد اجاره مىباشد مگر اينكه طور ديگرى در نزد مردم متعارف باشد كه عقد منصرف به آن باشد .\r\nمسأله 2198 - اگر خانه‌اى را مثلًا يك‌ساله اجاره دهند و ابتداى آن را يك ماه بعد از خواندن صيغه قرار دهند اجاره صحيح است اگر چه موقعى كه صيغه مىخوانند خانه در اجارهء ديگرى باشد .\r\nمسأله 2199 - اگر مدت اجاره را معلوم نكند و بگويد هر وقت در خانه نشستى اجاره آن ، ماهى ده تومان است اجاره صحيح نيست .\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nمسأله 2200 - اگر به مستأجر بگويد خانه را ماهى ده تومان به تو اجاره دادم يا بگويد خانه را يك‌ماهه به ده تومان به تو اجاره دادم و بعد از آن هم هر قدر بنشينى اجاره آن ماهى ده تومان است ، در صورتى كه ابتداى مدت اجاره را معين كنند يا ابتداى آن معلوم باشد اجاره ماه اول صحيح است .\r\nمسأله 2201 - خانه‌اى را كه غريب و زوار در آن منزل مىكنند و معلوم نيست چه قدر در آن مىمانند ، اگر قرار بگذارند كه مثلًا شبى يك تومان بدهند و صاحب خانه راضى شود ، استفاده از آن خانه اشكال ندارد ولى چون مدت اجاره را معلوم نكرده‌اند اجاره صحيح نيست و صاحب خانه هر وقت بخواهد مىتواند آنان را بيرون كند .\r\n\r\nمسائل متفرقه اجاره\r\nمسأله 2202 - مالى را كه مستأجر بابت اجاره مىدهد بايد معلوم باشد ، پس اگر از چيزهايى است كه مثل گندم با وزن معامله مىكنند ، بايد وزن آن معلوم باشد و اگر از چيزهايى است كه مثل تخم‌مرغ با شماره معامله مىكنند ، بايد شماره آن معين باشد و اگر مثل اسب و گوسفند است بايد اجاره دهنده آن را ببيند ، يا مستأجر خصوصيات آن را به او بگويد .\r\nمسأله 2203 - اگر زمينى را براى زراعت جو ، يا گندم اجاره دهد و مال‌الإجاره را جو يا گندم همان زمين قرار دهد اجاره صحيح نيست .\r\nمسأله 2204 - كسى كه چيزى را اجاره داده ، تا آن چيز را تحويل ندهد حق ندارد اجاره آن را مطالبه كند و نيز اگر براى انجام عملى اجير شده باشد ، پيش از انجام عمل حق مطالبه اجرت ندارد .\r\nمسأله 2205 - هرگاه چيزى را كه اجاره داده تحويل دهد اگر چه مستأجر تحويل نگيرد ، يا تحويل بگيرد و تا آخر مدت اجاره از آن استفاده نكند بايد مال‌الإجاره آن را بدهد .\r\nمسأله 2206 - اگر انسان اجير شود كه در روز معينى كارى را انجام دهد و در آن روز براى انجام آن كار حاضر شود ، كسى كه او را اجير كرده اگر چه آن كار را به او مراجعه\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nنكند ، بايد اجرت او را بدهد ، مثلًا اگر خياطى را در روز معينى براى دوختن لباسى اجير نمايد و خياط در آن روز آماده كار باشد ، اگر چه پارچه را به او ندهد كه بدوزد ، بايد اجرتش را بدهد چه خياط بيكار باشد ، و چه براى خودش يا ديگرى كار كند .\r\nمسأله 2207 - اگر بعد از تمام شدن مدت اجاره معلوم شود كه اجاره باطل بوده ، مستأجر بايد مال‌الإجاره را به مقدار معمول كه آن را اجرةالمثل مىگويند به صاحب ملك بدهد مثلًا اگر خانه‌اى را يك‌ساله به صد تومان اجاره كند بعد بفهمد اجاره باطل بوده ، چنانچه اجاره آن خانه معمولًا پنجاه تومان است بايد پنجاه تومان را بدهد و اگر دويست تومان است ، بايد دويست تومان را بپردازد . و نيز اگر بعد از گذشتن مقدارى از مدت اجاره معلوم شود كه اجاره باطل بوده ، بايد اجاره آن مدت را به مقدار معمول به صاحب ملك بدهد .\r\nمسأله 2208 - اگر چيزى را كه اجاره كرده از بين برود ، چنانچه در نگهدارى آن كوتاهى نكرده و در استفاده بردن از آن هم زياده‌روى ننموده ضامن نيست و نيز اگر مثلًا پارچه‌اى را كه به خياط داده از بين برود ، در صورتى كه خياط زياده‌روى نكرده و در نگهدارى آن هم كوتاهى نكرده باشد نبايد عوض آن را بدهد .\r\nمسأله 2209 - هرگاه صنعتگر چيزى را كه گرفته ضايع كند ضامن است .\r\nمسأله 2210 - اگر قصاب سر حيوانى را ببرد و آن را حرام كند چه مزد گرفته باشد چه مجانى سر بريده باشد بايد قيمت آن را به صاحبش بدهد .\r\nمسأله 2211 - اگر حيوانى را اجاره كند و معين نمايد كه چقدر بار بر آن بگذارد ، چنانچه بيشتر از آن مقدار بار كند و آن حيوان بميرد يا معيوب شود ضامن است . و اگر معيوب هم نشود و نميرد ضامن اجرت معمولى مقدارى كه بيشتر از معمول بار كرده مىباشد چون تعدى كرده است . و نيز اگر مقدار بار را معين نكرده باشند و بيشتر از معمول بار كند و حيوان تلف شود يا معيوب گردد ضامن مىباشد .\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nمسأله 2212 - اگر حيوانى را براى بردن بار شكستنى اجاره دهد چنانچه آن حيوان بلغزد يا رم كند و بار را بشكند صاحب حيوان ضامن نيست . ولى اگر به واسطه زدن و مانند آن كارى كند كه حيوان زمين بخورد و بار را بشكند ضامن است .\r\nمسأله 2213 - اگر كسى بچه‌اى را ختنه كند و ضررى به آن بچه برسد يا بميرد چنانچه بيشتر از معمول بريده باشد ضامن است و اگر بيشتر از معمول نبريده باشد ضامن نيست .\r\nمسأله 2214 - اگر دكتر به دست خود به مريض دوا بدهد يا درد و دواى مريض را به او بگويد و مريض دوا را بخورد چنانچه در معالجه خطا كند و به مريض ضررى برسد يا بميرد دكتر ضامن است . ولى اگر فقط بگويد فلان دوا براى فلان مرض فايده دارد و به واسطه خوردن دوا ضررى به مريض برسد يا بميرد دكتر ضامن نيست .\r\nمسأله 2215 - هرگاه دكتر به مريض يا ولى او بگويد كه اگر ضررى به مريض برسد ضامن نيست در صورتى كه دقت و احتياط خود را بكند و به مريض ضررى برسد يا بميرد دكتر ضامن نيست .\r\nمسأله 2216 - مستأجر و كسى كه چيزى را اجاره داده با رضايت يكديگر مىتوانند معامله را به هم بزنند و نيز اگر در اجاره شرط كنند كه هر دو يا يكى از آنان حق به هم زدن معامله را داشته باشند مىتوانند مطابق قرارداد اجاره را به هم بزنند .\r\nمسأله 2217 - اگر اجاره دهنده يا مستأجر بفهمد كه مغبون شده است چنانچه در موقع خواندن صيغه ملتفت نباشد كه مغبون است مىتواند اجاره را به هم بزند ولى اگر در صيغهء اجاره شرط كنند كه اگر مغبون هم باشند حق به هم زدن معامله را نداشته باشند نمىتوانند اجاره را به هم بزنند .\r\nمسأله 2218 - اگر چيزى را اجاره دهد و پيش از آنكه تحويل دهد كسى آن را غصب نمايد مستأجر مىتواند اجاره را به هم بزند و چيزى را كه به اجاره دهنده داده پس بگيرد يا اجاره را به هم نزند و اجاره مدتى را كه در تصرف غصب كننده بوده به ميزان معمول از او بگيرد پس اگر حيوانى را يك ماهه به ده تومان اجاره نمايد و كسى آن را ده\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nروز غصب كند و اجاره معمولى ده روز آن پانزده تومان باشد مىتواند پانزده تومان را از غصب كننده بگيرد .\r\nمسأله 2219 - اگر چيزى را كه اجاره كرده تحويل بگيرد و بعد ديگرى آن را غصب كند مىتواند نسبت به منافعى كه به واسطه غصب از دست او مىرود اجاره را به هم بزند و حكم آن منافع حكم منافعى است كه تسليم نشده باشد و اجرت مقدارى را كه از منفعت برده بايد بدهد و يا اجاره را باقى بدارد و كرايه آن را از كسى كه غصب كرده به عنوان اجرةالمثل بگيرد .\r\nمسأله 2220 - اگر پيش از آنكه مدت اجاره تمام شود ، ملك را به مستأجر بفروشد ، اجاره به هم نمىخورد و مستأجر بايد مال‌الاجاره را به فروشنده بدهد و همچنين است اگر آن را به ديگرى بفروشد .\r\nمسأله 2221 - اگر پيش از ابتداى مدت اجاره ، ملك به طورى خراب شود كه هيچ قابل استفاده نباشد ، يا قابل استفاده‌اى كه شرط كرده‌اند نباشد اجاره باطل مىشود و پولى كه مستأجر به صاحب ملك داده به او برمىگردد بلكه اگر طورى باشد كه بتواند استفاده مختصرى هم از آن ببرد ، مىتواند اجاره را به هم بزند .\r\nمسأله 2222 - اگر ملكى را اجاره كند و بعد از گذشتن مقدارى از مدت اجاره به طورى خراب شود كه هيچ قابل استفاده نباشد ، يا قابل استفاده‌اى كه شرط كرده‌اند نباشد ، اجارهء مدتى كه باقيمانده باطل مىشود . و اگر استفاده مختصرى هم كه كمتر از استفاده متعارف آن است يا شرط شده ، داشته باشد باز هم مىتواند اجاره مدت باقيمانده را به هم بزند .\r\nمسأله 2223 - اگر خانه‌اى را كه مثلًا دو اطاق دارد اجاره دهد و يك اطاق آن خراب شود ، چنانچه فوراً آن را بسازد و هيچ مقدار از استفاده آن از بين نرود اجاره باطل نمىشود و مستأجر هم نمىتواند اجاره را به هم بزند . ولى اگر ساختن آن به قدرى طول بكشد كه مقدارى از استفادهء مستأجر از بين برود ( همين‌طور كه غالباً در مثل ساختمان همين است اگر چه يك يا دو روز كار داشته باشد ) اگر اجاره بر عين آن مال واقع شده\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nباشد اجاره نسبت به باقيمانده مدت به هم مىخورد و اگر اجاره بر كلى باشد اجاره صحيح است ولى مستأجر اگر بخواهد مىتواند آن را به هم بزند .\r\nمسأله 2224 - اگر اجاره دهنده يا مستأجر بميرد ، اجاره باطل نمىشود ولى اگر خانه مال اجاره دهنده نباشد مثلًا ديگرى وصيت كرده باشد كه تا او زنده است منفعت خانه مال او باشد ، چنانچه آن خانه را اجاره دهد و پيش از تمام شدن مدت اجاره بميرد از وقتى كه مرده اجاره باطل است .\r\nمسأله 2225 - اگر صاحب كار بنّا را وكيل كند كه براى او عمله بگيرد چنانچه بنّا كمتر از مقدارى كه از صاحب كار مىگيرد به عمله بدهد ، زيادى آن بر او حرام است و بايد آن را به صاحب كار بدهد ولى اگر اجير شود كه ساختمان را تمام كند و براى او اختيار بگذارند كه خودش بسازد يا به ديگرى بدهد ، در صورتى كه كمتر از مقدارى كه اجير شده به ديگرى بدهد زيادى آن براى او حلال مىباشد .\r\nمسأله 2226 - اگر رنگرز قرار بگذارد كه مثلًا پارچه‌اى را با نيل رنگ كند چنانچه با رنگ ديگرى رنگ نمايد حق ندارد چيزى بگيرد بلكه اگر آن رنگ ديگر سبب نقص پارچه شده نقص آن را نيز ضامن است .\r\n\r\nاحكام جعاله\r\nمسأله 2227 - جعاله آن است كه انسان در مقابل كارى كه براى او انجام مىدهند مال معينى بدهد ، مثلًا بگويد هر كس گمشده مرا پيدا كند ده تومان به او مىدهم و به كسى كه اين قرار را مىگذارد جاعل و به كسى كه كار را انجام مىدهد عامل مىگويند و فرق بين جعاله و اينكه كسى را براى كارى اجيركنند ، اين است كه در اجاره بعد از خواندن صيغه اجير بايد عمل را انجام دهد و كسى هم كه او را اجير كرده اجرت را به او بدهكار مىشود ، ولى در جعاله عامل مىتواند مشغول عمل نشود و تا عمل را انجام ندهد ، جاعل بدهكار نمىشود .\r\nمسأله 2228 - جاعل بايد بالغ و عاقل باشد و از روى قصد و اختيار قرارداد كند و شرعاً بتواند در مال خود تصرف نمايد بنابراين جعاله آدم سفيهى كه مال خود را در\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nكارهاى بيهوده مصرف مىكند صحيح نيست و همچنين كسى كه به حكم حاكم شرع مفلس شناخته شده و از تصرف در اموالش منع شده و يا به سبب ديگرى از تصرف در اموالش منع شده جعاله او صحيح نيست .\r\nمسأله 2229 - كارى را كه جاعل مىگويد براى او انجام دهند ، بايد حرام يا بىفايده نباشد يعنى كارى نباشد كه غرض عقلايى به آن تعلق نگرفته باشد پس جعاله براى كسى كه در شب در جاى تاريكى برود اگر براى تحصيل ملكه شجاعت و بر طرف شدن توهمات و خيالات پوچ باشد صحيح است و اگر چنين نباشد باطل است .\r\nمسأله 2230 - اگر مالى را كه قرار مىگذارد بدهد معين كند مثلًا بگويد هر كس اسب مرا پيدا كند ، اين گندم را به او مىدهم ، لازم نيست بگويد آن گندم مال كجاست و قيمت آن چيست ولى اگر مال را معين نكند مثلًا بگويد كسى كه اسب مرا پيدا كند ده من گندم به او مىدهم ، بايد خصوصيات آن را كاملًا معين نمايد و اگر معين نكرد و كار انجام شد بايد به اندازه ارزش كار او در نظر مردم كه آن را اجرةالمثل گويند مزد بدهد و همچنين است اگر جاعل مزد را معين ننمايد و بگويد هر كه بچه يا مال مرا پيدا كرد پولى به او مىدهم بايد مزد او را به مقدارى كه كار او در نظر مردم ارزش دارد بدهد .\r\nمسأله 2231 - اگر عامل پيش از قرارداد ، كار را انجام داده باشد ، يا بعد از قرارداد ، به قصد اينكه پول نگيرد انجام دهد حقى به مزد ندارد .\r\nمسأله 2232 - پيش از آنكه عامل شروع به كار كند جاعل و عامل مىتوانند جعاله را به هم بزنند .\r\nمسأله 2233 - بعد از آنكه عامل شروع به كار كرد اگر جاعل بخواهد جعاله را به هم بزند اشكال ندارد ولى بايد به مقدار كار عامل از مزدى كه معين شده به او بدهد .\r\nمسأله 2234 - عامل مىتواند عمل را ناتمام بگذارد ، ولى اگر تمام نكردن عمل اسباب ضرر جاعل شود بايد آن را تمام نمايد . مثلًا اگر كسى بگويد هر كس چشم مرا عمل كند فلان مقدار به او مىدهم و دكتر جراحى شروع به عمل كند چنانچه طورى باشد كه اگر عمل را تمام نكند چشم معيوب مىشود بايد آن را تمام نمايد و در صورتى كه\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nناتمام بگذارد حقى به جاعل ندارد و ضامن عيبى كه از عمل او بوجود آمده نيز هست ، چه مقدار آن در شرع معين شده باشد مثل ديه چشم و يا تعيين آن به حكم حاكم با نظر اهل خبره باشد .\r\nمسأله 2235 - اگر عامل كار را ناتمام بگذارد چنانچه آن كار مثل پيدا كردن اسب است كه تا تمام نشود براى جاعل فايده ندارد ، عامل نمىتواند چيزى مطالبه كند و همچنين است اگر جاعل مزد را براى تمام كردن عمل قرار بگذارد مثلًا بگويد هر كس لباس مرا بدوزد ده تومان به او مىدهم ولى اگر مقصودش اين باشد كه هر مقدار از عمل انجام گيرد ، براى آن مقدار مزد بدهد ، جاعل بايد مزد مقدارى را كه انجام شده به عامل بدهد ، اگر چه احتياط اين است كه به طور مصالحه يكديگر را راضى نمايند .\r\n\r\nاحكام مزارعه\r\nمسأله 2236 - مزارعه آن است كه مالك با زارع به اين قسم معامله كند كه زمين را در اختيار او بگذارد ، تا زراعت كند و مقدارى از حاصل آن را به مالك بدهد .\r\nمسأله 2237 - مزارعه چند شرط دارد :\r\nاول - آنكه صاحب زمين به زارع بگويد زمين را به تو واگذار كردم و زارع هم بگويد قبول كردم ، و اين را صيغه مزارعه گويند كه با لفظ است ، ولى صيغه لفظى لازم نيست و معاطات هم كه عبارت است از واگذار كردن زمين و گرفتن زارع اگر به نحوى باشد كه از اين داد و ستد مزارعه فهميده شود كافى است و اين كار كه به منزله ايجاب و قبول لفظى است سبب مىشود كه مزارعه لازم شود و مالك زمين و زارع بعد از آن نمىتوانند معامله را به هم بزنند اگر چه زارع مشغول كار نشده باشد مگر در صورتى كه هر دو راضى باشند كه معامله را به هم بزنند .\r\nدوم - صاحب زمين و زارع هر دو مكلف و عاقل باشند و با قصد و اختيار خود مزارعه را انجام دهند و سفيه نباشند يعنى مال خود را در كارهاى بيهوده به طورى مصرف ننمايند كه در نظر مردم سفيه حساب شوند و نيز ممنوع از تصرف در مالى كه مربوط به مزارعه\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nمىشود نباشند مثل كسى كه حاكم شرع حكم به تفليس او نموده و او را از تصرف در اموالش منع كرده و يا به سببى غير آن ممنوع شده باشد .\r\nسوم - مالك و زارع از تمام حاصل زمين ببرند ، پس اگر شرط كنند كه آنچه اول يا آخر مىرسد ، مال يكى از آنان باشد مزارعه باطل است .\r\nچهارم - سهم هر يك نصف و يا ثلث حاصل و مانند اينها باشد پس اگر صاحب زمين بگويد در اين زمين زراعت كن و هر چه خواستى به من بده صحيح نيست و همچنين اگر مقدار معين از حاصل آن را براى زارع قرار دهد مثل اينكه بگويد ده من گندم از اين زراعت مال تو باشد صحيح نيست .\r\nپنجم - مدتى را كه بايد زمين در اختيار زارع باشد معين كنند و بايد مدت به قدرى باشد كه در آن مدت به دست آمدن حاصل ممكن باشد . ولى در صورتى كه نوع زراعت به حسب نظر عرف طورى باشد كه اول و آخر آن معلوم باشد به طورى كه عقد مزارعه منصرف به آن مدت باشد تعيين آن در لفظ لازم نيست .\r\nششم - زمين قابل زراعت باشد و اگر در آن زراعت ممكن نباشد اما بتوانند كارى كنند كه زراعت ممكن شود ، مزارعه صحيح است .\r\nهفتم - اگر منظور هر كدام از آنان زراعت مخصوصى است ، چيزى را كه زارع بايد بكارد معين كنند ولى اگر زراعت معينى در نظر ندارند يا زراعتى را كه هر دو در نظر دارند معلوم است مثل اينكه قبلًا حرف آن را زده باشند يا آن زمين مثلًا زمين برنج‌كارى باشد نه غير آن و در نظر عرف مردم محل معلوم باشد كه مراد زراعت برنج است نه غير آن ، لازم نيست آن را معين نمايند و همين طور است معلوم بودن خرج آن در شرط نهم .\r\nهشتم - مالك ، زمين را معين كند پس كسى كه چند قطعه زمين دارد و با هم تفاوت دارند ، اگر به زارع بگويد در يكى از اين زمينها زراعت كن و آن را معين نكند مزارعه باطل است .\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nنهم - خرجى را كه هر كدام آنان بايد بكنند معين نمايد ولى اگر خرجى را كه هر كدام بايد بكنند معلوم باشد لازم نيست آن را معين نمايند .\r\nمسأله 2238 - اگر مالك با زارع قرار بگذارد كه مقدارى از حاصل براى او باشد و بقيه را بين خودشان قسمت كنند چنانچه بدانند كه بعد از برداشتن آن مقدار چيزى باقى مىماند مزارعه صحيح است .\r\nمسأله 2239 - ملاك در مدت مزارعه آن است كه مدت معين شده به قدرى باشد كه حاصل بدست آيد و جلو و عقب افتادن حاصل به حسب گرمى و سردى هوا و بارندگى زياد يا كم در آن سال ، در عرف زراعت امرى رايج است و تعيين مدت به حساب روزهاى سال هم اگر تطبيق بر به دست آمدن حاصل ننمايد كفايت نمىكند بنابراين اگر مدت معين شده گذشت و حاصل به دست نيامد اگر عقب افتادن به مقدار ده يا پانزده روز و يا مقدارى بيشتر است كه عرف زراعت آن را اقتضا دارد مالك زمين نمىتواند زارع را وادار به چيدن نمايد و اگر وادار كرد ضامن ضررى است كه به زارع مىرسد ، ولى اگر عقب افتادن از متعارف هم خارج بود در صورتى كه چيدن زراعت سبب ضرر زارع شود و براى مالك باقى ماندن ضررى ندارد مالك مىتواند اجاره زمين را بگيرد و نمىتواند زارع را مجبور به چيدن نمايد و به او ضرر بزند و اگر براى هر دو ضرر دارد وادار كردن زارع به چيدن آن اشكال ندارد و بايد با همديگر مصالحه كنند ، ولى اگر عقب افتادن حاصل به واسطه تقصير زارع باشد مجبور كردن مالك به ماندن زراعت در همه صورتها اشكال دارد .\r\nمسأله 2240 - اگر به واسطه پيشامدى زراعت در زمين ممكن نباشد مثلًا آب از زمين قطع شود ، از زمانى كه پيشامد واقع شده مزارعه به هم مىخورد ، بنابراين تا آن وقت هر حاصلى به دست آمد مانند قصيل با هم شريكند و هر يك سهم خود را از آن مىبرد ، و اگر زارع بدون عذر يا با عذر زراعت نكند ضامن است و بايد به مقدارى كه معمولًا از سهم حاصل به حسب نظر اهل خبره به او مىرسيده اگر زراعت مىكرد تخمين زده شود و به مالك بدهد و تنها دادن اجاره زمين به مقدار معمول كافى نيست .\r\nمسأله 2241 - اگر مالك و زارع صيغه خوانده باشند ، بدون رضايت يكديگر نمىتوانند مزارعه را به هم بزنند و نيز اگر مالك به قصد مزارعه زمين را به كسى واگذار نمايد بعد از\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nاينكه زمين را تحويل گرفت اگر چه مشغول عمل هم نشده باشد به هم زدن مزارعه بدون رضايت هر دو جايز نيست ولى اگر در ضمن صيغه مزارعه شرط كرده باشند كه يكى از آن دو و يا هر دو حق به هم زدن معامله را داشته باشند مىتوانند مطابق قراردادى كه گذاشته‌اند معامله را به هم بزنند .\r\nمسأله 2242 - اگر بعد از قرارداد مزارعه مالك يا زارع بميرد ، مزارعه به هم نمىخورد و وارثشان به جاى آنان است ، ولى اگر زارع بميرد و شرط كرده باشند كه خود زارع زراعت را انجام دهد ، مزارعه به هم مىخورد و چنانچه زراعت نمايان شده باشد ، بايد سهم او را به ورثه‌اش بدهند و حقوق ديگرى هم كه زارع داشته ورثه او ارث مىبرند و اگر چيدن زراعت براى زارع ضرر داشته باشد و براى مالك باقيماندن آن ضرر نداشته باشد بايد زراعت باقى بماند و اجاره زمين را به مالك بدهند و تفصيل اين مسأله از آنچه در مسأله 2231 گذشت معلوم مىشود .\r\nمسأله 2243 - اگر بعد از زراعت بفهمند كه مزارعه باطل بوده چنانچه تخم مال مالك بوده حاصلى هم كه به دست مىآيد مال اوست و بايد مزد زارع و مخارجى را كه كرده و كرايه گاو يا حيوان ديگرى را كه مال زارع بوده و در آن زمين كار كرده به او بدهد ، و اگر تخم مال زارع بوده زراعت هم مال اوست و بايد اجاره زمين و خرج‌هايى را كه مالك كرده و كرايه گاو يا حيوان ديگرى كه مال او بوده و در آن زراعت كار كرده به او بدهد و اگر غير از زمين چيز ديگرى نداده است فقط اجاره زمين را به طور معمول بايد به او بدهند .\r\nمسأله 2244 - اگر تخم ، مال زارع باشد و بعد از زراعت بفهمند كه مزارعه باطل بوده چنانچه مالك و زارع راضى شوند كه بااجرت يا بىاجرت زراعت در زمين بماند اشكال ندارد و اگر مالك راضى نشود ، اگر به واسطه چيدن زراعت ضررى به او متوجه شود و براى مالك باقىماندن زراعت ضرر ندارد نمىتواند زارع را مجبور كند به چيدن زراعت و اگر چيدن آن براى زارع ضرر ندارد مثل قصيل كه خريدار دارد براى خوراك حيوانات و چيدن آن ضرر نداشته باشد ولى باقىماندن آن براى مالك ضرر داشته باشد مالك مىتواند زارع را مجبوركند به چيدن آن و اگر چيدن براى زارع ضرر دارد و ماندن آن براى مالك ضرر دارد بايد به مصالحه كار را تمام كنند و مالك هم نمىتواند زارع را مجبور كند\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nكه اجاره بدهد و زراعت را در زمين باقى بگذارد مگر اينكه به واسطه چيدن ضررى متوجه زمين او شود و باقىماندن زراعت براى زارع ضرر نداشته باشد و اگر ماندن براى زارع ، و چيدن براى مالك ضرر دارد بايد با همديگر مصالحه نمايند .\r\nمسأله 2245 - اگر بعد از جمع كردن حاصل و تمام شدن مدت مزارعه ريشه زراعت در زمين بماند و سال بعد دو مرتبه حاصل دهد اگر مدت مزارعه براى يك سال معين شده و يا عقد مزارعه منصرف به يك سال بوده و به حسب نوع زراعت منصرف به بيش از يك سال نبوده به عنوان مزارعه مالك يا زارع چيزى را مالك نمىشوند پس اگر تخم از مال مالك بوده حاصل سال دوم مال اوست و اگر از مال زارع بوده حاصل سال دوم مال زارع است و بايد اجاره زمين را به مالك بدهد و مخارجى كه احياناً از غير آنكه حاصل مال او مىشود صرف شده ديگرى ضامن است در صورتى كه با دستور ديگرى خرج شده باشد نه اينكه به دلخواه خرج كننده خرج شده باشد .\r\n\r\nاحكام مساقات\r\nمسأله 2246 - اگر انسان به اين قسم معامله كند كه درخت‌هاى ميوه‌اى را كه ميوه آن مال خود اوست يا اختيار ميوه‌ها با اوست تا مدت معينى به آن كس واگذار كند كه تربيت نمايد و آب دهد و به مقدارى كه قرار مىگذارند از ميوه آن بردارد اين معامله را مساقات مىگويند ، و بعد از تمام شدن عقد آن معامله لازم است و نمىتوان آن را به هم زد .\r\nمسأله 2247 - معامله مساقات در درختهايى كه مثل بيد و چنار ميوه نمىدهد صحيح نيست ، ولى جعاله صحيح است مثلًا بگويد هر كس به اين درختها آب دهد تا آخر سال اين مقدار از چوب آن مال او باشد يا اين مقدار پول به او مىدهم و كسى اين كار را انجام دهد بايد آن مقدار را به او بدهند و مساقات در مثل درخت حنا كه از برگ آن استفاده مىكنند اشكال ندارد .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nمسأله 2248 - در معامله مساقات لازم نيست صيغه بخوانند بلكه اگر صاحب درخت به قصد مساقات آن را واگذار كند و كسى كه طرف معامله است آن را به قصد مساقات بگيرد معامله تمام شده و صحيح است اگر چه مشغول كار نشده باشد .\r\nمسأله 2249 - مالك و كسى كه تربيت درختها را به عهده مىگيرد بايد مكلف و عاقل باشند و كسى آنها را مجبور نكرده باشد و نيز بايد سفيه نباشند يعنى مال خود را در كارهاى بيهوده مصرف نكنند و نيز بايد به سببى ممنوع از تصرف در مال خود نباشند .\r\nمسأله 2250 - مدت مساقات بايد معلوم باشد و اگر اول آن را معين كنند و آخر آن را موقعى قرار دهند كه ميوه آن سال به دست مىآيد در صورتى كه موقع به دست آمدن ميوه به حسب عادت معلوم باشد صحيح است .\r\nمسأله 2251 - بايد سهم هر كدام نصف يا ثلث حاصل و مانند اينها باشد و اگر قرار بگذارند كه مثلًا صد من از ميوه‌ها مال مالك و بقيه مال كسى باشد كه كار مىكند معامله باطل است .\r\nمسأله 2252 - بايد قرار معامله مساقات را پيش از ظاهر شدن ميوه بگذارند و اگر بعد از ظاهر شدن ميوه و پيش از رسيدن آن قرار بگذارند ، پس اگر كارى مانند آبيارى كه براى تربيت درخت لازم است باقى مانده باشد معامله صحيح است ، و در صورتى كه كارهاى غير از آبيارى كه سبب زياد شدن ميوه شود داشته باشد خود مساقات اگر چه صادق نيست ولى ملاكش كه رشد درختان است هست و معامله اشكال دارد بلكه اظهر آن است كه صحيح نيست و اما در صورتى كه هيچ كار ديگرى جز چيدن ميوه و جمع كردن آن نداشته باشد اشكالى در بطلان معامله مساقات نيست و مىتوانند معامله ديگرى مثل اجاره و مصالحه روى آن انجام دهند تا به مقصود برسند .\r\nمسأله 2253 - معامله مساقات در بوته خربزه و خيار و مانند اينها بنابر احتياط واجب صحيح نيست .\r\nمسأله 2254 - درختى كه از آب باران يا رطوبت زمين استفاده مىكند و به آبيارى احتياج ندارد ، اگر به كارهاى ديگر مثل بيل زدن و كود دادن محتاج باشد معامله مساقات\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nدر آن اشكال دارد و اظهر آن است كه آن معامله صحيح نيست و مىتوان معامله‌اى مثل اجاره انجام داد و اجرت آن را با سهم ثلث و يا بيشتر و كمتر مصالحه نمود .\r\nمسأله 2255 - دو نفرى كه مساقات كرده‌اند با رضايت يكديگر مىتوانند معامله را به هم بزنند . و نيز اگر در ضمن خواندن صيغهء مساقات شرط كنند كه هر دو يا يكى از آنان حق به هم زدن معامله را داشته باشند مطابق قرارى كه گذاشته‌اند به هم زدن معامله اشكال ندارد بلكه اگر در معامله شرطى كنند و عملى نشود و با مراجعه به حاكم نشود اجبار بر عمل به شرط نمود كسى كه براى نفع او شرط كرده‌اند مىتواند معامله را به هم بزند .\r\nمسأله 2256 - اگر مالك بميرد معامله مساقات به هم نمىخورد و ورثه‌اش به جاى او هستند .\r\nمسأله 2257 - اگر كسى كه تربيت درختها به او واگذار شده بميرد چنانچه در عقد شرط نكرده باشند كه خودش آنها را تربيت كند ورثه‌اش به جاى او هستند و چنانچه خودشان عمل را انجام ندهند و اجير هم نگيرند حاكم شرع از مال ميت اجير مىگيرد و حاصل را بين ورثه ميت و مالك قسمت مىكند و اگر شرط كرده باشند كه خود او درختها را تربيت نمايد پس اگر قرار گذاشته‌اند كه به ديگرى واگذار نكند شرط واگذار ننمودن به ديگرى همان شرط مباشرت است و تخلف آن موجب خيار فسخ است و سبب بطلان معامله نيست مگر در عقد قيد كرده باشد كه من فقط با تو عقد مساقات مىبندم كه اگر تو نباشى عقدى نيست به مردن عامل مساقات باطل مىشود و اگر قرار نگذاشته‌اند مالك مىتواند عقد را به هم بزند يا راضى شود كه ورثهء او يا كسى كه آنها اجيرش مىكنند درختها را تربيت نمايد .\r\nمسأله 2258 - اگر شرط كند كه تمام حاصل براى مالك باشد مساقات باطل است و ميوه مال مالك مىباشد و كسى كه كار مىكند نمىتواند اجرت معين شده را مطالبه نمايد ولى در اين معامله باطل ، چون مالك او را به عمل وادار كرده است بايد اجرةالمثل او را بدهد خصوصاً اگر عامل نداند كه اين معامله باطل است كه در اين صورت حتى اقدام او بر ضرر خودش هم صادق نيست و همچنين اگر باطل بودن مساقات به جهت ديگرى\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nباشد مالك بايد مزد آبيارى و كارهاى ديگر را به مقدار معمول به كسى كه درختها را تربيت كرده بدهد .\r\nمسأله 2259 - اگر زمينى را به ديگرى واگذار كند كه در آن درخت بكارد و آنچه عمل مىآيد مال هر دو باشد معامله باطل است پس اگر درختها مال صاحب زمين بوده بعد از تربيت هم مال اوست و بايد مزد كسى كه آنها را تربيت كرده بدهد و اگر مال كسى بوده كه آنها را تربيت كرده بعد از تربيت هم مال اوست و مىتواند آنها را بكند ولى بايد گودال‌هايى را كه به واسطه كندن درختها پيدا شده پر كند و اجاره زمين را از روزى كه درختها را كاشته به صاحب زمين بدهد و اگر كندن درخت براى عامل ضرر دارد و براى مالك باقيماندن آن ضرر ندارد و عامل نمىدانسته كه معامله باطل است تا وقتى كه درختها به نتيجه برسد نمىتواند بكند و اجاره زمين را به حسب معمول مىتواند مطالبه نمايد ولى اگر براى هر دو ضرر هست مصالحه نمايند و در صورتى كه براى صاحب درخت ضررى نيست مثل آنكه مىتواند آنها را جايى ديگر بكارد مالك زمين مىتواند او را مجبور به كندن كند و اگر به واسطه كندن درخت عيبى در آن پيدا شود بايد تفاوت قيمت آن را به صاحب درخت بدهد در صورتى كه صاحب زمين درخت را بكند ولى اگر مالك بكند ولو در صورتى كه مىتوانست در زمين باقى بدارد و اجاره بدهد بر مالك چيزى نيست .\r\n\r\nكسانى كه نمىتوانند در مال خود تصرف كنند\r\nمسأله 2260 - بچه‌اى كه بالغ نشده شرعاً نمىتواند در مال خود تصرف كند ولى معاملاتش در چيزهاى كوچك كه مطابق شأن اوست بعد از اينكه پولى را ولى شرعى او در اختيارش بگذارد نافذ است و نشانه بالغ شدن زن تمام شدن نه سال قمرى و نشانه بالغ شدن مرد يكى از سه چيز است :\r\nاول - تمام شدن پانزده سال قمرى . دوم - روييدن موى درشت زير شكم بالاى عورت . سوم - محتلم شدن يعنى بيرون آمدن منى در خواب .\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nمسأله 2261 - روييدن موى درشت در صورت و پشت لب و در سينه و زير بغل و درشت شدن صدا و مانند اينها نشانه بالغ شدن نيست مگر انسان به واسطه اينها به بالغ شدن يقين كند .\r\nمسأله 2262 - ديوانه و سفيه يعنى كسى كه مال خود را در كارهاى بيهوده مصرف مىكند نمىتوانند در مال خود تصرف نمايند و همچنين است كسى كه به حكم حاكم شرع از تصرف در اموالش ممنوع شده مثل ورشكسته‌اى كه حاكم شرع حكم به مفلس بودن او كرده است .\r\nمسأله 2263 - كسى كه گاهى عاقل و گاهى ديوانه است تصرفى كه موقع ديوانگى در مال خود مىكند صحيح نيست .\r\nمسأله 2264 - انسان مىتواند در مرضى كه به آن مرض از دنيا مىرود ، هر قدر از مال خود را به مصرف خود و عيال و مهمان و كارهايى كه اسراف شمرده نمىشود برساند و نيز اگر مال خود را به قيمت بفروشد ، يا اجاره دهد اشكال ندارد ولى اگر مثلًا مال خود را به كسى ببخشد يا ارزان‌تر از قيمت بفروشد چنانچه مقدارى را كه بخشيده يا ارزان‌تر فروخته به اندازه ثلث مال او يا كمتر باشد تصرف او صحيح است . و همچنين است اگر بيشتر از ثلث باشد چه ورثه اجازه بدهند يا ندهند و انسان تا جان در بدن دارد و عاقل و مختار است تصرف او در زيادتر از ثلث هم صحيح است ولى كراهت دارد كه ملاحظه ورثه را ننمايد و بيشتر از ثلث تصرفات مجانى بنمايد و اگر با ورثه مصالحه شود بهتر است .\r\n\r\nاحكام وكالت\r\nوكالت آن است كه انسان كارى را كه مىتواند در آن دخالت كند به ديگرى واگذار نمايد تا از طرف او انجام دهد مثلًا كسى را وكيل كند كه خانه او را بفروشد يا زنى را براى او عقد نمايد پس آدم سفيهى كه مال خود را در كارهاى بيهوده مصرف مىكند چون حق ندارد در مال خود تصرف كند نمىتواند براى فروش آن كسى را وكيل نمايد .\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nمسأله 2265 - در وكالت لازم نيست صيغه بخوانند و اگر انسان به ديگرى بفهماند كه او را وكيل كرده و او هم بفهماند قبول نموده مثلًا مال خود را به كسى بدهد كه براى او بفروشد و او مال را بگيرد وكالت صحيح است .\r\nمسأله 2266 - اگر انسان كسى را كه در شهر ديگر است وكيل نمايد و براى او وكالت‌نامه بفرستد و او قبول كند اگر چه وكالت‌نامه بعد از مدتى برسد وكالت صحيح است .\r\nمسأله 2267 - موكل يعنى كسى كه ديگرى را وكيل مىكند و نيز كسى كه وكيل مىشود بايد بالغ و عاقل باشند مگر در صورتى كه تصرف او در مالش نافذ باشد مثل اينكه وصيت بچه ده ساله نافذ است پس مىتواند در اين صورت وكيل بگيرد و نسبت به اجراى صيغه عقد اگر كاملًا شرايط را مراعات كند هم مىتواند وكيل شود و نيز بايد از روى قصد و اختيار اقدام كنند .\r\nمسأله 2268 - كارى را كه انسان نمىتواند انجام دهد يا شرعاً نبايد انجام دهد نمىتواند براى انجام آن از طرف ديگرى وكيل شود مثلًا كسى كه در احرام حج است چون نبايد صيغه عقد زناشويى را بخواند نمىتواند براى خواندن صيغه از طرف ديگرى وكيل شود .\r\nمسأله 2269 - اگر انسان كسى را براى انجام تمام كارهاى خودش وكيل كند صحيح است ، ولى اگر براى يكى از كارهاى خود وكيل نمايد و مراد كار معينى باشد و آن كار را معين نكند وكالت صحيح نيست ولى اگر مراد كار معينى نباشد مثلًا بگويد يكى از اين كارها را انجام دهد وكالت صحيح است و هر كدام را انجام داد اجرت آن را طلبكار مىشود .\r\nمسأله 2270 - اگر وكيل را عزل كند يعنى از كار بر كنار نمايد بعد از آنكه خبر به او رسيد نمىتواند آن كار را انجام دهد ولى اگر پيش از رسيدن خبر آن كار را انجام داده باشد صحيح است .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nمسأله 2271 - وكيل مىتواند از وكالت كناره‌گيرى كند و اگر موكل غايب هم باشد اشكال ندارد .\r\nمسأله 2272 - وكيل نمىتواند براى انجام كارى كه به او واگذار شده ديگرى را وكيل نمايد ولى اگر موكل به او اجازه داده باشد كه وكيل بگيرد به هر طورى كه به او دستور داده ، مىتواند رفتار نمايد پس اگر گفته باشد براى من وكيل بگير بايد از طرف او وكيل بگيرد و نمىتواند كسى را از طرف خودش وكيل كند .\r\nمسأله 2273 - اگر كسى با اجازهء موكل خودش كسى را از طرف او وكيل كند نمىتواند آن وكيل را عزل نمايد مگر اينكه وكيل ، وكالت بر عزل هم داشته باشد و اگر وكيل اول بميرد ، يا موكل ، او را عزل كند وكالت دومى باطل نمىشود .\r\nمسأله 2274 - اگر وكيل با اجازه موكل كسى را از طرف خودش وكيل كند موكل و وكيل اول مىتوانند آن وكيل را عزل كنند و اگر وكيل اول بميرد يا عزل شود وكالت دومى باطل مىشود .\r\nمسأله 2275 - اگر چند نفر را براى انجام كارى وكيل كند و به آنها اجازه دهد كه هر كدام به تنهايى در آن كار اقدام كنند هر يك از آنان مىتواند آن كار را انجام دهد و چنانچه يكى از آنان بميرد وكالت ديگران باطل نمىشود ، ولى اگر نگفته باشد كه با هم يا به تنهايى انجام دهند و كلامش ظاهر و منصرف به اين نباشد كه به تنهايى هم مىتوانند انجام دهند يا گفته باشد كه با هم انجام دهند نمىتوانند به تنهايى اقدام نمايند و در صورتى كه يكى از آنان بميرد وكالت ديگران هم باطل مىشود .\r\nمسأله 2276 - اگر وكيل يا موكل بميرد يا ديوانه شود وكالت باطل مىشود ولى اگر يكى از آن دو بيهوش شود و يا هر دو بيهوش شوند بنابر احتياط واجب بعد از به هوش آمدن اگر بخواهند وكالت اثر داشته باشد بايد عقد وكالت را تجديد نمايند « 1 » و نيز اگر چيزى كه براى تصرف در آن وكيل شده است از بين برود مثلًا گوسفندى كه براى فروش آن وكيل شده بميرد ، وكالت باطل مىشود .\r\n\r\n\r\n","description":"","footnote":"\r\n( 1 ) چون بيهوشى در نظر عرف و اهل شرع مثل خواب است و معلوم نيست كه سبب بطلان وكالت باشد ولى چون ادعاى اجماع بر بطلان وكالت به آن شده بايد احتياط كرد .\r\n","page_name":" 410 ","page_number":410},
  {"content":"\r\n\r\nمسأله 2277 - اگر انسان كسى را براى كارى وكيل كند و چيزى براى او قرار بگذارد بعد از انجام آن كار چيزى را كه قرار گذاشته بايد به او بدهد .\r\nمسأله 2278 - اگر وكيل در نگهدارى مالى كه در اختيار اوست كوتاهى نكند و غير از تصرفى كه به او اجازه داده‌اند تصرف ديگرى در آن ننمايد و اتفاقاً آن مال از بين برود نبايد عوض آن را بدهد .\r\nمسأله 2279 - اگر وكيل در نگهدارى مالى كه در اختيار اوست كوتاهى كند يا غير از تصرفى كه به او اجازه داده‌اند تصرف ديگرى در آن بنمايد و آن مال از بين برود ضامن است . پس اگر لباسى را كه گفته‌اند بفروشد ، بپوشد و آن لباس تلف شود بايد عوض آن را بدهد .\r\nمسأله 2280 - اگر وكيل غير از تصرفى كه به او اجازه داده‌اند تصرف ديگرى در مال بكند مثلًا لباسى را كه گفته‌اند به فروش ، بپوشد و بعداً تصرفى را كه به او اجازه داده‌اند بنمايد آن تصرف صحيح است .\r\n\r\nاحكام قرض\r\nقرض دادن از كارهاى مستحبى است كه در آيات قرآن و اخبار راجع به آن زياد سفارش شده است از پيغمبر اكرم صلى الله عليه و آله و سلم روايت شده كه هر كس به برادر مسلمان خود قرض بدهد مال او زياد مىشود و ملائكه بر او رحمت مىفرستند و اگر با بدهكار خود مدارا كند بدون حساب و به سرعت از صراط مىگذرد . و كسى كه برادر مسلمانش از او قرض بخواهد و ندهد بهشت بر او حرام مىشود .\r\nمسأله 2281 - در قرض لازم نيست صيغه بخوانند بلكه اگر چيزى را به نيت قرض به كسى بدهد و او هم به همين قصد بگيرد صحيح است ولى مقدار آن بايد كاملًا معلوم باشد و گاهى معلوم بودن مقدار به توصيف آن چيز است مثل چيزهايى كه عددى است مثل نان و گردو .\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nمسأله 2282 - هر وقت بدهكار بدهى خود را بدهد طلبكار بايد قبول نمايد مگر اينكه قرض مدت داشته باشد كه در اين صورت مىتواند قبول نكند اگر چه احتياط مستحب آن است كه قبول نمايد .\r\nمسأله 2283 - اگر در صيغه قرض براى پرداخت آن مدتى قرار دهند احتياط واجب آن است كه طلبكار پيش از تمام شدن آن مدت طلب خود را مطالبه نكند ولى بهتر است كه اگر مطالبه كرد بدهكار اگر مىتواند به او رد كند ولى اگر مدت نداشته باشد طلبكار هر وقت بخواهد مىتواند طلب خود را مطالبه نمايد .\r\nمسأله 2284 - اگر طلبكار طلب خود را مطالبه كند چنانچه بدهكار بتواند بدهى خود را بدهد بايد فوراً آن را بپردازد و اگر تأخير بيندازد گناهكار است .\r\nمسأله 2285 - اگر بدهكار غير از خانه‌اى كه در آن نشسته و اثاثيه منزل و چيزهاى ديگرى كه به آنها احتياج دارد چيزى نداشته باشد طلبكار نمىتواند طلب خود را از او مطالبه نمايد بلكه بايد صبر كند تا بتواند بدهى خود را بدهد .\r\nمسأله 2286 - كسى كه بدهكار است و نمىتواند بدهى خود را بدهد چنانچه بتواند كاسبى كند و كسب مطابق شأن او پيدا شود و براى او دشوار نباشد واجب است كه كسب نمايد ولى اگر اين طور نباشد ، كسب براى او واجب نيست .\r\nمسأله 2287 - كسى كه دسترس به طلبكار خود ندارد چنانچه اميد نداشته باشد كه او را پيدا كند مثل اينكه به قدرى طول بكشد كه از زنده بودن او مأيوس باشد و يا اينكه با فرض زنده بودن دسترسى به او ممكن نباشد پس در صورت اول بايد به وارث او بدهد و اگر وارثى ندارد به مجتهد يعنى حاكم شرع بدهد و يا با اجازه او مصرف كند و در صورت دوم بايد براى او نگهدارد و بعد از خود هم وصيت نمايد كه اگر ممكن شد به او بدهند ، و اگر ممكن نشد بعد از مردن او به وارث او بدهند و تا شك دارند كه زنده است يا مرده بايد مال او را نگهدارى كنند و اين مال مجهول‌المالك نيست تا آن را صدقه دهند چه به سيد فقير يا غير او و اگر وارث دارد و او را نمىشناسد صدقه دهد به سيد يا غير سيد و احتياط مستحب آن است كه اگر طلبكار سيد نيست صدقه را به سيد ندهند و اگر نمىداند وارث دارد يا نه با اذن حاكم شرع صدقه دهد يا تحويل او دهد .\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nمسأله 2288 - اگر مال ميت بيشتر از خرج واجب كفن و بدهى او نباشد بايد مالش را به همين مصرفها برسانند و به وارث او چيزى نمىرسد .\r\nمسأله 2289 - اگر كسى مقدارى پول طلا يا نقره قرض كند و قيمت آن كم شود يا چند برابر گردد چنانچه همان مقدار را كه گرفته پس بدهد كافى است ولى اگر هر دو به غير آن راضى شوند اشكال ندارد .\r\nمسأله 2290 - اگر مالى را كه قرض كرده از بين نرفته باشد و صاحب آن مال آن را مطالبه كند احتياط مستحب آن است كه بدهكار همان مال را به او بدهد .\r\nمسأله 2291 - اگر كسى كه قرض مىدهد شرط كند كه زيادتر از مقدارى كه مىدهد بگيرد مثلًا يك من گندم بدهد و شرط كند كه يك من و پنج سير بگيرد يا ده تخم‌مرغ بدهد كه يازده تا بگيرد ربا و حرام است . بلكه اگر قرار بگذارد كه بدهكار كارى براى او انجام دهد يا چيزى را كه قرض كرده با مقدارى جنس ديگر پس دهد مثلًا شرط كند كه يك تومانى را كه قرض كرده با يك كبريت پس دهد ربا و حرام است . و نيز اگر با او شرط كند كه چيزى را كه قرض مىگيرد به طور مخصوصى پس دهد مثلًا مقدارى طلاى نساخته به او بدهد و شرط كند كه ساخته پس بگيرد باز هم ربا و حرام مىباشد . ولى اگر بدون اينكه شرط كند خود بدهكار زيادتر از آنچه قرض كرده پس بدهد اشكال ندارد بلكه مستحب است .\r\nمسأله 2292 - ربا دادن مثل ربا گرفتن حرام است و كسى كه قرض ربايى گرفته مالك آن نمىشود و نمىتواند در آن تصرف كند . و چنانچه طورى باشد كه اگر قرار ربا را هم نگذاشته بودند صاحب پول راضى بود كه گيرنده قرض ، در آن پول تصرف كند قرض‌گيرنده مىتواند در آن تصرف كند ولى قرض باطل است و اذن در تصرف سبب ديگرى براى جواز آن است .\r\nمسأله 2293 - اگر گندم يا چيزى مانند آن را به طور قرض ربايى بگيرد و با آن زراعت كند حاصلى كه از آن به دست مىآيد مال قرض دهنده است .\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nمسأله 2294 - اگر لباسى را بخرد و بعداً از پولى كه به قرض ربايى گرفته يا از پول حلالى كه مخلوط با ربا است به صاحب لباس بدهد پوشيدن آن لباس و نماز خواندن با آن اشكال ندارد ولى اگر بگويد كه اين لباس را با عين اين پول مىخرم تصرف در آن لباس و پوشيدن آن حرام است و اگر بداند پوشيدن آن حرام است نماز هم با آن باطل مىباشد ولى غالباً معاملات به اين نحو نيست بلكه خريدار به ثمن كلى مىخرد اگر چه قصدش اين باشد كه پول شخصى مثلًا پولى كه در جيب دارد بابت آن جنس بدهد پس در امثال اين صورت هم معامله صحيح است و بسا مىشود خريدار اشاره به عين پولى مىكند ولى مراد او مقدار ماليت آن به نحو كلى است نه به نحو شخصى .\r\nمسأله 2295 - اگر انسان مقدارى پول به تاجر بدهد كه در شهر ديگر از طرف او كمتر بگيرد اشكال ندارد و اين را صرف برات مىگويند .\r\nمسأله 2296 - اگر مقدارى پول به كسى بدهد كه بعد از چند روز در شهر ديگر زيادتر بگيرد مثلًا نهصدونود تومان بدهد كه بعد از ده روز در شهر ديگر هزار تومان بگيرد ربا و حرام است ولى اگر كسى كه زيادى را مىگيرد در مقابل زيادى جنس بدهد يا عملى را انجام دهد اشكال ندارد .\r\nمسأله 2297 - اگر در مقابل طلبى كه از كسى دارد چك يا سفته يا براتى داشته باشد و بخواهد طلب خود را با رضايت پيش از وعدهء آن به كمتر از آن بگيرد اشكال ندارد ولى اگر بخواهد آنها را به كمتر بفروشد صحيح نيست چون خود آنها مال نيستند ولى اگر بخواهد اسكناس را بفروشد به كمتر از آن و اين چك و سفته و برات را به عنوان سند آن بدهد به عنوان بيع سلم اشكال ندارد مثلًا اگر هزار تومان طلب در ذمه كسى دارد و او چك هزار تومان را داده است و مدت آن ده روز ديگر است مىتواند الان هزار تومانى را كه در ذمه غير دارد نقدى بفروشد به نهصد تومان و اين چك را به عنوان سند به او بدهد ولى اگر پول طلا و نقره را به بيشتر يا كمتر بفروشند و سند بدهد صحيح نيست و خريد و فروش خود اسكناس هم اشكال ندارد چون مكيل و موزون نيست و اعتبار آن اگر چه به حساب پشتوانه آن است در قوانين و موازين بين‌المللى ، و ليكن ارزش و اعتبار اسكناس در بين مردم به اعتبارى است كه دولت و حكومت بر آن قرار مىدهد پس اگر چيزى موجود نباشد از طلا و نقره و يا پشتوانه‌هاى ديگر مثل نفت و غير آن در خزانه دولت نباشد ولى\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nاسكناس را چاپ و در اختيار مردم بگذارد خود اسكناس معتبر است و ارزش مالى دارد و هر وقت دولت اعتبار آن را ساقط نمود ساقط مىشود و از ماليت مىافتد ، و همچنين است اگر ندانيم كه پشتوانه موجود است يا نيست ، و همچنين اگر ندانيم كه پشتوانه هزار تومان اسكناس چه مقدار طلا و يا نقره است معامله مجهول نمىباشد چون اعتبار خود اسكناس ملاك است ، و معامله اسكناس به اسكناس غرض عقلايى هم به آن تعلق مىگيرد مثل اينكه اسكناس رايج كشورى را به اسكناس رايج كشور ديگر مىفروشند و يا يك اسكناس هزار تومانى را مىفروشند به نوزده اسكناس پنجاه تومانى و يا به عكس آن نوزده پنجاه تومانى را مىفروشند به يك هزار تومانى بر حسب احتياجاتى كه در مردم هست .\r\n\r\nاحكام حواله دادن\r\nمسأله 2298 - اگر انسان طلبكار خود را حواله بدهد كه طلب خود را از ديگرى بگيرد و طلبكار قبول نمايد و كسى كه حواله سر او داده‌اند نيز قبول نمايد بعد از آن كه حواله درست شد كسى كه به او حواله شده بدهكار مىشود ، و ديگر طلبكار نمىتواند طلبى كه دارد از بدهكار اولى مطالبه نمايد .\r\nمسأله 2299 - بدهكار و طلبكار و كسى كه سر او حواله شده ، بايد مكلف و عاقل باشند و كسى آنها را مجبور نكرده باشد و نيز بايد سفيه نباشند ، يعنى مال خود را در كارهاى بيهوده مصرف نكنند و نيز ممنوع از تصرف در مال خود نباشند مثل كسى كه حاكم او را به واسطه ورشكستگى از تصرف در مالش ممنوع كرده و مفلس شناخته شده است .\r\nمسأله 2300 - حواله دادن سر كسى كه بدهكار نيست ، در صورتى صحيح است كه او قبول كند . و نيز اگر انسان بخواهد به كسى كه جنسى بدهكار است جنس ديگر حواله دهد مثلًا به كسى كه جو بدهكار است گندم حواله دهد ، تا او قبول نكند حواله صحيح نيست .\r\nمسأله 2301 - موقعى كه انسان حواله مىدهد بايد بدهكار باشد ، پس اگر بخواهد از كسى قرض كند ، تا وقتى از او قرض نكرده نمىتواند او را به كسى حواله دهد كه آنچه را\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nبعداً قرض مىدهد از آن كس بگيرد ، ولى اگر به عنوان قرض نباشد بلكه كسى كه حواله سر او داده‌اند آن را قبول كند به عنوان اينكه از حواله دهنده بگيرد اشكال ندارد .\r\nمسأله 2302 - حواله دهنده و طلبكار بايد مقدار حواله و جنس آن را بدانند پس اگر مثلًا ده من گندم و ده تومان پول به يك نفر بدهكار باشد و به او بگويد يكى از دو طلب خود را از فلانى بگير و آن را معين نكند ، حواله درست نيست .\r\nمسأله 2303 - اگر بدهى واقعاً معين باشد ولى بدهكار و طلبكار در موقع حواله دادن ، مقدار آن يا جنس آن را ندانند حواله صحيح است مثلًا اگر طلب كسى را در دفتر نوشته است و پيش از ديدن دفتر حواله بدهد و بعد دفتر را ببيند و به طلبكار مقدار طلبش را بگويد ، حواله صحيح مىباشد ولى بهتر است قبلًا مقدار آن را معين نمايد .\r\nمسأله 2304 - طلبكار مىتواند حواله را قبول نكند ، اگر چه كسى كه به او حواله شده فقير نباشد و در پرداختن حواله هم كوتاهى ننمايد .\r\nمسأله 2305 - اگر سر كسى حواله بدهد كه بدهكار نيست ، چنانچه او حواله را قبول كند پيش از پرداختن حواله مىتواند مقدار حواله را از حواله دهنده بگيرد چون حواله نقل ذمه به ذمه است پس اگر كسى كه حواله سر او داده‌اند به شرط عوض قبول نمايد نمىتواند عوض آن را بگيرد . ولى اگر طلبكار طلب خود را به مقدار كمترى صلح كند ، كسى كه حواله را قبول كرده همان مقدار را مىتواند از حواله دهنده مطالبه نمايد ولى اگر از اجناسى كه در آنها ربا مىآيد نباشد زياده گرفتن اشكال ندارد و احتياط آن است كه همان مقدار كه داده بگيرد و از بقيه ذمه حواله دهنده را برى كند .\r\nمسأله 2306 - بعد از آنكه حواله درست شد حواله دهنده و كسى كه به او حواله شده ، نمىتوانند حواله را به هم بزنند ، و هرگاه كسى كه به او حواله شده در موقع حواله فقير نباشد اگر چه بعداً فقير شود ، طلبكار هم نمىتواند حواله را به هم بزند و همچنين است اگر موقع حواله فقير باشد و طلبكار بداند فقير است ولى اگر نداند فقير است و بعد بفهمد اگر چه در آن وقت مالدار شده باشد طلبكار مىتواند حواله را به هم بزند و طلب خود را از حواله دهنده بگيرد ، و مراد از فقير در اينجا اين است كه بيش از آنچه در بدهكارى استثنا شده مثل خانه و آذوقه چيزى نداشته باشد .\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nمسأله 2307 - اگر بدهكار و طلبكار و كسى كه به او حواله شده ، يا يكى از آنان براى خود حق به هم زدن حواله را قرار دهند ، مطابق قرارى كه گذاشته‌اند ، مىتوانند حواله را به هم بزنند .\r\nمسأله 2308 - اگر حواله دهنده خودش طلب طلبكار را بدهد چنانچه به خواهش كسى كه به او حواله شده داده است ، مىتواند چيزى را كه داده از او بگيرد ، در صورتى كه حواله سر كسى بوده كه بدهكار بوده است ولى در صورتى كه بدهكار نبوده چيزى كه داده نمىتواند از او بگيرد ، و اگر بدون خواهش او داده نمىتواند چيزى را كه داده از او مطالبه نمايد چه قصد او اين بوده باشد كه از او عوض را بگيرد يا قصدش اين بوده كه نگيرد و چيزى كه به دستور او نبوده به او ربطى ندارد .\r\n\r\nاحكام رهن\r\nمسأله 2309 - رهن آن است كه بدهكار مقدارى از مال خود را نزد طلبكار بگذارد كه اگر طلب او را ندهد طلبش را از آن مال به دست آورد .\r\nمسأله 2310 - در رهن لازم نيست صيغه بخوانند و همين قدر كه بدهكار مال خود را به قصد گرو به طلبكار بدهد و طلبكار هم به همين قصد بگيرد رهن صحيح است .\r\nمسأله 2311 - گرودهنده و كسى كه مال را گرو مىگيرد بايد مكلف و عاقل باشند و كسى آنها را مجبور نكرده باشد و نيز بايد سفيه نباشند يعنى مال خود را در كارهاى بيهوده مصرف نكنند و گرودهنده از طرف حاكم شرع ممنوع از تصرف در اموالش نباشد مثل كسى كه حكم به مفلس بودن او كرده است و اين شرط در گروگيرنده نيست .\r\nمسأله 2312 - انسان مالى را مىتواند گرو بگذارد كه شرعاً بتواند در آن تصرف كند . و اگر مال كس ديگر را گرو بگذارد در صورتى صحيح است كه صاحب مال بگويد به گرو گذاشتنش راضى هستم .\r\nمسأله 2313 - چيزى را كه گرو مىگذارند بايد خريد و فروش آن صحيح باشد پس اگر شراب و مانند آن را گرو بگذراند درست نيست .\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nمسأله 2314 - استفاده چيزى را كه گرو مىگذارند مال كسى است كه آن را گرو گذاشته اگر او مالك باشد و اگر مالك كس ديگرى است كه با اذن او مالش را گرو گذاشته‌اند استفاده مال آن مالك است .\r\nمسأله 2315 - طلبكار و بدهكار نمىتوانند مالى را كه گرو گذاشته شده بدون اجازه يكديگر ملك كسى كنند مثلًا ببخشند يا بفروشند . ولى اگر يكى از آنان آن را ببخشد يا بفروشد بعد ديگرى بگويد راضى هستم در صورتى كه گرودهنده مالك باشد اشكال ندارد و اگر گرودهنده مالك نباشد رضايت او كفايت نمىكند بلكه رضاى مالك و گرو گيرنده در صحت خريد و فروش شرط است .\r\nمسأله 2316 - اگر طلبكار چيزى را كه گرو برداشته بفروشد و مالك آن فروش را اجازه دهد چه او بدهكار باشد يا غير او فروش صحيح است چه قبل از فروش اذن دهد يا بعد از فروش اجازه دهد ولى عوض آن در صورتى گرو مىشود كه بدهكار دوباره آن را گرو بگذارد و اگر نه به خودى خود عوض آن گرو نمىشود و معاوضه اقتضاى اين را ندارد كه گرو بودن مال هم منتقل شود به عوض آن .\r\nمسأله 2317 - اگر موقعى كه بايد بدهى خود را بدهد طلبكار مطالبه كند و او ندهد طلبكار مىتواند مالى را كه گرو برداشته بفروشد و طلب خود را بردارد و بايد بقيه را به بدهكار بدهد ولى اگر به حاكم شرع دسترسى دارد بايد براى فروش آن از حاكم شرع اجازه بگيرد و اگر دسترسى به حاكم شرع ندارد و دسترسى به عدول مؤمنين دارد بنابر احتياط واجب از عدول مؤمنين اجازه بگيرد مگر اينكه از اول وكيل شده باشد از طرف گرودهنده كه اگر او طلب او را نداد مال را بفروشد و طلب خود را بردارد كه در اين صورت اجازه حاكم و غير او شرط نيست و همچنين است اگر خود گرودهنده اذن به فروش مال بدهد اذن كس ديگر شرط نيست .\r\nمسأله 2318 - اگر بدهكار غير از خانه‌اى كه در آن نشسته و چيزهايى كه مانند اثاثيه خانه محل احتياج اوست چيز ديگرى نداشته باشد طلبكار نمىتواند طلب خود را از او مطالبه كند ولى اگر مالى را كه گرو گذاشته خانه و اثاثيه هم باشد طلبكار مىتواند با اذن او و يا حاكم به تفصيلى كه در مسأله قبل گذشت بفروشد و طلب خود را بردارد ولى بهتر\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nاست كه گرودهنده را از سرپناه او محروم نكند و او را از سايه سرش بيرونش نكند يعنى خانه‌اش را نفروشد و صبر كند تا از راه ديگر براى او وسيله اداى دين او فراهم گردد .\r\n\r\nاحكام ضامن شدن\r\nضمان آن است كه شخصى از طرف ديگرى به عهده بگيرد كه مالى را كه بر ذمه آن ديگرى ثابت است بدهد بنابراين اگر مال فعلًا بر عهدهء او نيست ضمانت آن صحيح نيست پس نفقه خويشان مثل پدر و فرزند كه فعلًا در ذمه ثابت نيست ضامن شدن براى آن صحيح نيست و همچنين نفقه روزهاى آينده زن شخص هم ضمانت براى آن صحيح نيست ولى نفقه گذشته زن ضمانت آن صحيح است .\r\nمسأله 2319 - اگر انسان بخواهد ضامن شود كه بدهى كسى را بدهد ضامن شدن او در صورتى صحيح است كه به هر لفظى اگر چه عربى نباشد و يا فعلى مثل امضا كردن پشت چك و يا روى آن به طلبكار بفهماند كه من ضامن شده‌ام طلب تو را بدهم ، و طلبكار هم رضايت خود را بفهماند ولى راضى بودن بدهكار شرط نيست اگر چه بر اين مطلب ادعاى اجماع شده است و لكن خالى از اشكال نيست خصوصاً در بعضى موارد كه موجب اهانت و يا منت كشيدن بدهكار است و مردم بر مال و جان و آنچه متعلق به آنهاست مسلطند و كسى را حق در تصرف در اين محدوده نيست مگر با رضايت ايشان و در بعضى موارد مثل اينكه بدهكار مرده باشد رضاى او يا موضوع ندارد و يا حاصل است .\r\nمسأله 2320 - ضامن و طلبكار بايد مكلف و عاقل باشند و كسى هم آنها را مجبور نكرده باشد و نيز بايد سفيه نباشند يعنى مال خود را در كارهاى بيهوده مصرف نكنند و همچنين نبايد ممنوع از تصرف در مال خود باشند مثل كسى كه حكم به مفلس بودن او شده است ولى اين شرطها در بدهكار نيست مثلًا اگر كسى ضامن شود كه بدهى بچه يا ديوانه را بدهد صحيح است ، ولى در بعضى موارد بدون اذن و رضايت ولى شرعى آنها خالى از اشكال نيست همين طور كه در مسأله قبل گذشت .\r\nمسأله 2321 - هرگاه براى ضامن شدن خودش شرطى قرار دهد ، مثلًا بگويد اگر بدهكار قرض تو را نداد من مىدهم صحت ضمان خالى از قوت نيست و مطابق احتياط\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nاست پس اگر بدهكار بدهى خود را نداد كسى كه ضامن او شده بايد بدهى او را بدهد و ضمانت او از اول عقد ضمان براى بعد از ندادن او جزمى است و شرط بودن تنجيز در عقد در همه جا دليل ندارد .\r\nمسأله 2322 - كسى كه انسان ضامن بدهى او مىشود بايد بدهكار باشد ولى اگر كسى بخواهد از ديگرى قرض كند و ضامن به كسى كه قرض مىدهد بگويد اگر به او اين مبلغ را قرض دادى من ضامن هستم چنانچه در مسأله قبل گذشت احتياط در عمل به ضمان است بلكه صحيح بودن ضمان او خالى از قوت نيست .\r\nمسأله 2323 - در صورتى انسان مىتواند ضامن شود كه طلبكار و بدهكار و جنس بدهى همه معين باشد و اگر در واقع معين باشد مثل اينكه در دفتر نوشته باشد و ظاهراً معلوم نباشد باز هم صحيح نيست پس اگر دو نفر از كسى طلبكار باشند و انسان بگويد من ضامن هستم كه طلب يكى از شما دو نفر را بدهم چون معين نكرده كه طلب كدام را مىدهد ضامن شدن او باطل است . و نيز اگر كسى از دو نفر طلبكار باشد و انسان بگويد من ضامن هستم كه بدهى يكى از آن دو نفر را به تو بدهم چون معين نكرده كه بدهى كدام را مىدهد ضامن شدن او باطل مىباشد و همچنين اگر كسى از ديگرى مثلًا ده من گندم و ده تومان پول طلبكار باشد و انسان بگويد من ضامن يكى از دو طلب تو هستم و معين نكند كه ضامن گندم است يا ضامن پول ، صحيح نيست .\r\nمسأله 2324 - اگر طلبكار طلب خود را به ضامن ببخشد ضامن نمىتواند از بدهكار چيزى بگيرد و اگر مقدارى از آن را ببخشد يا او را برىء الذمه كند از آن مقدار بعداً نمىتواند آن مقدار را از او مطالبه كند .\r\nمسأله 2325 - اگر انسان ضامن شود كه بدهى كسى را بدهد نمىتواند از ضامن شدن خود برگردد .\r\nمسأله 2326 - ضامن و طلبكار مىتوانند شرط كنند كه هر وقت بخواهند ضامن بودن ضامن را به هم بزنند .\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nمسأله 2327 - هرگاه انسان در موقع ضامن شدن بتواند طلب طلبكار را بدهد اگر چه بعد فقير شود طلبكار نمىتواند ضامن بودن او را به هم بزند و طلب خود را از بدهكار اول مطالبه نمايد و همچنين است اگر در آن موقع نتواند طلب او را بدهد ولى طلبكار بداند و به ضامن شدن او راضى شود .\r\nمسأله 2328 - اگر انسان در موقعى كه ضامن مىشود نتواند طلب طلبكار را بدهد و طلبكار در آن وقت نداند و بعد ملتفت شود مىتواند ضامن بودن او را به هم بزند ولى اگر پيش از آنكه طلبكار ملتفت شود ، ضامن قدرت پيدا كرده باشد چنانچه بخواهد ضامن بودن او را به هم بزند اشكال ندارد و دارا شدن ضامن حق خيار او را به هم نمىزند .\r\nمسأله 2329 - اگر كسى بدون اجازه بدهكار ضامن شود كه بدهى او را بدهد نمىتواند چيزى از او بگيرد .\r\nمسأله 2330 - اگر كسى با اجازهء بدهكار ضامن شود كه بدهى او را بدهد مىتواند مقدارى را كه ضامن شده از او مطالبه نمايد در صورتى كه قصد تبرع نكرده باشد ولى اگر به جاى جنسى كه بدهكار بوده جنس ديگرى به طلبكار او بدهد نمىتواند چيزى را كه داده از او مطالبه نمايد مثلًا اگر ده من گندم بدهكار باشد و ضامن ده من برنج بدهد ، نمىتواند برنج را از او مطالبه نمايد و بايد كسى كه از طرف او ضامن شده‌اند هر كدام كه كمتر است به ضامن بدهد پس اگر آنچه ضامن به طلبكار داده كمتر است همان مقدار و يا قيمت آن را بدهد و اگر بيشتر است به مقدار بدهى بايد بدهد و در تبديل آن چيزى كه بدهكار بوده به قيمت هم اگر بدهكار راضى بود اشكال ندارد و اگر راضى نبود از كمترين قيمت كه ضامن داده مىتواند از عين آنچه بدهكار بوده به او بدهد ولى اگر بدهكار راضى باشد كه آنچه را ضامن به طلبكار داده است به او بدهد اشكال ندارد .\r\n\r\nاحكام كفالت\r\nمسأله 2331 - كفالت آن است كه انسان ضامن شود كه هر وقت صاحب حقى كسى را كه حق بر او دارد خواست او را به دست او بدهد چه آن حقى كه دارد مالى باشد مثل طلبى كه طلبكار از بدهكار مىخواهد و يا غير مالى باشد مثل اينكه كسى از كسى\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nشكايت دارد و نزد حاكم شرع شكايت برده و حكم آن تمام نشده باشد مثل ادعاى زناشويى كه در امثال اينها هم مىشود كسى ضامن مدعى عليه يعنى كسى كه ادعاى حق بر او شده شود تا وقت حكم در دسترس قرار داده شود و كسى كه اين طور ضامن شود او را كفيل گويند .\r\nمسأله 2332 - كفالت در صورتى صحيح است كه كفيل به هر لفظى اگر چه عربى نباشد به طلبكار بگويد كه من ضامنم هر وقت بدهكار خود را بخواهى مثلًا به دست تو بدهم و طلبكار هم قبول نمايد و يا به غير لفظ مثل نوشتن ورقه‌اى و امضاى آن ظاهر كند كه كفيل است .\r\nمسأله 2333 - كفيل بايد مكلف و عاقل باشد و او را در كفالت مجبور نكرده باشند و بتواند كسى را كه كفيل او شده حاضر نمايد و نيز سفيه و مفلس هم نباشد .\r\nمسأله 2334 - يكى از پنج چيز كفالت را به هم مىزند :\r\nاول - كفيل بدهكار را به دست طلبكار بدهد .\r\nدوم - طلب طلبكار داده شود .\r\nسوم - طلبكار از طلب خود بگذرد .\r\nچهارم - بدهكار بميرد و يا كفيل بميرد و يا طلبكار حق خود را به ديگرى نقل كند به حواله يا غير آن .\r\nپنجم - طلبكار كفيل را از كفالت آزاد كند .\r\nمسأله 2335 - اگر كسى به زور مثلًا بدهكار را از دست طلبكار رها كند چنانچه طلبكار دسترسى به او نداشته باشد كسى كه بدهكار را رها كرده بايد او را به دست طلبكار بدهد و يا اينكه بدهى او را به طلبكار بپردازد اگر كفالت مربوط به بدهى باشد .\r\n\r\n","description":"","footnote":"","page_name":" 422 ","page_number":422},
  {"content":"\r\n\r\n\r\nاحكام وديعه ( امانت )\r\nمسأله 2336 - اگر انسان مال خود را به كسى بدهد و بگويد نزد تو امانت باشد و او هم قبول كند يا بدون اينكه حرفى بزنند صاحب مال بفهماند كه مال را براى نگهدارى به او مىدهد و او هم به قصد نگهدارى كردن بگيرد بايد به احكام وديعه و امانت‌دارى كه بعداً گفته مىشود عمل نمايد .\r\nمسأله 2337 - امانت‌دار و كسى كه مال را امانت مىگذارد بايد هر دو بالغ و عاقل باشند ، ولى اگر بچه مميز با اذن ولى شرعى مال خود و يا مال ديگرى را امانت بگذارد و يا با اذن ولى شرعى امانت را قبول كند مانعى ندارد در صورتى كه ولى مراعات مصالح بچه را كرده باشد .\r\nمسأله 2338 - اگر از بچه يا ديوانه چيزى را به طور امانت قبول كند بايد آن را به صاحبش بدهد و اگر آن چيز مال خود بچه يا ديوانه است به ولى او برساند و اگر تلف شود ضامن است و فرقى نيست بين اينكه در رساندن مال به آنان كوتاهى كند يا نكند در هر صورت بايد عوض آن را بدهد مگر اينكه حفظ مال آنها ممكن نباشد مگر آنكه او بگيرد و به صاحب آن و يا ولى شرعى برساند پس در صورتى كه دسترسى به صاحب و يا ولى شرعى او يا حاكم شرع نداشته باشد اگر بگيرد و كوتاهى نكند و تلف شود ضامن نيست خصوصاً اگر از عدول مؤمنين حساب شود و اگر از عدول نباشد نيز جزء محسنين است كه بر آنها سبيلى نيست .\r\nمسأله 2339 - كسى كه نمىتواند امانت را نگهدارى نمايد واجب است كه قبول نكند مگر اينكه به صاحب مال بفهماند كه او نمىتواند نگهدارد و با اين حال نزد او بگذارد پس قبول كردن مانعى ندارد .\r\nمسأله 2340 - اگر انسان به صاحب مال بفهماند كه براى نگهدارى مال او حاضر نيست چنانچه او مال را بگذارد و برود و آن مال تلف شود كسى كه امانت را قبول نكرده ضامن نيست ولى احتياط مستحب آن است كه اگر ممكن باشد آن را نگهدارى نمايد .\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nمسأله 2341 - كسى كه چيزى را امانت مىگذارد هر وقت بخواهد مىتواند آن را پس بگيرد و كسى هم كه امانت را قبول مىكند هر وقت بخواهد مىتواند آن را به صاحبش برگرداند .\r\nمسأله 2342 - اگر انسان از نگهدارى امانت منصرف شود و وديعه را به هم بزند بايد هر چه زودتر مال را به صاحب آن يا وكيل يا ولى صاحبش برساند اگر امكان دارد و يا به آنان خبر دهد كه به نگهدارى حاضر نيست اگر امكان ندارد كه به وكيل يا ولى صاحبش برساند و اگر وكيل يا ولى و يا حاكم شرع نباشند و يا دسترسى به آنها نباشد بايد مال را حفظ كند تا رساندن آن به يكى از اينها ممكن شود خصوصاً اگر از عدول مؤمنين باشد و اگر بدون عذر مال را به آنان نرساند و خبر هم ندهد چنانچه مال تلف شود بايد عوض آن را بدهد .\r\nمسأله 2343 - كسى كه امانت را قبول مىكند اگر براى آن جاى مناسبى ندارد بايد جاى مناسب تهيه نمايد و طورى آن را نگهدارى كند كه مردم نگويند در امانت خيانت كرده و در نگهدارى آن كوتاهى نموده است و اگر در جايى كه مناسب نيست بگذارد و تلف شود بايد عوض آن را بدهد .\r\nمسأله 2344 - كسى كه امانت را قبول مىكند اگر در نگهدارى آن كوتاهى نكند و تعدى يعنى زياده روى هم ننمايد و اتفاقاً آن مال تلف شود ضامن نيست . ولى اگر آن را در جايى بگذارد كه گمان مىرود ظالمى بفهمد و آن را ببرد يا آنجا براى امانت امن نباشد چنانچه تلف شود بايد عوض آن را به صاحبش بدهد و ضامن است ولى در صورتى كه جاى بهترى براى نگهدارى آن نداشته باشد اگر تلف شود ضامن نيست .\r\nمسأله 2345 - اگر صاحب مال براى نگهدارى مال خود جايى را معين كند و به كسى كه امانت را قبول كرده بگويد كه بايد مال را در اينجا حفظ كنى و اگر احتمال هم بدهى كه از بين برود نبايد آن را به جاى ديگر ببرى چنانچه امانت‌دار احتمال دهد كه در آنجا از بين برود و بداند چون آنجا در نظر صاحب مال براى حفظ بهتر بوده گفته است كه نبايد از آنجا بيرون ببرى مىتواند آن را به جاى ديگر ببرد و اگر در آنجا ببرد و تلف شود ضامن نيست ولى اگر نداند و مالك صريحاً گفت كه اگر در اينجا كه هست در معرض\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nتلف هم كه باشد جاى ديگر مبر نبايد به جاى ديگر ببرد و اگر برد و تلف شد ضامن است و همچنين است اگر نداند به چه جهت گفته به جاى ديگر نبر يعنى نبايد به جاى ديگر ببرد و اگر برد و تلف شد ضامن است .\r\nمسأله 2346 - اگر صاحب مال براى نگهدارى مال خود جايى معين كند ولى به كسى كه امانت را قبول كرده نگويد كه آن را به جاى ديگر نبر چنانچه امانت‌دار احتمال دهد كه در آنجا از بين برود واجب است آن را به جاى ديگر ببرد و چنانچه مال در آنجا تلف شود ضامن نيست .\r\nمسأله 2347 - اگر صاحب مال ديوانه شود كسى كه امانت را قبول كرده بايد فوراً امانت را به ولى او برساند و يا به ولى او خبر دهد كه اگر صلاح ديد نزد او به امانت باقى بدارد يا بگيرد بلكه بايد قبل از اينكه به ولى او برساند خبر دهد تا اگر ولى صلاح را در باقى بودن ديد باقى بدارد مگر اينكه امانت گيرنده بخواهد امانت را فسخ كند كه مىتواند قبل از بردن نزد او خبر ندهد و اگر بدون عذر شرعى مال را به ولى او ندهد و از خبر دادن هم كوتاهى كند و مال تلف شود بايد عوض آن را بدهد .\r\nمسأله 2348 - اگر صاحب مال بميرد امانت‌دار بايد مال را به وارث او برساند يا به وارث او خبر دهد و يا به وصى او برساند و چنانچه مال را به وارث او يا وصى او ندهد و از خبر دادن هم كوتاهى كند و مال تلف شود ضامن است ولى اگر براى آنكه مىخواهد بفهمد كسى كه مىگويد من وارث و يا وصى ميتم راست مىگويد يا نه ، يا ميت وارث يا وصى ديگرى دارد يا نه ، مال او را ندهد و تلف شود ضامن نيست و نيز از خبر دادن هم نبايد كوتاهى كند مگر در صورتى كه احتمال دهد كه اگر خبر دهد قبل از اثبات وصايت يا وارث بودن مال را از او بگيرند پس در صورتى كه بايد خبر دهد اگر كوتاهى كرد و مال تلف شد ضامن است چون ممكن است اگر وارث يا وصى زودتر بفهمند وارث بودن و وصى بودن را زودتر اثبات بنمايند و مال از تلف محفوظ بماند .\r\nمسأله 2349 - اگر صاحب مال بميرد و چند وارث داشته باشد كسى كه امانت را قبول كرده بايد مال را به همه ورثه بدهد و اگر وصى در ثلث دارد مقدار ثلث آن را بايد به وصى بدهد و يا با نظر او به مصرف برساند و يا به كسى بدهد كه همه آنان گرفتن مال را\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nبه او واگذار كرده‌اند . پس اگر بدون اجازهء ديگران تمام مال را به يكى از ورثه بدهد ضامن سهم ديگران است .\r\nمسأله 2350 - اگر كسى كه امانت را قبول كرده بميرد يا ديوانه شود وارث يا ولى او و يا كسى كه مال دست اوست اگر چه ولى و يا وارث نباشد بايد هر چه زودتر اول به صاحب مال اطلاع دهد و اگر صاحب مال خواست كه آن را تحويل بگيرد و به او اجازه حمل آن مال را داد بايد به او برساند و اگر اجازه نداد خودش بايد تحويل بگيرد و اگر تحويل نمىگيرد و اجازه هم نمىدهد كه او تحويل دهد كسى كه مال نزد اوست مىتواند به حاكم شرع رجوع كند كه او دستور لازم را بدهد .\r\nمسأله 2351 - اگر امانت‌دار نشانه‌هاى مرگ را در خود ببيند چنانچه ممكن است بايد امانت را به صاحب آن يا وكيل او برساند و اگر ممكن نيست بايد آن را به حاكم شرع بدهد و چنانچه به حاكم شرع دسترسى ندارد در صورتى كه وارث او امين است و از امانت اطلاع دارد لازم نيست وصيت كند و گرنه بايد وصيت كند و شاهد بگيرد و به وصى و شاهد اسم صاحب مال و جنس و خصوصيات مال و محل آن را بگويد .\r\nمسأله 2352 - اگر امانت‌دار نشانه‌هاى مرگ را در خود ببيند و به وظيفه‌اى كه در مسأله پيش گفته شده عمل نكند در صورتى كه به صاحب مال قضيه را بگويد و او راضى باشد به اينكه مال نزد او امانت باشد ضامن نيست و عوض را نبايد بدهد و اگر به او نگويد بنابر احتياط واجب ضامن است اگر چه در نگهدارى آن كوتاهى نكرده باشد و مرض او خوب شود يا بعد از مدتى پشيمان شود و وصيت كند .\r\n\r\nاحكام عاريه\r\nمسأله 2353 - عاريه آن است كه انسان مال خود را به ديگرى بدهد كه از آن استفاده كند و در عوض چيزى هم از او نگيرد .\r\nمسأله 2354 - لازم نيست در عاريه صيغه بخوانند ، و اگر مثلًا لباس را به قصد عاريه به كسى بدهد و او به همين قصد بگيرد عاريه صحيح است .\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nمسأله 2355 - عاريه دادن چيز غصبى و چيزى كه مال انسان است ولى منفعت آن را به ديگرى واگذار كرده مثلًا آن را اجاره داده در صورتى صحيح است كه مالك چيز غصبى يا كسى كه آن چيز را اجاره كرده بگويد به عاريه دادن راضى هستم و يا از قرائن معلوم باشد كه راضى هست .\r\nمسأله 2356 - چيزى را كه منفعتش مال انسان است مثلًا آن را اجاره كرده مىتواند عاريه دهد ولى اگر در اجاره شرط كرده باشند كه خودش از آن استفاده كند ، نمىتواند آن را به ديگرى عاريه دهد و همچنين است اگر شرط هم نكرده باشند و اجاره منصرف باشد به اينكه خودش تصرف كند نمىتواند عاريه بدهد مگر به اذن او و اگر از قرائن هم باز معلوم باشد كه راضى هست كه عاريه بدهد ، جايز است كه عاريه بدهد .\r\nمسأله 2357 - اگر ديوانه و بچه و كسى كه به حكم حاكم ممنوع از تصرف در مال خود است مال خود را عاريه بدهند صحيح نيست اما اگر ولى بچه مصلحت بداند كه مال او را عاريه دهد و بچه آن مال را به دستور ولى به عاريه كننده برساند اشكال ندارد و همچنين است اگر خود بچه با اذن ولى عاريه بدهد .\r\nمسأله 2358 - اگر در نگهدارى چيزى كه عاريه كرده كوتاهى نكند و در استفاده از آن هم زياده‌روى ننمايد و اتفاقاً آن چيز تلف شود ضامن نيست ولى چنانچه شرط كنند كه اگر تلف شود عاريه كننده ضامن باشد ، يا چيزى را كه عاريه كرده طلا و نقره باشد بايد عوض آن را بدهد .\r\nمسأله 2359 - اگر طلا و نقره را عاريه نمايد و شرط كند كه اگر تلف شود ضامن نباشد چنانچه تلف شود ضامن نيست ولى بهتر است با اين حال عاريه‌دهنده ذمه او را برىء كند و يا شرط كند سقوط يا اسقاط ما فىالذمه را .\r\nمسأله 2360 - اگر عاريه‌دهنده بميرد عاريه‌گيرنده بايد چيزى را كه عاريه كرده به ورثه او بدهد .\r\nمسأله 2361 - اگر عاريه‌دهنده طورى شود كه شرعاً نتواند در مال خود تصرف كند مثلًا ديوانه شود عاريه‌كننده بايد مالى را كه عاريه كرده به ولى او بدهد .\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nمسأله 2362 - كسى كه چيزى عاريه داده هر وقت بخواهد مىتواند آن را پس بگيرد و كسى هم كه عاريه كرده هر وقت بخواهد مىتواند آن را پس دهد .\r\nمسأله 2363 - عاريه دادن چيزى كه استفاده حلال ندارد مثل ظرف طلا و نقره باطل است .\r\nمسأله 2364 - عاريه دادن گوسفند براى استفاده از شير و پشم آن و عاريه دادن حيوان نر براى كشيدن بر ماده صحيح است .\r\nمسأله 2365 - اگر چيزى را كه عاريه كرده به مالك يا وكيل يا ولى او بدهد و بعد آن چيز تلف شود عاريه‌كننده ضامن نيست . ولى اگر بدون اجازه صاحب مال يا وكيل يا ولى او آن را به جايى ببرد كه صاحبش معمولًا به آنجا مىبرده مثلًا اسب را در اصطبلى كه صاحبش براى آن درست كرده ببندد و بعد تلف شود يا كسى آن را تلف كند ضامن است ولى اگر اين كار را بكند و به صاحبش خبر دهد و او قبول كند ضامن نيست چون اين يك نحو تحويل دادن عاريه است .\r\nمسأله 2366 - اگر چيز نجس را براى كارى كه شرط آن پاكى است عاريه دهد مثلًا لباس را عاريه دهد كه با آن نماز بخوانند يا ظرف را عاريه دهد كه در آن غذايى كه آبكى است بخورد بنابر احتياط واجب بايد نجس بودن آن را به كسى كه عاريه مىكند بگويد .\r\nمسأله 2367 - چيزى را كه عاريه كرده بدون اجازه صاحب آن نمىتواند به ديگرى اجاره يا عاريه بدهد .\r\nمسأله 2368 - اگر چيزى را كه عاريه كرده با اجازه صاحب آن به ديگرى عاريه دهد چنانچه كسى كه اول آن چيز را عاريه كرده بميرد يا ديوانه شود عاريه دومى باطل نمىشود .\r\nمسأله 2369 - اگر بداند مالى را كه عاريه كرده غصبى است ، بايد آن را به صاحبش برساند و نمىتواند به عاريه‌دهنده بدهد .\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nمسأله 2370 - اگر مالى را كه مىداند غصبى است عاريه كند و از آن استفاده‌اى ببرد و در دست او از بين برود مالك مىتواند عوض مال و عوض استفاده‌اى را كه عاريه كننده برده از او يا از كسى كه مال را غصب كرده مطالبه كند و اگر از عاريه‌كننده بگيرد او مىتواند چيزى را كه به مالك مىدهد از عاريه‌دهنده مطالبه نمايد چون غاصب در واقع او را گول زده است اگر چه احتياط مستحب آن است كه از غاصب چيزى نگيرد يا با همديگر مصالحه كنند .\r\nمسأله 2371 - اگر نداند مالى را كه عاريه كرده غصبى است و در دست او از بين برود چنانچه صاحب مال عوض آن را از او بگيرد او هم مىتواند آنچه را به صاحب مال داده از عاريه‌دهنده مطالبه نمايد ولى اگر چيزى را كه عاريه كرده طلا و نقره باشد يا عاريه‌دهنده با او شرط كرده باشد كه اگر آن چيز از بين برود عوضش را بدهد نمىتواند چيزى را كه به صاحب مال مىدهد از عاريه‌دهنده مطالبه نمايد .\r\n\r\nاحكام نكاح يا ازدواج و زناشويى\r\nبواسطه عقد ازدواج ، زن به مرد حلال مىشود و آن بر دو قسم است : دائم و غير دائم . عقد دائم آن است كه مدت زناشويى در آن معين نشود و زنى را كه به اين قسم عقد مىكنند دائمه گويند و عقد غير دائم آن است كه مدت زناشويى در آن معين شود مثلًا زن را به مدت يك ساعت يا يك روز يا يك ماه يا يك سال يا بيشتر عقد نمايند و زنى را كه به اين قسم عقد كنند متعه و صيغه مىنامند .\r\n\r\nاحكام عقد\r\nمسأله 2372 - در زناشويى چه دائم و چه غير دائم بايد صيغه خوانده شود و تنها راضى بودن زن و مرد كافى نيست و صيغه عقد را يا خود زن و مرد مىخوانند يا ديگرى را وكيل مىكنند كه از طرف آنان بخواند .\r\nمسأله 2373 - وكيل لازم نيست مرد باشد زن هم مىتواند براى خواندن صيغه عقد از طرف ديگرى وكيل شود .\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nمسأله 2374 - زن و مرد تا يقين نكنند كه وكيل آنها صيغه را خوانده است نمىتوانند به يكديگر نگاه محرمانه نمايند و گمان به اينكه وكيل صيغه را خوانده است كفايت نمىكند ولى اگر وكيل بگويد صيغه را خوانده‌ام كافى است .\r\nمسأله 2375 - اگر زنى كسى را وكيل كند كه مثلًا ده روز او را به عقد مردى در آورد و ابتداى ده روز را معين نكند آن وكيل مىتواند هر وقت كه بخواهد او را ده روزه به عقد آن مرد در آورد ولى اگر معلوم باشد كه زن ، روز يا ساعت معينى را قصد كرده ، بايد صيغه را مطابق قصد او بخواند .\r\nمسأله 2376 - يك نفر مىتواند براى خواندن صيغه عقد دائم يا غير دائم از طرف دو نفر وكيل شود و نيز انسان مىتواند از طرف زن وكيل شود و او را براى خود به طور دائم يا غير دائم عقد كند ولى احتياط مستحب آن است كه عقد را دو نفر بخوانند .\r\n\r\nدستور خواندن عقد دائم\r\nمسأله 2377 - اگر صيغه عقد دائم را خود زن و مرد بخوانند و اول زن بگويد : ( زَوَّجْتُكَ نَفْسِي عَلَي الصّداقِ المَعْلُومِ ) ( يعنى خود را زن تو نمودم به مهرى كه معين شده ) پس از آن مرد بدون فاصله بگويد : ( قَبِلْتُ التَزْوِيجَ عَلَي الصّداقِ المَعْلُوم ) ( يعنى قبول كردم ازدواج را به مهرى كه معين شده ) عقد صحيح است . و اگر ديگرى را وكيل كنند كه از طرف آنها صيغه عقد را بخواند چنانچه مثلًا اسم مرد احمد و اسم زن فاطمه باشد و وكيل زن بگويد : ( زَوَّجْتُ مُوَكّلَتِي فاطِمَةَ مُوَكّلَكَ احْمَدَ عَلَي الصّداقِ المَعْلُومِ ) پس بدون فاصله وكيل مرد بگويد : ( قَبِلْتُ لِمُوَكّلِي احْمَدَ عَلَي الصّداقِ المَعْلُومِ ) صحيح مىباشد و صداق را مىشود به فتح صاد بخوانند و يا به كسر صاد و بنابر احتياط ، بهتر است لفظى را كه مرد مىگويد و يا وكيل او ، با لفظى كه زن مىگويد يا وكيل او ، مطابق باشد مثلًا اگر زن يا وكيل زن ( زَوَّجْتُ ) مىگويد مرد و يا وكيل مرد هم ( قَبِلْتُ التَزْوِيجَ ) بگويد ولى اگر مرد يا وكيل او در جواب ( زَوَّجْتُ ) مثلًا بگويد : ( قَبِلْتُ النِكاحَ ) نيز صحيح است .\r\n\r\n","description":"","footnote":"","page_name":" 430 ","page_number":430},
  {"content":"\r\n\r\n\r\nدستور خواندن عقد غير دائم\r\nمسأله 2378 - اگر خود زن و مرد بخواهند صيغه عقد غير دائم را بخوانند بعد از آنكه مدت و مهر را معين كردند چنانچه زن بگويد : ( زَوَّجْتُكَ نَفْسِي فِي الْمُدَّةِ المَعْلُومَةِ عَلَي الْمَهْرِ المَعْلُومِ ) بعد بدون فاصله مرد بگويد ( قَبِلْتُ التَزْوِيجَ فِي الْمُدَّةِ المَعْلُومَةِ عَلَي الْمَهْرِ المَعْلُومِ ) و يا بگويد ( قَبِلْتُ التَزْوِيجَ هكَذا ) صحيح است . و اگر ديگرى را وكيل كنند و اول وكيل زن به وكيل مرد بگويد : ( مَتَّعْتُ مَوَكّلَتي مُوَكّلَكَ فِي الْمُدَّةِ المَعْلُومَةِ عَلَي الْمَهْرِ المَعْلُومِ ) پس بدون فاصله وكيل مرد بگويد : ( قَبِلْتُ لِمُوَكّلِي هكَذا ) صحيح مىباشد .\r\n\r\nشرايط عقد\r\nمسأله 2379 - عقد ازدواج چند شرط دارد :\r\nاول - آنكه بنابر احتياط واجب به عربى صحيح خوانده شود . و اگر خود مرد و زن نتوانند صيغه را به عربى صحيح بخوانند ، چنانچه ممكن است بنابر احتياط مستحب كسى را كه مىتواند به عربى صحيح بخواند وكيل كنند و اگر ممكن نباشد خودشان مىتوانند به غير عربى بخوانند ، اما بايد لفظى بگويند كه معناى زوجت و قبلت را بفهماند مثل اينكه زن در عقد دائم بگويد با قصد انشا ( به زنى هميشگى تو دادم خودم را به مهر معلوم ) و مرد در مقام قبول بگويد ( به زنى هميشگى قبول كردم تو را به مهر معلوم ) و در عقد غير دائم زن با قصد انشا بگويد : ( به زنى تو دادم خودم را در مدت معلوم ( مثلًا يك سال ) با مهر معلوم ( مثلًا هزار تومان ) ) و مرد در جواب بگويد ( به زنى قبول كردم تو را با مهر معلوم و در مدت معلوم ) و اگر بگويد ( قبول كردم به همين طور ) هم كافى است .\r\nدوم - مرد و زن ، يا وكيل آنها كه صيغه را مىخوانند قصد انشا داشته باشند يعنى اگر خود مرد و زن صيغه را مىخوانند ، زن به گفتن ( زَوَّجْتُكَ نَفْسِي ) قصدش اين باشدكه خود\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nرا زن او قرار دهد و مرد به گفتن ( قَبِلْتُ التَزْوِيجَ ) زن بودن او را براى خود قبول نمايد . و اگر وكيل زن و مرد صيغه مىخوانند ، به گفتن ( زَوَّجْتُ ) و ( قَبِلْتُ ) قصدشان اين باشد كه مرد و زنى كه آنان را وكيل كرده‌اند ، زن و شوهر شوند .\r\nسوم - كسى كه صيغه را مىخواند عاقل باشد و نيز احتياط آن است كه بالغ باشد ولى اگر غير بالغ بچه مميز باشد و همه شرايط را در اجراى صيغه‌اى كه مىخواند بداند و عقد را بتواند صحيح بخواند و مورد اطمينان هم باشد كه همه شرايط را مراعات مىكند حتى بايد اطمينان باشد كه قصد انشا مىكند عقد او صحيح است چه براى خودش بخواند و يا از طرف ديگرى وكيل باشد در صورتى كه وكالتش با اذن ولى شرعى او باشد و كسى كه نمىتواند اين شرايط را در عقد غير بالغ احراز كند واجب است مراعات بلوغ خواننده صيغه را بنمايد .\r\nچهارم - اگر وكيل زن و شوهر يا ولى آنها صيغه را مىخوانند ، در عقد زن و شوهر را معين كنند مثلًا اسم آنها را ببرند و يا به آنها اشاره نمايند . پس كسى كه چند دختر دارد ، اگر به مردى بگويد : ( زَوَّجْتُكَ احْدي بَناتِي ) ( يعنى زن تو نمودم يكى از دخترانم را ) و او بگويد ( قَبِلْتُ ) ( يعنى قبول كردم ) چون در موقع عقد ، دختر را معين نكرده‌اند عقد باطل است .\r\nپنجم - زن و مرد به ازدواج راضى باشند ولى اگر زن از روى حيا اظهار كراهت كند و دير اذن بدهد و معلوم باشد قلباً راضى است عقد صحيح است ولى در صورتى كه زن اظهار كراهت كند و قرينه‌اى هم بر اينكه رضايت دارد در كار نباشد عقد وكالت صحيح نيست چون ملاك باطن او نيست و وكالت كه به اين نحو باشد باطل است و عقد نكاح هم كه فضولى باشد بدون وكالت و بدون اجازهء بعدى باطل است .\r\nمسأله 2380 - اگر در عقد يك حرف غلط خوانده شود كه معنى آن را عوض كند عقد باطل است .\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nمسأله 2381 - كسى كه دستور زبان عربى را نمىداند اگر قرائتش صحيح باشد و معناى هر كلمه از عقد را جداگانه بداند و از هر لفظى معناى آن را قصد نمايد مىتواند عقد را بخواند .\r\nمسأله 2382 - اگر زنى را براى مردى بدون اجازه آنان عقد كنند و بعداً زن و مرد بگويند به آن عقد راضى هستيم ( يعنى عقدى را كه فضولى خوانده شده قبول نمايند و به اصطلاح انشاء قبول كنند نه اينكه خبر دهند كه عقد را قبول داريم ) عقد صحيح است .\r\nمسأله 2383 - اگر زن و مرد يا يكى از آن دو را به ازدواج مجبور نمايند و بعد از خواندن عقد راضى شوند و بگويند به آن عقد راضى هستيم در صورتى كه عقد را به وكالت خوانده‌اند واجب است دوباره بخوانند و اگر فضولى خوانده‌اند دوباره خواندن بنابر احتياط ، مستحب است و واجب نيست .\r\nمسأله 2384 - پدر و جد پدرى مىتوانند براى فرزند نابالغ يا ديوانه خود كه به حال ديوانگى بالغ شده يا بعد از اينكه بالغ شده ديوانه شده باشد ازدواج كنند و بعد از آنكه آن طفل بالغ شد اگر چه ازدواجى كه براى او كرده‌اند با مراعات مصلحت او باشد بنابر احتياط واجب بايد اگر راضى به آن عقد نيست با طلاق از هم جدا شوند و فرقى نمىكند كه نابالغ دختر باشد يا پسر و يا هر دو و اگر بدون مراعات مصلحت بوده اگر چه مفسده‌اى هم نداشته باشد احتياط واجب آن است كه عقد را دوباره بخوانند . ولى ديوانه بعد از اينكه عاقل شد اگر عقدى را كه براى او خوانده شده مصلحت او بوده نمىتواند به هم بزند .\r\nمسأله 2385 - دخترى كه به حد بلوغ رسيده و رشيده است يعنى مصلحت خود را تشخيص مىدهد اگر بخواهد شوهر كند چنانچه باكره باشد بنابر احتياط واجب بايد از پدر يا جد پدرى خود اجازه بگيرد و اجازه مادر و برادر لازم نيست .\r\nمسأله 2386 - اگر پدر و جد پدرى به طورى غايب باشند كه اصلًا راهى براى كسب اذن ايشان نيست اذن آنان لازم نيست ولى احتياط مستحب آن است كه براى دختر باكره رشيده در صورت امكان از حاكم شرع از بابت امور حسبيه و مراعات مصالح عامه اذن بگيرند و نيز اگر دختر باكره نيست و بكارت او به واسطه نزديكى كردن شوهر با او بعد از عقد ازدواج از بين رفته اذن پدر يا جد پدرى و يا غير اينها لازم نيست ولى اگر\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nبكارت او به واسطه جستن و يا زنا و مانند اينها از بين رفته است بنابر احتياط واجب بايد از پدر و يا جد پدرى اذن بگيرند .\r\nمسأله 2387 - اگر پدر يا جد پدرى براى پسر نابالغ خود زن بگيرد پسر بايد بعد از بالغ شدن خرج آن زن را بدهد .\r\nمسأله 2388 - اگر پدر يا جد پدرى براى پسر نابالغ خود زن بگيرد چنانچه پسر در موقع عقد مالى داشته مديون مهر زن است و اگر در موقع عقد مالى نداشته پدر يا جد او بايد مهر زن را بدهند .\r\n\r\nعيب‌هايى كه به واسطه آن مىشود عقد را به هم زد\r\nمسأله 2389 - اگر مرد بعد از عقد بفهمد كه زن يكى از هفت عيب را دارد و قبل از عقد بوده نه اينكه بعد از آن پيدا شده مىتواند عقد را به هم بزند : اول - ديوانگى . دوم - مرض خوره . سوم - مرض برص . چهارم - كورى . پنجم - زمين‌گير بودن . ششم - آنكه افضا شده يعنى راه بول و حيض يا راه حيض و غائط يا راه بول و غائط و حيض او يكى شده باشد . هفتم - آنكه گوشت يا استخوانى در فرج او باشد كه مانع نزديكى شود .\r\nمسأله 2390 - اگر زن بعد از عقد بفهمد كه شوهر او ديوانه است چه ديوانگى او قبل از عقد يا بعد از آن باشد مىتواند عقد را به هم بزند . ولى اگر حال او طورى است كه وقت نمازهاى روزانه را تشخيص مىدهد بنابر احتياط واجب زن نبايد عقد را به هم بزند . و يا اگر بفهمد آلت مردى ندارد يا مرضى دارد كه نمىتواند وطى و نزديكى نمايد يعنى عنين باشد كه بعد از مراجعه به حاكم شرع براى قرار دادن مدت تا يك سال كه اگر خوب نشد در اين مدت اگر زن بخواهد فسخ نمايد فسخ او صحيح است و يا اگر بفهمد تخم‌هاى او را كشيده‌اند و اين كار قبل از عقد بوده مىتواند عقد را به هم بزند .\r\nمسأله 2391 - اگر مرد يا زن به واسطه يكى از عيبهايى كه در دو مسأله پيش گفته شد عقد را به هم بزند بايد بدون طلاق از هم جدا شوند .\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nمسأله 2392 - اگر به واسطه آنكه مرد نمىتواند وطى و نزديكى كند يعنى عنّين باشد زن عقد را به هم بزند شوهر بايد نصف مهر را بدهد ولى اگر به واسطهء يكى از عيب‌هاى ديگرى كه گفته شد مرد يا زن عقد را به هم بزند چنانچه مرد با زن نزديكى نكرده باشد چيزى بر او نيست و اگر نزديكى كرده بايد تمام مهر را بدهد و در خصوصيات تمام اين عيبها و مسائل آن بايد به كتاب‌هاى مفصل رجوع شود .\r\n\r\nعده‌اى از زنها كه ازدواج با آنان حرام است\r\nمسأله 2393 - ازدواج با زنهايى كه مثل مادر و خواهر و مادر زن با انسان محرم هستند حرام است .\r\nمسأله 2394 - اگر كسى زنى را براى خود عقد نمايد اگر چه با او نزديكى نكند مادر و مادر مادر آن زن و مادر پدر او هر چه بالا روند به آن مرد محرم مىشوند .\r\nمسأله 2395 - اگر زنى را عقد كند و با او نزديكى نمايد دختر و نوهء دخترى و پسرى آن زن هر چه پايين روند چه در وقت عقد باشند يا بعداً به دنيا بيايند به آن مرد محرم مىشوند .\r\nمسأله 2396 - اگر با زنى كه براى خود عقد كرده نزديكى هم نكرده باشد تا وقتى كه آن زن در عقد اوست نمىتواند با دختر او ازدواج كند .\r\nمسأله 2397 - عمه و خاله پدر و عمه و خاله پدر پدر و عمه و خاله مادر و عمه و خاله مادر مادر هر چه بالا روند به انسان محرمند .\r\nمسأله 2398 - پدر و جد شوهر هر چه بالا روند و پسر و نوهء پسرى و دخترى او هر چه پايين آيند چه در موقع عقد باشند يا بعداً به دنيا بيايند به زن او محرم هستند .\r\nمسأله 2399 - اگر زنى را براى خود عقد كند دائمه باشد يا صيغه تا وقتى كه آن زن در عقد اوست نمىتواند با خواهر آن زن ازدواج كند .\r\nمسأله 2400 - اگر زن خود را به ترتيبى كه در كتاب طلاق گفته مىشود طلاق رجعى دهد در بين عده نمىتواند خواهر او را عقد نمايد بلكه در عده طلاق بائن هم كه\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nبعداً بيان مىشود احتياط مستحب آن است كه از ازدواج با خواهر او خوددارى كند ولى اگر خواهرى را به عقد غير دائم داشت و مدت آن تمام شد اگر چه رجوع به او جايزنيست و حكم طلاق بائن را دارد ولى تا مادامى كه در عده هست نمىشود خواهر او را به ازدواج خود درآورد ولى اگر مدت او را بخشيد مىتواند خواهر او را به عقد خود درآورد در حالى كه خواهرش در عده است .\r\nمسأله 2401 - انسان نمىتواند بدون اجازه زن خود با خواهرزاده و برادر زاده او ازدواج كند ولى اگر بدون اجازهء زنش آنان را عقد نمايد و بعداً زن بگويد به آن عقد راضى هستم اشكال ندارد .\r\nمسأله 2402 - اگر زن بفهمد شوهرش برادرزاده يا خواهرزاده او را عقد كرده و حرفى نزند چنانچه بعداً رضايت ندهد عقد آنان باطل است .\r\nمسأله 2403 - اگر انسان پيش از آنكه دختر عمه يا دختر خاله خود را بگيرد با مادر آنان زنا كند ديگر نمىتواند با آنان ازدواج كند .\r\nمسأله 2404 - اگر با دختر عمه يا دختر خاله خود ازدواج نمايد و پيش از آنكه با آنان نزديكى نمايد با مادرشان زنا نمايد احتياط واجب آن است كه از ايشان جدا شود .\r\nمسأله 2405 - اگر با زنى غير از عمه و خاله خود زنا كند احتياط آن است كه با دختر او ازدواج نكند ولى اگر زنى را عقد نمايد و با او نزديكى كند بعد با مادر او زنا كند آن زن بر او حرام نمىشود و همچنين است اگر پيش از آنكه با او نزديكى كند با مادر او زنا نمايد ولى در اين صورت احتياط مستحب آن است كه از آن زن جدا شود .\r\nمسأله 2406 - زن مسلمان نمىتواند به عقد كافر درآيد و مرد مسلمان هم نمىتواند با زنهاى كافره به طور دائم ازدواج كند ولى صيغه كردن زنهاى اهل كتاب مثل يهود و نصارى مانعى ندارد .\r\nمسأله 2407 - اگر با زنى كه در عده طلاق رجعى است زنا كند آن زن بر او حرام مىشود و اگر با زنى كه در عدهء متعه يا طلاق بائن يا عده وفات است زنا كند بعداً مىتواند\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nاو را عقد نمايد اگر چه احتياط مستحب آن است كه با او ازدواج نكند و معناى طلاق رجعى و طلاق بائن و عده متعه و عده وفات در احكام طلاق گفته خواهد شد .\r\nمسأله 2408 - اگر با زن بىشوهرى كه در عده نيست زنا كند بعداً مىتواند آن زن را براى خود عقد نمايد ولى واجب است صبر كند تا يك دفعه حيض ببيند و پاك شود بعد شوهر كند ولى اگر زن حامله است احتياط واجب است كه بعد از وضع حمل شوهر كند و همچنين است اگر ديگرى بخواهد آن زن را عقد كند .\r\nمسأله 2409 - اگر زنى را كه در عدهء ديگرى است براى خود عقد كند چنانچه مرد و زن يا يكى از آنان بدانند كه عدهء زن تمام نشده و بدانند عقد كردن زن در عده حرام است آن زن بر او حرام مىشود اگر چه مرد بعد از عقد با آن زن نزديكى نكرده باشد .\r\nمسأله 2410 - اگر زنى را براى خود عقد كند و بعد معلوم شود كه در عده بوده چنانچه هيچ‌كدام نمىدانسته زن در عده است و نمىدانسته‌اند كه عقد كردن زن در عده حرام است در صورتى كه مرد با او نزديكى كرده باشد آن زن بر او حرام مىشود .\r\nمسأله 2411 - اگر انسان بداند زنى شوهر دارد و با او ازدواج كند بايد از او جدا شود و واجب است كه بعداً او را عقد نكند ولى اگر نمىدانسته كه او شوهر دارد اگر دخول كرده آن زن براى او حرام ابدى است و اگر دخول نكرده بعداً مىتواند او را براى خود عقد نمايد يعنى در وقتى كه شوهر ندارد .\r\nمسأله 2412 - زن شوهردار اگر زنا بدهد بر شوهر خود حرام نمىشود و چنانچه توبه نكند و بر عمل خود باقى باشد بهتر است كه شوهر او را طلاق دهد ولى بايد مهرش را بدهد .\r\nمسأله 2413 - زنى را كه طلاق داده‌اند و زنى كه صيغه بوده و شوهرش مدت او را بخشيده يا مدتش تمام شده چنانچه بعد از مدتى شوهر كند و بعد شك كند كه موقع عقد شوهر دوم عده شوهر اول تمام بوده يا نه ، بايد به شك خود اعتنا نكند .\r\nمسأله 2414 - مادر و خواهر و دختر پسرى كه لواط داده بر لواطكننده حرام است در صورتى كه لواطكننده مرد باشد و لواطدهنده پسربچه اگر چه اوايل بلوغ او يا قبل از بلوغ\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nاو باشد ولى در صورتى كه دو عنوان مرد و پسربچه كه در نصّ رجل و غلام از آنان تعبير شده است صادق نباشد اين حكم را ندارد اگر چه احتياط مستحب آن است كه در صورتى كه لواطكننده و لواطدهنده بالغ هم نباشند اين حكم بر لواط آنان مترتب گردد ولى اگر گمان كند كه دخول شده يا شك كند كه دخول شده يا نه بر او حرام نمىشوند و ملاك دخول تمام حشفه است و اگر بعض حشفه داخل شود احتياط واجب آن است كه اثر حرمت مترتب گردد .\r\nمسأله 2415 - اگر با مادر يا خواهر يا دختر كسى ازدواج نمايد و بعد از ازدواج با آن كس لواط كند آنها بر او حرام نمىشوند .\r\nمسأله 2416 - اگر كسى در حال احرام كه يكى از كارهاى حج است با زنى ازدواج نمايد عقد او باطل است و چنانچه مىدانسته كه زن گرفتن بر او حرام است ديگر نمىتواند آن زن را عقد كند .\r\nمسأله 2417 - اگر زنى كه در حال احرام است با مردى كه در حال احرام نيست ازدواج كند حرام بودن عقد از نظر تكليف و باطل بودن آن بنابر احتياط واجب است و همچنين اگر زن مىدانسته كه ازدواج كردن در حال احرام حرام است احتياط واجب آن است كه بعداً با آن مرد ازدواج نكند .\r\nمسأله 2418 - اگر مرد طواف نسا را كه يكى از كارهاى حج است بجا نياورد زنش بر او حرام مىشود . و نيز اگر زن طواف نسا نكند شوهرش بر او حرام مىشود ولى اگر بعداً طواف نسا را انجام دهند به يكديگر حلال مىشوند .\r\nمسأله 2419 - اگر كسى دختر نابالغى را براى خود عقد كند و پيش از آنكه نه سال دختر تمام شود با او نزديكى و دخول كند احتياط واجب آن است كه در صورتى كه به واسطه دخول افضا شود يعنى مخرج بول و غائط و حيض او يكى شود و يا دو تا از اين سه مخرج يكى شود و به واسطه معالجه پرده‌اى كه پاره شده اصلاح نشود و به حال اول برنگردد تا آخر عمر از دخول به او خوددارى نمايد و در غير اين صورت احتياط واجب نيست و همچنين اگر دخول حاصل شود و افضا نشود احتياط واجب نيست و حرام ابدى نمىگردد و به واسطه افضا بر مرد واجب است كه ديه آن را كه ديه كشتن يك زن\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nمىباشد بدهد و تا آن زن زنده است ولو شوهر ديگرى بكند نفقه او بر اين مرد واجب است .\r\nمسأله 2420 - زنى را كه سه مرتبه طلاق داده‌اند بر شوهرش حرام مىشود ولى اگر با شرايطى كه در كتاب طلاق گفته مىشود با مرد ديگرى ازدواج كند شوهر اول مىتواند دوباره او را براى خود عقد نمايد و از جمله آن شرايط اين است كه بعد از عقد دخول در فرج و انزال منى زن و مرد تحقق پيدا كند تا بعد از آن شوهر ديگر براى او حلال شود و تنها دخول در دبر و يا دخول در فرج بدون انزال هر دو بنابر احتياط واجب كافى نيست .\r\n\r\nاحكام عقد دائم\r\nمسأله 2421 - زنى كه عقد دائمى شده نبايد بدون اجازه شوهر از خانه بيرون رود و بايد خود را براى هر لذتى كه او مىخواهد تسليم نمايد و بدون عذر شرعى از نزديكى كردن او جلوگيرى نكند و اگر در اينها از شوهر اطاعت كند تهيه غذا و لباس و منزل او بر شوهر واجب است و اگر تهيه نكند چه توانايى داشته باشد يا نداشته باشد مديون زن است .\r\nمسأله 2422 - اگر زن در كارهايى كه در مسأله پيش گفته شد اطاعت شوهر را نكند گناهكار است و حق غذا و لباس و منزل و همخوابى ندارد ولى مهر او از بين نمىرود .\r\nمسأله 2423 - مرد حق ندارد زن خود را به خدمت خانه مجبور كند .\r\nمسأله 2424 - مخارج سفر زن اگر بيشتر از مخارج وطن باشد با شوهر نيست ولى اگر شوهر مايل باشد كه زن را سفر ببرد بايد خرج سفر او را بدهد .\r\nمسأله 2425 - زنى كه از شوهر اطاعت مىكند و شوهر خرج او را نمىدهد اگر ممكن است مىتواند خرجى خود را بدون اجازه از مال او بردارد در صورتى كه مطالبه كند و ندهد و بنابر احتياط واجب از حاكم شرع اگر ممكن است اذن بگيرد و اگر ممكن نيست كه از مال او بردارد چنانچه ناچار باشد كه معاش خود را تهيه كند در موقعى كه مشغول تهيه معاش است اطاعت شوهر بر او واجب نيست ولى اگر بتواند طورى تهيه معاش كند\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nكه با حق شوهر منافات نداشته باشد بايد آن راه را انتخاب كند در صورتى كه براى او مشقت نداشته باشد و به هر حال خرجى او را كه شوهر نداده از او طلبكار است .\r\nمسأله 2426 - مرد بايد در هر چهار شب يك شب نزد زن دائمى خود بماند اين در صورتى است كه زيادتر از يك زن داشته باشد ولى اگر فقط يك زن دارد بودن يك شب از چهار شب نزد او بنابر احتياط مستحب است ولى واجب است كه او را متاركه ننمايد .\r\nمسأله 2427 - شوهر نمىتواند بيش از چهار ماه نزديكى با عيال دائمى خود را ترك كند .\r\nمسأله 2428 - اگر در عقد دائمى مهر را تعيين نكنند عقد صحيح است و چنانچه مرد با زن نزديكى كند بايد مهر او را مطابق مهر زن‌هايى كه مثل او هستند بدهد .\r\nمسأله 2429 - اگر موقع خواندن عقد دائمى براى دادن مهر مدتى معين نكرده باشند زن مىتواند پيش از گرفتن مهر از نزديكى كردن شوهر جلوگيرى كند چه شوهر توانايى دادن مهر را داشته باشد چه نداشته باشد ولى اگر پيش از گرفتن مهر به نزديكى راضى شود و شوهر با او نزديكى كند ديگر نمىتواند بدون عذر شرعى از نزديكى با شوهر جلوگيرى كند .\r\n\r\nمتعه يا صيغه\r\nمسأله 2430 - صيغه كردن زن اگر چه براى لذت بردن هم نباشد صحيح است .\r\nمسأله 2431 - واجب است كه شوهر بيش از چهار ماه نزديكى با متعه خود را ترك نكند .\r\nمسأله 2432 - زنى كه صيغه مىشود اگر در عقد شرط كند كه شوهر با او نزديكى نكند عقد و شرط او صحيح است و شوهر فقط مىتواند لذت‌هاى ديگر از او ببرد ولى اگر بعداً به نزديكى راضى شود شوهر مىتواند با او نزديكى نمايد .\r\nمسأله 2433 - زنى كه صيغه شده اگر چه آبستن شود حق خرجى ندارد .\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nمسأله 2434 - زنى كه صيغه شده حق همخوابى ندارد و از شوهر ارث نمىبرد و شوهر هم از او ارث نمىبرد .\r\nمسأله 2435 - زنى كه صيغه شده اگر نداند كه حق خرجى و همخوابى ندارد عقد او صحيح است و براى آنكه نمىدانسته حقى به شوهر پيدا نمىكند .\r\nمسأله 2436 - زنى كه صيغه شده مىتواند بدون اجازه شوهر از خانه بيرون برود ولى اگر به واسطه بيرون رفتن حق شوهر از بين مىرود بيرون رفتن او حرام است .\r\nمسأله 2437 - اگر زنى مردى را وكيل كند كه به مدت و مبلغ معين ، او را براى خود صيغه نمايد چنانچه مرد او را به عقد دائم خود درآورد يا به غير از مدت يا مبلغى كه معين شده او را صيغه كند وقتى آن زن فهميد اگر بگويد راضى هستم عقد صحيح و گرنه باطل است ولى بايد بعد از فهميدن زن گفتار يا كردارى كه دليل بر رد آن عقد است از او واقع نشود و اجازه بعد از رد صحيح نيست .\r\nمسأله 2438 - اگر پدر يا جد پدرى ، براى محرم شدن يك ساعت يا دو ساعت زنى را به عقد پسر نابالغ خود درآورد كافى است . و نيز مىتواند دختر نابالغ خود را براى محرم شدن به عقد كسى درآورد ، ولى بايد آن عقد براى دختر نفعى داشته باشد يعنى مصلحت او در آن باشد اگر چه نفع مالى نباشد و براى پسر نابالغ هم اگر عقد خواند بايد به مصلحت او باشد .\r\nمسأله 2439 - اگر پدر يا جد پدرى طفل خود را كه در محل ديگرى است و نمىداند زنده است يا مرده ، براى محرم شدن به عقد كسى درآورد ، بر حسب ظاهر محرم بودن حاصل مىشود و چنانچه بعداً معلوم شود كه در موقع عقد ، آن دختر زنده نبوده ، عقد باطل است و كسانى كه بواسطهء عقد ظاهراً محرم شده بودند نامحرمند .\r\nمسأله 2440 - اگر مرد مدت صيغه زن را ببخشد ، چنانچه با او نزديكى كرده ، بايد تمام چيزى را كه قرار گذاشته به او بدهد و اگر نزديكى نكرده بايد نصف آن را بدهد .\r\nمسأله 2441 - مرد مىتواند زنى را كه صيغه او بوده و هنوز عده‌اش تمام نشده به عقد دائم خود درآورد ولى بايد مدت صيغه او تمام شده يا شوهر آن را بخشيده باشد .\r\n\r\n","description":"","footnote":"","page_name":" 441 ","page_number":441},
  {"content":"\r\n\r\n\r\nاحكام نگاه كردن\r\nمسأله 2442 - نگاه كردن مرد به بدن زن نامحرم و دخترى كه نه سالش تمام نشده ولى خوب و بد را مىفهمد و همچنين نگاه كردن به موى آنان چه با قصد لذت و چه بدون آن حرام است . و نگاه كردن به صورت و دستها اگر به قصد لذت باشد حرام است ، بلكه احتياط واجب آن است كه بدون قصد لذت هم به آنها نگاه نكند و نيز نگاه كردن زن به بدن مرد نامحرم حرام مىباشد .\r\nمسأله 2443 - اگر انسان بدون قصد لذت به صورت و دست‌هاى زن‌هاى اهل كتاب مثل زن‌هاى يهود و نصارى نگاه كند ، در صورتى كه نترسد كه به حرام بيفتد اشكال ندارد . و احتياط مستحب آن است كه به غير صورت و دست‌هاى آنان در آنچه معمول اين قبيل زنها نپوشاندن آن است مثل سر و گردن و مانند آن نگاه نكند .\r\nمسأله 2444 - زن بايد بدن و موى خود را از مرد نامحرم بپوشاند ، بلكه احتياط مستحب آن است كه سر و موى خود را ، از پسرى هم كه بالغ نشده ولى خوب و بد را مىفهمد بپوشاند ، ولى در بقيه بدن مثل شكم و پستان و مانند آن واجب است كه خود را از پسرى كه بالغ نشده بپوشاند .\r\nمسأله 2445 - نگاه كردن به عورت ديگرى حتى به عورت بچهء مميزى كه خوب و بد را مىفهمد حرام است ، اگر چه از پشت شيشه يا در آيينه يا آب صاف و مانند اينها باشد . ولى زن و شوهر مىتوانند به تمام بدن يكديگر نگاه كنند اگر چه بهتر است كه در حال جماع بلكه در هر حال به عورت زن نگاه نكنند و همچنين است نگاه كردن زن به عورت مرد ولى لازم نيست خوددارى نمايند كه چشم آنها به عورت همديگر نيفتد .\r\nمسأله 2446 - مرد و زنى كه با يكديگر محرمند ، اگر قصد لذت نداشته باشند مىتوانند غير از عورت به تمام بدن يكديگر نگاه كنند .\r\nمسأله 2447 - مرد نبايد با قصد لذت به بدن مرد ديگر نگاه كند و نگاه كردن زن هم به بدن زن ديگر با قصد لذت حرام است .\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nمسأله 2448 - مرد نبايد عكس زن نامحرم را بيندازد . و اگر زن نامحرمى را بشناسد نبايد به عكس او نگاه كند .\r\nمسأله 2449 - اگر زن بخواهد زن ديگر يا مردى غير از شوهر خود را تنقيه كند ، يا عورت او را آب بكشد ، بايد چيزى در دست كند كه دست او به عورت آن مرد نرسد و همچنين است اگر مرد بخواهد مرد ديگر ، يا زنى غير زن خود را تنقيه كند ، يا عورت او را آب بكشد و در صورتى كه لازمه اين كار نظر كردن به عورت باشد ، در صورتى كه محرمى پيدا نشود و چاره‌اى نباشد اشكال ندارد كه نظر كند و اگر محرم پيدا مىشود كه اين كار را انجام دهد نبايد نامحرم نظر كند .\r\nمسأله 2450 - اگر مرد براى معالجه زن نامحرم ناچار باشد كه او را نگاه كند و دست به بدن او بزند اشكال ندارد ، ولى اگر با نگاه كردن بتواند معالجه كند ، نبايد دست به بدن او بزند ، و اگر با دست زدن بتواند معالجه كند ، نبايد او را نگاه كند .\r\nمسأله 2451 - اگر انسان براى معالجه كسى ناچار شود كه به عورت او نگاه كند ، بنابر احتياط واجب بايد آئينه را در مقابل گذاشته و در آن نگاه كند ولى اگر چاره‌اى جز نگاه كردن به عورت نباشد اشكال ندارد .\r\n\r\nمسائل متفرقهء زناشويى\r\nمسأله 2452 - كسى كه به واسطهء نداشتن زن به حرام مىافتد واجب است زن بگيرد .\r\nمسأله 2453 - اگر شوهر در عقد شرط كند كه زن باكره باشد و بعد از عقد معلوم شود كه باكره نبوده ، در صورتى كه ثابت شود با اقرار يا دو شاهد عادل كه بكارت قبل از عقد به واسطه نزديكى با او از بين رفته مشكل است بتواند فسخ كند و مشكل‌تر آن است كه بكارت او به غير نزديكى با او از بين رفته باشد بنابراين ، احتياط آن است كه اگر او را نمىخواهد طلاق بدهد و اگر طلاق نداد مىتواند تفاوت بين مهر باكره و غير باكره را از مهر او پس بگيرد .\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nمسأله 2454 - ماندن مرد و زن نامحرم در محل خلوتى كه كسى در آنجا نيست و ديگرى هم نمىتواند وارد شود حرام است البته در مواردى كه احتمال وقوع فتنه‌اى باشد كه غالباً در مورد مرد و زن سالم و مختار احتمال فتنه هست چه به ذكر خدا مشغول باشند يا به صحبت ديگر ، خواب باشند يا بيدار ، ولى اگر طورى باشد كه كس ديگر بتواند وارد شود يا بچه‌اى كه خوب و بد را مىفهمد در آنجا باشد اشكال ندارد ، و همچنين اگر مثلًا دو مريض مشرف به موت را كه يكى زن است و ديگرى مرد ، در چنين محلى قرار دهند اشكال ندارد .\r\nمسأله 2455 - اگر مرد مهر زن را در عقد معين كند و قصدش اين باشد كه آن را ندهد در صورتى كه رضايت زن به عقد مقيد باشد به اينكه مرد چنين قصدى نداشته باشد صحت عقد اشكال دارد . ولى اگر رضايت او به عقد مقيد به آن نباشد عقد صحيح است ولى مرد مهر را بايد بدهد .\r\nمسأله 2456 - مسلمانى كه منكر خدا يا پيغمبر شود ، يا حكم ضرورى دين يعنى حكمى را كه مسلمانان جزء دين اسلام مىدانند مثل واجب بودن نماز و روزه انكار كند ، در صورتى كه بداند آن حكم ضرورى دين است و متوجه باشد كه انكار آن برگشت به انكار رسالت مىكند مرتد مىشود .\r\nمسأله 2457 - اگر زن پيش از آنكه شوهرش با او نزديكى كند به طورى كه در مسأله پيش گفته شد مرتد شود عقد او باطل مىشود . و همچنين است اگر بعد از نزديكى مرتد شود ولى يائسه باشد يعنى اگر سيده است شصت سال و اگر سيده نيست پنجاه سال او تمام شده باشد ، اما اگر يائسه نباشد بايد به دستورى كه در احكام طلاق گفته خواهد شد عده نگهدارد پس اگر در بين عده مسلمان شود عقد باقى و اگر تا آخر عده مرتد بماند عقد باطل است .\r\nمسأله 2458 - مردى كه مسلمان‌زاده است يعنى يكى از پدر يا مادر او در حال انعقاد نطفه او مسلمان بوده باشند ، اگر مرتد شود ، زنش بر او حرام مىشود و بايد به مقدارى كه در احكام طلاق گفته مىشود عده وفات نگهدارد .\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nمسأله 2459 - مردى كه از پدر و مادر غير مسلمان به دنيا آمده و مسلمان شده اگر پيش از نزديكى با عيالش مرتد شود ، عقد او باطل مىگردد . و اگر بعد از نزديكى مرتد شود ، چنانچه زن او در سن زن‌هايى باشد كه حيض مىبينند بايد آن زن به مقدارى كه در احكام طلاق گفته مىشود عده نگهدارد ، پس اگر پيش از تمام شدن عده ، شوهر او مسلمان شود عقد باقى و گرنه باطل است .\r\nمسأله 2460 - اگر زن در عقد با مرد شرط كند كه او را از شهرى بيرون نبرد و مرد هم قبول كند ، نبايد زن را از آن شهر بيرون ببرد مگر با رضايت او .\r\nمسأله 2461 - اگر زن انسان از شوهر ديگرش دخترى داشته باشد ، انسان مىتواند آن دختر را براى پسر خود كه از آن زن نيست عقد كند و نيز اگر دخترى را براى پسر خود عقد كند ، مىتواند با مادر آن دختر ازدواج نمايد .\r\nمسأله 2462 - اگر زنى از زنا آبستن شود جايز نيست بچه را سقط كند چه پدر و يا مادر او و يا هر دوى آنان مسلمان باشند يا كافر .\r\nمسأله 2463 - اگر كسى با زنى كه شوهر ندارد و در عده كسى هم نيست زنا كند ، چنانچه بعد او را عقد كند و بچه‌اى از آنان پيدا شود ، در صورتى كه ندانند از نطفه حلال است يا حرام ، آن بچه حلال‌زاده است .\r\nمسأله 2464 - اگر مرد نداند كه زن در عده است و با او ازدواج كند و يا نداند كه ازدواج در حال عده حرام است اگر چه بداند در عده است چنانچه زن هم نداند و بچه‌اى از آنان به دنيا آيد ، حلال‌زاده است و شرعاً فرزند هر دو مىباشد . ولى اگر زن مىدانسته كه در عده است و مىدانسته كه ازدواج در عده حرام است شرعاً بچه ، فرزند پدر است و در هر دو صورت عقد آنان باطل است و به يكديگر حرام مىباشند .\r\nمسأله 2465 - اگر زن بگويد يائسه‌ام نبايد حرف او را قبول كرد ، ولى اگر بگويد شوهر ندارم يا بگويد در عده هستم حرف او قبول مىشود .\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nمسأله 2466 - اگر بعد از آنكه انسان با زنى ازدواج كرد ، كسى بگويد آن زن شوهر داشته و زن بگويد نداشتم ، چنانچه شرعاً ثابت نشود كه زن شوهر داشته ، بايد حرف زن را قبول كرد .\r\nمسأله 2467 - تا هفت سال دختر تمام نشده ، پدر نمىتواند او را از مادرش جدا كند .\r\nمسأله 2468 - مستحب است در شوهر دادن دخترى كه بالغه است يعنى مكلف شده عجله كنند . حضرت صادق عليه السلام فرمودند : يكى از سعادت‌هاى مرد آن است كه دخترش در خانه او حيض نبيند و اين در صورتى است كه رشد ازدواج داشته باشد و مفسده‌اى براى زود شوهر دادن او نباشد .\r\nمسأله 2469 - اگر زن مهر خود را به شوهر صلح كند كه زن ديگر نگيرد ، احتياط واجب آن است كه زن مهر را نگيرد و شوهر هم با زن ديگر ازدواج نكند .\r\nمسأله 2470 - كسى كه از زنا به دنيا آمده ، اگر زن بگيرد و بچه‌اى پيدا كند آن بچه حلال‌زاده است .\r\nمسأله 2471 - هرگاه مرد در روزه ماه رمضان يا در حال حيض زن با او نزديكى كند معصيت كرده ، ولى اگر بچه‌اى از آنان به دنيا آيد حلال‌زاده است .\r\nمسأله 2472 - زنى كه يقين دارد شوهرش در سفر مرده اگر بعد از عده وفات كه مقدار آن در احكام طلاق گفته خواهد شد شوهر كند و شوهر اول از سفر برگردد بايد از شوهر دوم جدا شود و به شوهر اول حلال است ولى اگر شوهر دوم با او نزديكى كرده باشد زن بايد عده نگهدارد و شوهر دوم بايد مهر او را مطابق زن‌هايى كه مثل او هستند بدهد ولى خرج عده ندارد .\r\n\r\nاحكام شير دادن\r\nمسأله 2473 - اگر زنى بچه‌اى را با شرايطى كه در مسأله 2483 گفته خواهد شد شير دهد ، آن بچه به اين عده محرم مىشود :\r\nاول - خود زن و آن را مادر رضاعى مىگويند .\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nدوم - شوهر زن كه شير مال اوست و او را پدر رضاعى مىگويند .\r\nسوم - پدر و مادر آن زن هر چه بالا روند ، اگر چه پدر و مادر رضاعى او باشند .\r\nچهارم - بچه‌هايى كه از آن زن به دنيا آمده‌اند يا به دنيا مىآيند .\r\nپنجم - بچه‌هاى اولاد آن زن هر چه پايين روند ، چه از اولاد او به دنيا آمده ، يا اولاد او آن بچه‌ها را شير داده باشند .\r\nششم - خواهر و برادر آن زن اگر چه رضاعى باشند يعنى به واسطه شير خوردن ، با آن زن خواهر و برادر شده باشند .\r\nهفتم - عمو و عمهء آن زن اگر چه رضاعى باشند .\r\nهشتم - دايى و خاله آن زن اگر چه رضاعى باشند .\r\nنهم - اولاد شوهر آن زن كه شير مال آن شوهر است ، هر چه پايين روند ، اگر چه اولاد رضاعى او باشند .\r\nدهم - پدر و مادر شوهر آن زن كه شير مال آن شوهر است ، هر چه بالا روند .\r\nيازدهم - خواهر و برادر شوهرى كه شير مال اوست اگر چه خواهر و برادر رضاعى او باشند .\r\nدوازدهم - عمو و عمه و دايى و خاله شوهرى كه شير مال اوست هر چه بالا روند ، اگر چه رضاعى باشند و نيز عده ديگرى هم كه در مسائل بعد گفته مىشود به واسطه شير دادن محرم مىشوند .\r\nمسأله 2474 - اگر زنى بچه‌اى را با شرايطى كه در مسأله 2483 گفته مىشود شير دهد ، پدر آن بچه نمىتواند با دخترهايى كه از آن زن به دنيا آمده‌اند ازدواج كند و نيز نمىتواند دخترهاى نسبى شوهرى كه شير مال اوست براى خود عقد نمايد و بنابر احتياط واجب با دخترهاى رضاعى مردى كه شير مال اوست نيز نبايد ازدواج كند ولى جايز است\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nبا دخترهاى رضاعى آن زن ازدواج كند ، اگر چه احتياط مستحب آن است كه با آنان ازدواج نكند و نگاه محرمانه يعنى نگاهى كه انسان مىتواند به محرم‌هاى خود كند به آنان ننمايد .\r\nمسأله 2475 - اگر زنى بچه‌اى را با شرايطى كه در مسأله 2483 گفته مىشود شير دهد ، شوهر آن زن كه صاحب شير است به خواهرهاى آن بچه محرم نمىشود ولى احتياط مستحب آن است كه با آنان ازدواج ننمايد و نيز خويشان شوهر به خواهر و برادر آن بچه محرم نمىشوند .\r\nمسأله 2476 - اگر زنى بچه‌اى را شير دهد ، به برادرهاى آن بچه محرم نمىشود و نيز خويشان آن زن به برادر و خواهر بچه‌اى كه شير خورده محرم نمىشوند .\r\nمسأله 2477 - اگر انسان با زنى كه دخترى را شير كامل داده ازدواج كند و با آن نزديكى نمايد ، ديگر نمىتواند آن دختر را براى خود عقد كند .\r\nمسأله 2478 - اگر انسان با دخترى ازدواج كند ، ديگر نمىتواند با زنى كه آن دختر را شير كامل داده ازدواج نمايد .\r\nمسأله 2479 - انسان نمىتواند با دخترى كه مادر ، يا مادر بزرگ انسان او را شير كامل داده ازدواج كند ، و نيز اگر زن پدر انسان از شير پدر او دخترى را شير داده باشد ، انسان نمىتواند با آن دختر ازدواج نمايد ، و چنانچه دختر شيرخوارى را براى خود عقد كند ، بعد مادر يا مادر بزرگ يا زن پدر او آن دختر را شير دهد عقد باطل مىشود .\r\nمسأله 2480 - با دخترى كه خواهر يا زن برادر انسان ، او را شير كامل داده ، نمىشود ازدواج كرد و همچنين است اگر خواهرزاده يا برادرزاده يا نوه خواهر يا نوه برادر انسان آن دختر را شير داده باشد .\r\nمسأله 2481 - اگر زنى بچه دختر خود را شير دهد ، آن دختر به شوهر خود حرام مىشود . و همچنين است اگر بچه‌اى را كه شوهر دخترش از زن ديگر دارد شير دهد . ولى اگر بچه پسر خود را شير دهد ، زن پسرش كه مادر آن طفل شيرخوار است بر شوهر خود حرام نمىشود .\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nمسأله 2482 - اگر زن پدر دخترى ، بچه شوهر آن دختر را شير دهد ، آن دختر به شوهر خود حرام مىشود ، چه بچه از همان دختر يا از زن ديگر شوهر او باشد .\r\n\r\nشرايط شير دادنى كه علت محرم شدن است\r\nمسأله 2483 - شير دادنى كه علت محرم شدن است نه شرط دارد :\r\nاول - بچه شير زن زنده را بخورد ، پس اگر از پستان زنى كه مرده است شير بخورد فايده ندارد .\r\nدوم - شير آن زن از حرام نباشد ، پس اگر شير بچه‌اى را كه از زنا به دنيا آمده است به بچه ديگر بدهند به واسطه آن شير ، بچه به كسى محرم نمىشود .\r\nسوم - بچه شير را از پستان بمكد پس اگر شير را در گلوى او بريزند نتيجه ندارد .\r\nچهارم - شير خالص باشد و با چيز ديگر مخلوط نباشد ولى اگر در دهان بچه چيز كمى باشد كه در شير مستهلك شود و غذاى مستقلى حساب نشود مثل كمى شكر يا شيرينى ديگر و يا غير شيرينى مانعى ندارد .\r\nپنجم - شير از يك شوهر باشد . پس اگر زن شيردهى را طلاق بدهند بعد شوهر ديگرى كند و از او آبستن شود و تا موقع زاييدن شيرى كه از شوهر اول داشته باقى باشد و مثلًا هشت دفعه پيش از زاييدن از شير شوهر اول و هفت دفعه بعد از زاييدن از شير شوهر دوم به بچه‌اى بدهد آن بچه به كسى محرم نمىشود .\r\nششم - بچه به واسطه مرض شير را قى نكند و اگر قى كند بنابر احتياط واجب كسانى كه به واسطه شير خوردن به آن بچه محرم مىشوند ، نبايد با او ازدواج كنند و نگاه محرمانه هم نبايد به او بنمايند .\r\nهفتم - پانزده مرتبه يا يك شبانه‌روز به طورى كه در مسأله بعد گفته مىشود شير سير بخورد ، يا مقدارى شير به او بدهند كه بگويند از آن شير استخوانش محكم شده و گوشت در بدنش روييده است ، بلكه اگر ده مرتبه هم به او شير بدهند احتياط مستحب آن\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nاست كه كسانى كه به واسطه شير خوردن به او محرم مىشوند ، با او ازدواج نكنند و نگاه محرمانه هم به او ننمايند و تا ممكن است ترك اين احتياط سزاوار نيست .\r\nهشتم - دو سال بچه تمام نشده باشد و اگر بعد از تمام شدن دو سال ، او را شير دهند به كسى محرم نمىشود ، بلكه مثلًا اگر پيش از تمام شدن دو سال چهارده مرتبه و بعد از آن يك مرتبه شير بخورد به كسى محرم نمىشود ، ولى چنانچه از موقع زاييدن زن شيرده بيشتر از دو سال گذشته باشد و شير او باقى باشد و بچه‌اى را شير دهد ، آن بچه به كسانى كه گفته شد ، محرم مىشود و ازدواج با او جايز نيست و احتياط مستحب آن است كه به آن بچه نظر محرمانه هم نكنند .\r\nنهم - آنكه شيرى كه زن مىدهد شير زايمان باشد بنابراين اگر به واسطه مكيدن بچه مثلًا شير در پستان او بيايد و او را شير بدهند اين شير دادن علت محرم شدن نيست و بچه به كسى محرم نمىشود .\r\nمسأله 2484 - بايد بچه در يك شبانه روز غذا يا شير كس ديگر را نخورد ولى اگر كمى غذا بخورد كه در نظر عرف غذا حساب نشود اشكال ندارد و عرف ، مقدار غذايى كه يك يا دو ساعت بچه را از شير بىنياز نكند غذا نمىدانند مثل اينكه كمى شكر به دهان او بريزند . و نيز بايد پانزده مرتبه را از شير يك زن بخورد و در بين پانزده مرتبه شير كس ديگر را نخورد و در هر دفعه بدون فاصله شير بخورد ، ولى اگر در بين شير خوردن نفس تازه كند ، يا كمى صبر كند كه از اولى كه پستان در دهان مىگيرد تا وقتى سير مىشود ، يك دفعه حساب شود اشكال ندارد و اگر با فاصله زياد بين دو دفعه يا بيشتر شير بخورد جزء دفعات حساب نمىشود اگر چه ممكن است گاهى از جهت اينكه گوشت برويد و يا استخوان محكم شود سبب حرمت شود .\r\nمسأله 2485 - اگر زن از شير شوهر خود بچه‌اى را شير دهد ، بعد شوهر كند و از شير آن شوهر هم بچهء ديگر را شير دهد آن دو بچه به يكديگر محرم نمىشوند اگر چه بهتر است با هم ازدواج ننمايند . ولى هر يك از بچه‌ها به زنى كه به او شير داده محرم مىشود و بچه‌هاى نسبى آن زن هم با بچه‌اى كه از او شير خورده محرم مىشود و حاصل اينكه شرط است شير از يك شوهر باشد تا دو بچه رضاعى به هم محرم شوند و\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nشرط نيست كه شير از يك شوهر باشد براى محرميت اولاد نسبى مادرى كه شير داده است .\r\nمسأله 2486 - اگر زن از شير يك شوهر چندين بچه را شير دهد ، همه آنان به يكديگر و به شوهر و به زنى كه آنان را شير داده محرم مىشوند .\r\nمسأله 2487 - اگر كسى چند زن داشته باشد و هر كدام از آنان با شرايطى كه گفتيم بچه‌اى را شير دهد ، همه آن بچه‌ها به يكديگر و به آن مرد و به همه آن زنها محرم مىشوند .\r\nمسأله 2488 - اگر كسى دو زن شيرده داشته باشد و يكى از آنها بچه‌اى را مثلًا هشت مرتبه و ديگرى هفت مرتبه شير بدهد آن بچه به كسى محرم نمىشود .\r\nمسأله 2489 - اگر زنى از شير يك شوهر پسر و دخترى را شير كامل بدهد خواهر و برادر آن دختر به خواهر و برادر آن پسر محرم نمىشوند ولى احتياط مستحب آن است كه با يكديگر ازدواج نكنند .\r\nمسأله 2490 - انسان نمىتواند بدون اذن زن خود ، با زنهايى كه بواسطهء شير خوردن ، خواهرزاده يا برادرزاده زن او شده‌اند ازدواج كند . و نيز اگر با پسرى لواط كند نمىتواند با دختر و خواهر و مادر و مادر بزرگ آن پسر كه رضاعى هستند يعنى بواسطهء شير خوردن دختر و خواهر و مادر و مادر بزرگ او شده‌اند ، ازدواج كند .\r\nمسأله 2491 - زنى كه برادر انسان را شير داده به انسان محرم نمىشود ، اگر چه احتياط مستحب آن است كه با او ازدواج نكند .\r\nمسأله 2492 - انسان نمىتواند با دو خواهر اگر چه رضاعى باشند يعنى بواسطهء شير خوردن ، خواهر يكديگر شده باشند ازدواج كند . و چنانچه دو زن را عقد كند و بعد بفهمد خواهر بوده‌اند ، در صورتى كه عقد آنان در يك وقت نبوده عقد اولى صحيح و عقد دومى باطل مىباشد . و اگر در يك وقت بوده عقد يكى از آنها صحيح است و مرد مىتواند هر كدام را خواست براى زنى خود اختيار كند و احتياط مستحب آن است كه هر كدام را اختيار كرد عقد جديدى برايش بخواند و اگر هيچ كدام را اختيار نكرد براى اينكه هر يك از آنها\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nبتواند به مرد ديگرى شوهر كند بايد طلاق به طور اجمال واقع شود . مثلًا اگر خود مرد صيغه طلاق را مىخواند بگويد ( مَنْ كانَتْ مِنْهُما زَوْجَتِي فَهِيَ طالِق ) يعنى هر كدام اين دو زن من است رها است .\r\nمسأله 2493 - اگر زن از شير شوهر خود كسانى را كه بعداً گفته مىشود شير دهد ، شوهرش بر او حرام نمىشود ، اگر چه بهتر است كه احتياط كنند :\r\nاول - برادر و خواهر خود را . دوم - عمو و عمه و دايى و خاله خود را . سوم - اولاد عمو و اولاد دايى خود را . چهارم - برادرزادهء خود را . پنجم - برادر شوهر ، يا خواهر شوهر خود را . ششم - خواهرزادهء خود يا خواهرزاده شوهرش را . هفتم - عمو و عمه و خاله و دايى شوهرش را . هشتم - نوه زن ديگر شوهر خود را .\r\nمسأله 2494 - اگر كسى دختر عمه يا دختر خاله انسان را شير دهد به انسان محرم نمىشود ولى احتياط مستحب آن است كه از ازدواج با او خوددارى نمايد .\r\nمسأله 2495 - مردى كه دو زن دارد اگر يكى از آن دو زن فرزند عموى زن ديگر را شير دهد ، زنى كه فرزند عموى او شير خورده به شوهر حرام نمىشود .\r\n\r\nآداب شير دادن\r\nمسأله 2496 - براى شير دادن بچه بهتر از هر كس مادر اوست و سزاوار است كه مادر براى شير دادن از شوهر خود مزد نگيرد و خوب است كه شوهر مزد بدهد و اگر مادر بخواهد بيشتر از دايه مزد بگيرد ، شوهر مىتواند بچه را از او گرفته و به دايه بدهد .\r\nمسأله 2497 - مستحب است دايه‌اى را كه براى طفل مىگيرند ، دوازده امامى و داراى عقل و عفت و صورت نيكو باشد و مكروه است كم عقل ، يا غير دوازده امامى يا بد صورت ، يا بد خلق ، يا زنازاده باشد . و نيز مكروه است دايه‌اى بگيرند كه بچه‌اى كه دارد از زنا به دنيا آمده باشد .\r\n\r\n","description":"","footnote":"","page_name":" 452 ","page_number":452},
  {"content":"\r\n\r\n\r\nمسائل متفرقهء شير دادن\r\nمسأله 2498 - مستحب است از زنها جلوگيرى كنند كه هر بچه‌اى را شير ندهند زيرا ممكن است فراموش شود كه به چه كسانى شير داده‌اند و بعداً دو نفر محرم با يكديگر ازدواج نمايند .\r\nمسأله 2499 - كسانى كه به واسطه شير خوردن خويشى پيدا مىكنند مستحب است يكديگر را احترام نمايند ولى از يكديگر ارث نمىبرند و حق‌هاى خويشى كه انسان با خويشان خود دارد براى آنان نيست .\r\nمسأله 2500 - در صورتى كه ممكن باشد مستحب است بچه را دو سال تمام شير بدهند .\r\nمسأله 2501 - اگر به واسطه شير دادن حق شوهر از بين نرود ، زن مىتواند بدون اجازهء شوهر ، بچه كس ديگر را شير بدهد ، ولى جايز نيست بچه‌اى را شير بدهد كه به واسطه شير دادن به آن بچه به شوهر خود حرام شود ، مثلًا اگر شوهر او بچه شيرخوارى را براى خود عقد كند زن نبايد آن دختر را شير دهد ، چون اگر آن دختر را شير دهد ، خودش مادر زن شوهر مىشود و بر او حرام مىگردد .\r\nمسأله 2502 - اگر كسى بخواهد زن برادرش به او محرم شود ، مىتواند دختر شيرخوارى را مثلًا دو روزه يا بيشتر براى خود صيغه كند و در وقتى كه آن دختر صيغه اوست با شرايطى كه در مسأله 2483 گفته شد زن برادرش آن دختر را شير بدهد و بعد از آنكه او را شير كامل داد آن زن شيرخواره محرم او مىشود به عنوان اينكه آن مرد عموى رضاعى او مىشود و براى هميشه نمىتواند با او ازدواج نمايد و زن برادرش به لحاظ اينكه مادر زن او مىشود به او محرم مىشود .\r\nمسأله 2503 - اگر مرد پيش از آنكه زنى را براى خود عقد كند ، بگويد به واسطه شير خوردن آن زن بر او حرام شده ، مثلًا بگويد شير مادر او را خورده چنانچه تصديق او ممكن باشد مثل اينكه سن شير خورنده با سن شير دهنده طورى توافق داشته باشد كه امكان داشته باشد كه رضاع واقع شده باشد نمىتواند با آن زن ازدواج كند ولى اگر سن\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nآنها طورى است كه امكان رضاع با شرايط شرعى نيست اين اقرار اثرى ندارد و اگر بعد از عقد بگويد و خود زن هم حرف او را قبول نمايد عقد باطل است پس اگر مرد با او نزديكى نكرده باشد ، يا نزديكى كرده باشد ، ولى در وقت نزديكى كردن ، زن بداند بر آن مرد حرام است ، مهر ندارد و اگر بعد از نزديكى بفهمد كه بر آن مرد حرام بوده ، شوهر بايد مهر او را مطابق زنهايى كه مثل او هستند بدهد ولى بهتر است كه بنابر احتياط اگر مهرى كه در عقد نام برده‌اند بيشتر يا كمتر از مهرالمثل است در تفاوت بين دو مهر با همديگر صلح نمايند . و اما اگر زن حرف او را قبول نكند بايد نزد حاكم بروند تا نزاع آنها را حل نمايد پس اگر مرد بر ادعاى خود شاهد دارد يا ادعا مىكند كه زن هم مىداند و زن قسم نمىخورد كه نمىداند حرف مرد مقدم است و اگر مرد شاهد ندارد و يا در مورد ادعاى او بر زن ، كه زن مىداند حرمت به رضاع را ، زن قسم بخورد كه نمىداند بايد تمام مهرى كه در عقد نام برده‌اند به زن بدهد اگر بعد از عقد دخول به او شده و اگر دخول به او نشده در بيشتر از نصف مهر با هم مصالحه نمايند ، ولى به هر حال مرد بايد به مقتضاى اقرار خودش از اين زن جدا شود و براى اينكه زن هم آزاد شود اگر عقد دائم بوده طلاق احتياطى لازم است و اگر نه زن هم به مقتضاى اقرار خودش شوهردار است و عقد او با طلاق به هم مىخورد و به خودى خود باطل نمىشود و اگر عقد دائم نبوده گذشتن مدت آن و يا اينكه مرد مدت را ببخشد سبب آزادى زن براى شوهر ديگر مىشود .\r\nمسأله 2504 - اگر زن پيش از عقد بگويد بواسطهء شير خوردن بر مردى حرام شده چنانچه تصديق او ممكن باشد ، نمىتواند با آن مرد ازدواج كند و اگر بعد از عقد بگويد ، مثل صورتى است كه مرد بعد از عقد بگويد كه زن بر او حرام است و حكم آن در مسأله پيش گفته شد .\r\nمسأله 2505 - شير دادنى كه علت محرم شدن است به دو چيز ثابت مىشود :\r\nاول - خبر دادن عده‌اى كه انسان از گفته آنان يقين يا اطمينان پيدا كند .\r\nدوم - شهادت دو مرد عادل ، يا چهار زن كه عادل باشند و يا شهادت دو زن و يك مرد كه عادل باشند ولى بايد شرايط شير دادن را هم بگويند ، مثلًا بگويند ما ديده‌ايم كه فلان بچه بيست‌وچهار ساعت از پستان فلان زن شير خورده و چيزى هم در بين نخورده\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nو همچنين ساير شرطها را كه در مسأله 2483 گفته شد شرح دهند مگر اينكه بدانيم كسى كه شهادت مىدهد تمام شرايط را به حسب اجتهاد و يا تقليد كسى كه مىخواهد ترتيب اثر دهد مىداند و كفايت نمىكند كه شرايط را به حسب اجتهاد يا تقليد خود و يا كسى كه بچه بعد از بلوغ از او تقليد مىكند بداند و در مواردىكه اختلاف اجتهاد و يا تقليد بين كسانى كه مىخواهند ترتيب اثر دهند باشد بايد احتياط را مراعات نمايند .\r\nمسأله 2506 - اگر شك كنند بچه به مقدارى كه علت محرم شدن است شير خورده يا نه ، يا گمان داشته باشند به آن مقدار شير خورده ، بچه به كسى محرم نمىشود ولى بهتر آن است كه احتياط كنند .\r\n\r\nاحكام طلاق\r\nمسأله 2507 - مردى كه زن خود را طلاق مىدهد ، بايد بالغ و عاقل باشد و به اختيار خود طلاق دهد و اگر او را مجبور كنند كه زنش را طلاق دهد طلاق باطل است و نيز بايد قصد طلاق داشته باشد ، پس اگر صيغه طلاق را به شوخى بگويد صحيح نيست .\r\nمسأله 2508 - زن بايد در وقت طلاق از خون حيض و نفاس پاك باشد و شوهرش در آن پاكى با او نزديكى نكرده باشد و تفصيل اين دو شرط در مسائل آينده گفته مىشود .\r\nمسأله 2509 - طلاق دادن زن در حال حيض يا نفاس در سه صورت صحيح است :\r\nاول - آنكه شوهرش بعد از ازدواج با او نزديكى نكرده باشد .\r\nدوم - معلوم باشد آبستن است و اگر معلوم نباشد و شوهر در حال حيض طلاقش بدهد ، و بعد بفهمد آبستن بوده اگر بخواهد آثار طلاق صحيح بر آن بار شود احتياط واجب آن است كه او را دوباره طلاق دهد و اگر بخواهند زن و شوهر باشند در صورتى كه طلاق رجعى باشد مرد رجوع نمايد و اگر بائن باشد صيغه عقد را بنابر احتياط واجب دوباره بخوانند .\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nسوم - مرد به واسطه غايب بودن نتواند بفهمد كه زن او از خون حيض يا نفاس پاك است يا نه .\r\nمسأله 2510 - اگر زن را از خون حيض پاك بداند و طلاقش دهد بعد معلوم شود كه موقع طلاق در حال حيض بوده طلاق باطل است و اگر او را در حيض بداند و طلاقش دهد بعد معلوم شود پاك بوده در صورتى كه نمىدانسته كه طلاق زن در حال حيض باطل است طلاق او صحيح است چون قصد جدى انشاى صيغهء طلاق در اين صورت ممكن است ولى اگر مىدانسته كه طلاق زن در حال حيض باطل است طلاق او باطل است چون قصد جدى انشاى صيغهء طلاق از او ساخته نيست .\r\nمسأله 2511 - كسى كه مىداند زنش در حال حيض يا نفاس است ، اگر غايب شود مثلًا مسافرت كند و بخواهد او را طلاق دهد ، بايد يك ماه صبر كند بعد او را طلاق دهد و اگر تا يك ماه براى او اطمينان به پاكى پيدا نشود بايد به اندازه‌اى صبر كند كه زنها معمولًا از حيض پاك مىشوند و حاصل اينكه در صورتى كه اطلاع از حال زن پيدا نكند مدت صبر از يك ماه نبايد كمتر باشد و اگر تا يك ماه اطمينان حاصل نشد بايد مقدار زيادتر از معمول را صبر كند تا اطمينان پيدا كند به پاكى زن از حيض مگر اينكه بتواند از حال او مطلع شود پس وقتى از حال او مطلع شد كه پاك است مىتواند او را طلاق دهد و صبر كردن لازم نيست .\r\nمسأله 2512 - اگر مردى غايب است و مىخواهد زن خود را طلاق دهد چنانچه بتواند از حال او اطلاع پيدا كند كه در حال حيض يا نفاس است يا نه مىتواند زن خود را بعد از اطلاع پيدا كردن از پاكى او طلاق دهد ولى اگر نتواند اطلاع پيدا كند بايد تا يك ماه صبر كند بعد او را طلاق دهد .\r\nمسأله 2513 - اگر با عيالش كه از خون حيض و نفاس پاك است نزديكى كند و بخواهد طلاقش دهد ، بايد صبر كند تا دوباره حيض ببيند و پاك شود . ولى زنى را كه نه سالش تمام نشده يا آبستن است اگر بعد از نزديكى طلاق دهند ، اشكال ندارد و همچنين است اگر يائسه باشد يعنى اگر سيده است بيشتر از شصت سال و اگر سيده نيست بيشتر از پنجاه سال داشته باشد .\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nمسأله 2514 - اگر با زنى كه از خون حيض و يا نفاس پاك است نزديكى كند و در همان پاكى طلاقش دهد ، چنانچه معلوم شود كه موقع طلاق آبستن بوده بنابر احتياط واجب اگر بخواهد آثار طلاق صحيح بر آن بار نمايد بايد دوباره صيغه طلاق را بخواند و اگر بخواهد كه زن او باشد اگر طلاق رجعى است رجوع نمايد و اگر طلاق بائن است بنابر احتياط واجب دوباره صيغه عقد بخواند اين در صورتى است كه نداند طلاق بايد در پاكى بدون نزديكى باشد ولى اگر بداند ، چون قصد انشاى جدى طلاق براى او ممكن نيست طلاقش باطل است .\r\nمسأله 2515 - اگر با زنى كه از خون حيض و نفاس پاك است نزديكى كند و مسافرت نمايد چنانچه بخواهد در سفر طلاقش دهد ، بايد به مقدار يك ماه صبر كند و بعداً او را طلاق دهد و اگر به اين مقدار براى او اطمينان به پاكى او از حيض پيدا نشود بايد به مقدارى كه زنها معمولًا از حيض پاك مىشوند صبر كند و بعداً طلاق بدهد ولى اگر بتواند از حال او اطلاع حاصل كند وقتى فهميد زن از حيض پاك شده مىتواند او را طلاق دهد و لازم نيست كه تا يك ماه و يا بيشتر صبر نمايد .\r\nمسأله 2516 - اگر مرد بخواهد زن خود را كه به واسطه مرض يا از اصل خلقت حيض نمىبيند طلاق دهد ، بايد از وقتى كه با او نزديكى كرده تا سه ماه از جماع با او خوددارى نمايد و بعداً او را طلاق دهد .\r\nمسأله 2517 - طلاق بايد به صيغه عربى صحيح خوانده شود و دو مرد عادل آن را بشنوند و اگر خود شوهر بخواهد صيغه طلاق را بخواند و اسم زن او مثلًا فاطمه باشد ، بايد بگويد ( زَوْجَتِي فاطِمَةُ طالِقٌ ) يعنى زن من فاطمه رها است و اگر ديگرى را وكيل كند آن وكيل بايد بگويد : ( زَوْجَةُ مُوَكّلِي فاطِمَةُ طالِق )\r\nمسأله 2518 - زنى كه صيغه شده ، مثلًا يك‌ماهه يا يك‌ساله او را عقد كرده‌اند طلاق ندارد و رها شدن او به اين است كه مدتش تمام شود ، يا مرد مدت را به او ببخشد به اين ترتيب كه بگويد : مدت را به تو بخشيدم و شاهد گرفتن و پاك بودن زن از حيض لازم نيست .\r\n\r\n","description":"","footnote":"","page_name":" 457 ","page_number":457},
  {"content":"\r\n\r\n\r\nعدهء طلاق\r\nمسأله 2519 - زنى كه نه سالش تمام نشده و زن يائسه عده ندارد ، يعنى اگر چه شوهرش با او نزديكى كرده باشد ، بعد از طلاق مىتواند فوراً شوهر كند .\r\nمسأله 2520 - زنى كه نه سالش تمام شده و يائسه نيست اگر شوهرش با او نزديكى كند و طلاقش دهد ، بعد از طلاق بايد عده نگهدارد يعنى بعد از آنكه در پاكى طلاقش داد ، به قدرى صبر كند كه دوباره حيض ببيند و پاك شود و همين كه حيض سوم را ديد عده او تمام مىشود و اين در صورتى است كه بعد از طلاق يك لحظه هم كه باشد پاك بوده باشد ولى اگر آخر صيغه طلاق او با اول حيض در يك زمان واقع شده وقتى وارد حيض چهارم شد عده او تمام مىشود زيرا ملاك تمام شدن عده ، سه پاكى است ( بنابر رواياتى كه در معنى أقراء وارد شده ) نه سه حيض پس وقتى عده او تمام شد مىتواند شوهر كند ولى در زنى كه كنيز است دو طهر يعنى دو بار پاكى بايد حاصل شود تا عده او تمام گردد .\r\nمسأله 2521 - زنى كه حيض نمىبيند اگر در سن زن‌هايى باشد كه حيض مىبينند ، چنانچه شوهرش بعد از نزديكى با او ، او را طلاق دهد ، بايد بعد از طلاق اگر آزاد است تا سه ماه عده نگهدارد ولى اگر كنيز است بايد بعد از طلاق چهل و پنج روز عده نگهدارد .\r\nمسأله 2522 - زنى كه عدهء او سه ماه است ، اگر اول ماه طلاقش بدهند ، بايد سه ماه هلالى يعنى از موقعى كه ماه ديده مىشود تا سه ماه عده نگهدارد . و اگر در بين ماه طلاقش بدهند ، بايد باقى ماه را با دو ماه بعد از آن و نيز كسرى ماه اول را از ماه چهارم عده نگهدارد تا سه ماه تمام شود ، مثلًا اگر غروب روز بيستم طلاقش بدهند و آن ماه بيست‌ونه روز باشد ، بايد بنابر احتياط واجب از ماه چهارم بيست‌ويك روز به اضافه نه روز از ماه اول عده نگهدارد تا ماه او با نه روزى كه از ماه اول عده نگهداشته سى روز تمام شود و نمىتواند از ماه چهارم فقط بيست روز عده نگهدارد به اضافه نه روز از ماه اول و اين احتياط بايد در موارد ديگر هم رعايت شود و در هر مورد كسرى ماه اول را مقدارى اضافه نمايد از ماه چهارم كه سى روز تمام شود بلكه احتياط مستحب آن است كه در موردى كه طلاق او اول ماه اول واقع نشود از وقتى او را طلاق مىدهند نود روز بگذرد تا از عده بيرون رود و بعداً شوهر كند .\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nمسأله 2523 - اگر زن آبستن را طلاق دهند عده‌اش تا دنيا آمدن ، يا سقط شدن بچهء اوست بنابراين اگر مثلًا يك ساعت بعد از طلاق بچه او به دنيا آيد ، عده‌اش تمام مىشود ولى اگر بچه‌اى كه از زنا مىباشد به دنيا آيد احتياط واجب آن است كه براى شوهر خود عده طلاق هم نگهدارد .\r\nمسأله 2524 - زنى كه نه سالش تمام شده و يائسه نيست اگر صيغه شود مثلًا يك‌ماهه يا يك‌ساله شوهر كند ، چنانچه شوهرش با او نزديكى نمايد و مدت آن زن تمام شود ، يا شوهر مدت را به او ببخشد بايد عده نگهدارد پس اگر حيض مىبيند بايد به مقدار دو حيض عده نگهدارد و شوهر نكند و احتياط مستحب آن است كه جمع كند بين دو حيض كه با دو پاكى باشد و اگر حيض نمىبيند واجب است چهل‌وپنج روز از شوهر كردن خوددارى نمايد .\r\nمسأله 2525 - ابتداى عده طلاق از موقعى است كه خواندن صيغه طلاق تمام مىشود ، چه زن بداند طلاقش داده‌اند يا نداند پس اگر بعد از تمام شدن عده بفهمد كه او را طلاق داده‌اند ، لازم نيست دوباره عده نگهدارد .\r\n\r\nعده زنى كه شوهرش مرده است\r\nمسأله 2526 - زنى كه شوهرش مرده اگر آبستن نباشد ، بايد تا چهار ماه و ده روز عده نگهدارد يعنى از شوهر كردن خوددارى نمايد در صورتى كه آزاد و يا كنيز در ذمه اسلام و يا ام ولد باشد ولى اگر كنيز ذمى و يا ام ولد نباشد ، اشهر آن است كه عده او دو ماه و پنج روز است ولى احتياط واجب آن است كه او هم چهار ماه و ده روز عده نگهدارد . و فرقى نيست كه يائسه باشد يا صغيره و يا صيغه و يا غير اينها و شوهرش با او نزديكى كرده باشد يا نزديكى نكرده باشد ، و اگر آبستن باشد بايد تا موقع زاييدن عده نگهدارد ، ولى اگر پيش از گذشتن چهار ماه و ده روز ، بچه‌اش به دنيا آمد بايد تا چهار ماه و ده روز از مرگ شوهرش صبر كند و اين عده را عدهء وفات مىگويند .\r\nمسأله 2527 - زنى كه در عدهء وفات مىباشد حرام است لباس‌هاى الوانى كه در نزد مردم زينت حساب مىشود بپوشد ولى پوشيدن لباس‌هاى الوان يعنى رنگارنگى كه در\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nنزد مردم زينت حساب نشود مثل سياه و سرمه‌اى و مانند اينها اشكال ندارد . و نيز در حال اختيار جايز نيست سرمه بكشد و اما در حال اضطرار مثل اينكه سرمه براى مداواى چشم لازم باشد اشكال ندارد و بهتر است در اين حال ، شب سرمه بكشد و روز پاك كند مگر اينكه اين طور براى علاج كافى نباشد و لازم باشد كه روز هم سرمه بكشد بنابراين روز هم مانعى ندارد كه سرمه بكشد ، و نيز براى زنى كه در عدهء وفات است حرام است كارهاى ديگرى كه زينت حساب مىشود ، مثل استعمال بعضى كرمها و روغن‌هاى خوشبو ، انجام دهد .\r\nمسأله 2528 - اگر زن يقين كند كه شوهرش مرده و بعد از تمام شدن عدهء وفات شوهر كند ، چنانچه معلوم شود شوهر او بعداً مرده است ، بايد از شوهر دوم جدا شود و در صورتى كه آبستن باشد ، به مقدارى كه در عدهء طلاق گفته شد ، براى شوهر دوم عدهء طلاق و بعد براى شوهر اول عدهء وفات نگهدارد ، و اگر آبستن نباشد براى شوهر اول عدهء وفات و بعد براى شوهر دوم عدهء طلاق نگهدارد .\r\nمسأله 2529 - ابتداى عدهء وفات از موقعى است كه زن از مرگ شوهر مطلع شود .\r\nمسأله 2530 - اگر زن بگويد عده‌ام تمام شده با دو شرط از او قبول مىشود : اول - آنكه مورد تهمت نباشد . دوم - از طلاق يا مردن شوهرش به قدرى گذشته باشد كه در آن مدت ، تمام شدن عده ممكن باشد .\r\n\r\nطلاق بائن و طلاق رجعى\r\nمسأله 2531 - طلاق بائن آن است كه بعد از طلاق ، مرد حق ندارد به زن خود رجوع كند ، يعنى بدون عقد او را به زنى قبول نمايد و آن بر پنج قسم است :\r\nاول - طلاق زنى كه نه سالش تمام نشده باشد .\r\nدوم - طلاق زنى كه يائسه باشد يعنى اگر سيده است بيشتر از شصت سال و اگر سيده نيست بيشتر از پنجاه سال داشته باشد .\r\nسوم - طلاق زنى كه شوهرش بعد از عقد با او نزديكى نكرده باشد .\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nچهارم - طلاق سوم زنى كه او را سه دفعه طلاق داده‌اند .\r\nپنجم - طلاق خلع و مبارات و احكام اينها بعداً گفته خواهد شد و غير اينها طلاق رجعى است كه بعد از طلاق تا وقتى زن در عده است مرد مىتواند به او رجوع نمايد .\r\nمسأله 2532 - كسى كه زنش را طلاق رجعى داده ، حرام است او را از خانه‌اى كه موقع طلاق در آن خانه بوده بيرون كند ، ولى در بعضى از مواقع كه در كتاب‌هاى مفصل گفته شده و از جملهء آنهاست فحاشى كردن و اذيت زن به اهل خانه‌اى كه در آن سكونت دارد ، بيرون كردن او اشكال ندارد . و نيز حرام است زن براى كارهاى غير لازم از آن خانه بيرون رود .\r\n\r\nاحكام رجوع كردن\r\nمسأله 2533 - در طلاق رجعى ، مرد به دو قسم مىتواند به زن خود رجوع كند : اول - حرفى بزند كه معنايش اين باشد كه او را دوباره زن خود قرار داده است چه به لفظ رجوع باشد يا غير آن . دوم - كارى كند كه از آن بفهمند رجوع كرده است و ظاهر اين است كه به نزديكى كردن هم رجوع درست مىشود اگر چه قصد رجوع نكرده باشد .\r\nمسأله 2534 - براى رجوع كردن لازم نيست مرد شاهد بگيرد ، يا به زن خبر دهد ، بلكه اگر بدون اينكه كسى بفهمد ، بگويد به زنم رجوع كرده‌ام صحيح است ولى اگر بعد از تمام شدن عده بگويد در عده رجوع كرده‌ام بايد شرعاً اثبات نمايد . و به هر حال شاهد گرفتن مرد براى رجوع خود به زنش مستحب است .\r\nمسأله 2535 - مردى كه زن خود را طلاق رجعى داده ، اگر مالى از او بگيرد و با او صلح كند كه ديگر به او رجوع نكند حق رجوع او از بين نمىرود و اين صلح هم باطل است .\r\nمسأله 2536 - اگر زنى را دو بار طلاق دهد و بعد از هر طلاق به او رجوع كند يا دو بار او را طلاق دهد و بعد از هر طلاق و گذشتن عدهء آن ، عقدش كند ، بعد از طلاق\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nسوم آن زن بر او حرام است . ولى اگر بعد از طلاق سوم به ديگرى شوهر كند ، با چهار شرط به شوهر اول حلال مىشود ، يعنى مىتواند آن زن را دوباره عقد نمايد :\r\nاول - آنكه عقد شوهر دوم هميشگى باشد و اگر مثلًا يك‌ماهه يا يك‌ساله او را صيغه كند ، بعد از آنكه از او جدا شد شوهر اول نمىتواند او را عقد كند .\r\nدوم - شوهر دوم با او نزديكى و دخول كند و بنابر احتياط واجب بايد دخول در فرج باشد و دخول در دبر كفايت نمىكند و نيز بنابر احتياط واجب بايد در فرج انزال منى هم بشود و زن و مرد از همديگر لذت كامل ببرند و آن حاصل مىشود به انزال هر دو .\r\nسوم - شوهر دوم طلاقش دهد يا بميرد .\r\nچهارم - عدهء طلاق يا عدهء وفات شوهر دوم تمام شود .\r\n\r\nطلاق خلع\r\nمسأله 2537 - طلاق زنى را كه به شوهرش شديداً مايل نيست به طورى كه به او مىگويد دستورات خداوند متعال را در امر زناشويى درباره تو انجام نخواهم داد ، و مهر يا مال ديگر خود را به او مىبخشد كه طلاقش دهد طلاق خلع مىگويند . و اگر مرد زن را اذيت و آزار نمايد و فحش بدهد كه از اين جهت او را برنجاند كه زن مجبور شود طلاق بگيرد به اين گفتار ، طلاق خلع واقع نمىشود و تصرف مرد هم در آنچه زن به او بخشيده حرام است و طلاقى كه داده شده رجعى واقع مىشود در صورتى كه در وقت خواندن صيغه خلع جملهء ( هِيَ طالِقٌ ) را ذكر كرده باشد و گرنه اصلًا طلاق واقع نمىشود .\r\nمسأله 2538 - اگر شوهر بخواهد صيغهء طلاق را بخواند ، چنانچه اسم زن مثلًا فاطمه باشد مىگويد : ( زَوْجَتِي فاطِمَةُ خَلَعْتُها عَلي ما بَذَلَتْ هِيَ طالِقٌ ) . ( يعنى زنم فاطمه را براى بذلى كه كرده است طلاق خلع دادم يا او را از خود جدا كردم او رها است ) و ضميمهء جملهء ( هِيَ طالِقٌ ) به صيغهء خلع بنابر احتياط ، واجب است .\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nمسأله 2539 - اگر زنى كسى را وكيل كند كه مهر او را به شوهرش ببخشد و شوهر همان كس را وكيل كند كه زن را طلاق دهد ، چنانچه مثلًا اسم شوهر محمد و اسم زن فاطمه باشد وكيل صيغهء طلاق را اين طور مىخواند : ( عَنْ مُوَكّلَتِي فاطِمَةَ بَذَلْتُ مَهْرَها لِمُوَكّلي مُحَمَّدٍ لِيَخْلَعَها عَلَيْهِ ) بعد مىگويد : ( قَبِلْتُ البَذْلَ عَنْ قِبَلِ مُوَكّلِي هكَذا ) و پس از آن بدون فاصله مىگويد : ( زَوْجَةُ مُوَكّلِي خَلَعْتُها عَلي ما بَذَلَتْ هِيَ طالِقٌ ) و مخفى نماند كه بذل در صيغهء طلاق خلع منجز است و طلاق خلع شرط در ضمن بذل است بنابراين اگر مرد به شرط عمل نكرد زن هم در بذل مىتواند رجوع كند . و اگر زنى كسى را وكيل كند كه غير از مهر چيز ديگرى را به شوهر او ببخشد كه او را طلاق دهد ، وكيل بايد به جاى كلمه ( مَهْرَها ) آن چيز را بگويد مثلًا اگر صد تومان پول داده بگويد : ( بَذَلَتْ مِأَةَ تُومان ) .\r\n\r\nطلاق مبارات\r\nمسأله 2540 - فرق طلاق خلع و مبارات در سه چيز است :\r\nاول - آنكه در مبارات بايد كراهت ادامهء زندگى زناشويى از طرف زن و مرد هر دو باشد و در طلاق خلع بايد كراهت از طرف زن باشد .\r\nدوم - اينكه در طلاق مبارات مرد بيشتر از مهرى كه داده است نمىتواند بگيرد و در طلاق خلع اگر بيشتر يا كمتر باشد اشكال ندارد .\r\nسوم - اينكه گفتن جمله ( هِيَ طالِقٌ ) بعد از صيغه بذل و مبارات در طلاق مبارات واجب است ولى در طلاق خلع گفتن آن بعد از صيغه بذل و خلع بنابر احتياط ، واجب است و بعضى گفتن آن را احتياط مستحب دانسته‌اند .\r\nمسأله 2541 - اگر شوهر بخواهد صيغهء مبارات را بخواند چنانچه مثلًا اسم زن فاطمه باشد ، بايد بگويد : ( بارَأْتُ زَوْجَتِي فاطِمَةَ عَلي مَهْرِها فَهِيَ طالِقٌ ) ( يعنى جدا و منفصل شدم من و زوجه‌ام فاطمه در مقابل مهر او پس او رها است ) و اگر چيز ديگرى\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nغير از مهر را به او مىبخشد بايد به جاى مهر همان چيز را در صيغه نام ببرد و اگر مهر را با چيز ديگرى مىبخشد هر دو را نام ببرد مثلًا در فرض اول بگويد : ( بارَأْتُ زَوْجَتِي فاطِمَةَ عَلي بَذْلِ مِأَةِ تُومان ) يا در فرض دوم بگويد : ( بارَأتُ زَوْجَتِي فاطِمَةَ عَلي بَذْلِ مَهْرِها وَ مِأَةِ تُومان ) و اگر به جاى ذكر آن چيزى كه غير مهر است و يا با مهر است بگويد : ( عَلي ما بَذَلَتْ ) نيز صحيح است و همچنين است در صيغه‌اى كه به وكالت خوانده شود . و اگر ديگرى را وكيل كند ، وكيل بايد بگويد : ( بارَأْتُ زَوْجَةَ مُوَكّلِي فاطِمَةَ عَلي مَهْرِها فَهِيَ طالِقٌ ) البته در صورتى كه بذل مهر قبلًا واقع شده باشد و گرنه بايد اول مهر را زن ببخشد و بعد از آن اين صيغه خوانده شود . و اگر خودش يا وكيلش كه صيغه مىخوانند به جاى ( عَلي مَهْرِها ) ، ( بِمَهْرِها ) هم بگويند اشكال ندارد .\r\nمسأله 2542 - صيغهء طلاق خلع و مبارات بايد به عربى صحيح خوانده شود ولى اگر زن براى آنكه مال خود را به شوهر ببخشد مثلًا به فارسى بگويد براى طلاق ، فلان مال را به تو بخشيدم اشكال ندارد .\r\nمسأله 2543 - اگر زن در بين عدهء طلاق خلع يا مبارات از بخشش خود برگردد ، شوهر مىتواند رجوع كند و بدون عقد دوباره او را زن خود قرار دهد .\r\n\r\nاحكام متفرقهء طلاق\r\nمسأله 2544 - اگر با زن نامحرمى به گمان اينكه عيال خود اوست نزديكى كند چه زن بداند كه او شوهرش نيست يا گمان كند كه شوهرش مىباشد بايد عده نگهدارد .\r\nمسأله 2545 - اگر با زنى كه شوهر ندارد و مرد مىداند عيالش نيست زنا كند بايد زن رحم خود را استبراء كند به مقدار يك دفعه كه حيض ببيند و پاك شود چه بخواهد به خود آن مرد شوهر كند كه زنا كرده و چه به مرد ديگرى . و اگر زن شوهر دارد و گمان مىكرده كه آن مرد شوهر او نيست بنابر احتياط واجب بايد عده نگهدارد خصوصاً اگر نزديكى با او بعد از طهارت از حيض و قبل از نزديكى شوهر او با او باشد ولى اگر مرد\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nنمىدانسته كه آن زن ، زن خود او نيست و زن مىدانسته كه آن مرد كه با او نزديكى كرده شوهر او نيست واجب است عده نگهدارد و اگر زن مىدانسته كه آن مرد شوهر او نيست و مرد هم مىدانسته كه آن زن ، زن خود او نيست آن زن براى شوهرش لازم نيست عده نگهدارد و يا استبراء رحم نمايد به يك حيض بلكه جايز است براى شوهر او كه بلافاصله با او نزديكى كند .\r\nمسأله 2546 - اگر مرد زنى را گول بزند كه از شوهرش طلاق بگيرد و زن او شود طلاق و عقد آن زن صحيح است ولى هر دو معصيت بزرگى كرده‌اند .\r\nمسأله 2547 - هرگاه زن در ضمن عقد شرط كند كه اگر شوهر مسافرت نمايد ، يا مثلًا شش ماه خرجى به او ندهد اختيار طلاق با او باشد اين شرط باطل است ولى چنانچه شرط كند كه اگر مرد مسافرت كند يا مثلًا تا شش ماه به او خرجى ندهد از طرف او براى طلاق خود وكيل باشد در صورتى كه اين وكالت منجز باشد نه مشروط به شرط كه معناى آن اين است كه الآن زن را وكيل كند كه تا شش ماه اگر مرد خرجى نداد خود را طلاق دهد بنابراين شرط ، شرط طلاق است نه شرط وكالت و اين وكالت صحيح است و تا وقتى مرد او را از اين وكالت عزل نكرده زن مىتواند از طرف او خود را طلاق دهد و احراز رضايت جديد مرد براى اين طلاق شرط نيست .\r\nمسأله 2548 - زنى كه شوهرش گم شده ، اگر بخواهد به ديگرى شوهر كند بايد نزد مجتهد عادل برود و به دستور او عمل نمايد ، و احكام طلاق زن كسى كه از او خبرى نيست در كتاب‌هاى مفصل فقهى نوشته شده است .\r\nمسأله 2549 - پدر و جد پدرى ديوانه در صورتى كه طلاق زن ديوانه برايش مصلحت داشته باشد مىتوانند زن او را طلاق بدهند و در اين حال فرقى نيست كه ديوانگى او متصل به حال صغير بودن او باشد يا اينكه بعد از بالغ شدن ديوانه شده باشد .\r\nمسأله 2550 - اگر پدر يا جد پدرى براى طفل خود زنى را صيغه كند چه مقدارى از زمان تكليف بچه جزء مدت صيغه باشد مثلًا براى پسر چهارده سالهء خودش زنى را دوساله صيغه كند و يا زمان تكليف جزء مدت نباشد ، بنابر احتياط واجب نمىتواند مدت زن او را\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nببخشد اگر چه مصلحت او باشد بلكه بايد صبر كند كه يا مدت آن تمام شود يا وقتى بلوغ حاصل شد اگر مدتى باقى هست اگر خواست خودش آن مدت را ببخشد ، و زن دائمى او را هم نمىتواند طلاق بدهد .\r\nمسأله 2551 - اگر از روى علاماتى كه در شرع معين شده مرد دو نفر را عادل بداند و زن خود را پيش آنان طلاق دهد ، ديگرى كه آنان را عادل نمىداند اگر يقين دارد كه يكى از آنان و يا هر دو نفر فاسقند بنابر احتياط واجب نمىتواند آن زن را براى خود يا ديگرى عقد نمايد ، ولى اگر شك در عدالت آنها دارد مىتواند آن زن را براى خود و يا ديگرى عقد نمايد و همين طور است اگر كسى كه وكيل است كه طلاق دهد كسى را عادل بداند و نزد او طلاق دهد و كسى كه وكيل كرده ، او را عادل نداند طلاق باطل است و از زنى او رها نمىشود و براى ديگرى هم نمىتواند آن زن را عقد نمايد ولى اگر كسى كه وكيل كرده شك دارد در عدالت آن شاهد ، مىتواند ترتيب اثر طلاق صحيح بدهد .\r\nمسأله 2552 - اگر كسى زن خود را بدون اينكه او بفهمد طلاق دهد چنانچه مخارج او را مثل وقتى كه زنش بوده بدهد و مثلًا بعد از يك سال بگويد يك سال پيش تو را طلاق دادم و شرعاً هم ثابت كند ، مىتواند چيزهايى را كه در آن مدت براى زن تهيه نموده و او مصرف نكرده است از او پس بگيرد ، ولى چيزهايى را كه مصرف كرده نمىتواند از او مطالبه نمايد .\r\n\r\nاحكام غصب\r\nغصب آن است كه انسان از روى ظلم بر مال يا حق كسى مسلط شود و اين يكى از گناهان بزرگ است كه اگر كسى انجام دهد در قيامت به عذاب سخت گرفتار مىشود . از حضرت پيغمبر اكرم صلى الله عليه و آله و سلم روايت شده است كه هر كس يك وجب زمين از ديگرى غصب كند در قيامت آن زمين را از هفت طبقه آن مثل طوق به گردن او مىاندازند .\r\nمسأله 2553 - اگر انسان نگذارد مردم از مسجد و مدرسه و پل و جاهاى ديگر كه براى عموم ساخته شده استفاده كنند ، حق آنان را غصب نموده و همچنين است اگر كسى در مسجد جايى براى خود بگيرد و ديگرى نگذارد كه از آنجا استفاده نمايد .\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nمسأله 2554 - چيزى را كه انسان پيش طلبكار گرو مىگذارد بايد پيش او بماند كه اگر طلب او را ندهد طلب خود را از آن بدست آورد پس اگر پيش از آنكه طلب او را بدهد آن چيز را از او بگيرد حق او را غصب كرده است .\r\nمسأله 2555 - مالى را كه نزد كسى گرو گذاشته‌اند ، اگر ديگرى غصب كند صاحب مال و طلبكار مىتوانند چيزى را كه غصب كرده از او مطالبه نمايند و چنانچه آن چيز را از او بگيرند ، باز هم در گرو است و اگر آن چيز از بين برود و عوض آن را بگيرند آن عوض هم مثل خود آن چيز گرو مىباشد .\r\nمسأله 2556 - اگر انسان چيزى را غصب كند بايد به صاحبش برگرداند و اگر آن چيز از بين برود بايد عوض آن را به او بدهد .\r\nمسأله 2557 - اگر از چيزى كه غصب كرده منفعتى بدست آيد مثلًا از گوسفندى كه غصب كرده بره‌اى پيدا شود مال صاحب مال است و نيز كسى كه مثلًا خانه‌اى را غصب كرده اگر چه در آن ننشيند بايد اجاره آن را بدهد .\r\nمسأله 2558 - اگر از بچه يا ديوانه چيزى را غصب كند بايد آن را به ولى او بدهد و اگر از بين رفته ، بايد عوض آن را بدهد .\r\nمسأله 2559 - هرگاه دو نفر با هم چيزى را غصب كنند اگر چه هر يك به تنهايى مىتوانسته‌اند آن را غصب نمايند هر كدام آنان ضامن نصف آن است ولى مالك مىتواند تمام مال را از هر يك از آنها مطالبه نمايد و اگر تلف شده مىتواند عوض را از هر يك مطالبه نمايد ولى هر كه تمام عوض را داد نصف آن را كه در ذمه ديگرى است مىتواند از او بگيرد اين در صورتى است كه هر يك مستقلًا دست بر تمام مال داشته باشند ولى اگر هر يك از آنها تسلط بر نصف دارند هر كدام ضامن نصفند كه دست بر آن دارند و مالك هم همان نصف را از هر يك مىتواند مطالبه نمايد و اگر تلف شده عوض آن را بگيرد .\r\nمسأله 2560 - اگر چيزى را كه غصب كرده با چيز ديگر مخلوط نمايد مثلًا گندمى را كه غصب كرده با جو مخلوط نمايد ، چنانچه جدا كردن آنها ممكن است اگر چه زحمت داشته باشد ، بايد جدا كند و به صاحبش برگرداند .\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nمسأله 2561 - اگر ظرف طلا و نقره كه ساختن و نگاهداشتن آن بنابر احتياط واجب ، حرام است غصب كند و خراب نمايد احتياط واجب نيز آن است كه كسى كه آن را خراب كرده در قيمت ساختن آن با مالك ، مصالحه نمايد ، و اگر هر دو مقلد كسى باشند كه ساختن و نگاهداشتن آن را حرام نمىداند بايد قيمت ساختن را به مالك بپردازد و اگر تفاوت قيمتى هم بعد از ساختن پيدا شده يعنى نقصى كه از تعمير بوجود آمده نيز غاصب ضامن است و اگر چيزى را كه ساختن آن حرام است و نگاهداشتن آن حرام نيست مثل مجسمه غصب كند و خراب كند قيمت ساختن آن را هم ضامن است و اگر چيزى ساختن و نگاهداشتن آن حرام باشد و آن را غصب نمايد و خراب كند مثل آلات لهو ، ضامن قيمت ساختن آن نيست ولى اگر چيزى كه ساختن و نگاهداشتن آن حلال است ، مثلًا گوشواره‌اى را كه غصب كرده خراب نمايد ، بايد آن را با مزد ساختنش به صاحب آن بدهد و چنانچه براى اينكه مزد ندهد ، بگويد آن را مثل اولش مىسازم ، مالك مجبور نيست قبول نمايد و نيز مالك نمىتواند او را مجبور كند كه آن را مثل اولش بسازد .\r\nمسأله 2562 - اگر چيزى را كه غصب كرده به طورى تغيير دهد كه از اولش بهتر شود مثلًا طلايى را كه غصب كرده گوشواره بسازد ، چنانچه صاحب مال بگويد مال را به همين صورت بده ، بايد به او بدهد و نمىتواند براى زحمتى كه كشيده مزد بگيرد ، بلكه بدون اجازه مالك حق ندارد آن را به صورت اولش درآورد و اگر بدون اجازه او آن چيز را مثل اولش كند بايد در تفاوت قيمت ساخته و نساخته ، چه كمتر از مزد يا زيادتر از مزد باشد با او مصالحه نمايد .\r\nمسأله 2563 - اگر چيزى را كه غصب كرده به طورى تغيير دهد كه از اولش بهتر شود ، و صاحب مال بگويد بايد آن را به صورت اول درآورى واجب است آن را به صورت اولش درآورد و چنانچه قيمت آن به واسطه تغيير دادن نه به واسطه تفاوت قيمت بازار آن از اولش كمتر شود ، بايد تفاوت آن را به صاحبش بدهد پس طلايى را كه غصب كرده اگر گوشواره بسازد و صاحب آن بگويد بايد به صورت اولش درآورى ، در صورتى كه بعد از آب كردن ، قيمت آن از پيش از گوشواره ساختن كمتر شود بايد تفاوت آن را بدهد .\r\nمسأله 2564 - اگر در زمينى كه غصب كرده زراعت كند يا درخت بنشاند زراعت و درخت و ميوه آن مال خود اوست و چنانچه صاحب زمين راضى نباشد كه زراعت و درخت\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nدر زمين بماند كسى كه غصب كرده بايد فوراً زراعت يا درخت خود را اگر چه ضرر نمايد از زمين بكند و نيز بايد اجاره زمين را در مدتى كه زراعت و درخت در آن بوده به صاحب زمين بدهد و خرابىهايى را كه در زمين پيدا شده درست كند مثلًا جاى درختها را پركند و اگر به واسطه اينها قيمت زمين از اولش كمتر شود بايد تفاوت آن را هم بدهد و نمىتواند صاحب زمين را مجبور كند كه زمين را به او بفروشد ، يا اجاره دهد و نيز صاحب زمين نمىتواند او را مجبور كند كه درخت يا زراعت را به او بفروشد .\r\nمسأله 2565 - اگر صاحب زمين راضى شود كه زراعت و درخت در زمين او بماند كسى كه آن را غصب كرده لازم نيست درخت و زراعت را بكند ولى بايد اجاره آن زمين را از وقتى كه غصب كرده تا وقتى كه صاحب زمين راضى شده كه زراعت و درخت بماند ، بدهد .\r\nمسأله 2566 - اگر چيزى را كه غصب كرده از بين برود ، در صورتى كه مثل گاو و گوسفند قيمى باشد ( و معناى قيمى و ملاك آن اين است كه خصوصيات هر فردى از افراد آن با فرد ديگر فرق داشته باشد مثل گاو و گوسفند و امثال آنها كه دو تاى آنها در همه چيز در نظر عقلاء يكسان نيستند و فرق نمىكند كه قيمت اجزاى آن با هم فرق داشته باشد يا فرق نداشته باشد ) بايد قيمت آن را بدهد و چنانچه قيمت بازار آن فرق كرده باشد بايد قيمت وقتى را بدهد كه تا آن وقت مال در عهده او بوده است و آن وقت تحويل دادن مال به صاحب آن است ولى اگر قيمت وقت ادا كمتر از قيمت‌هاى قبلى است بايد در زيادى قيمت با همديگر صلح نمايند ، زيرا بعد از تلف شدن عين مال عوض عين در عهده مىآيد و قيمت در وقت تحويل دادن مال به صاحبش عوض آن مىشود و ضرر زياده‌اى كه در وسط پيدا شده و از بين رفته هم بايد جبران شود .\r\nمسأله 2567 - اگر چيزى را كه غصب كرده و از بين رفته مانند گندم و جو مثلى باشد ( و مثلى آن است كه بين افراد آن در نظر عقلاء فرقى نباشد ) بايد مثل همان چيزى را كه غصب كرده بدهد ، ولى چيزى را كه مىدهد بايد خصوصياتش مثل چيزى باشد كه آن را غصب كرده و از بين رفته است .\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nمسأله 2568 - اگر چيزى را كه مثل گوسفند قيمى است و خصوصيات هر فرد از آن با فرد ديگر فرق دارد غصب نمايد و از بين برود چنانچه قيمت بازار آن فرق نكرده باشد ولى در مدتى كه پيش او بوده مثلًا چاق شده باشد بايد قيمت وقتى را كه چاق بوده بدهد .\r\nمسأله 2569 - اگر چيزى را كه غصب كرده ديگرى از او غصب نمايد و از بين برود صاحب مال مىتواند عوض آن را از هر يك از آنان بگيرد ، يا از هر كدام آنان مقدارى از عوض آن را مطالبه نمايد و چنانچه عوض مال را از اولى بگيرد ، اولى مىتواند آنچه را كه داده از دومى بگيرد ، مگر اينكه دومى برگردانده باشد مال را به اولى و در نزد او تلف شده باشد كه بنابراين ديگر نمىتواند از دومى چيزى مطالبه نمايد ولى اگر از دومى بگيرد ، او نمىتواند آنچه را داده از اولى مطالبه نمايد .\r\nمسأله 2570 - اگر چيزى را كه مىفروشند يكى از شرطهاى معامله در آن نباشد مثلًا چيزى را كه بايد با وزن ، خريد و فروش كنند بدون وزن معامله نمايند معامله باطل است و چنانچه فروشنده و خريدار با قطع نظر از معامله راضى باشند كه در مال يكديگر تصرف كنند اشكال ندارد و گرنه چيزى را كه از يكديگر گرفته‌اند مثل مال غصبى است و بايد آن را به هم برگردانند و در صورتى كه مال هر يك در دست ديگرى تلف شود ، در صورتى كه اصل تصرف در مال با اذن خريدار و فروشنده باشد اگر چه بعضى گفته‌اند ضامن است ولى ضامن بودن به قيمت واقعى اگر بيشتر از قيمتى است كه براى هر يك در معامله در نظر گرفته شده است خالى از اشكال نيست بلكه اصل ضامن بودن هم خالى از اشكال نيست چه بدانند كه معامله باطل است يا ندانند چون اينجا تصرف با اذن است و با زور و تعدى نيست .\r\nمسأله 2571 - هرگاه مالى را از فروشنده بگيرد كه آن را ببيند يا مدتى نزد خود نگهدارد تا اگر پسنديد بخرد در صورتى كه آن مال تلف شود اگر چه بعضى گفته‌اند كه ضامن است ولى چون تصرف با اذن فروشنده بوده و تصرف آن شخص ، تصرف عدوانى نيست ضامن بودن او خالى از اشكال نيست .\r\n\r\n","description":"","footnote":"","page_name":" 470 ","page_number":470},
  {"content":"\r\n\r\n\r\nاحكام مالى كه انسان آن را پيدا مىكند\r\nمسأله 2572 - مالى كه انسان پيدا مىكند اگر نشانه‌اى نداشته باشد كه به واسطه آن ، صاحبش معلوم شود ، احتياط واجب آن است كه از طرف صاحبش صدقه بدهد و يا بدهد به حاكم شرع كه صدقه بدهد در صورتى كه مقدار آن از 6 / 12 نخود نقره سكه‌دار بيشتر باشد و بنابر احتياط واجب نمىتواند به قصد اينكه ملك خودش شود آن را بردارد .\r\nمسأله 2573 - اگر مالى پيدا كند كه نشانه دارد و قيمت آن از 6 / 12 نخود نقره سكه‌دار كمتر است چنانچه صاحب آن معلوم باشد اگر بداند كه صاحب آن راضى است كه بردارد و نداند كه آيا راضى هست به قصد اينكه ملك خودش شود بردارد يا نه نمىتواند به قصد اينكه ملكش شود بردارد بلكه در صورتى مىتواند به قصد اينكه ملك او شود بردارد كه اعراض مالك از آن مال ثابت باشد و اگر صاحب آن معلوم نباشد مىتواند به قصد اينكه ملك خودش شود بردارد و احتياط واجب آن است كه هر وقت صاحبش پيدا شد عوض آن را به او بدهد .\r\nمسأله 2574 - هرگاه چيزى كه پيدا كرده نشانه‌اى دارد كه به واسطه آن مىتواند صاحبش را پيدا كند اگر چه بداند صاحب آن سنى يا كافرى است كه در امان مسلمانان است در صورتى كه قيمت آن چيز به 6 / 12 نخود نقره سكه‌دار برسد بايد از روزى كه آن را پيدا كرده تا يك سال در محل اجتماع مردم طورى تعريف كند كه در نظر مردم بگويند يك سال تعريف كرده است بنابراين اگر در هفته اول روزى يك بار هم تعريف كند و بعد از آن هفته‌اى يك مرتبه و بعد از آن ماهى يك مرتبه كافى است و مراد به ماهى يك مرتبه هم تعريف در ماه عرفى است كه يك روز كم و زياد ضرر نمىزند بلكه اگر مناسب باشد كه زودتر از ماهى يك بار هم تعريف كند بايد زودتر تعريف كند به طورى كه بگويند يك سال تعريف كرده است بنابراين اينكه گفته شده از روزى كه پيدا كرده تا يك هفته روزى دو مرتبه و بعد تا يك ماه ، هفته‌اى يك مرتبه و بعد تا يك سال ، ماهى يك مرتبه متعين نيست .\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nمسأله 2575 - اگر انسان خودش نخواهد اعلان كند مىتواند به كسى كه اطمينان دارد بگويد كه از طرف او اعلان نمايد .\r\nمسأله 2576 - اگر تا يك سال اعلان كند و صاحب مال پيدا نشود مىتواند آن را براى خود بردارد به قصد اينكه هر وقت صاحبش پيدا شد عوض آن را به او بدهد يا براى او نگهدارد كه هر وقت پيدا شد به او بدهد و در وقت مرگ هم وصيت كند كه وارث او اگر صاحب مال پيدا شد به او عوض آن را بدهند . ولى احتياط مستحب آن است كه از طرف صاحبش صدقه بدهد پس اگر صاحبش پيدا شد و صدقه را قبول نكرد عوض مال را به او بدهد .\r\nمسأله 2577 - اگر بعد از آنكه يك سال اعلان كرد و صاحب مال پيدا نشد مال را براى صاحبش نگهدارى كند و از بين برود چنانچه در نگهدارى آن كوتاهى نكرده و تعدى يعنى زياده‌روى هم ننموده ضامن نيست ولى اگر از طرف صاحبش صدقه داده باشد يا براى خود برداشته باشد در هر صورت ضامن است به اين معنى كه اگر صدقه را قبول نكرده عوض آن را به او بدهد پس اگر مثلى است مثل آن را و اگر قيمى است قيمت آن را به او برگرداند و ثواب صدقه مال خود او مىشود .\r\nمسأله 2578 - كسى كه مالى را پيدا كرده اگر عمداً به دستورى كه گفته شد اعلان نكند گذشته از اينكه معصيت كرده باز هم واجب است اعلان كند .\r\nمسأله 2579 - اگر بچه نابالغ چيزى پيدا كند ولى او بايد اعلان نمايد و بعد از آن ، يا براى بچه تملك كند تا هر وقت صاحبش پيدا شد عوض آن را بدهد و يا از طرف او صدقه بدهد و ضمان آن در مال بچه باشد و اگر اصلح به حال بچه قسم اول است ، اول را انتخاب كند و غالباً اول اصلح است .\r\nمسأله 2580 - اگر انسان در بين سالى كه اعلان مىكند از پيدا شدن صاحب مال به طورى نااميد شود كه عقلاء بگويند ديگر معرفى آن فايده ندارد بايد صدقه بدهد و يا به حاكم شرع برساند كه او صدقه بدهد مثل چيزهايى كه در خيابان‌هايى پيدا مىشود كه محل رفت و آمد مسافرين است و يا عبور اشخاص متفرقه از آن راه است كه بعد از اعلان\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nو نااميد شدن بنابر احتياط واجب نمىتواند از براى خود بردارد چون شبيه مجهول‌المالك است و بايد آن را صدقه بدهد و فرقى بين اين مسأله و مسأله 2582 نيست .\r\nمسأله 2581 - اگر در بين سالى كه اعلان مىكند مال از بين برود چنانچه در نگهدارى آن كوتاهى كرده يا تعدى يعنى زياده‌روى كرده باشد بايد عوض آن را به صاحبش بدهد و اگر كوتاهى نكرده و زياده‌روى هم ننموده چيزى بر او واجب نيست .\r\nمسأله 2582 - اگر مالى را كه نشانه دارد و قيمت آن به 6 / 12 نخود نقره سكه‌دار مىرسد در جايى پيدا كند كه معلوم است به واسطه اعلان ، صاحب آن پيدا نمىشود مىتواند در روز اول آن را از طرف صاحبش صدقه بدهد و چنانچه صاحبش پيدا شود و به صدقه دادن راضى نشود بايد عوض آن را به او بدهد و ثواب صدقه‌اى كه داده مال خود او است .\r\nمسأله 2583 - اگر چيزى را پيدا كند و به خيال اينكه مال خود اوست بردارد بعد بفهمد مال خودش نبوده ، بايد تا يك سال اعلان نمايد ولى اگر مثلًا پاى خود را به گمشده‌اى بزند و آن را از جاى خودش حركت دهد ولى تغيير مكانى مورد اعتنايى به آن ندهد بلكه بخواهد ببيند چيست ، اين عمل تصرف و تسلط بر آن را نمىرساند تا لقطه صادق باشد چون عرفاً برنداشته است ، اگر چه احتياط مستحب آن است كه در اين صورت هم اعلان كند .\r\nمسأله 2584 - لازم نيست موقع اعلان ، جنس چيزى را كه پيدا كرده بگويد بلكه همين قدر كه بگويد چيزى پيدا كرده‌ام كافى است ولى بعضى از خصوصياتى را كه دخالت دارد در پيدا شدن صاحب آن بايد بگويد مثل اينكه بگويد كتاب يا كفشى را پيدا كرده است .\r\nمسأله 2585 - اگر كسى چيزى را پيدا كند و ديگرى بگويد مال من است در صورتى بايد به او بدهد كه نشانه‌هاى آن را بگويد به طورى كه اطمينان از قول او پيدا شود و الّا بايد شاهد بياورد كه مال اوست . ولى لازم نيست نشانه‌هايى را كه بيشتر اوقات صاحب مال هم ملتفت آنها نيست بگويد .\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nمسأله 2586 - اگر قيمت چيزى را كه پيدا كرده به 6 / 12 نخود نقره سكه‌دار برسد چنانچه اعلان نكند و در مسجد يا جاى ديگرى كه محل اجتماع مردم است بگذارد و آن چيز از بين برود يا ديگرى آن را بردارد كسى كه آن را پيدا كرده ضامن است و نيز خود او هم ضامن است چون تفريط كرده در حفظ آن و مالك مىتواند از او يا از كسى كه آن را برداشته مطالبه نمايد و اگر از او گرفت او مىتواند به كسى كه آن را برداشته مراجعه كند و عوض آنچه را داده از او بگيرد .\r\nمسأله 2587 - هرگاه چيزى پيدا كند كه اگر بماند فاسد مىشود احتياط مستحب آن است كه با اجازه حاكم شرع يا وكيل او قيمت آن را معين كند و پولش را نگهدارد و اگر صاحب آن پيدا نشد از طرف او صدقه بدهد و نيز خود او هم بدون اجازه حاكم شرع مىتواند اين كار را بكند چون حفظ ارزش مال متوقف بر اين عمل است و مثل حفظ خود مال بر او واجب است .\r\nمسأله 2588 - اگر چيزى را كه پيدا كرده موقع وضو گرفتن و نماز خواندن همراه او باشد در صورتى كه قصدش اين باشد كه صاحب آن را پيدا كند و يا حفظ آن از تلف و يا از دزد ، متوقف بر آن باشد اشكال ندارد .\r\nمسأله 2589 - اگر كفش او را ببرند و كفش ديگرى به جاى آن بگذارند چنانچه بداند كفشى كه مانده مال كسى است كه كفش او را برده در صورتى مىتواند آن را به عنوان تقاص به جاى كفش خود بردارد كه بداند آن را عمداً برده و يا بداند كه صاحب كفش راضى است كه از كفش او به جاى كفشى كه برده استفاده نمايد پس مثل دمپايىهايى كه از كارخانه ماشينى بيرون مىآيد و از يك شكل و اندازه غالباً برخوردار است و در مساجد و ساير مجامع عمومى عوض مىشود و از نظر كهنه و نو بودن هم تفاوت زيادى ندارد و غالباً اطمينان به رضايت كسى كه آن را جا گذاشته است پيدا مىشود در موردى كه با اين قرائن كه گفته شد رضايت احراز شود تصرف در آن جايز است و اگر جايى اطمينان به رضايت نبود نمىشود در آن تصرف كرد ، مگر اينكه از صاحبش نااميد شود و بداند كسى كه كفش او را برده اين كفش را جا گذاشته در اين حال نيز از باب تقاص مىتواند در آن تصرف كند ولى اگر قيمت آن از كفش خودش بيشتر باشد بايد هر وقت صاحب آن پيدا شد زيادى قيمت را به او بدهد و چنانچه از پيدا شدن او\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nنااميد شود ، بايد با اجازه حاكم شرع زيادى قيمت را از طرف صاحبش صدقه بدهد ، و اگر احتمال دهد كفشى كه مانده مال كسى نيست كه كفش او را برده كفشى كه جا مانده ، و يا لباس و عصا و تسبيح و مانند اينها حكم گمشده را ندارد بلكه حكم مجهول‌المالك را دارد و بايستى بعد از آنكه اعلان كرد و از صاحب آن مأيوس شد با اذن حاكم شرع آن را از طرف صاحبش صدقه بدهد چه كمتر از 6 / 12 نخود نقره سكه‌دار ارزش داشته باشد يا بيشتر از آن ، و اعلان تا يك سال لازم نيست بلكه اعلان تا حدى كه از صاحبش مأيوس شود كافى است .\r\nمسأله 2590 - اگر مالى را كه كمتر از 6 / 12 نخود نقره سكه‌دار ارزش دارد پيدا كند و از آن صرف نظر نمايد و در مسجد يا جاى ديگر بگذارد چنانچه كسى آن را بردارد براى او حلال است ولى اگر صاحبش پيدا شد ، بنابر احتياط واجب عوضش را بايد به او بدهد .\r\n\r\nاحكام سر بريدن و شكار كردن حيوانات\r\nمسأله 2591 - اگر حيوان حلال‌گوشت را به دستورى كه بعداً گفته مىشود سر ببرند وحشى باشد يا اهلى ، بعد از جان دادن ، گوشت آن حلال و بدن آن پاك است ولى حيوانى كه انسان با آن وطى و نزديكى كرده و حيوانى كه نجاستخوار شده ، اگر به دستورى كه در شرع معين نموده‌اند آن را استبراء نكرده باشند بعد از سر بريدن ، گوشت آن حلال نيست .\r\nمسأله 2592 - حيوان حلال‌گوشت وحشى مانند آهو و كبك و بز كوهى و حيوان حلال‌گوشتى كه اهلى بوده و بعداً وحشى شده مثل گاو و شتر اهلى كه فرار كرده و وحشى شده است ، اگر به دستورى كه بعداً گفته مىشود آنها را شكار كنند پاك و حلال است ولى حيوان حلال‌گوشت اهلى مانند گوسفند و مرغ خانگى و حيوان حلال‌گوشت وحشى كه به واسطه تربيت كردن اهلى شده است با شكار كردن پاك و حلال نمىشود .\r\nمسأله 2593 - حيوان حلال‌گوشت وحشى در صورتى با شكار كردن پاك و حلال مىشود كه بتواند فرار كند يا پرواز نمايد بنابراين بچه آهو كه نمىتواند فرار كند و بچه كبك كه نمىتواند پرواز نمايد با شكار كردن پاك و حلال نمىشود و اگر آهو و بچه‌اش را كه نمىتواند فرار كند ، با يك تير شكار نمايند ، آهو حلال و بچه‌اش حرام است .\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nمسأله 2594 - حيوان حلال‌گوشتى كه مانند ماهى خون جهنده ندارد اگر به خودى خود بميرد پاك است ولى گوشت آن را نمىشود خورد .\r\nمسأله 2595 - حيوان حرام‌گوشتى كه خون جهنده ندارد مانند مار با سر بريدن حلال نمىشود ولى مرده آن پاك است چه سر او را ببرند يا خودش بميرد بر فرضى كه مار خون جهنده نداشته باشد .\r\nمسأله 2596 - سگ و خوك به واسطه سر بريدن و شكار كردن پاك نمىشوند و خوردن گوشت آنها هم حرام است . و حيوان حرام‌گوشتى را كه درنده و گوشتخوار است مانند گرگ و پلنگ اگر به دستورى كه گفته مىشود سر ببرند ، يا با تير و مانند آن شكار كنند پاك است ولى گوشت آن حلال نمىشود و اگر با سگ شكارى آن را شكار كنند ، بنابراين احتياط واجب ، اجتناب از گوشت و پوست آنها است بلكه نجاست آنها خالى از قوت نيست .\r\nمسأله 2597 - فيل و خرس و بوزينه و موش و حيواناتى كه مانند مار و سوسمار در داخل زمين زندگى مىكنند اگر خون جهنده داشته باشند و به خودى خود بميرند نجسند بلكه اگر سر آنها را هم ببرند يا آنها را شكار نمايند پاك شدن بدنشان اشكال دارد و احتياط واجب در اجتناب از گوشت و پوست آنها است .\r\nمسأله 2598 - اگر از شكم حيوان زنده بچه مرده‌اى بيرون آيد يا آن را بيرون آورند ، خوردن گوشت آن حرام است .\r\n\r\nدستور سر بريدن حيوانات\r\nمسأله 2599 - دستور سر بريدن حيوان آن است كه چهار رگ بزرگ گردن را يعنى مرى كه براى طعام است و حلقوم كه مجراى نفس است و دو رگ كه احاطه به حلقوم دارند و مجازاً آنها را اوداج اربعه مىگويند از پايين برآمدگى زير گلو به طور كامل ببرند و اگر آنها را بشكافند كافى نيست .\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nمسأله 2600 - اگر بعضى از چهار رگ را ببرند و صبر كنند تا حيوان بميرد بعد بقيه را ببرند فايده ندارد ولى اگر به اين مقدار صبر نكنند و به طور معمول چهار رگ را پشت سر هم نبرند ، ولى پيش از جان دادن حيوان بقيه رگها را ببرند پاك و حلال مىشود و احتياط مستحب در اجتناب از آن است .\r\nمسأله 2601 - اگر گرگ گلوى گوسفند را به طورى بكند كه از چهار رگى كه در گردن است و بايد بريده شود چيزى نماند آن حيوان حرام مىشود ، ولى اگر مقدارى از گردن را بكند و چهار رگ باقى باشد ، يا جاى ديگر بدن را بكند در صورتى كه گوسفند زنده باشد و به دستورى كه گفته مىشود سر آن را ببرند حلال و پاك مىباشد .\r\n\r\nشرايط سر بريدن حيوان\r\nمسأله 2602 - سر بريدن حيوان پنج شرط دارد :\r\nاول - كسى كه سر حيوان را مىبرد چه مرد باشد چه زن ، بايد مسلمان باشد و اظهار دشمنى با اهل بيت پيغمبر صلى الله عليه و آله و سلم نكند ؛ و بچه مسلمان هم اگر مميز باشد يعنى خوب و بد را بفهمد مىتواند سر حيوان را ببرد .\r\nدوم - سر حيوان را با چيزى ببرند كه از آهن باشد ولى چنانچه آهن پيدا نشود و طورى باشد كه اگر سر حيوان را نبرند مىميرد و يا از جهت ديگرى ناچار باشند كه از گوشت آن حيوان استفاده نمايند بلكه اگر ناچار هم نباشند و احتياج داشته باشند كه سر حيوان را ببرند ، با چيز تيزى كه چهار رگ آن را جدا كند مانند شيشه و سنگ تيز ، مىشود سر آن را بريد و احتياط آن است كه از جنس دندان و ناخن نباشد و بايد دانست كه در صورتى كه احتياج به سر بريدن حيوان دارند ولى اگر سر او را نبرند نمىميرد احتياط مستحب آن است كه با غير آهن سر او را نبرند .\r\nسوم - در موقع سر بريدن صورت و شكم حيوان به طرف قبله باشد و همين قدر در صدق رو به قبله بودن كفايت مىكند و لازم نيست كه دست و پاى او هم رو به قبله باشد و نيز لازم نيست كسى كه حيوان را مىكشد رو به قبله باشد اگر چه احتياط مستحب آن است كه او هم رو به قبله باشد ، و كسى كه مىداند بايد رو به قبله سر ببرد اگر عمداً\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nحيوان را رو به قبله نكند حيوان حرام مىشود . ولى اگر فراموش كند يا مسأله را نداند يا قبله را اشتباه كند يا نداند قبله كدام طرف است يا نتواند حيوان را رو به قبله كند اشكال ندارد .\r\nچهارم - وقتى مىخواهد سر حيوان را ببرد ، يا كارد به گلويش بگذارد ، به نيت سر بريدن نام خدا را ببرد و همين قدر كه بگويد : ( بِسمِ اللّهِ ) كافى است و اگر بدون قصد سر بريدن نام خدا را ببرد آن حيوان پاك نمىشود و گوشت آن هم حرام است ، ولى اگر از روى فراموشى نام خدا را نبرد اشكال ندارد و احتياط مستحب آن است كه هر وقت يادش آمد نام خدا را ببرد و بگويد : ( بِسْمِ اللّهِ عَلي أَوَّلِهِ وَ آخِرِه ) ولى اگر نداند كه نام خدا را بايد ببرد و نام خدا را نبرد اشكال دارد .\r\nپنجم - حيوان بعد از سر بريدن حركتى بكند اگر چه مثلًا چشم يا دم خود را حركت دهد ، يا پاى خود را به زمين زند . و لازم نيست كه به اندازه معمول خون از بدن حيوان بيرون آيد بلكه اگر خون با فشارى بيرون آيد كه اطمينان به زنده بودن حيوان قبل از كشتن او از آن پيدا شود كافى است . ولى احتياط مستحب آن است كه اگر به اندازه معمول خون از بدن حيوان بيرون نيايد از آن اجتناب كنند .\r\n\r\nدستور كشتن شتر\r\nمسأله 2603 - اگر بخواهند شتر را بكشند كه بعد از جان‌دادن پاك و حلال باشد بايد با پنج شرطى كه براى سر بريدن حيوانات گفته شد ، كارد يا چيز ديگرى را كه از آهن و برنده باشد در گودى بين گردن و سينه‌اش فرو كنند .\r\nمسأله 2604 - وقتى مىخواهند كارد به گردن شتر فرو برند ، بهتر است كه شتر ايستاده باشد ولى اگر در حالى كه زانوها را به زمين زده ، يا به پهلو خوابيده و شكم و سينه‌اش رو به قبله است ، كارد را در گودى گردنش فرو كنند اشكال ندارد . و لازم نيست دست و پاى او رو به قبله باشد . اگر چه رو به قبله بودن آن نيز بنابر احتياط ، مستحب است .\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nمسأله 2605 - اگر به جاى اينكه كارد در گودى گردن شتر فرو كنند سر آن را ببرند يا گوسفند و گاو و مانند اينها را مثل شتر كارد در گودى گردنشان فرو كنند ، گوشت آنها حرام و بدن آنها نجس است . ولى اگر چهار رگ شتر را ببرند و تا زنده است به دستورى كه گفته شد كارد در گودى گردنش فرو كنند ، گوشت آن حلال و بدن آن پاك است و نيز اگر كارد در گودى گردن گاو يا گوسفند و مانند اينها فرو كنند و تا زنده است سر آن را ببرند حلال و پاك مىباشد .\r\nمسأله 2606 - اگر حيوانى سركش شود و نتوانند آن را به دستورى كه در شرع معين شده بكشند ، يا مثلًا در چاه بيفتد و احتمال بدهند كه آنجا بميرد و كشتن آن به دستور شرع ممكن نباشد هر جاى بدنش را كه با آهن تيز مثل شمشير و خنجر و نيزه زخم بزنند و در اثر زخم جان بدهد حلال مىشود و رو به قبله بودن آن لازم نيست ولى بايد شرطهاى ديگرى را كه براى سر بريدن حيوانات گفته شد دارا باشد .\r\n\r\nچيزهايى كه موقع سر بريدن حيوانات مستحب است\r\nمسأله 2607 - چند چيز در سر بريدن حيوانات مستحب است :\r\nاول - موقع سر بريدن گوسفند ، دو دست و يك پاى آن را ببندند و پاى ديگرش را باز بگذارند و موقع سر بريدن گاو چهار دست و پايش را ببندند و دم آن را باز بگذارند و موقع كشتن شتر دو دست آن را از پايين تا زانو يا تا زير بغل به يكديگر ببندند و پاهايش را باز بگذارند و مستحب است مرغ را بعد از سر بريدن رها كنند تا پر و بال بزند .\r\nدوم - كسى كه حيوان را مىكشد رو به قبله باشد .\r\nسوم - پيش از كشتن حيوان آب جلوى او بگذارند .\r\nچهارم - كارى كنند كه حيوان كمتر اذيت شود مثلًا كارد را خوب تيز كنند و با عجله سر حيوان را ببرند .\r\n\r\n","description":"","footnote":"","page_name":" 479 ","page_number":479},
  {"content":"\r\n\r\n\r\nچيزهايى كه در كشتن حيوانات مكروه است\r\nمسأله 2608 - چند چيز در كشتن حيوانات مكروه است :\r\nاول - آنكه كارد را پشت حلقوم فرو كنند و به طرف جلو بياورند كه حلقوم از پشت بريده شود .\r\nدوم - گفته‌اند پيش از بيرون آمدن روح ، سر حيوان را از بدنش جدا كنند ولى اگر از روى غفلت و يا به واسطه تيز بودن كارد بىاختيار سر حيوان جدا شود مكروه نيست ولى بايد دانست كه در صورتى كه از روى عمد پيش از بيرون آمدن روح سر حيوان را جدا كنند حرام است و گوشت آن هم بنابر احتياط واجب حرام مىشود بلكه حرمت هر دو ( يعنى اصل عمل و خوردن گوشت آن ) خالى از قوت نيست و در اين حكم فرقى بين پرندگان و غير آنها نيست و اگر از روى اختيار و عمد نباشد مثل مورد غفلت و تيز بودن كارد چون فعل اختيارى نيست حكمى نمىتواند داشته باشد چه كراهت و چه غير آن .\r\nسوم - پيش از بيرون آمدن روح ، پوست حيوان را بكنند .\r\nچهارم - فرموده‌اند پيش از آنكه روح از بدن حيوان بيرون رود ، مغز حرام را كه در تيره پشت است ببرند ولى بايد دانست كه جدا كردن مغز حرام پيش از بيرون آمدن روح از بدن حيوان بنابر احتياط واجب ، حرام است و گوشت حيوان هم حرام مىشود بلكه حرام بودن هر دو خالى از قوت نيست .\r\nپنجم - در جايى حيوان را بكشند كه حيوان ديگر آن را ببيند .\r\nششم - در شب يا پيش از ظهر روز جمعه سر حيوان را ببرند ولى در صورت احتياج عيبى ندارد .\r\nهفتم - خود انسان چهارپايى را كه پرورش داده است بكشد .\r\n\r\n","description":"","footnote":"","page_name":" 480 ","page_number":480},
  {"content":"\r\n\r\n\r\nاحكام شكار كردن با اسلحه\r\nمسأله 2609 - اگر حيوان حلال‌گوشت وحشى را با اسلحه شكار كنند با پنج شرط حلال و بدنش پاك است :\r\nاول - آنكه اسلحهء شكار مثل كارد و شمشير برنده باشد يا مثل نيزه و تير ، تيز باشد كه به واسطه تيز بودن ، بدن حيوان را پاره كند و اگر به وسيلهء دام يا چوب و سنگ و مانند اينها حيوانى را شكار كنند پاك نمىشود و خوردن آن هم حرام است . و اگر حيوانى را با تفنگ شكار كنند ، چنانچه گلوله آن تيز باشد كه در بدن حيوان فرو رود و آن را پاره كند پاك و حلال است و اگر گلوله تيز نباشد بلكه با فشار در بدن حيوان فرو رود و حيوان را بكشد يا به واسطه حرارتش بدن حيوان را بسوزاند و در اثر سوزاندن ، حيوان بميرد پاك و حلال بودنش اشكال دارد .\r\nدوم - كسى كه شكار مىكند بايد مسلمان باشد يا بچه مسلمان باشد كه خوب و بد را مىفهمد و اگر كافر يا كسى كه اظهار دشمنى با اهل بيت پيغمبر صلى الله عليه و آله و سلم مىكند حيوانى را شكار نمايد ، آن شكار حلال نيست .\r\nسوم - اسلحه را براى شكار كردن حيوان به كار برد و اگر مثلًا جايى را نشان كند و اتفاقاً حيوانى را بكشد آن حيوان پاك نيست و خوردن آن هم حرام است .\r\nچهارم - در وقت به كار بردن اسلحه نام خدا را ببرد و چنانچه عمداً نام خدا را نبرد شكار حلال نمىشود ولى اگر فراموش كند اشكال ندارد .\r\nپنجم - وقتى به حيوان برسد كه مرده باشد يا اگر زنده است به اندازه سر بريدن آن وقت نباشد و چنانچه به اندازه سر بريدن وقت باشد و سر حيوان را نبرد تا بميرد حرام است .\r\nمسأله 2610 - اگر دو نفر حيوانى را شكار كنند و يكى از آنان مسلمان و ديگرى كافر باشد يا يكى از آن دو نام خدا را ببرد و ديگرى عمداً نام خدا را نبرد آن حيوان حلال نيست .\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nمسأله 2611 - اگر بعد از آنكه حيوانى را تير زدند مثلًا در آب بيفتد و انسان بداند كه حيوان بواسطهء تير و افتادن در آب جان داده حلال نيست . بلكه اگر شك كند كه فقط براى تير بوده يا نه حلال نمىباشد .\r\nمسأله 2612 - اگر با سگ غصبى يا اسلحهء غصبى حيوانى را شكار كند ، شكار حلال است و مال خود او مىشود ولى گذشته از اينكه گناه كرده بايد اجرت اسلحه يا سگ را به صاحبش بدهد .\r\nمسأله 2613 - اگر با شمشير يا چيز ديگرى كه شكار كردن با آن صحيح است با شرطهايى كه در گذشته گفته شد ، حيوانى را دو قسمت كنند ، و سر و گردن در يك قسمت بماند و انسان وقتى برسد كه حيوان جان داده باشد ، و يا وقتى برسد كه حيوان زنده باشد ولى به اندازه سر بريدن وقت نباشد قسمتى كه سر و گردن در آن است حلال است و قسمتى كه سر و گردن در آن نيست بنابر احتياط واجب بايد از آن اجتناب كرد و فرق نمىكند كه جان از دو قسمت در يك وقت بيرون رفته باشد يا جان يك قسمت زودتر از جان قسمت ديگر بيرون آمده باشد . اما اگر به اندازه سر بريدن وقت باشد و ممكن باشد كه مقدارى زنده بماند ، قسمتى كه سر و گردن ندارد حرام و قسمتى كه سر و گردن دارد ، اگر سر آن را به دستورى كه در شرع معين شده ببرند حلال و گرنه آن هم حرام است .\r\nمسأله 2614 - اگر با چوب يا سنگ يا چيز ديگرى كه شكار كردن با آن صحيح نيست حيوانى را دو قسمت كنند ، قسمتى كه سر و گردن ندارد حرام است و قسمتى كه سر و گردن دارد اگر زنده باشد و ممكن باشد كه مقدارى زنده بماند و سر آن را به دستورى كه در شرع معين شده ببرند حلال و گرنه آن قسمت هم حرام مىباشد .\r\nمسأله 2615 - اگر حيوانى را شكار كنند يا سر ببرند و بچه زنده‌اى از آن بيرون آيد چنانچه آن بچه را به دستورى كه در شرع معين شده سر ببرند حلال و گرنه حرام مىباشد .\r\nمسأله 2616 - اگر حيوانى را شكار كنند يا سر ببرند و بچه مرده‌اى از شكمش بيرون آورند ، چنانچه خلقت آن بچه كامل باشد و مو يا پشم در بدنش روييده باشد و مردن\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nاو به سبب شكار مادرش باشد پاك و حلال است و اگر به آن سبب نباشد مثل اينكه قبلًا در شكم ، مرده باشد نجس است و گوشت آن هم حرام است .\r\n\r\nشكار كردن با سگ شكارى\r\nمسأله 2617 - اگر سگ شكارى ، حيوان وحشى حلال‌گوشتى را شكار كند پاك بودن و حلال بودن آن حيوان شش شرط دارد :\r\nاول - سگ به طورى تربيت شده باشد كه هر وقت آن را براى گرفتن شكار بفرستند برود و هر وقت از رفتن جلوگيرى كنند بايستد و نيز بايد بنابر احتياط واجب عادتش اين باشد كه تا صاحبش نرسد از شكار نخورد ولى اگر از خون شكار بخورد اشكال ندارد و نيز اگر اتفاقاً شكار را بخورد اشكال ندارد .\r\nدوم - صاحبش آن را بفرستد و اگر پيش خود دنبال شكار رود و حيوانى را شكار كند خوردن آن حيوان حرام است بلكه اگر پيش خود دنبال شكار رود و بعداً صاحبش بانگ بزند كه زودتر آن را به شكار برساند اگر چه بواسطهء صداى صاحبش شتاب كند بنابر احتياط واجب بايد از خوردن شكار خوددارى نمايند ولى اگر سگ ، خودش به شكار رود بعد صاحبش او را منع كند پس بايستد و بعداً او را بفرستد شكار او حلال است و اشكالى ندارد .\r\nسوم - كسى كه سگ را مىفرستد بايد مسلمان باشد يا بچهء مسلمان باشد كه خوب و بد را بفهمد و اگر كافر يا كسى كه اظهار دشمنى با اهل بيت پيغمبر صلى الله عليه و آله و سلم مىكند سگ را بفرستد شكار آن سگ حرام است .\r\nچهارم - وقت فرستادن سگ ، نام خدا را ببرد و اگر عمداً نام خدا نبرد آن شكار حرام است ولى اگر وقت فرستادن فراموش كرد نام خدا را ببرد تا قبل از رسيدن سگ به شكار ، هر وقت كه يادش آمد نام خدا را ببرد و اگر تا بعد از رسيدن هم يادش نيامد اشكال ندارد .\r\nپنجم - شكار بواسطهء زخمى كه از دندان سگ پيدا كرده بميرد پس اگر سگ شكار را خفه كند يا شكار از دويدن يا ترس بميرد حلال نيست .\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nششم - كسى كه سگ را فرستاده وقتى برسد كه حيوان مرده باشد يا اگر زنده است به اندازه سر بريدن آن وقت نباشد و چنانچه وقتى برسد كه به اندازه سر بريدن وقت باشد مثلًا حيوان چشم يا دم خود را حركت دهد يا پاى خود را به زمين بزند چنانچه سر حيوان را نبرد تا بميرد حلال نيست .\r\nمسأله 2618 - كسى كه سگ را فرستاده اگر وقتى برسد كه بتواند سر حيوان را ببرد چنانچه مثلًا به واسطه بيرون آوردن كارد و مانند آن وقت بگذرد و آن حيوان بميرد حلال است ولى اگر چيزى همراه او نباشد كه با آن سر حيوان را ببرد و حيوان بميرد احتياط واجب آن است كه از خوردن آن خوددارى كنند .\r\nمسأله 2619 - اگر چند سگ را بفرستد و با هم حيوانى را شكار كنند چنانچه همه آنها داراى شرطهايى كه در مسأله 2617 گفته شد بوده‌اند شكار حلال است و اگر يكى از آنها داراى آن شرطها نبوده شكار حرام است .\r\nمسأله 2620 - اگر سگ را براى شكار حيوانى بفرستد و آن سگ حيوان ديگرى را شكار كند آن شكار حلال و پاك است . و نيز اگر آن حيوان را با حيوان ديگرى شكار كند هر دوى آنها حلال و پاك مىباشد .\r\nمسأله 2621 - اگر چند نفر با هم سگ را بفرستند و يكى از آنها كافر باشد يا عمداً نام خدا را نبرد آن شكار حرام است و نيز اگر يكى از سگهايى را كه فرستاده‌اند به طورى كه در گذشته گفته شد تربيت‌شده نباشد آن شكار حرام مىباشد .\r\nمسأله 2622 - اگر باز ، يا حيوان ديگرى غير سگ شكارى حيوانى را شكار كند آن شكار حلال نيست ولى اگر وقتى برسند كه حيوان زنده باشد و به دستورى كه در شرع معين شده سر آن را ببرند حلال است .\r\n\r\n","description":"","footnote":"","page_name":" 484 ","page_number":484},
  {"content":"\r\n\r\n\r\nصيد ماهى\r\nمسأله 2623 - اگر ماهى فلس‌دار را زنده از آب بگيرند و بيرون آب جان دهد پاك و خوردن آن حلال است . و چنانچه در آب بميرد پاك است ولى خوردن آن حرام مىباشد و ماهى بىفلس را اگر چه زنده از آب بگيرند و بيرون آب جان دهد حرام است .\r\nمسأله 2624 - اگر ماهى از آب بيرون بيفتد يا موج آن را بيرون بيندازد يا آب فرو رود و ماهى در خشكى بماند چنانچه پيش از آنكه بميرد با دست يا بوسيله ديگر كسى آن را بگيرد بعد از جان دادن حلال است .\r\nمسأله 2625 - كسى كه ماهى را صيد مىكند لازم نيست مسلمان باشد و در موقع گرفتن نام خدا را ببرد و لازم نيست مسلمان ، گرفتن آن را ديده باشد بلكه به هر طريق شرعى كه علم پيدا شود كه كافر آن را زنده از آب بيرون آورده است كفايت براى حلال بودن آن مىكند .\r\nمسأله 2626 - ماهى مرده‌اى كه معلوم نيست آن را زنده از آب گرفته‌اند يا مرده ، چنانچه در دست مسلمان باشد حلال است و اگر در دست كافر باشد اگر چه بگويد آن را زنده گرفته‌ام حرام مىباشد مگر در صورتى كه از قول او با قرائن ، يقين حاصل شود به گفته او يا دو شاهد عادل و يا يك نفر مورد اطمينان شهادت بدهند به اينكه آن كافر راست گفته است بنابراين حلال مىباشد .\r\nمسأله 2627 - بنابر احتياط مستحب بايد از خوردن ماهى زنده خوددارى كرد و ترك اين احتياط تا ممكن است سزاوار نيست .\r\nمسأله 2628 - اگر ماهى زنده را بريان كنند يا در بيرون آب پيش از جان دادن بكشند احتياط مستحب آن است كه از خوردن آن خوددارى نمايند .\r\nمسأله 2629 - اگر ماهى را بيرون آب دو قسمت كنند و يك قسمت آن در حالى كه زنده است در آب بيفتد بنابر احتياط مستحب قسمتى را كه بيرون آب مانده نبايد خورد .\r\n\r\n","description":"","footnote":"","page_name":" 485 ","page_number":485},
  {"content":"\r\n\r\n\r\nصيد ملخ\r\nمسأله 2630 - اگر ملخ را با دست يا به وسيلهء ديگرى زنده بگيرند بعد از جان دادن خوردن آن حلال است و همچنين پيش از جان دادن هم خوردن آن حلال است ولى احتياط مستحب ترك آن است و لازم نيست كسى كه آن را مىگيرد مسلمان باشد و در موقع گرفتن نام خدا را ببرد ولى اگر ملخ مرده‌اى در دست كافر باشد و معلوم نباشد كه آن را زنده گرفته يا نه اگر چه بگويد زنده گرفته‌ام حلال نيست مگر اينكه از قول او با قرائن يقين حاصل شود و يا دو نفر عادل و يا يك نفر مورد اطمينان و وثوق او را تصديق نمايند .\r\nمسأله 2631 - خوردن ملخى كه بال در نياورده و نمىتواند پرواز كند حرام است .\r\n\r\nاحكام خوردنيها و آشاميدنيها\r\nمسأله 2632 - خوردن گوشت مرغى كه مثل شاهين چنگال دارد حرام است و پرستو كه آن را به عربى خطاف گويند حلال است ولى خوردن آن كراهت شديد دارد كه سزاوار نيست احتياط در آن ترك شود و احتياط واجب آن است كه از خوردن گوشت هدهد خوددارى نمايند .\r\nمسأله 2633 - اگر چيزى را كه روح دارد از حيوان زنده جدا نمايند ، مثلًا دنبه يا مقدارى گوشت از گوسفند زنده ببرند ، نجس و حرام مىباشد .\r\nمسأله 2634 - پانزده چيز از حيوانات حلال گوشت حرام است : 1 - خون 2 - فضله . 3 - نرى . 4 - فرج . 5 - بچه‌دان . 6 - غده كه آن را دشول مىگويند . 7 - تخم كه آن را دنبلان مىگويند . 8 - چيزى كه در مغز كله است و به شكل نخود مىباشد . 9 - مغز حرام كه در ميان تيره پشت است . 10 - پى كه در دو طرف تيره پشت و زرد رنگ است و بعضى به آن گيسى مىگويند . 11 - زهره‌دان . 12 - سپرز ( طحال ) . 13 - بول دان ( مثانه ) . 14 - حدقه چشم . 15 - بنابر احتياط واجب چيزى كه در ميان سم است و به آن ذات‌الاشاجع مىگويند . ضمناً بايد دانست كه اگر چيزى از اينها غير از خون نجس در آبگوشت كه مىپزند باشد و آب آنها در آبگوشت مستهلك شود خوردن آن آبگوشت و گوشت اشكال\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nندارد ولى اگر اينها را جدا بپزند خوردن آبى كه از آنها بدست مىآيد هم حرام است ولى آن قسم خونى كه نجس و از قسم خون پاكى كه در ذبيحه مىماند نباشد ، معلوم است كه اگر هر جا باشد سبب نجاست مىشود .\r\nمسأله 2635 - خوردن سرگين و بول حيوان به غير از شتر كه حلال است و آب دماغ و چيزهاى خبيث ديگر كه طبيعت انسان از آن متنفر است حرام مىباشد و خوردن بول گاو و گوسفند از حيواناتى كه گوشت آنها حلال است بنابر احتياط واجب حرام است و اگر چيزى كه طبيعت انسان از آن متنفر است پاك باشد و مقدارى از آن به طورى با چيز حلال مخلوط شود كه در نظر مردم نابود حساب شود خوردن آن اشكال ندارد .\r\nمسأله 2636 - خوردن خاك حرام است ؛ ولى خوردن كمى از تربت حضرت سيدالشهدا ارواحنا فداه و عليه السلام براى شفا اشكال ندارد البته در صورتى كه به مقدار يك نخود متوسط و يا كمتر باشد و بهتر است كه اگر از خاك قبر مطهر نباشد بيش از مقدارى كه در آب حل شود و مستهلك حساب شود نباشد .\r\nمسأله 2637 - فرو بردن آب بينى و خلط سينه كه در دهان آمده حرام نيست و نيز فرو بردن غذايى كه در موقع خلال كردن از لاى دندان بيرون مىآيد اگر طبيعت انسان از آن متنفر نباشد اشكال ندارد .\r\nمسأله 2638 - خوردن چيزى كه براى انسان ضرر دارد اگر كشنده باشد حرام است و اگر كشنده نباشد و ضرر قابل اعتنايى داشته باشد بنابر احتياط واجب حرام است ولى اگر ضرر جزئى داشته باشد مثل خوردن چاى زياد و يا كشيدن سيگار در بعض موارد حرام نيست ولى بهتر است از آن اجتناب شود .\r\nمسأله 2639 - خوردن گوشت اسب و قاطر و الاغ مكروه است و اگر كسى با آنها وطى كند يعنى نزديكى نمايد حرام مىشوند و بايد آنها را از شهر بيرون ببرند و در جاى ديگر بفروشند و اگر كسى كه نزديكى كرده غير مالك آنها است قيمت معمولى آنها را ضامن است اگر چه بيشتر از قيمتى باشد كه آنها را به آن فروخته‌اند .\r\nمسأله 2640 - اگر با حيوان حلال‌گوشتى مانند گاو و گوسفند نزديكى كنند بول و سرگين آنها نجس مىشود و آشاميدن شير آنها هم حرام است و بايد بعد از آن ، ديگر از\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nآنها استفاده نكنند و آنها را بكشند و بسوزانند و در اين امر سستى ننمايند و كسى كه با آنان وطى كرده ، پول آنها را به صاحبشان بدهد .\r\nمسأله 2641 - آشاميدن شراب ، حرام و در بعضى از اخبار از بزرگترين گناهان شمرده شده است و اگر كسى آن را حلال بداند و بداند كه حرام بودن آن از ضرورى دين است و لازمه آن تكذيب پيغمبر اكرم صلى الله عليه و آله و سلم و خداوند متعال است كافر است ولى اگر ضرورى بودن و لازمه آن را نداند ، احتياط واجب اجتناب از اوست . از حضرت امام جعفر صادق عليه السلام روايت شده است كه فرمودند : ( شراب ريشه بديها و منشأ گناهان است و كسى كه شراب مىخورد عقل خود را از دست مىدهد و در آن موقع خدا را نمىشناسد و از هيچ گناهى باك ندارد و احترام هيچ كس را نگه نمىدارد و حق خويشان نزديك را رعايت نمىكند و از زشتىهاى آشكار رو نمىگرداند و روح ايمان و خداشناسى از بدن او بيرون مىرود و روح ناقص خبيثى كه از رحمت خدا دور است در او مىماند و خدا و فرشتگان و پيغمبران و مؤمنين او را لعنت مىكنند و تا چهل روز نماز او قبول نمىشود و روز قيامت روى او سياه است و زبان از دهانش بيرون مىآيد و آب دهان او به سينه‌اش مىريزد و فرياد تشنگى او بلند است ) .\r\nمسأله 2642 - نشستن سر سفره‌اى كه در آن شراب مىخورند اگر انسان يكى از آنان حساب شود حرام و چيز خوردن از آن سفره نيز حرام است .\r\nمسأله 2643 - بر هر مسلمان واجب است مسلمان ديگرى را كه نزديك است از گرسنگى يا تشنگى بميرد نان و آب داده و او را از مرگ نجات دهد .\r\n\r\nچيزهايى كه موقع غذا خوردن مستحب است\r\nمسأله 2644 - چند چيز در غذا خوردن مستحب است :\r\nاول - هر دو دست را پيش از غذا بشويد .\r\nدوم - بعد از غذا دست خود را بشويد و با دستمال خشك كند .\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nسوم - ميزبان پيش از همه شروع به غذا خوردن كند و بعد از همه دست بكشد و پيش از غذا اول ميزبان دست خود را بشويد بعد كسى كه طرف راست او نشسته و همين طور تا برسد به كسى كه طرف چپ او نشسته و بعد از غذا اول كسى كه طرف چپ ميزبان نشسته دست خود را بشويد و همين طور تا به طرف راست ميزبان برسد .\r\nچهارم - در اول غذا بسم اللّه بگويد ولى اگر سر يك سفره چند جور غذا باشد در وقت خوردن هر كدام آنها گفتن بسم اللّه مستحب است .\r\nپنجم - با دست راست غذا بخورد .\r\nششم - با سه انگشت يا بيشتر غذا بخورد و با دو انگشت نخورد .\r\nهفتم - اگر چند نفر سر يك سفره نشسته‌اند هر كس از غذاى جلوى خودش بخورد .\r\nهشتم - لقمه را كوچك بردارد .\r\nنهم - سر سفره زياد بنشيند و غذا خوردن را طول بدهد .\r\nدهم - غذا را خوب بجود .\r\nيازدهم - بعد از غذا خداوند عالم را حمد كند .\r\nدوازدهم - انگشتها را بليسد .\r\nسيزدهم - بعد از غذا خلال نمايد ولى با چوب انار و چوب ريحان و نى و برگ درخت خرما خلال نكند .\r\nچهاردهم - آنچه بيرون سفره مىريزد جمع كند و بخورد ولى اگر در بيابان غذا بخورد مستحب است آنچه مىريزد براى پرندگان و حيوانات بگذارد .\r\nپانزدهم - در اول روز و اول شب غذا بخورد و در بين روز و در بين شب غذا نخورد .\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nشانزدهم - بعد از خوردن غذا به پشت بخوابد و پاى راست را روى پاى چپ بيندازد .\r\nهفدهم - در اول غذا و آخر آن نمك بخورد .\r\nهيجدهم - ميوه را پيش از خوردن با آب بشويد .\r\n\r\nچيزهايى كه در غذا خوردن مكروه است\r\nمسأله 2645 - چند چيز در غذا خوردن مكروه است :\r\nاول - در حال سيرى غذا خوردن .\r\nدوم - پرخوردن ، و در خبر است كه خداوند عالم بيشتر از هر چيز از شكم پر بدش مىآيد .\r\nسوم - نگاه كردن به صورت ديگران در موقع غذا خوردن .\r\nچهارم - خوردن غذاى داغ .\r\nپنجم - فوت كردن چيزى كه مىخورد يا مىآشامد .\r\nششم - بعد از گذاشتن نان در سفره منتظر چيز ديگر شدن .\r\nهفتم - پاره كردن نان با كارد .\r\nهشتم - گذاشتن نان زير ظرف غذا .\r\nنهم - پاك كردن گوشتى كه به استخوان چسبيده به طورى كه چيزى در آن نماند .\r\nدهم - پوست كندن ميوه .\r\nيازدهم - دور انداختن ميوه پيش از آنكه كاملًا آن را بخورد .\r\n\r\n","description":"","footnote":"","page_name":" 490 ","page_number":490},
  {"content":"\r\n\r\n\r\nمستحبات آب آشاميدن\r\nمسأله 2646 - در آشاميدن آب چند چيز مستحب است :\r\nاول - آب را به طور مكيدن بياشامد .\r\nدوم - در روز ايستاده آب بخورد .\r\nسوم - پيش از آشاميدن آب بسم اللّه و بعد از آن الحمدللّه بگويد .\r\nچهارم - به سه نفس آب بياشامد .\r\nپنجم - از روى ميل آب بياشامد .\r\nششم - بعد از آشاميدن آب حضرت ابا عبداللّه عليه السلام و اهل بيت ايشان را ياد كند و قاتلان آن حضرت را لعنت نمايد .\r\n\r\nمكروهات آب آشاميدن\r\nمسأله 2647 - زياد آشاميدن آب و آشاميدن آن بعد از غذاى چرب و در شب به حال ايستاده مكروه است و نيز آشاميدن آب با دست چپ و همچنين از جاى شكسته كوزه و جايى كه دسته آن است مكروه مىباشد .\r\n\r\nاحكام نذر و عهد\r\nمسأله 2648 - نذر آن است كه انسان بر عهده خود قرار دهد كار خيرى را براى خدا بجا آورد و يا كارى را كه نكردن آن بهتر است ترك نمايد كه اثر آن وجوب وفاى به آن است و مراد به اينكه براى خدا باشد اين است كه حق خدا باشد بر او مثل اينكه بگويد فلان مبلغ پول بر من است كه بايد بدهم به فلان شخص و معنايش اين نيست كه قصد قربت داشته باشد و قصد قربت در صحت نذر شرط نيست پس لازم نيست در تحقق نذر اينكه بگويد حق خدا بر من باشد براى قرب به خداوند متعال فلان كار را انجام دهم اگر\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nچه بهتر است نذر او با قصد قربت باشد و بايد دانست كه نذركردن اگر براى برآورده شدن حاجتى باشد مثل اينكه نذر كند اگر مريض او خوب شد كار خيرى را انجام دهد مستحب است ولى اگر براى برآورده شدن حاجت نباشد و فقط براى خود واجب كند كه كارى را كه برايش واجب نيست انجام دهد ( مثل اينكه نذر كند كه غير از نمازهاى روزانه كه واجب است دو ركعت نماز اضافه بخواند ) مكروه است .\r\nمسأله 2649 - در نذر بايد صيغه خوانده شود و لازم نيست آن را به عربى بخوانند پس اگر بگويد چنانچه مريض من خوب شود براى خدا بر من است كه ده تومان به فقير بدهم نذر او صحيح است .\r\nمسأله 2650 - نذر كننده بايد مكلف و عاقل باشد و به اختيار و قصد خود نذر كند بنابراين نذر كردن كسى كه او را مجبور كرده‌اند يا به واسطه عصبانى شدن بىاختيار نذر كرده صحيح نيست .\r\nمسأله 2651 - آدم سفيهى كه مال خود را در كارهاى بيهوده مصرف مىكند اگر مثلًا نذر كند چيزى به فقير بدهد صحيح نيست و همچنين است نذر كسى كه محجور است از تصرف در مال خود و او را مفلّس گويند .\r\nمسأله 2652 - نذر زن بدون اذن شوهر اگر مانع حقى از حقوق شوهر شود باطل است و اذن او در اين صورت ، شرط صحت نذر است نه اينكه جلوگيرى او از نذر مانع صحت شود ، ولى اگر به سبب نذر حقى از حقوق شوهر ضايع نمىشود اذن او شرط صحت نذر نيست .\r\nمسأله 2653 - اگر زن با اجازه شوهر نذر كند ، شوهرش نمىتواند نذر او را به هم بزند ، يا او را از عمل كردن به نذر جلوگيرى نمايد ولى اگر بدون علم به اينكه نذر زن در وقت عمل به آن ، مزاحم حق او مىشود اذن بدهد و در وقت عمل به آن ، نذر مزاحمت با حق او داشته باشد بعيد نيست كه بتواند جلوگيرى نمايد .\r\nمسأله 2654 - اگر فرزند با اجازهء پدر نذر كند بايد به آن نذر عمل نمايد . ولى اگر پدر نهى از نذر كند و يا عمل به آن اذيت به پدر باشد ، نذر او صحيح نيست ولى اگر نهى او وجهى ندارد مگر اينكه بدباطن است و نمىخواهد كار خوب انجام شود و انجام آن\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nسبب هيچ اذيتى بر او نيست نذر فرزند صحيح است و اطاعت نهى او در طول اطاعت نهى خداوند متعال است نه در عرض آن ، اگر چه او نهى كرده باشد و بنابر احتياط واجب مادر هم حكم پدر را دارد .\r\nمسأله 2655 - انسان كارى را مىتواند نذر كند كه انجام آن برايش ممكن باشد بنابراين كسى كه نمىتواند پياده به كربلا برود اگر نذر كند كه پياده برود نذر او صحيح نيست .\r\nمسأله 2656 - اگر نذر كند كه كار حرام يا مكروهى را انجام دهد يا كار واجب يا مستحبى را ترك كند نذر او صحيح نيست .\r\nمسأله 2657 - اگر نذر كند كه كار مباحى را انجام دهد يا ترك نمايد ، چنانچه بجا آوردن آن و تركش از هر جهت مساوى باشد نذر او صحيح نيست و اگر انجام آن از جهتى بهتر باشد و انسان به قصد همان جهت نذر كند مثلًا نذر كند غذايى را بخورد كه براى عبادت قوت بگيرد نذر او صحيح است و نيز اگر ترك آن از جهتى بهتر باشد و انسان براى همان جهت نذر كند كه آن را ترك نمايد مثلًا براى اينكه دود مضر است نذر كند كه آن را استعمال نكند نذر او صحيح مىباشد .\r\nمسأله 2658 - اگر نذر كند نماز واجب خود را در جايى بخواند كه به خودى خود ثواب نماز در آنجا زياد نيست مثلًا نذر كند نماز را در اطاق بخواند چنانچه نماز خواندن در آنجا از جهتى بهتر باشد مثلًا به واسطه اينكه خلوت است انسان حضور قلب پيدا مىكند ، نذر صحيح است .\r\nمسأله 2659 - اگر نذر كند عملى را انجام دهد بايد همانطور كه نذر كرده بجا آورد پس اگر نذر كند كه روز اول ماه صدقه بدهد يا روزه بگيرد يا نماز اول ماه بخواند چنانچه قبل از آن روز يا بعد از آن بجا آورد كفايت نمىكند و نيز اگر نذر كند كه وقتى مريض او خوب شد صدقه بدهد چنانچه پيش از آنكه خوب شود صدقه را بدهد كافى نيست .\r\nمسأله 2660 - اگر نذر كند روزه بگيرد ولى وقت و مقدار آن را معين نكند چنانچه يك روز روزه بگيرد كافى است . و اگر نذر كند نماز بخواند و مقدار و خصوصيات آن را\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nمعين نكند ، اگر يك نماز دو ركعتى بخواند كفايت مىكند و اگر نذر كند صدقه بدهد و جنس و مقدار آن را معين نكند ، اگر چيزى بدهد كه بگويند صدقه داده ، به نذر عمل كرده است ولى در تمام اين صورتها اگر نذر او منصرف به مقدار معينى باشد به لحاظ شواهد و قرائن همان مقدار را بايد انجام دهد . و اگر نذر كند كارى براى خدا بجا آورد در صورتى كه يك نماز بخواند يا يك روز روزه بگيرد يا چيزى صدقه بدهد يا كار نيكوى ديگرى انجام بدهد نذر خود را انجام داده است .\r\nمسأله 2661 - اگر نذر كند روز معينى را روزه بگيرد ، بايد همان روز را روزه بگيرد ولى مىتواند در آن روز سفر نمايد مثل كسى كه در ماه رمضان كه روزه آن واجب است مىتواند سفر كند و به واسطه سفر كردن موضوع حكم عوض مىشود يعنى مسافر حكم كسى كه مسافر نيست را ندارد ، و واجب هم نيست كسى كه مسافر است جايى قصد ده روز كند تا بتواند به نذر خود عمل كند اگر چه احتياط مستحب آن است كه كسى كه چنين نذرى كرده اگر مسافر نيست به سفر نرود و اگر در سفر است قصد ده روز بنمايد تا بتواند به نذر خود عمل كند ولى اگر به مسافرت رفت و يا قصد ده روز در سفر نكرد تا روزه بگيرد بايد قضاى آن را بعداً بگيرد و كفاره ندارد و همچنين كفاره بر او نيست اگر به سبب عذر شرعى مثل مرض و يا حيض آن روز را روزه نگيرد يا سفرى كه ناچار است برود اگر چه احتياط مستحب آن است كه در صورتى كه به سفر مجبور نبوده است و سفر كرده است كفاره شكستن نذر را هم بدهد و بايد دانست كه روزه نگرفتن آن روز در صورتى كه بدون عذر باشد قضاى آن واجب است و در صورتى كه با عذر باشد قضاى آن بنابر احتياط واجب است و نيز كفاره شكستن نذر ، آن است كه يك بنده آزاد كند يا به شصت فقير طعام دهد و يا دو ماه پىدرپى روزه بگيرد .\r\nمسأله 2662 - اگر انسان از روى اختيار به نذر خود عمل نكند بايد به مقدارى كه در مسأله پيش گفته شد كفاره بدهد .\r\nمسأله 2663 - اگر نذر كند كه تا وقت معينى عملى را ترك كند بعد از گذشتن آن وقت مىتواند آن عمل را بجا آورد و اگر پيش از گذشتن وقت از روى فراموشى يا ناچارى انجام دهد چيزى بر او واجب نيست ولى باز هم لازم است كه تا آن وقت آن عمل را بجا\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nنياورد و چنانچه دوباره پيش از رسيدن آن وقت بدون عذر ، آن عمل را انجام دهد بايد به مقدارى كه در دو مسأله پيش گفته شد كفاره بدهد .\r\nمسأله 2664 - كسى كه نذر كرده عملى را ترك كند و وقتى براى آن معين نكرده است اگر از روى فراموشى يا ناچارى يا ندانستن ، آن عمل را انجام دهد كفاره بر او واجب نيست ولى بعداً هر وقت از روى اختيار آن را بجا آورد بايد به مقدارى كه در سه مسأله پيش گفته شد كفاره بدهد .\r\nمسأله 2665 - اگر نذر كند كه در هر هفته روز معينى مثلًا روز جمعه را روزه بگيرد چنانچه يكى از جمعه‌ها عيد فطر يا قربان باشد يا در روز جمعه عذر ديگرى مانند حيض براى او پيدا شود بايد آن روز را روزه نگيرد و بنابر احتياط واجب قضاى آن را بجا آورد .\r\nمسأله 2666 - اگر نذر كند كه مقدار معينى صدقه بدهد چنانچه پيش از دادن صدقه بميرد بنابر احتياط واجب بايد آن مقدار را از مال او صدقه بدهند .\r\nمسأله 2667 - اگر نذر كند كه به فقير معينى صدقه بدهد نمىتواند آن را به فقير ديگر بدهد و اگر آن فقير بميرد بنابر احتياط بايد به ورثه او بدهد .\r\nمسأله 2668 - اگر نذر كند كه به زيارت يكى از امامان مثلًا به زيارت حضرت اباعبداللّه عليه السلام مشرف شود چنانچه به زيارت امام ديگر برود كافى نيست و اگر به واسطه عذرى نتواند آن امام را زيارت كند چيزى بر او واجب نيست .\r\nمسأله 2669 - كسى كه نذر كرده زيارت برود و غسل زيارت و نماز آن را نذر نكرده لازم نيست آنها را بجا آورد .\r\nمسأله 2670 - اگر براى حرم يكى از امامان عليهم السلام يا امامزادگان چيزى نذر كند بايد آن را در تعمير و روشنايى و فرش حرم و مانند اينها مصرف كند ، و يا اينكه براى حفظ شؤونات حرم و تجليل از آن به مصرف زوار و خدام برساند يا به آنها بدهد ولى اگر شؤونات حرم محفوظ است مثل اينكه خدام آن از راه‌هاى ديگر اداره مىشوند و يا حقوق منظم دارند و زوار هم به قدر كافى و لازم به حرم مىآيند و احتياجى نيست كه به آنها چيزى بدهند ولو از باب ترويج و تشويق ، بايد چيزى كه نذر كرده به مصرف خود حرم و\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nآنچه متعلق به آن است مثل روشنايى و غير آن كه ذكر شد برسد و بهتر است تعيين مصرف اين گونه امور به نظر حاكم شرع و يا كسى كه متولى شرعى آنجا است باشد ، و نيز مصارفى كه ذكر شد در صورتى است كه نذر در نظر خود نذركننده و يا در نظر مردم به چيز معينى غير آنچه گفته شد منصرف نباشد و گرنه بايد به همان مصرف برسد .\r\nمسأله 2671 - اگر براى خود امام عليه السلام چيزى نذر كند ، چنانچه مصرف معينى را قصد كرده ، بايد به همان مصرف برساند مثل تعمير يا روضه خوانى و خواندن زيارتنامه و اگر مصرف معينى را قصد نكرده بهتر است در درجه اول صرف روضه خوانى و يا بيان احكام شرع انور ، يا مداحى آن امام و امامان ديگر يا تعمير حرم شود در صورتى كه احتياج به تعمير داشته باشد ، و مىشود هم به فقرا و زوار بدهد و يا مسجد و مانند آن بسازد و ثواب آن را هديه آن امام نمايد .\r\nمسأله 2672 - گوسفندى را كه براى صدقه ، يا براى يكى از امامان نذر كرده‌اند ، اگر پيش از آنكه به مصرف نذر برسد شير بدهد يا بچه بياورد ، شير و بچه آن هم جزء نذر حساب مىشود ولى مىتوان مخارجى را كه بعد از نذر براى خوراك و نگهدارى گوسفند مىنمايند از اين درآمد بردارند مگر اينكه نذر كرده باشد كه مخارج گوسفند را هم تا وقتى به مصرف نرسيده خودش بدهد و همچنين جزء نذر است پشم و چاقى گوسفند و فرقى بين اينها و شير و بچه آن نيست .\r\nمسأله 2673 - هرگاه نذر كند كه اگر مريض او خوب شود يا مسافر او بيايد عملى را انجام دهد چنانچه معلوم شود كه پيش از نذر كردن ، مريض خوب شده يا مسافر آمده است عمل كردن به نذر لازم نيست .\r\nمسأله 2674 - اگر پدر يا مادر نذر كند كه دختر خود را به سيد شوهر دهد ، بعد از آنكه دختر به تكليف رسيد اختيار با خود اوست و نذر آنان از اول صحيح نبوده است خصوصاً در صورتى كه دختر باكره نباشد ، ولى احتياط مستحب است كه اگر بتواند دختر را راضى نمايد .\r\nمسأله 2675 - هرگاه با خدا عهد كند كه اگر به حاجت شرعى خود برسد ، كار خيرى را انجام دهد ، بعد از آنكه حاجتش برآورده شد ، بايد آن كار را انجام دهد . و نيز اگر\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nبدون آنكه حاجتى داشته باشد ، عهد كند كه عمل خيرى را انجام دهد ، آن عمل بر او واجب مىشود . ولى بايد دانست كه فرق واضحى بين عهد و نذر نيست و گفته شده كه در عهد ، قصد قربت شرط نيست ولى در نذر ، قصد قربت شرط است . ولى اين فرق هم ثابت نيست چون در نذر هم شرطيت قصد قربت ثابت نيست ولى به هر حال يكى بودن عهد و نذر هم در همه احكام ثابت نيست و نيز بايد دانست اينكه گفته شده عهد در موردى است كه كارى را كه عهد مىكند انجام دهد مشروط به شرطى نباشد ، ولى نذر در صورتى است كه انجام آن مشروط به شرطى باشد مثل اينكه بگويد اگر مريض من خوب شد نذر كردم كه فلان كار را انجام دهم هيچ دليلى ندارد نه از نظر عرف چون عرف محرزى در فرق بين دو مفهوم نيست و نه از نظر شرع چون دليل شرعى بر فرق نداريم .\r\nمسأله 2676 - در عهد هم مثل نذر بايد صيغه خوانده شود و نيز كارى را كه عهد مىكند انجام دهد بايد يا عبادت باشد مثل نماز واجب و مستحب ، يا كارى باشد كه انجام آن از تركش بهتر باشد اگر چه احتياط مستحب آن است كه اگر عهد بر كار مباحى هم نمود به آن عمل نمايد .\r\nمسأله 2677 - اگر به عهد خود عمل نكند ، بايد كفاره بدهد يعنى شصت فقير را سير كند ، يا دو ماه روزه بگيرد يا يك بنده آزاد كند .\r\n\r\nاحكام قسم خوردن\r\nمسأله 2678 - اگر قسم بخورد كه كارى را انجام دهد يا ترك كند ، مثلًا قسم بخورد كه روزه بگيرد يا دود استعمال نكند چنانچه عمداً مخالفت كند بايد كفاره بدهد يعنى يك بنده را آزاد كند يا ده فقير را سير كند يا آنان را بپوشاند و اگر اينها را نتواند بايد سه روز روزه بگيرد .\r\nمسأله 2679 - قسم چند شرط دارد :\r\nاول - كسى كه قسم مىخورد بايد بالغ و عاقل باشد و از روى اختيار قسم بخورد پس قسم خوردن بچه و ديوانه و مست و كسى كه مجبورش كرده‌اند درست نيست و همچنين\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nاست اگر در حال عصبانى بودن با قصد و يا بىقصد قسم بخورد و ظاهر روايت اين است كه سبب درست نبودن همان عصبانيت است اگر چه قصد هم داشته باشد و تا حد بىاختيارى كه نفهمد چه مىگويد هم نرسد . و نيز بايد چيزى را كه براى آن قسم مىخورد حق تصرف در آن را داشته باشد بنابراين كسى كه محجور است از تصرف در مال خود مثل كسى كه به حكم حاكم شرع مفلس شناخته شده باشد اگر قسم بخورد مالش را در فلان راه مصرف كند قسمش باطل است .\r\nدوم - كارى را كه قسم مىخورد انجام دهد بايد حرام و مكروه نباشد و كارى را كه قسم مىخورد ترك كند بايد واجب و مستحب نباشد و اگر قسم بخورد كه كار مباحى را بجا آورد بايد ترك آن در نظر مردم بهتر از انجامش نباشد و اگر قسم بخورد كه كار مباحى را ترك كند بايد انجام آن در نظر مردم بهتر از تركش نباشد .\r\nسوم - به يكى از اسمهاى خداوند عالم قسم بخورد كه به غير ذات مقدس او گفته نمىشود مانند خدا و اللّه . و نيز اگر به اسمى قسم بخورد كه به غير خدا هم مىگويند ولى به قدرى به خدا گفته مىشود كه هر وقت كسى آن اسم را بگويد ذات مقدس او در نظر مىآيد ، مثل آنكه به خالق و رازق قسم بخورد صحيح است و اگر آن اسم بر خدا و غير خدا گفته مىشود و طورى نيست كه وقتى گفته مىشود فقط خدا در نظر بيايد در صورتى كه قسم‌خورنده قصد خدا كرده باشد مثلًا قسم به سميع و بصير و موجود خورده باشد ، بنابر احتياط واجب نيز بايد به آن عمل نمايد .\r\nچهارم - قسم را به زبان بياورد و اگر بنويسد يا در قلبش آن را قصد كند صحيح نيست ولى آدم لال اگر با اشاره قسم بخورد صحيح است .\r\nپنجم - عمل كردن به قسم براى او ممكن باشد و اگر موقعى كه قسم مىخورد ممكن باشد و بعداً از عمل به آن عاجز شود و اين عجز تا آخر وقت عمل به قسم باقى بماند قسم او به هم مىخورد . ولى اگر پيش از عمل به قسم ، عجز او بر طرف شود بايد به قسم خود عمل كند و نيز اگر عمل به قسم به قدرى مشقت پيدا كند كه نشود آن را تحمل كرد قسم به هم مىخورد .\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nمسأله 2680 - اگر پدر از قسم خوردن فرزند جلوگيرى كند يا شوهر از قسم خوردن زن جلوگيرى نمايد قسم آنان صحيح نيست .\r\nمسأله 2681 - اگر فرزند بدون اجازه پدر ، و زن بدون اجازه شوهر قسم بخورد آن قسم باطل است . بنابراين اگر پدر و شوهر پيش از عمل به قسم بميرند يا زن طلاق بگيرد كه براى اجازه موضوعى نماند باز هم عمل به قسم واجب نيست چون اجازه شرط است براى صحت آن نه اينكه جلوگيرى از آن مانع باشد از صحت آن ، اگر چه احتياط مستحب آن است كه اگر بعد از قسم و قبل از اجازه ، بميرند باز هم به آن عمل شود .\r\nمسأله 2682 - اگر انسان از روى فراموشى يا ناچارى به قسم عمل نكند كفاره بر او واجب نيست و همچنين است اگر مجبورش كنند كه به قسم عمل ننمايد . و قسمى كه آدم وسواسى مىخورد مثل اينكه مىگويد : ( واللّه الآن مشغول نماز مىشوم ) و به واسطه وسواس مشغول نمىشود اگر وسواس او طورى باشد كه بىاختيار به قسم عمل نكند كفاره ندارد .\r\nمسأله 2683 - كسى كه قسم مىخورد اگر حرف او راست باشد قسم خوردن او مكروه است و اگر دروغ باشد حرام و از گناهان بزرگ مىباشد ولى اگر براى اينكه خودش يا مسلمان ديگرى را از شر ظالمى نجات دهد قسم دروغ بخورد اشكال ندارد بلكه گاهى واجب مىشود اما اگر بتواند توريه كند يعنى موقع قسم خوردن طورى نيت كند كه دروغ نشود بنابر احتياط مستحب بايد توريه نمايد مثلًا اگر ظالمى بخواهد كسى را اذيت كند و از انسان بپرسد كه او را نديده‌اى و انسان يك ساعت قبل او را ديده باشد احتياط آن است كه بگويد او را نديده‌ام و قصد كند كه او را از پنج دقيقه پيش نديده است .\r\n\r\nاحكام وقف\r\nمسأله 2684 - اگر كسى چيزى را وقف كند از ملك او خارج مىشود و خود او و ديگران نمىتوانند آن را ببخشند يا بفروشند و كسى هم از آن ملك ارث نمىبرد ولى در بعضى از موارد كه در مسأله 2104 و 2105 گفته شد فروختن آن اشكال ندارد .\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nمسأله 2685 - بعضى فرموده‌اند لازم نيست صيغه وقف را به عربى بخوانند . پس اگر بگويد خانه خود را وقف كردم و خودش يا كسى كه خانه را براى او وقف كرده يا وكيل يا ولى آن كس بگويد قبول كردم وقف صحيح است ولى بايد دانست اصلًا در وقف صيغه لازم نيست و وقف معاطاتى هم صحيح است مثل اينكه كسى فرش خود را به قصد اينكه وقف مسجد باشد ببرد و در مسجد بگذارد يا به متصدى آن تحويل دهد و قبول كسى هم در وقف شرط نيست بلكه تا به قبض وقف نداده باشد وقف لازم نيست و مىتواند آن را به هم بزند و در اين كه قبول كسى لازم نيست فرق نمىكند وقف براى عموم باشد مثل وقف مدرسه و مسجد يا وقف براى فقرا يا سادات كه فرموده‌اند قبول در آن شرط نيست و يا وقف براى اشخاص معينى باشد كه فرموده‌اند قبول در آن شرط است به هر حال در وقف ، قبول شرط صحت نيست اگر چه احتياط مستحب آن است كه قبولى هم در كار باشد .\r\nمسأله 2686 - اگر ملكى را براى وقف معين كند و پيش از آنكه تحويل دهد بميرد يا پشيمان شود ، وقف صحيح نيست اگر چه صيغه هم خوانده باشد و اگر صيغه نخوانده ولى به قصد وقف تحويل وقف داده و بعداً بميرد يا پشيمان شود وقف به هم نمىخورد .\r\nمسأله 2687 - كسى كه مالى را وقف مىكند بهتر است قصد قربت داشته باشد ولى اگر قصد قربت نداشته باشد هم وقف درست است ، ولى بايد مال را از موقع خواندن صيغه براى هميشه وقف نمايد و اگر مثلًا بگويد اين مال بعد از مردن من وقف باشد ، چون از موقع خواندن صيغه تا مردنش وقف نبوده صحيح نيست ولى اگر وقت خواندن صيغه بگويد از اين تاريخ تا ده سال وقف باشد ، و بعد از آن نباشد بعنوان وقف صحيح نيست و بعنوان حبس صحيح است و اگر بگويد تا ده سال وقف باشد و پنج سال وقف نباشد و بعد از آن وقف باشد ، ده سال اول بعنوان حبس صحيح است و صحيح بودن وقف بعد از پنج سال اشكال دارد .\r\nمسأله 2688 - وقف در صورتى صحيح است كه مال وقف را به تصرف كسى كه براى او وقف شده يا وكيل يا ولى او بدهند ولى اگر چيزى را بر اولاد صغير خود وقف كند و بعنوان وقف اولاد در نزد خود نگه دارد صحيح است و اين به منزله قبض وقف است چون قبض ولى ، قبض آنان حساب مىشود .\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nمسأله 2689 - اگر مسجد را وقف كنند و با اذن واقف بعنوان تسليم وقف يك نفر در آنجا بعنوان تحويل گرفتن وقف نماز بخواند ، وقف درست مىشود ولى اگر نماز خواندن او بعنوان تصرف در ملك شخصى مالك با اذن او باشد وقف درست نمىشود .\r\nمسأله 2690 - وقف كننده بايد مكلف و عاقل و با قصد و اختيار باشد و شرعاً بتواند در مال خود تصرف نمايد ، بنابراين سفيهى كه مال خود را در كارهاى بيهوده مصرف مىكند چون حق ندارد در مال خود تصرف نمايد اگر چيزى را وقف كند صحيح نيست و همچنين است هر كسى كه ممنوع شده باشد از تصرف در مالش مثل كسى كه حاكم ، حكم به مفلس بودن او كرده باشد .\r\nمسأله 2691 - اگر مالى را براى كسانى كه به دنيا نيامده‌اند وقف كند درست نيست ولى اگر براى زندگان و بعد از آنها براى كسانى كه بعداً به دنيا مىآيند وقف نمايد مثلًا چيزى را بر اولاد خود وقف كند كه بعد از آنان وقف نوه‌هاى او باشد و هر دسته‌اى بعد از دسته ديگر از وقف استفاده كنند صحيح است و همچنين است اگر بر اولاد خود كه به دنيا آمده‌اند وقف نمايد و شرط كند كسانى هم كه بعداً به دنيا مىآيند شريك باشند .\r\nمسأله 2692 - اگر چيزى را بر خودش وقف كند مثل آنكه دكانى را وقف كند كه عايدى آن را بعد از مرگ او خرج مقبره‌اش نمايد صحيح نيست . ولى اگر مثلًا مالى را بر فقرا وقف كند و خودش فقير شود يا خودش فقير باشد مىتواند از منافع وقف استفاده كند مثل اينكه اگر ملك خود را وقف مسجد نمايد خودش هم مىتواند در آن نماز بخواند .\r\nمسأله 2693 - اگر براى چيزى كه وقف كرده متولى معين كند بايد مطابق قرارداد او رفتار نمايند و اگر معين نكند چنانچه بر افراد مخصوصى مثلًا بر اولاد خود وقف كرده باشد و آنها بالغ باشند ، اختيار با خود آنان است و اگر بالغ نباشند اختيار با ولى ايشان است و براى استفاده از وقف نسبت به تصرفاتى كه مربوط به مصالح بطون بعد از ايشان است بايد حاكم شرع اجازه بدهد و تصرف آن افراد مخصوص نسبت به آنچه مربوط به خودشان مىشود احتياج به اجازه حاكم شرع ندارد .\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nمسأله 2694 - اگر ملكى را مثلًا بر فقرا يا سادات وقف كند يا وقف كند كه منافع آن به مصرف خيرات برسد در صورتى كه براى آن ملك متولى معين نكرده باشد اختيار آن با حاكم شرع است .\r\nمسأله 2695 - اگر ملكى را بر افراد مخصوصى مثلًا بر اولاد خود وقف كند كه هر طبقه‌اى بعد از طبقه ديگر از آن استفاده كنند ، چنانچه متولى ملك آن را اجاره دهد و بميرد اگر متولى بعد از او آن اجاره را با مراعات مصلحت وقف نسبت به زمانى كه مربوط به او مىشود اجازه دهد اجاره باطل نمىشود و اگر اجازه ندهد اجاره باطل مىشود و طبقه قبل ، اگر همه مال‌الاجاره را گرفته‌اند طبقه بعد در صورت اجازه كردن متولى اجاره را ، سهم خود را از ارث آنان مىتوانند بگيرند و نيز اگر وقف متولى نداشته باشد و طبقه قبل آن ملك را اجاره دهند و در بين مدت اجاره بميرند ، و طبقه بعد از آنان اجاره را نسبت به مدتى كه مربوط به آنان مىشود اجازه نمايند اجاره نسبت به تمام مدت صحيح است و اگر طبقه قبل تمام مال‌الاجاره را گرفته‌اند طبقه بعد سهم خود را از ارث ايشان مىتوانند بگيرند ولى اگر طبقه بعد اجاره را نسبت به مدتى كه مربوط به آنان مىشود رد نمايند اجاره نسبت به آن مدت باطل است .\r\nمسأله 2696 - اگر ملك وقف خراب شود ، از وقف بودن بيرون نمىرود چه مسجد باشد يا غير آن مگر در صورتى كه واقف در وقف شرط كرده باشد خصوصيت را مثل خصوصيت خانه يا مدرسه بودن را و از وقفنامه يا غير آن فهميده نشود كه مراد او وقف بودن است چه اين عنوان خاص را داشته باشد يا عنوان ديگر ، بنابراين اگر وقف كرد ملكى را و خصوصيتى را شرط نكرد مثلًا خانه را وقف كرد و خصوصيت خانه بودن آن را شرط نكرد ظاهر وقف آن است كه بعد از خراب خانه عرصه از وقف بودن بيرون نمىرود .\r\nمسأله 2697 - ملكى كه مقدارى از آن وقف است و مقدارى از آن وقف نيست اگر تقسيم نشده باشد حاكم شرع يا متولى وقف مىتواند با نظر خبره ، سهم وقف را جدا نمايد .\r\nمسأله 2698 - اگر متولى وقف خيانت كند و عايدات آن را به مصرفى كه معين شده نرساند ، حاكم شرع بايد در صورت امكان متولى امينى را معين نمايد در صورتى كه جلوگيرى متولى وقف از خيانت به هيچ وجه ممكن نباشد ولى اگر بشود به واسطه تعيين\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nناظرى امين بر افعال او از خيانت او جلوگيرى شود حاكم شرع نمىتواند متولى را به طور كلى عزل نمايد بلكه بايد ناظر تعيين نمايد .\r\nمسأله 2699 - فرشى را كه براى حسينيه وقف كرده‌اند نمىشود براى نماز به مسجد ببرند اگر چه آن مسجد نزديك حسينيه باشد .\r\nمسأله 2700 - اگر ملكى را براى تعمير مسجدى وقف نمايند ، چنانچه آن مسجد اصلًا احتياج به تعمير ندارد و انتظار هم نمىرود كه تا مدتى احتياج به تعمير پيدا كند به طورى كه ذخيره كردن درآمد براى آن هم لغو حساب شود بايد ملاحظه آنچه به غرض واقف نزديكتر است بنمايند پس اگر غرض واقف اين بوده كه آن مسجد اداره شود و آباد بماند و اگر تعمير آن بحسب ظهور عبارات وقف‌نامه يا قرائن ديگر ، يك قسم از وجوه آبادى آن در نظر مردم تلقى مىشود بايد به مصارف ديگر مسجد مثل فرش و روشنى و غير اينها برسد ، و گرنه جايز است درآمد آن را صرف تعمير مسجد ديگرى كه احتياج به تعمير دارد بنمايند .\r\nمسأله 2701 - اگر ملكى را وقف كند كه عايدى آن را خرج تعمير مسجد نمايند و به امام جماعت و به كسى كه در مسجد اذان مىگويد بدهند ، در صورتى كه بدانند يا اطمينان داشته باشند كه براى هر يك چه مقدار معين كرده ، بايد همانطور مصرف كنند و گمان به مقدار ، اگر به حد اطمينان نرسد فايده ندارد و اگر مقدار آن را نمىدانند و از عبارات وقف‌نامه و غير آن ، چيزى ظاهر نمىشود ، مىتوانند به طور مساوى تقسيم نمايند ولى بهتر است امام جماعت و مؤذن در تقسيم سهم خود و هر دو در تقسيم سهم مسجد با متولى مسجد اگر متولى دارد و با حاكم شرع اگر متولى ندارد صلح و سازش نمايند .\r\n\r\nاحكام وصيت\r\nمسأله 2702 - وصيت آن است كه انسان سفارش كند كه بعد از مرگش براى او كارهايى انجام دهند يا بگويد بعد از مرگش چيزى از مال او ملك كسى باشد ، يا براى اولاد خود و كسانى كه اختيار آنان با اوست قيم و سرپرست معين كند . و كسى را كه به او وصيت مىكند وصى مىگويند .\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nمسأله 2703 - كسى كه نمىتواند حرف بزند اگر با اشاره مقصود خود را بفهماند ، براى هر كارى مىتواند وصيت كند و كسى هم كه مىتواند حرف بزند مىتواند با اشاره وصيت نمايد چه در كارهاى بزرگ باشد مثل اينكه بخواهد وصيت كند خانه يا باغى را به شخصى بدهند و يا در كارهاى كوچك . ولى بايد اشاره به طورى باشد كه اين معنى كاملًا از آن استفاده شود و بهتر است در كارهاى بزرگ به لفظ و يا نوشتن وصيت كند .\r\nمسأله 2704 - اگر نوشته‌اى به امضا و مهر ميت ببينند ، چنانچه مقصود او را بفهماند و معلوم باشد كه براى وصيت كردن نوشته ، بايد به آن عمل شود اگر چه نوشته او به لفظ وصيت نباشد ولى اگر بدانند كه چيزى را كه نوشته براى اين نوشته كه بعداً مطابق آن وصيت نمايد عمل به آن واجب نيست بلكه احتياط مستحب آن است كه با اجازه ورثه‌اى كه كبير هستند از سهم ايشان به آن وصيت عمل نمايند .\r\nمسأله 2705 - كسى كه وصيت مىكند بايد بالغ و عاقل باشد ولى بچه‌اى كه به ده سال رسيده اگر براى كارهاى خير وصيت نمايد وصيت او صحيح است و نيز بايد وصيت او از روى اختيار باشد و سفيه يعنى كسى كه مال خود را در كارهاى بيهوده مصرف مىكند نباشد .\r\nمسأله 2706 - كسى كه از روى عمد مثلًا زخمى به خود زده يا سمى خورده است كه به واسطه آن ، يقين يا گمان به مردن او پيدا مىشود و قصد او از اين كار خودكشى بوده است و غرض عقلايى نداشته است ، اگر وصيت كند كه مقدارى از مال او را به مصرفى برسانند صحيح نيست .\r\nمسأله 2707 - اگر انسان وصيت كند كه چيزى به كسى بدهند ، در صورتى آن كس آن چيز را مالك مىشود كه بعد از مردن وصيت كننده آن را قبول كند و اگر در زمان زنده بودن او قبول نمايد مالك نمىشود .\r\nمسأله 2708 - وقتى انسان نشانه‌هاى مرگ را در خود ديد بايد فوراً امانت‌هاى مردم را به صاحبانش برگرداند و اگر به مردم بدهكار است و موقع دادن آن بدهى رسيده بايد بدهد و اگر خودش نمىتواند بدهد يا موقع دادن بدهى او نرسيده بايد وصيت كند و بر وصيت شاهد بگيرد ولى اگر بدهى او معلوم باشد وصيت كردن لازم نيست مگر اينكه\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nبدون وصيت اطمينان نداشته باشد كه ورثه او دين او را ادا كنند و گرنه لازم است وصى تعيين كند كه دين او را بدهد .\r\nمسأله 2709 - كسى كه نشانه‌هاى مرگ را در خود مىبيند اگر خمس و زكات و مظالم بدهكار است بايد فوراً بدهد و اگر نمىتواند بدهد چنانچه از خودش مال دارد يا احتمال مىدهد كسى آنها را ادا نمايد بايد وصيت كند . و همچنين است اگر حج بر او واجب باشد .\r\nمسأله 2710 - كسى كه نشانه‌هاى مرگ را در خود ببيند اگر نماز و روزهء قضا دارد بايد وصيت كند كه از مال خودش براى آنها اجير بگيرند بلكه اگر مال نداشته باشد ولى احتمال بدهد كسى بدون آنكه چيزى بگيرد آنها را انجام مىدهد باز هم واجب است وصيت نمايد و اگر قضاى نماز و روزهء او به تفصيلى كه در مسائل نماز قضاى پدر و مادر گفته شد بر پسر بزرگترش واجب باشد ، بايد به او اطلاع دهد يا وصيت كند كه براى او بجا آورند .\r\nمسأله 2711 - كسى كه نشانه‌هاى مرگ را در خود مىبيند اگر مالى پيش كسى دارد يا در جايى پنهان كرده است كه ورثه نمىدانند چنانچه به واسطه ندانستن ، حقشان از بين برود بايد به آنان اطلاع دهد و لازم نيست براى بچه‌هاى صغير خود قيم و سرپرست معين كند ولى در صورتى كه بدون قيم مالشان از بين مىرود يا خودشان ضايع مىشوند بايد براى آنان قيم امينى معين نمايد .\r\nمسأله 2712 - وصى بايد مسلمان و بالغ و عاقل و مورد اطمينان باشد .\r\nمسأله 2713 - اگر كسى چند وصى براى خود معين كند چنانچه اجازه داده باشد كه هر كدام به تنهايى به وصيت عمل كنند لازم نيست در انجام وصيت از يكديگر اجازه بگيرند و اگر اجازه نداده باشد چه گفته باشد كه هر دو با هم به وصيت عمل كنند يا نگفته باشد بايد با نظر يكديگر به وصيت عمل نمايند و اگر حاضر نشوند كه با يكديگر به وصيت عمل كنند حاكم شرع آنها را مجبور مىكند و اگر اطاعت نكنند به جاى آنان ديگران را معين مىنمايد .\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nمسأله 2714 - اگر انسان از وصيت خود برگردد مثلًا بگويد ثلث مالش را به كسى بدهند بعد بگويد به او ندهند وصيت باطل مىشود . و اگر وصيت خود را تغيير دهد مثل آنكه قيّمى براى بچه‌هاى خود معين كند بعد ديگرى را به جاى او قيم نمايد وصيت اولش باطل مىشود و بايد به وصيت دوم او عمل نمايند .\r\nمسأله 2715 - اگر كارى كند كه معلوم شود از وصيت خود برگشته مثلًا خانه‌اى را كه وصيت كرده به كسى بدهند بفروشد يا ديگرى را براى فروش آن وكيل نمايد وصيت باطل مىشود .\r\nمسأله 2716 - اگر وصيت كند چيز معينى را به كسى بدهند بعد وصيت كند كه نصف همان را به ديگرى بدهند بايد آن چيز را دو قسمت كنند و به هر كدام از آن دو نفر يك قسمت آن را بدهند .\r\nمسأله 2717 - اگر كسى در مرضى كه به آن مرض مىميرد مقدارى از مالش را به كسى ببخشد و وصيت كند كه بعد از مردن او هم مقدارى به كس ديگرى بدهند چنانچه روى هم بيشتر از ثلث نباشد يا اگر بيشتر است ورثه اجازه بدهند كه گفته او عملى شود بايد به آنچه گفته عمل كنند و اگر روى هم بيشتر از ثلث باشد و ورثه هم اجازه ندهند بايد مالى را كه پيش از مرگ بخشيده از ثلث بدهند و اگر چيزى از ثلث زياد آمد مال دومى است .\r\nمسأله 2718 - اگر وصيت كند كه ثلث مال او را نفروشند و عايدى آن را به مصرفى برسانند بايد مطابق گفته او عمل نمايند .\r\nمسأله 2719 - اگر در مرضى كه به آن مرض مىميرد بگويد كه مقدارى به كسى بدهكار است چنانچه متهم باشد كه براى ضرر زدن به ورثه گفته است بايد مقدارى را كه معين كرده از ثلث او بدهند و اگر متهم نباشد و كسى هم منكر گفته او نشود بايد از اصل مالش بدهند .\r\nمسأله 2720 - كسى كه انسان وصيت مىكند كه چيزى به او بدهند بايد وجود داشته باشد پس اگر وصيت كند به بچه‌اى كه ممكن است فلان زن حامله شود چيزى بدهند باطل است . ولى اگر وصيت كند به بچه‌اى كه در شكم مادر است چيزى بدهند اگر\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nچه هنوز روح نداشته باشد وصيت صحيح است پس اگر زنده به دنيا آمد بايد آنچه را كه وصيت كرده به او بدهند و اگر مرده به دنيا آمد وصيت باطل مىشود و آنچه را كه براى او وصيت كرده ورثه ميان خودشان قسمت مىكنند .\r\nمسأله 2721 - اگر انسان بفهمد كسى او را وصى خود كرده چنانچه به اطلاع وصيت‌كننده برساند كه براى انجام وصيت او حاضر نيست ، لازم نيست بعد از مردن او به وصيت عمل كند . ولى اگر پيش از مردن او نفهمد كه او را وصى كرده يا بفهمد و به او اطلاع ندهد كه براى عمل كردن به وصيت حاضر نيست در صورتى كه مشقت نداشته باشد بايد وصيت او را انجام دهد . و نيز اگر وصى پيش از مرگ ، موقعى ملتفت شود كه مريض به واسطهء شدت مرض نتواند به ديگرى وصيت كند بايد وصيت را قبول نمايد .\r\nمسأله 2722 - اگر كسى كه وصيت كرده بميرد ، وصى نمىتواند ديگرى را براى انجام كارهاى ميت معين كند و خود او از كار كناره نمايد ولى اگر بداند مقصود ميت اين نبوده كه خود وصى آن كار را انجام دهد بلكه مقصودش فقط انجام كار بوده مىتواند ديگرى را از طرف خود وكيل كند .\r\nمسأله 2723 - اگر كسى دو نفر را وصى كند چنانچه يكى از آن دو بميرد يا ديوانه يا كافر شود حاكم شرع يك نفر ديگر را به جاى او معين مىكند و اگر هر دو بميرند يا ديوانه يا كافر شوند حاكم شرع دو نفر ديگر را معين مىكند . ولى اگر يك نفر بتواند وصيت را عملى كند معين كردن دو نفر لازم نيست .\r\nمسأله 2724 - اگر وصى نتواند به تنهايى كارهاى ميت را انجام دهد حاكم شرع براى كمك او يك نفر ديگر را معين مىكند .\r\nمسأله 2725 - اگر مقدارى از مال ميت در دست وصى تلف شود چنانچه در نگهدارى آن كوتاهى كرده و يا تعدى نموده مثلًا ميت وصيت كرده است كه فلان مقدار به فقراى فلان شهر بده و او مال را به شهر ديگر برده و در راه از بين رفته يا از بين نرفته ولى بر خلاف وصيت به فقراى شهر ديگر داده باشد ، ضامن است و اگر كوتاهى نكرده و تعدى هم ننموده ضامن نيست .\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nمسأله 2726 - هرگاه انسان كسى را وصى كند و بگويد كه اگر آن كس بميرد فلانى وصى باشد بعد از آنكه وصى اول مرد ، وصى دوم بايد كارهاى ميت را انجام دهد .\r\nمسأله 2727 - حجى كه بر ميت واجب است و بدهكارى و حقوقى را كه مثل خمس و زكات و مظالم ادا كردن آنها واجب مىباشد بايد از اصل مال ميت بدهند اگر چه ميت براى آنها وصيت نكرده باشد .\r\nمسأله 2728 - اگر مال ميت از بدهى و حج واجب و حقوقى كه مثل خمس و زكات و مظالم بر او واجب است زياد بيايد چنانچه وصيت كرده باشد كه ثلث يا مقدارى از ثلث را به مصرفى برسانند بايد به وصيت او عمل كنند و اگر وصيت نكرده باشد آنچه مىماند مال ورثه است .\r\nمسأله 2729 - اگر مصرفى را كه ميت معين كرده از ثلث مال او بيشتر باشد وصيت او در بيشتر از ثلث در صورتى صحيح است كه ورثه حرفى بزنند يا كارى كنند كه معلوم شود عملى شدن وصيت را اجازه داده‌اند و تنها راضى بودن آنان كافى نيست يعنى تا مادامى كه رضايت ابراز نشده باشد به نحوى از انحاء رضايت احتمالى كفايت نمىكند و اگر مدتى بعد از مردن او هم اجازه بدهند صحيح است .\r\nمسأله 2730 - اگر مصرفى را كه ميت معين كرده از ثلث مال او بيشتر باشد و پيش از مردن او ورثه اجازه بدهند كه وصيت او عملى شود ، بعد از مردن او نمىتوانند از اجازه خود برگردند .\r\nمسأله 2731 - اگر وصيت كند كه از ثلث مال او خمس و زكات يا بدهى ديگر او را بدهند و براى نماز و روزه او اجير بگيرند و كار مستحبى هم مثل اطعام فقرا بنمايند اگر ثلث او براى همه كفايت كند بايد همه را انجام دهند . و اگر كفايت نكند و ثلث او فقط به اندازه بدهى او باشد بايد بدهى او را از اصل مال بدهند و نماز و روزه را بنابر احتياط واجب از ثلث و وصيت نسبت به كارهاى مستحبى باطل است ولى اگر ورثه كبير او اجازه دهند كه زيادتر از ثلث هر چه باشد از سهم ارث ايشان مصرف شود مىشود به همه موارد وصيت عمل نمايند .\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nمسأله 2732 - اگر وصيت كند كه بدهى او را بدهند و براى نماز و روزه او اجير بگيرند و كار مستحبى هم انجام دهند چنانچه وصيت نكرده باشد كه اينها را از ثلث بدهند بايد بدهى او را از اصل مال بدهند و اگر چيزى زياد آمد ثلث آن را به مصرف نماز و روزه و كارهاى مستحبى كه معين كرده برسانند و در صورتى كه ثلث كافى نباشد پس اگر ورثه اجازه بدهند بايد وصيت او عملى شود و اگر اجازه ندهند بايد نماز و روزه را از ثلث بدهند و اگر چيزى زياد آمد به مصرف كار مستحبى كه معين كرده برسانند .\r\nمسأله 2733 - اگر كسى بگويد كه ميت وصيت كرده فلان مبلغ به من بدهند چنانچه دو مرد عادل گفته او را تصديق كنند يا قسم بخورد و يك مرد عادل هم گفته او را تصديق نمايد يا يك مرد عادل و دو زن عادله يا چهار زن عادله به گفته او شهادت دهند بايد مقدارى را كه مىگويد به او بدهند و اگر يك زن عادله شهادت دهد بايد يك چهارم چيزى را كه مطالبه مىكند به او بدهند و اگر دو زن عادله شهادت دهند نصف آن را و اگر سه زن عادله شهادت دهند بايد سه چهارم آن را به او بدهند و نيز اگر دو مرد كافر ذمى كه در دين خود عادل باشند گفته او را تصديق كنند در صورتى كه ميت ناچار بوده است كه وصيت كند و مرد و زن عادلى هم در موقع وصيت نبوده بايد چيزى را كه مطالبه مىكند به او بدهند .\r\nمسأله 2734 - اگر كسى بگويد من وصى ميتم كه مال او را به مصرفى برسانم يا ميت مرا قيم بچه‌هاى خود قرار داده در صورتى بايد حرف او را قبول كرد كه دو مرد عادل گفته او را تصديق نمايند .\r\nمسأله 2735 - اگر وصيت كند چيزى به كسى بدهند و آن كس پيش از آنكه قبول كند يا رد نمايد بميرد تا وقتى ورثه او وصيت را رد نكرده‌اند مىتوانند آن چيز را قبول نمايند ولى اين در صورتى است كه وصيت كننده از وصيت خود برنگردد و گرنه حقى به آن چيز ندارند .\r\n\r\nاحكام ارث\r\nمسأله 2736 - كسانى كه به واسطه خويشى ارث مىبرند سه دسته‌اند :\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nدسته اول - پدر و مادر و اولاد ميت و با نبودن اولاد ، اولاد اولاد هر چه پايين روند هر كدام آنان كه به ميت نزديك‌تر است ارث مىبرد و تا يك نفر از اين دسته هست دسته دوم ارث نمىبرند .\r\nدسته دوم - جد يعنى پدر بزرگ و جده يعنى مادر بزرگ هر چه بالا روند مثل پدر جد و جده ، و جد جد و جده ، و پدر او همين طور بالا مىروند چه مادرى باشند و چه پدرى ولى تا جد هست پدر جد او از او ارث نمىبرد و همين طور اگر جده او هست پدر جده ارث نمىبرد و خلاصه تا جد و جده نزديك‌تر باشد نوبت به دور تر نمىرسد . و از دسته دوم هستند خواهر و برادر و با نبودن برادر و خواهر ، اولاد ايشان هر كدام آنان كه به ميت نزديك‌تر است ارث مىبرد و تا يك نفر از اين دسته هست دسته سوم ارث نمىبرند .\r\nدسته سوم - عمو و عمه و دايى و خاله و اولاد آنان است و تا يك نفر از عموها و عمه‌ها و داييها و خاله‌هاى ميت زنده‌اند ، اولاد آنان ارث نمىبرند . ولى اگر ميت ، عموى پدرى و پسر عموى پدر و مادرى داشته باشد ارث به پسر عموى پدر و مادرى مىرسد و عموى پدرى ارث نمىبرد اگر وارث منحصر به اين دو نفر باشد و اگر مثلًا عموى پدرى و دايى پدرى با پسر عموى پدر و مادرى جمع شوند ارث به عمو و دايى مىرسد نه به پسر عموى پدر و مادرى .\r\nمسأله 2737 - اگر عمو و عمه و دايى و خاله خود ميت و اولاد آنان و اولاد اولاد آنان نباشند ، عمو و عمه و دايى و خاله پدر و مادر ميت ارث مىبرند و اگر اينها نباشند اولادشان ارث مىبرند و اگر اينها هم نباشند عمو و عمه و دايى و خاله جد و جده ميت و اگر اينها نباشند اولادشان ارث مىبرند .\r\nمسأله 2738 - زن و شوهر به تفصيلى كه در آينده گفته مىشود از يكديگر ارث مىبرند .\r\n\r\nارث دسته اول\r\nمسأله 2739 - اگر وارث ميت فقط يك نفر از دسته اول باشد مثلًا پدر يا مادر يا يك پسر يا يك دختر باشد همه مال ميت به او مىرسد و اگر چند پسر يا چند دختر باشند\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nهمه مال به طور مساوى بين آنان قسمت مىشود و اگر يك پسر و يك دختر باشد مال را سه قسمت مىكنند ، دو قسمت را پسر و يك قسمت را دختر مىبرد و اگر چند پسر و چند دختر باشند مال را طورى قسمت مىكنند كه هر پسرى دو برابر دختر ببرد .\r\nمسأله 2740 - اگر وارث ميت فقط پدر و مادر او باشند مال سه قسمت مىشود ، دو قسمت آن را پدر و يك قسمت را مادر مىبرد . ولى اگر ميت دو برادر يا چهار خواهر يا يك برادر و دو خواهر داشته باشد كه همه آنان پدرى باشند يعنى پدر آنان با پدر ميت يكى باشد خواه مادرشان هم با مادر ميت يكى باشد يا نه اگر چه تا ميت ، پدر و مادر دارد اينها ارث نمىبرند امّا به واسطه بودن اينها مادر شش يك مال را مىبرد و بقيه را به پدر مىدهند ولى در صورتى كه اين خواهران و برادران كافر و يا مملوك باشند مانع از ثلث مادر نمىشوند .\r\nمسأله 2741 - اگر وارث ميت فقط پدر و مادر و يك دختر باشد ، چنانچه ميت دو برادر يا چهار خواهر يا يك برادر و دو خواهر پدرى نداشته باشد مال را پنج قسمت مىكنند ، و پدر و مادر ، هر كدام يك قسمت و دختر سه قسمت آن را مىبرد و اين تقسيم اصطلاحاً بر حسب فرض و رد است و اگر دو برادر يا چهار خواهر يا يك برادر و دو خواهر پدرى داشته باشد نيز مال را بايد به پنج قسمت تقسيم نمايند مثل صورت قبل ولى بهتر است اين تقسيم با رضايت پدر و دختر باشد چون دليل حَجب دلالت دارد بر حجب از ثلث نه حَجب از زيادتر از سُدس آن هم در صورتى كه فرض ثلث و دو ثلث در كار باشد نه صورتى كه پدر و مادر هر دو فرضشان سدس است .\r\nمسأله 2742 - اگر وارث ميت فقط پدر و مادر و يك پسر باشد مال را شش قسمت مىكنند ، پدر و مادر هر كدام يك قسمت و پسر چهار قسمت آن را مىبرد . و اگر چند پسر يا چند دختر باشند آن چهار قسمت را به طور مساوى بين خودشان قسمت مىكنند و اگر پسر و دختر باشند آن چهار قسمت را طورى تقسيم مىكنند كه هر پسرى دو برابر دختر ببرد .\r\nمسأله 2743 - اگر وارث ميت ، پدر و يك پسر ، يا مادر و يك پسر باشد مال را شش قسمت مىكنند ، يك قسمت آن را پدر يا مادر و پنج قسمت را پسر مىبرد .\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nمسأله 2744 - اگر وارث ميت فقط پدر يا مادر با پسر و دختر باشد مال را شش قسمت مىكنند ، يك قسمت آن را پدر يا مادر مىبرد و بقيه را طورى قسمت مىكنند كه هر پسرى دو برابر دختر ببرد .\r\nمسأله 2745 - اگر وارث ميت فقط پدر و يك دختر يا مادر و يك دختر باشد مال را چهار قسمت مىكنند ، يك قسمت آن را پدر يا مادر و بقيه را دختر مىبرد .\r\nمسأله 2746 - اگر وارث ميت فقط پدر و چند دختر يا مادر و چند دختر باشد ، مال را پنج قسمت مىكنند ، يك قسمت را پدر يا مادر مىبرد و چهار قسمت را دخترها به طور مساوى بين خودشان قسمت مىكنند .\r\nمسأله 2747 - اگر ميت اولاد نداشته باشد نوه پسرى او اگر چه دختر باشد سهم پسر ميت را مىبرد و نوه دخترى او اگر چه پسر باشد سهم دختر ميت را مىبرد . مثلًا اگر ميت يك پسر از دختر خود و يك دختر از پسرش داشته باشد مال را سه قسمت مىكنند ، يك قسمت را به پسر دختر و دو قسمت را به دختر پسر مىدهند .\r\n\r\nارث دسته دوم\r\nمسأله 2748 - دسته دوم از كسانى كه به واسطه خويشى ارث مىبرند جد يعنى پدر بزرگ و جده يعنى مادر بزرگ و برادر و خواهر ميت است و اگر برادر و خواهر نداشته باشد اولادشان ارث مىبرند و اگر جد و جده ندارد ولى پدر جد يا جده هست او ارث مىبرد و به طور كلى جد و جده نزديك‌تر مانع از ارث بردن جد و جده دور تر است .\r\nمسأله 2749 - اگر وارث ميت فقط يك برادر يا يك خواهر باشد همه مال به او مىرسد و اگر چند برادر پدر و مادرى يا چند خواهر پدر و مادرى باشد مال به طور مساوى بين آنان قسمت مىشود و اگر برادر و خواهر پدر و مادرى با هم باشند هر برادرى دو برابر خواهر مىبرد مثلًا اگر دو برادر و يك خواهر پدر و مادرى دارد مال را پنج قسمت مىكنند ، هر يك از برادرها دو قسمت و خواهر يك قسمت آن را مىبرد .\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nمسأله 2750 - اگر ميت برادر و خواهر پدر و مادرى دارد برادر و خواهر پدرى كه از مادر با ميت جدا است ارث نمىبرد . و اگر برادر و خواهر پدر و مادرى ندارد چنانچه فقط يك خواهر يا يك برادر پدرى داشته باشد همه مال به او مىرسد و اگر چند برادر يا چند خواهر پدرى داشته باشد مال به طور مساوى بين آنان قسمت مىشود و اگر هم برادر و هم خواهر پدرى داشته باشد هر برادرى دو برابر خواهر مىبرد .\r\nمسأله 2751 - اگر وارث ميت فقط يك خواهر يا يك برادر مادرى باشد كه از پدر با ميت جدا است ، همه مال به او مىرسد و اگر چند برادر مادرى يا چند خواهر مادرى يا چند برادر و خواهر مادرى باشند ، مال به طور مساوى بين آنان قسمت مىشود .\r\nمسأله 2752 - اگر ميت برادر و خواهر پدر و مادرى و برادر و خواهر پدرى و يك برادر يا يك خواهر مادرى داشته باشد برادر و خواهر پدرى ارث نمىبرند و مال را شش قسمت مىكنند ، يك قسمت آن را به برادر يا خواهر مادرى و بقيه را به برادر و خواهر پدر و مادرى مىدهند و هر برادرى دو برابر خواهر مىبرد .\r\nمسأله 2753 - اگر ميت برادر و خواهر پدر و مادرى و برادر و خواهر پدرى و برادر و خواهر مادرى داشته باشد برادر و خواهر پدرى ارث نمىبرند و مال را سه قسمت مىكنند ، يك قسمت آن را برادر و خواهر مادرى به طور مساوى بين خودشان قسمت مىكنند و بقيه را به برادر و خواهر پدر و مادرى مىدهند و هر برادرى دو برابر خواهر مىبرد .\r\nمسأله 2754 - اگر وارث ميت فقط برادر و خواهر پدرى و يك برادر مادرى يا يك خواهر مادرى باشد مال را شش قسمت مىكنند ، يك قسمت آن را برادر و يا خواهر مادرى مىبرد و بقيه را به برادر و خواهر پدرى مىدهند و هر برادرى دو برابر خواهر مىبرد .\r\nمسأله 2755 - اگر وارث ميت فقط برادر و خواهر پدرى و چند برادر و خواهر مادرى باشد مال را سه قسمت مىكنند ، يك قسمت آن را برادر و خواهر مادرى به طور مساوى بين خودشان قسمت مىكنند و بقيه را به برادر و خواهر پدرى مىدهند و هر برادرى دو برابر خواهر مىبرد .\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nمسأله 2756 - اگر وارث ميت فقط برادر و خواهر و زن او باشد زن ارث خود را به تفصيلى كه در مسائل ارث زن و شوهر گفته مىشود مىبرد . و خواهر و برادر به طورى كه در مسائل گذشته گفته شد ارث خود را مىبرند و نيز اگر زنى بميرد و وارث او فقط خواهر و برادر و شوهر او باشد ، شوهر نصف مال را مىبرد و خواهر و برادر به طورى كه در مسائل پيش گفته شد ارث خود را مىبرند . ولى براى آنكه زن يا شوهر ارث مىبرد از سهم برادر و خواهر مادرى چيزى كم نمىشود و از سهم برادر و خواهر پدر و مادرى يا پدرى كم مىشود . مثلًا اگر وارث ميت شوهر و برادر و خواهر مادرى و برادر و خواهر پدر و مادرى او باشد نصف مال به شوهر مىرسد و يك قسمت از سه قسمت اصل مال را به برادر و خواهر مادرى مىدهند و آنچه مىماند مال برادر و خواهر پدر و مادرى است پس اگر همه مال او شش تومان باشد سه تومان به شوهر و دو تومان به برادر و خواهر مادرى و يك تومان به برادر و خواهر پدر و مادرى مىدهند .\r\nمسأله 2757 - اگر ميت خواهر و برادر نداشته باشد ، سهم ارث آنان را به اولادشان مىدهند و سهم برادرزاده و خواهرزاده مادرى به طور مساوى بين آنان قسمت مىشود و از سهمى كه به برادرزاده و خواهرزاده پدرى يا پدر و مادرى مىرسد هر پسرى دو برابر دختر مىبرد .\r\nمسأله 2758 - اگر وارث ميت يك جد يا يك جده است چه پدرى باشد يا مادرى همه مال به او مىرسد و با بودن جد ميت پدر جد او ارث نمىبرد .\r\nمسأله 2759 - اگر وارث ميت فقط جد و جده پدرى باشد مال سه قسمت مىشود ، دو قسمت را جد و يك قسمت را جده مىبرد و اگر جد و جده مادرى باشد مال را به طور مساوى بين خودشان قسمت مىكنند .\r\nمسأله 2760 - اگر وارث ميت فقط يك جد يا جده پدرى و يك جد يا جده مادرى باشد مال سه قسمت مىشود ، دو قسمت را جد يا جده پدرى و يك قسمت را جد يا جده مادرى مىبرد .\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nمسأله 2761 - اگر وارث ميت جد و جده پدرى و جد و جده مادرى باشد مال سه قسمت مىشود ، يك قسمت آن را جد و جده مادرى به طور مساوى بين خودشان قسمت مىكنند و دو قسمت آن را به جد و جده پدرى مىدهند و جد دو برابر جده مىبرد .\r\nمسأله 2762 - اگر وارث ميت فقط زن و جد و جده پدرى و جد و جده مادرى باشد زن ارث خود را به تفصيلى كه در مسائل ارث زن و شوهر گفته مىشود مىبرد و يك قسمت از سه قسمت اصل مال را به جد و جده مادرى مىدهند كه به طور مساوى بين خودشان قسمت كنند و بقيه را به جد و جده پدرى مىدهند و جد دو برابر جده مىبرد و اگر وارث ميت شوهر و جد و جده باشد ، شوهر نصف مال را مىبرد و جد و جده به دستورى كه در مسائل گذشته گفته شد ارث خود را مىبرند .\r\n\r\nارث دسته سوم\r\nمسأله 2763 - دسته سوم عمو و عمه و دايى و خاله و اولاد آنان است به تفصيلى كه گفته شد كه اگر از طبقه اول و دوم كسى نباشد اينها ارث مىبرند .\r\nمسأله 2764 - اگر وارث ميت فقط يك عمو يا يك عمه است چه پدر و مادرى باشد يعنى با پدر ميت از يك پدر و مادر باشد يا پدرى باشد يا مادرى همه مال به او مىرسد و اگر چند عمو يا چند عمه باشند و همه پدر و مادرى ، يا همه پدرى باشند ، يا همه مادرى باشند مال به طور مساوى بين آنان قسمت مىشود ؛ و اگر عمو و عمه هر دو باشند و همه پدر و مادرى ، يا همه پدرى باشند ، عمو دو برابر عمه مىبرد . مثلًا اگر وارث ميت دو عمو و يك عمه باشد ، مال را پنج قسمت مىكنند ، يك قسمت را به عمه مىدهند و چهار قسمت را عموها به طور مساوى بين خودشان قسمت مىكنند .\r\nمسأله 2765 - اگر وارث ميت فقط چند عموى مادرى يا چند عمه مادرى يا عمو و عمه مادرى باشند ، احتياط واجب آن است كه نسبت به زيادى ، عمو و عمه مادرى با همديگر صلح نمايند و به طور مساوى تقسيم نكنند چون قول به اينكه عموى مادرى هم دو برابر مىبرد از جمعى از اعلام است كه اختيار يك قول عجالتاً مشكل است .\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nمسأله 2766 - اگر وارث ميت عمو و عمه باشد و بعضى پدرى و بعضى مادرى و بعضى پدر و مادرى باشند ، عمو و عمه پدرى ارث نمىبرند پس اگر ميت يك عمو و يا يك عمه مادرى دارد احتياط واجب آن است كه نسبت به مقدار زيادتر از سدس ( يك ششم ) مصالحه نمايند ، چون احتمال اين هست كه فرقى بين عمو و عمه مادرى و عمو و عمه پدر و مادرى و يا پدرى نباشد براى اينكه اطلاق نص در مقام هست و در تمام مسائل آينده كه بحث مادرى و پدر و مادرى يا پدرى است اين اطلاق هست و اگر هم عمو و هم عمه مادرى دارد ، در اينجا هم بنابر احتياط واجب نسبت به زيادتر از ثلث بين همه عموها و عمه‌ها صلح واقع شود .\r\nمسأله 2767 - اگر وارث ميت فقط يك دايى ، يا يك خاله باشد ، همه مال به او مىرسد و اگر هم دايى و هم خاله باشد و همه پدر و مادرى يا پدرى يا مادرى باشند ، مال به طور مساوى بين آنان تقسيم نمىشود و بنابر احتياط واجب در تقسيم بايد با يكديگر صلح كنند چون احتمال اين هست كه سهم دايى دو برابر خاله باشد .\r\nمسأله 2768 - اگر وارث ميت فقط يك دايى يا يك خاله مادرى و دايى و خاله پدر و مادرى و دايى و خاله پدرى باشد ، دايى و خاله پدرى ارث نمىبرند و بنابر احتياط واجب ، دايى يا خاله مادرى با دايى و خاله پدر و مادرى بايد در تقسيم با همديگر صلح نمايند نه اينكه مال را شش قسمت كنند و يك قسمت را به دايى يا خاله مادرى بدهند و بقيه را به دايى و خاله پدر و مادرى .\r\nمسأله 2769 - اگر وارث ميت فقط دايى و خاله پدرى و دايى و خاله مادرى و دايى و خاله پدر و مادرى باشد ، دايى و خاله پدرى ارث نمىبرند و دايى و خاله مادرى و دايى و خاله پدر و مادرى بنابر احتياط واجب بايد در تقسيم با يكديگر صلح نمايند براى احتمالى كه گذشت و آن اين بود كه در تقسيم فرقى بين آنها نباشد و بنابراين نبايد مال را سه قسمت كنند ، كه يك قسمت آن را دايى و خاله مادرى به طور مساوى بين خودشان قسمت نمايند و بقيه را به دايى و خاله پدر و مادرى بدهند .\r\nمسأله 2770 - اگر وارث ميت يك دايى يا يك خاله و يك عمو يا يك عمه باشد مال را سه قسمت مىكنند ، يك قسمت را دايى يا خاله و بقيه را عمو يا عمه مىبرد .\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nمسأله 2771 - اگر وارث ميت يك دايى يا يك خاله و عمو و عمه باشد چنانچه عمو و عمه پدر و مادرى يا پدرى باشند مال را سه قسمت مىكنند ، يك قسمت را دايى يا خاله مىبرد و از بقيه ، دو قسمت به عمو و يك قسمت به عمه مىدهند بنابراين اگر مال را نه قسمت كنند سه قسمت را به دايى يا خاله و چهار قسمت را به عمو و دو قسمت را به عمه مىدهند .\r\nمسأله 2772 - اگر وارث ميت يك دايى يا يك خاله و يك عمو يا يك عمه مادرى و عمو و عمه پدر و مادرى يا پدرى باشد مال را سه قسمت مىكنند ، يك قسمت آن را به دايى يا خاله مىدهند و در دو قسمت باقيمانده ، بنابر احتياط واجب بايد بقيه در تقسيم با همديگر صلح نمايند نه اينكه عمو يا عمه مادرى شش يك ببرند و بقيه را به عمو و عمه پدر و مادرى يا پدرى بدهند .\r\nمسأله 2773 - اگر وارث ميت يك دايى يا يك خاله و عمو و عمه مادرى و عمو و عمه پدر و مادرى يا پدرى باشد مال را سه قسمت مىكنند ، يك قسمت را دايى و يا خاله مىبرد و در دو قسمت ديگر بنابر احتياط واجب ، بقيه بايستى در تقسيم با همديگر صلح نمايند ، نه اينكه بقيه را سه سهم كنند و يك سهم آن را به طور مساوى بين عمو و عمه مادرى قسمت كنند و دو سهم ديگر را بين عمو و عمه پدر و مادرى يا پدرى قسمت نمايند .\r\nمسأله 2774 - اگر وارث ميت چند دايى و چند خاله باشد كه همه پدر و مادرى يا پدرى يا مادرى باشند و عمو و عمه هم داشته باشد مال سه سهم مىشود ، دو سهم آن را به دستورى كه در مسأله پيش گفته شد عمو و عمه بين خودشان قسمت مىكنند و در يك سهم ديگر داييها و خاله‌ها در تقسيم با همديگر بنابر احتياط واجب صلح نمايند نه اينكه داييها و خاله‌ها به طور مساوى بين خودشان تقسيم كنند .\r\nمسأله 2775 - اگر وارث ميت ، دايى يا خالهء مادرى و چند دايى و خالهء پدر و مادرى يا پدرى و عمو و عمه باشد ، مال سه سهم مىشود ، دو سهم آن را به دستورى كه سابقاً گفته شد عمو و عمه بين خودشان تقسيم مىكنند و يك سهم ديگر را دايى و خاله پدرى ، در صورتى كه دايى و خاله پدر و مادرى هم باشند از آن ارث نمىبرند و دايى و خاله\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nمادرى يك ششم آن را مىبرند و بقيه را دايى و خاله پدرى يا دايى و خاله پدر و مادرى در تقسيم آن بنابر احتياط واجب بايد با همديگر صلح نمايند و اگر چند دايى مادرى يا چند خاله مادرى يا هم دايى مادرى و هم خاله مادرى دارد آن يك سهم را سه قسمت مىكنند ، يك قسمت را داييها و خاله مادرى به طور مساوى بين خودشان قسمت مىكنند و بقيه را به دايى و خاله پدر و مادرى يا پدرى مىدهند كه بنابر احتياط واجب در تقسيم آن با هم صلح كنند .\r\nمسأله 2776 - اگر ميت عمو و عمه و دايى و خاله نداشته باشد مقدارى كه به عمو و عمه مىرسد به اولاد آنان و مقدارى كه به دايى و خاله مىرسد به اولاد آنان داده مىشود .\r\nمسأله 2777 - اگر وارث ميت عمو و عمه و دايى و خاله پدر و عمو و عمه و دايى و خاله مادر او باشند مال سه سهم مىشود ، يك سهم آن را عمو و عمه و دايى و خاله مادر ميت به طور مساوى بين خودشان قسمت مىكنند و دو سهم ديگر آن را سه قسمت مىكنند ، يك قسمت را دايى و خاله پدر ميت به طور مساوى بين خودشان قسمت مىكنند و دو قسمت ديگر آن را به عمو و عمهء پدر ميت مىدهند و عمو دو برابر عمه مىبرد .\r\n\r\nارث زن و شوهر\r\nمسأله 2778 - اگر زنى بميرد و اولاد نداشته باشد ، نصف همه مال را شوهر او و بقيه را ورثه ديگر مىبرند و اگر از آن شوهر يا از شوهر ديگر اولاد داشته باشد چهار يك همهء مال را شوهر و بقيه را ورثه ديگر مىبرند .\r\nمسأله 2779 - اگر مردى بميرد و اولاد نداشته باشد ، چهار يك مال او را زنى كه به عقد دائمى دارد مىبرد و زنى كه عقدش دائمى نيست ارث نمىبرد و بقيه را ورثه ديگر مىبرند ؛ و اگر از آن زن يا از زن ديگر اولاد داشته باشد ، هشت يك مال را زن و بقيه را ورثه ديگر مىبرند ، و زن از زمين خانه مسكونى ، و هر زمين ديگر مثل زمين كشاورزى و باغ و مانند اينها ارث نمىبرد ولى از قيمت ساختمان خانه و امثال آن و از قيمت درخت و\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nزراعت و ساختمانهايى كه در اين مكانها هست ارث مىبرد ، و احتياط مستحب آن است كه در قيمت اينها با ساير ورثه صلح نمايد .\r\nمسأله 2780 - اگر زن بخواهد در چيزهايى كه از آنها ارث نمىبرد ، مانند زمين خانه مسكونى ، تصرف نمايد بايد از ورثهء ديگر اجازه بگيرد . و واجب است كه ورثه تا سهم زن را نداده‌اند ، در چيزهايى كه زن از قيمت آنها ارث مىبرد مانند بنا و درخت بدون اجازه او تصرف نكنند . و چنانچه پيش از دادن سهم زن ، اينها را بفروشند ، در صورتى كه سهم زن را از قيمت بدهند معامله صحيح است ، و احتياج به اجازه زن ندارد اگر چه احتياط مستحب اين است كه بعد از اداى حق زن ، معامله را از نو انجام دهند مثلًا صيغه آن را دوباره بخوانند .\r\nمسأله 2781 - اگر بخواهند بنا و درخت و مانند آن را قيمت نمايند ، بايد اول آنها را با زمين قيمت نمايند و بعداً فقط زمين را قيمت نمايند ، كه اگر خالى از درخت و بنا بود چقدر ارزش داشت و بعد از قيمت مجموع ، قيمت زمين تنها را كم كنند و از باقيمانده آن ، سهم زن را بدهند .\r\nمسأله 2782 - مجراى آب قنات و مانند آن حكم زمين را دارد و آجر و چيزهايى كه در آن به كار رفته ، در حكم ساختمان است .\r\nمسأله 2783 - اگر ميت بيش از يك زن داشته باشد ، چنانچه اولاد نداشته باشد ، چهار يك مال ، و اگر اولاد داشته باشد ، هشت يك مال به شرحى كه گفته شد ، به طور مساوى بين زنهاى او كه عقد آنها دائمى است قسمت مىشود ، اگر چه شوهر با هيچ يك از آنان يا بعض آنان نزديكى نكرده باشد ، ولى اگر در مرضى كه به آن مرض از دنيا رفته ، زنى را عقد كرده و با او نزديكى نكرده است آن زن از او ارث نمىبرد و حق مهر هم ندارد .\r\nمسأله 2784 - اگر زن در حال مرض ، شوهر كند و به همان مرض بميرد ، شوهرش اگر چه با او نزديكى نكرده باشد ، از او ارث مىبرد و اگر شوهر هم بميرد و اين زن زنده باشد از او ارث مىبرد .\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nمسأله 2785 - اگر زن را به ترتيبى كه در احكام طلاق گفته شد طلاق رجعى بدهند و در بين عده بميرد ، شوهر از او ارث مىبرد . و نيز اگر شوهر در بين عده زن بميرد ، زن از او ارث مىبرد . ولى اگر بعد از گذشتن عده رجعى يا در عده طلاق بائن ، يكى از آنان بميرد ، ديگرى از او ارث نمىبرد .\r\nمسأله 2786 - اگر شوهر در حال مرض عيالش را طلاق دهد و پيش از گذشتن دوازده ماه هلالى بميرد ، زن با سه شرط از او ارث مىبرد :\r\nاول - آنكه در اين مدت شوهر ديگر نكرده باشد .\r\nدوم - به واسطه بىميلى به شوهر طلاق نگرفته باشد ولى اگر به واسطه بىميلى طلاق گرفته باشد چه چيزى به او داده باشد كه او را طلاق دهد يا چيزى نداده باشد ارث بردن او از اين شوهر اشكال دارد و احتياط واجب اين است كه با ساير ورثه مصالحه نمايد .\r\nسوم - ظاهر انصرافى اخبار آن است كه شوهر در مرضى كه در آن مرض زن را طلاق داده بميرد ، نه به سبب ديگرى ، ولى احتياط واجب آن است كه در صورتى كه به سبب ديگرى مثل اينكه او را بكشند يا به مرض ديگرى بعد از خوب شدن از مرض اول بميرد ، زن با ساير ورثه صلح نمايد .\r\nمسأله 2787 - لباسى كه مرد براى پوشيدن زن خود گرفته ، اگر چه زن آن را پوشيده باشد ، بعد از مردن شوهر جزء مال شوهر است مگر آنكه آن لباس را به سبب بخشش يا غير آن ، ملك آن زن كرده باشد .\r\n\r\nمسائل متفرقه ارث\r\nمسأله 2788 - قرآن و انگشتر و شمشير ميتى كه پدر است و لباسى را كه پوشيده مال پسر بزرگتر اوست و زره و رحل و راحله و كتابهاى او هم همين حكم را دارد ولى بهتر است در اينها پسر بزرگتر با بقيه ورثه صلح نمايد و در صورتى كه پدر به غير از آنچه گفته شد كه آن را به اصطلاح عربى حبوه گويند چيزى ندارد احتياط مستحب آن است كه پسر بزرگتر با ساير ورثه صلح نمايد و لباسهاى تن پدر اگر چه متعدد باشد و كتابهايى كه\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nخودش مىخوانده اگر چه متعدد باشد از مال پسر بزرگتر است ولى اگر كتابهاى او كه مىخوانده خيلى زياد است مثل عالمى كه كتابخانه‌اى دارد براى خود ، بنابر احتياط واجب نسبت به زيادتر از يك عدد مخصوص مثل قرآن و مفاتيح با ساير ورثه صلح كند و غير لباس تن و كتاب بيش از يك عدد را ارث نمىبرد اگر چه احتياط مستحب آن است كه در بقيه ساير ورثه با پسر بزرگتر صلح نمايند .\r\nمسأله 2789 - اگر پسر بزرگ ميت بيش از يكى باشد مثلًا از دو زن او در يك وقت دو پسر به دنيا آمده باشد ، بايد لباس و قرآن و انگشتر و شمشير ميت را به طور مساوى بين خودشان قسمت كنند .\r\nمسأله 2790 - اگر ميت قرض داشته باشد ، چنانچه قرضش به اندازهء مال او يا زيادتر باشد ، بايد چيزهايى كه مال پسر بزرگتر است بابت قرض او داده شود و ورثه مىتوانند آنها را براى خود بردارند و قيمتش را بابت قرض او بدهند و اگر قرضش كمتر از مال او باشد ، بايد از آن چيزها هم كه به پسر بزرگتر مىرسد ، به نسبت در بابت قرض او بدهند ، مثلًا اگر همه دارايى او شصت تومان است ، و به مقدار بيست تومان آن از چيزهايى است كه از مال پسر بزرگتر است و سى تومان هم قرض دارد ، پسر بزرگتر بايد به مقدار ده تومان از آن چيزها بابت قرض ميت بدهد .\r\nمسأله 2791 - مسلمان از كافر ارث مىبرد ولى كافر اگر چه پدر يا پسر ميت باشد از او ارث نمىبرد .\r\nمسأله 2792 - اگر كسى يكى از خويشان خود را عمداً و بناحق بكشد از او ارث نمىبرد ولى اگر از روى خطا باشد مثل آنكه سنگ را به هوا بيندازد و اتفاقاً به يكى از خويشان او بخورد و او را بكشد از او ارث مىبرد ولى از ديه قتل ارث نمىبرد .\r\nمسأله 2793 - هرگاه بخواهند ارث را تقسيم كنند ، براى بچه‌اى كه در شكم است كه اگر زنده به دنيا بيايد ارث مىبرد ، سهم دو پسر را كنار مىگذارند ، ولى اگر احتمال بدهند بيشتر است مثلًا احتمال بدهند كه زن سه بچه حامله باشد ، سهم سه پسر را كنار مىگذارند ، و چنانچه مثلًا يك پسر يا يك دختر به دنيا آمد ، زيادى را ورثه بين خودشان تقسيم مىكنند و به هر حال اين تقسيم به معناى اجازه تصرف در آن چيزى است كه به\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nورثه مىدهند و ملاك ظهور حال بعد از به دنيا آمدن بچه است ، پس اگر مثلًا سهم سه پسر را هم كنار گذاشتند و بر حسب اتفاق چهار پسر به دنيا آمد نسبت به سهم يك پسر زياده ، وارثهاى ديگر ضامن هستند . و نيز بايد دانست كه اين اجازه در تصرف در صورتى است كه وارث ديگرى براى ميت از اولاد و پدر و مادر كه از طبقه اول ارث هستند باشد ، و گرنه همه مال را براى بچه نگه مىدارند پس اگر زنده به دنيا آمد به او مىدهند و اگر نه طبقات بعد از او كه وارث هستند ارث را مىبرند .\r\n\r\nاحكام حدى كه براى بعضى از گناهان معين شده است\r\nمسأله 2794 - اگر كسى با يكى از محرمهاى خود كه مثل مادر و خواهر با او نسبت دارند زنا كند ، بعضى فرموده‌اند كه به حكم حاكم شرع بايد او را بكشند ولى اين حكم خالى از اشكال نيست ، و به خبر مرسلى كه در مقام هست نمىشود اكتفا كرد . و اگر مرد كافر با زن مسلمان زنا كند بايد او را به حكم حاكم شرع كشت . و در اخبار بسيار وارد شده است كه انجام دادن يكى از حدهاى الهى باعث مىشود كه مردم كار نامشروع نكنند و دنيا و آخرت آنان را حفظ مىكند و منفعتش براى آنان بيشتر است از اينكه چهل روز باران ببارد .\r\nمسأله 2795 - اگر مرد آزادى زنا كند ، بايد او را صد تازيانه بزنند و چنانچه سه مرتبه زنا كند و در هر دفعه صد تازيانه‌اش بزنند ، در دفعه چهارم بايد او را بكشند . ولى كسى كه زن عقدى دائمى دارد ، و در حالى كه بالغ و عاقل و آزاد بوده با او نزديكى كرده ، و هر وقت هم بخواهد مىتواند با او نزديكى كند كه او را محصن مىگويند اگر با زنى كه بالغه و عاقله است زنا كند ، بايد او را سنگسار نمايند .\r\nمسأله 2796 - اگر مرد ببيند كسى با زن او زنا مىكند و بداند كه يكى از آنان مجبور بوده و به اين عمل راضى نبوده نمىتواند آنان را بكشد و اگر شك داشته باشد كه آيا هر دو راضى بوده‌اند يا يكى از آنها راضى نبوده و مجبور شده به اين عمل ، باز هم نمىتواند آنان را بكشد . ولى اگر مىداند هر دو راضى بوده‌اند ، عده‌اى فرموده‌اند كه مىتواند بدون مراجعه به حاكم شرع آنان را بكشد ولى اين حكم هم خالى از اشكال\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nنيست و احتياط واجب آن است كه بدون مراجعه به حاكم شرع قتلى واقع نشود . و بايد دانست كه آن زن به سبب زنا براى شوهر خود حرام نمىشود .\r\nمسأله 2797 - اگر مرد مكلف عاقلى با مكلف عاقل ديگر لواط كند ، بايد هر دوى آنان را در صورتى كه هر دو به اين عمل راضى بوده‌اند ، بكشند ولى اگر مثلًا هر دو بدون رضايت بوده مثلًا ظالمى آنها را مجبور كرده و يا از راه ديگر مجبور شده‌اند ، كشتن آنان حرام است و اگر يكى از آنان راضى نبوده و مجبور شده با ظلم ظالم يا با زور فاعل يا مفعول و غير اينها آن را كه راضى نبوده نبايد كشت ، و نيز اگر لواط به واسطه بينه كه چهار شاهد عادل است ثابت شده ولى توبه آنان قبل از شهادت شاهد ، ثابت باشد نبايد آنان را كشت ، و اگر با اقرار خود آنها در نزد حاكم با شرايط شرعى اقرار ، لواط ثابت شده باشد ولى قبلًا توبه كرده باشند ، حاكم شرع اختيار دارد كه با مراعات مصالح ، حد را جارى نمايد و يا آنان را عفو كند . و حاكم شرع مىتواند لواطكننده را با شمشير بكشد و در صورتى كه فاعل محصن باشد كه معناى محصن در مسأله 2795 گذشت مىتواند او را سنگسار كند ولى اگر محصن نباشد نبايد او را سنگسار كرد و مىتواند آنها را زنده به آتش بسوزاند و يا دست و پاى آنان را ببندد و از جاى بلندى به زير اندازد ولى جواز خراب كردن ديوار روى آنان كه بعضى گفته‌اند ، ثابت نيست و نمىتواند اين كار را انجام دهد .\r\nمسأله 2798 - اگر يك نفر كس ديگر را امر كند كه به ناحق كسى را بكشد ، در صورتى كه قاتل و كسى كه به او دستور داده ، هر دو مكلف و عاقل باشند ، در صورتى كه ولى دم عفو نكند و يا ديه را اختيار نكند و طلب كشتن قاتل را بنمايد بايد او را كشت و كسى كه امر كرده بايد او را حبس كرد تا بميرد .\r\nمسأله 2799 - اگر فرزند ، پدر يا مادر را عمداً بكشد ، بايد او را بكشند . ولى اگر پدرى فرزند خود را عمداً بكشد ، بايد به دستورى كه در احكام ديه گفته مىشود ديه بدهد و هر قدر حاكم شرع صلاح مىداند او را بزنند .\r\nمسأله 2800 - هرگاه كسى پسرى را از روى شهوت ببوسد ، حاكم شرع مىتواند او را تعزير نمايد به كمتر از حد كه صد تازيانه است و در كمى و زيادى كمتر از حد بايد با ملاحظه جرم نسبت به اشخاص و موارد بر حسب مصالح خدايى باشد كه حاكم شرع\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nعادل آن را تشخيص دهد و حد كمتر تعزير سى تازيانه كه بعضى فرموده‌اند نيست ، و مىشود كمتر از آن هم باشد . و روايت شده است كه خداوند عالم دهانه‌اى از آتش به دهان كسى كه اين عمل را انجام دهد مىزند و ملائكه آسمان و زمين و ملائكه رحمت و غضب بر او لعنت مىكنند و جهنم براى او مهيا خواهد بود ، ولى اگر توبه كند توبه او قبول مىشود .\r\nمسأله 2801 - اگر كسى زن و مرد را براى زنا و يا مرد و پسر را براى لواط به هم برساند ، چنان كه آن كس زن باشد ، بايد هفتادوپنج تازيانه به او بزنند و همچنين است اگر مرد باشد و مشهور آن است كه مرد را اضافه بر تازيانه ، سرش را بتراشند و در كوچه و بازار بگردانند و از محلى كه در آن محل اين كار را انجام داده بيرونش كنند ، ولى بايد دانست كه اين حكم دليل محكمى ندارد به غير از شهرت ، بنابراين احتياط واجب ترك اين كارها مىباشد خصوصاً در صورتى كه اين كار ، دفعه اول او باشد نه دفعه دوم ، بلى اگر حاكم شرع تشخيص دهد ريشه فساد كنده نمىشود جز به اينكه او را از آن شهر بيرون كند مىتواند اين كار را بحسب مصالح انجام دهد .\r\nمسأله 2802 - اگر كسى بخواهد با زنى زنا كند ، يا با پسرى لواط نمايد ، و بدون آنكه او را بكشند جلوگيرى از او ممكن نباشد كشتن او جايز است .\r\nمسأله 2803 - اگر كسى به مرد يا زن مسلمانى كه بالغ و عاقل و آزاد است نسبت زنا يا لواط بدهد مثلًا به او بگويد ولدالزنا و آن شخص كه اين فحش را به او داده‌اند كسى نباشد كه متظاهر به اين كارها باشد به طورى كه پرده حيا را دريده باشد بايد او را هشتاد تازيانه به نحوى كه در شرع معين است بزنند ولى اگر كسى كه به او اين دشنام را داده‌اند عفيف و آبرومند نباشد و متظاهر به زنا و لواط است اين حد را نبايد به كسى كه اين دشنام را به او داده بزنند ، و نيز اگر دشنام دهنده قصد معناى واقعى آنها را نكرده است به طورى كه در نظر مردم واضح باشدكه مىخواسته با امثال اين الفاظ به او توهين كند اين حد را نبايد به او بزنند ولى حاكم شرع مىتواند او را به اندازه كمتر از اين حد يا به نحو ديگرى تعزير و ادب نمايد . و بايد دانست كه تازيانه‌هايى كه در اين حد ، كه حد قذفش مىنامند ، مىزنند نبايد به شدت تازيانه‌هايى كه براى زنا مىزنند و نه به خفت تازيانه‌هايى كه براى تعزير مىزنند باشد ، بلكه بايد در حد متوسط بين اين دو باشد .\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nمسأله 2804 - كسى كه مكلف و عاقل است اگر از روى اختيار شراب بخورد در دفعه اول و دوم او را هشتاد تازيانه بزنند ، پس اگر مرد است تمام بدنش غير از عورت او را برهنه كنند و تازيانه را بزنند ، و اگر زن است در حالى كه نشسته و لباس بر تن اوست بزنند و بنابر احتياط واجب دفعه سوم هم همين مقدار را به او تازيانه بزنند و در دفعه چهارم او را بايد بكشند ؛ ولى اگر كسى بارها شراب خورده ولو بيش از چهار دفعه و او را حد نزده‌اند دفعه اول و دوم و سومى كه دستگير مىشود بايد او را حد بزنند و بنابر احتياط واجب در دفعه چهارم او را بكشند ، و ملاك ، عدد حد خوردن اوست نه عدد شراب خوردن او .\r\nمسأله 2805 - كسى كه مكلف و عاقل است اگر چهار نخودونيم طلاى سكه‌دار يا چيز ديگرى را كه به اين مقدار ارزش دارد بدزدد و چنانچه شرطهايى را كه در شرع براى آن معين شده دارا باشد ، در دفعه اول بايد چهار انگشت دست راست او را از بيخ ببرند و كف دست و شست او را بگذارند و در دفعه دوم بنابر احتياط واجب بايد پاى چپ او را از وسط قدم ببرند و در دفعه سوم بايد او را حبس كنند تا بميرد و چنانچه مال دارد خرج او را از مال خودش و اگر ندارد از بيت‌المال بدهند ، و در صورتى كه در زندان دزدى كند بايد او را بكشند . و بايد دانست كه در خصوصيات مسائل حدود بايد به كتابهاى مفصل مراجعه شود و اين مختصر را گنجايش آن مسائل نيست .\r\n\r\nاحكام ديه\r\nمسأله 2806 - اگر كسى عمداً و به ناحق ديگرى را بكشد ، ولى كشته مىتواند قاتل را عفو كند ، و اگر قاتل حكم او كشتن است مثل اينكه مقتول ، مسلمان باشد يا فرزند انسان نباشد ، مىتواند او را با حكم حاكم بكشد و يا مقدارى كه بعداً گفته مىشود با رضايت طرفين يعنى قاتل و ولى كشته ديه بگيرد و اگر قاتل راضى نباشد كه ديه بدهد نمىتوان از او ديه گرفت ، اما اگر مقتول غير مسلمان باشد يا فرزند قاتل باشد فقط مىتواند ديه بگيرد و نمىتوان او را كشت ؛ و اگر از روى خطا كس ديگرى را بكشد مثلًا براى زدن حيوانى تير بزند و اشتباهاً به كسى بخورد و او را بكشد ، ولى كشته حق ندارد او را بكشد اما مىتواند ديه بگيرد با مراعات شرايط مثلًا در خطاى محض ، ديه را بايد\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nخويشان پدرى قاتل بدهند و در شبه عمد خود قاتل بايد از مالش ديه را بدهد . ديه‌اى را كه قاتل بايد بدهد در موردى كه مقتول ، مرد مسلمان و آزاد است يكى از اين شش چيز است كه گفته مىشود ، و در صورتى كه زن مسلمان باشد ديه او نصف ديه مرد مسلمان است و ديه مرد كافر ذمى ، هشتصد درهم است و اگر كافر ذمى زن باشد چهارصد درهم و ديه غلام و كنيز قيمت آنها است اگر بيشتر از ديه آزاد نباشد .\r\nاول - صد شتر كه در قتل عمد بايد داخل سال ششم شده باشند و سن شتر در قتل خطايى و شبه عمد كمتر از اين مقدار است كه براى توضيح آن بايد به كتابهاى مفصل رجوع شود .\r\nدوم - دويست گاو .\r\nسوم - هزار گوسفند .\r\nچهارم - دويست حلّه كه هر حلّه دو پارچه‌اى است كه در يمن مىبافند .\r\nپنجم - هزار مثقال شرعى طلاى سكه‌دار كه هر مثقال آن هجده نخود است .\r\nششم - ده هزار درهم كه هر درهمى 6 / 12 نخود نقره سكه‌دار است .\r\nمسأله 2807 - ديه چند چيز مثل ديه كشتن است كه مقدار آن در مسأله پيش گفته شد :\r\nاول - آنكه دو چشم كسى را كور كنند يا چهار پلك چشم او را از بين ببرند و اگر يك چشم او را كور كنند ، بايد نصف ديهء كشتن را بدهند .\r\nدوم - دو گوش كسى را ببرند يا كارى كنند كه هر دو گوش او كر شود به طورى كه اميد خوب شدن آن ولو با معالجه نباشد . و اگر يك گوش او را ببرند يا كر كنند بايد نصف ديهء كشتن را بدهند و اگر نرمه گوش او را ببرند ، بايد ثلث ديه كشتن را بدهند ولى اگر با همديگر در مقدار آن صلح كنند بهتر است .\r\nسوم - تمام بينى و يا نرمه بينى كسى را ببرد .\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nچهارم - زبان كسى را كه سالم است از بيخ ببرد ، ولى اگر زبان او به آفتى لال شده باشد بايد ثلث ديه كشتن را بدهد و اگر زبان او از وقت تولد لال بوده هم حكمش چنين است ؛ ولى احتياط آن است كه در اين صورت بين تمام ديه و ثلث آن با همديگر مصالحه كنند و اگر مقدارى از زبان را ببرد بايد براى توضيح ديه آن به كتابهاى مفصل رجوع شود ولى اختصاراً اگر قسمتى از زبان لال را بريده بايد به نسبت مساحت آن ديه بدهد مثلًا اگر نصف را بريده نصف ديهء كشتن را بدهد و اگر ثلث را بريده ثلث آن را و همين طور است در ساير نسبتهايى كه تصور مىشود ولى اگر زبان سالم را بريده بايد نسبت به بيست‌وهشت حرف الفباى عربى ديه تقسيم شود ، و هر قسم از حروف را كه نتواند بگويد يك بيست‌وهشتم ديه به آن تعلق مىگيرد و اگر همه حروف را نتواند بگويد بايد تمام ديه را بدهد .\r\nپنجم - تمام دندانهاى اصلى كه بيست‌وهشت عدد است اگر از بين ببرد تمام ديه را بايد بدهد ، و ديهء هر كدام از دوازده دندان جلوى دهان كه شش عدد بالا و شش عدد پايين مىباشد ، پنجاه مثقال شرعى طلاى سكه‌دار است كه مقدار هر مثقال 18 نخود است و اگر پانصد درهم نقره سكه‌دار هم بدهد كافى است ، و اگر يكى از شانزده دندان عقب را كه هشت عدد آنها بالا و هشت عدد آنها پايين است از بين ببرد بايد بيست‌وپنج مثقال شرعى طلاى سكه‌دار بدهد و اگر دويست‌وپنجاه درهم نقرهء سكه‌دار هم بدهد كافى است .\r\nششم - هر دو دست كسى را از بند مچ جدا كند و اگر يك دست را از بند مچ جدا كند ، بايد نصف ديه كشتن را بدهد .\r\nهفتم - ده انگشت كسى را ببرد و ديه هر انگشت ، ده يك ديهء كشتن است .\r\nهشتم - پشت كسى را طورى بشكند كه ديگر درست نشود و نتواند بنشيند و همچنين است اگر نخاع او قطع شود .\r\nنهم - هر دو پستان زنى را ببرد كه بايد تمام ديه زن را كه نصف ديه مرد است بدهد و اگر يكى از آنها را ببرد بايد نصف ديه كشتن زن را بدهد .\r\n\r\n","description":"","footnote":"","page_name":" 527 ","page_number":527},
  {"content":"\r\n\r\nدهم - هر دو پاى كسى را تا مفصل يا همه ده انگشت پا را ببرد و ديه هر انگشت ، ده يك ديه كشتن است .\r\nيازدهم - تخمهاى مردى را از بين ببرد و همچنين است اگر حشفه يا تمام آلت مردانگى او را ببرد .\r\nدوازدهم - طورى به كسى آسيب برساند كه عقل او از بين برود .\r\nسيزدهم - به كسى صدمه‌اى بزند كه ديگر بوى خوب و بد را نفهمد يا منى از او خارج نشود ولى بهتر است در مورد اخير با همديگر مصالحه نمايند . و نيز ديه كشتن ، در اعضاى ديگرى از بدن يا منافع آن معين شده كه در كتابهاى مفصل ذكر شده است .\r\nمسأله 2808 - اگر اشتباهاً كسى را بكشد چه خطاى محض باشد كه ديه آن بر عاقله است و چه شبه عمد كه ديه آن بر خود قاتل است بايد ديه او را بدهد و يك بنده آزاد كند و اگر نتواند بنده آزاد كند ، دو ماه روزه بگيرد و اگر اين را هم نتواند ، شصت فقير را سير كند و اگر عمداً و به ناحق بكشد ، در صورت عفو يا گرفتن ديه بايد دو ماه روزه بگيرد و شصت فقير را سير كند و يك بنده آزاد نمايد .\r\nمسأله 2809 - كسى كه سوار حيوان است اگر كارى كند كه آن حيوان به كسى آسيب برساند ، ضامن است و نيز اگر ديگرى كارى كند كه حيوان به سوار خود يا به كس ديگر صدمه بزند ضامن است .\r\nمسأله 2810 - اگر انسان كارى كند كه زن حامله سقط كند ، چنانچه چيزى كه سقط شده نطفه باشد ديه‌اش بيست مثقال شرعى طلاى سكه‌دار است كه هر مثقال آن 18 نخود مىباشد . و اگر علقه يعنى خون بسته باشد چهل مثقال ، و اگر مضغه يعنى پاره گوشت باشد شصت مثقال ، و اگر استخوان شده باشد هشتاد مثقال ، و اگر گوشت آورده ولى هنوز روح در او دميده نشده صد مثقال ، و اگر روح در او دميده شده ، چنانچه پسر باشد ، ديه او هزار مثقال ، و اگر دختر باشد ديه او پانصد مثقال شرعى طلا است ، البته در تمام مسأله در صورتى كه محكوم به اسلام و آزاد باشد چنين است .\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nمسأله 2811 - اگر زن حامله كارى كند كه بچه‌اش سقط شود ، بايد ديه آن را به تفصيلى كه در مسأله پيش گفته شد ، به وارث بچه بدهد و به خود زن چيزى از آن نمىرسد .\r\nمسأله 2812 - اگر كسى زن حامله را بكشد و بچه هم با او يا بعد از او به سبب كشتن او بميرد بايد ديهء زن و بچه را بدهد .\r\nمسأله 2813 - اگر پوست سر يا صورت مردى را پاره كند ، بايد يك شتر به او بدهد و يا يك صدم ديه انسان از ساير دياتى كه معين شده و گذشت ، و جايى كه دو شتر و يا سه شتر گفته شده دو صدم يا سه صدم ديه را بايد بدهد و همچنين است تا آخر كه 33 شتر است مراد از آن سىوسه صدم ديه است و شتر خصوصيتى ندارد و اگر پوست سر را پاره كند و به گوشت برسد و قدرى از آن را هم ببرد ، بايد دو شتر بدهد و اگر خيلى از گوشت را پاره كند ، بايد سه شتر بدهد ، و اگر به پرده نازك استخوان برسد چهار شتر ، و اگر استخوان نمايان شود پنج شتر ، و اگر استخوان بشكند ده شتر ، و اگر بعضى از ريزه‌هاى استخوان از جاى خود بيرون آيد ، پانزده شتر ، و اگر به پرده مغز سر برسد ، بايد سىوسه شتر بدهد . و در اين مسأله زن هم مثل مرد است تا وقتى كه ديه جراحت زن از ثلث ديه مرد بيشتر نباشد پس وقتى بيشتر باشد ديه جراحت او نصف ديه جراحت مرد است .\r\nمسأله 2814 - اگر به صورت كسى سيلى يا چيز ديگر بزند به طورى كه صورت او سرخ شود ، بايد يك مثقال‌و نيم شرعى طلاى سكه‌دار كه هر مثقالى 18 نخود است بدهد و اگر كبود شود ، سه مثقال و اگر سياه شود بايد شش مثقال شرعى طلا بدهد ولى اگر جاى ديگر بدن كسى را به واسطه زدن ، سرخ يا كبود يا سياه كند ، بايد نصف آنچه را كه گفته شد بدهد ، و بعيد نيست كه زن و مرد در اين مقدار فرقى نداشته باشند بلكه ظاهر همين است ولى بهتر است در مورد زن با همديگر صلح نمايند .\r\nمسأله 2815 - اگر به حيوان حلال‌گوشت كسى زخم بزند ، يا چيزى از بدن آن را ببرد ، بايد تفاوت قيمت سالم و معيوب آن را به صاحبش بدهد و همچنين است اگر حيوان حرام‌گوشت باشد و در ملك كسى باشد .\r\n\r\n","description":"","footnote":"","page_name":" 529 ","page_number":529},
  {"content":"\r\n\r\nمسأله 2816 - اگر انسان سگ شكارى كسى را بكشد بايد بيست‌ويك مثقال معمولى نقره سكه‌دار كه چهل درهم است به او بدهد . ولى بهتر است كه در قيمت آن با همديگر صلح نمايند خصوصاً اگر سگ سلوقى نباشد . و اگر سگى كه نگهدارى خانه را مىكند بكشد ، مشهور آن است كه ده مثقال‌ونيم ( به مثقال صيرفى كه 24 نخود است ) نقره سكه‌دار كه بيست درهم است بدهد ولى بجز شهرت ، اين حكم دليلى ندارد . بنابراين احتياط واجب آن است كه در قيمت آن با همديگر صلح نمايند و نيز در سگى كه گله را نگهدارى مىكند از بعض اخبار استفاده مىشود كه ديه آن ده مثقال‌ونيم نقره سكه‌دار است كه معادل بيست درهم است ولى از بعض اخبار ديگر استفاده مىشود كه ديه آن يك گوسفند است ولى چون سند تمام اين اخبار ضعيف است احتياط واجب آن است كه در قيمت آن نيز با همديگر صلح نمايند . و سگى كه نگهدارى زراعت مىكند از بعض اخبار استفاده مىشود كه ديه آن يك جريب از گندم است و مشهور آن است كه يك قفيز گندم بايد بدهد و قفيز را تحديد فرموده‌اند به نه من و نيم و سه سير و چهارده مثقال و نيم كه تقريباً 29 كيلو و 75 گرم مىشود ولى چون سند هر دو مقدار كامل نيست بنابر احتياط واجب بايد در قيمت آن با همديگر صلح نمايند .\r\nمسأله 2817 - اگر حيوان ، زراعت يا مال كسى را از بين ببرد ، چنانچه صاحب حيوان در نگهدارى آن كوتاهى كرده باشد ، بايد مقدارى را كه ضرر زده به صاحب مال يا زراعت بدهد .\r\nمسأله 2818 - اگر بچه يكى از گناهان كبيره را انجام دهد ، ولى شرعى او كه پدر يا جد پدرى است يا معلم او با اذن ولى شرعى و در صورتى كه ولى شرعى نداشته باشد با اذن حاكم شرع مىتواند او را براى ادب شدن به مقدارى كه ادب شود بزند ، ولى نبايد زدن او زدنى باشد كه سبب ديه شود پس نمىتواند او را به قدرى بزند كه جاى زدن سرخ يا كبود شود ؛ و بنابر احتياط واجب نبايد از سه ضربه بيشتر بزند و نيز شرط است كه با راه ديگرى مثل تشويق يا تهديد و مانند اينها نشود او را تأديب كرد و زدن نبايد براى فرو نشاندن غيظ زننده باشد بلكه بايد به مصلحت بچه باشد ، و توهين به بچه هم جايز نيست ، و اين زدن غير از تعزيراتى است كه بايد به حكم حاكم شرع باشد و لذا براى مصالح بچه\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nولو براى درس و خط و انتخاب راهى كه صلاح او نيز مىباشد مىتوان به اين نحو او را ادب كرد .\r\nمسأله 2819 - اگر كسى بچه‌اى را طورى بزند كه ديه واجب شود ، ديه مال طفل است و اگر مرده بايد به ورثه او بدهد و چنانچه مثلًا پدر بچه به قدرى او را بزند كه بميرد ، ديه او را ورثه ديگرش مىبرند و به خود پدر از ديه چيزى نمىرسد .\r\n\r\nمسائل متفرقه\r\nمسأله 2820 - اگر ريشه درخت همسايه در ملك انسان بيايد مىتواند از آن جلوگيرى كند و چنانچه ضررى هم از ريشهء درخت به او برسد مىتواند از صاحب درخت بگيرد .\r\nمسأله 2821 - جهيزيه‌اى كه پدر به دختر مىدهد ، اگر مثلًا به واسطه صلح يا بخشش ، ملك او كرده باشد ، نمىتواند از او پس بگيرد و اگر ملك او نكرده باشد ، پس گرفتن آن اشكال ندارد .\r\nمسأله 2822 - اگر كسى بميرد ، ورثه بالغ او مىتوانند از سهم خودشان خرج عزادارى ميت نمايند ولى از سهم صغير نمىشود چيزى برداشت .\r\nمسأله 2823 - اگر انسان ، غيبت مسلمانى را بكند ، احتياط واجب آن است كه اگر مفسده‌اى پيدا نشود از آن مسلمان خواهش كند كه او را حلال نمايد . و چنانچه ممكن نباشد و يا مفسده داشته يا خلاف مصلحت باشد مثل به رو آوردن بعضى از حرفهاى زشت ، بايد براى او از خدا طلب آمرزش كند و اگر به واسطهء غيبتى كه كرده توهينى به آن مسلمان شده ، در صورتى كه ممكن است ، بايد آن توهين را بر طرف نمايد .\r\nمسأله 2824 - انسان نمىتواند بدون اذن حاكم شرع از مال كسى كه مىداند خمس نمىدهد خمس را بردارد و به حاكم شرع برساند .\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nمسأله 2825 - آوازى كه مخصوص مجالس لهو و بازيگرى است غنا و حرام مىباشد . و اگر نوحه يا روضه يا قرآن را هم با غنا بخوانند حرام است . ولى اگر آن را با صداى خوب بخوانند كه غنا نباشد اشكال ندارد .\r\nمسأله 2826 - كشتن حيوانى كه اذيت مىرساند و مال كسى نيست ، اشكال ندارد .\r\nمسأله 2827 - جايزه‌اى را كه بانك به بعضى از كسانى كه در صندوق پس انداز حساب دارند مىدهد چون براى تشويق مردم از خودش مىدهد و ضرر آن به كسى نمىرسد حلال است .\r\nمسأله 2828 - اگر چيزى را به صنعتگرى بدهند كه درست كند و صاحب آن نيايد آن را ببرد ، چنانچه صنعتگر جستجو كند و از پيدا كردن صاحب آن نااميد شود ، بايد آن را به نيت صاحبش صدقه بدهد .\r\nمسأله 2829 - سينه زدن در كوچه و بازار با اينكه زنها عبور مىكنند در صورتى كه سينه زن پيراهن پوشيده باشد ، اشكال ندارد و نيز اگر جلوى جمعيت عزاداران بيرق و مانند آن ببرند ، مانعى ندارد ولى بايد استعمال آلات لهو نشود .\r\nمسأله 2830 - گذاشتن دندان طلا و دندانى كه روكش طلا دارد ، براى زن مانعى ندارد . ولى اگر زينت حساب شود براى مرد جايز نيست .\r\nمسأله 2831 - حرام است انسان استمنا كند يعنى با خود كارى كند كه منى از او بيرون آيد .\r\nمسأله 2832 - تراشيدن ريش و ماشين كردن آن اگر مثل تراشيدن باشد بنابر احتياط واجب حرام است . و در اين حكم تمام مردم يكسانند و حكم خدا به واسطه مسخرهء مردم تغيير نمىكند مگر با عنوان ثانوى مثل اينكه براى او ريش داشتن سبب مشقت و ناراحتى شديد شود و حرجى باشد . پس كسى كه اول تكليف اوست ، يا اگر ريش نتراشد مردم او را مسخره مىكنند ، چنانچه ريش بتراشد يا طورى ماشين كند كه مثل تراشيدن باشد بنابر احتياط واجب ، حرام مىباشد .\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nمسأله 2833 - احتياط واجب آن است كه ولى بچه پيش از آنكه بچه بالغ شود ، او را ختنه نمايد و اگر او را ختنه نكنند ، بعد از بالغ شدن بر خود بچه واجب است .\r\nمسأله 2834 - اگر پدر و مادر فقير باشند و نتوانند كاسبى كنند ، فرزند آنان اگر بتواند ، بايد خرجى آنان را بدهد . ولى بايد دانست كه مراد به فقر آنان اين است كه فعلا محتاج باشند ، و مراد به كسب هم كسبى است كه مطابق شأن آنان باشد . پس در صورتى كه كسب مطابق شأن آنان پيدا نشود و يا پيدا شود ولى به دنبال آن نروند و فقير باشند بايد خرجى آنان را مادامى كه فقيرند بدهد .\r\nمسأله 2835 - اگر كسى فقير باشد و نتواند كاسبى كند ، پدر او بايد خرجى او را بدهد . و اگر پدر ندارد ، يا نمىتواند خرجى او را بدهد ، چنانچه فرزندى هم نداشته باشد كه بتواند خرجى او را بدهد ، جد پدرى او بايد خرجى او را بدهد . و اگر جد پدرى ندارد ، يا نمىتواند خرجى او را بدهد ، مادرش بايد خرجى او را بدهد . و اگر مادر هم ندارد ، يا نمىتواند خرجى او را بدهد ، بايد مادر پدر ، و مادر مادر ، و پدر مادر ، با هم خرجى او را بدهند . و اگر مادر پدر و مادر مادر ندارد ، پدر مادر ، بايد خرجى او را بدهد .\r\nمسأله 2836 - ديوارى كه مال دو نفر است ، هيچكدام آنان حق ندارد بدون اذن شريك ديگر آن را بسازد ، يا سر تير يا پايهء عمارت خود را روى آن ديوار بگذارد يا به ديوار ميخ بكوبد ولى كارهايى كه معلوم است شريك راضى است مانند تكيه دادن به ديوار و لباس انداختن روى آن اشكال ندارد ، اما اگر شريك او بگويد به اين كارها راضى نيستم انجام اينها هم جايز نيست . و اگر چاره‌اى نيست جز اينكه در سهم خود تصرف نمايد بايد اول قسمت خود را جدا نمايد و بعداً تصرف كند ، مثل اينكه سر تير يا آهن را بر آن بگذارد و اگر قسمت ممكن نباشد يا ضرر داشته باشد نسبت به منافع عادى بدون تقسيم و با حكم حاكم شرع نيز تصرف جايز است .\r\nمسأله 2837 - عكاسى و نقاشى صورت مكروه است ، مگر عكسهاى مبتذل زنان مكشفه كه احتياط واجب در ترك آن است بلكه در بعض موارد حرام است مثل چاپ آن در مجلات و روزنامه‌ها كه موجب تحريك شهوات مىگردد بلكه چاپ و نقاشى عكس زنان غير مبتذل هم اگر انسان بداند كه موجب فساد مىشود جايز نيست .\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nمسأله 2838 - درخت ميوه‌اى كه شاخه آن از ديوار باغ بيرون آمده ، اگر انسان نداند صاحبش راضى است ، نمىتواند از ميوه آن بچيند و اگر ميوه آن روى زمين هم ريخته باشد ، نمىتواند آن را بردارد . مگر اينكه از شواهد و قرائن علم حاصل شود كه صاحب آن از آن صرفنظر كرده است .\r\nپايان\r\nوالحمدللّه اولا و آخرا و صلي اللّه علي محمد و آله الطاهرين و عجل اللّه تعالي لوليّه المهدي صاحب الزمان روحي له الفداء و عليه الصلاة والسلام ، الفرج الذي به فرج الاسلام و المسلمين و فرج الفقهاء و المجتهدين . بتاريخ 18 ذيحجةالحرام 1413 ( عيد غدير خم )\r\n\r\n","description":"","footnote":"","page_name":" 534 ","page_number":534},
  {"content":"\r\n\r\n\r\nرساله مضاربه و مسائل ديگر روز\r\nشامل :\r\n1 . مضاربه\r\n2 . ربا\r\n3 . بانكها\r\n4 . قاعده الزام\r\n5 . اعتكاف\r\n6 . نماز جمعه\r\nمطابق فتواى حضرت آيت‌الله العظمى\r\nآقاى حاج شيخ محمد علىاسماعيل‌پور قمشه‌اى\r\nمدظله العالى\r\n\r\n","description":"","footnote":"","page_name":" 535 ","page_number":535},
  {"content":"\r\n . \r\n","description":"","footnote":"","page_name":" 536 ","page_number":536},
  {"content":"\r\n\r\nبسم‌الله الرّحمن الرّحيم\r\nالحمدلله ربّ العالمين والصّلاة و السّلام علي محمّد و آله الطاهرين\r\nواللعنة علياعدائهم اجمعين الييوم الدين .\r\n\r\nمقدمه كتاب\r\nقال الله تعالى : )  لا تَأْكُلُوا أَمْوالَكُمْ بَيْنَكُمْ بِالْباطِلِ إِلَّا أَنْ تَكُونَ تِجارَةً عَنْ تَراضٍ  ( حاصل معنى اينكه خداوند متعال فرموده است اموال همديگر را به غير وجه شرعى نخوريد و تجارت از روى رضايت يكى از آن موارد شرعى است . و نيز قال الله تعالى : )  أَحَلَّ اللَّهُ الْبَيْعَ وَ حَرَّمَ الرِّبا  ( يعنى خداوند متعال خريد و فروش را حلال كرده و ربا را حرام نموده است . و نيز قال اللّه تعالى )   أَوْفُوا بِالْعُقُودِ   ) ، حاصل معنى آن اينكه خداوند متعال فرموده به قراردادهاى بسته شده و عهدهاى خود كه عقد است وفا كنيد و پاى بند باشيد .\r\nبديهى است كه نظام زندگى دنيا و سعادت عقبى و آخرت در اين است كه انسان از راه حلال براى زندگى و روزى خود كه چاره‌اى از آن نيست استفاده نمايد و اين ممكن نخواهد شد جز اينكه انسانها تلاش و سعى كنند كه از راه مشروع براى خود چيزى بدست آوردند تا از دزدى و چپاول و اختلاس و خيانت و مانند اينها محفوظ بمانند و تجارت به معناى عام آن همه انواع كسبها و تحصيل فوائد را شامل است و در نهاد بشر معتدل هم از قديم الايام بوده و لذا خريد و فروش و مانند آن در بين جوامع بشرى وجود داشته و دارد و شارع مقدس اسلام در اين باب حكم تأسيسى ندارد بلكه آنچه به نظر تأسيس مىآيد راهنمايى بشر است كه مثلًا بعضى از معاملات مثل ربا و خمر فروشى و غير آنها را تحريم كرده است و او را هدايت كرده به احكام خاصى كه در كتب فقهيه هست كه دلالت دارد بر شرطى از شروط يا بطلان و يا صحت طريقى خاص از معاملات و چون خداوند متعال كه شرع آفرين است با احاطه‌اى كه به سراسر عالم دارد مصالح و مفاسد را آن طور كه هست مىداند ممكن است بعضى از دستوراتش را بعضى از انسانها كه عالم را از چشمه ريز سوزن مىبينند موافق نظر خود ندانند ولى سعادت انسان در تعبد و بندگى و اطاعت از دستورات خداوند متعال و سفراء او انبياء عظام و اوصياء كرام است و در اين زمان متابعت از شرع مقدس اسلام و خاتم پيغمبران حضرت محمد بن عبدالله صلى الله عليه و آله و سلم و ائمه اطهار عليهم‌السلام موجب نجات بشر است از ورطه هلاكت دنيا و آخرت ، و بديهى است كه فقه\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nدامنه دار و غنى اسلام جوابگوى همه سئوالات و احتياجات بشر است از نظر احكام عبادات و معاملات و فقهاى بزرگ از صدر اسلام تاكنون اين امانت را بدست نسل حاضر داده‌اند و انشاءالله تعالى نسل حاضر هم بدست نسلهاى آينده خواهد سپرد ، از اين باب بر آن شديم كه بعضى از مسائل دقيقى كه مورد نياز است در اختيار مؤمنين قرار داده شود كه يك باب آن كتاب مضاربه است و در اين عصر نديده‌ام ، رساله‌اى فارسى كه در دسترس باشد و مسائل متبلا به در آن باشد . و همچنين است احكام ربا ، اگر چه بعضى از مسائل آن در رساله‌هاى عمليه مطرح شده ولى بيش از اينها لازم و مورد ابتلاء است البته كتاب استدلالى مشروح هم لازم است كه فقهاى ما در كتابهاى خود در حد زمان خود بيان استدلال فرموده‌اند ، و با توفيق خداوند متعال ما هم به دنبال آنها استدلالات را در كتابهايى آماده چاپ داريم كه اميد است به زودى چاپ گردد و در دسترس قرار گيرد .\r\nبه دنباله بحث مضاربه و ربا لازم بود كه مسائل بانكى مطرح شود و احكام آن روشن گردد و لذا رساله‌اى كه در دست داريد مشتمل بر اين مباحث است از نظر حكم عمل مكلف با ضميمه مسائل عملى اعتكاف كه از عبادات مستحبه است و نيز نديده‌ام در اين زمان كه چيزى به زبان فارسى در دسترس باشد و رساله‌هاى عمليه معمولًا از احكام آن خالى است .\r\nو قاعده الزام هم قاعده مورد ابتلايى است كه با احكام نماز جمعه ضميمه شده است خلاصه اين رساله مشتمل است بر :\r\n1 - احكام مضاربه\r\n2 - ربا\r\n3 - احكام بانكها و چك و سفته و سرقفلى و بيمه\r\n4 - قاعده الزام\r\n5 - احكام اعتكاف\r\n6 - احكام نماز جمعه\r\nدر خاتمه اين مختصر هديه شد به پيشگاه با عظمت قطب دائره امكان حضرت صاحب‌الزمان روحىله‌الفداء و عليه السلام و جدّه مظلومه‌اش حضرت سيّدة النساء فاطمه زهراء سلام‌الله عليها و ساير معصومين عليهم السلام .\r\nباشد كه ذخيره براى روز جزا و شب اول قبر باشد . اميد است مؤمنين اينجانب را از دعاى خير خويش و طلب مغفرت از خداوند متعال فراموش نفرمايند .\r\nتاريخ 25 / 7 / 1375 ه . ش\r\n3 جمادىالثانية 1417 ه . ق\r\n\r\n","description":"","footnote":"","page_name":" 538 ","page_number":538},
  {"content":"\r\n\r\n\r\n( 1 ) كتاب مضاربه\r\nمضاربه يك قرار داد معاملى است كه به وسيله آن مالى را انسان به كسى مىدهد كه با آن تجارت يعنى خريد و فروش كند و سودى كه به دست مىآيد طبق قرار خود تقسيم نمايند .\r\nمضاربه داراى شروطى است كه بعضى شرط مضارب و عامل است و بعضى شرط مالى است كه به مضاربه داده مىشود .\r\n\r\nشروط مضارب و عامل\r\nاما شروط مضارب و عامل ( يعنى سرمايه‌دار و كارگر ) پس چند چيز است :\r\nشرط اول - ايجاب و قبول يعنى مالك مال بگويد مثلًا اين صد تومان را به مضاربه دادم به تو بنابراين كه نصف سود آن را به من بدهى و شخصى كه آن را قبول مىكند و او را عامل مىگويند بگويد قبول كردم به همين طور و لازم نيست كه به لفظ خاص مثلًا عربى باشد بلكه به هر لفظى باشد كه اين معنى را بدهد كافى است .\r\nبلكه به هركارى كه اين معنى را بدهد هم كافى است ، مثل اينكه به اين عنوان پول را بدهند و عامل بگيرد و يا قراردادى بنويسند و امضاء كنند . و بعد از آن پول را بدهند . ولى اگر خواستند به عربى صيغه بخوانند كسى كه مال را مىدهد مثلًا بگويد ( ضاربتك بمأة تومان ) و كسى كه عامل حساب مىشود بگويد ( قبلت ) .\r\nشرط دوم - اينكه بنابر مشهور دو طرف معامله بالغ باشند ولى اظهر اين است كه بچه مميز اگر رشد معاملى داشته باشد مىتواند مضاربه كند و معاملات از نظر اهميت با همديگر فرق دارند و همچنين از نظر زياد بودن سرمايه و كم بودن آن ، پس وقتى در نظر عرف مردم بچه‌اى قابليت اين معامله را دارد اشكالى در صحت آن نيست اگر چه قول مشهور مطابق احتياط است .\r\nشرط سوم : اينكه عاقل باشند يعنى ديوانه نباشند .\r\nشرط چهارم - اينكه از روى اختيار معامله را انجام دهند يعنى كسى آنها را مجبور نكرده باشد .\r\nشرط پنجم - اينكه محجور يعنى كسى كه حاكم شرع حكم كرده كه تصرف در اموالش ننمايد نباشد ، مثل اينكه ورشكسته شده يعنى مفلس گرديده و يا ديوانه ، و يا كم عقل ، كه او را سفيه گويند باشد .\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nو بايد دانست كه كسى كه مفلس شده يعنى ورشكسته شده مىتواند عامل باشد و فقط نمىتواند مضارب يعنى كسى كه سرمايه‌دار است باشد چون فقط او از تصرف درمالش ممنوع است ، و اما از تصرف در كارش ممنوع نيست بنابراين مىتواند از كسى سرمايه‌اى بگيرد و با آن كار كند بعنوان مضاربه .\r\n\r\nشروط مال مضاربه\r\nپس چند چيز است :\r\nشرط اول - اينكه بنابر احتياط واجب سرمايه عين باشد يعنى مال موجود در خارج ، پس مضاربه با مالى كه در ذمه ديگرى است و آن را دين گويند صحيح نيست ، چه شخص عامل بدهكار باشد يا ديگرى ، مثلًا اگر كسى كه صد هزار تومان از كسى طلبكار است نمىتواند بگويد آن دين به عنوان مال مضاربه در نزد تو باشد و همچنين اگر از ديگرى طلبكار است نمىتواند به عامل بگويد با آن مال قرار مضاربه كردم ، ولى مىتواند در هر دو صورت عامل را وكيل كند در اين كه دين را از طرف او بگيرد و بعد از اينكه موجود خارجى شد به عنوان مضاربه بردارد پس در واقع هم او را وكيل كرده در قبض طلبكارى خود و هم براى اجراء عقد مضاربه به طورى كه از طرف مالك وكيل است در ايجاب عقد و از طرف خود قبول مىكند و اشكالى ندارد كه طرفين عقد در ايجاب و قبول يك نفر باشد .\r\nشرط دوم - مشهور و احوط اين است كه مال مضاربه بايد با پول طلا و يا نقره سكه‌دار باشد مثل اينكه درهم و دينار باشد ولى اظهر اين است كه با پولهاى اين زمان مثل اسكناس هم مضاربه صحيح است ، بنابراين مىگوييم شرط مضاربه اين است كه با نقد هر زمان باشد و با متاعهاى ديگر صحيح نيست ، ولى بايد دانست كه مضاربه با درهم و دينار كه واقعى نباشد صحيح نيست همين طور كه با اسكناسهاى جعلى كه اعتبار ندارد صحيح نيست بلكه پولهايى كه جعلى و بىاعتبار است و مردم از بىاعتبارى آن خبر ندارند بايد از بين ببرند چون نظام اقتصادى اجتماع را از بين مىبرد .\r\nشرط سوم - اينكه مال مضاربه مقدار آن با صفاتى كه جهالت را مرتفع مىسازد معلوم باشد و تنها ديدن آن مال كفايت نمىكند .\r\nشرط چهارم - اينكه مال را معين كند ، ولى اگر دو مال يا چند مال از هر جهت با هم فرق نداشته باشند مىتواند معين نكند و بگويد به مضاربه دادم يكى از اينها را مثلًا سه دسته اسكناس كه هر دسته‌اى هزارتومان است و يا سه كيسه درهم و يا دينارى كه از نظر اوصاف و عيار با همديگر فرق ندارند در وسط گذاشته باشد و بگويد يكى از اين دسته‌ها يا كيسه‌ها را به مضاربه دادم صحيح است ، اگر چه احتياط مستحب در اين فرض هم اين است كه مالى را كه به مضاربه مىدهد تعيين كند ، و همين طور اگر مال مشاع باشد و اجزاء آن با هم تفاوت نداشته باشند و مقدار معينى از آن را مضاربه دهند صحيح است ، مثل اينكه بگويد هزار تومان از اين سه هزار تومان را مضاربه دادم .\r\n\r\n","description":"","footnote":"","page_name":" 540 ","page_number":540},
  {"content":"\r\n\r\nشرط پنجم - آن است كه در مضاربه بايد سهم سود هر يك را به طور مشاع قرار بدهند مثلًا بايد ثلث يا نصف از آن باشد پس اگر مقدارى را تعيين كنند مضاربه باطل است ، مثلًا اگر بگويد اين مال را به مضاربه مىدهم كه هر چه استفاده كرده هزار تومان مال تو باشد و بقيه مال من و يا به عكس ، اين مضاربه باطل است .\r\nشرط ششم - اينكه سهم هر يك را معين كنند ، مثلًا نصف و يا ثلث و مانند اينها باشد يعنى مثلًا بگويد نصف سود مال تو و نصف سود هم مال من ، پس اگر بگويد سود را شريك باشيم و سهم تعيين نشود باطل است ، مگر اينكه در عرف بازار و معاملات معلوم باشد كه در مضاربه چقدر سهم قرار مىدهند ، و بناى هر دو بر مضاربه به نحو متعارف باشد به طورى كه سهم معلوم باشد ، مثل اينكه معمول بازار اين باشد كه نصف و يا ثلث به عامل بدهند ، كه در اين صورت انصراف اطلاق شركت در سود به فرد معين كفايت مىكند .\r\nشرط هفتم - سود مضاربه بايد بين مالك و عامل تقسيم شود ، و ديگرى را نمىتوان در سود شريك كرد و سهمى براى او قرار داد ، اگر چه آن ديگرى كارى نيز كه براى تجارت انجام دهد بر او شرط شود ، مثل اينكه بگويند فلان كس هم سهمى ببرد در مقابل شغل مخصوصى مثل دفتردارى ، خلاصه اينكه اگر ديگرى عامل در تمام شئون مضاربه نباشد سهم براى او قرار دادن باطل است ، بلى اگر شرط كنند كه يكى از آنها و يا هر دو مقدارى از سودى را كه نصيب مىشود به شخص اجنبى ببخشد يا از مال او شود يا به او صلح نمايند ، صحيح است . البته بايد دانست كه اجرت كار كارگرى كه براى مضاربه مىگيرند بايد از وسط بدهند ولى اين غير شركت اجنبى در سود است .\r\nشرط هشتم - بعضى گفته‌اند كه سرمايه بايد به دست عامل باشد و اگر به دست مالك باشد مضاربه صحيح نيست و اين در صورتى است كه معناى مضاربه دادن مال براى تجارت باشد ، ولى چون مضاربه عقدى است كه لازمه آن دادن مال به دست عامل است بنابر اظهر ، پس اشكالى ندارد كه مال در دست يعنى سلطه مالك باشد و عامل فقط خريد و فروش كند مثل اينكه اگر كسى مغازه‌اى باز كند كه سرمايه از مال او و در اختيار او باشد و كسى را وادار كند كه خريد و فروش كند و در سهمى از سود شريك باشد اشكال ندارد .\r\nشرط نهم - اينكه بايد سودگيرى از مال با خريد و فروش باشد نه به ساير راههايى كه مىشود از مال سود درآورد ، مثل زراعت و نجارى و نانوايى و مانند اينها ولى لازم نيست كه خريد و فروش چيز ديگرى با آن نباشد بنابراين اگر پول بدهد كه گندم بخرد و نان بپزد و بفروشد يا چوب بخرد و درب بسازد و بفروشد و يا كارخانه‌اى بخرد و ماشين آلات در آن قرار دهد و نساجى و مانند آن بنمايد و در سود محصولات آن شريك باشند هم صحيح است ، مثل اينكه اگر خواروبار بخرد و بفروشد ولى بعد از خريد آن را تميز و نظيف كند كه مشترى بهتر بپسندد نيز چنين است و اشكال ندارد .\r\n\r\n","description":"","footnote":"","page_name":" 541 ","page_number":541},
  {"content":"\r\n\r\nو بايد دانست كه غرض عقلايى در مضاربه فقط موردى نيست كه نتوانند اجرت را تعيين كنند تا كارهايى كه اجرت آن معين است مثل نانوايى يك روز مضاربه در آن صحيح نباشد بلكه مضاربه فوايد ديگرى دارد ، مثل اينكه كارگر اگر در ربح شريك باشد فعاليت او در كار و سودآورى بيشتر است ولى اگر مزد معين باشد چنين نيست و لذا در اين گونه موارد مردم عامل گرفتن را بر اجير گرفتن ترجيح مىدهند .\r\n\r\nوام گرفتن از بانكها به عنوان مضاربه\r\nاز مسئله قبل روشن مىشود كه پولى را كه بانك به عنوان وام مسكن مىدهد براى تكميل ساختمان و تعمير آن و در واقع وام نيست اگر معنى آن اين باشد كه پول مىدهد تا شخصى كه پول را مىگيرد خانه خود را به او بفروشد و با بقيه پول خانه را تعمير كند و بعدا در سود قيمت خانه كه بالا مىرود هر دو شريك باشند مانعى ندارد . و همچنين است اگر پول بدهد كه خانه‌اى از ديگرى بخرد و تعمير كند و بفروشد و در سود شريك باشند . اگرچه اگر به عنوان قرض پول بدهد و زياده بگيرد ربا و حرام است . ولى ظاهر اين است كه بانك پول را مىدهد كه خانه خودش را تعمير كند ، و در سود قيمت خانه تعمير شده شريك باشد و اين عمل به عنوان مضاربه صحيح نيست .\r\nو قسم ديگرى از معاملات بانك اين است كه كسى كه وام مىخواهد ، بانك با گرفتن فاكتور ( صورت حساب جنسى را كه خريده‌اند فاكتور گويند ) پولى را به شخصى كه فاكتور به نام اوست و عنوان خريدار را دارد مىدهد در اينجا اگر بانك وكيل كرده باشد از طرف او شخص وام گيرنده برود و جنسى را نقد بخرد و او پول آن را بدهد و بعدا همان جنس را نسيه با اقساط به قيمت بيشتر به او بفروشد مانعى ندارد ، چون جنس بعد از اينكه مال بانك شد مىتواند آن را به قيمت گرانتر بفروشد و اين معامله مضاربه نيست ولى بايد فاكتور حقيقى باشد پس فاكتورهاى جعلى اين حكم را ندارد . پس در صورتى كه بدون اينكه خريد و فروش واقع شود شخصى مراجعه به كاسبى مىكند و از او امضاء مىگيرد و بعد از ارائه دادن چند قلم جنس در ورقه‌اى به بانك پول را مطالبه مىكند ، اين حكم را ندارد و آنچه از بانك به اين عنوان گرفته مىشود تصرف در آن جايز نيست .\r\nشرط دهم - اينكه سرمايه به مقدارى زياد نباشد كه عامل نتواند آن را به كار تجارت بگيرد پس اگر مالك بگويد خود عامل با آن تجارت كند و عاجز باشد از تجارت با آن ، يا اينكه اذن داده باشد كه كمك از ديگران هم بگيرد و با اين حال نيز عاجز باشد مضاربه صحيح نيست پس با اين حال اگر با مقدارى از آن كار كرد و سودى بدست آمد همه سود از مال مالك است ، ولى مالك بايد اجرت كار او را بدهد اگر چه عامل بداند كه معامله باطل است ، و كار را به قصد اجرت كرده باشد نه به قصد مجّان و تبرّع ، اين در صورتى است كه سودى از كار بدست آمده باشد ولى اگر سودى نداشته در صورتى كه صاحب سرمايه مىدانسته كه معامله باطل است و او را وادار به كار كرده و عامل هم مىدانسته كه معامله باطل است باز هم اجرت او را بايد بدهد چون كه او را امر به آن كار كرده و اگر عامل نمىدانسته هم حكم او همين است ، و اگر عامل مىدانسته و صاحب سرمايه نمىدانسته و معامله سودى نكرده\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nاجرت ندارد چون امر او به معامله از روى جهل منصرف است به اينكه مقيد به صحت مضاربه اين كار را خواسته نه مطلقا ، و در اين صورت اگر مال مضاربه در دست عامل تلف شود عامل ضامن است ولى اگر صاحب مال بداند كه مضاربه باطل است و مال نزد عامل تلف شود و سودى از تلف مال عائد عامل نشود ضامن چيزى نيست .\r\nولى اگر از تلف چيزى عائد شود ( مثل اينكه آبى كه خودبخود پاى درخت مىريزد ، و درخت سيراب مىشود و اين فايده‌اى است كه از مال غير عائد شده ) در اين صورت بايد حق مالك مراعات شود .\r\nمسأله : اگر اول شخص عامل قادر باشد كه با تمام مال كار كند ولى بعد از آن از بعض آن عاجز شود بايد آن بعضى را كه از عمل با آن عاجز است به مالك رد كند و نسبت به بعض ديگر هم مضاربه به هم مىخورد مگر اينكه مجددا مالك قرار بگذارد كه به عنوان مضاربه نزد عامل بماند .\r\n\r\nمسائل مضاربه\r\nمسأله 1 - گر مالى نزد كسى امانت باشد مىشود آن را به عنوان مضاربه نزد او باقى گذاشت و اگر مالى را كسى غصب كرده باشد نيز مىتوان نزد او به اين عنوان باقى بگذارد ، ولى در صورتى كه از اين به بعد شخص غاصب را امين دانسته و مال را نزد او گذاشته به عنوان مضاربه ضامن آن مال نيست ولى اگر نمىتوانسته از او بگيرد پس عقد مضاربه بسته مضاربه صحيح است ، و غاصب ضامن مال است ، اگر چه عامل اگر غاصب نباشد امين است و در صورتى كه مال نزد او تلف شود ضامن نيست و ملازمه بين صحت مضاربه و امين بودن نيست اگر چه بعضى اين ملازمه را گفته‌اند ، و بايد دانست كه خريد و فروشهايى كه مىكند اگر چه به واسطه آن عين مال عوض مىشود ولى ماليت مال همچنان به عنوان غصب موجب ضمان است .\r\nو همچنين است اگر مالى را كه كسى غصب كرده از آن دست برندارد و به او اجازه دهند و يا نزد او گرو بگذارند اجاره و گرو صحيح است ولى تا به عنوان زور بر مال مسلط است ضامن تلف آنست .\r\nمسأله 2 - مضاربه عقدى جايز است هر وقت بخواهند فسخ كنند جايز است چه عامل شروع به عمل كرده باشد يا شروع نكرده باشد ، چه سود حاصل شده باشد يا نشده باشد ، ولى در صورتى كه قبل از سود بردن فسخ كند عامل اجرت كارهاى مقدماتى را كه براى تجارت كرده و آن را به مراحل وقوع عقد رسانده بايد به حسب متعارف به او بدهند خصوصا در صورتى كه فسخ از طرف مالك باشد .\r\nبلى اگر شرط كنند كه تا مدتى فسخى كه جايز است خارجا انجام ندهند بايد به شرط خود وفا كنند و همچنين است اگر در ضمن عقد ديگرى كه لازم است شرط كنند كه مضاربه را به هم نزنند ، ولى اگر آن عقد جايز باشد و عقد را به هم بزند قهرا شرط در ضمن آن هم وجوب وفاء ندارد بنابراين اگر بخواهند مضاربه تا مدتى مثل عقد لازم باشد مىتوانند در ضمن عقد لازم ديگرى مثل عقد خريد و فروش چنين شرطى را بنمايند .\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nمسأله 3 - در عقد مضاربه اگر سرمايه تلف شود و يا معاملات ضرر كنند چيزى بر عامل نيست و عامل فقط در سود شريك است ولى اگر در ضمن عقد مضاربه يا عقد ديگرى شرط كنند كه اگر سرمايه تلف شد و يا ضرر كرد عامل تمام سرمايه را از مال خودش بدهد صحيح است ، بنابراين در سرمايه گذارىهاى بانكى در ايران اسلامى كه اين شرط را مىكنند تا جلب اعتماد مراجعين را نسبت به سرمايه گذاشتن بنمايند اگر به اين طور است كه ذكر شد اشكال ندارد .\r\nمسأله 4 - اگر مالك با عامل شرط كرد كه اصلًا براى تجارت مسافرت نكند و يا به جاى مخصوصى سفر ننمايد ، يا فلان جنس را نخرد ، و يا فقط جنس مخصوصى را بخرد ، يا از زيد مثلًا نخرد ، و يا جز از او از كس ديگرى نخرد ، بايد به شرط عمل كند ، خلاصه حدّ و حدود معاملات بايد با رضايت مالك باشد و اگر به شرط عمل نكرد ضامن سرمايه است ولى اگر سود به دست آمد به مقتضاى روايات سود را بايد همان‌طور كه قرار گذاشته‌اند تقسيم نمايند .\r\nمسأله 5 - اگر مالك اذن ندهد كه سرمايه‌اش را با سرمايه ديگرى مخلوط نمايند عامل نمىتواند سرمايه او را با مال خود يا مال ديگران مخلوط نمايد و اگر مخلوط كرد ضامن مال است ولى اگر اذن داده باشد كه سرمايه را مخلوط كنند اشكالى ندارد و سود را به نسبت مال بايد تقسيم نمايند ، بنابراين در جاهايى كه در عقد مضاربه سرمايه‌ها را مخلوط مىكنند مثل بانكها و بعضى از كاسب‌هاى بازار اگر كسى كه سرمايه داده اذن داده باشد اشكال ندارد .\r\nمسأله 6 - اگر مالك در عقد مضاربه خصوصيتى را براى معاملات تعيين نكند عامل مىتواند به هرطور كه مصلحت بداند عمل نمايد حتى اگر مصلحت ديد كه مسافرت كند مگر اينكه ظاهر حال اين باشد كه مالك به مسافرت يا نحوه خاص ديگرى اذن نداده است پس اگر معمول اين است كه مثلًا مال را براى معامله به سفر نمىبرند به طورى كه اطلاق عقد منصرف باشد به ترك آن ، نبايد به سفر ببرد .\r\nمسأله 7 - در مضاربه اگر نقد و يا نسيه معامله كردن معين نشده يا ظاهر حال يكى از آنها نيست به هرطور كه صلاح باشد مىتوان معامله كرد .\r\nمسأله 8 - در مضاربه در صورتى كه قيد خاصى نباشد بايد مصالح در نظر گرفته شود بنابراين عامل نمىتواند به گرانتر از قيمت معمول بخرد ، مگر اينكه مصلحت چنين باشد ، مثل اينكه مشترى خوبى سراغ داشته باشد كه اگر از كسى گرانتر خريد او هم به او سود خواهد داد و شخص اول هم حاضر نمىشود به فروش جز با قيمت‌گرانتر .\r\nمسأله 9 - چيزى كه معيوب است نمىشود خريد مگر در صورتى كه مصلحت باشد ، و اگر اتفاقا چيزى را خريد بعد ، ديد كه معيوب است مىتواند معامله را به هم بزند و يا تفاوت بين صحيح و معيب را بگيرد ، و بايد ببيند مصلحت در كدام يك است .\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nمسأله 10 - بر عامل واجب است بعد از عقد مضاربه تمام كارهايى كه لازم است براى فروش آن جنس انجام دهد مثلًا اگر پارچه است آن را براى مشترى باز كند و ببندد و پولش را بگيرد و در صندوق و يا جاى امنى بگذارد ، و اگر نوع معامله طورى است كه كارهاى آن در شأن عامل نيست بحسب متعارف مىتواند اجير بگيرد ، و يا دلّال و حمّال و وزان و كيّال بگيرد ، و اجرت اين كارها را از وسط بايد بدهد نه از سهم سود مالك فقط يا سهم خودش ، و اگربعضى از اين كارها كه شأن خود او نيست مثل حمّالى خودش انجام داد اگر قصد تبرع نكرده مىتواند مزد آن را از وسط بردارد ، در صورتى كه از ظاهر حال معلوم باشد كه مالك فرقى نمىبيند در اينكه خودش انجام دهد يا غير او ، ولى اگر تصريح كرده باشد ، و يا ظاهر حال اين باشد كه نمىخواهد اين كارها را او انجام دهد نمىتواند مزد آن را بردارد و به هرحال بهتر است همديگر را راضى نمايند .\r\n\r\nاحكام مسافرت عامل\r\nمسأله 11 - در موردى كه در مضاربه براى معامله سفر جايز است خرج سفر از كرايه رفت و آمد و خرج خوراك و لباس و مسكن ، به طور متعارف از اصل مال كم مىشود ، ولى در غير سفر مخارج شخص عامل با خود اوست ، مگر اينكه در مورد سفر شرط كرده باشند كه به عهده عامل باشد ، و در غير سفر شرط كرده باشند كه به عهده مالك باشد ، بنابراين بايد به شرط عمل شود .\r\nمسأله 12 - مخارج سفر شامل سوغات‌هايى كه مىبرد و يا مىآورد و يا چيزى به كسى مىبخشد يا مهمانى مىكند نمىشود ، مگر اينكه اين كارها لازمه تجارت و روابط اجتماعى آن معاملات باشد نه اينكه مربوط به شخص عامل باشد .\r\nمسأله 13 - مراد از سفر در اينجا سفر لغوى است نه سفر شرعى پس لازم نيست به مقدار مسافت باشد ، بلكه شامل دو سه فرسخ رفتن هم مىشود ، و لازم نيست كه نماز شكسته شود پس اگر در جايى قصد ده روز هم بكند باز مخارج سفر او از سرمايه است ، بلى اگر بعد از تمام كار تجارت براى تفريح و ديد و بازديد و يا كارهاى ديگر خودش مقدارى ديگر در سفر ماند مخارجش با خود اوست .\r\nمسأله 14 - اگر براى مضاربه‌اى كه با چند نفر انجام داده سفركرده خرج سفر او با همه است پس اگر مالهايشان مخلوط است اجرت را به نسبت مالها كم مىكنند و اگر براى هر كسى جدا معاملات دارد بايد به نسبت كارى كه انجام داده براى هر يك ، اجرت از او بردارد پس براى هر كس بيشتر وقت صرف كرده بايد بيشتر از مخارج خود را بردارد ، و براى هر كس كمتر كار انجام داده كمتر بردارد .\r\nمسأله 15 - لازم نيست كه مخارج خود را بعد از ظهور سود بردارد ، بلكه از اول مىتواند هرچه خرج كرد از سرمايه بردارد ، و اگر اصلًا هم سودى حاصل نشد و يا معاملات ضرر كرد از سرمايه حساب مىشود ، ولى اگر معاملات سود كرد بايد از سود كم شود و بعدا اگر چيزى از سود ماند به حسب قرارداد تقسيم كنند .\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nمسأله 16 - اگر در سفر مريض شد اگر مرض او جزئى است كه با خوردن دواى مختصرى مثل قرص سردرد و يا خوردن گل گاو زبان ، مثلًا خوب مىشود اين مخارج جزئى جزء نفقه سفر حساب مىشود ، و اگر مرض مرضى است كه مخارج كلى دارد از سرمايه كم نمىشود بلكه بايد از راه ديگرى نفقه نمايد ، و بايد دانست كه اگر مرض در سفر مانع از كار معاملات شود همه مخارج او چه دوا و چه غير آن بايد از مال خودش حساب شود نه از سرمايه مضاربه .\r\nمسأله 17 - اگر در وسط سفر معامله را به هم زدند يا به هم خورد اگر مالك معامله را به هم زد يا خودبخود به سبب تلف سرمايه مثلًا به هم خورد نفقه برگشت عامل با صاحب مال است و اگر خود عامل معامله را به هم زد نفقه برگشت را نمىتواند از سرمايه بگيرد .\r\n\r\nمسائل ديگر مضاربه\r\nمسأله 18 - در مضاربه مىشود سرمايه از مال يك شخص باشد و عاملهاى متعدد با آن كار كنند و سهمى را كه براى آنها قرارداده ، به هرطور كه قرارداد كرده‌اند ، مىشود تقسيم نمايند و نيز مىشود كه سرمايه از مال چند نفر باشد و عامل يك نفر و يا بيشتر باشد و سهمها را هرطور قرارداد كرده‌اند تقسيم مىنمايند .\r\nمسأله 19 - مضاربه با مرگ هر يك از عامل و مالك باطل مىشود چون اذن مالك مخصوص عامل است و عامل وقتى مرد ديگر اذنى نيست و مال مالك بعد از مرگش مال وارث اوست و اختيارش با آنهاست ، و اذن او براى بعد از مرگ اثر ندارد .\r\nمسأله 20 - عامل اگر وكيل نباشد كه ديگرى را عامل قرار بدهد كه با هم عامل باشند نمىتواند كس ديگرى را عامل بگيرد و همچنين در كارهايى كه وظيفه خود اوست نمىتواند اجير بگيرد مگر اينكه با اذن مالك باشد ولى در اصل خريد و فروش نمىتواند اجير بگيرد بلكه در مقدمات آن با اذن مالك مىتواند اجير بگيرد در كارهايى كه وظيفه خود اوست ، ولى در كارهايى كه وظيفه خود او نيست بدون اذن هم بحسب متعارف مىتواند اجير بگيرد ، همين طور كه گذشت مثل حمّال گرفتن براى حمل متاع .\r\n\r\nشروط در ضمن مضاربه\r\nمسأله 21 - هر شرط جايزى شرعاً در مضاربه شود واجب است به آن وفاء كنند ، پس اگر در ضمن آن شرط كردند كه يكى از آنها براى ديگرى لباسى بدوزد يا كتابى بنويسد ، يا چيزى به او ببخشد ، يا صلح كند ، يا بفروشد ، بايد به شرط عمل كنند ، اما اگر شرط كند كه چيزى به عنوان بيع و يا صلح و\r\n\r\n","description":"","footnote":"","page_name":" 546 ","page_number":546},
  {"content":"\r\n\r\nمانند اينها از مال او شود كه آن را اصطلاحا شرط نتيجه گويند اين شرط صحيح بودنش اشكال دارد ، بلكه اظهر اين است كه اين شرط صحيح نيست و اين‌گونه معاملات با سبب خاص خود متحقق مىشود .\r\n\r\nسود مضاربه\r\nمسأله 22 - به مجرد اينكه معامله انجام شد كه به حسب قيمت بازار سودآور است عامل حصه خود را شريك مىشود ، اگرچه هنوز فروشى واقع نشده و سودى بدست نيامده باشد ، و اين سود به اين طور اگر مال حساب نشود به عنوان حق براى عامل سهمش محفوظ است ، و با فسخ مالك اين سهم از بين نمىرود بلكه بايد فروش واقع شود تا سهم او نقد شود و به او بدهند ، يا مالك به طور مناسب او را راضى كند ، ولى تا وقتى سود نقد نشده و تقسيم نگرديده هر خسارتى به مال وارد شد از سود كم مىشود .\r\nمسأله 23 - سود مضاربه پشتوانه سرمايه است تا وقتى كه مضاربه فسخ نشده و يا قسمت متحقق نگشته ، بنابراين وقتى مضاربه فسخ شد و سود قسمت شد ديگر ضررى كه به سرمايه بخورد سود آن را جبران نمىكند ، و مشهور اين است كه استقرار ملكيت سود بعد از قسمت و فسخ است ، ولى اقرب اين است كه هر وقت سود را تقسيم كردند ديگر ضررهاى بعد از آن به آن جبران نمىشود اگرچه مضاربه فسخ نشود ، پس اگر ماه به ماه سود را تقسيم كنند و مضاربه را فسخ نكنند ضررهاى بعد ، از سودهاى بعد كم مىشود نه از اين سود تقسيم شده ، و نيز گفته‌اند كه تا سود قسمت نشده اگر مضاربه فسخ شود هم باز ضرر با سود جبران مىشود ولى در اين صورت هم بعيد نيست كه بگوييم اگر سود نقد شد و فسخ حاصل شد ديگر ربطى به سرمايه ندارد اگر چه قسمت نشده باشد ، پس اگر سود جدا شده و قسمت نشده هر چه از سرمايه تلف شد از اين سود كم نمىشود ولى اگر سود با سرمايه مخلوط است و مضاربه فسخ شده به نسبت سود از ضررى كه بر كل مال وارد شده از سود هم كم مىشود .\r\n\r\nعامل امين است\r\nمسأله 24 - عامل در مضاربه امين است بنابراين اگر سرمايه يا سود در دست او تلف شد ضامن نيست ، مگر در سه صورت :\r\n1 - در صورتى كه خيانت كرده باشد مثل اينكه بعض مال مضاربه را خورده باشد و يا چيزى با آن براى خود خريده باشد و پول آن را از اين مال داده باشد .\r\n2 - تفريط كرده باشد يعنى مثلًا مال را در جاى امن قرار نداده باشد .\r\n3 - تعدّى كرده باشد مثل اينكه مخالفت مالك كرده باشد در آن دستورى كه داده ، مثل اينكه چيزى كه او گفته بخرد نخريده باشد و يا مخالفت كرده باشد با نهى او مثل اينكه گفته باشد مال را به جايى نبرد ، و يا به مسافرت نبرد و او برده باشد . بنابراين ضامن است اگرچه در دو صورت اخير به آفت آسمانى مال از بين برود .\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nمسأله 25 - اگر بعد از تعدّى برگشت و به دستورات مالك عمل كرد ، امين شدن او بدون نظر جديد صاحب مال خالى از اشكال نيست اگر چه معاملات او صحيح است .\r\n\r\nمسائل ديگر مضاربه\r\nمسأله 26 - مالك نمىتواند خودش چيزى از مال مضاربه را بخرد چون آن مال مال اوست و انتقال به او مجددا معنى ندارد ، بلى اگر سود پيدا شد سهم عامل را مىتواند از او بخرد در صورتى كه مقدارش معين شود و تقسيم حاصل گردد اگرچه مضاربه فسخ نشده باشد ، اما قبل از تقسيم و استقرار ملك عامل ، پس صحت خريدن آن خالى از اشكال نيست ، ولى عامل مىتواند در بعضى موارد از مال مضاربه بخرد كه تفصيل آن در كتب مفصله است .\r\nمسأله 27 - بعد از فسخ مضاربه اگر چيزى از مردم طلبكارند به واسطه معاملات بايد آنچه از سود كه نقد حساب مىشود تقسيم نمايند و طلبكاريها بعد از اينكه وصول شد به حساب مىآيد ، و جمع كردن طلبها به عهده عامل نيست بلكه مثل مال مشترك است كه بايد هر دو براى جمع آن خرج كنند ، پس اگر عامل تمام كار جمع را به عهده گرفت مىتواند اجرت سهم مالك را كه برايش جمع كرده بگيرد و اگر شخص ثالثى را اجير كردند بايد اجرت او را هر دو بدهند ، و اگر مالك جمع كرد مىتواند اجرت سهم عامل را از او بگيرد و در اصل جمع‌آورى بايد با همديگر توافق نمايند .\r\nمسأله 28 - وقتى مضاربه فسخ شد فقط عامل بايد سرمايه را در اختيار مالك قرار دهد به طورى كه مانعى براى مالك نباشد و بتواند مال خود را بردارد ، و لازم نيست كه ببرد به او بدهد ، بلكه اگر در مسافرت برده با اذن او بايد خودش عهده‌دار برگرداندن سرمايه شود ، و اگر بدون اذن او هم برده اگر چه برگرداندن آن به عهده عامل است ولى اگر مالك راضى به تصرف او در مال باشد مىتواند خودش برگرداند يا ديگرى را براى برگرداندن اجير نمايد ، و اگر مالك راضى به تصرف او نباشد بايد در كيفيت برگرداندن با همديگر توافق نمايند آنچه گفته شد راجع به سرمايه بدون سود است ، و اما اگر سود مخلوط به آن باشد و جدا نكرده باشند نسبت به مقدار سهم عامل از سود مثل مال مشترك است كه بايد با توافق يكديگر مال را برگردانند و اجرت برگشت و ساير مخارج به عهده هر دو ، و به لحاظ نسبت دو مال است مگر در صورتى كه بدون اذن مالك مال را به سفر برده باشد كه بايد با توافق طرفين نسبت به اينكه خود عامل بياورد يا اجرت سهم مالك را بدهد ، باشد .\r\nمسأله 29 - اگر بعضى معاملات ضرر كند و بعضى سود آور باشد بايد ضرر را از سود كم كنند ، و اگر چيزى باقى ماند تقسيم نمايند و فرق نمىكند كه آنچه سودآور بوده معاملات قبل باشد يا بعد بلى اگر اول سود كرد و سود را تقسيم كردند ضررهاى بعد از آن از اين سود كم نمىشود چون با تقسيم سود دنباله مضاربه با اين سود ربطى ندارد .\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nمسأله 30 - ديوانگى كه دايم باشد اگر عارض شود مضاربه را باطل مىكند ، ولى اگر ادوارى باشد و فاصله بين آن و حال صحت كم باشد و عقد مضاربه در حال عاقل بودن باشد مضاربه را باطل نمىكند ، و همين طور است بيهوشى چه طبيعى باشد يا به واسطه دوا حاصل شده باشد ، مثلًا براى عمل جراحى او را بيهوش كرده باشند اگر چه احتياط مستحب اين است كه بعد از زوال ديوانگى و بيهوشى عقد مضاربه را دوباره بخوانند ، و فرقى نيست در آنچه گفته شد بين اينكه مالك بيهوش يا ديوانه ادوارى شود يا عامل .\r\nمسأله 31 - اگر در مرض متصل به مرگ مضاربه‌اى انجام داد صحيح است و عامل سود را شريك مىشود و بايد سهم او را بدهند اگر چه از اجرت معمولى او بيشتر باشد ، چون منجّزات مريض بنابر اقوى از اصل مال حساب مىشود نه از ثلث اگر چه بعد از مرگ مضاربه باطل مىشود .\r\nمسأله 32 - اگر مضاربه با مال چند نفر انجام شد بعدا يكى از آنها آن را فسخ كرد نسبت به سهم خود مضاربه نسبت به سهم ديگران باطل نمىشود چه سهم هريك جدا باشد يا مخلوط اگرچه احتياط مستحب در تجديد عقد است . اين در صورتى است كه به يك عقد مضاربه واقع شده باشد ولى اگر عقدهاى متعدد واقع شده هيچ اشكالى در عقدهاى ديگر نيست .\r\nمسأله 33 - اگر عامل مال مضاربه را گرفت ، و اصلًا با آن كار نكرد بعضى گفته‌اند چيزى بر او نيست جز اينكه ضامن سرمايه است كه اگر تلف شد عوض آن را بايد بدهد و فقط گناه كرده كه مال مردم را معطل گذاشته و به عقد وفا نكرده ولى اين حكم خالى از اشكال نيست و حبس مال مردم مثل حبس خودشان است در اينكه در نظر عرف چيزى را از مالك تلف كرده و سود احتمالى مال مثل سود احتمالى كار شخص است ، بنابراين احتياط واجب آن است كه نسبت به سود متعارف با همديگر مصالحه نمايند .\r\nمسأله 34 - اگر عامل با اذن مالك معاملات نسيه‌اى انجام داد و چيزهايى را خريد ، بعدا همه سرمايه تلف شد ، دَيْن طلبكاران از مال مالك بايد داده شود ، ولى كسانى كه به عامل نسيه داده‌اند مىتوانند به عامل رجوع كنند يا به مالك ، ولى اگر به عامل رجوع كردند و طلب خود را گرفتند ، او از مالك مىگيرد چون در واقع معاملات براى او واقع مىشود و عامل مثل وكيل است درخريد و فروش .\r\nمسأله 35 - مضاربه با كافر ذمى كراهت دارد ، خصوصا اگر عامل باشد و بهتر است انسان با مسلمانى كه از حرام احتراز نمىكند نيز مضاربه نكند .\r\nمسأله 36 - اگر مالى را به كسى به عنوان مضاربه داد و او با آن مال تجارت كرد و سود برد و بعد از مدتى مال ديگرى به او به همين عنوان داد ، و از آن ضرر كرد ، ضرر مال بعدى را از مال قبلى نبايد كم كند و اگر آنها را مخلوط كند و با آن معامله كند و يا عقد مضاربه بعدى روى مجموع دو مال قرار بگيرد از آن به بعد زيان هر دو مال بايد از سود كم شود .\r\n\r\n","description":"","footnote":"","page_name":" 549 ","page_number":549},
  {"content":"\r\n\r\nمسأله 37 - فرق مضاربه با بضاعت و قرض ، اين است كه در مضاربه سود سرمايه بايد بين مالك و عامل تقسيم شود ، ولى در بضاعت مالك مال را مىدهد به كسى كه براى او كار كند و تمام سود مال مالك باشد ، و عامل اگر كار او مجّانى نباشد مزد معمولى و يا قراردادى را طلبكار مىشود ، و اما قرض آن است كه مالى را ملك شخصى مىكند كه اگر با آن تجارت نمايد تمام سود مال عامل باشد و مالك هيچ سودى از آن نمىبرد .\r\nمسأله 38 - درموارد نزاع مالك و عامل در صحت و فساد مضاربه ، و يا اينكه معامله‌اى كه بين آنها واقع شده مضاربه بوده يا قرض يا بضاعت و در مقدار سرمايه و يا در مقدار سود و غير اينها بايد به حاكم شرع مراجعه شود تا نزاع را برحسب موازين شرعى حل نمايد و احكام اينها در كتابهاى مفصل گفته شده و اين مختصر را گنجايش آن نيست .\r\n\r\n","description":"","footnote":"","page_name":" 550 ","page_number":550},
  {"content":"\r\n\r\n\r\n( 2 ) كتاب ربا\r\nربا زياده‌اى است در موارد مخصوصه‌اى كه شرع انور آن را تعيين كرده مثل زياده از يك من گندم در مقابل يك من ، پس اگر يك من گندم خوب را بفروشد به دو من بد ربا است ، و اگر يك دينار قرض بدهد و دو دينار عوض آن بگيرد ربا است و بايد دانست كه بعضى گفته‌اند ربا خريد و فروش دو چيزى است كه مثل هم است با زياده و همچنين قرض دادن چيزى است با زياده ولى اين معنى براى ربا درست نيست و ربا خود زياده است ، ولى هر زياده‌اى در معاملات ربا نيست بلكه آنچه را شرع انور فرموده ربا است حرام است .\r\nمسأله 1 - ربا از محرمات بسيار زشت و از جمله بزرگترين گناهان است كه در مذمت آن اخبار صحيحى وارد شده كه آن را تشبيه به زنا كرده‌اند ، و حرمت ربا مختص به كسى كه مىگيرد نيست بلكه كسى كه ربا مىدهد نيز مرتكب همان حرامى است كه دهنده مرتكب آن مىشود ، بلكه دفتردارى و يا نوشتن اسناد ربوى و شهادت بر آن نيز حرام ، و در گناه آن مساوى هستند .\r\nمسأله 2 - حكمت حرمت ربا فساد اموال و ظلم و ترك مردم است تجارت و معاملات حلال را ، و همچنين حكمت آن ترك مردم است كارهاى خوب مثل قرض‌الحسنه كه در اخبار وارد شده ، ولى اين چيزها علت حرمت نيست و به واسطه عقول مردم مورد ربا معين نمىشود بلكه هر جا را شارع مقدس فرمود ربا است حرام است و هر جا را شارع نفرموده و عنوان ديگرى از معاملات حلال بر آن تطبيق كند ربا نيست ، مثل اينكه عنوان خريد و فروش بر آن معامله صادق باشد كه موضوعا از ربا خارج است .\r\nمسأله 3 - حرمت ربا به واسطه اضطرار و احتياج شديد كه ناشى از فقر و غير آن باشد برداشته نمىشود ، پس دهنده يا گيرنده ربا نمىتوانند مرتكب اين عمل زشت شوند با عذر اضطرار ، بلى اگر در جايى جانى در خطر باشد و چاره‌اى نباشد جز اينكه ربا بگيرند يا بدهند در آنجا به دليل اهميت جان مىشود ربا داد و يا گرفت ، ولى مالى را كه بر اين وجه گرفته ضامن عوض آن مىباشد .\r\nمسأله 4 - معامله ربويه به طور كلى باطل است و بطلان مخصوص زياده‌اى كه ربا مىباشد نيست بنابراين با برگرداندن زياده معامله صحيح نمىشود بلكه بايد اگر بخواهند دوباره بر آن معامله اقدام كنند ، و فرقى نيست كه زياده به نحو جزئيت باشد مثل اينكه بگويد اين يك من گندم را دادم به دو من ، و يا اينكه زياده شرطيه باشد در صورتى كه شرط از شروطى كه خود عين مال است باشد يا برگشت به مال كند مثل اينكه يك من گندم را به يك من گندم بفروشد و شرط كند كه ديگرى يك من گندم به او اضافه بدهد يا لباسى براى او بدوزد ، و يا چيزى را به ارزانتر از قيمت آن به او صلح كند ، ولى اگر شرط او\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nبرگشت به زياده ماليه نكند مثل اينكه شرط كند كه نمازش را اول وقت بخواند اين شرط باطل نيست و واجب است به آن وفا كند .\r\nمسأله 5 - اگر زياده شرطيه در مقابل وصف خوبى جنس ديگر باشد نيز ربا است مثل اينكه يك من گندم خوب را بفروشد به يك من گندم بد ، و شرط كند كه خريدار يك لباس براى او بدوزد كه جبران وصف خوبى در عوض بشود بنابراين زياده ربا و حرام است .\r\nمسأله 6 - اگر دو من گندم بفروشد به يك من و شرط كند بر كسى كه يك من مىدهد كه لباسى هم براى او بدوزد باز هم ربا است و نمىشود مساوات دو جنس را به اينطور حساب كرد ، چون كه زيادى به لحاظ مقدار دو جنس ربوى بايد حساب شود نه به مقدار ماليت دو جنس در نظر عرف و عقلاء .\r\nمسأله 7 - ربا در غير بيع و قرض در تمام معاوضات مثل صلح نيز مىآيد ، بلكه در تقسيم مال مشترك و در عوض غرامات نيز ربا حرام است مثل اينكه اگر يك من گندم خوب از كسى تلف كرد نمىتواند درمقابل ، دو من بد بدهد ، بلكه براى اينكه ربا نشود بايد قيمت آن گندم خوب و يا مثل آن را در صورتى كه پيدا شود بدهد . و نيز ربا در إقاله هم مىآيد و إقاله آن است كه مثلًا چيزى را كه خريد براى به هم زدن معامله پس دهد ، و إقاله بنابر اظهر عقدى است كه نتيجه آن فسخ است ، بنابراين اگر شرطى كه در ضمن آن مىكنند از امور ماليه نباشد ، آن شرط نافذ ، و وفاى به آن واجب است پس اگر در ضمن إقاله شرط كند كه نمازش را اول وقت بخواند اين شرط نافذ است ولى اگر شرط كند كه براى او لباسى بدوزد ، اصل اقاله باطل است چون كه ربا با اين شرط تحقق پيدا مىكند ، و قول به اينكه اقاله تنها فسخ است و فسخ شرط بردار نيست ضعيف است .\r\nمسأله 8 - مالى را كه انسان به واسطه معامله ربويه بدست آورده بايد به صاحبش برگرداند و مالى را كه در عوض داده پس بگيرد و اگر هر كدام از آنها تلف شده بايد عوضش را به صاحبش بدهد ، همين طورى كه هر معامله فاسدى هم همين حكم را دارد ، و فرقى نيست در حكم ، اينكه هر دو عالم باشند به بطلان يا هر دو جاهل باشند يا يكى عالم و ديگرى جاهل باشد ، و در صورت علم اگر چه آنكه عالم است مذموم است نزد عقلا كه اقدام كرده بر تحويل مال خود بدون سبب شرعى به ديگرى ولى مال او به اين سبب از احترام نمىافتد و كسى كه گرفته ضامن آن است .\r\nمسأله 9 - اگر كسى به واسطه ندانستن مسأله حرمت اصل معاملات ربويه يا ندانستن فروع آن مالى از ربا نزد او جمع شد ، و بعد از آن علم به حكم پيدا كرد و توبه كند يعنى بنا بگذارد كه در آينده ربا نگيرد و ندهد ، در صورتى كه آن مال كه ربا است مشخص و معين نباشد و صاحب آن را نشناسد براى او حلال است ، و معاملات او از حين توبه آثار صحت بر آن مترتب مىشود ( نظير اجازه در عقد فضولى ) ولى اگر صاحب مال را بشناسد بايد مال را به او تحويل بدهد و براى او حلال نيست و اگر صاحب آن را نشناسد و مال نيز معين باشد اين مال مجهول المالكى مىباشد كه بر او حلال است و لازم نيست آن را صدقه بدهد ، اگر چه احتياط مستحب آن است كه به هر صورت با مالى كه در حال جهل به حرمت ربا\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nبدست آورده اگر مجهول المالك است معامله مجهول المالك نمايد يعنى صدقه بدهد به فقير از طرف مالكش و اگر مالك آن معلوم است او را راضى كند به لحاظ اينكه جمعى آن را حرام دانسته‌اند ولى دليل حرمت درست نيست .\r\nمسأله 10 - اگر كسى بداند معاملات ربويه باطل است ، و از آن راه مالى بدست آورد با توبه از ربا آن مال حلال نمىشود ، و بايد به دستورى كه براى مال حلال مخلوط به حرام گفته مىشود عمل نمايد ، و همچنين است اگر جاهل به موضوع بوده يعنى نمىدانسته كه جنسى را كه با آن معامله كرده ربوى بوده و آنچه در مسأله 9 گفته شد مخصوص جاهل به حكم است .\r\nمسأله 11 - اگر كسى مالى به ارث به او برسد كه بداند كسى كه مال را از او ارث برده ربا مىخورده پس اگر مقدار و صاحب آن معلوم است بايد به صاحبش بدهد و اگر مقدار يا صاحب آن معلوم نيست و آن وارث تصميم دارد كه در آينده مرتكب ربا در معاملات خودش نشود آن مال بر او حلال است و اگر مقدار مال معلوم و معين است و صاحب آن معلوم نيست باز هم براى او حلال است و لازم نيست آن را به دستورى كه براى مجهول‌المالك گفته مىشود صدقه بدهد ، ولى اگر تصميم ندارد كه در آينده مرتكب ربا نشود مقدار ربا براى او حلال نيست ، اگر چه احتياط مستحب در تمام صورتها اين است كه از آن مقدار ربا چه معلوم و معين و چه مجهول و مخلوط و چه معلوم المالك و چه مجهول المالك باشد اجتناب نمايد .\r\nمسأله 12 - اگر مقدار ربا در جايى كه حرام است معلوم باشد و مالك آن نيز معلوم باشد بايد به او برگردانند و اگر صاحب آن مجهول باشد بايد آن را به دستور حاكم شرع از طرف صاحبش صدقه بدهند و اگر تلف شده بايد عوض آن را از باب مظالم به دستور حاكم شرع صدقه بدهند ، و رجوع به حاكم شرع بنابر احتياط واجب است بلكه اظهر همين است .\r\nو اگر صاحب آن معلوم است و مقدارش مجهول است بايد با مالك آن مصالحه نمايد ، و اگر راضى به مصالحه نشد يا هر دو راضى به مصالحه نيستند ، بايد مقدارى كه از حد يقين زيادتر است تنصيف نمايد و نصف آن را به كسى كه احتمال مىدهد مال او باشد بدهد ، و بعضى گفته‌اند در اين فرض قرعه بزنند ولى قرعه كفايت نمىكند .\r\nو اگر مقدار و مالك آن مجهول است بايد خمس آن را بدهند كه به مصرفى كه ساير خمسها دارد برسد ، همين طورى كه حكم هر مال حلال مخلوط به حرام اين است كه در اين فرض خمس آن را بدهند و بايد دانست كه اين خمس غير از خمسى است كه براى وجوه ديگر مثل درآمد كسب واجب مىشود ، بنابراين اگر كسى از منفعت كسب خمس به او تعلق گرفته و مال او هم مخلوط به حرام است بايد اول خمس مال مخلوط را جدا كند و بعد خمس چهار قسمت باقيمانده را نيز بايد بدهد .\r\nمسأله 13 - كافر بعد از اينكه مسلمان شد اگر تصميم داشته باشد كه بعد از اسلام ربا نخورد ربايى كه تا وقت اسلام آوردن گرفته ، اگر چه موجود باشد در مال او ، برايش حلال است ، چه از مسلم گرفته باشد يا از كافر ، ولى اگر تصميم داشته باشد كه بعد از اسلام هم ربا بخورد اگر چه معتقد به حرمت\r\n\r\n","description":"","footnote":"","page_name":" 553 ","page_number":553},
  {"content":"\r\n\r\nآن شده حلال بودن آنچه گرفته خالى از اشكال نيست بلكه ظاهر ، حرمت آن است و به هرحال رباهايى كه هنوز نگرفته و طلبكار است نمىتواند بگيرد ، و سرمايه‌اش بعد از اسلام او هر جا هست از مال خود اوست و مىتواند اگر نزد ربا دهنده است از او بگيرد .\r\nمسأله 14 - كسى كه معامله‌اى را انجام داد و تقليد مىكرد از مجتهدى كه آن را ربوى نمىدانست بعدا تقليد كرد از مجتهدى كه آن را ربوى مىداند چه از باب رجوع از ميت به حّى يا از باب تبعيض در تقليد ، رباهايى كه تا وقت تقليد دوم گرفته حلال است ، ولى بعد از تقليد از دومى ديگر نمىتواند ربا بگيرد ، و همچنين است اگر مجتهدى رأى او عوض شود ، ولى صحت معاملات قبل و حليت ربا در صورتى است كه متعاملين هر دو تقليدشان و يا اجتهادشان متفق برصحت باشد و در صورت اختلاف ، معامله از اول باطل است .\r\nمسأله 15 - اگر كسى مالى به او به ارث برسد و شك در حرمت آن داشته باشد از جهت احتمال بودن ربا در اموال كسى كه از او ارث برده هفت صورت دارد كه چند صورتى كه آن مال تماماً حلال است از اين قرار است :\r\n1 - شك داشته باشد در اينكه آيا مورث ربا مىخورده يا نه .\r\n2 - بداند كه ربا مىخورده ولى نداند بر وجه حرام بوده يا حلال يعنى نداند كه آيا به طريقى از طرق فرار از ربا حلال بوده يا نه ؟\r\n3 - در صورتى كه احتمال دهد كه مورّث يعنى كسى كه از او ارث برده حرمت ربا را نمىدانسته و بعد از دانستن از ربا توبه كرده بنابر اقوى .\r\n4 - اينكه نداند از مال ربا در عين اموال موجود هست يا نه اگر چه مىدانسته كه ربا مىخورده كه در اين صورت مال موجود حلال است .\r\nو اما صورتهايى كه مقدار ربا در مال حرام است از اين قرار است :\r\n1 - بداند كه ربا در مال موجود بوده و شك داشته باشد در اينكه آيا صاحب مال آن را اصلاح كرده مثلًا صاحب آن را راضى كرده يا نه .\r\n2 - اينكه بداند مال ربا تلف شده و عوض آن در ذمه مورث آمده ولى نمىداند ذمه خود را برى كرده يا نه بنابراين ذمه او مشغول است و بايد از مالى كه مانده ذمه او را برى كند .\r\n3 - اينكه بداند مال ربا تلف شده ولى نداند كه آيا قبل از تلف صاحب آن را راضى كرده كه عوض آن در ذمه نيامده باشد يا راضى نكرده ، كه در اين صورت بنابر اقوى بايد ذمه او را از مال برى كند .\r\n\r\nشرايط رباى حرام\r\nاگر چنانچه معامله ، خريد و فروش و مانند آن است ، دو شرط دارد :\r\n1 - اگر آن جنس ربوى اتحاد جنس داشته باشد يعنى چيزى را بخواهند به مثل خودش معامله كنند مثل گندم به گندم و بخواهند زياده بگيرند يا بدهند ولى اگر مقدارها مساوى باشد جايز است .\r\n\r\n","description":"","footnote":"","page_name":" 554 ","page_number":554},
  {"content":"\r\n\r\n2 - اينكه مكيل و موزون باشد يعنى آن جنس با كيل كردن يا وزن كردن مقدار آن تعيين شود ولى در رباى قرضى اين شرط نيست و بعدا خواهد آمد .\r\nمسأله 1 - مراد از اتحاد جنس اتحاد جنس عرفى است كه معناى آن اين است كه از يك نوع باشند به حسب اصطلاح منطقى و ملاك آن نظر عرف است بنابراين گندم سرخ و زرد در نظر عرف يك جنس حساب مىشود و گندم و عدس دو جنس است .\r\nمسأله 2 - اگر جايى را كه عرف يك جنس نمىداند شارع مقدس آن را يك جنس بداند مثل گندم و جو و يا فروع يك اصل مثل شير و پنير كه از شير گرفته مىشود بايد نظر شرع را متابعت نمايند ، و بايد دانست كه شير و پنير بنابر مشهور يك جنس حساب مىشوند ولى يك جنس بودن آن دو نيز خالى از اشكال نيست و احتياط واجب آن است كه يك جنس حساب شوند و توضيح امثال آن در مسأله 16 خواهد آمد .\r\nمسأله 3 - در جايى كه نمىداند كه آيا در نظر عرف جنسى متحد است و يا مختلف معامله باطل است و نمىشود آن را معامله صحيح دانست .\r\nمسأله 4 - دو چيزى كه از يك جنس است مثل گندم با گندم در صورتى كه خريد و فروش آنها به طور مساوى و نقد باشد اشكال ندارد ، ولى اگر نسيه باشد ربا و حرام است ، مثلًا اگر يك من گندم را بدهد به يك من گندم كه يك‌ماه بعد از اينكه معامله واقع شد بدهد ربا و حرام است ، يعنى همين مدت يك‌ماه سبب ربا مىشود و مدت هم در نظر مردم براى آن ارزش هست كه تساوى دو جنس را به هم مىزند .\r\nمسأله 5 - دو چيزى كه از يك نوع مىباشند ولى مقدار آنها معلوم نيست كه آيا مساوى هست يا يكى زيادتر است خريد و فروش آنها باطل است ، مثل يك كيسه گندم به كيسه ديگر در صورتى كه مقدار آنها دقيقا معلوم نباشد ، چون بايد تساوى احراز شود بلى براى فرار از ربا مىتوان هر كيسه‌اى را به قيمتى فروخت كه مساوى قيمت كيسه ديگر باشد و بعد از آن مىتوانند ذمه همديگر را از قيمت برى كنند .\r\nمسأله 6 - دانه‌هايى كه از گندم باريك‌تر است و كوچكتر و آن را به عربى ( عَلْس ) گويند ، و همچنين دانه‌هايى كه مثل جوى پوست كنده است و آن را به عربى ( سُلْت ) گويند با گندم و جو يك جنس حساب نمىشوند و هر كدام نوع مستقلى است ، بنابراين خريد و فروش آنها به زياد و كم مانعى ندارد . و در واقع معنى علس گندم كوچك و معنى سلت جوى پوست كنده نيست كه گفته شود اولى از صنف گندم و دومى از صنف جو است .\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nمسأله 7 - تمام حبوبات غير از گندم و جو كه در نظر شرع انور يك جنس مىباشند هر كدام جنس جدايى حساب مىشوند ، پس مثل ارزن و ماش و عدس و غير اينها جنسهاى مختلفى مىباشند كه فروش هر يك به ديگرى با زياده و كم اشكال ندارد .\r\nمسأله 8 - اقسام خربزه‌ها و اقسام هندوانه‌ها و اقسام زردآلوها و اقسام سيبها و اقسام انارها هر كدام يك جنس حساب مىشوند و همچنين پياز و پيازچه يك جنس حساب مىشوند .\r\nمسأله 9 - گوشت هر حيوانى باگوشت حيوان ديگر كه از نوع ديگر است دو جنس حساب مىشود بنابراين گوشت گاو با گوشت گوسفند دو جنس حساب مىشوند و در گاوها فرقى بين گاو و گاوميش نيست و در گوسفندان فرقى بين بز و بره و ماده و نر نيست .\r\nمسأله 10 - ماهى و ميگو دو جنس حساب مىشوند . چون ميگو هم از نظر اسم و هم از نظر شكل با ماهىهاى ديگر تفاوت دارد بنابراين خريد و فروش آن دو با زياد يا كم ربا نيست .\r\nمسأله 11 - شير هر حيوانى با شير حيوان ديگر كه از دو نوع هستند دو جنس حساب مىشود ، و روغن حيوانات هم همين طور است ، و روغن حيوانات با روغن حبوبات دو جنس حساب مىشوند ، و روغن حبوبات و مانند آن هم اختلافش مثل اختلاف حبوبات است ، مثلًا روغن بادام غير از روغن زيتون و گردو مىباشد .\r\nمسأله 12 - سركه‌ها تابع چيزهايى كه از آن سركه مىگيرند مىباشند پس سركه خرما با سركه انگور دو جنس است .\r\nمسأله 13 - پشم و مو و كرك حيوانات هم تابع خود آنهاست در اختلاف جنس .\r\nمسأله 14 - دل و جگر و قلوه و روده و سرحيوان هر كدام جنس جدايى است و با گوشت آن نيز دو جنس حساب مىشوند .\r\nمسأله 15 - در ربا فرقى بين جنس خوب و بد نيست در صورتى كه مبيع و ثمن ( يعنى جنسى را كه مىفروشند و عوضى را كه مىگيرند ) از يك جنس باشند پس خرماى اعلى و أدنى در باب ربا يك جنس حساب مىشوند .\r\nمسأله 16 - مشهور اين است كه در ربا فروع هر جنسى با اصل آن يك جنس حساب مىشود مثل گندم و آرد آن و انگور و شيره آن و شير و پنير و دوغ و سرشير و كشك كه يك جنس حساب مىشوند ، ولى اين حكم به طور كلى دليلى ندارد و روايات در موارد به خصوصى وارد شده مثل گندم و آرد و بلغور ( سويق ) و انگور و كشمش ، و اينها در واقع همان چيز است كه صورت عوض كرده ، مثلًا آرد همان گندم خرد شده است به طور خيلى نرم ، و بلغور هم همين طور است ولى قدرى زبرتر از آرد است و كشمش انگور خشك شده است ، بنابراين شير و دوغ و روغن و سرشير و قره قروت ( غارا ) هر كدام جنس جدايى حساب مىشود و در شير و پنير احتياط واجب است كه از يك جنس حساب شوند اگرچه بعيد\r\n\r\n","description":"","footnote":"","page_name":" 556 ","page_number":556},
  {"content":"\r\n\r\nنيست كه آن دو هم در نظر عرف دو جنس باشند ، و سركه و انگور دو جنس جدا مىباشند ، و خلاصه اينكه در غير موارد ذكر شده در روايات در يك چيز بودن و دو چيز بودن ملاك نظر عرف است و فرع بودن چيزى براى اصلى از اصول ملاك يك جنس بودن نيست .\r\n\r\nشرط دوم ربا\r\nمكيل و موزون بودن جنس است ، بنابر اين در چيزهاى شمردنى مثل گردو ، و در چيزهاى متر كردنى مثل پارچه ، و چيزهايى كه اندازه‌گيرى آن به نظر خريدار و مشترى است مثل لباسهاى دوخته و چهارپايان و درختان خرما و غير آنها ، ربا نمىآيد و به زياد و يا كم مىشود فروخت .\r\nمسأله 1 - ملاك مكيل و موزون بودن هر جنسى زمانى است كه آن جنس را مىفروشند و آنچه عده‌اى گفته‌اند كه ملاك زمان پيغمبر صلىالله عليه وآله و سلم است دليل محكمى ندارد .\r\nمسأله 2 - جنسى كه در بعضى از شهرها با وزن و در بعضى ديگر با شماره و غير آن فروخته مىشود مشهور آن است كه هر شهرى حكم خودش را دارد ولى اظهر آن است كه آن جنس ربوى نيست حتى اگر با وزن بفروشند ولى احتياط مستحب است كه آن را ربوى حساب كنند و همچنين است اگر چيزى در يك شهر با وزن و غير آن فروخته مىشود ، مثل تخم مرغ كه در اين زمان حتى در يك مغازه دو جور خريد و فروش مىشود ، ربوى نيست .\r\nمسأله 3 - چيزى كه با وزن فروخته مىشود و از يك جنس است بايد عوض آن را هم با وزن حساب كنند ، ولى اگر پيمانه هم مثل وزن دقيق باشد مثل قوطىهاى كنسرو ماهى كه با ماشين پر مىشود و مقدار معينى دارد اگر عوض آن را با پيمانه و يا وزن حساب كنند جايز است و ملاك دقت در مقدار است كه زياده‌اى كه سبب ربا مىشود لازم نيايد .\r\nمسأله 4 - ملاك در اينكه چيزى وزنى يا پيمانه‌اى باشد نظر نوع مردم است بنابراين اگر چيزى كه نوع مردم آن را بدون وزن و يا پيمانه مىفروشند كسى به دلخواه خود با وزن و يا پيمانه بفروشد ربوى حساب نمىشود .\r\nمسأله 5 - آب و خاك و مانند اينها كه با وزن و يا پيمانه نيست ربوى نيست ولى بعضى از خاكها مثل خاك سرخ و ارمنى كه با وزن فروخته مىشود ربوى است و همچنين است بعضى از آبهاى معدنى كه در زمان ما در شيشه و مانند آن پيمانه‌اى مىفروشند ربوى حساب مىشود .\r\nمسأله 6 - ميوه‌هايى كه وقتى بر درخت است بدون وزن و پيمانه فروخته مىشود و وقتى چيده شد با وزن و پيمانه مىفروشند ظاهر آن است كه هر حالى حكم همان حال را دارد بنابراين وقتى ميوه بر درخت است ربوى نيست و وقتى چيده شد ربوى مىشود .\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nمسأله 7 - فروختن حيوان زنده به گوشت مكروه است ولى فروختن گوشت به حيوان زنده مكروه نيست .\r\nمسأله 8 - گندمى كه در آن كمى از كاه و دانه‌هاى علف هست به طورى كه در نظر عرف چيز مهمى حساب نشود معاوضه آن به گندم خالص به طور مساوى اشكال ندارد ، ولى اگر گندم مثل گندمى كه خالص شده براى آسيا كردن باشد و بخواهند با گندم معمولى بازار خريد و فروش كنند ربا در آن مىآيد و بايد مقدار خالص گندمى كه چيزى مخلوط آن است معين باشد تا زياده‌اى در معامله‌اى نيايد .\r\nمسأله 9 - اگر داخل گندم و مانند آن دانه‌هاى علف و مانند آن از چيزهايى كه خودش داراى قيمت قابل اعتنايى است باشد اشكالى در خريد و فروش آن به زياده يا كم نيست ، ولى اگر مخلوط آن ، چيز قابل اعتنايى باشد و قيمتى نداشته باشد ربا در آن مىآيد و معامله آن بدون تعيين مقدار خالص آن باطل است .\r\nمسأله 10 - خريد و فروش خرماى تازه كه آن را رطب گويند با خرماى خشك شده كه آن را تمر گويند حتى به طور مساوى كراهت دارد ، ولى خريد و فروش چيزهاى تر مثل گندم نمناك و مانند آن به خشك همان جنس به طور مساوى اشكال ندارد ، ولى اگر ترى آن به قدرى است كه در نظر عرف زيادى اجزاء آب در آن قابل اعتناست مثل برنج خيس شده براى پختن با برنج خشك ، خريد و فروش آن به جنس خشك ربا و حرام است .\r\nمسأله 11 - خريد و فروش ميوه‌هاى تر به خشك به طور مساوى اشكال ندارد غير از خرماى تر به خشك كه گذشت كه مكروه است .\r\nمسأله 12 - اگر يكى از دو جنس كه مثل هم مىباشند زيادتر از ديگرى است ولى به آنكه كمتر است چيزى از غير جنس آن اضافه شود معامله از ربوى بودن خارج مىگردد ، مثلًا اگر هزار درهم و دو دينار را بفروشد به دو هزار درهم اشكال ندارد چون زياده هزار درهم دو دينار است كه از جنس مخالف مىباشد ، و همچنين است اگر چيز ديگرى به آن اضافه كنند ، مثلًا هزار درهم و يك من گندم را بدهند به دو هزار درهم و همين طور است اگر فرض شود كه اسكناس به اعتبار پشتوانه آن از اجناس ربوى حساب شود مىتوان مثلًا هزار تومان آن را با يك من گندم بفروشند به هزار و صدتومان ، ولى نمىشود هزار تومان را قرض بدهند به هزار و صد تومان مثلًا به مدت يك‌ماه ، و فروش با قرض فرق دارد ، ولى خواهد آمد كه اسكناس چون مكيل و موزون نيست ربا در فروش آن نمىآيد .\r\nو بايد دانست كه اين عمل كه بيع با ضميمه به آن مىگويند نزد اكثريت قريب به اتفاق فقها صحيح است و روايات معتبره از اهل بيت عصمت و طهارت عليهم‌السلام دراين باره هست و احكام خداوند متعال را نمىشود با عقول قاصره در آن قياس كرد و نظر داد ، در اينجا لازم مىدانم كه چون بعضى از مؤمنين در اين‌گونه معاملات حساسيت خاصى از خود نشان مىدهند يكى از اين روايات را در اينجا براى تيمن و تبرك و جواب بعضى از اشكالات ايشان نقل كنم ولى توصيه مىكنم كه مؤمنين تا\r\n\r\n","description":"","footnote":"","page_name":" 558 ","page_number":558},
  {"content":"\r\n\r\nمىتوانند طريق احتياط را پيش گيرند و تا خيلى لازم نباشد از اين راهها وارد نشوند و خود را بدهكار نكنند :\r\n( فيالصحيح عن عبدالرحمن بن حجاج عن ابيعبدالله عليه السلام فيحديث قال : فقلت له أشتري الف درهم و دينار بألفي درهم فقال ) ع ( لابأس بذلك ان أبي كان أجرأ علي أهل المدينة منّي ، فكان يقول هذا فيقولون : انما هذا الفرار ، لوجاء رجل بدينار لم يعط الف درهم ، ولوجاء بألف درهم لم يعط ألف دينار و كان يقول لهم نعم الشيء الفرار من الحرام الي الحلال ) .\r\n( وسائل‌الشيعه چاپ اسلاميه جلد 12 باب 6 من ابواب الصرف حديث 1 ) ترجمه حديث اينكه عبدالرحمن بن حجاج در روايتى كه سند آن صحيح است در قسمتى از يك حديث گفته كه گفتم به امام صادق عليه السلام من مىخرم هزار درهم و دينارى را به دو هزار درهم پس حضرت فرمود اشكالى ندارد ، پدر من جرأت دارتر از من بود بر اهل مدينه و هميشه مىفرمود اين مطلب را پس مىگفتند اين نيست جز فرار از ربا ، اگر يك مردى يك دينار بياورد به او هزار درهم نمىدهند ، و اگر هزار درهم بياورد به او هزار دينار نمىدهند و هميشه مىفرمود براى ايشان خوب چيزى است فرار از حرام به سوى حلال .\r\nبنابراين اگر راهى را شرع مقدس معين فرمود كه ربا نباشد به دنبال آن راه رفتن كار خوبى است مثل اينكه مثلًا شخصى به قصد اينكه مبتلا به ربا نشود دنبال معاملات غير ربوى برود در اينجا نمىشود گفت چون قصدش فرار از ربا است آن معاملات او كه ربا نيست صحيح نيست . و بايد دانست كه درهم و دينار پول رايج آن زمان بوده است كه خريد و فروش مىشده و مردم هم با عقل قاصر خود اشكال مىكرده‌اند ، ولى آنچه مهم است اين است كه مؤمنين توجه داشته باشند كه شارع مقدس چه چيز را ربا دانسته و حرام ، و چه چيز را بيع دانسته و حلال ، و اين مختصر را گنجايش توضيح بيشتر نيست .\r\nمسأله 13 - اسكناس مكيل و موزون نيست و خود آن مال است و مىتوان آن را خريد و فروش كرد به زيادتر و يا كمتر مثلًا هزار تومان بفروشند به هزار و صد تومان چه نسيه باشد يا نقد ، در صورتى كه غرض عقلايى به آن خريد و فروش تعلق گرفته باشد مثلًا ريال ايرانى را با دينار عراقى معامله كنند چون هر كس وارد هر مملكتى مىشود از پول رايج آن مملكت احتياج دارد و يا يك اسكناس هزار تومانى را بخواهد معامله كند به نوزده عدد پنجاه تومانى چون پول خرده لازم دارد اين رقم معامله اگر نقدى هم باشد غرض عقلايى در آن هست و اما در معامله هزار تومان به مثل آن و زيادى دادن براى اينكه نياز خود را بر طرف كند اقدام به خريد و فروش نسيه‌اى كردن مانعى ندارد ولى بدون هيچ غرضى مثل اينكه اين اسكناس هزار تومانى را بدهد و آن را كه هيچ فرقى با اين ندارد به عوض آن به عنوان ثمن بگيرد و چيزى زيادى بدهد لغو و غررى است و اين معامله باطل است ، البته بايد دانست كه اگر به عنوان قرض اسكناسى بدهد و زيادتر بگيرد به هرطور كه باشد حرام است .\r\nآنچه گفته شد بر حسب موازين شرعيه است اما مؤمنين مجبور نيستند كه از اين راههاى شرعى استفاده كرده و معاملاتى كه براى آنها ضرر دارد بنمايند ، تشخيص ضرر و نفع معاملات به عهده خود\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nاشخاص است و بىاشكال بودن معامله شرعى براى سهولت امر براى بعضى از مردم كه مجبورند به اين قسم معاملات ، دليل اين نمىشود كه مردم خود را گرفتار بانكها و غير آنان بنمايند .\r\nهمين طور كه شارع مقدس جلوى كسى كه اموال خود را مىخواهد به كسى ببخشد نگرفته اگر چه اين بخشش سبب سخت شدن امور براى او بشود مگر در جايى كه واجب ديگرى مثل نفقه عيال بر او واجب باشد كه در اينجا بخشش هم نسبت به اين مقدار جايز نيست و خلاصه اينكه شخص براى اين‌گونه معاملات بايد خيلى مواظب باشد تا مصلحت خود را تشخيص دهد و باز بودن اين راهها براى رفع مشكلات مردم تسهيلى است از شرع مقدس و منور اسلام ( اعلى اللّه كلمته ) .\r\n\r\n","description":"","footnote":"","page_name":" 560 ","page_number":560},
  {"content":"\r\n\r\n\r\n( 3 ) احكام بعضى از مسائل مستحدثه راجع به بانكها و غير آن\r\nبا توجه به اينكه اوضاع و احوال زمان دائما در تغيير و تحول است و تغييرات و پديده‌هاى نو ، خواه ناخواه در جهات زندگى فردى و اجتماعى بشر اثر مىگذارد و چون شريعت مقدس اسلام اختصاص به يك زمان نداشته بلكه همگام با تمام تحولات و نوآوردهاى روزگار ، پيش مىرود و در تمام شئون زندگى و در كيفيت انجام وظايف دينى و داد و ستدها براى مردم هر زمانى مطابق همان زمان وظيفه معين كرده است . بنابراين لازم بود حكم شرعى مسائل مورد ابتلاء روز را كه سؤالات زيادى از آنها مىشود در رساله مستقلى بيان كنيم و اين رساله بدين منظور تحرير گرديد . اميدواريم مورد استفاده مؤمنين قرار بگيرد و براى ما نيز ذخيره اخروى بوده باشد . . . ( انشاء الله تعالى ) .\r\n\r\nمسائل مربوط به بانكها\r\nبانكها بر سه نوعند : 1 - بانكهاى شخصى 2 - بانكهاى دولتى 3 - بانكهايى كه به شركت دولت و مردم تأسيس مىشود .\r\n1 - بانكهاى شخصى : بانكهايى كه به وسيله يك يا چند نفر تأسيس و سرمايه گذارى مىشود ، اين بانكها را شخصى و اهلى مىنامند .\r\nمسأله 1 - وام گرفتن از اين بانكهاى شخصى و وام دادن به آنها كه در آن شرط سود و فايده شده باشد جايز نيست و ربا و حرام است ، ولى مىتوان با انجام دادن عملى كه ذيلًا اشاره مىشود ، از ارتكاب به حرام و از ابتلاء به ربا دور شد ، و آن اينكه شخصى كه مىخواهد وام بگيرد ، كالا و جنسى را از بانك و يا وكيل او به نسبت معينى 10 % يا 20 % از قيمت بازار گرانتر بخرد ، به شرط اينكه بانك مبلغ مورد تقاضاى او را تا مدت معينى به او قرض دهد و يا اين كه كالا و جنسى را به بانك يا وكيل او به كمتر از قيمت بازار به نسبت معينى بفروشد ، به شرط اينكه بانك مبلغ مورد تقاضاى او را قرض دهد ، و همين طور در عكس قضيه ، اگر بخواهد وام به بانك بدهد ، بانك كالا و جنسى را بيشتر از قيمت بازار از او بخرد به شرط اينكه مبلغ مورد نظر را به بانك قرض دهد يا اينكه كالا و جنسى را به كمتر از قيمت بازار ، بانك به او بفروشد به شرط اينكه مبلغى را تا مدت معينى به بانك قرض دهد و با اين كار مىتوان از ربا دور شد .\r\nو نيز فروختن مبلغى به ضميمه چيزى به مبلغ بيشترى تا مدت معينى مانند اين كه يك‌صد تومان را به ضميمه يك قوطى كبريت و يا يك عدد استكان مثلًا بفروشند به يكصد و ده تومان به مدت دو يا\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nسه ماه يا بيشتر جايز است ، و حكم اول مسأله را پيدا مىكند و اين عمل در واقع ربا نيست بلكه فروختن مجموع است و حساب هر يك به تنهايى در نظر عرف در اين گونه معاملات مطرح نيست .\r\nمسأله 2 - در مسأله قبل گفته شد كه حكم قرض دادن به بانك مانند حكم قرض گرفتن از بانك است ، چنانچه در قرار داد وام شرط فايده و سود شده باشد ربا و حرام است و فرق نمىكند پولى كه به بانك داده مىشود به نحو سپرده ثابت باشد كه در اين نحو حساب صاحب پول بر حسب قرار داد تا مدت معينى نمىتواند از پول خود استفاده كند يا به نحو حساب در گردش كه هر موقع بخواهد مىتواند از پول خود استفاده كند ، ولى چنانچه شرط سود نشده باشد و اگر سودى هم به او ندهند خود را طلبكار نمىداند و مطالبه نخواهد كرد ، در اين صورت گذاشتن پول نزد آن بانك جايز است و اشكال ندارد و تنها اگر مىداند كه بانك چيزى اضافه مىدهد و او هم به آن اميد پول را به بانك بدهد در صورتى كه الزام و التزامى در كار نباشد موجب ربا نمىگردد بلكه اين مثل كسى است كه پولش را به عنوان قرض‌الحسنه به كسى مىدهد كه مىداند او به مستحب شرعى عمل مىكند و چيزى به رضايت خود اضافه به او مىدهد . ولى احتياط مستحب آن است كه از اين نحو خوددارى نمايد . و در صورتى كه اوراق اين نحو معاملات بانك را امضا كند مثل اين است كه الزام بانك را پذيرفته باشد و اين مطلبى است كه در دفاتر ثبت خواهد شد به نحو الزام و التزام مگر اينكه قصد او فقط امضاى سند اصل قرض باشد نه سود آن .\r\n2 - بانكهاى دولتى : و آن بانكى است كه بوسيله دولت سرمايه‌گذارى شده و به سرمايه دولت مىباشد نه به سرمايه اشخاص .\r\nمسأله 3 - گرفتن پول از بانكهاى دولتى و تصرف در آن بدون اجازه حاكم شرع و يا وكيل او جايز نيست چون دولتها آنچه دارند يا از اموال عمومى و يا از اموال خصوصى است و از جمله در بانك دولتى پولهايى به حساب اموال عمومى به حساب دولت است و پولهايى هم به حساب اشخاص است . بنابراين نسبت به اموال عمومى و جدا كردن آن از اموال خصوصى و به عكس جدا كردن اموال خصوصى از اموال عمومى احتياج به اذن حاكم شرع دارد ، چون او ولى اموال عمومى است و تصرف در آنچه گرفته مىشود از بانكهاى دولتى از باب مجهول المالك براى اغنيا جايز نيست و اساسا نظام بانكى بر ثبت اسماء مشتريان در دفاتر است بنابراين مورد مجهول المالك يا اصلًا ندارد يا اگر دارد خيلى كم است مثل اينكه وقتى بعد از هر صد سال يا كمتر بر حسب نظم مخصوصى كه دارند اسناد مشتريان قبلى را مثلًا از بين ببرند و اسامى اشخاص مجهول شود .\r\nمسأله 4 - قرض گرفتن از بانكهاى دولتى در صورتى كه شرط سود و فايده در آن شده باشد جايز نيست و ربا و حرام است ، و فرق نمىكند كه قرض با وثيقه بوده باشد يا بدون وثيقه و وثيقه سند ملكى باشد و يا اسناد اعتبارى مانند سفته و غيره ، ولى چنانچه حاكم شرع يا وكيل او صلاح بداند كه كسى چيزى از پولهاى بانكهاى دولتى بگيرد و اجازه دهد ، تصرف در آن پول جايز است ، از جهت اينكه\r\n\r\n","description":"","footnote":"","page_name":" 562 ","page_number":562},
  {"content":"\r\n\r\nحاكم شرع ولى مسلمين است نه از باب مجهول‌المالك چون مجهول‌المالك مصرفش فقرا هستند نه اغنيا .\r\nمسأله 5 - سپردن پول به بانك دولتى به قصد زياد شدن آن و گرفتن سود و فايده بر آن پول جايز نيست ربا و حرام است ولى براى جلوگيرى از ابتلا به ربا و حرام مىتواند در نيت خود شرط گرفتن سود و فايده قرار ندهد و بنا بر اين گذارد كه اگر بانك سود و فايده ندهد خود را طلبكار نمىداند و مطالبه نخواهد كرد در اين صورت اگر بانك فايده‌اى داد مىتواند با اجازه حاكم شرع يا وكيل او آن فايده را بگيرد و در آن تصرف كند ، از باب اينكه حاكم شرع مىتواند به بانك اذن دهد كه چيزى به ديگرى ببخشد چون ولى مسلمين است ، و اساسا قرارداد اگر از يك طرف باشد دادن چيزى كه زياده است به كسى كه قرض داده مستحب است ، ولى احتياط اين است كه اين زياده را نگيرند ، چون با امضاى قرض دهنده قراردادهاى بانكى همين طور كه معمول است ممكن است گفته شود اين كار نيز برگشت مىكند به قرار داد از طرف قرض دهنده اگر چه ظاهر اين است كه تا قصد قرض دهنده از امضا گرفتن سود به عنوان قرارداد بانكى نباشد ربا نمىشود .\r\nو بايد دانست كه آنچه گفته شد درباره قرض از بانك يا قرض دادن به بانك است ، و اما معاملات ديگرى كه بانك دارد از باب مضاربه و سرمايه‌هاى كوتاه مدت و بلند مدت و شركت و مانند اينها از عقود اسلامى كه در بانكهاى جمهورى مقدس اسلامى ايران معمول است احكام ديگرى دارد كه در خصوص مضاربه در كتاب مضاربه گذشت .\r\n3 - بانكهاى مشترك دولت و مردم : از بحث بانكهاى دولتى حكم بانكهايى كه به شركت با دولت سرمايه‌گذارى شده است نيز معلوم مىگردد و گرفتن پول از آنها با اذن حاكم شرع به آن طور كه گفته شد جايز است اما حكم بانكهاى غير اسلامى مانند بانكهاى بلاد كفر چه دولتى باشد چه شخصى گرفتن پول از اين بانكها جايز است و تصرف در آن احتياج به اجازه حاكم شرع يا وكيل او ندارد ، و اما سپردن پول به اين بانكها و گرفتن سود از آنها در صورتى كه بانك كفار حربى باشد جايز است چون كافر حربى خود و آنچه در ملك اوست مال مسلمانان است و آن مقدارى كه به عنوان فايده پول از آنان مىگيرند از باب حق خود از او استنقاذ مىكنند يعنى حق خود مسلمانان است كه از آنها مىگيرند .\r\n\r\nاعتبارهاى بانكى\r\nواردات كالا - كسى كه بخواهد جنس و كالاهاى اجنبى از كشورهاى خارجى وارد كند ، بايد بنابر مقررات بين‌المللى در نزد يكى از بانك‌هاى كشور وارد كننده كالا گشايش اعتبار كند و بانكى كه در نزد او گشايش اعتبار شده متعهد مىشود كه پس از انجام گرفتن مقدمات معامله بين طرفين فروشنده و خريدار چه از طريق مكاتبه و يا از طريق نمايندگى فروشنده در كشور خريدار به موجب فاكتور صادر شده از طرف فروشنده با تمام مشخصات و اوصاف كالاى مورد معامله از جهت كيفيت و كميت ، مبلغ مورد\r\n\r\n","description":"","footnote":"","page_name":" 563 ","page_number":563},
  {"content":"\r\n\r\nاتفاق طرفين را به وسيله بانك كشور فروشنده به فروشنده بپردازد و با اين اقدام 10 % يا 20 % كل بهاى مورد سفارش را از سفارش دهنده دريافت مىكند ، تا تماميت معامله از طرف خريدار به فروشنده اعلام شود تا اسناد حمل را جهت دريافت بهاى كالا به بانك تحويل دهد ، و با تحويل گرفتن اسناد ، عمل كالا ، بر طبق مشخصات مذكور در موقع گشايش اعتبار ، تمام مبلغ را به فروشنده مىپردازد .\r\nصادرات كالا - كسى كه بخواهد جنس و كالايى را به خارج كشور صادر كند بايد طبق مقررات ، اعتبارى در بانك گشايش شود تا بانك طبق تعهد خود نسبت به پرداخت قيمت كالا و دريافت اسناد بر حسب مقررات جاريه اقدام نمايد و نتيجتاً عمل بانك در هر دو مورد صادرات و واردات يك چيز است و در واقع فرقى با هم ندارد و براساس تعهد پرداخت مبلغ كالاى مورد معامله و گرفتن اسناد حمل و تحويل آن بر سفارش دهنده انجام مىگيرد .\r\nو نوع ديگرى اعتبار بانكى هست و آن اينكه فروشنده كالا و يا نماينده او صورت و ليست كالا را با ذكر تمام مشخصات آن كمّاً و كيفاً بدون اينكه قبلًا مذاكره و معامله‌اى با طرف مقابل يعنى خريدار انجام داده باشد ، به بانك مىفرستد و به بانك وكالت مىدهد كه اسناد را به طرف مقابل كه خريدار باشد عرضه كند ، اگر خريدار به قيمت عرضه شده قبول كرد ، تقاضاى گشايش اعتبار مىكند ، آن موقع بانك بر حسب مقررات خود با دريافت 10 % يا 20 % مثلًا از مبلغ قيمت كالا قرارداد انجام معامله را با خريدار مىبندد و تعهد مىكند كه تمام مبلغ را به فروشنده پرداخت نمايد و اسناد حمل آن را گرفته و به خريدار تسليم نمايد .\r\nمسأله 6 - اين عمل بانك كه قبول گشايش و انجام تعهدات باشد جايز است ، همين‌طورى كه براى خريدار نيز عمل گشايش اعتبار جايز است و اشكال ندارد .\r\nمسأله 7 - جايز است بانك بابت انجام عمل گشايش و تعهدات مربوطه مبلغى از سفارش دهنده و خريدار به عنوان كارمزد دريافت بدارد و اين عمل بانك را مىشود از نظر شرع به يكى از دو عنوان فقهى تطبيق كرد :\r\n1 - ممكن است گفته شود كه خريدار بانك را براى اين عمل اجير مىكند و كارمزد پرداختى را كه با نسبت معينى از بهاى كالاى مورد سفارش كه مورد توافق بانك و خريدار مىباشد ، بابت اجرت عمل مزبور به بانك مىپردازد ، و در صورتى كه اين عمل با بانك دولتى انجام گردد ، چون بانك از پولى كه در اختيار دارد ، قيمت كالاى مورد سفارش را به فروشنده مىدهد ، لازم است از حاكم شرع يا وكيل او اجازه داشته باشد و همين طور در مسائل بعدى اگر طرف معامله بانك دولتى بوده باشد .\r\n2 - ممكن است اين عمل از باب عقد جعاله بوده باشد ، يعنى سفارش دهنده با بانك قرار مىگذارد كه اگر بانك عمل گشايش اعتبار را براى او انجام دهد ، مبلغى را كه به عنوان كارمزد مىگيرد ، به بانك بپردازد و بانك پس از انجام عمل گشايش اعتبار حق دارد كه آن مبلغ را از او دريافت بدارد ، و ممكن است عمل بانك را يك نوع معامله خريد و فروش بدانيم از اين جهت كه بانك مبلغ سفارش را با ارز خارجى و به پول كشور فروشنده كالا به او مىپردازد و از خريدار به پول رايج كشور خودش عوض آن را\r\n\r\n","description":"","footnote":"","page_name":" 564 ","page_number":564},
  {"content":"\r\n\r\nمىگيرد ، پس آن ارز خارجى را در ذمه خريدار به پول كشور خودش با فايده‌اى كه مىگيرد ، مىفروشد و چون مورد معامله ارزى دو نوع مختلف مىباشد ، اشكالى پيدا نمىكند و جايز است ، بلكه اگر از يك نوع نيز باشد از باب خريد و فروش اسكناس براى اين غرض عقلايى اشكال ندارد .\r\nمسأله 8 - آيا جايز است كه بانك برحسب تقاضاى سفارش دهنده مبلغ كالاى مورد سفارش را تا مدت معينى مطالبه نكند و بابت آن ، مبلغى از سفارش دهنده بگيرد ؟\r\nظاهر اين است كه گرفتن مبلغ اضافى و فايده براى بانك جايز باشد و اين عمل چون به عنوان قرض نبوده است كه سود و فايده براى قرض بوده باشد ربا نمىشود ، بلكه برحسب تقاضاى سفارش دهنده و به امر او بوده است و برطبق قانون اتلاف بابت ضمان زيان تأخير و دير كرد پرداخت پولى كه در ارز خارجى در ذمه خريدار به فروشنده داده است دريافت مىدارد ، اشكال ندارد ، ولى چنانچه مبلغ سفارش را به عنوان قرض تا مدت معين به خريدار بدهد و براى آن مدت سود و فايده بگيرد ، جايز نيست و ربا خواهد شد مگر آنكه علاوه بر تأخير انداختن پول ، بانك در ضمن ، عملى مربوط به اين معامله براى خريدار انجام داده باشد و آن مبلغ فايده را بابت آن عمل از باب جعاله سفارش دهنده به بانك بدهد ، در اين صورت گرفتن آن فايده جايز است و اشكال ندارد .\r\nو در آنچه گفته شد فرق نمىكند كه به جاى بانك شخص ديگرى مثلًا تاجرى كه مورد اعتماد طرفين فروشنده و خريدار بوده باشد ، آن اعمال را انجام دهد .\r\n\r\nنگه‌دارى كالا بوسيله بانك\r\nگاهى مىشود كه بانك كالا را به حساب وارد كننده نگهدارى مىكند پس از آنكه قرارداد معامله بين وارد كننده و صادر كننده تمام شده باشد و بانك مبلغ سفارش را به فروشنده پرداخت كرده باشد و با رسيدن اسناد و كالا به خريدار ابلاغ مىكند ، پس اگر وارد كننده از آن در موعد معين تأخير كند ، بانك كالا را به حساب او نگهدارى مىكند و در مقابل اجرتى براى اين عمل دريافت مىدارد ، و گاهى بانك نگهدارى و حفاظت كالا را به حساب فروشنده انجام مىدهد ، و اين در صورتى است كه صادر كننده كالا را بدون قرارداد و معامله قبلى حمل كرده و اسناد را به بانك فرستاده باشد تا بانك به بازرگانان شهر عرضه كند ، اگر كسى حاضر به خريد آن نشد ، آن موقع كالا را به حساب فرستنده كالا با دريافت كارمزد نگهدارى مىكند .\r\nمسأله 9 - در هر دو مورد چه كالا را بانك به حساب خريدار نگهدارى كند ، و چه به حساب فرستنده چنانچه گرفتن كارمزد و اجرت نگهدارى كالا به نحو شرط ضمن عقد بوده ، ولو با بودن در ذهن طرفين و توجه به آن در اين گونه معاملات ، و يا اينكه عمل نگهدارى به درخواست يكى از وارد كننده يا صادر كننده بوده است ، در اين صورت گرفتن اجرت و كارمزد براى آن جايز است ، و همچنين است اگر تصريح به شرط نشده باشد بلكه خود معاهده با بانك كافى است براى اينكه به عنوان جعاله يا اجاره\r\n\r\n","description":"","footnote":"","page_name":" 565 ","page_number":565},
  {"content":"\r\n\r\nبتواند اجرت را بگيرد و اينكه هيچ معاهده يا شرطى نباشد خلاف آن چيزى است كه واقع مىشود بين بانك و مشترى او .\r\nو اگر حمل كالا و ارسال اسناد به وسيله بانك با قرارداد قبلى بين وارد كننده و صادر كننده صورت گرفته و بانك وصول اسناد را به وارد كننده ابلاغ كند و او از تحويل و گرفتن اسناد خوددارى كند ، جايز است بانك براى رسيدن به حق خود كه قيمت سفارش را به فروشنده پرداخت كرده است كالا را به ديگرى واگذار كند ، چون در اين‌گونه موارد بانك وكالت دارد و مجاز است كه از طرف وارد كننده كالا را به ديگرى بفروشد و اجازه در فروش اجازه در خريد است ، لذا خريدن آن كالا نيز جايز است .\r\n\r\nضمانت نامه‌هاى بانكى\r\nشخصى انجام كارى را چه از دولت و چه از اشخاص به نحو مقاطعه كارى قبول مىكند مانند ساختمان مدرسه يا بيمارستان يا جاده سازى و مانند اينها ، و در ضمن قرار داد ، صاحب كار براى اطمينان خود از مقاطعه‌كار ضمانت نامه بانكى براى مبلغ معينى مطالبه مىكند ، كه در صورت تخلف مقاطعه‌كار از انجام اصل كار و يا تخلف از شرايط قرارداد به عنوان خسارت احتمالى آن تخلف از ضمانت‌نامه استفاده كرده و مبلغ وجه‌الضمان را دريافت بدارد ، و مقاطعه كار به بانك مراجعه مىكند و از بانك تقاضاى صدور ضمانت‌نامه‌اى به مبلغ مورد تقاضاى صاحب كار مىكند ، و بانك با دريافت تضمين لازم براى مقاطعه كار ضمانت‌نامه صادر مىكند و براى صدور ضمانت‌نامه با نسبت مبلغ وجه الضمان از مقاطعه كار كارمزد دريافت مىكند .\r\nدر اينجا چند مسأله است :\r\nاول - در صحت اين نوع ضمانت است ، ظاهر اين است كه در صورت تحقق عقد ضمان به هر نحوى كه دلالت بر وقوع آن عقد كند ، چه به لفظ باشد به طور صيغه ايجاب و قبول يا به غير لفظ ، و هر عملى كه دلالت بر آن كند و نزد شرع صحيح باشد و فرق ندارد در اينكه ضامن به صاحب كار تعهد نمايد كه مقاطعه‌كار بدهى خود و وجه الضمان را بپردازد ، يا تعهد كند كه مقاطعه‌كار به تعهدات و شرايط خود وفا كند و در صورت تخلف وجه‌الضمان را بپردازد .\r\nدوم - اينكه واجب است بر مقاطعه‌كار و تعهد كننده عمل كه در صورت تخلف از انجام قرارداد ، به شرط خود كه پرداخت وجه الضمان در صورتى كه اين شرط ضمن عقدى قرارداده شده باشد ، وفا كند و اگر از پرداخت وجه‌الضمان خوددارى كند ، صاحب كار به بانكى كه ضمانت‌نامه صادر كرده مراجعه مىكند و چون صدور ضمانت‌نامه به تقاضا و درخواست مقاطعه كار بوده او ضامن بانك مىباشد ، آنچه بانك مىپردازد و خسارت مىكشد بايد مقاطعه‌كار بپردازد و بانك حق دارد از او مطالبه كرده و دريافت كند .\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nسوم - اينكه كار مزد مخصوصى كه بانك بابت انجام ضمانت‌نامه از مقاطعه كار مىگيرد ، ظاهرا جايز باشد براى اينكه صادر كردن ضمانت‌نامه عمل محترم است و اجرت گرفتن در عمل محترم جايز است ، و پرداخت كارمزد به بانك براى صدور ضمانت‌نامه ظاهرا از باب عقد جعاله است كه مقاطعه كار مبلغ كارمزد را جُعل قرار مىدهد جهت عمل مزبور ، و ممكن است از باب اجاره بوده باشد كه بانك را به اين مبلغ براى عمل مزبور اجير قرار داده است ، ولى از باب صلح و يا عقد جداگانه‌اى نمىباشد .\r\n\r\nفروش سهام\r\nگاهى شركتهاى سهامى براى فروش سهام و اسناد بهادار خود بانكها را واسطه قرار مىدهند و بانكها با دريافت مبلغى برحسب قرارداد به عنوان واسطه به فروش و صرف آن سهام و اسناد اقدام مىكنند .\r\nمسأله 10 - اين قرارداد با بانكها جايز است براى اينكه عمل بانك يا از باب اجاره است كه شركت سهامى ، بانك را در مقابل پرداخت آن كارمزد براى اين كار ( فروش سهام ) اجير خود قرارداده است ، و يا از باب جعاله ، كه شركت سهامى متعهد شده است كه اگر بانك اين كار را براى او انجام دهد ، اين مبلغ را به او بپردازد ، در هر دو صورت اين قرارداد و معامله با بانك صحيح است و بانك با انجام دادن عمل مزبور حق دارد كار مزد تعيين شده را دريافت كند .\r\nمسأله 11 - فروش و خريد سهام و اسناد بهادار از شركتهاى سهامى در صورتى كه در آن شركتها معاملات ربوى انجام نمىشود ، جايز است ولى اگر معاملات ربادار در آن شركتها انجام شود ، خريد سهام ولو به نحو شركت جايز نيست .\r\n\r\nحوالجات داخلى و خارجى\r\nدر اينجا چند مسأله وجود دارد و حواله بر چند نوع مىباشد :\r\nاول - اينكه مشترى پولى در بانك داشته باشد و از بانك تقاضا كند كه چك بانكى يا حواله‌اى به عهده يكى از شعب خود در داخل كشور و يا به يكى از بانكهاى طرف حساب خود در خارج كشور صادر كند ، و مشترى مبلغ چك يا حواله را در آن محل دريافت مىكند ، و بانك بابت اين عمل كارمزد و حق العمل از مشترى دريافت مىكند گرفتن اين كارمزد و حق‌العمل را ممكن است به اين نحو تصحيح كرد كه چون بانك شرعاً ملزم نيست پولى كه از مشترى گرفته در شهر ديگر يا كشور ديگر بپردازد و حق دارد كه در همان محلى كه از مشترى پول گرفته بپردازد براى مزد كارى كه بر او واجب نبوده و انجام داده مىتواند اين مبلغ را به عنوان كارمزد بگيرد كه پول مشترى را در شهر ديگر و يا در كشور ديگر به او بپردازد .\r\n\r\n","description":"","footnote":"","page_name":" 567 ","page_number":567},
  {"content":"\r\n\r\nدوم - اينكه مشترى پولى در نزد بانك نداشته باشد و بانك براى مشترى چك يا حواله‌اى صادر مىكند كه در داخل يا خارج كشور به مشترى خود قرض دهد ، و برگشت اين كار به وكالت دادن به مشترى است كه پول را به عنوان قرض دريافت كند و براى اين عمل بانك كارمزدى از مشترى مىگيرد ، و ممكن است گرفتن اين كارمزد را نيز به اين نحو تصحيح كرد كه اين مبلغ اضافه را به بانك ببخشد و يا به راه ديگرى از راههاى فرار از ربا اجرت را حلال نمايد ولى قرض‌دهنده براى كارهايى كه براى قرض دادن خود مىكند نمىتواند اجرت بگيرد چه اين كارها كم باشد يا زياد .\r\nو اگر چنانچه حواله‌اى كه در خارج كشور به مشترى مىدهد به پول كشور خارج بوده باشد و مشترى وكالتا از بانك آن پول را براى خود قرض مىگيرد سپس بانك حق دارد كه طلب خود را به همان پول خارجى از او مطالبه كند و چون از آن حق خود صرف نظر مىكند جايز است كه مبلغى به عنوان كارمزد بابت آن دريافت كند ، و يا اينكه مىتواند آن پول خارجى را با پول كشور مشترى به ضميمه اضافه‌اى كه به نام كارمزد مىگيرد تبديل و معاوضه كند .\r\nسوم - اينكه شخص مبلغى را در شهر خود به بانك مىدهد تا معادل آن را در داخل يا خارج كشور از بانك طرف آن بانك دريافت كند مثلًا پولى را در نجف اشرف به بانك مىدهد كه در بغداد بگيرد يا در شام و لبنان و يا كشور ديگرى بگيرد و بانك بابت اين كار ، كارمزد و حق‌العمل مىگيرد ، عمل حواله‌اى مزبور اشكال ندارد و جايز است ، و همين طور گرفتن كارمزد و اجرت بر اين عمل اشكال ندارد و جواز گرفتن اجرت و مبلغ اضافى از سه راه و بيشتر قابل تصحيح است :\r\nاول اينكه گفته شود كه اين يك نوع معامله است كه بانك پول محل مشترى را به مبلغى از پول كشور خارج مىفروشد پس گرفتن كارمزد اشكالى پيدا نمىكند .\r\nدوم اينكه رباى حرام در قرض آن زيادى است كه قرض‌دهنده از قرض‌گيرنده علاوه بر اصل پول اضافه مىگيرد ولى اگر قرض‌گيرنده از قرض‌دهنده زيادى و اضافه بگيرد آن حرام نيست ، و داخل در قرض ربوى نيست .\r\nسوم اينكه بانك اجير شود كه پول او را عوض نمايد با پول شهر يا مملكت ديگر كه در بانك آنجا حساب دارد اگر چه اين كار به عنوان اول و دوم نباشد و راههاى ديگرى هم هست ، مثل بخشش زيادى به هر عنوان كه اصل معامله باشد .\r\nچهارم - اينكه كسى مبلغى در محلى از بانك مىگيرد و حواله مىكند كه بانك آن مبلغ را در محل ديگرى بگيرد و بانك بابت قبول اين حواله مبلغى كارمزد از آن شخص مىگيرد گرفتن اين كارمزد به يكى از دو راه جايز است :\r\nاول اينكه پول را خريد و فروش كند چه پولهاى خارجى بوده باشد كه مثلًا ريال ايرانى بگيرد و پول غير ايرانى حواله كند و چه پولهاى خارجى نباشد مثل اينكه ريال ايرانى بگيرد و ريال ايرانى حواله كند در اين صورت عنوان معامله بيع يعنى خريد و فروش پيدا مىكند كه بانك آن پول را با اضافه‌اى كه مىگيرد مىخرد به پولى كه به آن شخص تحويل مىدهد و لذا در صورتى كه ريال ديگر ايرانى هم باشد\r\n\r\n","description":"","footnote":"","page_name":" 568 ","page_number":568},
  {"content":"\r\n\r\nمىشود معامله كرد چون اتحاد جنس در معامله بيعى اشكال ندارد و آن را ملحق به قرض نمىكند ، چون بيع و قرض دو معامله مستقل و جداى از هم مىباشند ، خلاصه در اين صورت گرفتن كارمزد داخل در معامله مىشود و جايز است .\r\nدوم اينكه بانك ملزم نيست شرعاً پولى كه از آن شخص گرفته را در محل ديگر بپردازد و حق دارد اين كار را قبول نكند ، و مىتواند براى تنازل يعنى گذشتن از اين حق مبلغى به عنوان كارمزد از او بگيرد ، در اين صورت گرفتن آن كارمزد جايز است .\r\nو بايد دانست كه آنچه گفته شد از اقسام حواله‌هاى بانكى و تطبيق آنها با عناوين فقهى عينا در اشخاص هم جارى است مانند اينكه كسى مبلغى در محلى به شخصى مىدهد كه آن مبلغ و يا معادل آن را در شهر و محل ديگرى دريافت كند و يا مبلغى از شخصى در محلى بگيرد و معادل آن را در شهر ديگرى بپردازد و براى اين كار اجرت و كارمزد بگيرد ، كه در تمام اين صور گرفتن كارمزد جايز است .\r\nمسأله 12 - در آنچه گفته شد فرق نمىكند در اينكه حواله‌كننده مبلغى نزد شخصى كه بر او حواله مىكند داشته باشد يا اينكه پولى و مالى در نزد آن شخص نداشته باشد و در هر دو صورت عمل حواله صحيح است .\r\n\r\nجايزه‌هاى بانكى\r\nگاهى بانكها به منظور تشويق و ترغيب مشتريان كه بيشتر پولشان را به بانك بسپارند و يا حساب باز كنند از طريق قرعه كشى جايزه‌اى قرار مىدهند و به كسى كه قرعه به نام او اصابت كند ، جايزه مىپردازند .\r\nمسأله 13 - آيا جايز است كه بانك چنين عملى را انجام دهد و گرفتن آن جايزه شرعاً جايز است يا نه ؟\r\nدر اين مسأله تفصيل است به اينكه اگر عمل قرعه كشى پس از اعلام بانك به صورت شرط از طرف مشتريان نباشد ، و پول خود را به اين شرط نگذارند كه قرعه كشى انجام شود بلكه قرعه كشى فقط به عنوان تشويق مشتريان بوده باشد كه بيشتر پول در آن بانك بگذارند و يا اشخاصى حساب در آن بانك باز كنند ، در اين صورت عمل قرعه جايز است و كسى كه قرعه به نام او اصابت كند جايز است آن جايزه را به اذن حاكم شرع يا وكيل او بگيرد و اذن حاكم شرع براى گرفتن اصل جايزه و جدا كردن آن از اموال عمومى كه در بانك هست شرط است در صورتى كه بانك دولتى و يا مشترك بوده باشد ، ولى اگر بانك دولتى يا مشترك نيست گرفتن جايزه اذن حاكم شرع و يا وكيل او را لازم ندارد . و بايد دانست كه اگر عمل قرعه كشى به نحو شرط ضمن عقد مانند عقد قرض و يا عقد ديگرى بوده باشد ، و از باب\r\n\r\n","description":"","footnote":"","page_name":" 569 ","page_number":569},
  {"content":"\r\n\r\nوفا به آن شرط قرعه بكشند جايز نمىباشد و گرفتن جايزه نيز براى كسى كه قرعه به نام او اصابت كرده است به عنوان وفا به آن شرط جايز نمىباشد .\r\n\r\nتحصيل و نقد كردن سفته‌ها به وسيله بانكها\r\nيكى از خدماتى كه بانك انجام مىدهد ، وصول كردن سفته‌هاى مشتريها مىباشد ، به اين ترتيب كه قبل از سر رسيدن آن ، وجود آن سفته را در آن بانك و شماره و مقدار و سررسيد آن را به متعهد و امضا كننده سفته اعلام و ابلاغ مىكند ، تا متعهد سفته خود را براى پرداخت آن در سررسيد آماده كند و پس از وصول سفته مبلغ آن را در حساب مشترى منظور مىكند و يا نقدا به مشترى مىپردازد و براى اين خدمت كارمزد دريافت مىكند .\r\nاز اين قبيل است وصول كردن چكهايى كه مشتريها در بانك مىگذارند و چنانچه چكى به عهده بانكى در شهر ديگر باشد و بانك آن چك را براى مشترى وصول كند ، از مشترى كارمزد مىگيرد .\r\nمسأله 14 - اين عمل بانك كه وصول كردن سفته و يا چكها براى مشتريان بوده باشد ، جايز است و گرفتن كارمزد نيز براى اين عمل جايز مىباشد به شرط اينكه بانك فقط درگرفتن اصل مبلغ سفته و يا چك دخالت داشته باشد ، و اما چنانچه براى آن مبلغ سود و فايده نزولى قرار داده باشند در اين صورت تصدّى بانك جايز نمىباشد و گرفتن كارمزد براى وصول مبلغ سفته و يا چك ، از نظر فقهى از باب جعاله مىباشد و يا به عنوان اجاره و يا مطلق خواهش صاحب سفته و يا امضا كننده آن است .\r\nمسأله 15 - گاهى متعهد سفته پولى در نزد بانك دارد و در آن سفته قيد شده است كه در سررسيدش به آن بانك مراجعه كند و بانك مبلغ سفته را از حساب او برداشت كرده و به طلبكار نقدا بپردازد ، و يا در حساب طلبكار منظور نمايد ، و اين كار به اين معنى است كه متعهد سفته طلبكار خود را به بانك حواله كرده و چون در نزد بانك پول داشته و بانك بدهكار او مىباشد عمل حواله صحيح است ، و بانك اگر عذر موجهى نداشته باشد بايد حواله را قبول نمايد . و بر اين فرض جايز نيست كه بانك براى پرداخت بدهى خود كارمزد دريافت كند ، و گاهى به طورى كه قبلًا اشاره شد ، مشترى سفته را بدون اينكه حواله‌اى از جانب متعهد شده باشد ، جهت وصول به بانك مىدهد و گفتيم كه گرفتن كارمزد در اين صورت جايز است .\r\nو صورت سومى هست و آن اينكه متعهد سفته بدون آنكه پولى در بانك داشته باشد و بانك به او بدهكار باشد مبلغ سفته را به بانك حواله مىكند ، و بانك نيز اين حواله را قبول مىكند و مبلغ آن را مىپردازد و بابت قبولى حواله از متعهد سفته ، كارمزد مىگيرد و گرفتن اين كارمزد نيز جايز است به لحاظ اينكه بر بانك واجب نيست چنين عملى را انجام دهد چون بدهكار متعهد نيست .\r\nو اين دو نوع از سفته وصول كردن كه به صورت حواله متعهد سفته به بانك طرف حساب خود بوده باشد در بانكهاى ايران فعلًا معمول نيست و واگذارى سفته به بانك چندين صورت دارد كه بعد از اين بيان خواهد شد .\r\n\r\n","description":"","footnote":"","page_name":" 570 ","page_number":570},
  {"content":"\r\n\r\n\r\nفروش پولها و ارزهاى خارجى و خريد آنها\r\nيكى از خدمات بانكى خريد و فروش پولهاى كشورهاى خارجى است و اين به دو منظور مىشود : يكى در اختيار قراردادن آن به اندازه كافى به موجب احتياجات مردم و تقاضاى روز و ديگرى به دست آوردن سود از راه خريد و فروش آن .\r\nمسأله 16 - خريد و فروش پولهاى خارجى به زيادتر از آنچه خريدارى شده جايز است چنانچه به بيشتر از آنچه خريده است بفروشد يا به مساوى بفروشد و فرق ندارد كه معامله با مدت باشد يا بدون مدت ، چون بانك همان‌طورى كه معاملات به غير مدت انجام مىدهد ، معاملات مدت‌دار نيز انجام مىدهد .\r\n\r\nحسابهاى جارى\r\nكسى كه حساب جارى در بانكى دارد و پولى در بانك گذاشته ، حق دارد كه هر مبلغى كه بخواهد و بيشتر از موجودى او نباشد از بانك برداشت كند بلى ، گاهى بانك اجازه مىدهد كه مشترى او مبلغ معينى با نداشتن موجودى در حساب برداشت كند و اين بر حسب اعتمادى است كه به مشترى خود دارد و اين را برداشت آزاد مىنامند و بانك براى اين مبلغ فايده مىگيرد .\r\nمسأله 17 - آيا جايز است كه بانك اين فايده را بگيرد ؟\r\nقطعا گرفتن اين فايده به عنوان سود قرض جايز نيست براى اينكه فايده‌اى است براى قرض و آن ربا است ولى بنابر آنچه در اول مسائل بانكى گفته شد چنانچه به يكى از آن عناوين شرعى تطبيق كند ، مانعى ندارد بلكه مىتوان گفت كه گرفتن اين فايده صحيح باشد از بابت اينكه بانك مىتواند اين گونه چك را نپذيرد و در واقع حواله را قبول نكند و چون قبول آن كار دارد از ثبت در دفاتر و غير آن مىتواند براى اين كارها زياده‌اى به عنوان مزد بگيرد .\r\n\r\nخريد و فروش سفته‌ها\r\nماليّت هر چيزى به يكى از دو راه ثابت مىشود :\r\nيكى اينكه آن چيز منافع و آثار خاصى داشته باشد كه عقلا براى آن منافع و آثار ، به آن چيز رغبت پيدا مىكنند مانند چيزهاى خوردنى و آشاميدنى و پوشيدنى و آنچه از اين قبيل است .\r\nدوم اينكه از ناحيه مقامى كه اعتبار در دست اوست بر آن چيز اعتبار مالى داده شود مانند اسكناسهايى كه دولتها در اختيار مردم مىگذارند و تمبرهاى دولتى و هر شىء بهادارى كه دولت براى آن بها و ماليّت قائل شده است .\r\n\r\n","description":"","footnote":"","page_name":" 571 ","page_number":571},
  {"content":"\r\n\r\nمسأله 18 - نوع ربا در بيع و فروش با نوع ربا در قرض فرق مىكند در قرض هر نوع زيادى كه شرط و رعايت شده باشد ، ربا و حرام است به خلاف بيع كه هر زيادى در آن حرام نيست مگر اينكه چيز فروخته شده و عوض آن از يك جنس باشد و با كيل و وزن فروخته مىشود ، كه در اين صورت اگر زيادى بگيرند ، حرام است ولى اگر از يك جنس نبودند و يا به صورت پيمانه و كشيمنى فروش نمىشوند زياد گرفتن در آن حرام نيست مثلًا اگر صد عدد تخم مرغ را به صدوده عدد به مدت دو ماه قرض دهند ربا و حرام است ولى اگر صد عدد را به صدوده عدد به مدت دو ماه بفروشند معامله صحيح است در صورتى كه غرض عقلايى به آن معامله تعلق گرفته باشد مثل اينكه آنچه مىفروشند و آنچه در عوض آن مىگيرند فرقى از نظر ظاهر مثل كوچكى و بزرگى يا مثلًا از جهت اينكه يكى از جنس تخم مرغ رسمى است و ديگرى از تخم مرغ ماشينى يا فرق باطنى از جهتى از جهات كه مورد نظر عقلا باشد و اقدام بر آن معامله سفاهت شمرده نشود بلكه همين نقد بودن يكى و نسيه بودن ديگرى كفايت مىكند بر اينكه معامله سفهى نباشد .\r\nو نيز بايد دانست كه قرض ربوى مثل بيع ربوى باطل است ، و بطلان مخصوص زياده كه ربا است نمىباشد و اينكه بعضى در قرض ربوى اصل قرض را صحيح دانسته‌اند و زياده را باطل و در بيع ربوى اصل عقد را باطل دانسته‌اند درست نيست ، چون قرض هم معامله‌اى است كه قصد مىخواهد و شخصى كه قرض ربوى مىدهد مقيد به ربا راضى است و قصد تمليك مىكند نه بدون آن .\r\nمسأله 19 - پولهاى كاغذى مانند اسكناسها چون از نوع كالاهايى نيست كه با پيمانه و يا وزن و كشيمنى خريد و فروش شوند ، پس جايز است كسى كه پولى از كسى طلب دارد آن را به كمتر از آن نقدا بفروشد مثلًا ده تومان طلب خود را در ذمه كسى به نه تومان يا صد تومان را به نود تومان بفروشد .\r\nمسأله 20 - سفته‌هاى ريالى كه ما بين مردم و تجار معمول است و با آنها معامله مىكنند مانند اسكناس نيست كه براى خود آنها ماليّت قائل شده باشند ، بلكه آنها يك نوع مدرك و سندى است كه گواهى مىكند كه مبلغ ثبت شده در آن بدهى و دين است كه در ذمه متعهد و امضا كننده سفته مىباشد ، پس مشترى موقعى كه سفته‌اى به فروشنده كالا مىدهد در واقع بهاى كالاى خريدارى شده را نداده است و لذا چنانچه آن سفته در دست فروشنده گم شده باشد يا سوخته باشد ، چيزى از مال فروشنده تلف نشده و ذمه مشترى فارغ و برى نشده است به خلاف اينكه اگر بهاى كالا را اسكناس داده بود و گم مىشد از كيسه فروشنده رفته و او ضرر كرده نه خريدار و همچنين است چكهايى كه خريد و فروش مىشوند يعنى آنها هم سند است و خودش قابل خريد و فروش نيست بلكه اگر مبلغ ريالى در آنها نوشته شده اگر به عنوان خريد و فروش پول در ذمه باشد به كمتر يا زيادتر اشكال ندارد مثلًا اگر صد هزارتومان كه وجه چك است و در تاريخ 3 ماه بعد سر رسيد آن است دارنده چك بفروشد به معامله سلف به نود هزار تومان كه نقد بگيرد يا به عكس كسى نود هزارتومان نقد خود را بفروشد به صد هزارتومان به طور نسيه و چك را بگيرد صحيح است ولى به هرحال چك فروخته يا خريده نشده ، بلكه چك سندى است در\r\n\r\n","description":"","footnote":"","page_name":" 572 ","page_number":572},
  {"content":"\r\n\r\nدست طلبكار و لذا اگر گم شد و يا به نحوى از بين رفت طلب طلبكار به جاى خود باقى است و ذمه مديون مشغول است و بايد آن را بدهد از جهت خريد و فروش اسكناسى كه انجام داده است .\r\nمسأله 21 - سفته‌ها بر دو نوع است :\r\nاول اينكه : حكايت كند از يك بدهى واقعى يعنى امضا كننده مبلغ ذكر شده در سفته را حقيقتا به صاحب سفته بدهكار است و سفته مدرك آن بدهكارى است .\r\nدوم اينكه : واقعيت ندارد ، فقط يك عمل صورى است كه به منظورى صادر شده است . اما نوع اول كه حقيقتا صاحب سفته به موجب آن طلبكار است ، جايز است كه طلب مدت‌دار خود را كه در ذمه بدهكار دارد ، به مبلغ كمترى به وجه نقد به بانك يا شخص ديگرى بفروشد و به جاى صاحب سفته ، خريدار آن طلبكار مىشود ولى فروختن آن به طور نسيه و به مدت ، بنابر احتياط واجب جايز نيست ، چون از قبيل فروش بدهى به بدهى مىباشد و به اصطلاح بيع دَيْن به دَيْن صحيح نيست .\r\nاما نوع دوم كه سفته صورى بوده باشد جايز نيست صاحب سفته آن را به ديگرى بفروشد ، چون در واقع طلبى در ذمه امضا كننده آن سفته ندارد بلكه اين سفته به اين منظور صادر شده كه صاحب سفته و كسى كه به حواله كرد او مىباشد بتواند از آن استفاده كرده و با كم كردن مقدارى از مبلغ به ديگرى بفروشد ، و لذا به اين نوع سفته‌ها ، سفته صورى و مجامله‌اى گفته مىشود ، و فروختن آن به بانك در واقع قرض كردن صاحب سفته است از بانك ، و حواله كردن بانك است به عهده امضا كننده آن با اينكه در ذمه اوطلبى ندارد ، بنابراين مبلغى كه بانك بابت مدت آن سفته كم مىكند ، ربا و حرام است .\r\nولى ممكن است براى نجات از گرفتارى ربا ، فروش اين نوع سفته را به بانك به صورت يك معامله صحيح و شرعى در آورد ، و يا اينكه با توجه بانك به اينكه سفته صورى است و واقعيت ندارد و وجه سفته را به صاحب سفته قرض مىدهد ، مبلغى را كه از وجه سفته كم مىكند به عنوان كارمزد و حق‌العمل ثبت در دفاتر و تحصيل آن به موقع ، و در سررسيد منظور كند ، و در اين صورت نيز اشكالى ندارد .\r\nو اما مراجعه متعهد سفته به كسى كه از آن استفاده كرده است و گرفتن مبلغ سفته تماماً اشكال ندارد و ربا نمىباشد ، چون استفاده كننده سفته تمام مبلغ را به عهده او حواله كرده است ، و او هم پرداخت كرده است ، پس ذمه صاحب سفته بدهكار شده است به همان مقدارى كه حواله كرده است .\r\n\r\nكارهاى بانكى\r\nكارهاى بانكى دو قسمت مىباشد ، يك قسمت كه مربوط به معاملات ربوى است ، و داخل شدن در آن معاملات و شركت در آنها جايز نيست و كارمندى كه در اين نوع كارها مشغول است در مقابل آن نمىتواند اجرت و حق‌العمل بگيرد . و قسمت دوم كه ارتباطى با معاملات ربادار ندارد ، وارد شدن در آن كارها و اجرت گرفتن براى آنها جايز است .\r\n\r\n","description":"","footnote":"","page_name":" 573 ","page_number":573},
  {"content":"\r\n\r\nمسأله 22 - در حرمت معاملات ربادار فرق نمىكند در اينكه بانك دولتى اسلامى باشد و يا دولتى غير اسلامى ، فرقى كه دارد اين است كه در بانكهاى اسلامى در صورتى كه ندانيم كه آيا مشتريها كه پولشان مخلوط شده آيا راضى هستند كه شخصى كه مىخواهد حق خود را از آن جدا نمايد يا نه ، اجازه حاكم شرع يا وكيل او براى جدا كردن حق لازم است ، اگر چه مىتوان گفت كه غالبا احراز رضاى مشتريان به اين امر مىشود و در اين صورت اجازه حاكم شرع يا وكيل او را نمىخواهد . ولى در بانكهاى غير اسلامى اجازه حاكم شرع يا وكيل او مطلقا لازم نيست چون آنچه در دست آنهاست مال اسلام و مسلمانان است و گرفتن آن از باب استنقاذ يعنى گرفتن حق خود جايز است ولى چنانچه در اموال بانك از اموال عمومى مسلمين نيز چيزى باشد بايد از حاكم شرع يا وكيل او اذن بگيرند براى جدا كرد حق خود از اموال عمومى مسلمين .\r\n\r\nحواله‌هاى بانكى\r\nكسى كه بدهكار كسى است مىتواند طلبكار خود را با صادر كردن چكى و يا به وسيله دستور كتبى به بانك حواله كند كه مبلغ بدهى او را بانك به طلبكار بدهد ، مانند اينكه اگر تاجرى كالايى از خارج بخرد ، تمام بهاى آن و يا مقدارى از بها را نداده باشد و به فروشنده مديون باشد و به بانك مراجعه مىكند كه بدهى او را به وسيله شعبه و يا طرف حساب خود در شهر فروشنده كالا به او بپردازد ، و حواله دهنده مبلغ طلب فروشنده را به پول كشور خود به بانك مىپردازد و يا مىنويسد از حساب جارى او برداشت كند . و در اين كار دو حواله انجام مىشود :\r\nاول : حواله بدهكار طلبكار خود را به بانك كه به جاى او بانك بدهكار طلبكار او مىشود .\r\nدوم : حواله بانك ، طلبكار را به شعبه خود در خارج و يا بانك ديگرى كه طرف حساب اين بانك مىباشد ، و هر دو حواله شرعاً صحيح است .\r\nمسأله 23 - جايز است كه بانك درمقابل عمل انجام حواله كار مزد و حق‌العمل از حواله كننده بگيرد ، چون حق دارد از انجام عمل حواله خوددارى كند ، پس جايز است كه براى تنازل يعنى گذشتن از اين حق و انجام حواله كارمزد دريافت بدارد ، ولى در صورتى كه از طرف بدهكار دستورى به بانك داده نشده بود و خود بانك بدهى او را پرداخت و وفا كرده است ، جايز نيست كارمزد بگيرد ، چون جايز نيست بدهكار چيزى بابت وفاى دين خود در محل خود بگيرد .\r\nولى چنانچه بدهكار پولى نزد بانكى كه به او حواله كرده نداشته باشد و بانك بدهى او را بپردازد ، چون در ذمه بانك چيزى نداشته ، جايز است كه بانك در مقابل قبول حواله كارمزد دريافت كند و چون قبول حواله بر بانك واجب نبوده و مىتوانست از آن خوددارى كند ، بنابراين مىتواند درمقابل تنازل از اين حق و انجام عمل حواله مبلغى كارمزد بگيرد .\r\n\r\n","description":"","footnote":"","page_name":" 574 ","page_number":574},
  {"content":"\r\n\r\nمسأله 24 - آنچه از احكام و مسائلى كه در گذشته گفته شد و داراى حالت خاص و وضعيت مخصوصى بودند ، بين بانكهاى شخصى و دولتى و يا مشترك بين اشخاص و دولت فرق نمىكند ، و در تمام آنها بستگى به آن وضعيت و حالت خاص دارد ، در هر موردى كه از مصاديق آن وضعيت بوده باشد ، حكم او همان است كه گفته شد .\r\n\r\nقراردادهاى بيمه‌اى\r\nبيمه يك نوع قراردادى است بين بيمه‌گر ( دولت يا شركت ) و بين بيمه كننده ( شخص يا اشخاص ) كه بيمه‌كننده با پرداخت مبلغى به طور ماهيانه يا ساليانه به نام اقساط بيمه به بيمه‌گر طبق قرارداد خسارت هر نوع ضرر و زيانى كه بر بيمه كننده وارد شود و در قرارداد ذكر شده باشد ، از بيمه‌گر دريافت مىكند و همچنين است اگر با او قرارداد نمايد كه خرجى او را بعد از بازنشستگى بپردازد .\r\nمسأله 25 - بيمه انواع و اقسام متعددى دارد :\r\n1 - بيمه عمر و سلامت بدن\r\n2 - بيمه اموال چه اموالى كه از خارج خريدارى شده باشد و يا موجود در انبارهاى كالاى شخصى و يا عمومى و اثاث‌البيت .\r\n3 - بيمه خطر آتش سوزى و غرق در آب و نقص حاصل در كالا ، و حصول عيب و خرابى در آن .\r\n4 - بيمه ماشين شخص ثالث يا تمام بدنه - بيمه كشتىهاى تجارتى و آنچه از اين قبيل است .\r\nبيمه اقسام ديگرى نيز دارد و چون حكم آن يكى است لزومى ندارد كه تمام آنها ذكر شود و از آن جمله است : بيمه شدن براى زمان بازنشستگى و از كار افتادن و براى مخارج اولاد خود بعد از فوت بيمه كننده .\r\nمسأله 26 - قرارداد بيمه چند ركن و پايه دارد :\r\n1 - ايجاب از طرف بيمه‌گر ( چون در واقع بيمه‌گر است كه تأمين مىدهد و بيمه كننده تأمين مىگيرد ) يعنى انشاء عقد بيمه بر طبق بيمه نامه به وسيله بيمه‌گر .\r\n2 - قبول بيمه كننده يعنى آنچه را كه بيمه‌گر انشا كرده او قبول كند ، و ممكن است ايجاب از طرف هر كس كه اول پيشنهاد اين معامله را مىكند باشد و قبول از هر كس كه اين پيشنهاد را مىپذيرد .\r\n3 - معلوم كردن آنچه بيمه مىشود : حيات و سلامتى بدن - اموال - ماشين و يا چيزهاى ديگر .\r\n4 - تعيين بيمه ماهيانه و يا ساليانه . . .\r\nمسأله 27 - لازم است در قرارداد بيمه تعيين آنچه كه بيمه مىشود و تعيين خطرهاى احتمالى كه آن چيز به خاطر آن خطرات بيمه مىشود و همين طور لازم است اقساط بيمه و ابتدا و انتها و مدت بيمه تعيين گردد .\r\n\r\n","description":"","footnote":"","page_name":" 575 ","page_number":575},
  {"content":"\r\n\r\nمسأله 28 - مىتوان قرارداد بيمه را با تمام اقسام آن عقد مستقلى دانست و نيز مىتوان گفت كه شبيه صلح است چون يك نوع سازش است و از نوع عقد هبه نيست و شرايط آن را هم ندارد و معنى عقد مستقل اين است كه اين عقد يك قرارداد عقلايى بين طرفين عقد است كه خسارت بيمه‌كننده را بيمه‌گر جبران كند ، و شارع مقدس هم از آن جلوگيرى نكرده است بلكه آن را به طور عموم امضا كرده است چون وفاى به هر عقدى لازم است و اين هم يك نوع عقد است .\r\nمسأله 29 - چنانچه بيمه‌گر در صورت پيش آمد خسارتى بر بيمه كننده از جبران آن خوددارى كند و به شرط عقد بيمه عمل ننمايد و خسارت نپردازد ، بيمه كننده خيار تخلف شرط دارد و مىتواند قرارداد بيمه را فسخ كند و آنچه از اقساط بيمه پرداخت كرده است مسترد داشته يعنى پس بگيرد و نيز مىتواند او را مجبور نمايد كه به قرار داد عمل كند ، اگر چه با مراجعه به حاكم شرع باشد چون ظاهر اين است كه عقد بيمه از طرف بيمه‌گر لازم است .\r\nمسأله 30 - در صورتى كه بيمه كننده به پرداخت اقساط بيمه كماً و كيفاً اقدام نكند ، واجب اين است بر بيمه‌گر كه خسارات وارده را جبران كند و بيمه كننده حق ندارد آنچه از اقساط بيمه پرداخت كرده است مسترد بدارد و پس بگيرد .\r\nمسأله 31 - براى صحت قرار داد بيمه مدت معينى اعتبار نشده است كه بايد يك ساله يا دو ساله و يا بيشتر بلكه تابع است به آنچه طرفين يعنى بيمه‌گر و بيمه كننده اتفاق كرده باشند .\r\nمسأله 32 - اگر چند نفرى جمع شوند و اتفاق كنند بر تأسيس شركتى كه سرمايه شركت را به طور مشترك از مال خودشان بگذارند و هر يك از شركا و يا يكى از آنها در ضمن عقد شركت بر ديگران شرط كند كه چنانچه پيشآمد ضرر و حادثه‌اى بر جان و يا مال و يا ماشين و يا چيز ديگر او وارد شود ، با تعيين نوع حادثه ، شركت بايد خسارت آن حادثه را از سود عايد خود جبران كند ، در صورت وقوع حادثه واجب است شركت به اين شرط عمل كند و خسارت او را جبران كند .\r\n\r\nاحكام سرقفلى\r\nاز معاملات رايج بين تجار و كسبه كه مورد ابتلا است و از مسائل روز مىباشد موضوع سرقفلى است كه محلهاى تجارتى و كسب ، سرقفلى پيدا كرده است ، و قاعده كلى و ملاك براى مشروعيت گرفتن سرقفلى و عدم مشروعيت آن اين است كه در هرموردى كه مالك و موجر حق داشته باشد وجه الإجاره را زياد كند و يا ملك را تخليه كند و مستأجر حق نداشته باشد از زياد شدن وجه الإجاره يا تخليه ملك خوددارى كند ، در اين صورت جايز نيست كه مستأجر سرقفلى بگيرد و تصرف او در آن ملك بدون رضايت مالك حرام است ولى چنانچه مالك حق زياد كردن وجه‌الإجاره و حق خالى كردن ملك را هم نداشته باشد ، بلكه مستأجر حق تخليه كردن ملك براى غير و واگذارى اجاره آن را بر ديگرى داشته باشد\r\n\r\n","description":"","footnote":"","page_name":" 576 ","page_number":576},
  {"content":"\r\n\r\nدر اين صورت گرفتن سرقفلى بر مستأجر جايز است ، براى روشن شدن در اين باب به مسائل بعدى مراجعه شود .\r\nمسأله 33 - ملكها و محلهايى كه در زمان سابق پيش از جعل قانون جلوگيرى مالك از اجبار مستأجر بر تخليه محل اجاره و يا اضافه كردن حق‌الاجاره به اجاره داده شده بلكه مالك مىتوانست مبلغ اجاره را بالا ببرد و يا مستأجر را وادار به تخليه كند و هيچ‌گونه شرط و شروطى بين مالك و مستأجر در بين نبود . و پس از جعل قانون مالك و مستاجر به پشتيبانى اين قانون مستأجر حاضر نيست ملك را تخليه كند و مبلغ اجاره را بالا ببرد با اينكه اجاره محلهايى مانند آن چندين برابر بيشتر از اين محل شده است و به همين جهت محل سرقفلى پيدا كرده است ، در اين صورت سرقفلى گرفتن مستأجر جايز نبوده و تصرف او در آن محل بدون رضايت مالك غصب و حرام است .\r\nمسأله 34 - محلهايى كه پس از جعل قانون مالك و مستأجر اجاره داده شده است و با اينكه مبلغ اجاره آن محل در هر ماه مثلًا يك‌هزار تومان ارزش داشته است ولى موجر با گرفتن مبلغى مثلًا پنجاه هزار تومان از مستأجر با رضايت خود محل را به كمتر از آن مبلغ اجاره مىدهد و در ضمن شرط مىكند كه سال به سال اجاره را براى مستأجر تجديد كند يا بر كسى كه مستأجر به او واگذار مىكند ، بدون افزودن بر مبلغ اجاره به همان شخص دوم اجاره دهد . در اين صورت جايز است مستأجر براى تخليه محل بر ديگرى و رفع يد از سكونت در آن محل سرقفلى را كه داده يا كمتر و يا بيشتر از آن دريافت كند و مالك بر طبق شرطى كه كرده است ، حق مخالفت و ممانعت ندارد .\r\nمسأله 35 - محلهايى كه بدون گرفتن سرقفلى به اجاره داده مىشود اگر در عقد اجاره چنين شرط شده كه مالك حق ندارد مستأجر را مجبور به تخليه محل كند و مستأجر حق دارد با تجديد اجاره مطابق سال اول تا مدتى كه بخواهد ساليانه در آن محل بماند ، چنانچه شخصى مبلغى به مستأجر ولو به اسم سرقفلى بدهد كه از حق سكونت و اشتغال در آن محل تنازل كند و دست بردارد و با اينكه پس از تخليه محل مالك نسبت به اجاره دادن آن آزاد است و آن شخص از خود مالك اجاره خواهد كرد در اين صورت جايز است كه مستأجر آن مبلغ و سرقفلى را در مقابل تخليه محل بگيرد ، نه در مقابل انتقال حق تصرف و استفاده از محل مستأجر ، البته اين در صورتى است كه در اجاره شرط مباشرت نشده باشد يعنى مالك با مستأجر شرط نكرده باشد كه خودش از محل نفع ببرد و اما با اين شرط پس چون حق واگذارى به غير را ندارد سرقفلى از او نمىتواند بگيرد ولى از مالك مىتواند سرقفلى بگيرد تا تخليه كند و او به هر كس خواست اجاره دهد .\r\n\r\n","description":"","footnote":"","page_name":" 577 ","page_number":577},
  {"content":"\r\n\r\n\r\n( 4 ) قاعده الزام\r\nمسائلى چند از باب قاعده الزام\r\nيكى از قواعد مسلمه عقلائيه اين است كه اگر شخصى يا قومى بر حسب ضوابط معينه خودشان به يك قاعده و ضابطه‌اى ملتزم باشند ، شخص ديگرى كه آن ضابطه از نظر او صحيح نيست ، مىتواند با كسى كه به آن ضابطه ملتزم است ، عمل كند و اين در مواردى شرعاً امضا شده و دستور داده‌اند از اين قاعده عقلايى پيروى كنيم و در اينجا به چند مسأله از اين باب اشاره مىكنيم :\r\n1 - به فتواى علماى اهل سنت در صحت عقد نكاح شرط است كه موقع اجراى صيغه عقد نكاح شهود و گواهان حاضر باشند و اين شرط در نزد علماى اماميه معتبر نيست ، بنابراين اگر مردى از اهل سنت بدون حضور شهود ، عقد كند بر مذهب خود او ، اين عقد باطل است و آن زن همسر او نشده است ، در اين صورت مرد شيعى مذهب مىتواند بر طبق قاعده الزام آن زن را به عقد خود در آورد .\r\n2 - به فتواى علماى اهل سنت جايز نيست كه شخصى با عمه و دختر برادر عمه و خاله و دختر خواهر خاله يا هر دو ازدواج كند ، فقط مىتواند با يكى از آنها ازدواج كند ، عمه يا دختر عمه برادر او ، خاله يا دختر خواهر او ، ولى در نزد علماى اماميه اگر عقد بر دختر برادر عمه و يا عقد بر دختر خواهر خاله با اجازه و موافقت عمه يا خاله كه زن آن مرد باشند ، واقع شود صحيح است . بنابراين اگر شخصى سنى مذهب عمه و دختر برادر او را و يا خاله و دختر خواهر او را عقد كند ، بنا بر مذهب خود او ، اين عقد باطل است و هيچ‌يك زن او نشده‌اند ، در اين صورت شخص شيعى مذهب ، مىتواند بر طبق قاعده الزام با هر كدام آنها ازدواج كند .\r\n3 - در مذهب اهل سنت در طلاق زن يائسه و يا صغيره‌اى كه شوهر به آنها نزديكى كرده باشد ، بر او واجب است عده نگه دارد ، ولى در مذهب تشيع در طلاق زن يائسه و صغيره عده واجب نيست .\r\nپس بر مذهب اهل سنت ، طبق اين حكم آنها ملزم هستند كه احكام عده را رعايت كنند ، بنابراين اگر زن يائسه يا صغيره سنى مذهب شيعه گردد از آن قاعده ( لزوم نگهدارى عده ) خارج مىشود و اگر طلاق او رجعى بوده باشد جايز است نفقه ايام عده را از شوهر سنى مطالبه كند و چون بر مذهب شيعه عده ندارد جايز است در آن ايام با شخص ديگرى ازدواج كند و همين طور اگر مرد سنى شيعه گردد ، جايز است با خواهر زن يائسه و صغيره‌اى را كه طلاق داده است و هنوز به مذهب اهل سنت در ايام عده هستند ، ازدواج كند و لازم نيست كه احكام عده را رعايت كند .\r\n4 - اگر مرد سنى مذهب بدون حضور دو شاهد عادل زن خود را طلاق دهد و يا مقدارى از بدن زن خود را ، مثلًا يك انگشت از زنش را طلاق دهد ، بر مذهب او اين طلاق صحيح است و طلاق تمام زن واقع مىشود ولى بر مذهب اماميه اين طلاق باطل است و بايد طلاق در حضور دو عادل واقع شود ،\r\n\r\n","description":"","footnote":"","page_name":" 578 ","page_number":578},
  {"content":"\r\n\r\nبنابراين مرد شيعه مذهب بنا به قاعده الزام مىتواند با آن زن مطلقه پس از تمام شدن ايام عده ازدواج كند .\r\n5 - مرد سنى بنا بر مذهب خود اگر در حال عادت ، زن خود را طلاق دهد و يا در حال پاكى كه با او مقاربت كرده است ، طلاق دهد ، اين طلاق صحيح است ولى در مذهب اماميه اين طلاق باطل است بنابراين مرد شيعه مذهب بنا به قاعده الزام مىتواند با آن زن بعد از تمام شدن ايام عده ازدواج كند .\r\n6 - به مذهب ابى حنيفه كسى كه به اجبار و اكراه زنش را طلاق دهد ، آن طلاق صحيح است ولى به مذهب اماميه طلاقى كه به جبر واقع شود ، باطل است بنابراين شخص شيعه مذهب بنا به قاعده الزام مىتواند با زنى كه با جبر و اكراه شوهرش او را طلاق داده در صورتى كه پيرو مذهب ابىحنيفه باشد ازدواج كند .\r\n7 - اگر مرد سنى قسم ياد كند كه كارى را انجام ندهد و اگر آن كار را انجام داد ، زنش مطلقه شود ، اتفاقا آن كار را انجام داد در اين صورت بر مذهب خودش زن او مطلقه مىشود و بر مذهب اماميه طلاق تحقق پيدا نكرده ، بنا به قاعده الزام جايز است مرد شيعى مذهب بعد از ايام عده با آن زن ازدواج كند ، از اين قبيل است به نوشته طلاق دادن زن ، كه بر مذهب اهل سنت جايز است و بر مذهب اماميه با نوشته طلاق انجام نمىشود بنا به قاعده الزام مرد شيعه مىتواند با زن مطلقه با نوشته پس از ايام عده ازدواج كند .\r\n8 - در مذهب شافعى اگر كسى چيزى را بدون رؤيت به توصيف فروشنده خريدارى كند و بعدا رؤيت كند ولو آن چيز مطابق توصيف بوده باشد ، براى خريدار خيار رؤيت ثابت مىشود ، ولى در مذهب اماميه در چنين مورد خيار رؤيت ندارد بنابراين اگر يك فرد شيعه از يك شافعى چيزى بر حسب توصيف خريد و بعدا رؤيت كرد ، بنا به قاعده الزام براى آن فرد شيعه خيار رؤيت ثابت مىشود .\r\n9 - در مذهب شافعى اگر كسى در معامله مغبون گردد ، خيار غبن ندارد بنابراين اگر يك فرد شيعى از يك شافعى چيزى خريد و بعدا معلوم گرديد كه فروشنده شافعى مغبون مىباشد بنا به قاعده الزام خريدار شيعى مىتواند فروشنده شافعى را الزام كند به اينكه حق فسخ ندارد .\r\n10 - در مذهب ابوحنيفه در صحت عقد سلف و سلم فروش چيزى به نحو كلى مدت‌دار به بهاى نقد حاضر شرط است كه آن چيز در حين معامله خارجا موجود باشد ولى در مذهب شيعه اين شرط در صحت معامله سلمى معتبر نيست .\r\nبنابراين اگر يك فرد شيعه با يك فرد حنفى مذهب معامله سلمى انجام دهد و آن چيز مورد معامله موجود نباشد بنا به قاعده الزام مىتواند فروشنده حنفى را وادار كند به بطلان معامله و همين طور است اگر حين انجام معامله خريدار هم حنفى بوده و بعدا شيعه شده باشد .\r\n11 - اگر شخص سنى مذهب بميرد و از او يك دختر سنى بماند و ميت برادرى داشته باشد ، اگر برادر شيعى مذهب باشد و يا پس از مرگ برادرش شيعه شود بنا به قاعده الزام جايز است برادر شيعه آنچه از تركه ميت زياد مىآيد از باب تعصيب بگيرد گرچه تعصيب در مذهب شيعه باطل است .\r\n\r\n","description":"","footnote":"","page_name":" 579 ","page_number":579},
  {"content":"\r\n\r\nو همين طور است اگر شخص سنى يك خواهر سنى وارث داشته باشد و عموى ابوينى هم داشته باشد ، چنانچه عموى او شيعه باشد و يا بعد از مرگ پسر برادرش شيعه شود ، بنا به قاعده الزام جايز است گرفتن آن چه از باب تعصيب به او مىرسد و در ساير موارد تعصيب نيز قاعده الزام جارى است .\r\n12 - در مذهب اهل سنت زن ميت از تمام آنچه از ميت مانده چه اموال منقول باشد و يا زمين ارث مىبرد ، ولى در مذهب جعفرى زن از زمين نه از عين آن و نه از قيمت آن ارث نمىبرد ، و از بنا و درخت ، از قيمت آنها ارث مىبرد ، نه از عين آنها بنابراين اگر وارث ميّت سنى مذهب باشد و زن او شيعه باشد ، جايز است بنا به قاعده الزام ، زن شيعه از آنچه از زمين و اعيان و بناها و اشجار از بابت ارث به او مىرسد ، بگيرد .\r\nآنچه گفته شد ، مهمترين مسائلى است كه بر مبناى قاعده الزام قرار گرفته است و از اينجا حال ديگر مسائلى هم كه از اين قبيل مىباشد ، روشن مىشود و ضابطه اين است هر شخص شيعى مذهب مىتواند الزام كند اهل ساير مذاهب را به آنچه خود آنها ملتزم هستند و عقيده‌مند مىباشند ولى در مورد الزام مؤمن غير سنى و غيرصاحب دين مثل مشركين و كسانى كه خداپرست نيستند روايتى وارد نشده است ولى ممكن است گفته شود كه هر قومى كه داراى قانون و قواعد مضبوط اجتماعى باشند نيز از نظر معاملات و ازدواج و طلاق مىشود آنها را ملزم به لوازم قوانين خودشان دانست نسبت به امورى كه مربوط به شيعه مىشود چون اين قاعده الزام قاعده‌اى مطابق با بناى عقلا است ، با تنقيح ملاك از موارد خاصه وارده در روايات مىتوان گفت اين موارد امضاى بناى عقلاست نه تعبد خاص بنابراين معاملاتى كه شيعيان با كمونيستها در ممالك غير اسلامى و اسلامى دارند نسبت به لوازم قوانين آنها مىتواند آنها را الزام نمايند .\r\n\r\n","description":"","footnote":"","page_name":" 580 ","page_number":580},
  {"content":"\r\n\r\n\r\n( 5 ) رساله عمليه اعتكاف\r\nاعتكاف عبارت است از ماندن درمسجد به قصد بجا آوردن عبادت مثل نماز و روزه و اگر به قصد خود ماندن در مسجد هم باشد كفايت مىكند اگر چه از احكام آن روزه گرفتن است و روزه از عبادات است ولى احتياط مستحب آن است كه به طور اول قصد كنند ، و اين عمل سيره حضرت رسول خدا صلى الله عليه و آله و دأب بندگان صالح خداوند متعال بوده و هست .\r\nمسأله 1 - اعتكاف را در هر وقتى كه روزه صحيح است مىشود بجا آورد و اما در اوقاتى كه روزه صحيح نيست مثل عيد فطر و قربان اعتكاف هم صحيح نيست .\r\nمسأله 2 - بهترين وقت براى اعتكاف ماه مبارك رمضان است و بهترين وقت آن درماه رمضان ده روز آخر آن است .\r\nمسأله 3 - اعتكاف به خودى خود مستحب است ، ولى گاهى به واسطه نذر و عهد و قسم ، و يا شرط در ضمن عقد ، و يا اجير شدن براى بجا آوردن آن ، و مانند اينها واجب مىشود .\r\nمسأله 4 - اعتكاف را مىشود انسان براى خودش بجا آورد و مىتواند هم از طرف كسى كه مرده مثل پدر و مادر و خويشان خود بجا آورد ولى اگر خواست از طرف شخص زنده بجا آورد مىتواند به اميد رسيدن به ثواب يعنى به اصطلاح رجاء بجا آورد ولى به قصد مشروعيت حتمى نمىتواند بجا بياورد .\r\n\r\nشرايط صحت اعتكاف\r\nشرايط صحت اعتكاف چند چيز است :\r\nشرط اول - ايمان ، بنابراين اعتكاف كافر صحيح نيست .\r\nشرط دوم - عقل ، بنابراين از ديوانه و مست و مانند اينها صحيح نيست .\r\nشرط سوم - قصد قربت ، يعنى بايد براى انجام فرمان خداوند متعال چون او دستور داده بجا بياورند همين طورى كه همه عبادات مشروط به اين شرط است .\r\nمسأله 1 - تعيين اعتكاف در صورتى كه متعدد باشد و اسباب متعددى داشته باشد كه آثار آن فرق مىكند لازم است ، مثل اينكه نذر كرده باشد اعتكاف سه روز معين از يك‌ماه ، و نذر ديگرى هم كرده باشد كه اعتكاف نمايد و روز آن را معين نكرده باشد كه در اين صورت بايد در نيت تعيين كند كه اين اعتكاف كدام يك از آن دو است پس اگر وفاى به نذر مطلق را نيت كند در مورد نذر معين\r\n\r\n","description":"","footnote":"","page_name":" 581 ","page_number":581},
  {"content":"\r\n\r\nصحيح نيست ، ولى اگر آثار آن فرق نمىكند مثل اينكه نذر كرده سه نوبت مثلًا اعتكاف كند لازم نيست در نيت معين نمايد اول است يا غير آن را .\r\nمسأله 2 - در اعتكاف لازم نيست قصد كند وجوب و يا استحباب را ، ولى اگر بخواهد قصد كند مىتواند در اعتكاف واجب از اول قصد وجوب كند ، و در اعتكاف مستحب قصد استحباب كند در دو روز اول ، و قصد وجوب كند در روز سوم ، و بهتر آن است كه از اول قصد كند آنچه را كه خواسته خداوند متعال است انجام دهد بدون اينكه قصد وجوب روز سوم و استحباب دو روز اول را از هم جدا كند .\r\nمسأله 3 - وقت نيت پيش از سپيده صبح روز اول است به طورى كه با اين قصد وارد صبح شود و اگر از اول شب نيت كند و نيت او باقى باشد تا اين وقت هم كفايت مىكند .\r\nمسأله 4 - اگر اشتباها به جاى واجب مستحب ، و به جاى مستحب واجب نيّت كند ، اعتكاف او صحيح است مگر اينكه طورى باشد كه اگر آنچه را كه نيت كرده در واقع آن نباشد ديگرى را قصد نداشته باشد مثل اينكه مثلًا اگر فرض شود واجب نيست او اعتكاف مستحب را نخواهد كرد .\r\nشرط چهارم - روزه است ، كه بدون آن اعتكاف صحيح نيست ، بنابراين كسى كه نمىتواند روزه بگيرد نمىتواند اعتكاف كند ، مثل مسافر مگر در جاهايى كه مىتواند مسافر روزه بگيرد مثل حائر حضرت امام حسين عليه‌الصلاة و السلام ، و همين طور اعتكاف زن حائض و نفساء و همچنين اعتكاف روز عيد فطر و قربان صحيح نيست .\r\nمسأله 1 - اگر از روى غفلت وقتى اعتكاف را شروع كند كه روز سوم عيد فطر و يا قربان باشد اعتكاف او باطل است ولى اگر نذر كند كه چهار روز و يا پنج روز اعتكاف كند و روز چهارم و يا پنجم يكى از آن دو عيد باشد سه روز اول آن صحيح است و بقيه باطل است ، ولى اگر نذر او مقيد باشد به اين كه اين روزها پشت سر هم باشد با سه روز اول هم به نذر وفا نشده و بايد بعدا نذر خود را وفا كند ، و نيز اگر به عنوان اعتكاف روز چهارم و پنجم را نذر كرده در صورتى كه به مانعى مثل آن دو عيد برخورد نكرده هم بايد روز ششم را هم اعتكاف كند تا دو اعتكاف كامل شود و اگر روز ششم يكى از دو عيد باشد و نذر او مقيد است كه همه روزها پشت سر هم باشد باز هم به نذر خود وفا نكرده و بعدا بايد وفا كند ، ولى اگر مقيد نبوده سه روز اول صحيح است و بقيه را بعدا بايد بجا آورد .\r\nشرط پنجم - اينكه اعتكاف از سه روز پشت سر هم نمىشود كمتر باشد ولى بيشتر از سه روز هم مىشود اعتكاف نمايند .\r\nمسأله 1 - اگر كسى بيشتر از سه روز اعتكاف نمايد اگر چهار روز باشد مىتواند بعد از تمام شدن روز چهارم آن اگر واجب باشد و بعد از تمام شدن سه روز اگر مستحب باشد از اعتكاف دست بردارد ، ولى اگر پنج روز باشد و روز پنجم را تمام كرد بايد روز ششم را هم اضافه كند تا دو اعتكاف كامل شود .\r\n\r\n","description":"","footnote":"","page_name":" 582 ","page_number":582},
  {"content":"\r\n\r\nمسأله 2 - اگر هشت روز اعتكاف كرد ، روز نهم هم واجب مىشود ، و اگر يازده روز اعتكاف كرد روز دوازدهم هم واجب مىشود ، و همين طور است هر چه بالاتر رود ، هر دو روزى از اعتكاف چه واجب باشد يا مستحب روز سوم آن را واجب است به آن اضافه كنند .\r\nمسأله 3 - هر روز از طلوع سپيده صبح است تا غروب سرخى كه درطرف مشرق است و آن را حمره مشرقيه گويند .\r\nمسأله 4 - شب اول و شب چهارم براى كسى كه سه روز اعتكاف مىكند داخل در آن نيست ، و همچنين است شب اول و شب آخر براى كسى كه شش روز يا نه روز و يا بيشتر اعتكاف كند ، ولى دو شب وسط هر سه روز از اعتكاف جزء آن است و نمىتواند در آن وقت از مسجد بيرون رود .\r\nشرط ششم - اينكه اعتكاف در مسجد جامع باشد و اگر مسجد جامع در شهرى بيش از يكى باشد در همه آنها مىشود اعتكاف كرد ، و احتياط آن است كه اگر ممكن است اعتكاف در يكى از مسجدالحرام يا مسجد النبى صلى الله عليه و آله و يا مسجد كوفه و يا مسجد بصره باشد ، و نيز در مسجد محله و بازار هم اگر اعتكاف را به اميد رسيدن به ثواب آن يعنى به اصطلاح رجاء بجا آوردند اشكال ندارد اگر چه تا ممكن است در مسجد جامع بجا بياورند بهتر است در مسجد محله و بازار ، رجاء هم اعتكاف نكنند چون ممكن است اين نحو اعتكاف سيره مسلمين شناخته شود و فرقى بين مسجد جامع و ساير مساجد در طول زمان باقى نماند . و نيز احتياط مستحب است كه اگر در غير آن چهار مسجد كه ذكر شد باشد به قصد رجاء باشد . و اعتكاف در غير مسجد مشروع نيست .\r\nشرط هفتم - اگر معتكف عبد يا كنيز مملوك است بايد اعتكاف او با اذن مولاى او باشد .\r\nشرط هشتم - بايد بودن در مسجد دائمى باشد پس اگر بدون سببهايى كه بعدا ذكر مىشود بدون عذر از مسجد بيرون رود اعتكافش باطل است .\r\nمسأله 1 - اگر كسى نداند كه نبايد از مسجد بدون عذر خارج شود و خارج شد اگر جاهل مقصر است اعتكاف او باطل مىشود ولى اگر جاهل قاصر است كه اصلًا احتمال نمىداده كه كار او اشكال داشته باشد اعتكاف او صحيح است .\r\nمسأله 2 - اگر كسى فراموش كند كه معتكف است و يا كسى او را تهديد كند و مكره شود و بيرون برود اعتكاف او باطل نيست .\r\nمسأله 3 - كسى كه در اعتكاف است براى كارهاى ضرورى مثل دستشويى رفتن ، و وضو گرفتن و غسل كردن ، مىتواند از مسجد بيرون برود ، و فرق نمىكند كه غسل براى جنابت باشد يا استحاضه و براى كارهاى غير ضرورى نمىشود از مسجد بيرون رفت مگر براى تشييع جنازه مؤمن و عيادت مريض .\r\n\r\n","description":"","footnote":"","page_name":" 583 ","page_number":583},
  {"content":"\r\n\r\nمسأله 4 - اگر در مسجد وسيله غسل كردن باشد و غسل كردن سبب آلوده شدن مسجد هم نباشد نمىتواند در مسجد غسل كند چون بودن در مسجد با اين حال حرام است .\r\nمسأله 5 - اگر بدون اينكه مسجد آلوده به نجاست شود غسل كردن در آن ممكن باشد و اگر بخواهد بيرون مسجد غسل كند بيش از آن مقدارى كه غسل كردن درمسجد طول مىكشد طول بكشد بايد غسل را در مسجد انجام دهد كه كمتر در حال حدث اكبر در مسجد باشد .\r\nمسأله 6 - اگر در مسجد باشد و سر و يا دست و يا پاى خود را از مسجد بيرون كند اشكال ندارد .\r\n\r\nمسائل ديگر اعتكاف\r\nمسأله 1 - اگر كسى در حين اعتكاف مرتد شود يعنى چيزى بگويد كه سبب كافر شدن مىشود اعتكاف او باطل مىشود اگر چه توبه كند چه ارتداد او در روز باشد و چه در شب .\r\nمسأله 2 - اگر كسى نيت اعتكاف كرد چه واجب و چه مستحب نمىتواند از آن عدول كند يعنى برگردد به اعتكاف ديگرى ، چه براى خودش باشد يا براى غير خودش و غير خودش هم زنده باشد يا مرده ، بنابراين كسى كه اجير كسى شده و وارد اعتكاف شده و يا براى پدر يا مادرش كه مرده‌اند مثلًا معتكف است ، نمىتواند نيت را براى خودش و يا غير خودش از اشخاص ديگر برگرداند . و نيز اگر براى خودش نيت كرده نمىتواند نيت را به آنها برگرداند .\r\nمسأله 3 - يك اعتكاف بايد از يك نفر باشد بنابراين يك شخص نمىتواند نائب چند نفر شود در يك اعتكاف ، بلى مىتواند بعد از اينكه اعتكاف را براى خودش بجا آورد ثوابش را هديه كند به چند نفر چه زنده باشند يا مرده ، و يا بعضى زنده و بعضى مرده باشند .\r\nمسأله 4 - لازم نيست روزه‌اى كه شرط اعتكاف است براى خود اعتكاف باشد بلكه شرط روزه داشتن معتكف است ، چه براى اعتكاف و چه روزه استيجارى ، يا روزه واجب ديگرى كه بر او هست ، چه قضايى و چه كفاره‌اى و چه نذرى و مانند اينها بلكه اگر نذر اعتكاف كند و بعد از آن اجير شود براى روزه با همان روزه اجاره‌اى اعتكافش صحيح است .\r\nمسأله 5 - اعتكاف اگر مستحب باشد در دو روز اول مىتواند آن را به هم بزند ولى اگر دو روز تمام شد اعتكاف روز سوم واجب مىشود و اگر واجب باشد به نذر يا به اجاره و غير اينها در روزهاى معينى از اول تا آخر نمىتواند آن را به هم بزند ، ولى اگر روزهاى آن معين نباشد مثل اينكه نذر كرده اعتكاف را و معين نكرده كه از دوازدهم رجب مثلًا تا پانزدهم آن ، مثل مستحب است كه در دو روز اول مىتواند به هم بزند و بعد بجا آورد و بعد از تمام شدن روز دوم نمىتواند به هم بزند .\r\n\r\n","description":"","footnote":"","page_name":" 584 ","page_number":584},
  {"content":"\r\n\r\nمسأله 6 - اگر كسى نذر كرد اعتكاف را با روزه خودش نه با روزه ديگرى نمىتواند روزه ديگرى مثل اجاره‌اى يا نذرى را با آن قصد كند .\r\nمسأله 7 - اگر كسى نذر كرد اعتكاف زمان معينى را ، مثل ماه معينى يا روزهاى معينى از يك‌ماه ، و فراموش كرد آن را ، و يا نتوانست آن را بجا آورد به واسطه اضطرار و يا عمداً ترك كرد قضاى آن واجب است .\r\nمسأله 8 - اعتكاف بايد در يك مسجد تمام شود ، و نمىشود آن را در دو مسجد قرار داد ، اگر چه آن دو مسجد متصل به هم باشد ، مگر اينكه به طورى باشد كه يك مسجد حساب شود ، مثل اينكه با دربهايى كه در وسط يك مسجد است سالنها از هم جدا شده باشد كه وقتى دربها باز شد يكى حساب مىشود .\r\nمسأله 9 - اگر در مسجدى كه معتكف است مانعى مثل خرابى يا ناامنى و سيل و مانند اينها پيش بيايد كه نشود اعتكاف را در آن تمام كرد اعتكاف باطل مىشود بنابراين اگر واجب باشد قضاى آن در موردى كه وقتش معين باشد و يا از سرگرفتن آن در موردى كه وقت آن معين نباشد واجب است ، ولى اگر زمان مانع خيلى كم باشد مثل اين كه به واسطه زلزله از ترس خراب شدن سقف بيرون بروند و بعد از آرام گرفتن زمين برگردند اعتكاف باطل نمىشود ، و همچنين است چيزهايى كه زمان آن از زمان غالبى زلزله بيشتر است ولى مدت آن از زمان دستشويى رفتن و برگشتن مثلًا زيادتر نشود .\r\nمسأله 10 - پشت بام مسجد و سرداب و فضاى آن اگر ظاهر حال اين است كه جزء مسجد است جزء مسجد حساب مىشود ، ولى اگر شك داشته باشند كه از مسجد هست يا نيست حكم مسجد را ندارد ، ولى محراب مسجد ظاهر حال اين است كه جزء مسجد است و وضوخانه آن ظاهر حال اين است كه مسجد نيست .\r\nمسأله 11 - اگر جاى مخصوصى از مسجد را براى اعتكاف خود معين كرد در قصد اعتكاف معين نمىشود مگر اينكه قصدش اين باشد كه اگر اينجا نباشد در جاى ديگرى از مسجد قصد اعتكاف ندارد بلى اگر جايى را از مسجد براى خود معين نمود و در آنجا بود تا مادامى كه از آنجا اعراض نكرده ديگرى نمىتواند جاى او را بگيرد پس وقتى مثلًا براى دستشويى بيرون مىرود نمىتوان جاى او را گرفت اگر چه رحلى هم نينداخته باشد ولى بايد قبلًا در آنجا مستقر شده باشد .\r\nمسأله 12 - مسجد بودن جايى با دانستن خود شخص ، و يا خبر دو عادل ، و يا معروف بودن بين مردم ثابت مىشود ، و با خبر يك نفر مورد وثوق هم ثابت مىشود . و همين طور با حكم حاكم شرع هم در وقتى نزاع بين مومنين باشد ثابت مىشود .\r\nمسأله 13 - اگر به خيال اينكه جايى مسجد است و يا مسجد جامع است در آنجا اعتكاف كرد بعد معلوم شد چنين نيست اعتكاف او باطل است .\r\n\r\n","description":"","footnote":"","page_name":" 585 ","page_number":585},
  {"content":"\r\n\r\nمسأله 14 - مسجد زن اگر چه خانه او هم هست ولى براى اعتكاف مثل مرد است كه شرط است در مسجدى كه اعتكاف در آن صحيح است غير از خانه خودش اعتكاف كند .\r\nمسأله 15 - بچه‌اى كه مميز است يعنى خوب و بد را تشخيص مىدهد و خداشناس است اعتكاف او صحيح است .\r\nمسأله 16 - كسى كه جنب شده و بايد از مسجد براى غسل كردن بيرون برود و اگر در مسجد ماند اعتكاف او باطل است ، مگر اينكه آخر روز سوم اعتكاف او باشد و زمان بودن او در مسجد به مقدار زمان خروج او براى غسل كردن باشد نه زيادتر .\r\nمسأله 17 - اگر جايى كه در مسجد گرفت شخص ديگرى آنجا را غصب كرد و براى اعتكاف در آنجا نشست اعتكافش باطل است ، و همچنين است اگر روى پتو و مانند آن كه از مال ديگرى است و او راضى نيست نشست يا خوابيد ولى اگر لباس او غصبى است اعتكافش باطل نيست اگر چه نمازش با لباس غصبى باطل است و بنابر احتياط واجب اگر مسجد با خاك و يا آجر غصبى مفروش شده اگرچه اينها تلف شده حساب شود نمىتوان در آن اعتكاف كرد .\r\nمسأله 18 - اگر فراموش كرده غصب بودن را ، يا نمىدانسته ، و يا مجبور بوده ، يا كسى او را مجبور كرده ، و برآن مغصوب نشسته اعتكافش صحيح است .\r\nمسأله 19 - انسان براى اداى دين خود مىتواند از مسجد بيرون رود ، بلكه گاهى واجب است بيرون رود ، چون وقت اداى دين مثلًا رسيده و كسى كه طلبكار است راضى به تأخير آن نيست ، و اگر در صورت وجوب بيرون نرفت گناه كرده ولى اعتكافش باطل نيست .\r\nمسأله 20 - كسى كه براى كار ضرورى يا حاجت از مسجد بيرون مىرود بنابر اظهر بايد كوتاهترين راه رفت و برگشت را در نظر بگيرد ، مگر طولانى بودن راه از جهتى ضرورت داشته باشد و يا چيز مورد اعتنايى نباشد .\r\nمسأله 21 - كسى كه براى ضرورت يا حاجتى از مسجد بيرون مىرود نبايد بيش از مقدار حاجت و ضرورت در خارج بماند و اگر ممكن است نبايد در زير سايه بنشيند و احتياط مستحب آن است كه زير سايه راه نرود و در غير سايه هم ننشيند .\r\nمسأله 22 - اگر براى ضرورت بيرون رفت و طول كشيد به طورى كه صورت اعتكاف بهم خورد اعتكاف او باطل است .\r\nمسأله 23 - مراد از بودن در مسجد اين است كه در داخل آن باشد به هرطور از حالات باشد مثل نشستن و خوابيدن و ايستادن و راه رفتن و مانند اينها .\r\n\r\n","description":"","footnote":"","page_name":" 586 ","page_number":586},
  {"content":"\r\n\r\nمسأله 24 - انسان مىتواند در وقت نيت اعتكاف شرط كند كه هر وقت خواست آن را به هم بزند حتى اگر روز سوم آن باشد ، چه شرط او اين باشد كه اگر پيش آمدى شد به هم بزند و يا بدون هيچ پيش آمدى به هم بزند اگر چه احتياط مستحب آن است كه اگر پيش آمدى اتفاق نيفتاد اعتكاف را به هم نزند . ولى شرط بهم زدن قبل از نيت يا بعد از آن اثرى ندارد .\r\nمسأله 25 - اگر شرط كند كه در حال اعتكاف چيزهايى كه آن را باطل مىكند مثل نزديكى كردن با عيال خود بجا آورد شرط او باطل است و اثرى ندارد .\r\nمسأله 26 - همين طور كه مىتواند در نيت اعتكاف شرط كند كه هر وقت خواست آن را به هم بزند مىتواند نذر اعتكاف كند و در ضمن آن شرط كند كه هر وقت خواست به هم بزند مثل اينكه بگويد ( لله على أن اعتكف به شرط أن يكون لى الرجوع عند عروض عارض او مطلقا ) يا به فارسى بگويد حق خدا بر من باشد كه اعتكاف بجا بياورم به شرط اينكه هر وقت فلان كار پيش آمد يا هر وقت خواستم ، آن را به هم بزنم .\r\nمسأله 27 - در اعتكاف نمىشود شرط كند كه هر وقت خواست اعتكاف ديگرى را كه خودش وارد مىشود به هم بزند يا اعتكاف كس ديگر مثل پدر يا فرزند يا غير اينها را ، به هم بزند .\r\nمسأله 28 - در اعتكاف نمىتواند نيت مردد كند ، مثل اينكه بگويد اگر فرزندم آمد نيت كردم اعتكاف را ، ولى اگر نيت را مشروط كند به شرطى كه حاصل است مثل اينكه بگويد اگر اينجا مسجد است من اعتكاف را نيت كردم ، و در واقع آنجا مسجد باشد ، و اين در واقع تعليق بر شرط نيست ، و اگر غرض عقلايى نداشته باشد لغو است .\r\n\r\nاحكام اعتكاف\r\nچند چيز بر معتكف حرام است :\r\nاول - مباشرت با زنان ، چه با نزديكى در قبل يا در دبر و چه با لمس كردن و بوسه اگر به قصد شهوت باشد و بر زن معتكفه هم اينها حرام است ولى نگاه كردن به كسى كه نظر كردن به شهوت به او حلال است ، مثل زن و شوهر اگر چه از روى شهوت باشد ، اشكال ندارد اگر چه احتياط مستحب اجتناب از نگاه كردن به شهوت است .\r\nدوم - كارى كه سبب شود كه از او منى بيرون بيايد اگر چه بر وجه حلال باشد مثل اينكه مرد به زن خود نگاه كند با شهوت و از او منى خارج شود .\r\nسوم - بوييدن چيزهاى خوش بو و ريحان به قصد لذت ولى اگر به قصد لذت نباشد مثل اينكه حسّ بويايى نداشته باشد كه لذت ببرد اشكال ندارد .\r\n\r\n","description":"","footnote":"","page_name":" 587 ","page_number":587},
  {"content":"\r\n\r\nچهارم - خريد و فروش بلكه هر تجارتى بنابر احتياط واجب چنين است ولى در صورت ضرورت مثل اينكه براى خوراك خود و يا عيالش چاره‌اى از آن نباشد اشكال ندارد .\r\nمسأله 1 - بنابر احتياط واجب اگر براى او وكيل گرفتن براى خريد و فروش ضرورى ممكن است بايد وكيل بگيرد ، و نيز اگر ممكن است به وسيله ديگرى مثل بخشش چيزى به كسى بدهد تا او هم به او چيزى از ضروريات زندگى را ببخشد ، احتياط واجب آن است كه خريد و فروش نكند و آن راه را انتخاب كند .\r\nمسأله 2 - در حال اعتكاف اشتغال به كارهاى مباح از امور دنيوى مثل جامه دوختن يا بافتن چيزى و امثال اينها مانعى ندارد ، اگر چه احتياط مستحب آن است كه اگر مجبور نيست ، اين كارها را ترك نمايد ، بنابراين اگر مجبور است مثل اينكه براى خرج زندگى خود و عيالش چاره‌اى ندارد كه در اين حال كار كند ، جايز بلكه گاهى واجب است كه كار كند .\r\nپنجم - بر معتكف حرام است كشمكش و نزاع كردن كه آن را مجادله و ممارات گويند در امرى از امور دنيا ، يا براى امرى از امور آخرت ، به قصد غلبه و اظهار فضيلت و بزرگى ولى اگر به قصد اظهار حق و برگرداندن طرف مقابل از باطل و خطا باشد مانعى ندارد ، بلكه از افضل اطاعتها است ، بنابراين در امر اخروى اگر جواب شخصى را كه باطل سخن مىگويد بدهد اشكال ندارد ، به قصد جلوگيرى از باطل و اينكه آيا قصدش اظهار فضيلت است يا اظهار حق خودش آگاهتر است .\r\nمسأله 1 - بر معتكف چيزهايى كه بر كسى كه محرم به احرام حج و يا عمره مىشود ( مثل شكار كردن و مو از بدن زائل كردن ، و يا پوشيدن لباس دوخته ، و پوشاندن سر براى مردان ، و نگاه كردن در آينه ، و غير آنها ، غير از آنچه گذشت ) حرام نيست ، ولى احتياط مستحب ترك چيزهايى است كه بر محرم حرام است .\r\n\r\nمسائل ديگر احكام اعتكاف\r\nمسأله 1 - در حرمت آن چيزهايى كه گفته شد براى معتكف فرقى بين شب و روز نيست ، ولى چيزهايى كه بر روزه‌دار حرام است ، مثل خوردن و آشاميدن و سرزير آب كردن و غير اينها از چيزهايى كه روزه را باطل مىكند حرمتش مخصوص روز است .\r\nمسأله 2 - چيزهايى كه روزه را باطل مىكند اگر در روز اعتكاف از روى عمد واقع شود اعتكاف را هم باطل مىكند چون روزه شرط اعتكاف است ، و روزه كه باطل شد اعتكاف هم باطل مىشود ولى جماع چه روز اتفاق بيفتد يا شب ، اعتكاف را باطل مىكند ، و همچنين است لمس كردن و بوسه زدن با شهوت بلكه اعتكاف با بجا آوردن ساير محرمات مثل خريد و فروش و بوييدن بوى خوش و غير اينها نيز ( بنابر اظهر ) باطل مىشود . ولى احتياط مستحب است كه اگر يكى از اينها اتفاق افتاد اعتكاف را تمام كند و بعدا از سر بگيرد و اگر وقت معين داشته قضا نمايد .\r\n\r\n","description":"","footnote":"","page_name":" 588 ","page_number":588},
  {"content":"\r\n\r\nمسأله 3 - هر كدام از محرمات اعتكاف اگر سهوا واقع شود اعتكاف را باطل نمىكند ، حتى اگر سهوا جماع كند هم اعتكافش باطل نيست ، اگر چه احتياط مستحب آن است كه اگر اعتكاف واجب است آن را تمام كند و بعد از آن از سر بگيرد اگر واجب مطلق است ، و يا قضاى آن را بجا آورد اگر واجب معين است ، و اگر مستحب است و روز دوم آن تمام نشده مستحب است آن را تمام كند ، و اگر دو روز آن تمام شده مثل آن است كه از اول واجب بوده كه بنابر احتياط واجب بايد تمام كند ، و بعد از آن از سر بگيرد و يا قضا نمايد .\r\nمسأله 4 - وقتى اعتكاف باطل شد با يكى از چيزهايى كه آن را فاسد مىكند اگر واجب بوده در وقت معين ، بايد بعد از آن قضاى آن را بجا آورد و اگر واجب بوده و وقت آن معين نبوده ، بايد آن را از سر بگيرد ، و در صورتى كه در وقت نيّت اعتكاف مستحب ، و يا در وقت نذر اعتكافى كه به نذر واجب شده شرط كرده باشد كه هر وقت خواست اعتكاف را به هم بزند ، اگر با قصد رجوع از اعتكاف آن عمل را انجام داده چيزى براو نيست ، ولى اگر بدون رجوع از قصد اعتكاف آن عمل را انجام داده كار حرام كرده و موضوع رجوع را از بين برده ، چون بعد از بطلان آن جاى رجوع نيست ، پس اگر واجب بوده ، بايد از سر بگيرد و يا قضاى آن را بجا آورد و اگر جماع بوده كفاره هم بر او واجب مىشود .\r\nو اينكه بعضى گفته‌اند با شرط در نيّت يا در نذر وقتى حرام را انجام داد چيزى بر او نيست اگر چه قصد رجوع از اعتكاف نداشته باشد اشكال دارد .\r\nمسأله 5 - اعتكاف اگر مستحب باشد ولى بعد از تمام شدن روز دوم يكى از كارهاى حرام اعتكاف را انجام دهد بايد قضاى آن را بجا آورد ولى اگر قبل از غروب روز دوم آن را باطل كند چيزى بر او نيست ، و اگر با قصد قضاى آن اعتكاف ديگرى انجام دهد مشروع نيست ، ولى اگر به اميد رسيدن به ثواب گذشته آن را انجام دهد يعنى به اصطلاح برجاء رسيدن به ثواب ايام گذشته مثل ايام البيض رجب ( 13 و 14 و 15 رجب ) مانعى ندارد ، اگر چه هر وقتى براى استحباب اعتكاف به طور ادا مناسب است .\r\nمسأله 6 - قضاى اعتكاف را واجب نيست فوراً بجا آورند اگر چه احتياط مستحب آن است كه آن را فوراً بجا آورند .\r\nمسأله 7 - اگر كسى در وسط اعتكاف واجب مرد ، بر ولى او واجب نيست كه قضاى آن را برايش بجا آورد اگر چه احتياط مستحب است كه قضاى آن را برايش بجا آورند ، ولى اگر كسى نذر روزه‌اى كرده كه در وقت اعتكاف آن را بجا آورد ، و در وسط آن مرد بايد ولى او روزه‌هايى را كه نگرفته براى او قضا نمايد چون در اين فرض آنچه واجب بوده روزه بود و اعتكاف مقدمه آن بوده است ، به خلاف صورتى كه اعتكاف را نذر كرده باشد ، در آن فرض روزه شرط صحت آن است و چون اعتكاف بعد از مرگ واجب نيست ، قضا هم ندارد ، چون قضا براى تكليفى است كه اداى آن به گردن انسان بوده .\r\nمسأله 8 - خريد و فروش در حال اعتكاف اگر چه جايز نيست ، ولى اگر كسى انجام داد صحيح است ، اگر چه اعتكاف او باطل مىشود .\r\n\r\n","description":"","footnote":"","page_name":" 589 ","page_number":589},
  {"content":"\r\n\r\nمسأله 9 - اگر كسى اعتكاف خود را با جماع كردن باطل كرد ، كفاره بر او واجب مىشود ، ولى در ساير محرمات اعتكاف اگر انجام داد اعتكافش باطل مىشود ، ولى كفاره واجب نمىشود اگر چه احتياط مستحب آن است كه براى آنها هم كفاره بدهد .\r\nمسأله 10 - كفاره اعتكاف مثل كفاره افطار عمدى در ماه رمضان است ، كه عبارت است از يك بنده آزاد كردن و يا شصت روز روزه كه اقلًا بايد سى و يك روز آن پى در پى باشد ، و يا شصت نفر فقير و مستمند را اطعام كردن بنابر اقوى در اين سه مخير است ، ولى احتياط مستحب آن است كه به ترتيب باشد ، يعنى اگر بنده آزاد كردن ممكن نبود آن وقت شصت روز ، روزه را بگيرد و اگر آن هم ممكن نبود ، به شصت مسكين طعام بدهد .\r\nمسأله 11 - وقتى اعتكاف واجب باشد و در ماه رمضان هم باشد و در روز آن را با جماع باطل كند ، دو كفاره بايد بدهد يكى براى اعتكاف و يكى براى افطار در ماه رمضان ، و همين طور است اگر در اعتكاف روزه قضاى ماه رمضان گرفته بود ، و بعد از ظهر افطار كرد بايد دو كفاره بدهد ، يكى براى اعتكاف يكى هم كفاره قضاى ماه رمضان كه در جاى خود ذكر شده .\r\nمسأله 12 - اگر كسى نذر كرده اعتكاف در ماه رمضان را و با جماع در حال روزه آن را باطل كرد سه كفاره بايد بدهد ، يكى براى اعتكاف يكى براى روزه ماه رمضان و يكى هم براى شكستن نذر خود .\r\nمسأله 13 - اگر كسى در ماه رمضان اعتكاف كرد و زن معتكفه خود را مجبور به جماع كرد ، بايد سه كفاره بدهد ، يكى براى اعتكاف يكى براى افطار روزه ماه رمضان براى خودش و يكى هم براى زنش كه او را مجبور كرده و كفاره اعتكاف زن به عهده شوهر نيست . و اگر زن مجبور نبوده كفاره روزه ماه رمضان و اعتكاف به عهده خود اوست ، پس هر يك بايد دو كفاره بدهند و اگر مجبور بوده اعتكاف او كفاره ندارد . اگر جماع در روز اعتكاف بوده ، و اگر جماع در شب بوده هر يك ، يك كفاره بايد بدهند خلاصه اينكه كفاره اعتكاف مثل كفاره ماه رمضان نيست كه به عهده شوهرى كه زن خود را مجبور به جماع كرده مىباشد .\r\n\r\n","description":"","footnote":"","page_name":" 590 ","page_number":590},
  {"content":"\r\n\r\n\r\n( 6 ) نماز جمعه\r\nمسأله 1 - نماز جمعه در زمان غيبت ولى عصر عليه السلام ( عج ) و روحى له الفداء واجب نيست ولى خواندن آن به اميد رسيدن به واقع و ثواب آن مانعى ندارد .\r\nمسأله 2 - كسى كه نماز جمعه بجا آورده نماز ظهر را هم بايد بخواند .\r\nمسأله 3 - كسى كه نماز جمعه را خوانده اگر احتياطا نماز ظهر را بعد از آن بخواند مىشود به او اقتدا كرد ، چه به نماز ظهر احتياطى او و چه به نماز عصر او ، ولى اگر نماز ظهر را نخواند به نماز عصر او اقتدا كردن كفايت نمىكند ، و اگر رجاء اقتدا به او كردند بايد نماز عصر را دوباره بخوانند .\r\n\r\nشرايط نماز جمعه\r\nشرايط آن چند چيز است :\r\nشرط اول - حضور امام معصوم مبسوط اليد عليه السلام يا كسى كه از طرف او منصوب باشد به نصب خاص براى اقامه جمعه .\r\nشرط دوم - بايد عدد كسانى كه مىخواهند نماز جمعه بخوانند پنج نفر باشد كه يكى از آنان امام جمعه است و اگر پنج نفر جمع نشوند جمعه واجب يا مستحب نيست و صحيح هم نيست ، و بعضى گفته‌اند كه اقل عدد هفت نفر است ولى مشهور و اشبه همان است كه گفته شد ولى اگر عدد به هفت نفر برسد يا بيشتر جمعه فضيلتش بيشتر است .\r\nشرط سوم - دو خطبه است كه بايد پيش از نماز خوانده شود و نماز جمعه بدون آن صحيح نيست و منعقد نمىشود .\r\nشرط چهارم - آن كه مسافت بين دو نماز جمعه كمتر از يك فرسخ نباشد ، پس اگر مسافت بين دو نماز جمعه يك فرسخ يا بيشتر باشد هر دو نماز صحيح است ، و ميزان مسافت بين دو نماز است نه بين دو شهر يا قريه بنابراين اگر شهر بزرگى باشد كه فاصله بين دو محل آن يك فرسخ باشد دو نماز جمعه مىشود در آن بر پا كرد ، و شرح هر يك از اين شرايط در ضمن مسائل آينده خواهد آمد .\r\nمسأله 1 - وقتى پنج نفر براى نماز جمعه جمع شدند و لكن در وسط خطبه يا بعد از تمام شدن آن متفرق شدند و برنگشتند و كسان ديگرى كه عدد را تكميل كرده باشند حاضر نباشند ، نماز جمعه منعقد نمىشود و بر باقيمانده‌ها نماز ظهر واجب است .\r\n\r\n","description":"","footnote":"","page_name":" 591 ","page_number":591},
  {"content":"\r\n\r\nمسأله 2 - اگر در اثناء خطبه متفرق شدند ولى بعد از آن برگشتند اگر تفرق آنها بعد از تمام قدر واجب خطبه يا بعد از تمام خطبه بوده و به طورى برگشتند كه موالات بين اجزاء خطبه به هم نخورده ، نماز جمعه بدون اشكال صحيح است در صورتى كه تفرق آنها به قصد انصراف از جمعه نبوده باشد و اگر به قصد انصراف بود احوط اعاده خطبه است ، و اگر موالات به هم خورده احوط بلكه اظهر اعاده است ، ولى اگر تفرق آنها پيش از تمام قدر واجب بوده و به قصد انصراف از آن متفرق شدند بعدا برگشتند ولو بدون فوت موالات احوط اعاده خطبه است ، و اگر به قصد انصراف نبوده مثل اينكه براى فرار از باران بوده و به طورى برگشتند كه موالات به هم خورده خطيب خطبه را ادامه مىدهد از همان جا كه متفرق شدند ، و اگر طول كشيد به طورى كه موالات به هم خورده و برگشتند بايد خطبه را از اول بخوانند .\r\nمسأله 3 - اگر بعد از تكبير امام جمعه مأمومين متفرق شدند و يا امام جمعه بعد از تكبير همه پنج نفر كه اقل عدد معتبر در انعقاد جمعه است متفرق شد نماز جمعه باطل مىشود و بايد نماز ظهر را شروع نمايند اگر چه احتياط مستحب آن است كه به نيت جمعه نماز را تمام نمايند ، و بعد از آن ظهر را بخوانند خصوصا اگر تفرق آنها بعد از تمام شدن يك ركعت و يا بيشتر قبل از سلام نماز باشد .\r\nمسأله 4 - دو خطبه نماز جمعه را جايز است قبل از ظهر بخوانند به طورى كه وقتى تمام شود وقت ظهر داخل شود و نماز را شروع كنند اگر چه احوط آن است كه بعد از داخل شدن وقت ظهر خطبه‌ها را بخوانند .\r\nمسأله 5 - ظاهر اين است كه قصد قربت در دو خطبه نماز جمعه شرط نباشد بنابراين العياذ بالله اگر خطيب قصد ريا كند به بعض خطبه‌ها يا تمام آنها نماز جمعه باطل نمىشود و اعاده خطبه‌ها لازم نيست ولى احتياط كه سزاوار نيست ترك شود در اين است كه دو خطبه را به قصد قربت بخوانند ، چون بعضى از فقها قصد قربت را واجب دانسته‌اند ولى شكى نيست كه نماز جمعه بايد با قصد قربت باشد .\r\nمسأله 6 - دو خطبه كه پيش از نماز جمعه هست كيفيت آن اين است كه در خطبه اول حمد و ثناى الهى را بگويند و صلوات بر محمد و آل او بفرستند بنابر احتياط واجب و وصيّت به تقوا و پرهيزكارى شود و يك سوره كوچك از قرآن بخوانند بعد از آن كمى خطيب بنشيند و بعد از آن برخيزد و در خطبه دوم باز حمد و ثناى الهى را بجا آورده و بر پيغمبر اكرم صلى الله عليه و آله و سلم و ائمه مسلمين عليهم‌السلام صلوات فرستد و بنابر احتياط واجب يك سوره كوچك از قرآن بخواند و مستحب است كه بعد از آن براى مؤمنين و مؤمنات استغفار كند ، و دعا كند چون وقت استجابت دعا در روز جمعه يكى بعد از خطبه دوم پيش از نماز جمعه است و يكى نزديك غروب آفتاب .\r\nمسأله 7 - احتياط واجب آن است كه حمد و صلوات را به عربى بخواند و اما موعظه و وصيت به تقوى را جايز است به غير عربى بخوانند بلكه احتياط واجب آن است كه به لغت مستمعين خوانده شود و اگر داراى لغات مختلف هستند به لغات مختلف بخواند ، ولى اگر عدد مستمعين از حدّ نصاب كه به غير\r\n\r\n","description":"","footnote":"","page_name":" 592 ","page_number":592},
  {"content":"\r\n\r\nاز امام جمعه چهار نفر مىباشند بيشتر باشد كافى است كه به لغت آنها خطبه را بخواند اگر چه بر اين فرض احتياط مستحب آن است كه موعظه به لغات همه باشد .\r\nمسأله 8 - سزاوار است امام جمعه در ضمن خطبه مصالح مسلمين را در دين و دنيا و آنچه بر بلاد مسلمين در دنيا مىگذرد متذكر شود چه راجع به سياست و يا اقتصاد از امور معاش و معاد باشد يا غير اينها از امورى كه مربوط به استقلال و كيان مسلمين است .\r\nمسأله 9 - كسى كه خطبه مىخواند بايد ايستاده باشد و اگر امام جمعه از ايستادن عاجز باشد يا عاجز شد بايد ديگرى خطبه بخواند و بايد همان شخصى كه خطبه نماز را مىخواند نماز را نيز بخواند و جايز نيست خطيب و امام جماعت دو نفر باشند .\r\nمسأله 10 - امام جمعه بايد به قدرى صداى خود را بلند كند كه عدد معتبر در جمعه آن را بشنوند ولى بلند كردن صدا براى همه حاضرين بنابر احتياط مستحب است ولو به واسطه نصب بلندگو و مانند آن باشد .\r\nمسأله 11 - گوش دادن خطبه‌ها واجب است ولى حرف زدن در وسط خطبه‌ها اگر مانع از گوش دادن نباشد مكروه است ، و همين طور حرف زدن امام جمعه در وسط خطبه‌ها به غير آنچه مربوط به آن است مكروه مىباشد ، مگر اينكه جواب سؤال سائلى باشد كه بنابراين اشكال ندارد البته در صورتى كه موالات در خطبه‌ها به هم نخورد .\r\nمسأله 12 - گذشت كه فاصله بين دو نماز جمعه بايد يك فرسخ باشد بنابراين اگر دو نماز جمعه در فاصله كمتر از اين برقرار شد اگر هر دو باهم شروع شده هر دو باطل است ، ولى اگر يكى زودتر شروع شده اگر چه فقط تكبيرةالاحرام آن زودتر باشد آنكه جلوتر شروع شده صحيح است و ديگرى باطل است ، و ملاك مقدم بودن ، مقدم بودن يكى از نمازها بر ديگرى است پس اگر خطبه يكى زودتر و نماز آن ديرتر شروع شده آنكه نمازش زودتر شروع شده صحيح است ، اگر چه خطبه آن ديرتر شروع شده باشد ، و نيز بايد دانست كه شرط فاصله يك فرسخ شرط واقعى است ، و دانستن و ندانستن اينكه فاصله كمتر است فرقى در اينكه نماز صحيح باشد يا باطل ندارد بنابراين آن نمازى كه واقعا مقدم است صحيح است و آن نمازى كه مقارن يا متأخر است باطل است .\r\nمسأله 13 - كسى كه شك دارد كه آيا نماز جمعه ديگرى در كمتر از حد برقرار مىشود يا نه مىتواند نمازجمعه بخواند ولى اگر مىداند نماز جمعه ديگرى برقرار مىشود در كمتر از حد ، ولى نمىداند كه آيا مقارن اين نماز و يا مقدم بر آنست يا نه ، نماز جمعه او صحيح نيست مگر علم براى او حاصل شود كه مقارن و يا سابق نيست .\r\nمسأله 14 - اگر بعد از فراغ از نماز جمعه ملتفت شوند كه نماز جمعه ديگرى در كمتر از حد برقرار شده و هر يك از دو جماعت بدانند كه يكى مقدم و ديگرى مؤخر بوده ولى آنكه مقدم بوده معلوم\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nنباشد ، نماز جمعه آنان صحيح نيست چون مىدانند كه يكى از آن دو باطل بوده است و نماز جمعه ديگرى هم در كمتر از حد بين نماز سوم و آن دو نماز صحيح نيست و بايد نماز ظهر بخوانند .\r\n\r\nشرايط وجوب نماز جمعه\r\nشرايط وجوب نماز جمعه چند چيز است :\r\nشرط اول - حضور امام عصر عجل‌الله تعالى فرجه‌الشريف ، پس در زمان غيبت ايشان نماز جمعه واجب نيست و نماز ظهر بايد خوانده شود و بقيه شرايطى هم كه ذكر مىشود بر فرض وجوب است . شرط دوم - بالغ و عاقل بودن كه شرط تكليف است . شرط سوم - مرد بودن پس نماز جمعه بر فرض اصل وجوب بر مردان ، بر زنان واجب نيست . شرط چهارم - آزاد بودن . شرط پنجم - مسافر نبودن . شرط ششم - سلامت از كورى و مرض . شرط هفتم - پيرمرد سالخورده نباشد . شرط هشتم - فاصله بين او و بين نماز جمعه‌اى كه بر پا مىشود بيشتر از دو فرسخ نباشد . شرط نهم - حضور براى نماز براى شخص زياد مشقت نداشته باشد .\r\nمسأله 1 - غير از ديوانه اگر بقيه كه فاقد شرايط جمعه هستند به نماز جمعه حاضر شوند اگر چه با زحمت باشد مىتوانند نماز جمعه بخوانند ولى كفايت از ظهر نمىكند و نيز بچه‌هاى مميز اگر چه مىتوانند نماز جمعه بخوانند ولى خودشان نمىتوانند نماز جمعه برپا كنند و نمىتوانند تكميل كننده عدد معتبر در نماز جمعه باشند ، در اين حكم زنان هم مثل بچه‌ها هستند .\r\nمسأله 2 - مسافرى كه نماز جمعه براى او واجب نيست فرق نمىكند كه از كسانى باشد كه نماز آنها در سفر تمام است ، مثل كسى كه قصد ده روز كرده ، يا از كسانى باشد كه نماز آنها شكسته است .\r\nمسأله 3 - مسافرى كه مىتواند به تبعيت از حاضر نماز جمعه بخواند فرق نمىكند كه امام جمعه باشد يا غير او بنابراين اگر مثلًا از حوزه‌هاى علميه افرادى بخواهند هفته‌اى يك بار براى اقامه نماز جمعه به مسافرت بروند و امام جمعه باشند نماز آنان صحيح است اگر چه كفايت از ظهر نمىكند ولى احتياط آن است كه مسافرين مستقلًا اقامه جمعه ننمايند .\r\nمسأله 4 - بر فرضى كه نماز جمعه واجب تعيينى باشد حضور براى همه واجب و فرقى بين مردم شهر و روستا و خيمه نشينها و مردم صحرا و غير آنها نيست ولى گذشت كه در زمان غيبت نماز جمعه واجب نيست .\r\nمسأله 5 - بر فرضى كه نماز جمعه واجب تعيينى باشد انسان نبايد بعد از زوال آفتاب مسافرت كند در صورتى كه نمازجمعه جامع شرايط در محلش برپا شود و بر فرض اينكه جمعه واجب تخييرى باشد مسافرت بعد از زوال جايز است ولى گذشت كه نماز جمعه در زمان غيبت اصلًا واجب نيست .\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nمسأله 6 - بر فرضى كه نماز جمعه واجب تعيينى باشد خريد و فروش هنگامى كه براى نماز جمعه ندا مىشود حرام است البته در صورتى كه منافات با نماز جمعه داشته باشد و الّا حرام نيست و بر فرض حرمت نيز معامله باطل نيست .\r\nمسأله 7 - برفرضى كه نماز جمعه واجب باشد بر كسى كه حضور براى او دشوار باشد نماز جمعه واجب نيست و همچنين بر فرض وجوب در روزى كه بارانى است ظاهر اين است كه حضور واجب نيست اگر چه حرج و مشقتى نداشته باشد و در روايت صحيح وارد شده : ( لابأس ان يترك الجمعه فى المطر ) : با كى نيست كه در باران نماز جمعه ترك شود .\r\nمسأله 8 - كسى كه نماز جمعه از او ساقط شده ، بر فرض وجوب مثل مسافر و يا كسى كه نماز جمعه را واجب نمىداند در زمان غيبت جايز بلكه افضل است نماز ظهر را در اول وقتش بخواند .\r\n\r\nوقت وجوب نماز جمعه\r\nوقت نماز جمعه از زوال خورشيد است و بايد اول وقت شروع شود بنابراين اگر خطبه‌ها را قبل از زوال نخوانده‌اند بايد شروع به خطبه نمايند و اگر خوانده‌اند بايد شروع به نماز نمايند و مراد به اول آن اول عرفى است پس اگر كسى آن را از اول ظهر تأخير انداخت وقت آن گذشته و بايد نماز ظهر را بخواند حتى بر فرضى كه نماز جمعه واجب باشد ، ولى گذشت كه نماز جمعه در زمان غيبت واجب نيست و به هرحال بايد نماز ظهر خوانده شود و بايد دانست كه بجا آوردن آن اگر از اول ظهر تأخير انداختند به اميد رسيدن به ثواب مانعى ندارد . و آخر وقت آن وقتى است كه سايه شاخص به اندازه خودش برسد و نبايد نماز جمعه با خطبه‌هايش بيشتر از اين وقت تأخير بيفتد .\r\nمسأله 1 - بر فرض وجوب تعيينى نمازجمعه جايز نيست و گناه است كه خطبه‌ها را به قدرى طول بدهند كه از وقت خارج شوند و بر فرض وجوب تخييرى اگر طول دادند بايد نماز ظهر را هم بخوانند ولى گناه نكرده‌اند ، و بايد دانست كه نماز جمعه قضا ندارد .\r\nمسأله 2 - اگر وارد نماز جمعه شدند و وقت آن تمام شد اگر به اندازه يك ركعت نماز در وقت واقع مىشود صحيح است و اگر كمتر از يك ركعت در وقت واقع شود باطل است اين در صورتى است كه واجب تعيينى باشد . و احتياط واجب آن است كه بر فرض وجوب تخييرى نماز جمعه ، نماز جمعه‌اى كه يك ركعت آن در وقت واقع شده تمام كند و نماز ظهر را هم بخواند .\r\nمسأله 3 - اگر يقين دارند كه به اندازه خواندن دو خطبه كوتاه و نماز مختصر با اقل واجب وقت براى جمعه دارند در صورتى كه واجب تعيينى باشد بايد آن را بخوانند و بر فرضى كه واجب تخييرى باشد مخير است بين آن و نماز ظهر ولى چون اصلًا نماز جمعه واجب نيست به هر حال بايد نماز ظهر را\r\n\r\n","description":"","footnote":"","page_name":" 595 ","page_number":595},
  {"content":"\r\n\r\nبخوانند ، و در صورتى كه شك داشته باشند كه آيا وقت براى خواندن نماز جمعه باقى است يا نه خواندن آن صحيح است .\r\nمسأله 4 - اگر مقدار وقت را مىداند كه مثلًا يك ربع ساعت به آخر آن مانده است ولى نمىداند كه آيا مىشود نماز را با اقل واجب خواند يا نه ، مىتواند وارد نماز شود پس اگر وقت واقعا وسعت داشت ، نماز جمعه صحيح است و اگر براى كمتر از يك ركعت وقت داشت باطل است ، و اگر براى يك ركعت وقت داشت صحيح بودن آن محل اشكال است پس اگر فرض شود كه جمعه واجب تعيينى است احتياط واجب آن است كه آن را تمام كند و بعدا ظهر را بخواند ، و اگر واجب تخييرى باشد احتياط واجب آن است كه ظهر را بخواند و بهتر است نماز جمعه را تمام كند و بعدا ظهر را بخواند و چون نماز جمعه واجب نيست به هر حال نماز ظهر را بايد خواند .\r\nمسأله 6 - اگر نماز جمعه با عدد معتبر شروع شود ولى مأمومى كه از عدد نيست به خطبه‌ها نرسد و لكن يك ركعت نماز را با امام بخواند و يك ركعت ديگر را خودش بخواند نماز جمعه صحيح است .\r\nمسأله 7 - ظاهر اين است كه بر فرضى كه نماز جمعه واجب تعيينى باشد و با عدد معتبر شروع شود از روى اختيار هم مىتواند مأموم براى خطبه‌ها حاضر نشود ، و اگر فقط براى نماز حاضر شود به تكليف خود عمل كرده است ، و بر فرض وجوب تخييرى و يا عدم وجوب آن اصلًا حضور واجب نيست .\r\nمسأله 8 - گذشت كه مأموم كه جزء عدد نصاب نيست اگر يك ركعت نماز جمعه را درك كند نماز را درك كرده است و ملاك درك ركعت درخصوص نماز جمعه آن است كه امام را قبل از اينكه به ركوع برود درك كند اگر چه در وقت گفتن تكبير ركوع باشد و اگر در حالى كه به ركوع است برسد جمعه را درك نكرده است ولى در نماز جماعت غير جمعه درك امام در حال ركوع درك ركعت است ، و احتياط مستحب آن است كه در صورتى كه امام را در ركوع درك كند نماز جمعه را تمام كند و نماز ظهر را هم بخواند ، ولى در زمان غيبت واجب است به هر حال نماز ظهر را بخواند .\r\n\r\nكيفيت نماز جمعه\r\nبعد از خواندن دو خطبه پيش از نماز جمعه كه شرح آن گذشت كيفيت نماز آن است كه دو ركعت نماز مثل نماز صبح بعد از تمام دو خطبه بجا آورند و مستحب است كه حمد و سوره را بلند بخوانند بلكه سزوار است كه احتياط به بلند خواندن آن ترك نشود ، و نيز مستحب است در ركعت اول بعد از حمد سوره جمعه و در ركعت دوم سوره منافقين بخواند ، و نيز مستحب است در آن دو قنوت يكى قبل از ركوع ركعت اول و يكى بعد از ركوع ركعت دوم ، و احكام آن از شرايط و موانع و قواطع و خلل و شك و سهو و غير اينها مثل بقيه نمازها است كه در كتاب طهارت و در باب بقيه نمازها ذكر شده است .\r\n\r\n","description":"","footnote":"","page_name":" 596 ","page_number":596},
  {"content":"\r\n\r\nمسأله 1 - همه شرايطى كه در نماز جماعت معتبر است در نماز جمعه نيز لازم است ، مانند نبودن حائل ، بالاتر نبودن جاى امام ، فاصله بيش از حدّ نداشتن و غير اينها .\r\nمسأله 2 - همه شرايطى كه در امام جماعت لازم است بايد در امام جمعه هم باشد مانند عقل ، ايمان ، حلال‌زاده بودن ، و عدالت ، ولى امامت كودكان در نماز جمعه براى بچه‌هاى غير بالغ ، و امامت زنان صحيح نيست ، اگر چه در غير نماز جمعه امامت زنان براى زنان و امامت بچه‌هاى مميز براى بچه‌ها مانعى ندارد .\r\nمسأله 3 - اذان گفتن بعد از خطبه‌ها بدعت است و حرام است و آن را اذان سوم گويند بلكه مستحب است اذان اول ظهر گفته شود و بعد از آن خطبه خوانده شود و بعد از خطبه اقامه بگويند و وارد نماز شوند .\r\nمسأله 4 - اگر به واسطه ازدحام جمعيت مأموم نتواند با امام جمعه به سجده برود ولى ركوع را با او درك كرده باشد بعد از ركوع بايد به سجده رود و در ركعت دوم خود را به ركوع امام جمعه برساند ، و همچنين است اگر ازدحام مانع از ركوع و سجود شود جمعه او صحيح است و اگر ركوع را با او درك كرده و سجده را نتواند بجا آورد نمىتواند در ركوع ركعت بعد خود را به امام برساند چون سجده ركعت قبل را انجام نداده ، بنابراين اگر در سجده ركعت دوم به او برسد بايد سجده را به نيت سجده ركعت اول با او بجا آورد و اين يك ركعت حساب مىشود ، و ركعت بعد را خودش بايد بجا آورد و نماز جمعه او صحيح است ، ولى اگر سجده را به نيت سجده ركعت دوم انجام داده احتياط واجب آن است كه دو سجده به نيت ركعت اول دوباره انجام دهد و نماز را تمام كند و بعد از آن نماز ظهر را هم بخواند و اين حكم بر فرضى است كه نماز جمعه واجب تعيينى يا تخييرى باشد ولى گذشت كه در زمان غيبت اصلًا واجب نيست بنابراين به هر حال بايد نماز ظهر را بجا آورد .\r\nدر پايان اين مجموعه كتابهاى اقتصادى و عبادى توفيق همه عاملين و خوانندگان را از خداوند متعال مسألت دارم و اميد است حقير را از دعاى خير خود و طلب مغفرت محروم نفرمايند .\r\nالحمدللّه اولًا و آخراً و صلى اللّه على محمد و آله الطاهرين\r\nواللعن على اعدائهم اجمعين الى يوم الدين\r\n1 / 8 / 1375 - 25 / جمادى الثانيه / 1417\r\nمحمد على اسماعيل‌پور اصفهانى قمشه‌اى ( شهرضائى )\r\n\r\n","description":"","footnote":"","page_name":" 597 ","page_number":597},
  {"content":"\r\n . \r\n","description":"","footnote":"","page_name":" 598 ","page_number":598},
  {"content":"\r\n . \r\n","description":"","footnote":"","page_name":" 599 ","page_number":599},
  {"content":"\r\n . \r\n","description":"","footnote":"","page_name":" 600 ","page_number":600},
  {"content":"\r\n . \r\n","description":"","footnote":"","page_name":" 601 ","page_number":601},
  {"content":"\r\n . \r\n","description":"","footnote":"","page_name":" 602 ","page_number":602},
  {"content":"\r\n . \r\n","description":"","footnote":"","page_name":" 603 ","page_number":603},
  {"content":"\r\n . \r\n\r\n","description":"","footnote":"","page_name":" 604 ","page_number":604}
  ]