[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nشيعه در حجاز\r\nعلامه محمدحسين مظفر\r\nدكتر سيد محمدباقر حجتى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : مظفر ، محمدحسين ، 1312 - 1381 ق .\r\nسرشناسه : Muzaffar , Muhammad Hosein\r\nعنوان قراردادى : تاريخ شيعه ، فارسى ، برگزيده .\r\nعنوان و نام پديدآور : شيعه در حجاز ، نويسنده محمد حسين مظفر ؛ مترجم سيد محمدباقر حجتى .\r\nمشخصات نشر : تهران : مشعر ، 1386 .\r\nمشخصات ظاهرى : 24 ص .\r\nشابك : 8 - 088 - 540 - 964 - 978\r\nوضعيت فهرست نويسى : فيپا .\r\nيادداشت : كتابنامه به صورت زيرنويس .\r\nموضوع : على بن ابى طالب عليه السلام ، امام اول ، 33 قبل از هجرت - 40 ق - اثبات خلافت .\r\nموضوع : شيعه .\r\nشناسه افزوده : حجتى ، محمدباقر ، 1311 - ، مترجم .\r\nرده بندى كنگره : 1387\r\n2042 ت 52 م / 239 BP\r\nرده بندى ديويى : 53 / 297\r\nشماره كتابشناسى ملى : 1208256\r\nشيعه در حجاز\r\nتأليف : محمدحسين مظفر\r\nترجمه : سيد محمدباقر حجتى\r\nحروفچينى : مركز تحقيقات حج\r\nناشر : نشر مشعر\r\nنوبت چاپ : اول - بهار 1387\r\nچاپ : دار الحديث\r\nشمارگان : 5000 نسخه\r\nبها : 300 تومان\r\nشابك 8 - 088 - 540 - 964 - 978\r\nISBN 978 - 964 - 540 - 088 - 8\r\nمراكز پخش و فروشگاه هاى مشعر :\r\nتهران : تلفن : 64512003 - 021 / قم : تلفن : 7838400 - 0251\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nدعوت به دوستى با على عليه السلام\r\nترديدى نيست ظهور شيعه - همانگونه كه محمد كردعلى مىگويد - در حجاز ؛ يعنى اولين سرزمينى كه تشيع را پذيرفته است آغاز شده است « 1 » ؛ چون نبىّاكرم صلى الله عليه و آله مردم را به ولاى على و اهل‌بيت او عليهم السلام تشويق كرده و نخستين كسى است كه اوليا و دوستان آن‌ها را به « شيعه » نامبردار ساخته است . در زمان او تشيع ظهور نموده و جماعتى از مردم به « شيعه » موسوم شده‌اند ، بنابراين مبدأ و آغاز اين دعوت و اين نامگذارى را بايد در حجاز دانست .\r\nمواردى كه راهبر بزرگ و پيامبر رحمت ، مردم را به تمسك به وصىّ خود و به اهل‌البيت عليهم السلام ارشاد فرموده فراوان و بىشمار است . حديث « ثقلين » كه آن حضرت در چندين مورد آن را به زبان آورد بسنده است ، حديثى كه صحاح معروف و جوامع مهمّ حديثى اهل‌سنت آن را روايت كرده‌اند .\r\n\r\n\r\n","description":"","footnote":"\r\n( 1 ) . خطط الشام ، ج 5 ، ص 251 .\r\n","page_name":" 7 ","page_number":7},
  {"content":"\r\n\r\nروز غدير روزى است كه رسول‌اكرم صلى الله عليه و آله دستور داد منبرى را برافرازند كه از هودج‌ها و محمل‌هاى شتران فراهم آمده بود و خود ، همراه با علىّ مرتضى عليه السلام بر فراز آن بالا رفت آن هم در حالىكه دست او را گرفته بود به گونه‌اى كه همهء حاضران - در صحنهء غديرخم - على عليه السلام را ببينند ، شمار حاضران به صد هزار نفر و يا بيشتر مىرسيد . آن حضرت دست على عليه السلام را به قدرى بلند كرده بود كه زير بغل هر دو را مردم مىديدند . فرود آوردن مردم در اين جا و دعوت آن‌ها به حضور در آن و ساختن چنان منبر و بالا رفتن بر آن در حالىكه آفتاب در وسط آسمان قرار داشت و نيمروز را اعلام مىكرد و حرارت خود را در منتهاى درجه بر سر حاضران فرود مىآورد و طولانى ساختن خطبه و بيان مفصل راجع به فضائل على و اهل‌البيت عليهم السلام ، آرى ! همهء اين جريانات انديشهء انسان را به خود مشغول مىسازد و حتى بىخبران را در اين فكر فرو مىبرد كه اين همه اهتمام و مبادرت پيامبر اكرم صلى الله عليه و آله به اين خطبه و اين بيان با چنان كيفيت از چه رو بوده است ؟ آيا به خاطر آن بوده است ؟ تا مردم بدانند على عليه السلام دوست و ياور آن‌ها است ، پيدا است چنين اعلامى خواهان اين‌همه اهتمام نيست ؛ علاوه بر اين مردم كاملًا اين مطلب را مىدانستند كه على ياور و دوست آن‌ها مىباشد . مطلبى كه براى مردم ، معلوم و آشكار است چگونه چنان اهتمام عظيمى را رسول‌اكرم صلى الله عليه و آله در اختيار آن قرار داده و اين چنين دربارهء\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nآن سرمايه گذارى كرده است ؟ !\r\nاگر ما نتوانيم از سخنان رسول‌اكرم صلى الله عليه و آله در اين روز به مقصود و هدفش پى ببريم ، همين اهتمام عظيم ، بيان گويايى است كه هدف آن حضرت بالاتر از چنين مسألهء ساده و ناچيز ، يعنى مهم‌تر از مسألهء اعلام دوستى و ياورى و امثال آن‌ها بوده است . خداوند در قرآن مىفرمايد :\r\n« النَّبِيُّ أَوْلى بِالْمُؤْمِنِينَ مِنْ أَنْفُسِهِمْ . . . » . « 1 »\r\n« پيامبر اكرم صلى الله عليه و آله از خود مؤمنان نسبت به خودشان سزاوارتر و برخوردار از ولايت و اختيارى فزونتر است . »\r\nبايد گفت : در واقع مسألهء ولايت ، منزلت والايى است كه خداوند بزرگ ، پيامبر گرامى خود را از رهگذر آن مورد تكريم قرار داده است . اعطاى چنين كرامتى به آن حضرت در جهت مصالح خود مردم صورت گرفته است ؛ زيرا مردم همانند نبىّاكرم صلى الله عليه و آله نمىتوانند به طرق جلب مصالح و منافع و دفع مضارّ و مفاسد ، رهنمون شوند ؛ چون آن حضرت به هيچ كارى جز با استفاضه از وحى و الهام الهى روى نمىآورد ؛ تشخيص الهى نسبت به مصالح و مفاسد و منافع و مضارّ مردم كجا و تشخيص خود مردم نسبت به آن‌ها كجا ؟ قطعاً اين دو تشخيص را نمىتوان با هم به مقايسه گرفت . اگر در ميان مردم كسى كه واجد چنين كرامتى است\r\n\r\n\r\n","description":"","footnote":"\r\n( 1 ) . احزاب : 6\r\n","page_name":" 9 ","page_number":9},
  {"content":"\r\n\r\nوجود نداشته باشد تا آنان را به راه راست و مصالحشان رهنمون گردد و آن‌ها را از سقوط و انحطاط و خسران باز دارد مردم به رشد و هدايتى كه مطابق ارادهء خدا باشد دست نمىيافتند ؛ وقتى رسول‌خدا صلى الله عليه و آله در اين روز براى ايراد سخن از جاى برخاست و فرمود :\r\n« ألَسْتُ أَوْلى بِالْمُؤْمِنِينَ مِنْ أَنْفُسِهِمْ ؟ » ؛\r\n« آيا من نسبت به مؤمنين از خود آن‌ها « اولى » نمىباشم ؟ » « 1 »\r\nو خواست با اين بيان ، آيه‌اى را به ياد مردم آورد كه اولويت آن حضرت را نسبت به جان و مال مسلمين ( يعنى ولايت را ) خاطر نشان مىساخت ، مردم در پاسخ او عرض كردند : « اللهم بلى » : ( بار خدايا ! تو گواه باش كه ما مىگوييم : آرى ) .\r\nوقتى رسول‌اكرم صلى الله عليه و آله براى چنين اولويتى از مردم اعتراف و اقرار گرفت فرمود :\r\n« مَنْ كُنْتُ مَوْلاهُ فَهذا عَليّ مَوْلاهُ » ؛\r\n« آن‌كه من مولاى او هستم اكنون اين على مولاى ( و اولى بر خود ) اوست . »\r\n\r\n\r\n","description":"","footnote":"\r\n( 1 ) . در اين باره ، ر . ك : مسند احمد ، ج 4 ، ص 281 ، 368 ، 372 و ج 1 ، ص 55 ؛ سنن نسايى ، ص 22 ؛ مستدرك‌حاكم ، ج 3 ، ص 109 ، 110 و 533 ؛ كنزالعمال ، ج 1 ، ص 48 و ج 6 ، ص 153 ، 154 و 390 و بسيارى از جوامع حديثى اهل‌سنت .\r\n","page_name":" 10 ","page_number":10},
  {"content":"\r\n\r\nاين سخن حضرت نصّ صريح و آشكارى است بر اين‌كه چنين اولويتى كه خدا آن را براى او ، بر مردم ضرورى و لازم اعلام كرده است هم اكنون اين اولويت از آن اميرالمؤمنين على عليه السلام مىباشد . آيا با وجود تفاوت ميان اين حقيقت بزرگ و حمل لفظ و واژهء « مولى » بر دوست و ياور ، مىتوان سخن رسول‌اكرم صلى الله عليه و آله را از آنچه صريح در آن است بيگانه ارائه كرده و گفتارش را از مقتضاى حال - يعنى از آنچه چنين اهتمام عظيمى آن را درخواست مىكرد - به دور انگاشت ؛ چگونه اين اهتمام عظيم و بى نظير با توجه به اين هدف ساده و ناچيز - كه ممكن بود با كم‌ترين بيان و ناچيزترين قيام و اهتمام آن‌را برگزار كرد - قابل توجيه مىباشد ؟ !\r\nبنابراين اعلام به چنان اولويت در خور اين گونه اهتمام خواهد بود ، به خصوص كه نبىّاكرم صلى الله عليه و آله نزديك شدن وفات و به پايان رسيدن عمرش را نيز در اين جريان گزارش فرمود و بايد چنين موقعيّتى را با تعيين جانشين و قائم مقام متناسب دانست . و اعلام اين اولويت در جهت مصالح خود مردم بوده است ، اين اولويت فوق امامتى است كه مردم آن را درك مىكردند . و اين اعلام در برابر چشم و گوش مردم حجاز صورت پذيرفت ؛ بنابراين سزا بود كه اهل حجاز - پس از رويداد عظيم - همه از شيعيان علىّ مرتضى عليه السلام و دوستانش مىشدند ؛ اما از چنين روز عظيم\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nايامى چند نگذشت كه به كلى فراموش شد ، گويا همين چندى پيش روى نداده بود و صد هزار نفر شاهد آن نبوده‌اند ، و چنان بيان و خطابه‌اى - كه هم اكنون طنين آن در گوشها مانده است - ايراد نشد و چنان بيعت و پيمانى منعقد نگرديد و آن تهنيت‌هاى مردم وجود نداشت .\r\nجريانات مربوط به اين روز و روزهاى پيش و پس از آن - كه نبىّاكرم صلى الله عليه و آله فضيلت و مقام الهى اميرالمؤمنين و منزلت والاى اهل‌بيت عليهم السلام را اظهار فرمود - در حجاز و در برابر مردم آن ، و در مرئى و منظر مهاجرين و انصار و دَم گوش آن‌ها اتفاق افتاد . همواره آياتى را - كه مقام والاى على و مقام ارجمند اهل‌بيت عليهم السلام را مىشناساند - در بام و شام تلاوت مىكردند ؛ پس مردم حجاز در خور به نظر مىرسيدند كه همگى شيعهء على و اهل‌بيت عليهم السلام باشند ؛ لكن بعد از رسول‌اكرم صلى الله عليه و آله - جز عدهء قليلى كه به علت قلت نفرات نمىتوانستند به مبارزه برخيزند - همگى در مقام دشمنى و درگيرى با على و اهل‌بيت عليهم السلام برآمدند . رشد و پيشرفت اين عدهء قليل جز پس از مرور زمان صورت نگرفت ، و جز پس از گذر سال‌هايى متمادى قدرت و نيرو كسب نكرد ؛ به همين جهت مىبينيم پس از قتل عثمان مردم در دعوت ديگران به بيعت با آن حضرت - مبنىبر خلافت او - هجوم آوردند ؛ و واقعاً مردم به همان كيفيت براى بيعت با آن حضرت به سوى او شتافتند كه در مقام\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nتوصيف آنان فرمود :\r\n« فَمآ راعَني إلّاوالنّاسُ كعُرف الضَّبُعِ الىّ يَنْثالُونَ علىَّ مِنْ كُلِّ جانِبٍ ، حَتَّى لَقَدْ وُطِىءَ الحَسَنانِ و شُقَّ عِطفَاىَ مُجْتَمِعينَ حولِى كرَبِيضَةِ الغَنَمِ » « 1 » ؛\r\n( پس از كشته شدن خليفهء سوم ) چيزى مرا نيازرد جز اين‌كه مردم - همانند موى انبوه گردن كفتار « 2 » به سوى من آمدند ، و از هر طرف مرا در ميان گرفتند تا آنجا كه از فشار جمعيت نزديك بود حسن و حسين عليهما السلام از پاى درآيند ، و دو سوى جامهء من پاره شد ؛ چنان مرا احاطه كردند كه گويى شخصى در آغل گوسفند ، گرفتار شده است . »\r\nاما اميرالمؤمنين على عليه السلام - علىرغم اصرار و پافشارى آنان در بيعت با او - از تن در دادن به درخواست آن‌ها امتناع مىورزيد ؛ زيرا مىدانست اگر خلافت را قبول كند بايد از فتنه‌ها و آشوب‌هايى در آيندهء نزديك با آغوش باز استقبال نمايد ؛ چون تدابير و حيله‌هايى كه در برابر او اتخاذ شد اقتضا مىكرد كه كار به او واگذار نگردد و اگر هم واگذار شود بايد با فتنه‌ها هم‌آغوش باشد ؛ زيرا كانديدا شدن و عرضه كردن گروهى خويشتن را براى خلافت\r\n\r\n\r\n","description":"","footnote":"\r\n( 1 ) . نهج البلاغه ، خطبهء شقشقيه .\r\n( 2 ) . مثال زدن به حيوانى مانند كفتار ، در اين‌جا به لحاظ پرپشت بودن‌موى گردن اين حيوان است .\r\n","page_name":" 13 ","page_number":13},
  {"content":"\r\n\r\nموجب شد گردن‌هايى به سوى تخت خلافت كشيده شود تا بر آن تكيه زنند ، على عليه السلام نيز كارش قصاص قبل از جنايت نيست و براى ارضاى مطامع اين گونه آزمندان ، هزارها درهم و دينار در اختيار آن‌ها قرار نمىدهد ؛ مانند چنين خشونتى در رابطه با خدا فتنه‌ها را از ميان نمىبرد و اصلًا به مصلحت مردم نيست ، مردمى كه دائماً در ميان خوف و رجا و بيم و اميد به سر مىبرند ؛ بنابراين اگر اميرالمؤمنين على عليه السلام مردم را در رابطه با درخواست آن‌ها طرد مىكرد موجب فزونى اصرار و پافشارى آنان مىگشت تا بيشتر تأكيد كنند كه آن حضرت خلافت را بپذيرد ؛ لذا ناگزير شد براى رعايت و احترام به اشتياق دينى مردم و گروهى كه دوستدار او بوده‌اند به درخواست آن‌ها پاسخ مثبت دهد .\r\nاميرالمؤمنين على عليه السلام در نامه‌اى كه به طلحه و زبير نوشت حال مردم را در چنين روزى مجسم مىكند كه آن‌ها از او خواستند تا با وى بيعت كنند و آن حضرت امتناع ورزيد . على عليه السلام در اين باره مىفرمايد :\r\n« انّى لَمْ اردِ النّاسِ حَتّى ارادُونى ، وَلَمْ أُبايِعهُم حتى بايَعُونى » « 1 » ؛\r\n« من نمىخواستم با مردم بيعت كنم تا آنگاه كه آنان چنين خواستند . من از آن‌ها بيعت نگرفتم ؛ بلكه آنان دست بيعت به سوى من دراز كردند . »\r\n\r\n\r\n","description":"","footnote":"\r\n( 1 ) . نهج‌البلاغه ، نامه‌ها ، ش 54 .\r\n","page_name":" 14 ","page_number":14},
  {"content":"\r\n\r\nشواهد و مؤيّدات اين مطلب - كه مردم اصرار مىورزيدند و آن حضرت امتناع مىكرد - فراوان است ؛ وقتى اميرالمؤمنين ، متولّى امر خلافت شد با همان حقايقى روبه‌رو گشت كه قبلًا پيش بينى فرموده بود .\r\nاولين امرى كه آن حضرت بعد از قبول خلافت با آن مواجه شد پيمان شكنى و گسستن بيعت از سوى طلحه و زبير و پيوستن آن‌ها به عايشه در بصره بود ؛ لذا على عليه السلام با ياران و شيعيان خود براى دفع اين خطر - قبل از آن‌كه بالا گيرد - از مدينه به سوى بصره روى نهاد ؛ زيرا رجال سياست و حكومت به حوادث داخلى بيش از جريانات خارجى و برون مرزى اهتمام نشان مىدهند . وقتى اميرالمؤمنين - پس از قلع و قمع فتنهء طلحه و زبير و عايشه - كوفه را به عنوان محلّ اقامت خود برگزيد ، شيعيانى كه همراه آن حضرت از حجاز آمده بودند با او در كوفه ماندند . بنابراين در حجاز از دوستان و شيعيان او جز عدهء كمى باقى نماندند . و آنگاه كه خلافت به دست معاويه افتاد اين شيعيان - به استثناى نفرات معدودى - به حجاز باز نگشتند و شيعيان حجازى در كوفه ماندگار شدند و كوفه به صورت پايتخت تشيع در آمد ؛ چنان‌كه به عنوان مركز خلافت على عليه السلام اتخاذ شده بود .\r\nاز آن زمانى كه شيعه در حجاز - به خاطر اين‌كه در اقليت قرار گرفته بود - دچار ضعف گرديد روح تشيع براى بار دوم نيرو و قدرتى به دست نياورد ؛ در حالىكه در\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nسرزمين‌هاى ديگر برخوردار از رشد و پيشرفت گشته بود ؛ اما در حجاز - علىرغم عوامل قوى و نيرومندى كه انسان از رهگذر آن‌ها به رواج و انتشار تشيع در اين سرزمين اميدوار مىشد - هيچ پيشرفتى براى تشيع در اين منطقه به چشم نمىخورد . عوامل قوى و نيرومندى كه در رواج و انتشار تشيع در حجاز اثر گذاشتند بدين شرح بوده است :\r\n- حجاز نخستين خاك و سرزمينى بود كه درخت تشيع در آن غرس شد ، و اين خاك و سرزمين چنين درختى را در خود پذيرفت و اين درخت به رشد و رويش روى نهاد و به بر و ميوه بارور گرديد .\r\n- حجاز همان‌جايى بود كه مردم آن ، اميرالمؤمنين على عليه السلام را وا داشتند تا بيعت آن‌ها را پذيرا گردد .\r\n- حجاز مركز فرود وحى در جهت ارائه و بيان فضيلت اهل‌بيت عليهم السلام و كانونى بود كه رسول‌خدا صلى الله عليه و آله فضائل وصى و خاندان خود را بر روى منبر اعلام و تبليغ مىفرمود .\r\n- حجاز موطن همهء امامانى بود كه از اولاد اميرالمؤمنين على عليه السلام بودند ، و اين امامان تا امام‌هادى عليه السلام همگى در آن به سر مىبردند ، و در تمام بلاد اسلام شيعيان به سوى اين ائمه به قصد حجاز بار سفر مىبستند .\r\n\r\nشيعه در حجازِ معاصر\r\nشمار شيعيان در ميان قبائل از شمار شيعيان شهرنشين حجاز فزون‌تر مىباشد و مىتوان قبائل بنوجهم ، بنو على و\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nبسيارى از افراد قبيلهء بنىعوف را از قبائل شيعى برشمرد ؛ اما در شهرها ، در مدينهء منوّره عدهء زيادى شيعه زندگى مىكنند ؛ مانند شيعهء « نخاوله » . و در روستاهاى مدينهء منوّره نيز شمار فراوانى از شيعه سكنى دارند ؛ مانند شيعهء « العوالى » .\r\nغير از اين گروه‌ها ، عدهء قليل ديگرى از شيعيان در مدينه به سر مىبرند ؛ چنان‌كه در مكهء مكرمه تعداد اندكى از شيعيان زندگى مىكنند .\r\nحادثه و رويدادى ميان شيعه و حكومت عثمانىها در مدينه اتفاق افتاد كه معروف است و مردم نيز شاهد و ناظر آن بوده‌اند . اين حادثه چنان بود :\r\nدر « العوالى » - كه مردم آن از « حرب بنىعلى » مىباشند - عدهء زيادى از شيعه مقيم هستند . ترك‌هاى عثمانى آن‌ها را متّهم ساختند كه مجرمين و راهزنان را پناه مىدهند ؛ لذا در صدد برآمدند كه بارو و حصار و دروازه‌اى براى « العوالى » بنا كنند ؛ اما مردم در برابر اين تصميم مقاومت كردند ؛ چون معتقد بودند اين كار حيله و نيرنگى است براى از ميان بردن آن‌ها ؛ لذا حكومت تركيه دستور داد لشگريانى زياد و نيرومند بر سر آن‌ها بريزند . در اين گيرودار قبايل حرب به يارى قبيلهء بنىعلى تاختند ؛ چون اين قبيله از خود آن‌ها بودند . وقتى لشكريان عثمانى به سوى بنىعلى تاختند اين قبيله آن‌چنان شجاعت و استقامتى از خود نشان داد كه ترك‌هاى عثمانى ناگزير\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nشكست خورده و به مدينهء منوّره بازگشتند ؛ اما جمعيت و گروه « حرب » پيرامون اين سپاه را احاطه كرده و مدت دو ماه آن‌ها را در محاصرهء خود نگاه داشتند . به همين جهت اين حادثه را « واقعة الشهرين » مىنامند .\r\nدر اين حادثه تعداد زيادى از سپاهيان عثمانى كشته شدند ؛ لكن به مردم « العوالى » كمترين خسارت و آسيبى نرسيد ؛ لذا مىگويند : « طىّ اين حادثه در « العوالى » فقط يك سگ و يك بز كشته شد » . آغاز اين واقعه ، سوم شوال 1329 ه . ق بوده است و يكى از شعرا ، اين حادثه و پيروزى شيعه و شكست ترك‌هاى عثمانى را در ابياتى به نظم در آورده است . با اين پيروزى مقام شيعيان مستضعف - كه مقيم خود مدينه بوده‌اند - از نظر مردم رفيع و و الا گشت .\r\nآنگاه كه حكومت حجاز - بعد از عثمانىها - به ملك حسين بن على رسيد توجه و عنايت خود را به شيعيان معطوف ساخته و آنان را مشمول مراحم خويش قرار داد به ويژه شيعهء « حرب » حجاز ؛ زيرا ملك حسين بازوى قوى و شمشير براق و بُرّان اين طائفه به شمار مىرفت ؛ لكن هنوز مدت كوتاهى بر اين حال و منوال نگذشت كه لشكريان ابن‌سعود به حرمين شريفين حمله كردند و حكومت شريف حسين را در حجاز از ميان برده و منقرض ساختند .\r\nسعودىها براى دسترسى به حكومت حجاز به جناياتى دست زدند ، خون عدهء زيادى را بر زمين ريختند ، شمار فراوانى از مردم را بىخانمان كردند و به فجايع و كارهاى\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nهولناكى دست يازيدند . آن عاملى كه اين قدرت را در سعودىها ايجاد كرد و اين شجاعت و شهامت را در آن‌ها بارور ساخت و آنان را بر آن داشت كه از جنگ فرار نكنند ، و سرانجام موفق شوند بر حجاز و غير آن استيلا يابند آن بود كه فرماندهء آن‌ها كه اين حمله و جنگ و هجوم وحشيانه را رهبرى مىكرد يعنى پادشاه آن‌ها ابن‌سعود و اسلاف آن‌ها و تنى چند از افرادى كه هم مسلك با آن‌ها بودند و خود را عالم و دانشمند وانمود مىساختند حكم و فتوايى صادر كردند كه همهء فِرَق اسلامى كه اهل قبله هستند - جز خود آن‌ها - كافرند و جان و مال آن‌ها مباح مىباشد . و از چنين عقيدهء سخيف و افراطآميز براى تسلط بر حجاز و حكومت بهره بردارى نمودند ، و با ايجاد اعتقادى بى اساس كه در اين نفوس ضعيف و بينوا و بىاراده راه دادند به اهداف شوم خود دست يافتند . سعودىها با اين اعمال وحشيانه و كوبنده و طبع خشن و قساوت گرى ، و در سنگر اين اعتقاد باطل و مردود ، تمام گروه‌هاى اهل حجاز را در برابر خود رام و تسليم نمودند و جنگى را رهبرى كردند كه در برابر هيچ قدرتى سر تسليم فرود نمىآورد و در مقابل هيچ حكومتى گردن نمىنهاد . بنابراين پس از چنين اعمال قساوت‌آميز نه از شيعه و نه از فرقه‌هاى ديگر هيچ حس و حركتى به چشم نمىخورد و هيچ صدايى از مردم حجاز بر نمىخاست . و اگر هم بعضى در برابر اين ظلم قيام مىكردند اين وحشىهاى درنده خو - كه چنان جنگ‌هاى\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nمهلك آنان را اشباع نكرد و عطش آن‌ها را سيلاب خون بىگناهان فرو ننشاند - به سرعت آن را سركوب مىساختند .\r\nكاش ! سعودىها به اين اعمال وحشيانه بسنده مىكردند و متعرض گنبد و بارگاه ائمهء بقيع و اهل‌بيت عليهم السلام نمىشدند ، اينان با همين كلنگ‌هايى كه اين بناها را ويران ساختند كاخ‌هاى ايمان را نيز به ويرانى كشيدند . آرى ! اين گنبد و بارگاه‌ها را فرو ريختند و با خاك يكسان ساختند . « 1 »\r\n\r\nمتولّيان سرزمين حجاز !\r\nاگر احترام اهل‌بيت عليهم السلام و بزرگان آن‌ها نزد سعودىها اين است كه مرقد آن‌ها را با چنين وضع دلخراشى به ويرانى بكشند پيدا است كه با شيعيان و دوستان آن‌ها چه\r\n\r\n\r\n","description":"","footnote":"\r\n( 1 ) . ابن‌سعود ، در سال 1344 ه . ق به مكهء مكرمه وارد شد ، در هشتم شوال همين سال گنبد و بارگاه‌ها را ويران كرد و ضريح‌هاى مطهر را با خاك يكسان ساخت . شيعه چنين روزى را به عنوان روز حزن و اندوه مقرر كرد و براى اين حادثهء ناگوار هر ساله در چنين روزى مجالس يادبودى بر پا مىشود . و من نيز با الهام از قريحهء خود در اين حادثهء دردناك شعرى انشا كردم و در سال دوم تخريب اين مراقد شريفه قصيده‌اى گفتم كه مطلع آن اين است :\r\n لِمن أبقيت و كاف الدّموع * اما تبكيك فاجعة البقيع\r\nبراى چه كسى اشك ريزان ماندى ؟ * آيا فاجعهء بقيع تو را نمىگرياند ؟ ! \r\n","page_name":" 20 ","page_number":20},
  {"content":"\r\n\r\nرفتارى را در پيش مىگيرند . ما فقط نسبت به حال شيعه و مسلمين در حجاز ، عزادار و ماتم زده نيستيم ؛ بلكه به حال شيعه و مسلمين در بلاد و سرزمين‌هاى ديگرى كه سلطهء سعودىها در آن‌ها نفوذ يافته ، از قبيل : قطيف ، قطر و احساى ماتم‌زده و . . . مىباشيم . سعودىها اموال بسيارى از شيعيان و مسلمانان را از دست آن‌ها ربودند ، و بر جان‌ها و اعتقاداتشان تسلط يافتند ، آن‌ها را مجبور ساختند مطابق شعائر آن‌ها تظاهر نمايند ، در نماز جمعه و جماعت آن‌ها ، حضور به هم رسانند و هيچگونه آزادى براى مذهب باقى نگذاشتند و به آن‌ها اجازه ندادند كه مرقد نبىّاكرم صلى الله عليه و آله و ائمهء اهل‌بيت عليهم السلام را زيارت كنند ، و كارهايى - جز اين - كه سعودىها دربارهء مردم حجاز روا داشتند ؛ البته در اين اواخر سختگيرى سعودىها كمتر شد و فشار و تضييقات آن‌ها رو به كاهش گذاشت . سعودىهاى وهّابى ، حجاج را مجبور ساختند كه خود را با شعائرشان هماهنگ سازند ، به دنبال امام‌جماعت آن‌ها نماز را برگزار نمايند ، از بوسيدن مقام ابراهيم عليه السلام و لمس و دست كشيدن هر مرقد و محلّ مقدسى - جز حجرالأسود - ممانعت به عمل مىآورند . و اگر زائران مرقد رسول‌اكرم صلى الله عليه و آله و مراقد ائمهء طاهرين عليهم السلام به آن‌ها نزديك شوند و يا بر آن‌ها بوسه زنند آنان را با ضرب كتك و اجبار از اين مراقد مىرانند . آرى ! مىگويند : در سال گذشته ؛ يعنى سال 1351 ه . ق فشار وهابىها نسبت به\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nحجاج و شرارت آن‌ها كمتر شد . « 1 » اميدواريم سياست ابن‌سعود با اعاده و بازسازى بنا و قبور ائمهء بقيع عليهم السلام و گستردن مجال براى زيارت مسلمين و شيعه ، و اعطاى آزادى مذهبى با آن‌ها همگام گردد ؛ چرا كه اگر اين راه و\r\n\r\n\r\n","description":"","footnote":"\r\n( 1 ) . لكن من كه در سال 1365 ه . ق براى حج در حجاز بودم شرارت‌سعودىها را بدتر از آن ديدم كه شنيده بودم . زوار شيعه وقتى قدمشان را در حجاز مىگذاشتند نسبت به دين و آيين و خون و جانشان احساس امنيت نمىكردند ؛ زيرا نمىتوانستند فريضهء واجب يا مستحبى را بر خلاف آراى آن‌ها انجام دهند . فقط كافى بود يك مرد نادان و يا معاندى شهادت دهد فلانى شيعه است و قصد مخالفت با شريعت را دارد تا خونش ريخته شود ، بيش از دو سال نيست كه از قتل آن شيعهء ايرانى ( يعنى ابوطالب يزدى ) ميگذرد ، اين مرد را ستمكارانه و بدون گناه كشتند ، و افراد ديگرى را به قتل رساندند كه ما آن‌ها را نمىشناسيم و يا از آن‌ها اطلاعى نداريم . من مشاهدات و اطلاعات خود را در حج ، يادداشت كردم و اين يادداشت‌ها محفوظ است . از مصرىها راجع به شيعه نسبت‌هاى ناروا و دشنام‌هايى شنيدم كه از رفتار سعودىها از لحاظ فضيح بودن كمتر نيست ؛ لكن راجع به اين تجاوزات به سوى چه كسى مىتوانيم شكايت ببريم و ناله ، گريه و فرياد خود را براى چه كسى سر دهيم كه داد ما را بستاند و به فرياد ما برسد ؟\r\n","page_name":" 22 ","page_number":22},
  {"content":"\r\n\r\nرسم را در پيش گيرد بلاد و مملكت او رو به پيشرفت فزون‌ترى گذارده و عزت و اقتدارش بيشتر مىگردد و براى او و مملكتش سودمندتر بوده و موجب مىشود حجاج بيشترى به اين سرزمين روى آورده و در آمد اهل‌مملكتش داراى وضع مطلوب‌ترى گردد . بارى ، اين اولين بار نيست كه آل‌سعود با حرمين شريفين و مردم آن درگير شدند و بر حجاز مسلط گشتند ، اينان پيش از اين نيز با مردم حجاز در افتاده و بر آن استيلا يافته بودند .\r\nدر ابتداى ظهور وهابيت در نجد و پيشرفت و نفوذ اين مذهب ، سعودىها حجاز را مورد تاخت و تاز خود قرار داده ، و شرفا را از آن بيرون راندند ؛ لكن حكومت عثمانى محمد على پاشا ، والى مصر در آن روزگار و نيز سر سلسلهء ملوك كنونى اين ديار را تحريك نمود و او نيز سپاهى انبوه به فرماندهى فرزندش طوسون پاشا ، مجهز كرد و او را به قصد حجاز گسيل داشت تا وهابىها را تسليم كرده و حرمين را از دست آن‌ها آزاد سازد ، و اين امر در سال 1226 روى داد .\r\nفرمانرواى وهابىها در اين وقت « سعود ثانى » بود ، اما طوسون شكست خورد و نتوانست در برابر لشگر وهابىها مقاومت كند ؛ لذا محمد على پاشا ناگزير شد خود به سوى حجاز رود ، از حُسن تصادف ، سعود ثانى يعنى نيرومندترين امراى اين طائفه مُرد . پس از او عبداللَّه جانشين وى شد كه از نظر حكومت ضعيف بود . محمد على پاشا سعودىها را شكست داد و آن‌ها پى در پى شكست مىخوردند ؛ وقتى محمد على كاملًا بر سعودىها پيروز شد به مصر بازگشت . فرزند او « طوسون » صلحى با وهابىها منعقد ساخت و خود در اسكندريه از دنيا رفت ،\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nوهابىها پس از مرگ او سر به تمرّد برداشتند ، محمد على پاشاه فرزند ديگرش ابراهيم پاشا را در سال 1231 ه . ق به سوى آن‌ها گسيل داشت و ابراهيم ، « درعيه » مركز شهرهاى نجد را محاصره كرد و آن را با جنگ به تصرف خود در آورده و آن را با آتش كشيدن ، ويران ساخت و امير و فرمانرواى وهابىها تسليم شد و با خوارى و ذلت و فروتنى به سال 1232 ه . ق نزد او آمد و بدين طريق شوكت اين طائفه از ميان رفت و به ترويج مذهب آن‌ها در آن‌روز خاتمه داده شد . « 1 »\r\nآرى ، شوكت وهابىها فقط در نجد باقى ماند ، و وقتى آل‌رشيد بر آل‌سعود در نجد پيروز شدند و حكومت در اختيار آن‌ها قرار گرفت رفتارشان بهتر از سعودىها بود ؛ لكن حكومت بر نجد - قبل از جنگ بزرگ و بعد از آن‌كه عبدالعزيز بن سعود بر رياض تسلط يافت - به سعودىها بازگشت و به نام « اخوان » به‌نشر و دعوت مذهب وهابيّت همت گماردند ، و از رهگذر همين دعوت و بذل و بخشش اموال بود كه اعراب نجد به عبدالعزيز جذب شدند و در نتيجه بر نجد و حجاز و احساء و قطيف و قطر دست يافت . به اضافهء اعمال ناروا و رفتار وحشيانه و كارهاى قطيع ديگرى كه از سعودىها تاكنون سر زد ، اعمالى كه مردم دنيا از آن‌ها بى اطلاع نيستند و تاريخ نيز آن‌ها را ثبت و ضبط كرده است .\r\n\r\n\r\n\r\n","description":"","footnote":"\r\n( 1 ) صفوة تاريخ مصر و الدول العربية ، ج 2 ، ص 97 - 100 .\r\n","page_name":" 24 ","page_number":24}
  ]